[
  {
    "id": "e647d10fbc3ebdf80a4919334f913cc5",
    "title": "送刘克让同知还湖南佥宪刘原左迁者",
    "authorName": "苏葵",
    "authorId": "e647d10fbc3ebdf8d1457b72d1457b72",
    "dynasty": "明",
    "content": [
      "元都过后又刘郎，开落桃花十几霜。",
      "贾谊正醒迁客梦，山公新上荐贤章。",
      "神羊风采真如故，尺蠖行藏亦是常。",
      "吾道不徒三尺法，凭君珍重入湖湘。"
    ]
  },
  {
    "id": "e647d10fbc3ebdf88dffe32a18e57b3f",
    "title": "顺庆沈太守建岁寒书院偶留题",
    "authorName": "苏葵",
    "authorId": "e647d10fbc3ebdf8d1457b72d1457b72",
    "dynasty": "明",
    "content": [
      "人间多少读书处，欲固岁寒贤守心。",
      "隔岁草莱诛濯濯，一庭松柏长森森。",
      "汉儒载籍能存几，周政规模却至今。",
      "老病星轺三月过，欲扬洙泗洗清襟。"
    ]
  },
  {
    "id": "e647d10fbc3ebdf898da81205bf28195",
    "title": "癸亥六月念一日同寅诸公过予敝道看竹因留小酌遂成拙作二首索和",
    "authorName": "苏葵",
    "authorId": "e647d10fbc3ebdf8d1457b72d1457b72",
    "dynasty": "明",
    "content": [
      "一庭苍玉欠人看，谁似王猷兴未阑。",
      "愿典春衣供酒盏，每迎宾从上诗坛。",
      "雨催苦节淩霄汉，风扬柔枝舞凤鸾。",
      "淇澳猗猗今不减，先生何畏切磋难。"
    ]
  },
  {
    "id": "e647d10fbc3ebdf898da81201c885a2f",
    "title": "癸亥六月念一日同寅诸公过予敝道看竹因留小酌遂成拙作二首索和",
    "authorName": "苏葵",
    "authorId": "e647d10fbc3ebdf8d1457b72d1457b72",
    "dynasty": "明",
    "content": [
      "万个青青耐久看，每愁风横益凋阑。",
      "首阳饿叟联家谱，玉版禅师共石坛。",
      "只友寒松辞恶木，不栖野鸟候真鸾。",
      "高轩若肯时相过，百斛松花买不难。"
    ]
  },
  {
    "id": "e647d10fbc3ebdf8083809c23e7b7dc1",
    "title": "和陈正郎学之乡友见寄",
    "authorName": "苏葵",
    "authorId": "e647d10fbc3ebdf8d1457b72d1457b72",
    "dynasty": "明",
    "content": [
      "闻韶方觉郑声淫，信有朝阳彩凤吟。",
      "何逊悰情原洒脱，乐天诗句不钩深。",
      "封题寄我闻前样，缱绻知君旧雨心。",
      "骚雅只今谁独擅，江门风韵已消沈。"
    ]
  },
  {
    "id": "e647d10fbc3ebdf86e728191547abd93",
    "title": "代贺新都杨佥宪封君七十一二首",
    "authorName": "苏葵",
    "authorId": "e647d10fbc3ebdf8d1457b72d1457b72",
    "dynasty": "明",
    "content": [
      "不从金鼎炼丹砂，自比贞松历岁华。",
      "仙鹤日长窥染顶，蟠桃春近看开花。",
      "人间五福真如海，膝下诸郎欲拜麻。",
      "闲把衣冠细详品，古今能几似君家。"
    ]
  },
  {
    "id": "e647d10fbc3ebdf86e728191f8b3ce38",
    "title": "代贺新都杨佥宪封君七十一二首",
    "authorName": "苏葵",
    "authorId": "e647d10fbc3ebdf8d1457b72d1457b72",
    "dynasty": "明",
    "content": [
      "一时桥梓羡谁家，次第清朝拜宠嘉。",
      "勇退自欣棋结局，晋褒人讶锦添花。",
      "华封往事留三祝，王母新来献九霞。",
      "醉后明朝无别事，东风庭院看兰芽。"
    ]
  },
  {
    "id": "e647d10fbc3ebdf8685c33b996eba16b",
    "title": "寄题乙斋义官亲家兼柬景弘乡友二首",
    "authorName": "苏葵",
    "authorId": "e647d10fbc3ebdf8d1457b72d1457b72",
    "dynasty": "明",
    "content": [
      "角巾花坞又莲池，处处壶觞处处诗。",
      "梦入槐柯真可笑，战残蜗角欲何为。",
      "西山薇在何妨老，东海人归想未迟。",
      "莫道红尘苦迷恋，此心长傍白云驰。"
    ]
  },
  {
    "id": "e647d10fbc3ebdf8685c33b9118ba3ae",
    "title": "寄题乙斋义官亲家兼柬景弘乡友二首",
    "authorName": "苏葵",
    "authorId": "e647d10fbc3ebdf8d1457b72d1457b72",
    "dynasty": "明",
    "content": [
      "沈檀烟袅昼垂帘，坐听飞花落画檐。",
      "银甲拨时鲈鲙软，玉觥流处蟹螯甜。",
      "诗边金谷应常占，梦里红尘也不沾。",
      "万里未归应有念，筋骸如故鬓霜添。"
    ]
  },
  {
    "id": "e647d10fbc3ebdf807726acc1e49d776",
    "title": "癸亥岁晏漫成二首",
    "authorName": "苏葵",
    "authorId": "e647d10fbc3ebdf8d1457b72d1457b72",
    "dynasty": "明",
    "content": [
      "两丸朝夕似飞车，寒暑谁教限岁华。",
      "心上乾坤能了几，鬓边霜雪又添些。",
      "浮生底用怜疣赘，老气犹思砺莫邪。",
      "偶作三更吟不寐，满天凉月浸梅花。"
    ]
  },
  {
    "id": "e647d10fbc3ebdf807726acc54574804",
    "title": "癸亥岁晏漫成二首",
    "authorName": "苏葵",
    "authorId": "e647d10fbc3ebdf8d1457b72d1457b72",
    "dynasty": "明",
    "content": [
      "无多日子又新年，筋力将来岂及前。",
      "漫道伏波能矍铄，不知颜驷已皤然。",
      "玉环未拜天边赐，金印何因肘后悬。",
      "明日西邮将用武，欲投铅椠买长鞭。"
    ]
  },
  {
    "id": "e647d10fbc3ebdf865715b488cc8cba3",
    "title": "春日病中遣怀呈陈宪长二首",
    "authorName": "苏葵",
    "authorId": "e647d10fbc3ebdf8d1457b72d1457b72",
    "dynasty": "明",
    "content": [
      "春深花发柳将齐，无限韶光候品题。",
      "载酒未过杨子宅，寻诗谁泛杜陵溪。",
      "穿林蛱蝶看将舞，出谷苍庚想未啼。",
      "记取兰亭修褉日，浴沂童冠正堪携。"
    ]
  },
  {
    "id": "e647d10fbc3ebdf865715b4851f45851",
    "title": "春日病中遣怀呈陈宪长二首",
    "authorName": "苏葵",
    "authorId": "e647d10fbc3ebdf8d1457b72d1457b72",
    "dynasty": "明",
    "content": [
      "荏苒韶华半已过，浴沂消息又如何。",
      "浣花溪上多黄鸟，濯锦桥边尽碧波。",
      "几日杖藜惭跛鳖，谁家箫鼓闹鸣鼍。",
      "花开花落悰情在，弄月吟风战病魔。"
    ]
  },
  {
    "id": "e647d10fbc3ebdf8653e401dda0d0eee",
    "title": "代送张仲明兵备宪副致政还楝庄二首",
    "authorName": "苏葵",
    "authorId": "e647d10fbc3ebdf8d1457b72d1457b72",
    "dynasty": "明",
    "content": [
      "不恋簪缨不爱名，三公回首亦轻轻。",
      "楝庄当得乌台好，一醉何须四品荣。",
      "东海防谁争钓石，商山招个共棋枰。",
      "料应未辍忧君念，夜望中星倚瘦藤。"
    ]
  },
  {
    "id": "e647d10fbc3ebdf8653e401dcda4daac",
    "title": "代送张仲明兵备宪副致政还楝庄二首",
    "authorName": "苏葵",
    "authorId": "e647d10fbc3ebdf8d1457b72d1457b72",
    "dynasty": "明",
    "content": [
      "策马亨衢尽付天，冰清玉洁自家坚。",
      "邈从霄汉勾前业，刚与云霞结暮年。",
      "寄兴楝花看作始，盖身荷叶想依前。",
      "人间快意知谁在，七贵五侯徒管弦。"
    ]
  },
  {
    "id": "e647d10fbc3ebdf8ad1c577f93e1c3d9",
    "title": "奉和陈宪长吉夫二首",
    "authorName": "苏葵",
    "authorId": "e647d10fbc3ebdf8d1457b72d1457b72",
    "dynasty": "明",
    "content": [
      "老茹芳菁饮蔗浆，腥荤虽在不贪尝。",
      "时情机械慵争巧，古样文章学漱芳。",
      "自信天高心不下，谁知尺短寸能长。",
      "空堂人静读周易，却怪营巢燕子忙。"
    ]
  },
  {
    "id": "e647d10fbc3ebdf8ad1c577fbfd1e8b6",
    "title": "奉和陈宪长吉夫二首",
    "authorName": "苏葵",
    "authorId": "e647d10fbc3ebdf8d1457b72d1457b72",
    "dynasty": "明",
    "content": [
      "海螺杯自酌椒浆，何用吴姬劝客尝。",
      "世路也须甘半拙，物情原是忌孤芳。",
      "人间饱杀侏儒短，阶下寒多梐楯长。",
      "勘破穷通只如此，笑看夸父死于忙。"
    ]
  },
  {
    "id": "e647d10fbc3ebdf84fb74a16992eddfd",
    "title": "寄乡友罗宗杰大尹时已致政家居二首",
    "authorName": "苏葵",
    "authorId": "e647d10fbc3ebdf8d1457b72d1457b72",
    "dynasty": "明",
    "content": [
      "白头湖海愧婆娑，高致如公见几何。",
      "射鸭堂深明月满，养鱼池迥落花多。",
      "登山不必携红粉，近水还应衣绿荷。",
      "从此寄声公信否，鉴江分我半烟波。"
    ]
  },
  {
    "id": "e647d10fbc3ebdf84fb74a16ecbb5510",
    "title": "寄乡友罗宗杰大尹时已致政家居二首",
    "authorName": "苏葵",
    "authorId": "e647d10fbc3ebdf8d1457b72d1457b72",
    "dynasty": "明",
    "content": [
      "少年相约事经纶，未老公先作隐沦。",
      "山屐踏残花底月，海螺倾尽瓮头春。",
      "眼前好事三更梦，身后虚名半点尘。",
      "我亦本来能晓了，却遭人笑是贪嗔。"
    ]
  },
  {
    "id": "e647d10fbc3ebdf8c4fb195c4266fa69",
    "title": "寄妻舅康子霜",
    "authorName": "苏葵",
    "authorId": "e647d10fbc3ebdf8d1457b72d1457b72",
    "dynasty": "明",
    "content": [
      "钻仰还须岁月深，白沙当日想留箴。",
      "道从身外真何有，趣在源头却要寻。",
      "见兔是谁能画卦，亡羊原自不经心。",
      "凭君留取梅花月，归共花前快活吟。"
    ]
  },
  {
    "id": "e647d10fbc3ebdf8c4fb195ca6e09ed5",
    "title": "寄妻舅康子霜",
    "authorName": "苏葵",
    "authorId": "e647d10fbc3ebdf8d1457b72d1457b72",
    "dynasty": "明",
    "content": [
      "天上人看太极图，谁于图上不糊涂。",
      "自从随柳傍花后，再有吟风弄月无。",
      "君到江门应得要，我游湖海尚迷途。",
      "砭愚白首心犹切，岂独横渠是丈夫。"
    ]
  },
  {
    "id": "e647d10fbc3ebdf85962ee6c7dceb07a",
    "title": "寄陈水部学之时读礼将从吉之京二首",
    "authorName": "苏葵",
    "authorId": "e647d10fbc3ebdf8d1457b72d1457b72",
    "dynasty": "明",
    "content": [
      "大雅遗音我辈承，江门新绝管弦声。",
      "溪山瑰丽谁为主，天地寂寥公合鸣。",
      "某水某山浑入梦，无花无酒不关情。",
      "乞骸已具胸中稿，只恐先生稿未成。"
    ]
  },
  {
    "id": "e647d10fbc3ebdf85962ee6c56df2a7e",
    "title": "寄陈水部学之时读礼将从吉之京二首",
    "authorName": "苏葵",
    "authorId": "e647d10fbc3ebdf8d1457b72d1457b72",
    "dynasty": "明",
    "content": [
      "料得三千尽废诗，如今花鸟正参差。",
      "西川过雁能投我，南海明珠欲寄谁。",
      "家学太邱还出色，官曹何逊不同时。",
      "老夫先与梅花约，公了经纶也未迟。"
    ]
  },
  {
    "id": "e647d10fbc3ebdf8697108e4dc7d4239",
    "title": "寄久要黎汝贤致政大尹二首",
    "authorName": "苏葵",
    "authorId": "e647d10fbc3ebdf8d1457b72d1457b72",
    "dynasty": "明",
    "content": [
      "不种桃花种菊花，渊明衣钵不曾差。",
      "读书教子得真趣，炫玉看人痴到家。",
      "禾役万丘迎雨合，橘奴千树带烟斜。",
      "苍髯折尽时相忆，逸处多应鬓未华。"
    ]
  },
  {
    "id": "e647d10fbc3ebdf8697108e433bbbff1",
    "title": "寄久要黎汝贤致政大尹二首",
    "authorName": "苏葵",
    "authorId": "e647d10fbc3ebdf8d1457b72d1457b72",
    "dynasty": "明",
    "content": [
      "旧雨篝灯在泮池，回思曾未几多时。",
      "膝边男女各成配，头上鬓毛俱转丝。",
      "久逐尘埃惭潦倒，先归岩壑得便宜。",
      "他年大破黄粱梦，身外浮名底用之。"
    ]
  },
  {
    "id": "e647d10fbc3ebdf85ec544bcdb845f1c",
    "title": "寓蜀送泸州守亲家何君德言秩升致政东还五首",
    "authorName": "苏葵",
    "authorId": "e647d10fbc3ebdf8d1457b72d1457b72",
    "dynasty": "明",
    "content": [
      "乞归翻荷圣恩深，四品名衔带转金。",
      "白首解完和氏璧，青天应信赵公琴。",
      "人人鲍老张长袖，个个渔郎笑直针。",
      "摆谢诗流浑不顾，远从三径盍朋簪。"
    ]
  },
  {
    "id": "e647d10fbc3ebdf85ec544bc60f50471",
    "title": "寓蜀送泸州守亲家何君德言秩升致政东还五首",
    "authorName": "苏葵",
    "authorId": "e647d10fbc3ebdf8d1457b72d1457b72",
    "dynasty": "明",
    "content": [
      "秋尽巴江水蔚蓝，布帆乘月过湘潭。",
      "忠勤作牧喜无忝，名位付天能不贪。",
      "钓艇有缘公得计，宦途失伴我何堪。",
      "荔枝花发菟裘接，早晚当期听雨谈。"
    ]
  },
  {
    "id": "e647d10fbc3ebdf85ec544bce0f3cc4b",
    "title": "寓蜀送泸州守亲家何君德言秩升致政东还五首",
    "authorName": "苏葵",
    "authorId": "e647d10fbc3ebdf8d1457b72d1457b72",
    "dynasty": "明",
    "content": [
      "曾领鱼符牧两州，万家灯火十年忧。",
      "虚声羞拜王成爵，老计甘投范蠡舟。",
      "自古庙堂遗肮脏，至今岩壑属幽求。",
      "知公不是亡君者，时顾腰金忆冕旒。"
    ]
  },
  {
    "id": "e647d10fbc3ebdf85ec544bc6683ff3c",
    "title": "寓蜀送泸州守亲家何君德言秩升致政东还五首",
    "authorName": "苏葵",
    "authorId": "e647d10fbc3ebdf8d1457b72d1457b72",
    "dynasty": "明",
    "content": [
      "铸颜功薄拥虚炉，欲解簪缨乞鉴湖。",
      "勇退此筹公早占，寻香他日我能无。",
      "半林花雨诗千首，七尺渔竿酒一壶。",
      "此是桑榆真乐处，羡谁官到执金吾。"
    ]
  },
  {
    "id": "e647d10fbc3ebdf85ec544bc2e6e4c78",
    "title": "寓蜀送泸州守亲家何君德言秩升致政东还五首",
    "authorName": "苏葵",
    "authorId": "e647d10fbc3ebdf8d1457b72d1457b72",
    "dynasty": "明",
    "content": [
      "少年知己老连姻，万里相休只两人。",
      "莫道刚肠无别泪，须知羁客易沾巾。",
      "忙中岁月同驹隙，梦里功名等袜尘。",
      "目断征帆天渐渺，却惭归计自逡巡。"
    ]
  },
  {
    "id": "e647d10fbc3ebdf8ea50baf0f2d42c01",
    "title": "病中拨闷口号",
    "authorName": "苏葵",
    "authorId": "e647d10fbc3ebdf8d1457b72d1457b72",
    "dynasty": "明",
    "content": [
      "一年一度卧床帷，费尽囊金数问医。",
      "莫岁匪良灾不免，是人将老病相随。",
      "如何马援终身健，也有昌黎半路衰。",
      "翘首问天天不语，数声高诵楚累词。"
    ]
  },
  {
    "id": "e647d10fbc3ebdf855a0c10a7d325b7d",
    "title": "又代徐都阃作",
    "authorName": "苏葵",
    "authorId": "e647d10fbc3ebdf8d1457b72d1457b72",
    "dynasty": "明",
    "content": [
      "气夺天机不等闲，西邮公在重如山。",
      "楝花有信应无恙，骢马何为急欲还。",
      "五柳先生莲社约，四明狂客鉴湖宽。",
      "辕门徙倚偏惆怅，真为天家借范韩。"
    ]
  },
  {
    "id": "e647d10fbc3ebdf8c918f68844fc8211",
    "title": "静边寺留题",
    "authorName": "苏葵",
    "authorId": "e647d10fbc3ebdf8d1457b72d1457b72",
    "dynasty": "明",
    "content": [
      "远山四面列苍屏，近放溪流一带明。",
      "僧入定时龙不起，客寻诗处鹤初鸣。",
      "经多贝叶西天迩，榻有蒲团上界清。",
      "地远几何车马到，静边原是不虚名。"
    ]
  },
  {
    "id": "e647d10fbc3ebdf84bb7bcdfdfb96272",
    "title": "六月十八日孔章陈寅长为避暑饮于水利司既而赋此谢之",
    "authorName": "苏葵",
    "authorId": "e647d10fbc3ebdf8d1457b72d1457b72",
    "dynasty": "明",
    "content": [
      "微凉院宇百壶清，长日铮铮听矢声。",
      "左右卒投存礼乐，东南均醉失输赢。",
      "枝头偶语禽声碎，阶下先花菊叶馨。",
      "此意廓然同物我，集人归袂有蜻蜓。"
    ]
  },
  {
    "id": "e647d10fbc3ebdf85b9f32d6b099733f",
    "title": "按锦州日兵备郝宪副同寅召饮夜归赋此谢之",
    "authorName": "苏葵",
    "authorId": "e647d10fbc3ebdf8d1457b72d1457b72",
    "dynasty": "明",
    "content": [
      "何处张筵异品兼，莲花新酿蜜输甜。",
      "明霜义在谈偏剧，蘸甲杯深令转严。",
      "银箭急传更漏短，绯罗高燎烛光炎。",
      "醉归自为生灵喜，此日西邮有仲淹。"
    ]
  },
  {
    "id": "e647d10fbc3ebdf831dc0e61ea8bf01a",
    "title": "宿安县行台风雨不寐用前韵遣怀",
    "authorName": "苏葵",
    "authorId": "e647d10fbc3ebdf8d1457b72d1457b72",
    "dynasty": "明",
    "content": [
      "尽日冲泥惫病兼，槁梧时据梦非甜。",
      "乌台雨急秋灯暗，赤县城荒夜柝严。",
      "尘土荣华均赵孟，草茅消息自羲炎。",
      "白头留得青毡在，归向河汾学仲淹。"
    ]
  },
  {
    "id": "e647d10fbc3ebdf8090cc1b6ce6e398b",
    "title": "寄黄仲和佥宪前辈时黄致政林下",
    "authorName": "苏葵",
    "authorId": "e647d10fbc3ebdf8d1457b72d1457b72",
    "dynasty": "明",
    "content": [
      "五羊城下仙中人，爱酒独爱梨花春。",
      "青云道上付诸子，黄菊花边闲一身。",
      "潇洒不妨银鬓发，康强赢得鹤精神。",
      "巴山万里羁怀恶，归梦能无逐钓纶。"
    ]
  },
  {
    "id": "e647d10fbc3ebdf80ef0b9dc2ce17171",
    "title": "梦游白鹿书院时癸亥八月十有三日也",
    "authorName": "苏葵",
    "authorId": "e647d10fbc3ebdf8d1457b72d1457b72",
    "dynasty": "明",
    "content": [
      "何处佳山入梦时，小桥三峡水迟迟。",
      "重经祠下诸贤讶，忽到峰前五老知。",
      "无复旧人空旧榻，几多新树漫新枝。",
      "萍蓬踪迹浑堪慨，徙倚巴山有所思。"
    ]
  },
  {
    "id": "e647d10fbc3ebdf8db4043cc16b66806",
    "title": "甲子岁二月二十日拜进万寿圣节表文宪长陈吉夫首倡予步韵二首",
    "authorName": "苏葵",
    "authorId": "e647d10fbc3ebdf8d1457b72d1457b72",
    "dynasty": "明",
    "content": [
      "沈檀香傍龙图起，华盖星依帝座明。",
      "五位冈陵常介福，万邦葵藿自倾诚。",
      "真同虞舜昭神化，岂独周文有骏声。",
      "献罢琅函偏踊跃，樗驽犹得效干城。"
    ]
  },
  {
    "id": "e647d10fbc3ebdf8db4043ccf73e685c",
    "title": "甲子岁二月二十日拜进万寿圣节表文宪长陈吉夫首倡予步韵二首",
    "authorName": "苏葵",
    "authorId": "e647d10fbc3ebdf8d1457b72d1457b72",
    "dynasty": "明",
    "content": [
      "唐虞过后三千载，天地如今见大明。",
      "竽食自忻叨际会，嵩呼谁不罄丹诚。",
      "清清屡睹黄河瑞，翙翙常闻彩凤声。",
      "强摭微言鸣盛治，诗悭多愧谢宣城。"
    ]
  },
  {
    "id": "e647d10fbc3ebdf81536207c416ac93a",
    "title": "送张抚民一之寅长捧表北上用前韵",
    "authorName": "苏葵",
    "authorId": "e647d10fbc3ebdf8d1457b72d1457b72",
    "dynasty": "明",
    "content": [
      "旌旗道上风初暖，箫鼓江边月正明。",
      "梦切彤云忘跋涉，心悬红日吐衷诚。",
      "遥瞻雉扇开天仗，近听鸡人报晓声。",
      "朝罢从容献民瘼，定应风采压阳城。"
    ]
  },
  {
    "id": "e647d10fbc3ebdf88635976a7d95b8aa",
    "title": "七夕后一日漫书",
    "authorName": "苏葵",
    "authorId": "e647d10fbc3ebdf8d1457b72d1457b72",
    "dynasty": "明",
    "content": [
      "长绳不系日西驰，又道人间七夕期。",
      "织女心情桥鹊会，蓐收消息井梧知。",
      "三更送巧偏遗我，一片支机又与谁。",
      "闲倚危楼望河汉，不胜秋兴入新诗。"
    ]
  },
  {
    "id": "e647d10fbc3ebdf82c8e39fb7247d935",
    "title": "奉和清军俞绣衣先生晓发蓬州诗韵",
    "authorName": "苏葵",
    "authorId": "e647d10fbc3ebdf8d1457b72d1457b72",
    "dynasty": "明",
    "content": [
      "慨然揽辔出神州，孟博应须让一头。",
      "节操久争冰玉洁，贤劳真作帝王休。",
      "人间日暖春偏盎，江水秋清月自流。",
      "公暇有诗轻李杜，东风花鸟实深愁。"
    ]
  },
  {
    "id": "e647d10fbc3ebdf8f646b99ba2cc5f90",
    "title": "奉和前人书蓬州行台韵",
    "authorName": "苏葵",
    "authorId": "e647d10fbc3ebdf8d1457b72d1457b72",
    "dynasty": "明",
    "content": [
      "户牖如心已洞开，清风犹为拂尘埃。",
      "雨深坡草鸣驺过，日暮庭柯宿鹤回。",
      "饮水信堪供我乐，鼓琴那解使人哀。",
      "年来眼界无遮碍，看得天池亦一杯。"
    ]
  },
  {
    "id": "e647d10fbc3ebdf823d42960e7de06aa",
    "title": "奉和前人果州灵泉寺留题二首",
    "authorName": "苏葵",
    "authorId": "e647d10fbc3ebdf8d1457b72d1457b72",
    "dynasty": "明",
    "content": [
      "胜处多应著梵宫，豸衣人偶驻花骢。",
      "背时笋蕨从僧献，脱俗弦歌任鸟供。",
      "泉脉透来苍石裂，山腰封断白云重。",
      "闲哦百丈飞涛句，不觉声摩万仞空。"
    ]
  },
  {
    "id": "e647d10fbc3ebdf823d42960c5303193",
    "title": "奉和前人果州灵泉寺留题二首",
    "authorName": "苏葵",
    "authorId": "e647d10fbc3ebdf8d1457b72d1457b72",
    "dynasty": "明",
    "content": [
      "丈六金身百尺宫，门前芳草碍骄骢。",
      "客怀白鹤应能会，诗料青山尽解供。",
      "洗耳泉声偏喜碎，障尘花树不妨重。",
      "西来欲了观风事，肯与山僧论觉空。"
    ]
  },
  {
    "id": "e647d10fbc3ebdf83c2ea1399b7e2046",
    "title": "书锦屏驿用前人韵",
    "authorName": "苏葵",
    "authorId": "e647d10fbc3ebdf8d1457b72d1457b72",
    "dynasty": "明",
    "content": [
      "曾将捷径怪终南，歧路谁重问剧骖。",
      "伞盖刺天应碍月，锦屏迎日自晴岚。",
      "风光底厌频频赏，机事何须历历参。",
      "笑杀触蛮三百里，不扬金鼓战锋酣。"
    ]
  },
  {
    "id": "e647d10fbc3ebdf87b1cf418dc720ecd",
    "title": "甲子春巴江舟中",
    "authorName": "苏葵",
    "authorId": "e647d10fbc3ebdf8d1457b72d1457b72",
    "dynasty": "明",
    "content": [
      "去年冬孟此行舟，一别青山又半秋。",
      "山色却缘三月好，江声不管二更愁。",
      "何当今古闲圈套，赚过乾坤好日头。",
      "欲著谁家双木屐，直从衡岳到罗浮。"
    ]
  },
  {
    "id": "e647d10fbc3ebdf8fc6236237deda87d",
    "title": "忧旱时甲子四月富顺道中",
    "authorName": "苏葵",
    "authorId": "e647d10fbc3ebdf8d1457b72d1457b72",
    "dynasty": "明",
    "content": [
      "麦穗将垂秧甲舒，懒龙终日吝沾濡。",
      "鸡占怪得休徵少，龟坼愁看遍亩俱。",
      "满地农家驱崇魃，一时天地厌苞苴。",
      "病夫谬典吾儒事，也虑苍生釜有鱼。"
    ]
  },
  {
    "id": "e647d10fbc3ebdf8c4b329eacb6d842e",
    "title": "喜雨",
    "authorName": "苏葵",
    "authorId": "e647d10fbc3ebdf8d1457b72d1457b72",
    "dynasty": "明",
    "content": [
      "一声雷动蛰龙惊，处处深渊睡不宁。",
      "起驾丰隆吸溟渤，散为霖雨济生灵。",
      "润回枯槁忻盈野，洗尽尘埃不到庭。",
      "我爱晚凉高一枕，梦寻诗过大苏亭。"
    ]
  },
  {
    "id": "e647d10fbc3ebdf845bdcef2e57149a5",
    "title": "观山",
    "authorName": "苏葵",
    "authorId": "e647d10fbc3ebdf8d1457b72d1457b72",
    "dynasty": "明",
    "content": [
      "看画何如细看山，山之佳处画应难。",
      "数拳苍石怪中怪，一片白云闲又闲。",
      "朵朵野花红插髻，茎茎芳草绿侵颜。",
      "隔林见个扶筇者，疑是神仙采药还。"
    ]
  },
  {
    "id": "e647d10fbc3ebdf82ab53ad43458ac04",
    "title": "行途漫兴",
    "authorName": "苏葵",
    "authorId": "e647d10fbc3ebdf8d1457b72d1457b72",
    "dynasty": "明",
    "content": [
      "分付前驱静鼓笳，莫惊山鹿吃山花。",
      "泉声急傍溪桥响，树影低笼石磴斜。",
      "观物眼高容易尽，行途吟苦顿忘赊。",
      "今宵可借禅家榻，与得高僧论法华。"
    ]
  },
  {
    "id": "e647d10fbc3ebdf847efe299b3d5d2c0",
    "title": "哭乡友陈正郎学之四首",
    "authorName": "苏葵",
    "authorId": "e647d10fbc3ebdf8d1457b72d1457b72",
    "dynasty": "明",
    "content": [
      "黑头交谊白头伤，世路分明不可常。",
      "水部独怜何逊老，乡邦尤憾郑君亡。",
      "标题贞操凭良史，收拾遗文有阿郎。",
      "怪杀青天偏太靳，不留忠荩佐陶唐。"
    ]
  },
  {
    "id": "e647d10fbc3ebdf847efe29985184497",
    "title": "哭乡友陈正郎学之四首",
    "authorName": "苏葵",
    "authorId": "e647d10fbc3ebdf8d1457b72d1457b72",
    "dynasty": "明",
    "content": [
      "暌违将及十年来，君在冬曹我外台。",
      "书札只言双鬓改，行藏谁料九原催。",
      "马经唐肆原难驻，人到华胥竟不回。",
      "未染彩毫题墓碣，哀歌先漫剔灯裁。"
    ]
  },
  {
    "id": "e647d10fbc3ebdf847efe29904bfd0dc",
    "title": "哭乡友陈正郎学之四首",
    "authorName": "苏葵",
    "authorId": "e647d10fbc3ebdf8d1457b72d1457b72",
    "dynasty": "明",
    "content": [
      "君家兄弟比慈明，夜雨荆花次第零。",
      "别驾在人留惠爱，部郎平日著贤声。",
      "三千世界孤芳尽，五十年华一梦醒。",
      "寄问久要罗令尹，能无挥涕过东城。"
    ]
  },
  {
    "id": "e647d10fbc3ebdf847efe299e344782b",
    "title": "哭乡友陈正郎学之四首",
    "authorName": "苏葵",
    "authorId": "e647d10fbc3ebdf8d1457b72d1457b72",
    "dynasty": "明",
    "content": [
      "襟宇怜公养得高，诗家翘楚酒家豪。",
      "风流有样希千古，廉介遗声在两曹。",
      "许国精忠曾未究，修文消息却难逃。",
      "他年我乞林泉去，烟雨凭谁共浊醪。"
    ]
  },
  {
    "id": "e647d10fbc3ebdf8e4da8f7e11644c62",
    "title": "挽乡友李元善方伯二首",
    "authorName": "苏葵",
    "authorId": "e647d10fbc3ebdf8d1457b72d1457b72",
    "dynasty": "明",
    "content": [
      "少年文誉老精忠，两著边藩屏翰功。",
      "共把庙廊期大拜，可怜窀穸却先封。",
      "风流自出尘埃表，事业当收简策中。",
      "听得地曹贤辈论，许多遗稿后人宗。"
    ]
  },
  {
    "id": "e647d10fbc3ebdf8e4da8f7e624be137",
    "title": "挽乡友李元善方伯二首",
    "authorName": "苏葵",
    "authorId": "e647d10fbc3ebdf8d1457b72d1457b72",
    "dynasty": "明",
    "content": [
      "风流公亦是人豪，又被人间一浪淘。",
      "莫把隙驹嗟世短，已看方岳得官高。",
      "长才每信堪经济，往事回思自郁陶。",
      "清泪欲将何处洒，紫薇花下雨萧骚。"
    ]
  },
  {
    "id": "e647d10fbc3ebdf86805676995ddf53e",
    "title": "和陈秉衡寅长韵四首过重庆",
    "authorName": "苏葵",
    "authorId": "e647d10fbc3ebdf8d1457b72d1457b72",
    "dynasty": "明",
    "content": [
      "三巴未改汉时名，歇马谁深吊古情。",
      "杜宇漫啼三月魄，女墙孤起万家城。",
      "星回井鬼分区旷，江涨岷涪拍岸平。",
      "父老只今尚传说，岐阳军令最严明。"
    ]
  },
  {
    "id": "e647d10fbc3ebdf8c84b21d929b77519",
    "title": "八阵图",
    "authorName": "苏葵",
    "authorId": "e647d10fbc3ebdf8d1457b72d1457b72",
    "dynasty": "明",
    "content": [
      "炎光如线尚堪图，已踣山河赤手扶。",
      "地老阵形犹未改，雨深江练却平铺。",
      "四门张翼期收魏，千里连营误伐吴。",
      "颠倒纲维书入寇，么么陈寿欲谁诬。"
    ]
  },
  {
    "id": "e647d10fbc3ebdf8cf0608b04efc74fe",
    "title": "过垫江二首",
    "authorName": "苏葵",
    "authorId": "e647d10fbc3ebdf8d1457b72d1457b72",
    "dynasty": "明",
    "content": [
      "陆转花封不透江，小溪经雨自琤淙。",
      "石嫌碍路牙成列，山爱堆云髻绾双。",
      "樵子放歌含古意，牧童吹笛集村腔。",
      "陌尘不动前驱过，分付居人莫掩窗。"
    ]
  },
  {
    "id": "e647d10fbc3ebdf8cf0608b016bc2bf0",
    "title": "过垫江二首",
    "authorName": "苏葵",
    "authorId": "e647d10fbc3ebdf8d1457b72d1457b72",
    "dynasty": "明",
    "content": [
      "方城三里万山深，父老惊看使节临。",
      "风俗如惭输讼矢，闾阎争出买书金。",
      "星回碧落瞻吾道，月在秋潭信此心。",
      "若得涓埃堪报主，任教白发不胜簪。"
    ]
  },
  {
    "id": "e647d10fbc3ebdf85da15a53c36d03f3",
    "title": "弘治甲子夏六月巡新繁道由田塍睹禾稼有感二首",
    "authorName": "苏葵",
    "authorId": "e647d10fbc3ebdf8d1457b72d1457b72",
    "dynasty": "明",
    "content": [
      "千亩香风散稻花，只输租赋更无他。",
      "任教金勒纤离好，不似藤蓑觳觫嘉。",
      "学稼者曾闻圣道，明农人岂外官家。",
      "少年也有犁锄趣，况复如今两鬓华。"
    ]
  },
  {
    "id": "e647d10fbc3ebdf85da15a5349bb0cb5",
    "title": "弘治甲子夏六月巡新繁道由田塍睹禾稼有感二首",
    "authorName": "苏葵",
    "authorId": "e647d10fbc3ebdf8d1457b72d1457b72",
    "dynasty": "明",
    "content": [
      "二顷潮田荒不荒，骑牛人恋跨飞黄。",
      "也知伊尹莘郊乐，绝胜苏秦相印忙。",
      "门外水苗生处好，鼎中云子熟时香。",
      "殷勤寄谢浮萍草，漂去漂来梦一场。"
    ]
  },
  {
    "id": "e647d10fbc3ebdf87dfc6472ab664af1",
    "title": "弘治甲子陈宪长吉夫入觐时予按保宁送之郊即别去赋此寄之",
    "authorName": "苏葵",
    "authorId": "e647d10fbc3ebdf8d1457b72d1457b72",
    "dynasty": "明",
    "content": [
      "明霜谊分古来难，筮肯将谁晚辈看。",
      "三载末寮亲典则，几场高论振琅玕。",
      "共知黯直真宜汉，自笑郊穷不再韩。",
      "一夜相思消未得，梦回星斗正芒寒。"
    ]
  },
  {
    "id": "e647d10fbc3ebdf831161a79efd43d1d",
    "title": "秋日私居感怀",
    "authorName": "苏葵",
    "authorId": "e647d10fbc3ebdf8d1457b72d1457b72",
    "dynasty": "明",
    "content": [
      "芙蓉零落菊萧条，飒飒西风射绮寮。",
      "半路孤琴弦已断，莫年中馈味谁调。",
      "三更残梦犹如见，一片香魂不可招。",
      "底用金刚为渠诵，大罗天上佩声遥。"
    ]
  },
  {
    "id": "e647d10fbc3ebdf81d271c25a81eb877",
    "title": "和答江景吴寅长",
    "authorName": "苏葵",
    "authorId": "e647d10fbc3ebdf8d1457b72d1457b72",
    "dynasty": "明",
    "content": [
      "槁梧弹处羽音清，三弄猗兰调未更。",
      "心事只缘洙泗老，声名焉藉汝南评。",
      "升沉久破邯郸梦，雠校重烦太乙精。",
      "闻道芝田东海外，白云长日自英英。"
    ]
  },
  {
    "id": "e647d10fbc3ebdf8fce1240fa94836ae",
    "title": "甲子七月二十日观刘巡抚发兵气势之盛因占丑虏有不足殄作此二律以揄扬之呈寅长诸君索和二首",
    "authorName": "苏葵",
    "authorId": "e647d10fbc3ebdf8d1457b72d1457b72",
    "dynasty": "明",
    "content": [
      "蜀乡原未识军容，此日方知有范公。",
      "在在旁观称得策，人人西去愿收功。",
      "甲光耀日惊飞鹬，剑气横秋断落虹。",
      "从此威声如霹雳，不愁狐鼠不潜踪。"
    ]
  },
  {
    "id": "e647d10fbc3ebdf8fce1240ff19adb4d",
    "title": "甲子七月二十日观刘巡抚发兵气势之盛因占丑虏有不足殄作此二律以揄扬之呈寅长诸君索和二首",
    "authorName": "苏葵",
    "authorId": "e647d10fbc3ebdf8d1457b72d1457b72",
    "dynasty": "明",
    "content": [
      "江汉军声久不闻，中丞威令一番新。",
      "从来名下无虚士，信是师中贵丈人。",
      "汉将每云乘破竹，松州何意有飞尘。",
      "十年徒诵安边策，不得先锋挽六钧。"
    ]
  },
  {
    "id": "e647d10fbc3ebdf80d75681b3ab73605",
    "title": "甲子蜀藩放榜",
    "authorName": "苏葵",
    "authorId": "e647d10fbc3ebdf8d1457b72d1457b72",
    "dynasty": "明",
    "content": [
      "入彀英贤七十人，人人名姓彻枫宸。",
      "风云变化皆龙虎，罗网分明得凤麟。",
      "三物我亏芹泮雨，六经谁鼓杏坛春。",
      "鸢飞鱼跃天然妙，化洽遐陬自圣神。"
    ]
  },
  {
    "id": "e647d10fbc3ebdf8893424745315cf34",
    "title": "九日二首",
    "authorName": "苏葵",
    "authorId": "e647d10fbc3ebdf8d1457b72d1457b72",
    "dynasty": "明",
    "content": [
      "篱畔秋容不改常，年年今日是重阳。",
      "黄花晚节可人意，白发天涯深酒觞。",
      "几片落霞随鹜尽，数声鸣鹤入云长。",
      "醉来欲撚苍髯坐，和得陶诗四五章。"
    ]
  },
  {
    "id": "e647d10fbc3ebdf8893424744a736bd6",
    "title": "九日二首",
    "authorName": "苏葵",
    "authorId": "e647d10fbc3ebdf8d1457b72d1457b72",
    "dynasty": "明",
    "content": [
      "不是幽人亦赏花，花枝经雨迸篱斜。",
      "官贫贳酒常施债，才窘耽诗不到家。",
      "三径也曾来梦里，四年忘却滞天涯。",
      "西风偶掣尊前帽，莫道疏狂似孟嘉。"
    ]
  },
  {
    "id": "e647d10fbc3ebdf8241d7d05322329ea",
    "title": "九日和江寅长韵",
    "authorName": "苏葵",
    "authorId": "e647d10fbc3ebdf8d1457b72d1457b72",
    "dynasty": "明",
    "content": [
      "秋深何独葛洪川，锦水西风亦飒然。",
      "邻瓮吝赊无醉处，篱花烂放足吟边。",
      "霜横雁度天拖字，潦尽蛟潜水没涎。",
      "三径有盟知久负，浮萍江汉愧年年。"
    ]
  },
  {
    "id": "e647d10fbc3ebdf86a8443a3859f6e50",
    "title": "秋日书怀二首",
    "authorName": "苏葵",
    "authorId": "e647d10fbc3ebdf8d1457b72d1457b72",
    "dynasty": "明",
    "content": [
      "天涯漫作十年游，心醉南华绝点愁。",
      "儒业有缘官淡泊，萍踪无定客夷犹。",
      "云连高树疏帘晚，雨洗残花小院秋。",
      "闲凭阑干听蟋蟀，荒蓁浑忘剪菟裘。"
    ]
  },
  {
    "id": "e647d10fbc3ebdf86a8443a3b88d8d44",
    "title": "秋日书怀二首",
    "authorName": "苏葵",
    "authorId": "e647d10fbc3ebdf8d1457b72d1457b72",
    "dynasty": "明",
    "content": [
      "轇轇扰扰欲如何，误尽青春两鬓皤。",
      "台署尚耽酸子业，江湖思和散人歌。",
      "日斜林麓多归鸟，秋老池塘半败荷。",
      "身事是谁裁截易，莫将缠绕笑藤萝。"
    ]
  },
  {
    "id": "e647d10fbc3ebdf85f3e98c12befe381",
    "title": "雨中新寒坐芸香小阁呈郝兵备二首",
    "authorName": "苏葵",
    "authorId": "e647d10fbc3ebdf8d1457b72d1457b72",
    "dynasty": "明",
    "content": [
      "雨酿新寒病骨愁，俸金不及换貂裘。",
      "观书袖手偏慵检，援笔攒眉便欲投。",
      "静想只宜花下酌，何为未向马前休。",
      "严风朔雪都门道，笑杀朱衣半白头。"
    ]
  },
  {
    "id": "e647d10fbc3ebdf85f3e98c1b706a350",
    "title": "雨中新寒坐芸香小阁呈郝兵备二首",
    "authorName": "苏葵",
    "authorId": "e647d10fbc3ebdf8d1457b72d1457b72",
    "dynasty": "明",
    "content": [
      "雨珠千点散琅玕，淅沥声高客袂寒。",
      "金鉴有光勤自拂，龙泉无事厌轻弹。",
      "空闻蟋蟀吟朝夕，未见鹍鹏振羽翰。",
      "岁岁穷经无寸补，怪谁将作蠹鱼看。"
    ]
  },
  {
    "id": "e647d10fbc3ebdf8dd628e8fb2fa4c54",
    "title": "夜坐",
    "authorName": "苏葵",
    "authorId": "e647d10fbc3ebdf8d1457b72d1457b72",
    "dynasty": "明",
    "content": [
      "更漏沈沈夜不哗，坐来羁思绕天涯。",
      "八千有路通乡井，二万无钱付酒家。",
      "归梦被寒霜瓦重，醉吟毫润雨珠斜。",
      "十年萧索青毡老，自起挑灯看莫耶。"
    ]
  },
  {
    "id": "e647d10fbc3ebdf83bebb2058c12aa4c",
    "title": "心悬北阙为李国宾题",
    "authorName": "苏葵",
    "authorId": "e647d10fbc3ebdf8d1457b72d1457b72",
    "dynasty": "明",
    "content": [
      "闲控金羁艳绮罗，官家随处剩恩波。",
      "藩垣柳色阳春富，戚里花香湛露多。",
      "欲补青天思炼石，想扶红日梦鸣珂。",
      "昼长直馆巴山外，和得陶唐击壤歌。"
    ]
  },
  {
    "id": "e647d10fbc3ebdf891adc992783b0405",
    "title": "目极南山同前",
    "authorName": "苏葵",
    "authorId": "e647d10fbc3ebdf8d1457b72d1457b72",
    "dynasty": "明",
    "content": [
      "南山山下水源深，淘出慈孙孝子心。",
      "几处邱原青草合，万株桑梓白云阴。",
      "望乡台古情偏切，昼锦堂高梦亦寻。",
      "不道当年何驸马，朱门清夜月沈沈。"
    ]
  },
  {
    "id": "e647d10fbc3ebdf8f6e608f8234fda6b",
    "title": "奉和宋兵备同寅来韵二首",
    "authorName": "苏葵",
    "authorId": "e647d10fbc3ebdf8d1457b72d1457b72",
    "dynasty": "明",
    "content": [
      "小院金猊喷瑞芬，玄谈时自座前闻。",
      "运筹边计轻羊祜，落笔词锋逼子云。",
      "万里江山瞻赤旆，百年心事共斯文。",
      "都门夜雨论周易，应憾伊川止七分。"
    ]
  },
  {
    "id": "e647d10fbc3ebdf8f6e608f89da0b9ed",
    "title": "奉和宋兵备同寅来韵二首",
    "authorName": "苏葵",
    "authorId": "e647d10fbc3ebdf8d1457b72d1457b72",
    "dynasty": "明",
    "content": [
      "芝兰忻得挹英芬，更向朱弦次第闻。",
      "天地此心同夜月，江山明日隔春云。",
      "千章半是惊人句，六籍全通载道文。",
      "清晤有期应不远，诗题同看石榴分。"
    ]
  },
  {
    "id": "e647d10fbc3ebdf8927c300e043be6b2",
    "title": "奉和陈秉衡长官梦渔舟之作",
    "authorName": "苏葵",
    "authorId": "e647d10fbc3ebdf8d1457b72d1457b72",
    "dynasty": "明",
    "content": [
      "莫将清梦向芝田，今古能多范蠡船。",
      "万里骅骝贵腾踏，九霄鸾凤本联翩。",
      "才优王剪谁嫌老，懒过边生我合眠。",
      "三径不妨逾旧约，寄声先谢傅延年。"
    ]
  },
  {
    "id": "e647d10fbc3ebdf89f4a5e49ef2e0afc",
    "title": "再用前韵呈陈长官",
    "authorName": "苏葵",
    "authorId": "e647d10fbc3ebdf8d1457b72d1457b72",
    "dynasty": "明",
    "content": [
      "二顷谁多负郭田，未应先买洞庭船。",
      "莫耶不与铅刀伍，斥鴳争看彩凤翩。",
      "前辈几何东海去，古来只个华山眠。",
      "潞公不是寻常辈，八十才当入相年。"
    ]
  },
  {
    "id": "e647d10fbc3ebdf844225a68e14ec904",
    "title": "挽陈白沙二首",
    "authorName": "苏葵",
    "authorId": "e647d10fbc3ebdf8d1457b72d1457b72",
    "dynasty": "明",
    "content": [
      "满江秋水蘸冰壶，白首行藏道已孚。",
      "孤洁世称徐孺子，风流人惜邵尧夫。",
      "江门大雅遗音在，伊洛春风旧迹芜。",
      "可恨著书嫌强聒，空教来学想规模。"
    ]
  },
  {
    "id": "e647d10fbc3ebdf844225a68ca0dd2e4",
    "title": "挽陈白沙二首",
    "authorName": "苏葵",
    "authorId": "e647d10fbc3ebdf8d1457b72d1457b72",
    "dynasty": "明",
    "content": [
      "英灵谁昔夺山川，还却英灵是此年。",
      "江汉文章非偶尔，乾坤风致自巍然。",
      "千秋高士应稀见，一脉斯文亦正传。",
      "寄语后来描画者，莫将遗像失真传。"
    ]
  },
  {
    "id": "e647d10fbc3ebdf8a6ba2c59f87ca9c2",
    "title": "醉后漫书二首",
    "authorName": "苏葵",
    "authorId": "e647d10fbc3ebdf8d1457b72d1457b72",
    "dynasty": "明",
    "content": [
      "闲看秋水思飘然，蕴括洪纤一掬天。",
      "荣辱自来还自去，利名谁后更谁先。",
      "倾残竹叶消今日，吟到梅花又一年。",
      "若个世人真识我，半如酸子半如仙。"
    ]
  },
  {
    "id": "e647d10fbc3ebdf8a6ba2c59064d25ab",
    "title": "醉后漫书二首",
    "authorName": "苏葵",
    "authorId": "e647d10fbc3ebdf8d1457b72d1457b72",
    "dynasty": "明",
    "content": [
      "苍髯银鬓自萧然，老去行藏只靠天。",
      "闻道愧甘伊洛后，谈玄将占老庄先。",
      "收琴买鹤宁论价，傍柳随花懒记年。",
      "心解遨游随处好，不须方外挟飞仙。"
    ]
  },
  {
    "id": "e647d10fbc3ebdf8214b3323b798d5a3",
    "title": "岁晏漫成四首",
    "authorName": "苏葵",
    "authorId": "e647d10fbc3ebdf8d1457b72d1457b72",
    "dynasty": "明",
    "content": [
      "天地无心日月流，寒寒暑暑自悠悠。",
      "才将风色分花信，便有年光换历头。",
      "混沌是亡还是在，神仙堪爱亦堪求。",
      "等闲识得盈虚意，未许庄生据上游。"
    ]
  },
  {
    "id": "e647d10fbc3ebdf8214b3323bca1ed7a",
    "title": "岁晏漫成四首",
    "authorName": "苏葵",
    "authorId": "e647d10fbc3ebdf8d1457b72d1457b72",
    "dynasty": "明",
    "content": [
      "乾坤消息本无穷，渠自儿童我自翁。",
      "黄帝向谁闻至道，伯阳徒尔注参同。",
      "生生化化机先定，去去来来信默通。",
      "明日鬓丝添几寸，肯将催促怪东风。"
    ]
  },
  {
    "id": "e647d10fbc3ebdf8214b332303059413",
    "title": "岁晏漫成四首",
    "authorName": "苏葵",
    "authorId": "e647d10fbc3ebdf8d1457b72d1457b72",
    "dynasty": "明",
    "content": [
      "不匆匆处也匆匆，残腊迎春又送穷。",
      "双眼老看狂世态，一官终坐冷家风。",
      "冰壶天蘸诗坛外，玉烛阳回宦海中。",
      "闲把曲生倾数斗，肯教憔悴到颜容。"
    ]
  },
  {
    "id": "e647d10fbc3ebdf8214b3323a3e1335c",
    "title": "岁晏漫成四首",
    "authorName": "苏葵",
    "authorId": "e647d10fbc3ebdf8d1457b72d1457b72",
    "dynasty": "明",
    "content": [
      "交还残腊与洪钧，唾手风前换得春。",
      "且喜花枝浑改旧，不妨霜鬓漫添新。",
      "拚倾仪狄千钟酒，谢绝元规半点尘。",
      "把定壮心偏忘老，轩昂天地任吾人。"
    ]
  },
  {
    "id": "e647d10fbc3ebdf884bd1eb7fb47184e",
    "title": "送江寅长致政还江右二首",
    "authorName": "苏葵",
    "authorId": "e647d10fbc3ebdf8d1457b72d1457b72",
    "dynasty": "明",
    "content": [
      "十年谊分照霜明，割席何忙强问程。",
      "只为乾坤双眼阔，便看名利一毫轻。",
      "白鸥喜狎忘机客，丹陛能容采菊生。",
      "安得一丸如许大，旋封三峡不教行。"
    ]
  },
  {
    "id": "e647d10fbc3ebdf884bd1eb742c39de6",
    "title": "送江寅长致政还江右二首",
    "authorName": "苏葵",
    "authorId": "e647d10fbc3ebdf8d1457b72d1457b72",
    "dynasty": "明",
    "content": [
      "五湖烟水忆扬舲，心事江篱岸芷馨。",
      "峨豸几年看长价，相牛明日听谈经。",
      "人间高士鸿辞网，眼底贪夫蚁恋腥。",
      "把酒爱公真慷慨，折梅相赠过长亭。"
    ]
  },
  {
    "id": "e647d10fbc3ebdf8877dec5d519afdeb",
    "title": "除夕",
    "authorName": "苏葵",
    "authorId": "e647d10fbc3ebdf8d1457b72d1457b72",
    "dynasty": "明",
    "content": [
      "坐看童子放花筒，又是乾坤一岁终。",
      "缓酌壶觞延夜雨，大开门户领春风。",
      "百年分在忘他老，四品官清送甚穷。",
      "闲染彩毫题短咏，烛花光射砚池红。"
    ]
  },
  {
    "id": "e647d10fbc3ebdf88fa302457228f4b4",
    "title": "元旦后用前韵呈郝王二官长二首",
    "authorName": "苏葵",
    "authorId": "e647d10fbc3ebdf8d1457b72d1457b72",
    "dynasty": "明",
    "content": [
      "泻尽香醪忆旧筒，将来高兴未全终。",
      "浣花溪上融融日，濯锦江头淡淡风。",
      "无事恼怀赢得懒，有诗消闷易忘穷。",
      "人生一世如一日，莫待斜阳抹树红。"
    ]
  },
  {
    "id": "e647d10fbc3ebdf88fa3024592c8a187",
    "title": "元旦后用前韵呈郝王二官长二首",
    "authorName": "苏葵",
    "authorId": "e647d10fbc3ebdf8d1457b72d1457b72",
    "dynasty": "明",
    "content": [
      "欲共渔翁理钓筒，不应官事未曾终。",
      "光浮竹叶怜秋月，吹落梅花怪晚风。",
      "减价卖痴痴不了，强吟乘兴兴难穷。",
      "夜深分得青藜火，读尽南华日又红。"
    ]
  },
  {
    "id": "e647d10fbc3ebdf8cb1af16483db2db7",
    "title": "酌酒及灌花复用前韵呈川北同寅二首",
    "authorName": "苏葵",
    "authorId": "e647d10fbc3ebdf8d1457b72d1457b72",
    "dynasty": "明",
    "content": [
      "大瓢吸酒胜荷筒，醉倚花阴日未终。",
      "世路每怜蕉鹿梦，人情偏慨马牛风。",
      "愁随蔓草□难歇，目送征鸿去不穷。",
      "闲绕芳塘漫寻句，水光清漾晚霞红。"
    ]
  },
  {
    "id": "e647d10fbc3ebdf8cb1af1645d99a644",
    "title": "酌酒及灌花复用前韵呈川北同寅二首",
    "authorName": "苏葵",
    "authorId": "e647d10fbc3ebdf8d1457b72d1457b72",
    "dynasty": "明",
    "content": [
      "汲水浇花截竹筒，爱花吾亦解图终。",
      "高悬响索惊飞鸟，斜插疏篱护恶风。",
      "生意固应天不靳，韶华须信树无穷。",
      "凭君莫惜尊前醉，来看深红并浅红。"
    ]
  },
  {
    "id": "e647d10fbc3ebdf86375ab96d63ad376",
    "title": "奉和刘都宪喜松潘报捷韵二首",
    "authorName": "苏葵",
    "authorId": "e647d10fbc3ebdf8d1457b72d1457b72",
    "dynasty": "明",
    "content": [
      "野无烽燧草无埃，戎虏输诚次第来。",
      "千骑不如单骑力，今人真有古人才。",
      "勒彝端可媲周雅，拜将何烦筑汉台。",
      "镇靖正宜羊叔子，从前边衅咎谁开。"
    ]
  },
  {
    "id": "e647d10fbc3ebdf86375ab96f0e0b8c1",
    "title": "奉和刘都宪喜松潘报捷韵二首",
    "authorName": "苏葵",
    "authorId": "e647d10fbc3ebdf8d1457b72d1457b72",
    "dynasty": "明",
    "content": [
      "地屦天冠绝点埃，万山烟净月明来。",
      "貔貅尽领平戎略，中外浑惊迈众才。",
      "五凤楼前宣露布，九夷人亦囿春台。",
      "笙歌有待升平宴，宾从华筵甚日开。"
    ]
  },
  {
    "id": "e647d10fbc3ebdf810738f8392387d57",
    "title": "感事",
    "authorName": "苏葵",
    "authorId": "e647d10fbc3ebdf8d1457b72d1457b72",
    "dynasty": "明",
    "content": [
      "区区可是学仙徒，别有丹方足自娱。",
      "三爵自无闲计较，五车时有老工夫。",
      "闲看雨里花无恙，更喜窗前竹不枯。",
      "今古浮名同一梦，莫论平越与平吴。"
    ]
  },
  {
    "id": "e647d10fbc3ebdf81817c0f1c787fbb5",
    "title": "乙丑送春写怀",
    "authorName": "苏葵",
    "authorId": "e647d10fbc3ebdf8d1457b72d1457b72",
    "dynasty": "明",
    "content": [
      "日暖迁乔莺乱啼，恶怀无赖欠新题。",
      "梨花笑客壶觞寂，燕子嫌人户牖低。",
      "远道光阴空自惜，上林消息且休提。",
      "阶前暂卸寻芳勒，怪得骅骝也漫嘶。"
    ]
  },
  {
    "id": "e647d10fbc3ebdf8a09436dd06d2ed97",
    "title": "奉和王朝器同寅来韵二首",
    "authorName": "苏葵",
    "authorId": "e647d10fbc3ebdf8d1457b72d1457b72",
    "dynasty": "明",
    "content": [
      "射隼高墉藉六钧，丈夫藏器正资身。",
      "古今上下偏由我，天地盈虚不属人。",
      "世路有时还似梦，宦途随处是通津。",
      "闲荣闲辱休提说，且尽梨花百斛春。"
    ]
  },
  {
    "id": "e647d10fbc3ebdf8a09436ddb33294c9",
    "title": "奉和王朝器同寅来韵二首",
    "authorName": "苏葵",
    "authorId": "e647d10fbc3ebdf8d1457b72d1457b72",
    "dynasty": "明",
    "content": [
      "仿佛红楼买笑人，大都宜假不宜真。",
      "王成漫自縻高爵，即墨凭谁辨远臣。",
      "玉在无瑕元是美，棋残有著又从新。",
      "经纶康济吾儒事，莫道尘羁未卸身。"
    ]
  },
  {
    "id": "e647d10fbc3ebdf8c8eed487f93ee71c",
    "title": "署篆冗中漫书呈杨至道陈孔章长官",
    "authorName": "苏葵",
    "authorId": "e647d10fbc3ebdf8d1457b72d1457b72",
    "dynasty": "明",
    "content": [
      "俗事纷纷俗杀人，莺啼燕语误芳辰。",
      "无诗无酒如秋淡，多病多愁厌雨频。",
      "行处瑕瑜劳计较，法家机械费精神。",
      "尚平可学谁曾学，自笑区区见未真。"
    ]
  },
  {
    "id": "e647d10fbc3ebdf8fad50b87b421c525",
    "title": "寄刘仁仲学士同年",
    "authorName": "苏葵",
    "authorId": "e647d10fbc3ebdf8d1457b72d1457b72",
    "dynasty": "明",
    "content": [
      "蓬瀛回首十年过，扰扰尘中鬓易皤。",
      "欲究图书规邵子，偶拈刀笔附萧何。",
      "光风霁月吟边少，绿水青山梦里多。",
      "一臂旧交谁不改，襜褕常日自摩挲。"
    ]
  },
  {
    "id": "e647d10fbc3ebdf8a574b7121969452b",
    "title": "谬掌堂事四越月颇厌烦劳喜得宪长京还交代有作三首",
    "authorName": "苏葵",
    "authorId": "e647d10fbc3ebdf8d1457b72d1457b72",
    "dynasty": "明",
    "content": [
      "懒散如何不是仙，人间亦有洞中天。",
      "谁教鸿鹄荣丝绁，自喜骅骝卸锦鞯。",
      "行看晚霞公牍了，醉听朝雨曲肱便。",
      "病夫敢比程明道，傍柳随花学少年。"
    ]
  },
  {
    "id": "e647d10fbc3ebdf8a574b712a3f9c087",
    "title": "谬掌堂事四越月颇厌烦劳喜得宪长京还交代有作三首",
    "authorName": "苏葵",
    "authorId": "e647d10fbc3ebdf8d1457b72d1457b72",
    "dynasty": "明",
    "content": [
      "一百廿日妨晏眠，轇轇扰扰总徒然。",
      "纵令明决得金矢，何似优游寻简编。",
      "鼓缶莫嗟将昃日，浴沂宁泥暮春天。",
      "豫章社栎君须玩，材与不材谁永年。"
    ]
  },
  {
    "id": "e647d10fbc3ebdf8a574b7120e8edefb",
    "title": "谬掌堂事四越月颇厌烦劳喜得宪长京还交代有作三首",
    "authorName": "苏葵",
    "authorId": "e647d10fbc3ebdf8d1457b72d1457b72",
    "dynasty": "明",
    "content": [
      "机械谁教漫自烦，终朝碌碌不如闲。",
      "醉来檐底疏疏雨，睡起天边淡淡山。",
      "龙子白而非白外，庄生才与不才间。",
      "乾坤尽有寻常乐，雪月风花任往还。"
    ]
  },
  {
    "id": "e647d10fbc3ebdf8d11d1fef4c82e2c2",
    "title": "苦热",
    "authorName": "苏葵",
    "authorId": "e647d10fbc3ebdf8d1457b72d1457b72",
    "dynasty": "明",
    "content": [
      "蒲扇无功院宇卑，月行犹未次南箕。",
      "九成宫在君恩远，三伏天高日影迟。",
      "当午水晶供一枕，辟炎冰茧胜纤絺。",
      "困来漫忆千年事，犹有三军六月驰。"
    ]
  },
  {
    "id": "e647d10fbc3ebdf8997eb5fa3747bc43",
    "title": "从弟亚夫进士自南安寄书至喜而赋此寄京答之",
    "authorName": "苏葵",
    "authorId": "e647d10fbc3ebdf8d1457b72d1457b72",
    "dynasty": "明",
    "content": [
      "一缄何处远传将，带得梅花庾岭香。",
      "乡梦唤回鱼泼泼，墨云飞动雁行行。",
      "细看顿觉愁中喜，大笑浑疑醉后狂。",
      "万里寄书情莫罄，几时风雨复连床。"
    ]
  },
  {
    "id": "e647d10fbc3ebdf8b03165b0e2bb9e07",
    "title": "喜亚夫进士将选寄以期勉",
    "authorName": "苏葵",
    "authorId": "e647d10fbc3ebdf8d1457b72d1457b72",
    "dynasty": "明",
    "content": [
      "清白传家四百霜，偶然科甲共君扬。",
      "寸心可据摅忠地，一饭休忘种德堂。",
      "往事模棱堪鉴戒，暮年完璧是行藏。",
      "区区老病浑无补，惟把经纶卜季方。"
    ]
  },
  {
    "id": "e647d10fbc3ebdf81c836706140477ea",
    "title": "初秋",
    "authorName": "苏葵",
    "authorId": "e647d10fbc3ebdf8d1457b72d1457b72",
    "dynasty": "明",
    "content": [
      "夜深凉影动星枌，赤帝回銮已策勋。",
      "一叶井梧刚始落，四时花雨对停分。",
      "金风爽拂旌阳剑，银汉清煎织女裙。",
      "明日泬寥天九万，大鹏何处薄层云。"
    ]
  },
  {
    "id": "e647d10fbc3ebdf8b8ca9d42958ba268",
    "title": "忆归四首",
    "authorName": "苏葵",
    "authorId": "e647d10fbc3ebdf8d1457b72d1457b72",
    "dynasty": "明",
    "content": [
      "闲忆锄园种荔枝，望乡台上此心驰。",
      "人生贵在得乐耳，老去荣来安用之。",
      "蒲涧高僧书札杳，海珠疏雨钓竿迟。",
      "飘然欲买江边棹，卖赋无金探俸资。"
    ]
  },
  {
    "id": "e647d10fbc3ebdf8b8ca9d4237046225",
    "title": "忆归四首",
    "authorName": "苏葵",
    "authorId": "e647d10fbc3ebdf8d1457b72d1457b72",
    "dynasty": "明",
    "content": [
      "仕路何时是惬心，腰间赢得滥横金。",
      "名于廊庙元无分，乐在田园正合寻。",
      "闲课子孙耕读计，醉招鸥鹭盍朋簪。",
      "兴来次第嘲花鸟，不学杨雄作酒箴。"
    ]
  },
  {
    "id": "e647d10fbc3ebdf8b8ca9d42a3008a0a",
    "title": "忆归四首",
    "authorName": "苏葵",
    "authorId": "e647d10fbc3ebdf8d1457b72d1457b72",
    "dynasty": "明",
    "content": [
      "到处鱼羹饭有无，暮年何必苦贪图。",
      "人间白日排羁客，江上青山爱腐儒。",
      "沙蟹剥螯充骨董，海螺蘸甲泛屠苏。",
      "凭君细看蜗牛角，只为升高就壁枯。"
    ]
  },
  {
    "id": "e647d10fbc3ebdf8b8ca9d42cf000bb0",
    "title": "忆归四首",
    "authorName": "苏葵",
    "authorId": "e647d10fbc3ebdf8d1457b72d1457b72",
    "dynasty": "明",
    "content": [
      "今年觉比去年衰，何事言归不果归。",
      "忧世漫歌天下乐，感怀常鼓雉朝飞。",
      "松花有待时供酒，荷叶深惭未制衣。",
      "莫道饔飧无负郭，有人曾采首阳薇。"
    ]
  },
  {
    "id": "e647d10fbc3ebdf83d75b44324fc37c7",
    "title": "弘治十八年七月七日听宣大行皇帝遗诏感恸有作",
    "authorName": "苏葵",
    "authorId": "e647d10fbc3ebdf8d1457b72d1457b72",
    "dynasty": "明",
    "content": [
      "日落风悲涕泪流，谅阴元老要伊周。",
      "远臣敢替终天恨，嫠妇犹怀昔日忧。",
      "西序忽闻陈大训，内庭谁始献嘉谋。",
      "祖宗典则森然在，唐宋区区莫效尤。"
    ]
  },
  {
    "id": "e647d10fbc3ebdf8347562e04206a227",
    "title": "乙丑七月二十有五日北楼观兵有作",
    "authorName": "苏葵",
    "authorId": "e647d10fbc3ebdf8d1457b72d1457b72",
    "dynasty": "明",
    "content": [
      "独坐高楼辟四窗，俯看旌旆尽飞扬。",
      "将军似虎生风勇，士卒如山压卵强。",
      "闲暇养成堪敌忾，太平修武是堤防。",
      "白头也有安边策，宝剑无缘赐上方。"
    ]
  },
  {
    "id": "e647d10fbc3ebdf812b29117d7ea9767",
    "title": "寄毕汝舟编修毕予督学日雅旧也",
    "authorName": "苏葵",
    "authorId": "e647d10fbc3ebdf8d1457b72d1457b72",
    "dynasty": "明",
    "content": [
      "别来荏苒十年馀，两接京华太史书。",
      "故旧不遗真羡子，文章无补尚惭予。",
      "粗官冷笑淹巴蜀，芳誉新闻蔼石渠。",
      "珍重久要如有念，冯唐双鬓已萧疏。"
    ]
  },
  {
    "id": "e647d10fbc3ebdf83c5e377f76018383",
    "title": "喜雨后乍凉",
    "authorName": "苏葵",
    "authorId": "e647d10fbc3ebdf8d1457b72d1457b72",
    "dynasty": "明",
    "content": [
      "烈烈炎威半饷消，洗天须用泻天瓢。",
      "万方尽享康侯乐，六幕俄除酷吏妖。",
      "当午不烦勤羽扇，广堂何羡得鲛绡。",
      "阴阳默有乘除数，此日凭谁妙燮调。"
    ]
  },
  {
    "id": "e647d10fbc3ebdf8a918f4d9bde6a6b0",
    "title": "感事漫书",
    "authorName": "苏葵",
    "authorId": "e647d10fbc3ebdf8d1457b72d1457b72",
    "dynasty": "明",
    "content": [
      "纷纷上客半焦头，何事渔翁守直钩。",
      "旗鼓尽归蜗角氏，皮毛须信棘端猴。",
      "惊闻古有嗟来食，少见人从得处忧。",
      "若悟浮生如一梦，三公争换醉乡侯。"
    ]
  },
  {
    "id": "e647d10fbc3ebdf87a0369a703a94ae8",
    "title": "寄娄元善正郎娄江西上饶人时家居修鹅湖书院予在江西日曾请为白鹿书院山长二首",
    "authorName": "苏葵",
    "authorId": "e647d10fbc3ebdf8d1457b72d1457b72",
    "dynasty": "明",
    "content": [
      "先生风致古英豪，枕流漱石烹溪毛。",
      "汪汪学海人宏道，滚滚词源仆命骚。",
      "汉最足称徐孺子，禹无能屈伯成高。",
      "匡庐旧雨三更话，万里青天漫郁陶。"
    ]
  },
  {
    "id": "e647d10fbc3ebdf87a0369a777f287dd",
    "title": "寄娄元善正郎娄江西上饶人时家居修鹅湖书院予在江西日曾请为白鹿书院山长二首",
    "authorName": "苏葵",
    "authorId": "e647d10fbc3ebdf8d1457b72d1457b72",
    "dynasty": "明",
    "content": [
      "得归不归公笑谁，巴西羁客鬓毛衰。",
      "文章谫谫曾何补，原委深深竟未窥。",
      "五万买鞭缘外饰，再三求筮为中疑。",
      "行藏地僻无龟鉴，长忆庐山剪烛时。"
    ]
  },
  {
    "id": "e647d10fbc3ebdf859a752ecf47205bc",
    "title": "秋兴二首",
    "authorName": "苏葵",
    "authorId": "e647d10fbc3ebdf8d1457b72d1457b72",
    "dynasty": "明",
    "content": [
      "浮云漠漠蔼苍冥，风劲郊原草木零。",
      "苜蓿影寒千里瘦，梧桐枝老九苞鸣。",
      "酒杯潋滟供秋兴，旅馆萧条触物情。",
      "自古五侯嫌肮脏，误将多智薄君卿。"
    ]
  },
  {
    "id": "e647d10fbc3ebdf859a752ecbf6d87ce",
    "title": "秋兴二首",
    "authorName": "苏葵",
    "authorId": "e647d10fbc3ebdf8d1457b72d1457b72",
    "dynasty": "明",
    "content": [
      "鹰隼高飞寥廓空，微霜寒入菊花丛。",
      "耽酣量浅援陶止，欲赋才疏怯庾工。",
      "闲傍阶前听蟋蟀，更从江上赏芙蓉。",
      "尘襟旋借西风拂，清洁谁能效两龚。"
    ]
  },
  {
    "id": "e647d10fbc3ebdf85b1a2dbe4ce07011",
    "title": "寄示毅儿",
    "authorName": "苏葵",
    "authorId": "e647d10fbc3ebdf8d1457b72d1457b72",
    "dynasty": "明",
    "content": [
      "诗礼遗芳愧孔庭，一缄封罢更叮咛。",
      "读书要与古人等，治产须教世业兴。",
      "穷达固应生禀定，智能还自敏求成。",
      "吾儿填勿甘豚犬，聊慰而翁舐犊情。"
    ]
  },
  {
    "id": "e647d10fbc3ebdf83626ce0e6a4a2aa5",
    "title": "漫兴",
    "authorName": "苏葵",
    "authorId": "e647d10fbc3ebdf8d1457b72d1457b72",
    "dynasty": "明",
    "content": [
      "闲名闲利不须贪，消得荣枯是一酣。",
      "幸际明时宽酒禁，更偷闲处纵清谈。",
      "花枝淡淡晴还雨，萍梗飘飘北又南。",
      "瓮茧欲成身已老，定谁先事鉴春蚕。"
    ]
  },
  {
    "id": "e647d10fbc3ebdf83f7a0d00662116ee",
    "title": "乙丑春日思郊野之游不遂戏书",
    "authorName": "苏葵",
    "authorId": "e647d10fbc3ebdf8d1457b72d1457b72",
    "dynasty": "明",
    "content": [
      "远近郊原烟雨收，无边光景触吟眸。",
      "欲扶苍玉出城去，更散黄金买酒游。",
      "天气大都春半好，物华多在郭南优。",
      "锦城一掌未曾遍，况问瑶池与十洲。"
    ]
  },
  {
    "id": "e647d10fbc3ebdf89a24302da3b28af9",
    "title": "延景花",
    "authorName": "苏葵",
    "authorId": "e647d10fbc3ebdf8d1457b72d1457b72",
    "dynasty": "明",
    "content": [
      "百卉萧条正恼人，却延风景弄精神。",
      "灵根应用胭脂染，娇态偏成雨露新。",
      "造化不雕元自巧，盎盆虽小有馀春。",
      "从教芍药能红白，领得春风已后尘。"
    ]
  },
  {
    "id": "e647d10fbc3ebdf8e8e49bd9001f3956",
    "title": "游昭觉寺归途偶成三首",
    "authorName": "苏葵",
    "authorId": "e647d10fbc3ebdf8d1457b72d1457b72",
    "dynasty": "明",
    "content": [
      "万个琅玕一径幽，禅房清绝四时秋。",
      "聊从石上三生话，偶作尘中半日游。",
      "不计赢输棋信手，拚教酩酊酒添筹。",
      "肩舆兀兀归来晚，稚子拦街笑醉侯。"
    ]
  },
  {
    "id": "e647d10fbc3ebdf8e8e49bd9d793c92e",
    "title": "游昭觉寺归途偶成三首",
    "authorName": "苏葵",
    "authorId": "e647d10fbc3ebdf8d1457b72d1457b72",
    "dynasty": "明",
    "content": [
      "偶过山寺访支公，千树松涛落午舂。",
      "露草未凋沿涧碧，霜枫新染隔林红。",
      "香烟袅袅来翔鹤，钵水清清隐伏龙。",
      "诗兴有馀尊酒尽，强挥归袂入城中。"
    ]
  },
  {
    "id": "e647d10fbc3ebdf8e8e49bd91ab209b9",
    "title": "游昭觉寺归途偶成三首",
    "authorName": "苏葵",
    "authorId": "e647d10fbc3ebdf8d1457b72d1457b72",
    "dynasty": "明",
    "content": [
      "寻僧十里出郊垌，才到招提便觉清。",
      "露竹受风迎客舞，山花经雨向人明。",
      "大瓢吸酒嶙峋兴，小院敲棋剥啄声。",
      "天际轻阴非日暮，从容更了乐游情。"
    ]
  },
  {
    "id": "e647d10fbc3ebdf8ed74c8432fd38af2",
    "title": "无题",
    "authorName": "苏葵",
    "authorId": "e647d10fbc3ebdf8d1457b72d1457b72",
    "dynasty": "明",
    "content": [
      "闾须容不笑无盐，谁厌双娥八字纤。",
      "花凭绿窗春寂寂，月侵琪树夜厌厌。",
      "鸳鸯有恨停针线，嬉子无徵挂屋檐。",
      "缟袂青裙照溪水，画眉明日效於潜。"
    ]
  },
  {
    "id": "e647d10fbc3ebdf8dd260c1d0e891724",
    "title": "登嘉定儒学后山先天阁阁为黄冠所据自国初至今知州瞿刚乃取而归之儒学遂易今扁",
    "authorName": "苏葵",
    "authorId": "e647d10fbc3ebdf8d1457b72d1457b72",
    "dynasty": "明",
    "content": [
      "朱檐矗矗耸山巅，一目全收万里天。",
      "观物可探康节学，凭虚谁悟子云玄。",
      "春深坛杏当窗看，夜半仙藜隔座然。",
      "佳胜陆沈馀百载，只今才见集英贤。"
    ]
  },
  {
    "id": "e647d10fbc3ebdf81d45efb3544fa122",
    "title": "登八角亭亭在州学后山半",
    "authorName": "苏葵",
    "authorId": "e647d10fbc3ebdf8d1457b72d1457b72",
    "dynasty": "明",
    "content": [
      "凿石诛茅费几工，无边佳胜入亭中。",
      "先天次第罗诸卦，造化寻常散八风。",
      "近起草烟拖翡翠，远来山雨洗芙蓉。",
      "太元莫笑前闻拙，后学今谁解逼雄。"
    ]
  },
  {
    "id": "e647d10fbc3ebdf8938003d968509c9a",
    "title": "嘉定泛舟南下马尾滩恶既过赋此",
    "authorName": "苏葵",
    "authorId": "e647d10fbc3ebdf8d1457b72d1457b72",
    "dynasty": "明",
    "content": [
      "学仙曾未列仙班，犹在尘埃扰扰间。",
      "满路旌麾偏骇鹤，片时尊俎偶看山。",
      "一江衿带连诸郡，万石巉岩折几湾。",
      "湍险是谁忘怖慑，中流惟我觉安闲。"
    ]
  },
  {
    "id": "e647d10fbc3ebdf8800ca8f58d6db806",
    "title": "送犹子兆麟东还",
    "authorName": "苏葵",
    "authorId": "e647d10fbc3ebdf8d1457b72d1457b72",
    "dynasty": "明",
    "content": [
      "二月川江江水平，阿咸东下鹢舟轻。",
      "囊无宦路苞苴浊，心醉名邦胜概清。",
      "骨肉一门惟见汝，江山万里若为情。",
      "到家倘有亲知问，应说还惭赵抃名。"
    ]
  },
  {
    "id": "e647d10fbc3ebdf8a3dab32467b24c9f",
    "title": "寄致政州守梁叔龙亲家",
    "authorName": "苏葵",
    "authorId": "e647d10fbc3ebdf8d1457b72d1457b72",
    "dynasty": "明",
    "content": [
      "挂冠掉臂归山林，市朝日远山日深。",
      "但知黄菊迸篱馥，遮莫甘棠匝地阴。",
      "要客自烧烹石鼎，引孙时屈钓鱼针。",
      "等闲莫用轻相笑，已约梅花旧水浔。"
    ]
  },
  {
    "id": "e647d10fbc3ebdf844efa8384d3d244a",
    "title": "寄余宗善表弟义官",
    "authorName": "苏葵",
    "authorId": "e647d10fbc3ebdf8d1457b72d1457b72",
    "dynasty": "明",
    "content": [
      "石门寺前分袂时，贪泉曾感赠行诗。",
      "西来自把三江照，老去惟凭一鹤知。",
      "每厌朱轮妨梦觉，细看白发卜归期。",
      "明朝烟雨竹竿袅，共钓君家十亩池。"
    ]
  },
  {
    "id": "e647d10fbc3ebdf847cf5e06e458a78c",
    "title": "寄德言何亲家致政转运",
    "authorName": "苏葵",
    "authorId": "e647d10fbc3ebdf8d1457b72d1457b72",
    "dynasty": "明",
    "content": [
      "别君荏苒岁频迁，旧约持竿愧食言。",
      "高致定应于我笑，浮名犹自被渠牵。",
      "时添白发何妨老，身谢红尘便是仙。",
      "料得江村无个事，养恬多引抱孙年。"
    ]
  },
  {
    "id": "e647d10fbc3ebdf8d442687aee215079",
    "title": "寄万松邵妹丈",
    "authorName": "苏葵",
    "authorId": "e647d10fbc3ebdf8d1457b72d1457b72",
    "dynasty": "明",
    "content": [
      "林泉风致今如何，湖海游人两鬓皤。",
      "未有了期炊黍梦，最无干计紫芝歌。",
      "朱陈乡在归心杳，王谢堂深别恨多。",
      "曾荷四知旧箴儆，白头宦况自砻磨。"
    ]
  },
  {
    "id": "e647d10fbc3ebdf89bbfea4510f29a03",
    "title": "寄从兄月江先生致政司训",
    "authorName": "苏葵",
    "authorId": "e647d10fbc3ebdf8d1457b72d1457b72",
    "dynasty": "明",
    "content": [
      "同在风尘先息机，皋比丢却理荷衣。",
      "风高彭泽知公逸，梦久邯郸愧我非。",
      "漠漠水田香稻熟，清清池馆落花飞。",
      "家传真一须多酿，留待游人十月归。"
    ]
  },
  {
    "id": "e647d10fbc3ebdf80e53fa64d3f17dde",
    "title": "答林宗敬致政别驾",
    "authorName": "苏葵",
    "authorId": "e647d10fbc3ebdf8d1457b72d1457b72",
    "dynasty": "明",
    "content": [
      "五羊城下引长年，虽不骑羊亦是仙。",
      "明月楼台庄子梦，落花风雨少陵篇。",
      "甘棠旧植从渠诵，黄菊新栽却自怜。",
      "料得等闲开口笑，笑人甘羡二疏贤。"
    ]
  },
  {
    "id": "e647d10fbc3ebdf862baa58e0dfeb5f6",
    "title": "奉和罗方伯游静居寺韵",
    "authorName": "苏葵",
    "authorId": "e647d10fbc3ebdf8d1457b72d1457b72",
    "dynasty": "明",
    "content": [
      "十里山光接少城，终朝游兴为山清。",
      "心随野鹤怜垂翅，吟对幽花且放情。",
      "大斗酌残真一酒，新词歌到喜迁莺。",
      "旁人莫道无仙骨，紫府丹台旧有名。"
    ]
  },
  {
    "id": "e647d10fbc3ebdf8c78cdcf8b6424b3b",
    "title": "题浣花草堂二首",
    "authorName": "苏葵",
    "authorId": "e647d10fbc3ebdf8d1457b72d1457b72",
    "dynasty": "明",
    "content": [
      "浣花溪水绿于苔，诗老祠堂近水开。",
      "闲把祢衡徵往事，始知严武解怜才。",
      "春风树老莺仍坐，夏日梁空燕尚来。",
      "阅遍遗诗深感慨，夕阳庭院自徘徊。"
    ]
  },
  {
    "id": "e647d10fbc3ebdf8c78cdcf8a3861def",
    "title": "题浣花草堂二首",
    "authorName": "苏葵",
    "authorId": "e647d10fbc3ebdf8d1457b72d1457b72",
    "dynasty": "明",
    "content": [
      "西郊十里路延袤，天放尘中剩浣花。",
      "几树杉松邻野寺，一溪烟雨隔人家。",
      "干戈避地江湖远，羁旅遗踪岁月赊。",
      "莫道有心人不识，万篇忠荩是声华。"
    ]
  },
  {
    "id": "e647d10fbc3ebdf871535483b12e0f4b",
    "title": "锦州较士阅卷漫成",
    "authorName": "苏葵",
    "authorId": "e647d10fbc3ebdf8d1457b72d1457b72",
    "dynasty": "明",
    "content": [
      "白头灯火尚砻磨，老秤无星却易讹。",
      "漫笑冷毡难脱换，不知驽马惯蹉跎。",
      "芳尊久负青山约，清世何须白石歌。",
      "不是马周原是我，敢言当路少常何。"
    ]
  },
  {
    "id": "e647d10fbc3ebdf81f7a0d349c62b5b4",
    "title": "过梓潼七曲文昌祠",
    "authorName": "苏葵",
    "authorId": "e647d10fbc3ebdf8d1457b72d1457b72",
    "dynasty": "明",
    "content": [
      "七曲青山百尺楼，十围松柏荫庭幽。",
      "道旁鸟散书台晓，天下人祈桂籍秋。",
      "剑阁路回岚气合，文昌星耿夜光流。",
      "二千年后乾坤老，还有灵通在上头。"
    ]
  },
  {
    "id": "e647d10fbc3ebdf88c5a8b824d8452d5",
    "title": "歇剑州武莲寺",
    "authorName": "苏葵",
    "authorId": "e647d10fbc3ebdf8d1457b72d1457b72",
    "dynasty": "明",
    "content": [
      "剑阁西头般若开，乱峰如画拥禅台。",
      "幡摇落日无鸦过，门掩寒天有客来。",
      "煮茗斋厨通活水，烧香炉火热残灰。",
      "山僧也解谈今古，漫笑姜维不是才。"
    ]
  },
  {
    "id": "e647d10fbc3ebdf8b06c27ed3dbc8bfb",
    "title": "题宋学士祠二首",
    "authorName": "苏葵",
    "authorId": "e647d10fbc3ebdf8d1457b72d1457b72",
    "dynasty": "明",
    "content": [
      "翊运人豪岂偶然，六经仁义继前贤。",
      "君恩如晦登瀛日，身事昌黎过岭年。",
      "七尺佳城真郁郁，千秋祠宇自绵绵。",
      "庐山亦与舂陵隔，莫限龙门万里天。"
    ]
  },
  {
    "id": "e647d10fbc3ebdf8b06c27edb68fd534",
    "title": "题宋学士祠二首",
    "authorName": "苏葵",
    "authorId": "e647d10fbc3ebdf8d1457b72d1457b72",
    "dynasty": "明",
    "content": [
      "际会龙飞道正亨，白头歧路却西行。",
      "赐环有待公先逝，理玉无归数已平。",
      "华表秋风仙鹤泪，祠堂春树杜鹃鸣。",
      "儒臣自古堪枚举，当代谁教血食荣。"
    ]
  },
  {
    "id": "e647d10fbc3ebdf8734b1e23417502d2",
    "title": "寄杨学士介夫先生",
    "authorName": "苏葵",
    "authorId": "e647d10fbc3ebdf8d1457b72d1457b72",
    "dynasty": "明",
    "content": [
      "五见飞花卸杏枝，星轺州郡漫驱驰。",
      "未宏大道酬清世，敢把虚声托故知。",
      "玉笋班前那复梦，铁桥坡外欲寻诗。",
      "如今纵有孙阳在，争奈庸驽借旧时。"
    ]
  },
  {
    "id": "e647d10fbc3ebdf81dc531e15bf8650b",
    "title": "立儿扶其母榇还乡作此以示四首",
    "authorName": "苏葵",
    "authorId": "e647d10fbc3ebdf8d1457b72d1457b72",
    "dynasty": "明",
    "content": [
      "汝扶慈衬自西归，门键嗟予不敢违。",
      "董永只今称至孝，嗣宗千古笑全非。",
      "三千曲礼书仍在，二十成人行要徽。",
      "无限义方言不尽，自须磨砺自撑持。"
    ]
  },
  {
    "id": "e647d10fbc3ebdf81dc531e18efa1dc6",
    "title": "立儿扶其母榇还乡作此以示四首",
    "authorName": "苏葵",
    "authorId": "e647d10fbc3ebdf8d1457b72d1457b72",
    "dynasty": "明",
    "content": [
      "舟行三月本平流，送汝宁忘在道忧。",
      "寒暑要知衣厚薄，登临休为酒淹留。",
      "慢藏莫恃行囊薄，宿泊须寻口岸优。",
      "幸有惠连堪倚仗，晨昏行止细筹谋。"
    ]
  },
  {
    "id": "e647d10fbc3ebdf81dc531e155115fba",
    "title": "立儿扶其母榇还乡作此以示四首",
    "authorName": "苏葵",
    "authorId": "e647d10fbc3ebdf8d1457b72d1457b72",
    "dynasty": "明",
    "content": [
      "曾闻杜老诮渊明，白首如今未脱情。",
      "舐犊有私偏缱绻，斗鸡无补屡丁宁。",
      "经书卷卷皆存诲，田业些些仅养生。",
      "鉴戒不须求远事，乡闾成败足堪惩。"
    ]
  },
  {
    "id": "e647d10fbc3ebdf81dc531e100403667",
    "title": "立儿扶其母榇还乡作此以示四首",
    "authorName": "苏葵",
    "authorId": "e647d10fbc3ebdf8d1457b72d1457b72",
    "dynasty": "明",
    "content": [
      "谁为儿孙积俸金，作官偏费老年心。",
      "好看司马传家训，更究杨雄远酒箴。",
      "见恶探汤应自罕，读书如渴易成深。",
      "到家不忘趋庭语，鞭辟应须向上寻。"
    ]
  },
  {
    "id": "e647d10fbc3ebdf874eaba42e3cfd268",
    "title": "舟行值雨停泊沙岸偶成",
    "authorName": "苏葵",
    "authorId": "e647d10fbc3ebdf8d1457b72d1457b72",
    "dynasty": "明",
    "content": [
      "江雨霏霏江水生，东行彩鹢雨中停。",
      "典衣取酒无人受，拥被寻诗欠客评。",
      "山色凄迷遥入画，渔歌欸乃近堪听。",
      "无端野趣因渠减，津吏纷纷报远迎。"
    ]
  },
  {
    "id": "e647d10fbc3ebdf8518eb3ad23b90d80",
    "title": "乙丑春暂视臬篆公暇漫成",
    "authorName": "苏葵",
    "authorId": "e647d10fbc3ebdf8d1457b72d1457b72",
    "dynasty": "明",
    "content": [
      "嫩绿成堆树影重，公庭天迥日融融。",
      "简孚暂折桁杨狱，占毕仍专夏楚功。",
      "载酒未亲奇字老，寻诗多愧蹇驴翁。",
      "芸香小阁端溪石，却被红尘两月封。"
    ]
  },
  {
    "id": "e647d10fbc3ebdf8455b4008ddc0dea2",
    "title": "三月忠州道中",
    "authorName": "苏葵",
    "authorId": "e647d10fbc3ebdf8d1457b72d1457b72",
    "dynasty": "明",
    "content": [
      "日斜云淡远山低，三月王孙草色萋。",
      "一叶频繁明月峡，六年流恋浣花溪。",
      "盐齑有味名还薄，木铎无功道未西。",
      "何日濯缨江海去，石床藤枕对凫鹥。"
    ]
  },
  {
    "id": "e647d10fbc3ebdf8dc4acbe01114fc54",
    "title": "过梁山蟠龙岭遇雨",
    "authorName": "苏葵",
    "authorId": "e647d10fbc3ebdf8d1457b72d1457b72",
    "dynasty": "明",
    "content": [
      "练石曾无补漏天，鹁鸠啼处雨绵绵。",
      "寒岩滴沥添新溜，天岳朦胧失旧巅。",
      "鸟道萦纡芳草外，马蹄淩竞乱云边。",
      "山灵绝倒知何谓，笑杀行人不自怜。"
    ]
  },
  {
    "id": "e647d10fbc3ebdf828a44a2f5caec8d4",
    "title": "宿垫江新兴铺风雨骤作",
    "authorName": "苏葵",
    "authorId": "e647d10fbc3ebdf8d1457b72d1457b72",
    "dynasty": "明",
    "content": [
      "山路崎岖两度经，一毡灯火宿长亭。",
      "萧骚万籁风初起，淅沥三更雨未停。",
      "门外峰峦森画障，床头星斗隐青萍。",
      "道人厌作南柯梦，不为荒凉睡不宁。"
    ]
  },
  {
    "id": "e647d10fbc3ebdf8bfd3df0d775b44bb",
    "title": "舟中漫兴",
    "authorName": "苏葵",
    "authorId": "e647d10fbc3ebdf8d1457b72d1457b72",
    "dynasty": "明",
    "content": [
      "山趁兰桡管送迎，前山胜似后山青。",
      "可怜松柏在岩谷，却有藓苔生石屏。",
      "背客岭云从北去，可人江月未东升。",
      "羁客落寞凭谁会，聊对岩花泻瓦瓶。"
    ]
  },
  {
    "id": "e647d10fbc3ebdf829100bdd72851abd",
    "title": "予巡自东还过重庆大参吴公饯予舟中既醉日晚别去予舟西行是夜月色如昼江空沙白壶觞对影有怀吴公因作二律",
    "authorName": "苏葵",
    "authorId": "e647d10fbc3ebdf8d1457b72d1457b72",
    "dynasty": "明",
    "content": [
      "小傍凫鹥问画桡，好山当面酒深瓢。",
      "风流莫讶人豪少，谈笑真知道味饶。",
      "悠漾晚移云影淡，清泠东去水声遥。",
      "黄昏别后银蟾起，人隔重城不可招。"
    ]
  },
  {
    "id": "e647d10fbc3ebdf829100bdd42b0d470",
    "title": "予巡自东还过重庆大参吴公饯予舟中既醉日晚别去予舟西行是夜月色如昼江空沙白壶觞对影有怀吴公因作二律",
    "authorName": "苏葵",
    "authorId": "e647d10fbc3ebdf8d1457b72d1457b72",
    "dynasty": "明",
    "content": [
      "壶觞未尽日衔山，一棹西驰一棹还。",
      "云水可人能久憩，鹭鸥疑客是偷闲。",
      "气吞牛渚千秋下，风夺仙舟半日间。",
      "纵有鱼翁畏争席，空教明月满前湾。"
    ]
  },
  {
    "id": "e647d10fbc3ebdf8cbef71a2e894c171",
    "title": "合州河即事",
    "authorName": "苏葵",
    "authorId": "e647d10fbc3ebdf8d1457b72d1457b72",
    "dynasty": "明",
    "content": [
      "日暖晴云覆水涯，画桡行处少人家。",
      "鹿麛有伴眠芳草，蛱蝶无情弃落花。",
      "山好自深浮蚁斝，水回多隐钓鱼艖。",
      "老夫要与渔郎语，分付黄头鼓莫挝。"
    ]
  },
  {
    "id": "e647d10fbc3ebdf8b10a623be82ebed1",
    "title": "丙寅端阳日对酒写怀二首",
    "authorName": "苏葵",
    "authorId": "e647d10fbc3ebdf8d1457b72d1457b72",
    "dynasty": "明",
    "content": [
      "天涯人值天中节，独泛菖花酒旋添。",
      "龙舫尽仍前日竞，鹗羹惟许近臣沾。",
      "闲看羸豕愁阴长，静絷腾驹觉日炎。",
      "五十七回如梦过，不应憔悴到苍髯。"
    ]
  },
  {
    "id": "e647d10fbc3ebdf8b10a623b6752dc90",
    "title": "丙寅端阳日对酒写怀二首",
    "authorName": "苏葵",
    "authorId": "e647d10fbc3ebdf8d1457b72d1457b72",
    "dynasty": "明",
    "content": [
      "六阳尽处端阳到，无限闲愁付太虚。",
      "祈谷未闻雩百辟，竞凫谁果吊三闾。",
      "博劳傍树声偏聒，苋陆当阶叶渐舒。",
      "不为菖花才满酌，客怀萧索正凭渠。"
    ]
  },
  {
    "id": "e647d10fbc3ebdf82a7e0d7a8ac219ae",
    "title": "七夕",
    "authorName": "苏葵",
    "authorId": "e647d10fbc3ebdf8d1457b72d1457b72",
    "dynasty": "明",
    "content": [
      "五更魂梦隔年情，云雾绡衣织渐成。",
      "离恨未消榆荚老，佳期元在鹊桥横。",
      "河边有信鸾先度，海底无缘日缓行。",
      "赖是人间尽新巧，不劳分送下云城。"
    ]
  },
  {
    "id": "e647d10fbc3ebdf8fe1a5d017013d773",
    "title": "寄义宰乙斋赵亲家",
    "authorName": "苏葵",
    "authorId": "e647d10fbc3ebdf8d1457b72d1457b72",
    "dynasty": "明",
    "content": [
      "兰桂花开香满庭，玉盘传脍泻银瓶。",
      "月低岩岫吟边见，雨过楼台醉后听。",
      "无事弄孙消永日，有丹要客论仙经。",
      "香山社里须相候，已厌浮名水上萍。"
    ]
  },
  {
    "id": "e647d10fbc3ebdf89882e67bd62021e1",
    "title": "奉和陈宪长先生来韵",
    "authorName": "苏葵",
    "authorId": "e647d10fbc3ebdf8d1457b72d1457b72",
    "dynasty": "明",
    "content": [
      "初秋炎暑未全消，暂歇蚕丛按部轺。",
      "晓望正怜鸾避鹘，夜眠偏怪鼠欺猫。",
      "吾心皎月涵清沼，世事浮云度碧寥。",
      "成败本来同局面，冷看惟有烂柯樵。"
    ]
  },
  {
    "id": "e647d10fbc3ebdf8879ab3994cb1b036",
    "title": "读史至苏武归国感而有作",
    "authorName": "苏葵",
    "authorId": "e647d10fbc3ebdf8d1457b72d1457b72",
    "dynasty": "明",
    "content": [
      "毡城秋早雪漫漫，十九年中节未残。",
      "信有乳羝归国易，莫云飞雁带书难。",
      "河梁别泪谁先落，麟阁完名自不刊。",
      "可恨旧衔天命在，茂陵深闭雨声寒。"
    ]
  },
  {
    "id": "e647d10fbc3ebdf871ec47c4165304be",
    "title": "秋日闲中戏呈杨志道长官",
    "authorName": "苏葵",
    "authorId": "e647d10fbc3ebdf8d1457b72d1457b72",
    "dynasty": "明",
    "content": [
      "竹影移阴过院迟，日长人困漫支颐。",
      "寒蝉抱叶初偏聒，社燕穿帘惯又辞。",
      "无奈兴亡嫌读史，拙于美剌懒寻诗。",
      "不知谁解如黄绮，须就高山一局棋。"
    ]
  },
  {
    "id": "e647d10fbc3ebdf8771748581b85239b",
    "title": "游白鹿洞和沈文进寅长韵",
    "authorName": "苏葵",
    "authorId": "e647d10fbc3ebdf8d1457b72d1457b72",
    "dynasty": "明",
    "content": [
      "佳胜元从少小闻，始来庭下叩英芬。",
      "寒岩怪石漱流水，翠柏苍松栖乱云。",
      "我马谅非求捷径，山灵休更事移文。",
      "怀贤吊古诗嫌坉，欲藉名家一运斤。"
    ]
  },
  {
    "id": "e647d10fbc3ebdf8646d97120cb07ed4",
    "title": "重游白鹿洞",
    "authorName": "苏葵",
    "authorId": "e647d10fbc3ebdf8d1457b72d1457b72",
    "dynasty": "明",
    "content": [
      "旧雨看山客又来，白云封路为谁开。",
      "松风净拂斯文馆，花气浓侵浊酒杯。",
      "千古明诚留日月，两间奇胜逼蓬莱。",
      "遗书满架无人勘，风雨年年洗石台。"
    ]
  },
  {
    "id": "e647d10fbc3ebdf879dacc9d17531d32",
    "title": "棹歌",
    "authorName": "苏葵",
    "authorId": "e647d10fbc3ebdf8d1457b72d1457b72",
    "dynasty": "明",
    "content": [
      "江水何漫漫，江风吹面寒。",
      "相将扶短棹，桡过蓼花滩。"
    ]
  },
  {
    "id": "e647d10fbc3ebdf879dacc9dcfbc91cb",
    "title": "棹歌",
    "authorName": "苏葵",
    "authorId": "e647d10fbc3ebdf8d1457b72d1457b72",
    "dynasty": "明",
    "content": [
      "滩浅篙难歇，江深桡不停。",
      "浅深侬会得，听唱棹歌声。"
    ]
  },
  {
    "id": "e647d10fbc3ebdf879dacc9dd3b35f51",
    "title": "棹歌",
    "authorName": "苏葵",
    "authorId": "e647d10fbc3ebdf8d1457b72d1457b72",
    "dynasty": "明",
    "content": [
      "春雨涌新沙，秋江水落涯。",
      "夜行不容易，江路有分叉。"
    ]
  },
  {
    "id": "e647d10fbc3ebdf879dacc9ddc7bff3b",
    "title": "棹歌",
    "authorName": "苏葵",
    "authorId": "e647d10fbc3ebdf8d1457b72d1457b72",
    "dynasty": "明",
    "content": [
      "乘月认江叉，乘风破浪花。",
      "月明风不恶，谁道五湖赊。"
    ]
  },
  {
    "id": "e647d10fbc3ebdf879dacc9d36e0a766",
    "title": "棹歌",
    "authorName": "苏葵",
    "authorId": "e647d10fbc3ebdf8d1457b72d1457b72",
    "dynasty": "明",
    "content": [
      "侬亦著渔蓑，侬旧识詹何。",
      "渔郎在邻舫，何不和侬歌。"
    ]
  },
  {
    "id": "e647d10fbc3ebdf87407b21e3b1899fd",
    "title": "渔父吟",
    "authorName": "苏葵",
    "authorId": "e647d10fbc3ebdf8d1457b72d1457b72",
    "dynasty": "明",
    "content": [
      "停桡天霁时，撒网水深处。",
      "不诧网无鱼，挂得珊瑚树。"
    ]
  },
  {
    "id": "e647d10fbc3ebdf8e96ee38d80bae3d7",
    "title": "瑞河值雨",
    "authorName": "苏葵",
    "authorId": "e647d10fbc3ebdf8d1457b72d1457b72",
    "dynasty": "明",
    "content": [
      "水长雨不歇，沧江深更深。",
      "行人苦无渡，折尽济川心。"
    ]
  },
  {
    "id": "e647d10fbc3ebdf89dea898bc1714cec",
    "title": "江行值雨",
    "authorName": "苏葵",
    "authorId": "e647d10fbc3ebdf8d1457b72d1457b72",
    "dynasty": "明",
    "content": [
      "一雨水三尺，江奔石不移。",
      "悠悠鸂鶒意，添得病夫诗。"
    ]
  },
  {
    "id": "e647d10fbc3ebdf89dea898b20ea7c36",
    "title": "江行值雨",
    "authorName": "苏葵",
    "authorId": "e647d10fbc3ebdf8d1457b72d1457b72",
    "dynasty": "明",
    "content": [
      "寸寸水痕长，中流砥柱鸣。",
      "本来无酒量，强酒压江声。"
    ]
  },
  {
    "id": "e647d10fbc3ebdf888f6c455b811b505",
    "title": "山村",
    "authorName": "苏葵",
    "authorId": "e647d10fbc3ebdf8d1457b72d1457b72",
    "dynasty": "明",
    "content": [
      "雨后桑田暗，风前麦浪浮。",
      "柴门人迹少，深树自鸣鸠。"
    ]
  },
  {
    "id": "e647d10fbc3ebdf86c8b0757d5e39a8c",
    "title": "秋江漫兴",
    "authorName": "苏葵",
    "authorId": "e647d10fbc3ebdf8d1457b72d1457b72",
    "dynasty": "明",
    "content": [
      "山远意随远，江空水亦空。",
      "一时图画里，着我共渔翁。"
    ]
  },
  {
    "id": "e647d10fbc3ebdf87b66af3e3f5da3db",
    "title": "西湖十咏苏堤春晓",
    "authorName": "苏葵",
    "authorId": "e647d10fbc3ebdf8d1457b72d1457b72",
    "dynasty": "明",
    "content": [
      "岸闪波光旧，花争柳色新。",
      "闲携苍玉杖，犹忆华阳巾。"
    ]
  },
  {
    "id": "e647d10fbc3ebdf87b66af3e8f50eb50",
    "title": "西湖十咏苏堤春晓",
    "authorName": "苏葵",
    "authorId": "e647d10fbc3ebdf8d1457b72d1457b72",
    "dynasty": "明",
    "content": [
      "释子望山归，樵夫下山去。",
      "遥望紫翠间，斜阳映枫树。"
    ]
  },
  {
    "id": "e647d10fbc3ebdf87b66af3e41f35496",
    "title": "西湖十咏苏堤春晓",
    "authorName": "苏葵",
    "authorId": "e647d10fbc3ebdf8d1457b72d1457b72",
    "dynasty": "明",
    "content": [
      "翠浪浮千树，金衣恰数声。",
      "上林人载酒，何似此中听。"
    ]
  },
  {
    "id": "e647d10fbc3ebdf87b66af3eac7b115d",
    "title": "西湖十咏苏堤春晓",
    "authorName": "苏葵",
    "authorId": "e647d10fbc3ebdf8d1457b72d1457b72",
    "dynasty": "明",
    "content": [
      "蘋藻香生处，花枝影动时。",
      "庄生浑未省，伋也是吾师。"
    ]
  },
  {
    "id": "e647d10fbc3ebdf87b66af3e10fa466e",
    "title": "西湖十咏苏堤春晓",
    "authorName": "苏葵",
    "authorId": "e647d10fbc3ebdf8d1457b72d1457b72",
    "dynasty": "明",
    "content": [
      "屼然双剑耸，秀色入湖赊。",
      "不用高如许，浮云漫欲遮。"
    ]
  },
  {
    "id": "e647d10fbc3ebdf87b66af3e1f40553f",
    "title": "西湖十咏苏堤春晓",
    "authorName": "苏葵",
    "authorId": "e647d10fbc3ebdf8d1457b72d1457b72",
    "dynasty": "明",
    "content": [
      "月色天心定，波光鼎足分。",
      "一湖如白昼，谁信是黄昏。"
    ]
  },
  {
    "id": "e647d10fbc3ebdf87b66af3e51b5f437",
    "title": "西湖十咏苏堤春晓",
    "authorName": "苏葵",
    "authorId": "e647d10fbc3ebdf8d1457b72d1457b72",
    "dynasty": "明",
    "content": [
      "秋月如金鉴，秋水似玻璃。",
      "月明水清浅，缓缓画船移。"
    ]
  },
  {
    "id": "e647d10fbc3ebdf87b66af3eacb58c35",
    "title": "西湖十咏苏堤春晓",
    "authorName": "苏葵",
    "authorId": "e647d10fbc3ebdf8d1457b72d1457b72",
    "dynasty": "明",
    "content": [
      "返照入招提，钟声出翠微。",
      "相应鹤听惯，闻响不惊飞。"
    ]
  },
  {
    "id": "e647d10fbc3ebdf87b66af3e7c45c14f",
    "title": "西湖十咏苏堤春晓",
    "authorName": "苏葵",
    "authorId": "e647d10fbc3ebdf8d1457b72d1457b72",
    "dynasty": "明",
    "content": [
      "载酒纳微凉，独爱荷香处。",
      "不是周濂溪，也得濂溪趣。"
    ]
  },
  {
    "id": "e647d10fbc3ebdf87b66af3ee2b1f5df",
    "title": "西湖十咏苏堤春晓",
    "authorName": "苏葵",
    "authorId": "e647d10fbc3ebdf8d1457b72d1457b72",
    "dynasty": "明",
    "content": [
      "山中雪纷飞，山下斜横枝。",
      "年年花雪在，只欠老逋诗。"
    ]
  },
  {
    "id": "e647d10fbc3ebdf8ee98d1d53965a04c",
    "title": "丙午春过梅关二首",
    "authorName": "苏葵",
    "authorId": "e647d10fbc3ebdf8d1457b72d1457b72",
    "dynasty": "明",
    "content": [
      "关前春早梅花开，关外肩舆春后来。",
      "不向南枝采酸实，书生原自有盐梅。"
    ]
  },
  {
    "id": "e647d10fbc3ebdf8ee98d1d5a20b0a8c",
    "title": "丙午春过梅关二首",
    "authorName": "苏葵",
    "authorId": "e647d10fbc3ebdf8d1457b72d1457b72",
    "dynasty": "明",
    "content": [
      "芙蓉如削倚苍冥，又是朝天一度经。",
      "欲折梅花无觅处，山鸡啼落五更星。"
    ]
  },
  {
    "id": "e647d10fbc3ebdf81ead8fdcd21a3f63",
    "title": "题荻湾钓叟二首",
    "authorName": "苏葵",
    "authorId": "e647d10fbc3ebdf8d1457b72d1457b72",
    "dynasty": "明",
    "content": [
      "风可前湾月可船，荻花开落任年年。",
      "潮平网得鱼多少，只换清酤不换钱。"
    ]
  },
  {
    "id": "e647d10fbc3ebdf81ead8fdc3f8e3d9b",
    "title": "题荻湾钓叟二首",
    "authorName": "苏葵",
    "authorId": "e647d10fbc3ebdf8d1457b72d1457b72",
    "dynasty": "明",
    "content": [
      "收拾风烟在一丝，水深鱼饵荻芽时。",
      "相逢慎莫轻开口，我亦人间学啜醨。"
    ]
  },
  {
    "id": "e647d10fbc3ebdf8c69472b3889c3aab",
    "title": "静渊",
    "authorName": "苏葵",
    "authorId": "e647d10fbc3ebdf8d1457b72d1457b72",
    "dynasty": "明",
    "content": [
      "瞿塘五月惊湍险，不道人心险更强。",
      "独有此渊供此老，一泓终日自天光。"
    ]
  },
  {
    "id": "e647d10fbc3ebdf842b515d6eef8f9a1",
    "title": "秋日偶书",
    "authorName": "苏葵",
    "authorId": "e647d10fbc3ebdf8d1457b72d1457b72",
    "dynasty": "明",
    "content": [
      "每于闲处玩南华，世事悠悠日易斜。",
      "梦觉不知重九去，独留秋色在黄花。"
    ]
  },
  {
    "id": "e647d10fbc3ebdf8f23ee4df105096b3",
    "title": "漫书",
    "authorName": "苏葵",
    "authorId": "e647d10fbc3ebdf8d1457b72d1457b72",
    "dynasty": "明",
    "content": [
      "天地茫茫负井蛙，空庭隐□月初斜。",
      "人生自有无平事，强啜卢仝四碗茶。"
    ]
  },
  {
    "id": "e647d10fbc3ebdf8bd5d72923c8e617a",
    "title": "题一羊居士卷",
    "authorName": "苏葵",
    "authorId": "e647d10fbc3ebdf8d1457b72d1457b72",
    "dynasty": "明",
    "content": [
      "世情休得笑骑羊，羊背方于马背强。",
      "满路□□□□染，一池风雨白莲香。"
    ]
  },
  {
    "id": "e647d10fbc3ebdf8e2105a743065adec",
    "title": "题棠梨粉腮黄雀图",
    "authorName": "苏葵",
    "authorId": "e647d10fbc3ebdf8d1457b72d1457b72",
    "dynasty": "明",
    "content": [
      "梨园寂寞玉肌寒，化作啼禽粉未干。",
      "受尽主恩元不顾，不如黄雀解衔环。"
    ]
  },
  {
    "id": "e647d10fbc3ebdf81374f4f600ba9c2d",
    "title": "睡晏",
    "authorName": "苏葵",
    "authorId": "e647d10fbc3ebdf8d1457b72d1457b72",
    "dynasty": "明",
    "content": [
      "日高人迹半营营，竹簟藤□□正宁。",
      "小仆不知醒亦梦，却推吾枕唤吾醒。"
    ]
  },
  {
    "id": "e647d10fbc3ebdf884ef43a2364de17c",
    "title": "红梅",
    "authorName": "苏葵",
    "authorId": "e647d10fbc3ebdf8d1457b72d1457b72",
    "dynasty": "明",
    "content": [
      "分明孤射旧精神，斜倚东风酒半醺。",
      "春老莫随流水去，恐教多误问津人。"
    ]
  },
  {
    "id": "e647d10fbc3ebdf8351cb0b0e24e99f7",
    "title": "题月梅",
    "authorName": "苏葵",
    "authorId": "e647d10fbc3ebdf8d1457b72d1457b72",
    "dynasty": "明",
    "content": [
      "东风将信入含章，玉骨冰肌第一香。",
      "何事姮娥三五夜，傍花犹似斗宫妆。"
    ]
  },
  {
    "id": "e647d10fbc3ebdf80297fb09af35bc80",
    "title": "竹鹰",
    "authorName": "苏葵",
    "authorId": "e647d10fbc3ebdf8d1457b72d1457b72",
    "dynasty": "明",
    "content": [
      "两翅纵横铁爪刚，为丛驱雀不知忙。",
      "平生击搏成何事，好近琅玕学凤皇。"
    ]
  },
  {
    "id": "e647d10fbc3ebdf8bd6399e4034cae70",
    "title": "舟次城中遇雨呈邹石城二首",
    "authorName": "苏葵",
    "authorId": "e647d10fbc3ebdf8d1457b72d1457b72",
    "dynasty": "明",
    "content": [
      "懒随城市走波波，活火烹茶战睡魔。",
      "莫道老渔浑不解，绕船惟放濯缨歌。"
    ]
  },
  {
    "id": "e647d10fbc3ebdf8bd6399e43a6ce44c",
    "title": "舟次城中遇雨呈邹石城二首",
    "authorName": "苏葵",
    "authorId": "e647d10fbc3ebdf8d1457b72d1457b72",
    "dynasty": "明",
    "content": [
      "潮平人卧小舟孤，三日船头俗客无。",
      "最好向公谈世事，马蹄风雨滑长途。"
    ]
  },
  {
    "id": "e647d10fbc3ebdf8eb6ae39fc1cfab92",
    "title": "舟舣海珠候吴明府同年",
    "authorName": "苏葵",
    "authorId": "e647d10fbc3ebdf8d1457b72d1457b72",
    "dynasty": "明",
    "content": [
      "春水溶溶鉴海平，风潮相送一朝程。",
      "如何令尹来消息，三日同年听橹声。"
    ]
  },
  {
    "id": "e647d10fbc3ebdf849e59cc0aa0e36ae",
    "title": "咏史四首张良",
    "authorName": "苏葵",
    "authorId": "e647d10fbc3ebdf8d1457b72d1457b72",
    "dynasty": "明",
    "content": [
      "报得韩仇树汉功，也曾安受列侯封。",
      "若教信越长无恙，未必山中有赤松。"
    ]
  },
  {
    "id": "e647d10fbc3ebdf849e59cc08f9b46e4",
    "title": "咏史四首张良",
    "authorName": "苏葵",
    "authorId": "e647d10fbc3ebdf8d1457b72d1457b72",
    "dynasty": "明",
    "content": [
      "不将秦事作前徵，此日谁知大厦倾。",
      "回首森森梁砀树，绝无风雨凤巢清。"
    ]
  },
  {
    "id": "e647d10fbc3ebdf849e59cc05d69dd98",
    "title": "咏史四首张良",
    "authorName": "苏葵",
    "authorId": "e647d10fbc3ebdf8d1457b72d1457b72",
    "dynasty": "明",
    "content": [
      "早承知遇迹兼奇，更觉威权暗已移。",
      "休道还山便忘国，濒行犹诵摘瓜词。"
    ]
  },
  {
    "id": "e647d10fbc3ebdf849e59cc0b2a3678d",
    "title": "咏史四首张良",
    "authorName": "苏葵",
    "authorId": "e647d10fbc3ebdf8d1457b72d1457b72",
    "dynasty": "明",
    "content": [
      "收得还山御赐诗，一生风致后人知。",
      "如何杜镐陪恩宴，只诵移文不属辞。"
    ]
  },
  {
    "id": "e647d10fbc3ebdf866fae3c35408fafe",
    "title": "南康道中三首",
    "authorName": "苏葵",
    "authorId": "e647d10fbc3ebdf8d1457b72d1457b72",
    "dynasty": "明",
    "content": [
      "故国江山不甚佳，聊曾吟弄兴无涯。",
      "如何十日匡庐下，看尽佳山只恶怀。"
    ]
  },
  {
    "id": "e647d10fbc3ebdf866fae3c3081356a2",
    "title": "南康道中三首",
    "authorName": "苏葵",
    "authorId": "e647d10fbc3ebdf8d1457b72d1457b72",
    "dynasty": "明",
    "content": [
      "少年曾作子长游，今日湖山不上眸。",
      "谁向个中嫌矮屋，几人天地未抬头。"
    ]
  },
  {
    "id": "e647d10fbc3ebdf866fae3c3d365fc5c",
    "title": "南康道中三首",
    "authorName": "苏葵",
    "authorId": "e647d10fbc3ebdf8d1457b72d1457b72",
    "dynasty": "明",
    "content": [
      "马前黄纸二毛身，桃李行行愧未春。",
      "纵有弦歌堪莞尔，丈夫声价属仪秦。"
    ]
  },
  {
    "id": "e647d10fbc3ebdf8a9704b251666626d",
    "title": "病中遣怀四首",
    "authorName": "苏葵",
    "authorId": "e647d10fbc3ebdf8d1457b72d1457b72",
    "dynasty": "明",
    "content": [
      "病倚藤床雨气清，曲肱有梦到朱冥。",
      "年来老马知无用，纵遇孙阳也不鸣。"
    ]
  },
  {
    "id": "e647d10fbc3ebdf8a9704b25e108f925",
    "title": "病中遣怀四首",
    "authorName": "苏葵",
    "authorId": "e647d10fbc3ebdf8d1457b72d1457b72",
    "dynasty": "明",
    "content": [
      "白首知休便可休，江波东去不回头。",
      "延禧旧事无人话，徐孺亭前草自秋。"
    ]
  },
  {
    "id": "e647d10fbc3ebdf8a9704b25b98920f6",
    "title": "病中遣怀四首",
    "authorName": "苏葵",
    "authorId": "e647d10fbc3ebdf8d1457b72d1457b72",
    "dynasty": "明",
    "content": [
      "谁道吾无安乐窝，吾窝不小洛阳多。",
      "铁桥流水山深处，草碧花香鸟自歌。"
    ]
  },
  {
    "id": "e647d10fbc3ebdf8a9704b258be5cd39",
    "title": "病中遣怀四首",
    "authorName": "苏葵",
    "authorId": "e647d10fbc3ebdf8d1457b72d1457b72",
    "dynasty": "明",
    "content": [
      "满地溪山归去来，人间添个钓鱼台。",
      "老夫不照羊裘影，五月荷衣自样裁。"
    ]
  },
  {
    "id": "e647d10fbc3ebdf8ad4333a79b93af97",
    "title": "送邝敦仁经藩南还二首",
    "authorName": "苏葵",
    "authorId": "e647d10fbc3ebdf8d1457b72d1457b72",
    "dynasty": "明",
    "content": [
      "我年半百公六十，别久精神忧共衰。",
      "五载相逢只如故，短髯同讶几茎丝。"
    ]
  },
  {
    "id": "e647d10fbc3ebdf8ad4333a7f8c9eb1e",
    "title": "送邝敦仁经藩南还二首",
    "authorName": "苏葵",
    "authorId": "e647d10fbc3ebdf8d1457b72d1457b72",
    "dynasty": "明",
    "content": [
      "故乡别后今八载，百载能堪得几回。",
      "梦里菟裘归有计，到家烦报水边梅。"
    ]
  },
  {
    "id": "e647d10fbc3ebdf8ee9ee7b16e370b33",
    "title": "敦仁坐舟中避嫌不肯再顾诗以要之",
    "authorName": "苏葵",
    "authorId": "e647d10fbc3ebdf8d1457b72d1457b72",
    "dynasty": "明",
    "content": [
      "心严不惮门如市，舟寂惟应日似年。",
      "莫道我无江阁马，侯门真有鹤蹁跹。"
    ]
  },
  {
    "id": "e647d10fbc3ebdf80533b9edad893e17",
    "title": "登庸次弟为宪副吴怀德赋泮水采芹",
    "authorName": "苏葵",
    "authorId": "e647d10fbc3ebdf8d1457b72d1457b72",
    "dynasty": "明",
    "content": [
      "长申直欲摛星斗，吐豪可以吞江山。",
      "短檠分得青藜火，夜照宫墙数仞间。"
    ]
  },
  {
    "id": "e647d10fbc3ebdf808e2456fda18c8a9",
    "title": "月宫扳桂",
    "authorName": "苏葵",
    "authorId": "e647d10fbc3ebdf8d1457b72d1457b72",
    "dynasty": "明",
    "content": [
      "姮娥爱君英妙时，桂花先与最香枝。",
      "银蟾侧畔经行处，曾笑吴刚下斧迟。"
    ]
  },
  {
    "id": "e647d10fbc3ebdf848f488c0598de305",
    "title": "枫宸献策",
    "authorName": "苏葵",
    "authorId": "e647d10fbc3ebdf8d1457b72d1457b72",
    "dynasty": "明",
    "content": [
      "晨捧纶音玉版香，敢为曲学媚君王。",
      "萧墙得失千年鉴，却比刘蕡说更详。"
    ]
  },
  {
    "id": "e647d10fbc3ebdf8270f43f91de286ea",
    "title": "玉陛趋朝",
    "authorName": "苏葵",
    "authorId": "e647d10fbc3ebdf8d1457b72d1457b72",
    "dynasty": "明",
    "content": [
      "天仗传呼出紫宸，危楼侧畔听鸡人。",
      "班前不是轻翘首，毫发龙颜认要真。"
    ]
  },
  {
    "id": "e647d10fbc3ebdf82979844125938384",
    "title": "南郊陪祀",
    "authorName": "苏葵",
    "authorId": "e647d10fbc3ebdf8d1457b72d1457b72",
    "dynasty": "明",
    "content": [
      "苍璧元璜对越馀，彩云灿灿护銮舆。",
      "精诚自不勤天语，谁识公当第七车。"
    ]
  },
  {
    "id": "e647d10fbc3ebdf845aecb494789699d",
    "title": "葡萄酒",
    "authorName": "苏葵",
    "authorId": "e647d10fbc3ebdf8d1457b72d1457b72",
    "dynasty": "明",
    "content": [
      "袅袅龙须百尺苍，露花清沁水晶香。",
      "等闲不博凉州牧，留荐瑶池第一觞。"
    ]
  },
  {
    "id": "e647d10fbc3ebdf823198b93040a57b1",
    "title": "读仙经漫成",
    "authorName": "苏葵",
    "authorId": "e647d10fbc3ebdf8d1457b72d1457b72",
    "dynasty": "明",
    "content": [
      "丹鼎刀圭炼欲成，罗浮归路一壶轻。",
      "道人识得扬州鹤，少有腰缠便不胜。"
    ]
  },
  {
    "id": "e647d10fbc3ebdf88df423a3b6184a2a",
    "title": "题四皓围棋图",
    "authorName": "苏葵",
    "authorId": "e647d10fbc3ebdf8d1457b72d1457b72",
    "dynasty": "明",
    "content": [
      "对垒争夸搏击劳，偶然成败等秋毫。",
      "从教末著安刘妙，肯似山中不著高。"
    ]
  },
  {
    "id": "e647d10fbc3ebdf8a8d29baf0cd6c687",
    "title": "忆归",
    "authorName": "苏葵",
    "authorId": "e647d10fbc3ebdf8d1457b72d1457b72",
    "dynasty": "明",
    "content": [
      "种德堂前太史坊，受恩天地未称扬。",
      "病来老马临阶泣，不解衔环忆故乡。"
    ]
  },
  {
    "id": "e647d10fbc3ebdf8699116b744109087",
    "title": "咏史四首",
    "authorName": "苏葵",
    "authorId": "e647d10fbc3ebdf8d1457b72d1457b72",
    "dynasty": "明",
    "content": [
      "七制之间最绝伦，如何恩嬖梦中人。",
      "若教梦在商岩下，或者朝来记未真。"
    ]
  },
  {
    "id": "e647d10fbc3ebdf8699116b74a8e4508",
    "title": "咏史四首",
    "authorName": "苏葵",
    "authorId": "e647d10fbc3ebdf8d1457b72d1457b72",
    "dynasty": "明",
    "content": [
      "恢复虽强术已疏，曹瞒犹在急吞吴。",
      "未应鱼水相投者，预制东行一策无。"
    ]
  },
  {
    "id": "e647d10fbc3ebdf8699116b709555def",
    "title": "咏史四首",
    "authorName": "苏葵",
    "authorId": "e647d10fbc3ebdf8d1457b72d1457b72",
    "dynasty": "明",
    "content": [
      "龙凤英姿业已成，闺门偏落后人评。",
      "可怜千古修齐意，条目中间看未精。"
    ]
  },
  {
    "id": "e647d10fbc3ebdf8699116b7600d03f9",
    "title": "咏史四首",
    "authorName": "苏葵",
    "authorId": "e647d10fbc3ebdf8d1457b72d1457b72",
    "dynasty": "明",
    "content": [
      "龙行虎步已先知，烛影翻招万古疑。",
      "莫道史家无考据，故宫犹子两恩亏。"
    ]
  },
  {
    "id": "e647d10fbc3ebdf8a4c43c96524f7a45",
    "title": "题松鹤图",
    "authorName": "苏葵",
    "authorId": "e647d10fbc3ebdf8d1457b72d1457b72",
    "dynasty": "明",
    "content": [
      "梦入仙山驾老龙，青田飞度月溶溶。",
      "谁家铁笛忽惊觉，吟对丹青鹤在松。"
    ]
  },
  {
    "id": "e647d10fbc3ebdf8d48410ace1edf2f7",
    "title": "春日试笔",
    "authorName": "苏葵",
    "authorId": "e647d10fbc3ebdf8d1457b72d1457b72",
    "dynasty": "明",
    "content": [
      "去年送春发初白，今日迎春发尽蓬。",
      "青皇阅遍人间事，为验霜毫公不公。"
    ]
  },
  {
    "id": "e647d10fbc3ebdf8b8ece728aa689206",
    "title": "江上早春",
    "authorName": "苏葵",
    "authorId": "e647d10fbc3ebdf8d1457b72d1457b72",
    "dynasty": "明",
    "content": [
      "一苇江行诗兴赊，水明沙白雪飘花。",
      "醉来欲探春深浅，溪柳黄金半露芽。"
    ]
  },
  {
    "id": "e647d10fbc3ebdf84bb3908d07c67814",
    "title": "新春漫兴二首",
    "authorName": "苏葵",
    "authorId": "e647d10fbc3ebdf8d1457b72d1457b72",
    "dynasty": "明",
    "content": [
      "天涯五十一回春，世事茫茫见未真。",
      "莫讶知非蘧伯玉，只今犹有长年人。"
    ]
  },
  {
    "id": "e647d10fbc3ebdf84bb3908da648ddef",
    "title": "新春漫兴二首",
    "authorName": "苏葵",
    "authorId": "e647d10fbc3ebdf8d1457b72d1457b72",
    "dynasty": "明",
    "content": [
      "昨去今来春自忙，病夫何惜鬓苍浪。",
      "尊前观物无穷趣，只愧尧夫不愧庄。"
    ]
  },
  {
    "id": "e647d10fbc3ebdf8a16843450c09ef1b",
    "title": "予从兄铁峰长予二岁服在小功亲如同气己未岁得年五十有二卒于家时予在江西官舍初不知其终也其子兆麟一夕梦之云我有和某人六绝何不写寄佥宪叔看兆麟醒能道之即录遗稿之作并书寄来予读之悲不自已呜呼予在贫宦不拟铁峰之速逝也十年之间未付寸帛以酬情谊窃谓南归有日可以藉旧产具酒食欢笑以终馀年而世路不常其在幽冥之中尚恋恋不忘于予予将何施以塞友爱姑步韵作六绝以寄哀一字一泪铁峰有知亦庶几鉴于斯言也耶",
    "authorName": "苏葵",
    "authorId": "e647d10fbc3ebdf8d1457b72d1457b72",
    "dynasty": "明",
    "content": [
      "一吟一涕一伤神，回首暌违是十春。",
      "漫喜来诗能慰藉，不知公作九泉人。"
    ]
  },
  {
    "id": "e647d10fbc3ebdf8a16843455a65281c",
    "title": "予从兄铁峰长予二岁服在小功亲如同气己未岁得年五十有二卒于家时予在江西官舍初不知其终也其子兆麟一夕梦之云我有和某人六绝何不写寄佥宪叔看兆麟醒能道之即录遗稿之作并书寄来予读之悲不自已呜呼予在贫宦不拟铁峰之速逝也十年之间未付寸帛以酬情谊窃谓南归有日可以藉旧产具酒食欢笑以终馀年而世路不常其在幽冥之中尚恋恋不忘于予予将何施以塞友爱姑步韵作六绝以寄哀一字一泪铁峰有知亦庶几鉴于斯言也耶",
    "authorName": "苏葵",
    "authorId": "e647d10fbc3ebdf8d1457b72d1457b72",
    "dynasty": "明",
    "content": [
      "忆君长自抚征轮，谁料林间鬼录新。",
      "千里诗瓢遗墨冷，雨深池草正愁人。"
    ]
  },
  {
    "id": "e647d10fbc3ebdf8a1684345112bccaf",
    "title": "予从兄铁峰长予二岁服在小功亲如同气己未岁得年五十有二卒于家时予在江西官舍初不知其终也其子兆麟一夕梦之云我有和某人六绝何不写寄佥宪叔看兆麟醒能道之即录遗稿之作并书寄来予读之悲不自已呜呼予在贫宦不拟铁峰之速逝也十年之间未付寸帛以酬情谊窃谓南归有日可以藉旧产具酒食欢笑以终馀年而世路不常其在幽冥之中尚恋恋不忘于予予将何施以塞友爱姑步韵作六绝以寄哀一字一泪铁峰有知亦庶几鉴于斯言也耶",
    "authorName": "苏葵",
    "authorId": "e647d10fbc3ebdf8d1457b72d1457b72",
    "dynasty": "明",
    "content": [
      "忆归惭未挂乌纱，每羡纶巾折角斜。",
      "旧雨寻欢今雨泪，石坛枯尽手栽花。"
    ]
  },
  {
    "id": "e647d10fbc3ebdf8a16843451a4b66ba",
    "title": "予从兄铁峰长予二岁服在小功亲如同气己未岁得年五十有二卒于家时予在江西官舍初不知其终也其子兆麟一夕梦之云我有和某人六绝何不写寄佥宪叔看兆麟醒能道之即录遗稿之作并书寄来予读之悲不自已呜呼予在贫宦不拟铁峰之速逝也十年之间未付寸帛以酬情谊窃谓南归有日可以藉旧产具酒食欢笑以终馀年而世路不常其在幽冥之中尚恋恋不忘于予予将何施以塞友爱姑步韵作六绝以寄哀一字一泪铁峰有知亦庶几鉴于斯言也耶",
    "authorName": "苏葵",
    "authorId": "e647d10fbc3ebdf8d1457b72d1457b72",
    "dynasty": "明",
    "content": [
      "十年一别隙驹匆，新态无明记旧容。",
      "梦觉未收呜咽泪，屋檐风雨又丁东。"
    ]
  },
  {
    "id": "e647d10fbc3ebdf8a168434553d9f62b",
    "title": "予从兄铁峰长予二岁服在小功亲如同气己未岁得年五十有二卒于家时予在江西官舍初不知其终也其子兆麟一夕梦之云我有和某人六绝何不写寄佥宪叔看兆麟醒能道之即录遗稿之作并书寄来予读之悲不自已呜呼予在贫宦不拟铁峰之速逝也十年之间未付寸帛以酬情谊窃谓南归有日可以藉旧产具酒食欢笑以终馀年而世路不常其在幽冥之中尚恋恋不忘于予予将何施以塞友爱姑步韵作六绝以寄哀一字一泪铁峰有知亦庶几鉴于斯言也耶",
    "authorName": "苏葵",
    "authorId": "e647d10fbc3ebdf8d1457b72d1457b72",
    "dynasty": "明",
    "content": [
      "五十年馀已胜颜，一生风致寄江山。",
      "英魂莫散天南北，须在庭除候我还。"
    ]
  },
  {
    "id": "e647d10fbc3ebdf8a16843455a61fd74",
    "title": "予从兄铁峰长予二岁服在小功亲如同气己未岁得年五十有二卒于家时予在江西官舍初不知其终也其子兆麟一夕梦之云我有和某人六绝何不写寄佥宪叔看兆麟醒能道之即录遗稿之作并书寄来予读之悲不自已呜呼予在贫宦不拟铁峰之速逝也十年之间未付寸帛以酬情谊窃谓南归有日可以藉旧产具酒食欢笑以终馀年而世路不常其在幽冥之中尚恋恋不忘于予予将何施以塞友爱姑步韵作六绝以寄哀一字一泪铁峰有知亦庶几鉴于斯言也耶",
    "authorName": "苏葵",
    "authorId": "e647d10fbc3ebdf8d1457b72d1457b72",
    "dynasty": "明",
    "content": [
      "兄弟情亲五十春，故裘真有泪痕新。",
      "九泉虽远犹堪慰，赖有帷前托梦人。"
    ]
  },
  {
    "id": "e647d10fbc3ebdf89eabfea76c2ecdd4",
    "title": "奉答伯钟秋官",
    "authorName": "苏葵",
    "authorId": "e647d10fbc3ebdf8d1457b72d1457b72",
    "dynasty": "明",
    "content": [
      "一丘一壑真宜我，万事风波直甚钱。",
      "所取若嫌人所弃，世间谁伴海鸥眠。"
    ]
  },
  {
    "id": "e647d10fbc3ebdf8feb46e362fd9e42e",
    "title": "瑞州河纪梦",
    "authorName": "苏葵",
    "authorId": "e647d10fbc3ebdf8d1457b72d1457b72",
    "dynasty": "明",
    "content": [
      "梦随天阙动鸣珂，赓得虞廷喜起歌。",
      "隔岸鸣榔忽惊觉，满天风雨瑞州河。"
    ]
  },
  {
    "id": "e647d10fbc3ebdf861f21448cd01b9dc",
    "title": "寄罗浮山人",
    "authorName": "苏葵",
    "authorId": "e647d10fbc3ebdf8d1457b72d1457b72",
    "dynasty": "明",
    "content": [
      "莫道朱明路已迷，铁桥西去更湾西。",
      "诗囊药笼吾先备，只与山人借杖藜。"
    ]
  },
  {
    "id": "e647d10fbc3ebdf82fb8673f7e0507fe",
    "title": "题粉壁",
    "authorName": "苏葵",
    "authorId": "e647d10fbc3ebdf8d1457b72d1457b72",
    "dynasty": "明",
    "content": [
      "眼中山水活风烟，不向王维索辋川。",
      "若个龙眠能画我，华阳巾样胜于前。"
    ]
  },
  {
    "id": "e647d10fbc3ebdf8781ca0370e974454",
    "title": "小景竹为张邦直司训题",
    "authorName": "苏葵",
    "authorId": "e647d10fbc3ebdf8d1457b72d1457b72",
    "dynasty": "明",
    "content": [
      "分得淇园一两竿，雨中清晓月黄昏。",
      "凭君莫向潇湘看，看到潇湘却厌繁。"
    ]
  },
  {
    "id": "e647d10fbc3ebdf8b815e0f179f0fdc2",
    "title": "勉学二首",
    "authorName": "苏葵",
    "authorId": "e647d10fbc3ebdf8d1457b72d1457b72",
    "dynasty": "明",
    "content": [
      "夸多斗靡匪真儒，格致无功是守株。",
      "欲向此中寻妙诀，放心收后细观书。"
    ]
  },
  {
    "id": "e647d10fbc3ebdf8b815e0f17e216f39",
    "title": "勉学二首",
    "authorName": "苏葵",
    "authorId": "e647d10fbc3ebdf8d1457b72d1457b72",
    "dynasty": "明",
    "content": [
      "柴愚参鲁天无靳，尧舜人为汝不轻。",
      "若厌醉生和梦死，直须鞭辟向明诚。"
    ]
  },
  {
    "id": "e647d10fbc3ebdf8b1970357d657c315",
    "title": "廉耻",
    "authorName": "苏葵",
    "authorId": "e647d10fbc3ebdf8d1457b72d1457b72",
    "dynasty": "明",
    "content": [
      "廉耻于人要谨存，不存须自究其端。",
      "解将富贵轻轻看，自得云为入善门。"
    ]
  },
  {
    "id": "e647d10fbc3ebdf8f0f1a84b6e2c8cb9",
    "title": "戒贪",
    "authorName": "苏葵",
    "authorId": "e647d10fbc3ebdf8d1457b72d1457b72",
    "dynasty": "明",
    "content": [
      "贪名贪利两皆非，谦退清修在我为。",
      "取舍若能无愧怍，更将清处畏人知。"
    ]
  },
  {
    "id": "e647d10fbc3ebdf8cb81dba08192ba2f",
    "title": "戒暴",
    "authorName": "苏葵",
    "authorId": "e647d10fbc3ebdf8d1457b72d1457b72",
    "dynasty": "明",
    "content": [
      "客气于人害最多，伤身伤性百乖讹。",
      "但将心地宽宽著，气自从之合泰和。"
    ]
  },
  {
    "id": "e647d10fbc3ebdf842b9d2518df762a0",
    "title": "谢惠绢",
    "authorName": "苏葵",
    "authorId": "e647d10fbc3ebdf8d1457b72d1457b72",
    "dynasty": "明",
    "content": [
      "补破遮寒意久恬，买新回顾客囊廉。",
      "谁知未作空门□，也得文人一字缣。"
    ]
  },
  {
    "id": "e647d10fbc3ebdf8bc4f732c3de52924",
    "title": "次仪真",
    "authorName": "苏葵",
    "authorId": "e647d10fbc3ebdf8d1457b72d1457b72",
    "dynasty": "明",
    "content": [
      "征车昨发都门外，颇怪真州道路长。",
      "今日从容行自到，宦途心事底须忙。"
    ]
  },
  {
    "id": "e647d10fbc3ebdf83ded8793ae9201c8",
    "title": "西华寺发舟",
    "authorName": "苏葵",
    "authorId": "e647d10fbc3ebdf8d1457b72d1457b72",
    "dynasty": "明",
    "content": [
      "之官两度此移船，风满前山月满川。",
      "自信此心如铁石，不妨临井酌贪泉。"
    ]
  },
  {
    "id": "e647d10fbc3ebdf882f7dee4ab61f71f",
    "title": "舟过衡州望衡山有作",
    "authorName": "苏葵",
    "authorId": "e647d10fbc3ebdf8d1457b72d1457b72",
    "dynasty": "明",
    "content": [
      "秋日晶光秋宇空，一拳遥见祝融峰。",
      "重华过后无巡狩，旧日明堂早自封。"
    ]
  },
  {
    "id": "e647d10fbc3ebdf8bb242234fdc9b496",
    "title": "病中",
    "authorName": "苏葵",
    "authorId": "e647d10fbc3ebdf8d1457b72d1457b72",
    "dynasty": "明",
    "content": [
      "参苓曾不补虚成，向老谁怜病骨清。",
      "七尺本非金石质，莫教心火自戈兵。"
    ]
  },
  {
    "id": "e647d10fbc3ebdf84fc521e7b7518763",
    "title": "奉和谢晴川水部见赠韵二首",
    "authorName": "苏葵",
    "authorId": "e647d10fbc3ebdf8d1457b72d1457b72",
    "dynasty": "明",
    "content": [
      "了无一字费安排，谢脁门墙更辟开。",
      "四海近来兄弟少，几人倾盖似公来。"
    ]
  },
  {
    "id": "e647d10fbc3ebdf84fc521e7c8bd0a6c",
    "title": "奉和谢晴川水部见赠韵二首",
    "authorName": "苏葵",
    "authorId": "e647d10fbc3ebdf8d1457b72d1457b72",
    "dynasty": "明",
    "content": [
      "扰扰羁愁不自排，金声掷处好怀开。",
      "如今水部能诗者，肯照前人样子来。"
    ]
  },
  {
    "id": "e647d10fbc3ebdf893dd23bc2631d14c",
    "title": "题女媭庙",
    "authorName": "苏葵",
    "authorId": "e647d10fbc3ebdf8d1457b72d1457b72",
    "dynasty": "明",
    "content": [
      "三闾初放姊初归，正是秋兰可佩时。",
      "千载楚宫无处觅，至今人拜女媭祠。"
    ]
  },
  {
    "id": "e647d10fbc3ebdf84fb7618e079b7523",
    "title": "过瞿塘",
    "authorName": "苏葵",
    "authorId": "e647d10fbc3ebdf8d1457b72d1457b72",
    "dynasty": "明",
    "content": [
      "远入瞿塘问险流，往来个个是全舟。",
      "谁从宦海中间看，更有无端暗浪浮。"
    ]
  },
  {
    "id": "e647d10fbc3ebdf8ae8580334e21584d",
    "title": "将过梁山柏林漕岭望之云翳因怀昌黎韩子以精诚之至遂开衡山之云韩固不易希然忠诚在我士各有志作一绝以贻山神至于云散山明则事出于偶然者予不敢以自诬也",
    "authorName": "苏葵",
    "authorId": "e647d10fbc3ebdf8d1457b72d1457b72",
    "dynasty": "明",
    "content": [
      "宿雨初晴石未干，墨云低覆失峰峦。",
      "名山想有英灵在，莫道行人不是韩。"
    ]
  },
  {
    "id": "e647d10fbc3ebdf8f31ad2f7f3fec881",
    "title": "秋郊漫兴二首",
    "authorName": "苏葵",
    "authorId": "e647d10fbc3ebdf8d1457b72d1457b72",
    "dynasty": "明",
    "content": [
      "柳叶初黄枫叶丹，王孙不归芳草残。",
      "悲秋岂是老年事，也学少陵聊自宽。"
    ]
  },
  {
    "id": "e647d10fbc3ebdf8f31ad2f7da9768f4",
    "title": "秋郊漫兴二首",
    "authorName": "苏葵",
    "authorId": "e647d10fbc3ebdf8d1457b72d1457b72",
    "dynasty": "明",
    "content": [
      "白雁飞飞抹晚霞，锦江艳艳木莲花。",
      "牙筹数尽分秋兴，半付诗家半酒家。"
    ]
  },
  {
    "id": "e647d10fbc3ebdf8d234cc42617d060a",
    "title": "冬日汉州行台夜坐二首",
    "authorName": "苏葵",
    "authorId": "e647d10fbc3ebdf8d1457b72d1457b72",
    "dynasty": "明",
    "content": [
      "寒虫唧唧树萧萧，无奈羁怀纵酒瓢。",
      "坐到二更三点彻，忽然疏雨入芭蕉。"
    ]
  },
  {
    "id": "e647d10fbc3ebdf8d234cc42b92effc4",
    "title": "冬日汉州行台夜坐二首",
    "authorName": "苏葵",
    "authorId": "e647d10fbc3ebdf8d1457b72d1457b72",
    "dynasty": "明",
    "content": [
      "不独风寒月亦寒，无风良月上栏杆。",
      "十年留得青毡在，坐展西铭剪烛看。"
    ]
  },
  {
    "id": "e647d10fbc3ebdf8f23ee4df92984fdc",
    "title": "漫书",
    "authorName": "苏葵",
    "authorId": "e647d10fbc3ebdf8d1457b72d1457b72",
    "dynasty": "明",
    "content": [
      "汉阴抱瓮岂知劳，自后人间尽桔槔。",
      "欲话此心谁复许，杖藜吟笑过江皋。"
    ]
  },
  {
    "id": "e647d10fbc3ebdf88b503be9da8e2c1d",
    "title": "道上观山",
    "authorName": "苏葵",
    "authorId": "e647d10fbc3ebdf8d1457b72d1457b72",
    "dynasty": "明",
    "content": [
      "近山苍翠远山微，似有如无更觉奇。",
      "几日胸中有全画，丹青从此不须披。"
    ]
  },
  {
    "id": "e647d10fbc3ebdf80549118a0861fa9c",
    "title": "道逢耕叟",
    "authorName": "苏葵",
    "authorId": "e647d10fbc3ebdf8d1457b72d1457b72",
    "dynasty": "明",
    "content": [
      "犁困黄牛嚼草芽，溪流低护石田斜。",
      "农人两两事鸡卜，卜得汗邪定满车。"
    ]
  },
  {
    "id": "e647d10fbc3ebdf8d8de64e9c6bc6bd4",
    "title": "秋夜客中独坐对月",
    "authorName": "苏葵",
    "authorId": "e647d10fbc3ebdf8d1457b72d1457b72",
    "dynasty": "明",
    "content": [
      "满院清光夜未分，离人对此易消魂。",
      "冰轮却在巴山上，也照梅花岭外村。"
    ]
  },
  {
    "id": "e647d10fbc3ebdf8692d3c0056ce2712",
    "title": "题刘都宪登庸次第卷十首泮水春融",
    "authorName": "苏葵",
    "authorId": "e647d10fbc3ebdf8d1457b72d1457b72",
    "dynasty": "明",
    "content": [
      "绿芹香霭杏芳菲，童冠知谁是浴沂。",
      "看罢六经芸阁暖，此心元并古人驰。"
    ]
  },
  {
    "id": "e647d10fbc3ebdf8692d3c005412551f",
    "title": "题刘都宪登庸次第卷十首泮水春融",
    "authorName": "苏葵",
    "authorId": "e647d10fbc3ebdf8d1457b72d1457b72",
    "dynasty": "明",
    "content": [
      "金粟花开袭殿香，无人曾识折花郎。",
      "银桥玉宇浑窥遍，惊得姮娥彻晓忙。"
    ]
  },
  {
    "id": "e647d10fbc3ebdf8692d3c0038220d11",
    "title": "题刘都宪登庸次第卷十首泮水春融",
    "authorName": "苏葵",
    "authorId": "e647d10fbc3ebdf8d1457b72d1457b72",
    "dynasty": "明",
    "content": [
      "芳名速似置邮驰，甲第峥嵘淡墨馡。",
      "卤簿森然胪唱罢，玉阶香雾正霏霏。"
    ]
  },
  {
    "id": "e647d10fbc3ebdf8692d3c002e5b9d34",
    "title": "题刘都宪登庸次第卷十首泮水春融",
    "authorName": "苏葵",
    "authorId": "e647d10fbc3ebdf8d1457b72d1457b72",
    "dynasty": "明",
    "content": [
      "天上星辰地上官，铜章休作割鸡看。",
      "须知太史循良传，便与乾坤永不刊。"
    ]
  },
  {
    "id": "e647d10fbc3ebdf8692d3c0019b0bf2b",
    "title": "题刘都宪登庸次第卷十首泮水春融",
    "authorName": "苏葵",
    "authorId": "e647d10fbc3ebdf8d1457b72d1457b72",
    "dynasty": "明",
    "content": [
      "英豪得意在芳年，绣豸轻罗草色鲜。",
      "忽日偶乘骢马过，六街人指似神仙。"
    ]
  },
  {
    "id": "e647d10fbc3ebdf8692d3c002c1444db",
    "title": "题刘都宪登庸次第卷十首泮水春融",
    "authorName": "苏葵",
    "authorId": "e647d10fbc3ebdf8d1457b72d1457b72",
    "dynasty": "明",
    "content": [
      "白简昂昂侍里行，朝阳红映豸衣明。",
      "袖中谏疏知多少，汉主徒惊白马生。"
    ]
  },
  {
    "id": "e647d10fbc3ebdf8692d3c005df6874d",
    "title": "题刘都宪登庸次第卷十首泮水春融",
    "authorName": "苏葵",
    "authorId": "e647d10fbc3ebdf8d1457b72d1457b72",
    "dynasty": "明",
    "content": [
      "衣乌星彩五更明，人傍金门听漏声。",
      "立马据鞍思谏草，豸衣沾得露华清。"
    ]
  },
  {
    "id": "e647d10fbc3ebdf8692d3c0033a03c76",
    "title": "题刘都宪登庸次第卷十首泮水春融",
    "authorName": "苏葵",
    "authorId": "e647d10fbc3ebdf8d1457b72d1457b72",
    "dynasty": "明",
    "content": [
      "曾参两造解冤围，笑杀秦人有赭衣。",
      "白日青天无点翳，柏台不是释之谁。"
    ]
  },
  {
    "id": "e647d10fbc3ebdf8692d3c001bdd2f26",
    "title": "题刘都宪登庸次第卷十首泮水春融",
    "authorName": "苏葵",
    "authorId": "e647d10fbc3ebdf8d1457b72d1457b72",
    "dynasty": "明",
    "content": [
      "淮水苍苍淮月光，行经斥卤尽飞霜。",
      "如今志在澄清者，回首东都失范滂。"
    ]
  },
  {
    "id": "e647d10fbc3ebdf8692d3c00a171fec0",
    "title": "题刘都宪登庸次第卷十首泮水春融",
    "authorName": "苏葵",
    "authorId": "e647d10fbc3ebdf8d1457b72d1457b72",
    "dynasty": "明",
    "content": [
      "昆明池外万山苍，骢马南来斧钺刚。",
      "十数州城人尽说，绝无行路跳豺狼。"
    ]
  },
  {
    "id": "e647d10fbc3ebdf8d73e5c8baf2aab18",
    "title": "中秋望月",
    "authorName": "苏葵",
    "authorId": "e647d10fbc3ebdf8d1457b72d1457b72",
    "dynasty": "明",
    "content": [
      "乱云如墨翳中天，宝镜空矜此夕圆。",
      "巽二有知能净扫，万方何处不婵娟。"
    ]
  },
  {
    "id": "e647d10fbc3ebdf880629a516d166d66",
    "title": "秋风",
    "authorName": "苏葵",
    "authorId": "e647d10fbc3ebdf8d1457b72d1457b72",
    "dynasty": "明",
    "content": [
      "秋风不高鹏不飞，尚垂双翅滞天池。",
      "凭谁蚤揭南箕簸，莫误扶摇九万期。"
    ]
  },
  {
    "id": "e647d10fbc3ebdf87a3b5656d8570d51",
    "title": "栽花",
    "authorName": "苏葵",
    "authorId": "e647d10fbc3ebdf8d1457b72d1457b72",
    "dynasty": "明",
    "content": [
      "凿石轩东结小坛，蔷薇芟尽种芝兰。",
      "幽香满院无荆棘，不怕西风一夜寒。"
    ]
  },
  {
    "id": "e647d10fbc3ebdf834851dd557745439",
    "title": "杂咏遣怀六首",
    "authorName": "苏葵",
    "authorId": "e647d10fbc3ebdf8d1457b72d1457b72",
    "dynasty": "明",
    "content": [
      "侯门炫智平生短，闹市安禅亦未能。",
      "解向乾坤寻乐事，两肩攒处却何曾。"
    ]
  },
  {
    "id": "e647d10fbc3ebdf834851dd52016297e",
    "title": "杂咏遣怀六首",
    "authorName": "苏葵",
    "authorId": "e647d10fbc3ebdf8d1457b72d1457b72",
    "dynasty": "明",
    "content": [
      "阶前惯见蘼芜长，枥下时闻骏马鸣。",
      "懒向人前谈得失，机关消尽是揪枰。"
    ]
  },
  {
    "id": "e647d10fbc3ebdf834851dd5823e402e",
    "title": "杂咏遣怀六首",
    "authorName": "苏葵",
    "authorId": "e647d10fbc3ebdf8d1457b72d1457b72",
    "dynasty": "明",
    "content": [
      "到耳清声蕉叶雨，入怀香气芰荷风。",
      "倚栏一曲心如水，意趣人间几个同。"
    ]
  },
  {
    "id": "e647d10fbc3ebdf834851dd5a36fd013",
    "title": "杂咏遣怀六首",
    "authorName": "苏葵",
    "authorId": "e647d10fbc3ebdf8d1457b72d1457b72",
    "dynasty": "明",
    "content": [
      "怀中明月何曾暗，意里阳春不□寒。",
      "三十六宫天地迥，自家来往自家看。"
    ]
  },
  {
    "id": "e647d10fbc3ebdf834851dd5ecfc664c",
    "title": "杂咏遣怀六首",
    "authorName": "苏葵",
    "authorId": "e647d10fbc3ebdf8d1457b72d1457b72",
    "dynasty": "明",
    "content": [
      "乾坤万事慎持说，莫笑公孙邓析非。",
      "纵有□盐与西子，未知谁解别妍媸。"
    ]
  },
  {
    "id": "e647d10fbc3ebdf834851dd5b4e98789",
    "title": "杂咏遣怀六首",
    "authorName": "苏葵",
    "authorId": "e647d10fbc3ebdf8d1457b72d1457b72",
    "dynasty": "明",
    "content": [
      "薰莸漫尔劳分器，泾渭原来只一流。",
      "会得老聃玄妙处，不妨呼马又呼牛。"
    ]
  },
  {
    "id": "e647d10fbc3ebdf8f069769c8e3640ef",
    "title": "佥宪李士修寄诗数十章书二绝报之",
    "authorName": "苏葵",
    "authorId": "e647d10fbc3ebdf8d1457b72d1457b72",
    "dynasty": "明",
    "content": [
      "风雅遗音久不闻，珠玑新样带山云。",
      "吟哦不尽怀公意，起步长廊印月痕。"
    ]
  },
  {
    "id": "e647d10fbc3ebdf8f069769c92725f68",
    "title": "佥宪李士修寄诗数十章书二绝报之",
    "authorName": "苏葵",
    "authorId": "e647d10fbc3ebdf8d1457b72d1457b72",
    "dynasty": "明",
    "content": [
      "老去诗肠未濯磨，敲推仍落俗人窝。",
      "如公声响那能得，千首传来不厌多。"
    ]
  },
  {
    "id": "e647d10fbc3ebdf82c46f70ef54060fc",
    "title": "咏山人",
    "authorName": "苏葵",
    "authorId": "e647d10fbc3ebdf8d1457b72d1457b72",
    "dynasty": "明",
    "content": [
      "万山最深处，四伴少邻居。",
      "门倚岩崖石，泉通瓜菜厨。",
      "种花芟紫艳，教鹤鍊清癯。",
      "老解知农圃，生无识吏胥。",
      "引年通老子，为己得杨朱。",
      "自笑尘途者，公然不似渠。"
    ]
  },
  {
    "id": "e647d10fbc3ebdf8b824bf33462b043f",
    "title": "和伍朝信秋官韵",
    "authorName": "苏葵",
    "authorId": "e647d10fbc3ebdf8d1457b72d1457b72",
    "dynasty": "明",
    "content": [
      "走马长安自笑频，狐裘凋弊却宜新。",
      "飞天梦兆无双翅，叨禄头颅又几春。",
      "文誉未能供馆阁，丹青宁许到麒麟。",
      "冯唐当日徒悲老，季子何人乃为贫。",
      "忝预鹓鸿趋左掖，偶寻骐骥过西邻。",
      "大方制作私传样，丽泽风流藉辅仁。",
      "白昼飞觥无市酒，清谈挥麈绝纤尘。",
      "西曹青锁劳虚席，南海洪都见故人。",
      "掉臂乾坤怜气迈，忘形尔汝信情亲。",
      "月明醉倚金鞍笑，同是天涯万里身。"
    ]
  },
  {
    "id": "e647d10fbc3ebdf8c65faf7fcc77f40d",
    "title": "谒曲江张丞相祠",
    "authorName": "苏葵",
    "authorId": "e647d10fbc3ebdf8d1457b72d1457b72",
    "dynasty": "明",
    "content": [
      "堂堂曲江公，山川气攸萃。",
      "忠节贯日星，时艰惜遭际。",
      "当廷视奸谀，明明见肝肺。",
      "天不假上方，长安乃鼎沸。",
      "銮舆远播迁，神气几乎坠。",
      "一时岂无人，十九甘泄泄。",
      "李唐十数传，贤相公独最。",
      "庙食宜千秋，芳名应万世。",
      "鲰生涉仕途，城下轻舫系。",
      "抠衣谒公祠，起敬复起畏。",
      "治绩怯夔龙，为公一挥涕。",
      "我幸遇皇明，不比公之季。",
      "寸阶可树勋，不在公之位。",
      "借得公之位，愿与公永誓。",
      "丹心照天地，前光后无愧。"
    ]
  },
  {
    "id": "e647d10fbc3ebdf85116305b86679411",
    "title": "语悲鸟",
    "authorName": "苏葵",
    "authorId": "e647d10fbc3ebdf8d1457b72d1457b72",
    "dynasty": "明",
    "content": [
      "哑哑野中鸟，雌雄日相呼。",
      "结巢向高树，伏卵成双雏。",
      "攫鸟给其食，意望将返哺。",
      "黄口翼未成，微生不容图。",
      "巨虺入巢中，噬啮无馀肤。",
      "雌雄远树悲，声断肠已枯。",
      "野鸟尔莫悲，今乃得返之。",
      "尔曾攫燕子，母燕无忘时。",
      "尔曾攫鸡雏，母鸡苦无涯。",
      "恶稔亮必报，造物岂有私。",
      "尔当惩尔愆，庶育后来儿。"
    ]
  },
  {
    "id": "e647d10fbc3ebdf8c09aeab32385e18e",
    "title": "示弟",
    "authorName": "苏葵",
    "authorId": "e647d10fbc3ebdf8d1457b72d1457b72",
    "dynasty": "明",
    "content": [
      "父兄果能贤，子弟之所托。",
      "我生既不才，不足为汝学。",
      "但颇好古书，口能辨纯驳。",
      "以古证于今，今人陷沟壑。",
      "不慕笃天伦，智力日相角。",
      "匪因财货生，即由妻子作。",
      "不慕农商业，飘飘日嬉谑。",
      "呼卢猎毛虫，弯弓落蜚雀。",
      "不读圣贤书，甘心染污浊。",
      "戏同牧猪奴，反以为真乐。",
      "不慕亲仁贤，日夜耽糟粕。",
      "蚁聚高阳徒，士远如孤鹤。",
      "凡此今人行，为害胜鸩药。",
      "所志流卑污，惟家日萧索。",
      "臭名播远近，闻者皆惭怍。",
      "劝尔效田荆，诫尔阋墙恶。",
      "劝尔慕伯高，诫尔勿浮薄。",
      "劝尔读陶戒，诫尔勿樗博。",
      "劝尔读初筵，诫尔勿酣酌。",
      "不见江上潮，一退日以涸。",
      "不见日下冰，一消日以铄。",
      "不见地上土，一崩日以削。",
      "不见园中花，一衰日以落。",
      "世事总如此，在人自知觉。",
      "尔宜深究图，无徒轻诺诺。"
    ]
  },
  {
    "id": "e647d10fbc3ebdf87a8af097236a08ab",
    "title": "风木图为邱长史赋",
    "authorName": "苏葵",
    "authorId": "e647d10fbc3ebdf8d1457b72d1457b72",
    "dynasty": "明",
    "content": [
      "俯仰蘧庐中，岁月驹过隙。",
      "念此劬劳恩，欲报天罔极。",
      "生期禄养荣，禄养苦不及。",
      "所以孝子心，痛裂如被戟。",
      "千古皋鱼悲，止不到狂籍。",
      "王傅其何如，三年自柴瘠。"
    ]
  },
  {
    "id": "e647d10fbc3ebdf8fbb659cb415c1b29",
    "title": "题莆田黄举人椿庭哀挽卷黄尝典乡塾",
    "authorName": "苏葵",
    "authorId": "e647d10fbc3ebdf8d1457b72d1457b72",
    "dynasty": "明",
    "content": [
      "彭殇不可齐，造化诚儿戏。",
      "世无白琅霜，南华喻唐肆。",
      "人间四十春，大觉破梦寐。",
      "东风桃李场，漠漠阴云翳。",
      "我爱汉仲蔚，千古垂风致。",
      "莆阳今何如，林涧不被愧。",
      "飞腾付后昆，后昆已承志。",
      "峨峨赤龙山，会有焚黄贲。"
    ]
  },
  {
    "id": "e647d10fbc3ebdf86039906f0740ac17",
    "title": "双寿为徐邦祥赋",
    "authorName": "苏葵",
    "authorId": "e647d10fbc3ebdf8d1457b72d1457b72",
    "dynasty": "明",
    "content": [
      "五仙杳何许，风韵留人间。",
      "城南有遗老，鹤发双童颜。",
      "清晨汲沆瀣，宝鼎调虹丹。",
      "或招东华君，婉衿下青鸾。",
      "琼浆碧玉瓯，麟脯玻璃盘。",
      "方瞳各炯炯，甲子既复还。",
      "震嗣天上归，锦衣胜斓斑。",
      "万里奉恩渥，曲尽高堂欢。",
      "笙歌沸华筵，喜气充门阑。",
      "氤氲溢醍盎，馥郁飘沈檀。",
      "俯爱狎言笑，仰祝齐邱山。",
      "老人射芳桂，光风泛崇兰。",
      "显贵杂履舄，比邻理衣冠。",
      "愿言保耆艾，兹永无后艰。",
      "贞松与慈竹，苍苍同岁寒。",
      "仙城自有仙，何必谈函关。",
      "海波纪变更，石渠看跻攀。",
      "爵跃赏南纪，盛事古所难。",
      "短诗付歌儿，侑取尊中乾。"
    ]
  },
  {
    "id": "e647d10fbc3ebdf89f1aa7dcf40a7612",
    "title": "吴静观学士挽诗",
    "authorName": "苏葵",
    "authorId": "e647d10fbc3ebdf8d1457b72d1457b72",
    "dynasty": "明",
    "content": [
      "长啸向南纪，悽怆填我怀。",
      "九原不可作，世路轻尘埃。",
      "不见元礼风，空闻谪仙才。",
      "子云未窥书，胸中已兼该。",
      "早立苍螭头，晚候花砖阶。",
      "近和金銮赋，远题凤凰台。",
      "豫樟未为栋，山岳徒生材。",
      "飞兔不近驾，宇宙令人哀。"
    ]
  },
  {
    "id": "e647d10fbc3ebdf88840dbca11474f60",
    "title": "送琼台胡宗周进士荣归",
    "authorName": "苏葵",
    "authorId": "e647d10fbc3ebdf8d1457b72d1457b72",
    "dynasty": "明",
    "content": [
      "好事天地间，所得谁最多。",
      "栽培有定理，造化谅匪他。",
      "君如荆山玉，温栗加砻磨。",
      "未论二酉空，经史精爬罗。",
      "操履中规矩，文思加悬河。",
      "天禄需英贤，发阶崇甲科。",
      "兹当昼锦还，浩浩承恩波。",
      "高堂奉卮酒，欢洽童颜酡。",
      "从容效莱舞，怡悦屡笑嗟。",
      "百里今破荒，方驾唐子过。",
      "作诗追赠言，敢谓继东坡。"
    ]
  },
  {
    "id": "e647d10fbc3ebdf87e5371bbaf946fdb",
    "title": "久雨三首",
    "authorName": "苏葵",
    "authorId": "e647d10fbc3ebdf8d1457b72d1457b72",
    "dynasty": "明",
    "content": [
      "骤雨忽倾盆，沟浍深几尺。",
      "其势亦奔腾，涸匮在瞬息。",
      "慨惟千顷波，清浊不可测。",
      "儿童不知远，近视有惧色。"
    ]
  },
  {
    "id": "e647d10fbc3ebdf87e5371bb40cc33ce",
    "title": "久雨三首",
    "authorName": "苏葵",
    "authorId": "e647d10fbc3ebdf8d1457b72d1457b72",
    "dynasty": "明",
    "content": [
      "浮云结层阴，霭霭昆仑顶。",
      "旧雨正如膏，今雨却成眚。",
      "野老泣锄犁，书生悲土梗。",
      "我欲诛玄冥，豪曹试锋颖。"
    ]
  },
  {
    "id": "e647d10fbc3ebdf87e5371bb1f0b6b6d",
    "title": "久雨三首",
    "authorName": "苏葵",
    "authorId": "e647d10fbc3ebdf8d1457b72d1457b72",
    "dynasty": "明",
    "content": [
      "黄河已淜湃，久雨益其势。",
      "吾恐衣冠民，化为鱼鳖类。",
      "神禹不可作，九河惜湮废。",
      "眼前岂无人，拱手笑精卫。"
    ]
  },
  {
    "id": "e647d10fbc3ebdf885765cf639b6c554",
    "title": "秋丁陪祀",
    "authorName": "苏葵",
    "authorId": "e647d10fbc3ebdf8d1457b72d1457b72",
    "dynasty": "明",
    "content": [
      "吾道贯古今，素王屼宫殿。",
      "千秋报功德，不逐世代变。",
      "刘汉过鲁祠，李唐进南面。",
      "尊崇至皇明，八佾太牢荐。",
      "方兹仲秋晨，辟雍事将献。",
      "大臣奉朝命，对越俪如见。",
      "庭阶佩玉和，廊庑沈檀遍。",
      "鲰生缀班行，朝衣肃頍弁。",
      "英灵俯仰间，心诚自兢战。",
      "默惟圣明时，不许他道煽。",
      "斯文日月光，所以政治善。",
      "圣子复神孙，绳绳合师宪。",
      "治洽永雍熙，刍荛罄真愿。"
    ]
  },
  {
    "id": "e647d10fbc3ebdf8e32bfd042a925cec",
    "title": "分韵得饮字送王懋伦佥宪还蜀",
    "authorName": "苏葵",
    "authorId": "e647d10fbc3ebdf8d1457b72d1457b72",
    "dynasty": "明",
    "content": [
      "邂逅长安秋，挥金取市酝。",
      "不烦丝竹声，只作文字饮。",
      "未酣气先豪，剧谈恣齿吻。",
      "指阐河洛幽，挑抉天地隐。",
      "俯仰复何惭，得失付一哂。",
      "白璧原无双，埃尘曷能泯。",
      "昔立苍螭头，操觚近龙衮。",
      "今为乌府豪，铸颜试标准。",
      "简阅在帝心，九迁属明允。",
      "勋名本无涯，麾谢邯郸枕。"
    ]
  },
  {
    "id": "e647d10fbc3ebdf8e83afd3ebe1207c1",
    "title": "马汝砺府倅入觐乃翁侍读先生以诗示之还治予步韵以赠",
    "authorName": "苏葵",
    "authorId": "e647d10fbc3ebdf8d1457b72d1457b72",
    "dynasty": "明",
    "content": [
      "纷纷利名场，爱早畏迟暮。",
      "腾踏尽争先，有如舟兢渡。",
      "谁怜三月花，偶值终朝雨。",
      "既不谬书空，岂眩今为注。",
      "笑彼斗筲徒，捧腹作蛙怒。",
      "宾僚谅匪轻，况是纱笼护。",
      "倾阳心愈丹，驰祝万年祚。",
      "卮酒就高堂，斓斑学莱仆。",
      "子年本方青，亲发亦未素。",
      "宴赐承天恩，蓼萧被瀼露。",
      "造化有足徵，否泰自更互。",
      "德星近微垣，祥光在门户。",
      "莫言行路难，暂蹴南还屦。",
      "赵轨称循良，清白天所付。",
      "我非邵尧夫，解究天人数。",
      "以往测未来，报君五云路。",
      "尺蠖屈后伸，物理此其固。",
      "赠言和杨春，窃愧负贩裤。",
      "玉堂有老仙，锦衣绣搏鹭。",
      "示辞差胜韩，摩挲谢庭树。",
      "白璧纵投泥，元不沾滓污。",
      "仰笑千载人，徒夸何物妪。",
      "汪汪千顷波，眼前见风度。",
      "鲤庭浃月谈，义理益厌饫。",
      "内充气尤宏，岂倩外物助。",
      "金玉与土苴，轻重在自悟。",
      "喧阗鼓淫哇，寂寥伤大濩。",
      "世情不足怜，古道请共慕。",
      "恬淡齐王晞，愚直汉长孺。",
      "冷热熟较量，刚柔曷吞吐。",
      "长啸向秋山，烟消却如故。"
    ]
  },
  {
    "id": "e647d10fbc3ebdf823648d831cdcdd5a",
    "title": "题真趣卷",
    "authorName": "苏葵",
    "authorId": "e647d10fbc3ebdf8d1457b72d1457b72",
    "dynasty": "明",
    "content": [
      "彼美慕陶人，往往犹羹墙。",
      "见山诵陶诗，对菊倾陶觞。",
      "纷纷与时偕，谁能出羲皇。",
      "公方崇大朴，混沌何曾亡。",
      "游神汗漫境，脱屣傀儡场。",
      "寄声谢偃师，巧绝伪自彰。",
      "莫辨仙与人，仙在人中藏。",
      "吾意能契之，吾言不能扬。"
    ]
  },
  {
    "id": "e647d10fbc3ebdf85b8f3471e8a1697b",
    "title": "李天营侍御有万竹图题曰一道清风为之赋",
    "authorName": "苏葵",
    "authorId": "e647d10fbc3ebdf8d1457b72d1457b72",
    "dynasty": "明",
    "content": [
      "凛凛张文纪，遗风何岧峣。",
      "接武今有人，青骢振华镳。",
      "白笔生雷霆，魑魅惊潜消。",
      "不见纤尘飞，但觉山岳摇。",
      "顾兹苍玉图，意者同高标。",
      "苍玉有劲节，岁寒终不凋。",
      "长梢拂云汉，短节含箫韶。",
      "郁郁千万竿，四时散清飙。",
      "拱揖谢众卉，安用争春娇。",
      "卜始谅有终，芳声允宣昭。"
    ]
  },
  {
    "id": "e647d10fbc3ebdf86c0dbbd7e254f519",
    "title": "蟠桃庆寿图为鲁锦衣赋",
    "authorName": "苏葵",
    "authorId": "e647d10fbc3ebdf8d1457b72d1457b72",
    "dynasty": "明",
    "content": [
      "韬略非母教，忠勇实母成。",
      "九重赏勋劳，封号宜人荣。",
      "解韬奉甘旨，爱日难为诚。",
      "孟秋届佳晨，捧图祝长生。",
      "不祝如松柏，不祝如冈陵。",
      "愿如西王母，瑶池时降升。",
      "摩挲蟠桃树，花实三千龄。",
      "我慕金吾贤，亹亹崇令名。",
      "会当称寿觞，无为扬颂声。"
    ]
  },
  {
    "id": "e647d10fbc3ebdf880c15e3880fb4f23",
    "title": "送别友人赴闽",
    "authorName": "苏葵",
    "authorId": "e647d10fbc3ebdf8d1457b72d1457b72",
    "dynasty": "明",
    "content": [
      "城都雨初晴，送客马蹄滑。",
      "征旆扬翩翩，仆夫行轧轧。",
      "闽山在何处，遥望天一发。",
      "来往忘贤劳，忠诚著黄闼。",
      "邂逅梧始秋，倏忽月已匝。",
      "聚首未尽欢，赠言愧乖剌。"
    ]
  },
  {
    "id": "e647d10fbc3ebdf8760875c32a50f55a",
    "title": "白鹿洞谢娄山长惠蕨莱",
    "authorName": "苏葵",
    "authorId": "e647d10fbc3ebdf8d1457b72d1457b72",
    "dynasty": "明",
    "content": [
      "偶入匡庐山，山深远城市。",
      "呼童采山蔌，未采颊先哆。",
      "远怀西山翁，默谈自拊髀。",
      "先生信有道，菜根不离齿。",
      "行厨绝鲜腴，茎茎蓄甜旨。",
      "形存小儿拳，色压荷袷紫。",
      "曝濯古有方，囊贮今无底。",
      "诚为吾儒珍，勿以御冬比。",
      "分惠胜十朋，自督庖人庀。",
      "顾鱼与熊掌，虽美类西子。",
      "争如麻姑仙，清风白云里。",
      "何时反吾庐，脱却江湖履。",
      "吾庐近罗浮，采薇浩歌起。",
      "移根植蔬畦，抱瓮云亡鄙。",
      "桎梏天地间，肉食有遗耻。",
      "长啸向秋山，山灵应莞尔。"
    ]
  },
  {
    "id": "e647d10fbc3ebdf8a1755f030d0f14c7",
    "title": "秋日漫兴三首",
    "authorName": "苏葵",
    "authorId": "e647d10fbc3ebdf8d1457b72d1457b72",
    "dynasty": "明",
    "content": [
      "松柏试新斧，梧桐集寒蝉。",
      "倏忽天地秋，荏苒时节迁。",
      "入怀金气横，仰首银河悬。",
      "子山赋何为，宋玉悲徒然。",
      "我闻古达士，糟粕藏壶天。",
      "手持粱秫穜，去艺苏秦田。"
    ]
  },
  {
    "id": "e647d10fbc3ebdf8a1755f036ff689b2",
    "title": "秋日漫兴三首",
    "authorName": "苏葵",
    "authorId": "e647d10fbc3ebdf8d1457b72d1457b72",
    "dynasty": "明",
    "content": [
      "少年惜豪曹，锋锷横霜空。",
      "白首气不衰，踊跃乘秋风。",
      "山深伏豺虎，水混潜蛟龙。",
      "不如佩铅刀，利钝均无庸。",
      "瓣香向何人，朱游杳无从。",
      "解剑就酤市，博得珍珠红。"
    ]
  },
  {
    "id": "e647d10fbc3ebdf8a1755f03dc587659",
    "title": "秋日漫兴三首",
    "authorName": "苏葵",
    "authorId": "e647d10fbc3ebdf8d1457b72d1457b72",
    "dynasty": "明",
    "content": [
      "勾漏有丹砂，扶身不扶国。",
      "飘飘学仙侣，丹砂满囊橐。",
      "可怜犬马心，白首徒谔谔。",
      "人间行路难，险易半参错。",
      "烟雨冷芝兰，霜露战松柏。",
      "入市卖骅骝，旋买扬州鹤。"
    ]
  },
  {
    "id": "e647d10fbc3ebdf801d64e594f502a83",
    "title": "予生日属火以水用事每值戊年戊土伤水辄罗否剥除九龄少小不能记忆自十九至于今四历兹口地支虽异祸患则均腊穷幸其去于岁月之迈有不暇惜云时在戊午饯岁赋以送之",
    "authorName": "苏葵",
    "authorId": "e647d10fbc3ebdf8d1457b72d1457b72",
    "dynasty": "明",
    "content": [
      "佳辰不忍别，恶岁愿速过。",
      "虽知促衰莫，喜得离祸罗。",
      "我生善玄冥，阳土相荡摩。",
      "克掣必为孽，毫发无差讹。",
      "往往著雍岁，吉少迍邅多。",
      "祸来殆千钧，福至乃么么。",
      "弱冠临困敦，蹇塞兼痒疴。",
      "逾纪入阉茂，稂莠侵嘉禾。",
      "三九逢涒滩，风木增滂沱。",
      "今兹敦牂秋，薏苡冤伏波。",
      "土兮诚不仁，不与水德和。",
      "递转将司辰，预畏如龙蛇。",
      "黾勉事恭谨，曷容脱机囮。",
      "我知命理微，若海测以蠡。",
      "但此一节验，引伸悟其佗。",
      "所恨日月迟，飙轮去蹉跎。",
      "满持桑落酒，远饯崦嵫坡。",
      "十年一邂逅，否泰当如何。",
      "请回仁者心，纾我烦恼魔。"
    ]
  },
  {
    "id": "e647d10fbc3ebdf8adedc811a214513d",
    "title": "拙静为王国宾题",
    "authorName": "苏葵",
    "authorId": "e647d10fbc3ebdf8d1457b72d1457b72",
    "dynasty": "明",
    "content": [
      "养拙乃能静，守静近似拙。",
      "哲人恒达观，修彼混沌术。",
      "吴王戒巧捷，老聃厌劳怵。",
      "用大非不能，跃龙以时出。",
      "苟当藏晦时，抱膝弄明月。",
      "谁为风波民，欲起肠也说。"
    ]
  },
  {
    "id": "e647d10fbc3ebdf8b91b1492b3e3fa93",
    "title": "出师行",
    "authorName": "苏葵",
    "authorId": "e647d10fbc3ebdf8d1457b72d1457b72",
    "dynasty": "明",
    "content": [
      "佩金印，拥碧油。谋略迈颇牧，边邮遏虔刘。车声动山岳，马势吞河流。",
      "甲光耀白日，锋刃横霜秋。有如山压卵，执丑歼渠酋。",
      "戒誓同一心，天诛敢停留。此功少不建，实贻汉家羞。",
      "马革裹尸返，永作忠烈俦。狄人轻生心亦雄，挥戈挑战辕门东。",
      "我师进退视鼓节，鼓人捶鼓兵交锋。杀声动地若霹雳，积尸压塞流腥红。",
      "可怜天意不祚汉，六军却堕边尘中。狄人得意猛如虎，椎牛酾酒张威风。",
      "虽无金印悬肘后，不与李陵降虏同。干云壮气凭谁知，踢碎燕然空怨时。",
      "时违命蹇骓不逝，龙韬读尽将何为。君不见青海头，髑髅叠叠如山邱。",
      "又不见赤壁前，天阴鬼哭声溅溅。人生穷达命已安，百战始验封侯难。",
      "凭君莫话麒麟事，话著令人心更酸。"
    ]
  },
  {
    "id": "e647d10fbc3ebdf8e98327d53ce51ad6",
    "title": "征妇怨",
    "authorName": "苏葵",
    "authorId": "e647d10fbc3ebdf8d1457b72d1457b72",
    "dynasty": "明",
    "content": [
      "十五受君聘，二十事君身。鹓衾未终岁，君为马上人。",
      "马上弯弓逐胡虏，鏖战频年历辛苦。忽朝在远寄书回，见书哽咽未忍开。",
      "开缄更没相思字，行行只说封侯事。封侯富贵如纤尘，枕衾恩爱如千钧。",
      "人生若得恩长保，缟衣藜食终身好。争奈鸾凤各自飞，日日红颜镜中老。"
    ]
  },
  {
    "id": "e647d10fbc3ebdf837d53e0edbf7a0f5",
    "title": "莲塘行",
    "authorName": "苏葵",
    "authorId": "e647d10fbc3ebdf8d1457b72d1457b72",
    "dynasty": "明",
    "content": [
      "莲塘五月莲花红，仙姝跃出冯夷宫。采莲两两谁家女，楚髻湘裙隔花语。",
      "有花有藕在莲塘，藕梢雪沁莲花香。美人欲折藕，水深未下纤纤手。",
      "美人欲采花，莲茎有刺尖如牙。徘徊不觉日已晚，可恨娇娆空过眼。"
    ]
  },
  {
    "id": "e647d10fbc3ebdf8fed819932a1146de",
    "title": "碧玉怨",
    "authorName": "苏葵",
    "authorId": "e647d10fbc3ebdf8d1457b72d1457b72",
    "dynasty": "明",
    "content": [
      "事君已付终身托，胶漆如坚石如确。",
      "举头造化何冥冥，顿使因缘中道恶。",
      "寂寂空庭虎豹关，重重朱户黄金钥。",
      "绿珠也解坠高楼，妾身岂惜填沟壑。",
      "豪门恩爱如江河，豪门气势如山岳。",
      "从教富贵与荣华，人生只向知心乐。",
      "使君与我当年情，使君与我平生约。",
      "此情此约有忘时，天当倾颓海当涸。",
      "可怜尘拥鸳鸯衾，可怜月冷珍珠薄。",
      "解歌解舞终何为，止能误得身荣缚。",
      "许君不济生前心，谢君岂畏重泉邈。",
      "百年金镜毕铅华，怨恨悠悠付寥廓。"
    ]
  },
  {
    "id": "e647d10fbc3ebdf865f396de22a1e191",
    "title": "望月行",
    "authorName": "苏葵",
    "authorId": "e647d10fbc3ebdf8d1457b72d1457b72",
    "dynasty": "明",
    "content": [
      "星斗森罗壶漏滴，有客仰天厌天黑。",
      "登楼望东殚目力，海波茫茫灭消息。",
      "清辉不发意不伸，牵衣直摄天之根。",
      "大呼白兔闻不闻，怒气上射大帝嗔。",
      "帝令五丁走招索，五丁碎把虾蟆擘。",
      "腹中拯出玉嫦娥，捧出波心还此客。",
      "此客见之心遽欢，直要清影归盘桓。",
      "披心历历夜岑寂，趣在不言千万端。",
      "倒觞判饮百杯溢，醉后狂吟鬼神泣。",
      "桂花露冷誓深知，地久天长岂相失。"
    ]
  },
  {
    "id": "e647d10fbc3ebdf8c62d60558d419157",
    "title": "麒麟砚赠某生",
    "authorName": "苏葵",
    "authorId": "e647d10fbc3ebdf8d1457b72d1457b72",
    "dynasty": "明",
    "content": [
      "手持铁斧端溪去，斫断山腰骨应露。",
      "马肝龙尾任拣选，割月磨云洗烟雾。",
      "良工妙手穷雕锼，玉芝艳艳麒麟游。",
      "千年铜雀不敢伍，万家即墨曾封侯。",
      "得之合作文房宝，愧我疏慵兼潦倒。",
      "毫端未解回万牛，纸上龙蛇欠挥扫。",
      "殷勤持赠青衿子，花间研露清香起。",
      "墨云闪闪蘸天光，笔阵堂堂动风雨。",
      "等闲莫道美新非，时穷莫献光范书。",
      "夜窗细著匡君策，直与天人期并驱。",
      "我言欲尽情未尽，石有坚刚与温润。",
      "凭君比德终无惭，他日凤皇在千仞。"
    ]
  },
  {
    "id": "e647d10fbc3ebdf8180c1f12607f3ff4",
    "title": "送襄阳太守郭廷章六载奏最还所治",
    "authorName": "苏葵",
    "authorId": "e647d10fbc3ebdf8d1457b72d1457b72",
    "dynasty": "明",
    "content": [
      "襄阳太守汾阳孙，早向天庭敷万言。",
      "铜章墨绶应列宿，德布闾阎如解悬。",
      "旌能拔异先卓鲁，廌绣入侍犹鹏蹇。",
      "埋轮风采不足道，直气解使朝廷尊。",
      "一麾复领专城寄，周旋百虑惟元元。",
      "千年载睹羊叔子，六载奏最逢羲轩。",
      "承宣且更烦五马，未忍百姓攀双辕。",
      "八驺前鸣会有日，酌别暂尔倾芳尊。"
    ]
  },
  {
    "id": "e647d10fbc3ebdf8c92a8161f27656fa",
    "title": "雪夜饮黄门李克昭第以阄马较胜负约以五败者兼罚诗一首用以塞命",
    "authorName": "苏葵",
    "authorId": "e647d10fbc3ebdf8d1457b72d1457b72",
    "dynasty": "明",
    "content": [
      "雪花满地狐裘轻，美人不来门昼扃。",
      "欲起坡公试白战，拥炉谩作虫吟声。",
      "敲门何处青衣至，口传谏议邀宾意。",
      "会中云有秋官郎，三人并是同年契。",
      "忻然揽辔登膺门，马下两阶宾主欢。",
      "诙谐不俚春风溢，射覆传觞忘夜寒。",
      "一时败北谁最多，苍髯具史颜先酡。",
      "举觥至五罚佳句，佳句不成将奈何。",
      "李杜笑人千古下，奚奴又报三更罢。",
      "一天飞雪尚漫漫，比置雪中旋我马。",
      "入坐焚膏招祝融，砚池勺水藏蛟龙。",
      "翻涛叠浪墨云闪，造化顿在霜毫中。",
      "眼前万事嗟悠悠，谁解阳春白雪讴。",
      "敲推莫怪吾才劣，贾岛一吟双泪流。",
      "十年胶漆君怜我，或者见诗轻许可。",
      "能容鱼目混明珠，后饮何妨吾再输。"
    ]
  },
  {
    "id": "e647d10fbc3ebdf8ded5e3c71adc8157",
    "title": "舟行大江阻风",
    "authorName": "苏葵",
    "authorId": "e647d10fbc3ebdf8d1457b72d1457b72",
    "dynasty": "明",
    "content": [
      "挽舟迎流舟进迟，飞帘怒激当空吹。",
      "长江喷雪浪花恶，夹岸蔽日尘沙飞。",
      "仆夫推移力将惫，书生涉险心颇疑。",
      "娄公之量吾岂敢，默坐存敬三移时。",
      "自怜往往在逆境，竭尽人事勤撑持。",
      "也知万事有定命，穷坚老壮成男儿。",
      "少年颇学济川术，未信舟楫全无施。",
      "叱呼三老听指使，捩柁鼓枻多神奇。",
      "冲风破浪若履坦，鱼龙百怪吾何知。",
      "傍观震骇来船笑，薄暮舟入安流驰。",
      "扶颠持危在有道，江水平流人尽宜。",
      "如今湖海风未息，凭谁遍谕操舟师。"
    ]
  },
  {
    "id": "e647d10fbc3ebdf8653c041a55201394",
    "title": "题何廷礼监簿济川图",
    "authorName": "苏葵",
    "authorId": "e647d10fbc3ebdf8d1457b72d1457b72",
    "dynasty": "明",
    "content": [
      "乾坤万丈谁为工，千古开阖罗纤洪。龙眠巧思小收拾，但见长江浲洞群山雄。",
      "苍烟两岸飞鸟没，丹崖百丈悬寒松。何人山下弄舟楫，不道舟楫藏胸中。",
      "扣舷浩歌望箕尾，古人去去难再逢。题诗未尽济川景，万事一笑凭天风。"
    ]
  },
  {
    "id": "e647d10fbc3ebdf82f529f6fa1a75607",
    "title": "南山遥祝图为同年地曹郎程宗鲁题",
    "authorName": "苏葵",
    "authorId": "e647d10fbc3ebdf8d1457b72d1457b72",
    "dynasty": "明",
    "content": [
      "南山嵂屼天地中，儿孙叠叠罗诸峰。",
      "势摩青苍压厚土，允亘宇宙无终穷。",
      "君家堂上双白发，气象恰与南山同。",
      "精神天授老弥健，世上无物能形容。",
      "飘飖不羡西王母，补导未数容成公。",
      "扶桑之干有时老，药炉薪槱需此供。",
      "千年丹鼎煮白石，百丈紫烟腾雪鸿。",
      "麒麟天上随飞龙，白云遥望南山东。",
      "膝边想献珍珠红，南山借祝罄乃衷。",
      "人间善愿莫过此，大块赫赫当渠从。"
    ]
  },
  {
    "id": "e647d10fbc3ebdf8fd51122c98434558",
    "title": "冬至一阳来复",
    "authorName": "苏葵",
    "authorId": "e647d10fbc3ebdf8d1457b72d1457b72",
    "dynasty": "明",
    "content": [
      "群阴剥阳阳未生，草木凋委寒严凝。",
      "谁知造化有消长，黄钟气动葭灰升。",
      "从兹品汇有生意，老根衰干皆抽萌。",
      "自复而临渐于泰，普天引领乾刚行。",
      "百僚此日尽称贺，众中会有扶阳能。",
      "应须竭力事培植，勿使群阴仍类兴。"
    ]
  },
  {
    "id": "e647d10fbc3ebdf88ca3bd89e7dadfdc",
    "title": "彭蠡阻风观舟行有感",
    "authorName": "苏葵",
    "authorId": "e647d10fbc3ebdf8d1457b72d1457b72",
    "dynasty": "明",
    "content": [
      "蜚廉作威江叫号，鱼龙喷薄银山高。画桡铁索住江浒，日暮舟人愁未牢。",
      "江中一叶者谁子，自是性命轻如毛。张帆拍掌疾驰逐，汩没势利忙贪饕。",
      "解牛可悟养生诀，视此不省非英豪。茫茫宦海几舟楫，往往平地翻波涛。",
      "所以陶渊明，志趣在东皋。所以苏云卿，卖屦不惮劳。",
      "呼童取将云锦袍，持向山家沽浊醪。醉来不作邯郸梦，却梦吹笙近碧桃。"
    ]
  },
  {
    "id": "e647d10fbc3ebdf8d1dc065e6bdbc153",
    "title": "左蠡阻风作讼风伯",
    "authorName": "苏葵",
    "authorId": "e647d10fbc3ebdf8d1457b72d1457b72",
    "dynasty": "明",
    "content": [
      "莫春三月天晴明，湖波镜静涵天光。轻风徐来水拖縠，舟船南北如腾骧。",
      "移时巽二作威福，推撼地轴摇乾纲。玄冥驱胁使倾注，河伯鼓舞令颠狂。",
      "洪涛百尺势翻覆，叫号怒激声悲凉。鲸鲵入夜纵啮吻，罔象白日呈妖祥。",
      "艨冲阻绝不敢渡，岂有舴艋能轻扬。扬澜右蠡称古险，况复值此冲飙强。",
      "停桡继日掩窗卧，进退上下俱傍徨。迟留待息势未息，怒来挺臂挥干将。",
      "将欲斩蛟龙，蛟龙泣诉非其殃。将欲斩魑魅，魑魅畏惧先潜藏。",
      "风伯兮风伯，非尔之罪其畴当。吾闻太昊正司令，长养万物敷春阳。",
      "胡为恣肆窃其柄，簸弄凛洌施推戕。我今上讼兮投彼东方，帝其有知兮按典章。",
      "戮及恶德兮天道常，颈血下溅兮谁汝伤。"
    ]
  },
  {
    "id": "e647d10fbc3ebdf84e03397cf4ab7aae",
    "title": "题李天莹宪副菜苗瓜瓞图",
    "authorName": "苏葵",
    "authorId": "e647d10fbc3ebdf8d1457b72d1457b72",
    "dynasty": "明",
    "content": [
      "汉阴旧事今如何，东陵门外多新波。",
      "桔槔不用土膏沃，百草安敢争阳和。",
      "畦中甘瓜蔓初长，畦畔嘉蔬叶如掌。",
      "旋凭蔬叶荫瓜根，雨露常时默培养。",
      "芃芃四畔无藜莠，引蔓千寻正连亩。",
      "莫言近本手可围，明月离离大如斗。",
      "梁亭夜灌无人知，眼前庆泽凭周诗。",
      "公家积德自先叶，更见茁茁兰芽奇。",
      "公侯滚滚徐卿子，聃耳云仍亦如此。",
      "绳绳须究画工情，肉食休忘菜根旨。"
    ]
  },
  {
    "id": "e647d10fbc3ebdf83c604d250d435579",
    "title": "吁嗟行",
    "authorName": "苏葵",
    "authorId": "e647d10fbc3ebdf8d1457b72d1457b72",
    "dynasty": "明",
    "content": [
      "吁嗟复吁嗟，吁嗟若为情。辙水鲋鱼借勺水，何人欲激西江迎。",
      "吁嗟复吁嗟，吁嗟不停口。枝头黄叶振即落，何人欲倩擎天手。",
      "不如强放吁嗟怀，不如满酌黄金罍。左手拉洪崖，右手招扬回。",
      "不用舞柘枝，不用歌剪梅。铿锵天籁空中来，红螺蘸甲葡萄醅。",
      "一饮一石谁与伍，步兵吏部风皆颓。曲生一剑百累辞，至竟莫若糟邱台。",
      "华山昔日鼾如雷，后来学者吾当魁。屋傍松竹雨惊觉，笑问周公安在哉。"
    ]
  },
  {
    "id": "e647d10fbc3ebdf8883e1916e9f3b3f1",
    "title": "猛虎行",
    "authorName": "苏葵",
    "authorId": "e647d10fbc3ebdf8d1457b72d1457b72",
    "dynasty": "明",
    "content": [
      "山君山君兽中尊，耽耽怒吼息乃蹲。妖狐假威鹿麛骇，况自震阚谁能扪。",
      "山前人家编棘门，白日未没收羊豚。众中攘臂不再得，引领惯射裴将军。",
      "吁嗟裴将军，健马辟易身仅存。以身投口智者戒，不若撤阱如宋均。",
      "八月潦尽江不浑，渡江自照伤弓痕。卞庄一刺曾两得，牛肉虽甘休斗嗔。"
    ]
  },
  {
    "id": "e647d10fbc3ebdf886cf19ff6950c3dd",
    "title": "题松竹梅图",
    "authorName": "苏葵",
    "authorId": "e647d10fbc3ebdf8d1457b72d1457b72",
    "dynasty": "明",
    "content": [
      "霜风凄凄百卉残，贞姿夜战霜风寒。",
      "苍虬腾跃翠蛟舞，下有百尺青琅玕。",
      "玉龙远自罗浮山，飞来直就苍虬蟠。",
      "香涎散作蕊珠灿，时骇鸣鹤惊栖鸾。",
      "可怜社栎先登坛，荒山野水甘阑珊。",
      "含虚藏明作何用，无人更问调羹酸。",
      "凭君莫讶伯夷操，苍髯欲谢秦封官。",
      "师雄梦寐唤不醒，希音且付瑶琴弹。",
      "乾坤物态有定分，各自气候无循环。",
      "碧桃红杏千万树，和风甘雨春漫漫。"
    ]
  },
  {
    "id": "e647d10fbc3ebdf80225bd475368ebd8",
    "title": "题吴怀德宪副秋江独钓图时吴将致政",
    "authorName": "苏葵",
    "authorId": "e647d10fbc3ebdf8d1457b72d1457b72",
    "dynasty": "明",
    "content": [
      "银河夜落秋江清，寒潭百丈玻璃明。蛟龙水底卧不稳，踊跃化作苍髯卿。",
      "老枝怪干擎日月，材骇匠石参苍冥。矶头暖石正当荫，鸥鹭时据无人争。",
      "此翁蝉蜕天地窄，离形去智同庄生。手持钓竿袅苍玉，直钓不饵丝纶轻。",
      "素书几叶披不停，鳜鲈有无何足惊。野云作伴扬孤影，海鹤知心鸣一声。",
      "君不见元真子，又不见严子陵。烟波万顷管不尽，一蓑不换三公荣。",
      "苕溪有客原藏名，龙眠预写归舟青。山深日日市朝远，太史无烦占客星。"
    ]
  },
  {
    "id": "e647d10fbc3ebdf87298ab22da5c5eef",
    "title": "观行台粉壁獬豸",
    "authorName": "苏葵",
    "authorId": "e647d10fbc3ebdf8d1457b72d1457b72",
    "dynasty": "明",
    "content": [
      "间气产奇兽，不与百兽同。视人不视面，洞然见心胸。",
      "角端盈尺不乱触，英风凛凛奸回肃。古来朝著重台臣，绘绣昂昂耸冠服。",
      "台臣从古真有谁，莽恭府笑能先知。知之不明安敢触，触之不力徒尔为。",
      "倚行台，观粉壁，几人对此无惭惕。呜呼使兽如有知，十中八九不敢逼，况易以之供服饰。"
    ]
  },
  {
    "id": "e647d10fbc3ebdf80bec57bee000a3d7",
    "title": "望庾关",
    "authorName": "苏葵",
    "authorId": "e647d10fbc3ebdf8d1457b72d1457b72",
    "dynasty": "明",
    "content": [
      "望庾关，庾关近，雄州路接虔州尽。",
      "鹧鸪啼处有人行，梅花晓露沾衣润。",
      "我家远在关之南，曾在梅花度神骏。",
      "少年学弃终军繻，白头未佩苏秦印。",
      "望庾关，关可见，人间谩笑麒麟楦。",
      "病来消尽功名心，老去思酬烟水愿。",
      "左执符，右执券，直与图南分枕簟。",
      "间烧老桂煮青精，莫话关前吃官饭。"
    ]
  },
  {
    "id": "e647d10fbc3ebdf80572b49ab7dd81ab",
    "title": "度庾关",
    "authorName": "苏葵",
    "authorId": "e647d10fbc3ebdf8d1457b72d1457b72",
    "dynasty": "明",
    "content": [
      "庾关前，庾关后，马蹄蹩躠行人瘦。",
      "寒梅树老不开花，怪石岩深有虚窦。",
      "我曾掉鞅从关右，十年不归路如旧。",
      "不应双鬓渐苍浪，愧见山灵行逗遛。",
      "关路险，关路艰，盘旋百折青云间。",
      "曲江祠庙官道左，流泉漱石声潺潺。",
      "游人过日公莫笑，鼎鼐勋名今古难。"
    ]
  },
  {
    "id": "e647d10fbc3ebdf8860480b3edc2596a",
    "title": "过十八滩",
    "authorName": "苏葵",
    "authorId": "e647d10fbc3ebdf8d1457b72d1457b72",
    "dynasty": "明",
    "content": [
      "十八滩，未为险，水清石见无藏掩。",
      "巉岩侧畔人往来，千中无一沈刳剡。",
      "飞花喷雪此亦泷，巴蛇百折奔长江。",
      "我曾维舟滩上下，夜半清彻遗纷庞。",
      "人间险，不在滩，偃月堂前潜浪寒。",
      "覆舟无数人不觉，却怪山高行路难。",
      "我来欲与滩神道，滩若有知滩亦笑。",
      "世人取貌不取心，谁解论心不论貌。",
      "滩貌险，人貌夷，夷中之险真难知。",
      "王莽谦恭下贤士，温州之子恒嬉嬉。",
      "世事不平方有声，滩头流水声泠泠。",
      "想应负此不平意，遂尔向人终日鸣。",
      "十八滩头元不恶，何人过滩心不怍。",
      "醉来击楫为滩歌，惊起船头双白鹤。"
    ]
  },
  {
    "id": "e647d10fbc3ebdf84c63a6cec4e78874",
    "title": "过惶恐滩",
    "authorName": "苏葵",
    "authorId": "e647d10fbc3ebdf8d1457b72d1457b72",
    "dynasty": "明",
    "content": [
      "惶恐滩高浪花白，舳舻移傍滩头石。石牙欲齿著足难，进寸惟愁还退尺。",
      "樯危欲折百丈牵，背后巉岩如剑戟。虫缘蚁走较后先，行人虽忙忙不得。",
      "莫惶恐，惶恐将何为，人间道路恒岖崎。龙门三峡甚于此，善鼓柁者持其危。",
      "人生虑患固欲深，我恐过虑翻成痴。莫将卮酒向滩酬，山神岂为行人私。",
      "平生颇负儒者勇，每过滩头不惶恐。时从篷底守心斋，闲向船头张眼孔。",
      "水禽沙鸟并撩诗，乘醉狂吟两肩耸。忽然一山江水平，滩北滩南息汹涌。"
    ]
  },
  {
    "id": "e647d10fbc3ebdf859af200a3ad11397",
    "title": "自遣",
    "authorName": "苏葵",
    "authorId": "e647d10fbc3ebdf8d1457b72d1457b72",
    "dynasty": "明",
    "content": [
      "十年学剑无曹蔗，梦里风雷虚叱咤。",
      "勋业黄金鍊不成，衣冠尘土从容涴。",
      "一饭焉能忽履冰，老缚乌兔功不暇。",
      "绝尘瞠后羲和催，补天无功女娲诧。",
      "樗驽揣分更何求，山野钟怀非索价。",
      "几时自置丘壑中，此日惭渠鱼鸟下。",
      "从教騕袅霜蹄轻，崦嵫失光终税驾。",
      "舍旁先有苏君田，归倚犁锄观䆉稏。"
    ]
  },
  {
    "id": "e647d10fbc3ebdf891ee5dc0adcf9da2",
    "title": "望金台",
    "authorName": "苏葵",
    "authorId": "e647d10fbc3ebdf8d1457b72d1457b72",
    "dynasty": "明",
    "content": [
      "望金台，金台远，人间骐骥同驽蹇。",
      "乐生陆沈郭隗微，何用胸蟠千万卷。",
      "望金台，金台近，日莫纷纷鬻神骏。",
      "贵通贱守士价轻，肮脏方头甘弃摈。",
      "金台远近那得知，纵横岂是明扬时。",
      "燕昭一去二千载，太息日日江流驰。",
      "纵令台在无黄金，扣关炫玉相侵寻。",
      "已无钓丝系汉鼎，岂有岩穴藏商霖。",
      "天南天北老眼昏，台前白日飞红尘。",
      "凭君莫向台前过，恐忤刀锥牙侩嗔。"
    ]
  },
  {
    "id": "e647d10fbc3ebdf82d9e08ae8ee399ba",
    "title": "江上行和答周廷瑞别驾",
    "authorName": "苏葵",
    "authorId": "e647d10fbc3ebdf8d1457b72d1457b72",
    "dynasty": "明",
    "content": [
      "曾乘南风来，未乘北风归。北风镇相候，人行自乖违。",
      "丈夫走四方，有如鸿雁飞。长剑倚天外，此志宁容衰。",
      "君不见马子长，江山胜绝供文章。又不见马伏波，天南天北功名多。",
      "十年已压环堵室，凭君莫话龙蛇蛰。江中风浪任如山，破浪乘风气偏逸。",
      "豪来却典千金裘，醉将卮酒浇船头。从容按剑呼杨侯，海若不敢夸豪酋。",
      "行或迟，归或早，青天无云日杲杲。一双仙鹤绕船翔，行人已入蓬莱岛。"
    ]
  },
  {
    "id": "e647d10fbc3ebdf849be3ac59ca3bbe1",
    "title": "夜泊小孤港口为山灵解嘲",
    "authorName": "苏葵",
    "authorId": "e647d10fbc3ebdf8d1457b72d1457b72",
    "dynasty": "明",
    "content": [
      "彭蠡矶头浪花息，锦缆维舟西日夕。",
      "拥裘高卧芦花旁，夜半满江良月色。",
      "梦飞直上山之巅，两两山神来向言。",
      "咄嗟世事尽讹误，鲁鱼亥豕轻相传。",
      "自陈屹立宫亭中，独膺吴楚狂澜汹。",
      "四无峦阜助形势，大孤小孤名所从。",
      "俗人谩骋雌黄舌，辄以姑称相戏亵。",
      "更将澎浪作彭郎，婚媾鄙猥成桀黠。",
      "鞋山岂是吾遗踪，五老岂是持柯翁。",
      "凭君为正千载谬，报君满幅蒲帆风。",
      "觉来索火然银烛，小棹湖心分鸭绿。",
      "夜静谁人可与言，招集台前旧心腹。",
      "管城子，即墨侯，松卿楮叟争宣猷。",
      "并功辨白梦中事，戮力澡雪山灵羞。",
      "诗成飒飒凉飙起，远送牙樯二千里。",
      "回浇卮酒慰山灵，从今不愧中濡水。"
    ]
  },
  {
    "id": "e647d10fbc3ebdf8a8671ade2e45b6b6",
    "title": "辛酉孟春奉命入蜀道出鄱湖寄别匡庐五老",
    "authorName": "苏葵",
    "authorId": "e647d10fbc3ebdf8d1457b72d1457b72",
    "dynasty": "明",
    "content": [
      "我曾戴笠山之前，杖藜拄破芝畦烟。",
      "看花酌酒旦复暮，寻诗据石听流泉。",
      "玄猿戏剧挂危树，白鹤翩翻来半天。",
      "仙坛僧宇隐空翠，隔竹鸟声如管弦。",
      "有时酣倚涧畔松，支颐仰面观芙蓉。",
      "乱云散后雨新洗，秀色一峰奇一峰。",
      "有时攀蹑烟云外，俯瞰孤飞黄鹄背。",
      "沧溟东尽见蓬莱，极目更无山障碍。",
      "兴阑反我文会堂，青衫济济皆琳琅。",
      "执经问难语道德，次及政务兼文章。",
      "寻常越月一再来，山灵勾引无推排。",
      "可怜未结丘壑愿，别我半年真怅怀。",
      "如今风送宫亭舸，五老依依如候我。",
      "津头先遣雪禽迎，峰巅不许苍烟锁。",
      "可堪行客谩匆匆，夕阳回首青山空。",
      "岂无携酒绍佳赏，谁如咋指昌黎翁。",
      "苔青藓碧应重重，旧游踪迹休深封。",
      "题诗略与山灵道，别思尽在难言中。"
    ]
  },
  {
    "id": "e647d10fbc3ebdf82481d7c47f7d4d9a",
    "title": "行路难",
    "authorName": "苏葵",
    "authorId": "e647d10fbc3ebdf8d1457b72d1457b72",
    "dynasty": "明",
    "content": [
      "行路难，行路难，青山高高路盘盘。",
      "石牙如锥插道左，旁有棘剌兼黄菅。",
      "雨深泥滑马蹄寒，虽尽日力嗟媻跚。",
      "莫教跬步少不稳，齑粉立见须臾间。",
      "行路难，行路难，上无援引无飞翰。",
      "畏途涉历志颇励，指不敢咋心敢酸。",
      "平生履坦笑无分，隘道负重恒跻攀。",
      "止吾止也以义制，进吾往也人何干。",
      "行路难，行路难，鹧鸪啼处云漫漫。",
      "日已过午将投山，纤离欲困仆欲瘝。",
      "驭风之速已无术，穷途之哭吾羞颜。",
      "谁贻此阻天投艰，遁之九五占不刊。",
      "行路之难吾敢叹，行路之难吾敢叹。"
    ]
  },
  {
    "id": "e647d10fbc3ebdf8d0d7f90f9dd4778e",
    "title": "过剑阁",
    "authorName": "苏葵",
    "authorId": "e647d10fbc3ebdf8d1457b72d1457b72",
    "dynasty": "明",
    "content": [
      "剑阁兮雄哉，根盘逦迤而崔嵬。铁城井路数百里，中有一道如门开。",
      "峰峦峭利真如剑，锋锷棱棱起光焰。乾坤炉冶运神功，世上龙泉何足羡。",
      "昔年欲斩曹瞒首，司马将军敛兵走。那堪后主误倒持，剑藏锋兮关不守。",
      "如今四海一家时，关门不闭行无讥。朝朝暮暮人不绝，但见苍崖翠壁相交辉。",
      "我来正值天日霁，徙倚关门望形势。潼关谩道天下险，未必能如此关最。",
      "此关险，诚可畏，巀嵲嵚岩路如带。星辰可摘崖壑幽，山魈股栗猿垂涕。",
      "山君与王虺，时复恣吞噬。嗟尔行人兮，胡为冒危厉。",
      "行人此来将为何，甘心名利忘奔波。英雄自古今谁在，空馀山色高嵯峨。",
      "君不见钟士秀，又不见郭崇韬，入关烈烈挥旌旄。",
      "勋名未就身已碎，焉知万事如秋毫。发浩歌，有馀响。",
      "歌声激，无人赏。怒来欲挟力士捶，捶碎此山路如掌。"
    ]
  },
  {
    "id": "e647d10fbc3ebdf8cf571a80067feec7",
    "title": "感事漫成",
    "authorName": "苏葵",
    "authorId": "e647d10fbc3ebdf8d1457b72d1457b72",
    "dynasty": "明",
    "content": [
      "秦皇焚书书不绝，儒生冒禁还矜说。",
      "可怜汉主重萧何，溺冠慢骂翻成劣。",
      "少年哀之失鉴之，漫尔攻书不攻律。",
      "世情莫道古今殊，吏笔儒书仍甲乙。",
      "往事空闻塞上翁，眼前地步分雌雄。",
      "春光满目醉人处，李花能白桃花红。",
      "岂其物态各有定，谁将得失雠东风。",
      "放怀且吸杯中月，婵娟浩荡波溶溶。"
    ]
  },
  {
    "id": "e647d10fbc3ebdf8226e4647a3d1fc81",
    "title": "寓石首阻风三日既而风止天霁舟行有作",
    "authorName": "苏葵",
    "authorId": "e647d10fbc3ebdf8d1457b72d1457b72",
    "dynasty": "明",
    "content": [
      "黑云翳空羲驭收，南箕簸弄江豚浮。",
      "呼号万籁响如市，惊涛百尺吞江楼。",
      "山倾海侧蛟龙舞，六鳌振动冯夷府。",
      "推撼坤灵玉帝愁，亟召雷霆试新斧。",
      "雷霆隐忍遗妖怪，骤雨终宵益澎湃。",
      "海若躨跜不敢游，鱼鳖生灵立堪待。",
      "我时维舟江岸侧，三老黄头皆怵慄。",
      "安能坐视百怪狂，怒气冲冠发皆立。",
      "匣中拔出千金剑，先斩蛟龙腥血溅。",
      "更操强弩落南箕，次殪玄冥河海晏。",
      "如今镜面湛天光，静洗龙泉依旧藏。",
      "沧波日日送行客，我亦鼓楫浮湖湘。",
      "湖湘水阔多明月，晚弄婵娟倾曲蘖。",
      "凭谁着眼济川人，莫道古今惟传说。"
    ]
  },
  {
    "id": "e647d10fbc3ebdf82a35979c585692de",
    "title": "病马",
    "authorName": "苏葵",
    "authorId": "e647d10fbc3ebdf8d1457b72d1457b72",
    "dynasty": "明",
    "content": [
      "纤离气吐吴门练，力健蹄轻能逐电。也曾骖辇蟠桃池，也曾立伏明光殿。",
      "圉人不是孙阳流，眼底骊黄欠分辨。概将刍豆等驽骀，龙骨槎枒尾凋线。",
      "困眠恶土飧葱花，减价金台人厌见。翘陆情慵瘦影寒，驱驰志在焦尾变。",
      "天驷星辰夜不明，沙场苜蓿秋将遍。笳鼓将军奏凯还，款段骄嘶路旁羡。",
      "俯仰谁知报主心，萧条自固衔环愿。呜呼安得天间药石恩，万里黄云供血战。"
    ]
  },
  {
    "id": "e647d10fbc3ebdf83029b5cc69606f9d",
    "title": "巫山高吊友人丧妾",
    "authorName": "苏葵",
    "authorId": "e647d10fbc3ebdf8d1457b72d1457b72",
    "dynasty": "明",
    "content": [
      "巫山高高几千尺，峰峦十二森相逼。襄王昨夜梦中人，楚宫回顾无颜色。",
      "可怜刻漏未移时，雨散云收杳无迹。鹤唳猿啼不可闻，月冷风清夜岑寂。",
      "只今空对巫山青，翠黛云鬟如有情。春风二月山花发，花不能言梦不成。",
      "侍臣宋玉归何处，千愁万恨无人赋。旧事悠悠付水流，却与巫山共今古。",
      "巫山兮，何时平。不如蓬莱隔弱水，望之不见愁不生。",
      "巨鳌不死愚公老，谁踢阳台使翻倒。"
    ]
  },
  {
    "id": "e647d10fbc3ebdf8abeb012a5c1dcb58",
    "title": "代谭时英宪副作谭湖州人也",
    "authorName": "苏葵",
    "authorId": "e647d10fbc3ebdf8d1457b72d1457b72",
    "dynasty": "明",
    "content": [
      "巴流百折浑东注，五两风高逐流去。",
      "楚云截断相思情，极目吴山在何处。",
      "射鸭堂深荫楝花，挂罾湖浅多鱼虾。",
      "紫袍金带束高阁，翻觉少年生计差。"
    ]
  },
  {
    "id": "e647d10fbc3ebdf8bac7a69c4f48701a",
    "title": "水月桥留题柏梁体",
    "authorName": "苏葵",
    "authorId": "e647d10fbc3ebdf8d1457b72d1457b72",
    "dynasty": "明",
    "content": [
      "我曾驾鹤游方蓬，银蟾出海天无风。垂虹万丈波汹汹，上与河汉相樛通。",
      "广寒洞开十二重，姮娥下就冯夷宫。冯夷喜舞腾歌钟，水晶殿宇罗蛟童。",
      "招集水仙珠翠丛，绡衣杂佩声瑽瑢。湘灵洛妃冰玉容，忻然幸与姮娥逢。",
      "留连缱绻夜未终，金鸡敢促扶桑红。此时水面浮穹窿，冰轮正挂穹窿东。",
      "玻璃万顷磨青铜，人间七宝难为工。我当鹤背窥骊龙，骊珠兢月光交冲。",
      "道眼不受埃尘蒙，睥睨八极谁能从。迩来卸鹤遨游墉，几看草树更春冬。",
      "低头见月蹄涔中，仰天长啸心憧憧。驰轺振铎巡提封，名山之阳停使骢。",
      "林鸟欲栖方下舂，林峦欲白星斗朦。婵娟渐渐离山峰，行及中天如彀弓。",
      "流辉扬彩六幕充，何人凿池方且瀜。半亩却拟南溟洪，八月潦尽清溶溶。",
      "玉兔倒影光玲珑，小桥阑槛横复纵。行台雅致真增崇，台端有客惭钜公。",
      "敢揭宇宙争豪雄，夜凉散步衿宇融。直挹水月归心胸，恍然若与蓬壶同。",
      "醉后彩笔张词锋，清光浩荡言难穷。呜呼，安得此桥变化如长虹，跨之踊跃升苍空。",
      "桂花侧畔扬朣胧，遍照逃亡茅屋翁。更持北斗斡海潨，散作雨泽苏疲癃。",
      "人人知有水月功，岂独区区玩赏供幽悰。"
    ]
  },
  {
    "id": "e647d10fbc3ebdf87fbfe6662303baa1",
    "title": "哭从兄弟铁峰八首其五",
    "authorName": "苏葵",
    "authorId": "e647d10fbc3ebdf8d1457b72d1457b72",
    "dynasty": "明",
    "content": [
      "二顷潮田足养生，落花啼鸟枕前听。",
      "不容太占安便计，此是无常造化情。",
      "鹤梦已醒抛往事，牛眠有在卜新茔。",
      "我归欲效经营责，先检阴阳郭璞经。"
    ]
  },
  {
    "id": "e647d10fbc5c9441a0bf03db09b5e0a9",
    "title": "怀仙志",
    "authorName": "彭德盛",
    "authorId": "e647d10fbc5c9441d1457b72d1457b72",
    "dynasty": "明",
    "content": [
      "袖里相思字未残，阳台一望路漫漫。",
      "亦知恨结珊瑚碎，无奈愁深翡翠单。",
      "太液池边香乍冷，若耶溪畔曲生寒。",
      "迢遥仙旆何繇觅，从解骖虹会也难。"
    ]
  },
  {
    "id": "e647d10fbc737e4624c1d3d0817fb552",
    "title": "送郑同夫归豫章分题诗分题枫桥",
    "authorName": "刘西村",
    "authorId": "e647d10fbc737e46d1457b72d1457b72",
    "dynasty": "明",
    "content": [
      "凉风起蘋末，送子过枫桥。",
      "落日闻征雁，空江生暮潮。",
      "星沈吴渚阔，云入楚山遥。",
      "归去秋堪把，芙蓉叶未凋。"
    ]
  },
  {
    "id": "e647d10fbc7a4590c164f7faf288e28f",
    "title": "赠幕史粹公罢政归钓鳌台",
    "authorName": "王极",
    "authorId": "e647d10fbc7a4590d1457b72d1457b72",
    "dynasty": "明",
    "content": [
      "千古何人耻据鞍，宦情时作碧山看。",
      "壮怀报国频开幕，勇退惊人早挂冠。",
      "丛桂宴开春酒绿，薜萝月上钓台寒。",
      "溪头剩有桃花发，只恐渔翁卧未安。"
    ]
  },
  {
    "id": "e647d10fbc9b61f002a52aeb241c755b",
    "title": "宿道德坛柬白水道人",
    "authorName": "萧翀",
    "authorId": "e647d10fbc9b61f0d10ec7c1512c5cad",
    "dynasty": "明",
    "content": [
      "明月不可得，孤灯还近人。",
      "只缘怀久别，转觉坐相亲。",
      "露下松坛夜，云归石洞春。",
      "所欣心迹静，笑语见情真。"
    ]
  },
  {
    "id": "e647d10fbc9b61f02dffdf80520a957f",
    "title": "奉呈子高刘先生",
    "authorName": "萧翀",
    "authorId": "e647d10fbc9b61f0d10ec7c1512c5cad",
    "dynasty": "明",
    "content": [
      "剪烛临清夜，开轩对白云。",
      "眠迟诗共赋，歌罢酒初醺。",
      "风起松声近，溪回野色分。",
      "别来愁思满，南雁正纷纷。"
    ]
  },
  {
    "id": "e647d10fbc9b61f07fd4e06f99361410",
    "title": "余自流江将归南溪刘先生亦还珠林赋此别伯昂诸友",
    "authorName": "萧翀",
    "authorId": "e647d10fbc9b61f0d10ec7c1512c5cad",
    "dynasty": "明",
    "content": [
      "白苎明春雪，清尊注晚霞。",
      "客行天共远，人醉月初斜。",
      "武岫神仙宅，珠林处士家。",
      "东归三十里，好为寄梅花。"
    ]
  },
  {
    "id": "e647d10fbc9b61f08101d327f920edd3",
    "title": "雨寒忆舍弟",
    "authorName": "萧翀",
    "authorId": "e647d10fbc9b61f0d10ec7c1512c5cad",
    "dynasty": "明",
    "content": [
      "已过清明节，仍余料峭寒。",
      "风声生树底，雨气满林端。",
      "堤草青犹短，山花湿未干。",
      "季方千里隔，谁念客衣单。"
    ]
  },
  {
    "id": "e647d10fbc9b61f060a0f54b48f53404",
    "title": "奉柬萧子充",
    "authorName": "萧翀",
    "authorId": "e647d10fbc9b61f0d10ec7c1512c5cad",
    "dynasty": "明",
    "content": [
      "几年结屋向溪桥，此日飞书肯见招。",
      "池上看鹅朝洗砚，月中骑凤夜吹箫。",
      "满林西日迷花树，近水南风乱柳条。",
      "先与题诗寄离思，青山回首故岧峣。"
    ]
  },
  {
    "id": "e647d10fbc9b61f0c2cc5edfc7933835",
    "title": "寄吴所与",
    "authorName": "萧翀",
    "authorId": "e647d10fbc9b61f0d10ec7c1512c5cad",
    "dynasty": "明",
    "content": [
      "南溪流水北溪云，无限新愁总忆君。",
      "鸿雁归时天杳杳，鹧鸪啼处雨纷纷。",
      "郎官湖口江流合，武姥峰头树色分。",
      "相去只缘三十里，此生何事苦离群。"
    ]
  },
  {
    "id": "e647d10fbca408b450f235648fc47c3e",
    "title": "初到石湖",
    "authorName": "李贽",
    "authorId": "e647d10fbca408b45cce8ded1bc0249a",
    "dynasty": "明",
    "content": [
      "皎皎空中石，结茅俯青溪。",
      "鱼游新月下，人在小桥西。",
      "入室呼尊酒，逢春信马蹄。",
      "因依如可就，筇竹正堪携。"
    ]
  },
  {
    "id": "e647d10fbca408b4337b86e4fa125d0e",
    "title": "春宵燕集得空字",
    "authorName": "李贽",
    "authorId": "e647d10fbca408b45cce8ded1bc0249a",
    "dynasty": "明",
    "content": [
      "高馆张灯夜，清尊兴不空。",
      "故交来昨日，千里动春风。",
      "竹影寒塘下，歌声细雨中。",
      "可怜新岁月，偏向旧衰翁。"
    ]
  },
  {
    "id": "e647d10fbca408b441c156beb6271dd0",
    "title": "中秋刘近城携酒湖上",
    "authorName": "李贽",
    "authorId": "e647d10fbca408b45cce8ded1bc0249a",
    "dynasty": "明",
    "content": [
      "举网澄潭下，凭阑看得鱼。",
      "谁将从事酒，一问子云庐。",
      "水白沙鸥净，天空木叶疏。",
      "中秋今夜月，尔我独踌躇。"
    ]
  },
  {
    "id": "e647d10fbca408b478f738b6ed3a22c1",
    "title": "秋前约近城凤里到周子竹园",
    "authorName": "李贽",
    "authorId": "e647d10fbca408b45cce8ded1bc0249a",
    "dynasty": "明",
    "content": [
      "竹径来三友，清幽半在君。",
      "抛书为对客，把酒好论文。",
      "青苔过雨后，独鹤向人群。",
      "携手欲同去，相看日未曛。"
    ]
  },
  {
    "id": "e647d10fbca408b478f738b66c79b003",
    "title": "秋前约近城凤里到周子竹园",
    "authorName": "李贽",
    "authorId": "e647d10fbca408b45cce8ded1bc0249a",
    "dynasty": "明",
    "content": [
      "暑在人还倦，竹深风自凉。",
      "茶来频我酌，酒到与君尝。",
      "徙倚窥驯鹿，闻呼过短墙。",
      "沉吟秋日近，容易得相将。"
    ]
  },
  {
    "id": "e647d10fbca408b4f29242ba1ae1574f",
    "title": "环阳楼晚眺得棋字",
    "authorName": "李贽",
    "authorId": "e647d10fbca408b45cce8ded1bc0249a",
    "dynasty": "明",
    "content": [
      "不是环阳客，何来席上棋。",
      "推窗云亦去，俯槛月犹迟。",
      "水底鱼龙醒，花间鸟鹊饥。",
      "眼看春又半，虽老亦忘疲。"
    ]
  },
  {
    "id": "e647d10fbca408b415209daf91689973",
    "title": "重过曾家",
    "authorName": "李贽",
    "authorId": "e647d10fbca408b45cce8ded1bc0249a",
    "dynasty": "明",
    "content": [
      "冰肌仍带雪，霜鬓更逢梅。",
      "花是去年白，人知何日回。",
      "一杯临老客，三度隔墙开。",
      "无计就君住，明朝还复来。"
    ]
  },
  {
    "id": "e647d10fbca408b498f111145bba148e",
    "title": "送郑子玄兼寄弱侯",
    "authorName": "李贽",
    "authorId": "e647d10fbca408b45cce8ded1bc0249a",
    "dynasty": "明",
    "content": [
      "我乃无归处，君胡为远游。",
      "穷途须痛哭，得意勿淹留。",
      "旅鬓迎霜日，诗囊带雨秋。",
      "蓟门虽落莫，应念有焦侯。"
    ]
  },
  {
    "id": "e647d10fbca408b40c1bce7402bc4edb",
    "title": "丘长孺生日",
    "authorName": "李贽",
    "authorId": "e647d10fbca408b45cce8ded1bc0249a",
    "dynasty": "明",
    "content": [
      "似君初度日，不敢少年看。",
      "百岁人间易，逢君世上难。",
      "三杯生瑞气，一雨送春寒。",
      "对客犹辞醉，尊前有老聃。"
    ]
  },
  {
    "id": "e647d10fbca408b45ee28f961e98ce65",
    "title": "谒关圣祠",
    "authorName": "李贽",
    "authorId": "e647d10fbca408b45cce8ded1bc0249a",
    "dynasty": "明",
    "content": [
      "交契得如君，香烟可断云。",
      "既归第一义，宁复昔三分。",
      "金石有时敝，关张孰不闻。",
      "我心无所似，只是敬将军。"
    ]
  },
  {
    "id": "e647d10fbca408b451935a5530724ba2",
    "title": "观铸关圣提刀跃马像",
    "authorName": "李贽",
    "authorId": "e647d10fbca408b45cce8ded1bc0249a",
    "dynasty": "明",
    "content": [
      "英雄再出世，烈烈有晖光。",
      "火焰明初日，金精照十方。",
      "居然围白马，犹欲斩颜良。",
      "岂料人千载，又得见关王。"
    ]
  },
  {
    "id": "e647d10fbca408b47dbae064846dde65",
    "title": "秋怀",
    "authorName": "李贽",
    "authorId": "e647d10fbca408b45cce8ded1bc0249a",
    "dynasty": "明",
    "content": [
      "白尽余生发，单存不老心。",
      "栖栖非学楚，切切为交深。",
      "远梦悲风送，秋怀落木吟。",
      "古来聪听者，或别有知音。"
    ]
  },
  {
    "id": "e647d10fbca408b424de3fbc00566def",
    "title": "闲步",
    "authorName": "李贽",
    "authorId": "e647d10fbca408b45cce8ded1bc0249a",
    "dynasty": "明",
    "content": [
      "灌园看老圃，秋色似江南。",
      "畦沁蔬堪摘，霜黄杮未甘。",
      "尔非陈仲子，我岂老瞿昙。",
      "聊共班荆坐，凭君说两三。"
    ]
  },
  {
    "id": "e647d10fbca408b44a3eaad2dd923734",
    "title": "立春喜常融二人至",
    "authorName": "李贽",
    "authorId": "e647d10fbca408b45cce8ded1bc0249a",
    "dynasty": "明",
    "content": [
      "客久岁云暮，吾衰道自尊。",
      "时辰催短速，晷刻变寒温。",
      "人贱时争席，神伤早闭门。",
      "新春看尔到，应念我犹存。"
    ]
  },
  {
    "id": "e647d10fbca408b44a3eaad265851831",
    "title": "立春喜常融二人至",
    "authorName": "李贽",
    "authorId": "e647d10fbca408b45cce8ded1bc0249a",
    "dynasty": "明",
    "content": [
      "正尔逢春日，到来两足尊。",
      "偷生长作客，僧腊始开门。",
      "淡淡梅初放，如如雪可吞。",
      "千三四百里，又是一乾坤。"
    ]
  },
  {
    "id": "e647d10fbca408b4932ef56da46d583d",
    "title": "干楼晚眺",
    "authorName": "李贽",
    "authorId": "e647d10fbca408b45cce8ded1bc0249a",
    "dynasty": "明",
    "content": [
      "呼朋万里外，拍手层霄间。",
      "塞晚浮烟重，天空岁月闲。",
      "断云迷古戍，落日照西山。",
      "幸有声歌在，更残且未还。"
    ]
  },
  {
    "id": "e647d10fbca408b4932ef56d5e90fc73",
    "title": "干楼晚眺",
    "authorName": "李贽",
    "authorId": "e647d10fbca408b45cce8ded1bc0249a",
    "dynasty": "明",
    "content": [
      "凭高一洒衣，望远此何时。",
      "正是中元节，兼听游女悲。",
      "杯干旋可酌，曲罢更题诗。",
      "愿将北流水，弹与钟子期。"
    ]
  },
  {
    "id": "e647d10fbca408b4932ef56d7c11fc00",
    "title": "干楼晚眺",
    "authorName": "李贽",
    "authorId": "e647d10fbca408b45cce8ded1bc0249a",
    "dynasty": "明",
    "content": [
      "中丞缓定后，携我共登临。",
      "所喜闻谣俗，非干怀壮心。",
      "山云低薄暮，楼日压重阴。",
      "欲归犹未可，此地有知音。"
    ]
  },
  {
    "id": "e647d10fbca408b48ae92ce6baee3243",
    "title": "赠利西泰",
    "authorName": "李贽",
    "authorId": "e647d10fbca408b45cce8ded1bc0249a",
    "dynasty": "明",
    "content": [
      "逍遥下北溟，迤逦向南征。",
      "刹利标名姓，仙山纪水程。",
      "回头十万里，举目九重城。",
      "观国之光未，中天日正明。"
    ]
  },
  {
    "id": "e647d10fbca408b4010a46014bb0b214",
    "title": "六月访袁中夫摄山",
    "authorName": "李贽",
    "authorId": "e647d10fbca408b45cce8ded1bc0249a",
    "dynasty": "明",
    "content": [
      "怀人千佛岭，避暑碧霞颠。",
      "试问山中乐，何如品外泉。",
      "阴阴藤挂树，隐隐日为年。",
      "坐觉凉风至，披襟共洒然。"
    ]
  },
  {
    "id": "e647d10fbca408b4cd8d5d56016057f5",
    "title": "薜萝园宴集赠鸥江词伯",
    "authorName": "李贽",
    "authorId": "e647d10fbca408b45cce8ded1bc0249a",
    "dynasty": "明",
    "content": [
      "为有玉田饭，任从金粟过。",
      "名园花树早，小径求羊多。",
      "煮茗通玄理，焚香去染疴。",
      "宗侯非旷荡，若意在烟萝。"
    ]
  },
  {
    "id": "e647d10fbca408b46ef38ed8adea3e4e",
    "title": "望东平有感",
    "authorName": "李贽",
    "authorId": "e647d10fbca408b45cce8ded1bc0249a",
    "dynasty": "明",
    "content": [
      "我来齐竟上，吊古问东平。",
      "雨细河鱼出，云收山鸟鸣。",
      "夭桃夹岸去，弱柳送春行。",
      "最乐谁堪比，惟君悟此生。"
    ]
  },
  {
    "id": "e647d10fbca408b4cfe838f6745801e4",
    "title": "过聊城",
    "authorName": "李贽",
    "authorId": "e647d10fbca408b45cce8ded1bc0249a",
    "dynasty": "明",
    "content": [
      "谁道百夫长，胜作一书生。",
      "渤海新开府，中原尽点兵。",
      "倭夷两步卒，廊庙几公卿。",
      "不见鲁连子，射书救聊城。"
    ]
  },
  {
    "id": "e647d10fbca408b48b344fc9dfc6f7ab",
    "title": "过武城",
    "authorName": "李贽",
    "authorId": "e647d10fbca408b45cce8ded1bc0249a",
    "dynasty": "明",
    "content": [
      "弦歌古渡口，经过欲停舟。",
      "世变人何往，神伤意不留。",
      "文章夸海岱，礼乐在春秋。",
      "堪笑延陵札，同时失子游。"
    ]
  },
  {
    "id": "e647d10fbca408b48b344fc912e8233c",
    "title": "过武城",
    "authorName": "李贽",
    "authorId": "e647d10fbca408b45cce8ded1bc0249a",
    "dynasty": "明",
    "content": [
      "先师无戏论，一笑定千秋。",
      "白雪难同调，青云谁见收。",
      "春风吹细草，明月照行舟。",
      "鲁国多男子，几人居上头。"
    ]
  },
  {
    "id": "e647d10fbca408b4d8d9cdd4e563f76d",
    "title": "宿吴门",
    "authorName": "李贽",
    "authorId": "e647d10fbca408b45cce8ded1bc0249a",
    "dynasty": "明",
    "content": [
      "秋深风落木，清水半池荷。",
      "驱马向何去，吴门客子多。"
    ]
  },
  {
    "id": "e647d10fbca408b4d8d9cdd4beb023bb",
    "title": "宿吴门",
    "authorName": "李贽",
    "authorId": "e647d10fbca408b45cce8ded1bc0249a",
    "dynasty": "明",
    "content": [
      "屋有图书润，庭无秋菊鲜。",
      "应知彭泽令，一夜不曾眠。"
    ]
  },
  {
    "id": "e647d10fbca408b421931dbcfb6f1e4f",
    "title": "同深有上人看梅",
    "authorName": "李贽",
    "authorId": "e647d10fbca408b45cce8ded1bc0249a",
    "dynasty": "明",
    "content": [
      "东阁观梅去，清尊怨未开。",
      "徘徊天际暮，独与老僧来。"
    ]
  },
  {
    "id": "e647d10fbca408b495b8ab181c79159b",
    "title": "又观梅",
    "authorName": "李贽",
    "authorId": "e647d10fbca408b45cce8ded1bc0249a",
    "dynasty": "明",
    "content": [
      "雷雨惊春候，寒梅次第开。",
      "金陵有逸客，特地看花来。"
    ]
  },
  {
    "id": "e647d10fbca408b4de33444ad4d51cda",
    "title": "郑楼",
    "authorName": "李贽",
    "authorId": "e647d10fbca408b45cce8ded1bc0249a",
    "dynasty": "明",
    "content": [
      "谷口郑子真，栖迟市门里。",
      "小楼延上客，酒酣犹未已。"
    ]
  },
  {
    "id": "e647d10fbca408b4c36d9220a81d0701",
    "title": "薙发",
    "authorName": "李贽",
    "authorId": "e647d10fbca408b45cce8ded1bc0249a",
    "dynasty": "明",
    "content": [
      "空潭一老丑，薙发便为僧。",
      "愿度恒沙众，长明日月灯。"
    ]
  },
  {
    "id": "e647d10fbca408b4c36d92200919839b",
    "title": "薙发",
    "authorName": "李贽",
    "authorId": "e647d10fbca408b45cce8ded1bc0249a",
    "dynasty": "明",
    "content": [
      "有家真是累，混俗亦招尤。",
      "去去山中卧，晨兴粥一瓯。"
    ]
  },
  {
    "id": "e647d10fbca408b4c36d92204ab3256b",
    "title": "薙发",
    "authorName": "李贽",
    "authorId": "e647d10fbca408b45cce8ded1bc0249a",
    "dynasty": "明",
    "content": [
      "为儒已半世，食禄又多年。",
      "欲证无生忍，尽抛妻子缘。"
    ]
  },
  {
    "id": "e647d10fbca408b4c36d92209d94ccd8",
    "title": "薙发",
    "authorName": "李贽",
    "authorId": "e647d10fbca408b45cce8ded1bc0249a",
    "dynasty": "明",
    "content": [
      "大定非关隐，魂清自可人。",
      "而今应度者，不是宰官身。"
    ]
  },
  {
    "id": "e647d10fbca408b4208cd5a42ae7e018",
    "title": "哭贵儿",
    "authorName": "李贽",
    "authorId": "e647d10fbca408b45cce8ded1bc0249a",
    "dynasty": "明",
    "content": [
      "水深能杀人，胡为浴于此。",
      "欲眠眠不得，今子于慈死。"
    ]
  },
  {
    "id": "e647d10fbca408b4208cd5a4baf5ff33",
    "title": "哭贵儿",
    "authorName": "李贽",
    "authorId": "e647d10fbca408b45cce8ded1bc0249a",
    "dynasty": "明",
    "content": [
      "不饮又不醉，子今有何罪。",
      "疾呼遂不应，痛恨此潭水。"
    ]
  },
  {
    "id": "e647d10fbca408b4208cd5a4ce2f2c99",
    "title": "哭贵儿",
    "authorName": "李贽",
    "authorId": "e647d10fbca408b45cce8ded1bc0249a",
    "dynasty": "明",
    "content": [
      "骨肉归故里，童仆皆我弃。",
      "汝我如形影，今朝惟我矣。"
    ]
  },
  {
    "id": "e647d10fbca408b4e5ebd7c452a850cd",
    "title": "哭黄宜人",
    "authorName": "李贽",
    "authorId": "e647d10fbca408b45cce8ded1bc0249a",
    "dynasty": "明",
    "content": [
      "结发为夫妇，恩情两不牵。",
      "今朝闻汝死，不觉情凄然。"
    ]
  },
  {
    "id": "e647d10fbca408b4e5ebd7c4ae83b023",
    "title": "哭黄宜人",
    "authorName": "李贽",
    "authorId": "e647d10fbca408b45cce8ded1bc0249a",
    "dynasty": "明",
    "content": [
      "不为恩情牵，含凄为汝贤。",
      "反目未曾有，齐眉四十年。"
    ]
  },
  {
    "id": "e647d10fbca408b4e5ebd7c47cf41a7e",
    "title": "哭黄宜人",
    "authorName": "李贽",
    "authorId": "e647d10fbca408b45cce8ded1bc0249a",
    "dynasty": "明",
    "content": [
      "中表皆称孝，舅姑忍汝劳。",
      "宾朋日夜往，龟手事香醪。"
    ]
  },
  {
    "id": "e647d10fbca408b4e5ebd7c49ed29bd0",
    "title": "哭黄宜人",
    "authorName": "李贽",
    "authorId": "e647d10fbca408b45cce8ded1bc0249a",
    "dynasty": "明",
    "content": [
      "慈心能割有，约已善持家。",
      "缘余贪佛去，别汝在天涯。"
    ]
  },
  {
    "id": "e647d10fbca408b4e5ebd7c4ad6272bd",
    "title": "哭黄宜人",
    "authorName": "李贽",
    "authorId": "e647d10fbca408b45cce8ded1bc0249a",
    "dynasty": "明",
    "content": [
      "近水观鱼戏，春山独鸟啼。",
      "贫交犹不有，何况糟糠妻。"
    ]
  },
  {
    "id": "e647d10fbca408b4e5ebd7c4450c7463",
    "title": "哭黄宜人",
    "authorName": "李贽",
    "authorId": "e647d10fbca408b45cce8ded1bc0249a",
    "dynasty": "明",
    "content": [
      "冀缺与梁鸿，何人可比踪。",
      "丈夫志四海，恨汝不能从。"
    ]
  },
  {
    "id": "e647d10fbca408b47676a227c29b2038",
    "title": "夜半闻雁",
    "authorName": "李贽",
    "authorId": "e647d10fbca408b45cce8ded1bc0249a",
    "dynasty": "明",
    "content": [
      "孤鸿向北征，夜半犹哀鸣。",
      "哀鸣何所为，欲我如鸿冥。"
    ]
  },
  {
    "id": "e647d10fbca408b47676a22719513677",
    "title": "夜半闻雁",
    "authorName": "李贽",
    "authorId": "e647d10fbca408b45cce8ded1bc0249a",
    "dynasty": "明",
    "content": [
      "自有凌霄翮，高飞安不得。",
      "如何万里行，反作淹留客。"
    ]
  },
  {
    "id": "e647d10fbca408b47676a2278ae250ae",
    "title": "夜半闻雁",
    "authorName": "李贽",
    "authorId": "e647d10fbca408b45cce8ded1bc0249a",
    "dynasty": "明",
    "content": [
      "独雁虽无依，群飞尚有伴。",
      "可怜何处翁，兀坐生忧患。"
    ]
  },
  {
    "id": "e647d10fbca408b47676a227193a43ae",
    "title": "夜半闻雁",
    "authorName": "李贽",
    "authorId": "e647d10fbca408b45cce8ded1bc0249a",
    "dynasty": "明",
    "content": [
      "日月湖中久，时闻冀北音。",
      "鸿飞如我待，鼓翼向山阴。"
    ]
  },
  {
    "id": "e647d10fbca408b434d2b2f819e84050",
    "title": "庄纯夫还闽有忆",
    "authorName": "李贽",
    "authorId": "e647d10fbca408b45cce8ded1bc0249a",
    "dynasty": "明",
    "content": [
      "乘龙人归去，谁复到吾门。",
      "薄暮多风雨，知子宿前村。"
    ]
  },
  {
    "id": "e647d10fbca408b434d2b2f8c3965d39",
    "title": "庄纯夫还闽有忆",
    "authorName": "李贽",
    "authorId": "e647d10fbca408b45cce8ded1bc0249a",
    "dynasty": "明",
    "content": [
      "海物多奇错，砺房味正清。",
      "夫妻共食啖，不得到麻城。"
    ]
  },
  {
    "id": "e647d10fbca408b434d2b2f88add2c81",
    "title": "庄纯夫还闽有忆",
    "authorName": "李贽",
    "authorId": "e647d10fbca408b45cce8ded1bc0249a",
    "dynasty": "明",
    "content": [
      "三子皆聪明，必然早着声。",
      "若能举孝廉，取道过西陵。"
    ]
  },
  {
    "id": "e647d10fbca408b434d2b2f813ad1549",
    "title": "庄纯夫还闽有忆",
    "authorName": "李贽",
    "authorId": "e647d10fbca408b45cce8ded1bc0249a",
    "dynasty": "明",
    "content": [
      "七十古来稀，知余能几时。",
      "君宜善自计，莫念出家儿。"
    ]
  },
  {
    "id": "e647d10fbca408b4da09a8406163fa72",
    "title": "岁暮过胡南老",
    "authorName": "李贽",
    "authorId": "e647d10fbca408b45cce8ded1bc0249a",
    "dynasty": "明",
    "content": [
      "胡床挂空壁，穷巷有深居。",
      "满目繁华在，先生独晏如。"
    ]
  },
  {
    "id": "e647d10fbca408b4da09a8406deeeee8",
    "title": "岁暮过胡南老",
    "authorName": "李贽",
    "authorId": "e647d10fbca408b45cce8ded1bc0249a",
    "dynasty": "明",
    "content": [
      "河内着碑铭，睢塘流颂声。",
      "百年林下叟，隐隐作仪刑。"
    ]
  },
  {
    "id": "e647d10fbca408b4da09a8406c6b5831",
    "title": "岁暮过胡南老",
    "authorName": "李贽",
    "authorId": "e647d10fbca408b45cce8ded1bc0249a",
    "dynasty": "明",
    "content": [
      "四邻箫管沸，大都为岁除。",
      "君看五马贵，囊有一钱无。"
    ]
  },
  {
    "id": "e647d10fbca408b4da09a840af7e6219",
    "title": "岁暮过胡南老",
    "authorName": "李贽",
    "authorId": "e647d10fbca408b45cce8ded1bc0249a",
    "dynasty": "明",
    "content": [
      "有席虽长穿，有朋亦喜欢。",
      "园蔬堪摘矣，不用一钱看。"
    ]
  },
  {
    "id": "e647d10fbca408b42905b4aa12d8642a",
    "title": "榼山寺夜坐",
    "authorName": "李贽",
    "authorId": "e647d10fbca408b45cce8ded1bc0249a",
    "dynasty": "明",
    "content": [
      "松风已可哀，萝月复飞来。",
      "如何当此夜，万里独登台。"
    ]
  },
  {
    "id": "e647d10fbca408b4d1089903eab62038",
    "title": "郑子玄不顾雨雪之难走潞河欲寻旧交予惧其或有嗟来也故作诗三章以慰其行",
    "authorName": "李贽",
    "authorId": "e647d10fbca408b45cce8ded1bc0249a",
    "dynasty": "明",
    "content": [
      "雨雪东南行，贫交家上京。",
      "当时孔北海，极重郑康成。"
    ]
  },
  {
    "id": "e647d10fbca408b4d1089903812d1471",
    "title": "郑子玄不顾雨雪之难走潞河欲寻旧交予惧其或有嗟来也故作诗三章以慰其行",
    "authorName": "李贽",
    "authorId": "e647d10fbca408b45cce8ded1bc0249a",
    "dynasty": "明",
    "content": [
      "四顾堪愁绝，连天一月雪。",
      "恐扺张家湾，难对贫交说。"
    ]
  },
  {
    "id": "e647d10fbca408b4d1089903b2527ffa",
    "title": "郑子玄不顾雨雪之难走潞河欲寻旧交予惧其或有嗟来也故作诗三章以慰其行",
    "authorName": "李贽",
    "authorId": "e647d10fbca408b45cce8ded1bc0249a",
    "dynasty": "明",
    "content": [
      "贫贱少亲交，许由故弃瓢。",
      "许由千古少，蒙袂且相招。"
    ]
  },
  {
    "id": "e647d10fbca408b4a59dea4590f975b3",
    "title": "寓武昌郡寄真定刘晋川先生",
    "authorName": "李贽",
    "authorId": "e647d10fbca408b45cce8ded1bc0249a",
    "dynasty": "明",
    "content": [
      "密密梧桐树，亭亭相与许。",
      "中夜闻人声，疑是见君子。"
    ]
  },
  {
    "id": "e647d10fbca408b4a59dea4549e45148",
    "title": "寓武昌郡寄真定刘晋川先生",
    "authorName": "李贽",
    "authorId": "e647d10fbca408b45cce8ded1bc0249a",
    "dynasty": "明",
    "content": [
      "芒种在今朝，君行岂不遥。",
      "农夫欢倒极，雨立迓星轺。"
    ]
  },
  {
    "id": "e647d10fbca408b4a59dea45539b2e73",
    "title": "寓武昌郡寄真定刘晋川先生",
    "authorName": "李贽",
    "authorId": "e647d10fbca408b45cce8ded1bc0249a",
    "dynasty": "明",
    "content": [
      "细问太来者，暮宿汉阳城。",
      "三日望京山，五日过西陵。"
    ]
  },
  {
    "id": "e647d10fbca408b4a59dea45561db56b",
    "title": "寓武昌郡寄真定刘晋川先生",
    "authorName": "李贽",
    "authorId": "e647d10fbca408b45cce8ded1bc0249a",
    "dynasty": "明",
    "content": [
      "青翠满池台，徒增静者哀。",
      "一步一回远，君今去不来。"
    ]
  },
  {
    "id": "e647d10fbca408b4a59dea4585b6614c",
    "title": "寓武昌郡寄真定刘晋川先生",
    "authorName": "李贽",
    "authorId": "e647d10fbca408b45cce8ded1bc0249a",
    "dynasty": "明",
    "content": [
      "方我来归日，是君倾盖时。",
      "通玄信长者，北海好男儿。"
    ]
  },
  {
    "id": "e647d10fbca408b4a59dea457ef1330f",
    "title": "寓武昌郡寄真定刘晋川先生",
    "authorName": "李贽",
    "authorId": "e647d10fbca408b45cce8ded1bc0249a",
    "dynasty": "明",
    "content": [
      "季心何意气，夜半犹开门。",
      "幸免穷途哭，能忘一饭恩。"
    ]
  },
  {
    "id": "e647d10fbca408b4a59dea4588b7eb68",
    "title": "寓武昌郡寄真定刘晋川先生",
    "authorName": "李贽",
    "authorId": "e647d10fbca408b45cce8ded1bc0249a",
    "dynasty": "明",
    "content": [
      "黄昏入夏口，无计问刘琦。",
      "假若不逢君，流落安所之。"
    ]
  },
  {
    "id": "e647d10fbca408b4a59dea45137a5e22",
    "title": "寓武昌郡寄真定刘晋川先生",
    "authorName": "李贽",
    "authorId": "e647d10fbca408b45cce8ded1bc0249a",
    "dynasty": "明",
    "content": [
      "南国留棠阴，江城遗白叟。",
      "君思用赵人，犹忆江南否。"
    ]
  },
  {
    "id": "e647d10fbca408b4286d218cbb3ed09c",
    "title": "塞上吟",
    "authorName": "李贽",
    "authorId": "e647d10fbca408b45cce8ded1bc0249a",
    "dynasty": "明",
    "content": [
      "乘槎欲问天，只怕冲牛斗。",
      "乘桴欲浮海，又道蛟龙吼。"
    ]
  },
  {
    "id": "e647d10fbca408b40f75b5da831ce74b",
    "title": "赋松梅",
    "authorName": "李贽",
    "authorId": "e647d10fbca408b45cce8ded1bc0249a",
    "dynasty": "明",
    "content": [
      "二八谁家女，曲弹塞上声。",
      "且莫弹此曲，无家人难听。"
    ]
  },
  {
    "id": "e647d10fbca408b40f75b5daa3eeb801",
    "title": "赋松梅",
    "authorName": "李贽",
    "authorId": "e647d10fbca408b45cce8ded1bc0249a",
    "dynasty": "明",
    "content": [
      "皎皎中秋月，无声谁论价。",
      "有色兼有声，松梅明月下。"
    ]
  },
  {
    "id": "e647d10fbca408b442aee82e8a7afb53",
    "title": "赠何心隐高第弟子胡时中",
    "authorName": "李贽",
    "authorId": "e647d10fbca408b45cce8ded1bc0249a",
    "dynasty": "明",
    "content": [
      "三日三渡江，胡生何忙忙。",
      "师弟恩情重，不忍见武昌。"
    ]
  },
  {
    "id": "e647d10fbca408b456608ec6ef9a5ca7",
    "title": "偈二首答梅中丞",
    "authorName": "李贽",
    "authorId": "e647d10fbca408b45cce8ded1bc0249a",
    "dynasty": "明",
    "content": [
      "本无家可归，原无路可走。",
      "若有路可走，还是大门口。"
    ]
  },
  {
    "id": "e647d10fbca408b456608ec635f8ae77",
    "title": "偈二首答梅中丞",
    "authorName": "李贽",
    "authorId": "e647d10fbca408b45cce8ded1bc0249a",
    "dynasty": "明",
    "content": [
      "莫夸家里富，家富令人丑。",
      "若实到家人，一毫亦无有。"
    ]
  },
  {
    "id": "e647d10fbca408b4a917986972a3a3fe",
    "title": "怀林答偈附",
    "authorName": "李贽",
    "authorId": "e647d10fbca408b45cce8ded1bc0249a",
    "dynasty": "明",
    "content": [
      "亦知都府内，事事无不有。",
      "只是从外来，令人难长守。"
    ]
  },
  {
    "id": "e647d10fbca408b4a8ed01f6b33e04c0",
    "title": "南池二首",
    "authorName": "李贽",
    "authorId": "e647d10fbca408b45cce8ded1bc0249a",
    "dynasty": "明",
    "content": [
      "济漯相将日暮时，此间乃有杜陵池。",
      "三春花鸟犹堪赏，千古文章只自知。"
    ]
  },
  {
    "id": "e647d10fbca408b4a8ed01f6a006399a",
    "title": "南池二首",
    "authorName": "李贽",
    "authorId": "e647d10fbca408b45cce8ded1bc0249a",
    "dynasty": "明",
    "content": [
      "水入南池读古碑，任城为客此何时。",
      "从前只为作诗苦，留得惊人杜甫诗。"
    ]
  },
  {
    "id": "e647d10fbca408b4ae7509e09f7de43e",
    "title": "太白楼",
    "authorName": "李贽",
    "authorId": "e647d10fbca408b45cce8ded1bc0249a",
    "dynasty": "明",
    "content": [
      "世事真同水上浮，金龟好换酒家愁。",
      "山东李白今何在，城下惟瞻太白楼。"
    ]
  },
  {
    "id": "e647d10fbca408b4ae7509e06fc376db",
    "title": "太白楼",
    "authorName": "李贽",
    "authorId": "e647d10fbca408b45cce8ded1bc0249a",
    "dynasty": "明",
    "content": [
      "天宝年间事已非，先生不醉将安归。",
      "当时豪气三千丈，倾国名花赠玉妃。"
    ]
  },
  {
    "id": "e647d10fbca408b44883d025484eca2f",
    "title": "同周子观洞龙梅",
    "authorName": "李贽",
    "authorId": "e647d10fbca408b45cce8ded1bc0249a",
    "dynasty": "明",
    "content": [
      "一枝斜倚古垣东，白首逢君出洞龙。",
      "莫怪花神争笑语，周郎昨夜此山中。"
    ]
  },
  {
    "id": "e647d10fbca408b4f51805d320eea510",
    "title": "湖上红白梅盛开戏题",
    "authorName": "李贽",
    "authorId": "e647d10fbca408b45cce8ded1bc0249a",
    "dynasty": "明",
    "content": [
      "始知春意属闲身，红白相将入望频。",
      "才到开时君又去，看花不是种花人。"
    ]
  },
  {
    "id": "e647d10fbca408b47ae4b1a3163d2fc4",
    "title": "赠周山人",
    "authorName": "李贽",
    "authorId": "e647d10fbca408b45cce8ded1bc0249a",
    "dynasty": "明",
    "content": [
      "谩道男儿四海身，百钱卖卜不愁贫。",
      "即今欲上黄梅路，谁把十金抛与人。"
    ]
  },
  {
    "id": "e647d10fbca408b4a0c66c853d166eae",
    "title": "牡丹时",
    "authorName": "李贽",
    "authorId": "e647d10fbca408b45cce8ded1bc0249a",
    "dynasty": "明",
    "content": [
      "牡丹才记欲开时，芍药于今久离披。",
      "可是山中无人到，花开花谢总不知。"
    ]
  },
  {
    "id": "e647d10fbca408b4a0c66c850ba1f5a0",
    "title": "牡丹时",
    "authorName": "李贽",
    "authorId": "e647d10fbca408b45cce8ded1bc0249a",
    "dynasty": "明",
    "content": [
      "忆昔长安看花时，牡丹独有醉西施。",
      "省中一树花无数，共计二百单八枝。"
    ]
  },
  {
    "id": "e647d10fbca408b489f5005496c27fc6",
    "title": "富莫富于常知足",
    "authorName": "李贽",
    "authorId": "e647d10fbca408b45cce8ded1bc0249a",
    "dynasty": "明",
    "content": [
      "富莫富于常知足，贵莫贵于能脱俗。贫莫贫于无见识，贱莫贱于无骨力。",
      "身无一贤曰穷，朋来四方曰达。百岁荣华曰夭，万世永赖曰寿。"
    ]
  },
  {
    "id": "e647d10fbca408b44893e889da535037",
    "title": "九日同袁中夫看菊寄谢主人",
    "authorName": "李贽",
    "authorId": "e647d10fbca408b45cce8ded1bc0249a",
    "dynasty": "明",
    "content": [
      "去年花比今年蚤，今年人比去年老。尽道人老不如旧，谁信旧人老亦好。",
      "秋菊总开旧岁花，人今但把新人夸。不见旧日龙山帽，至今犹共说孟嘉。",
      "去年我犹在阴山，今年尔复在江南。傍人错指前身是，一是文殊一瞿昙。",
      "花开于我复何有，人世那堪逢重九。举头望见钟山高，出门便欲跨牛首。",
      "袁生袁生携我手，欲往何之仍掣肘。虽有谢公墩，朝朝长在门。",
      "虽有阶前塔，高高未出云。褰裳缓步且相随，一任秋光更设施。",
      "天生我辈必有奇，感加雅意来相期。入门秋色上高堂，烹茶为具呼儿郎。",
      "欢来不用登高去，扑鼻迎风尊酒香。子美空吟白发诗，渊明采采亦徒疲。",
      "何如今日逢故知，菊花共看未开时。"
    ]
  },
  {
    "id": "e647d10fbca408b43cafdb1a8d480b58",
    "title": "至日自讼谢主翁",
    "authorName": "李贽",
    "authorId": "e647d10fbca408b45cce8ded1bc0249a",
    "dynasty": "明",
    "content": [
      "明朝七十一，今朝是七十。",
      "长而无述焉，既老复何益。",
      "虽有读书乐，患失又患得。",
      "患失是伊何，去日已蹉跎。",
      "患得是伊何，来日苦无多。",
      "聪明虽不逮，精神未有害。",
      "笔秃锋铓少，指柔龙蛇在。",
      "宛然一书生，可笑亦可爱。",
      "且将未死身，暂作不死人。",
      "所幸我刘友，供馈不停手。",
      "从者五七人，素饱为日久。",
      "如此贤主人，何愁天数九。"
    ]
  },
  {
    "id": "e647d10fbca408b406108df3baff0e84",
    "title": "朔风谣",
    "authorName": "李贽",
    "authorId": "e647d10fbca408b45cce8ded1bc0249a",
    "dynasty": "明",
    "content": [
      "南来北去何时了，为利为名无了时。为利为名满世间，南来北去正相宜。",
      "朔风三月衣裳单，塞上行人忍涷难。好笑山中观静者，无端绝寒受风寒。",
      "谓余为利不知余，谓渠为名岂识渠。非名非利一事无，奔走道路胡为乎。",
      "试问长者真良图，我愿与世名利徒，同歌帝力乐康衢。"
    ]
  },
  {
    "id": "e647d10fbca408b4bde8b9f4f31e59a2",
    "title": "题绣佛精舍",
    "authorName": "李贽",
    "authorId": "e647d10fbca408b45cce8ded1bc0249a",
    "dynasty": "明",
    "content": [
      "闻说澹然此日生，澹然此日却为僧。",
      "僧宝世间犹时有，佛宝今看绣佛灯。",
      "可笑成男月上女，大惊小怪称奇事。",
      "陡然不见舍利佛，男身复隐知谁是。",
      "我劝世人莫浪猜，绣佛精舍是天台。",
      "天欲散花愁汝着，龙女成佛今又来。"
    ]
  },
  {
    "id": "e647d10fbca408b442eb4d03ad323348",
    "title": "哭耿子庸",
    "authorName": "李贽",
    "authorId": "e647d10fbca408b45cce8ded1bc0249a",
    "dynasty": "明",
    "content": [
      "楚国有一士，胸中无一字。",
      "令人读汉书，便道赖有此。",
      "盖世聪明者，非君竟谁与。",
      "所以罗盱江，平生独推许。",
      "行年五十一，今朝真死矣。",
      "君生良不虚，君死何曾死。"
    ]
  },
  {
    "id": "e647d10fbca408b442eb4d03b389fcd4",
    "title": "哭耿子庸",
    "authorName": "李贽",
    "authorId": "e647d10fbca408b45cce8ded1bc0249a",
    "dynasty": "明",
    "content": [
      "我是君之友，君是我之师。",
      "我年长于君，视君是先知。",
      "君言吾少也，如梦亦如痴。",
      "去去学神仙，中道复弃之。",
      "归来山中坐，静极心自怡。",
      "大事苟未明，兀坐空尔为。",
      "行行还出门，逝者在于斯。",
      "反照未生前，我心不动移。",
      "仰天一长啸，兹事何太奇。",
      "从此一声雷，平地任所施。",
      "开口向人难，谁是心相知。"
    ]
  },
  {
    "id": "e647d10fbca408b442eb4d0367ffac81",
    "title": "哭耿子庸",
    "authorName": "李贽",
    "authorId": "e647d10fbca408b45cce8ded1bc0249a",
    "dynasty": "明",
    "content": [
      "太真终日语，东方容易谈。",
      "本是闽越人，来此共闲闲。",
      "君子有德音，听之使人惭。",
      "白门追随后，万里走滇南。",
      "移家恨已满，敢曰青于蓝。",
      "志士苦妆饰，世儒乐苟安。",
      "谓君未免俗，令人坐长叹。"
    ]
  },
  {
    "id": "e647d10fbca408b442eb4d03223cf4ec",
    "title": "哭耿子庸",
    "authorName": "李贽",
    "authorId": "e647d10fbca408b45cce8ded1bc0249a",
    "dynasty": "明",
    "content": [
      "君心未易知，吾言何恻恻。",
      "太言北海若，小言西河伯。",
      "缓言微风入，疾言养叔射。",
      "粗言杂俚语，无不可思绎。",
      "和光混俗者，见之但争席。",
      "浩气满乾坤，收敛无遗迹。",
      "时来一鼓琴，与君共晨夕。",
      "已矣莫我知，虽生亦何益。"
    ]
  },
  {
    "id": "e647d10fbca408b4008a75db32e770ff",
    "title": "读书乐",
    "authorName": "李贽",
    "authorId": "e647d10fbca408b45cce8ded1bc0249a",
    "dynasty": "明",
    "content": [
      "天生龙湖，以待卓吾。",
      "天生卓吾，乃在龙湖。",
      "龙湖卓吾，其乐何如。",
      "四时读书，不知其余。",
      "读书伊何，会我者多。",
      "一与心会，自笑自歌。",
      "歌吟不已，继以呼呵。",
      "恸哭呼呵，涕泗滂沱。",
      "歌匪无因，书中有人。",
      "我观其人，实获我心。",
      "哭匪无因，空潭无人。",
      "未见其人，实劳我心。",
      "弃置莫读，束之高屋。",
      "怡性养神，辍歌送哭。",
      "何必读书，然后为乐。",
      "乍闻此言，若悯不谷。",
      "束书不观，吾何以欢。",
      "怡性养神，正在此间。",
      "世界何窄，方册何宽。",
      "千圣万贤，与公何冤。",
      "有身无家，有首无发。",
      "死者是身，朽者是骨。",
      "此独不朽，愿与偕殁。",
      "倚啸丛中，声震林鹘。",
      "歌哭相从，其乐无穷。",
      "寸阴可惜，曷敢从容。"
    ]
  },
  {
    "id": "e647d10fbca408b4206761ea23984961",
    "title": "云中僧舍芍药",
    "authorName": "李贽",
    "authorId": "e647d10fbca408b45cce8ded1bc0249a",
    "dynasty": "明",
    "content": [
      "芍药庭开两朵，经僧阁里千声。",
      "木鱼暂且停手，风送花香有情。"
    ]
  },
  {
    "id": "e647d10fbca408b4206761eaa6322396",
    "title": "云中僧舍芍药",
    "authorName": "李贽",
    "authorId": "e647d10fbca408b45cce8ded1bc0249a",
    "dynasty": "明",
    "content": [
      "笑时倾城倾国，愁时倚树凭阑。",
      "尔但一开两朵，我来万水千山。"
    ]
  },
  {
    "id": "e647d10fbca408b4e88f936d56c01f8e",
    "title": "士龙携二孙同弱侯过余解粽",
    "authorName": "李贽",
    "authorId": "e647d10fbca408b45cce8ded1bc0249a",
    "dynasty": "明",
    "content": [
      "解粽正思端午，怀沙莫问汨罗。",
      "且喜六龙下食，因知二妙堪多。"
    ]
  },
  {
    "id": "e647d10fbca408b4e88f936d30246f3b",
    "title": "士龙携二孙同弱侯过余解粽",
    "authorName": "李贽",
    "authorId": "e647d10fbca408b45cce8ded1bc0249a",
    "dynasty": "明",
    "content": [
      "元方既难为弟，季方又难为兄。",
      "如此食麋自可，何必白日飞升。"
    ]
  },
  {
    "id": "e647d10fbca408b4e88f936da94b0943",
    "title": "士龙携二孙同弱侯过余解粽",
    "authorName": "李贽",
    "authorId": "e647d10fbca408b45cce8ded1bc0249a",
    "dynasty": "明",
    "content": [
      "我本老而好学，故随真人东行。",
      "两家并生才子，自然常聚德星。"
    ]
  },
  {
    "id": "e647d10fbca408b4e88f936d36ae1c98",
    "title": "士龙携二孙同弱侯过余解粽",
    "authorName": "李贽",
    "authorId": "e647d10fbca408b45cce8ded1bc0249a",
    "dynasty": "明",
    "content": [
      "泗州说有大圣，金陵亦有元城。",
      "何似维明与公，并称二李先生。"
    ]
  },
  {
    "id": "e647d10fbca408b484a6c182cae9593a",
    "title": "十八罗汉漂海偈",
    "authorName": "李贽",
    "authorId": "e647d10fbca408b45cce8ded1bc0249a",
    "dynasty": "明",
    "content": [
      "十八罗汉漂海，第一胖汉利害。",
      "失脚踏倒须弥，抛散酒肉布袋。",
      "犹然嗔怪同行，要吃诸人四大。",
      "咄，天无底地无盖，好个极乐世界。"
    ]
  },
  {
    "id": "e647d10fbca408b4ec810c2552daabf3",
    "title": "十八罗汉游戏偈",
    "authorName": "李贽",
    "authorId": "e647d10fbca408b45cce8ded1bc0249a",
    "dynasty": "明",
    "content": [
      "不去看经念偈，却来神通游戏。",
      "自夸能杀怨贼，好意翻成恶意。",
      "咦，南无阿弥陀佛，春夏秋冬四季。"
    ]
  },
  {
    "id": "e647d10fbca408b47e04f0edae14e482",
    "title": "系中八绝·老病初苏",
    "authorName": "李贽",
    "authorId": "e647d10fbca408b45cce8ded1bc0249a",
    "dynasty": "明",
    "content": [
      "名山大壑登临遍，独此垣中未入门。",
      "病间始知身在系，几回白日几黄昏。"
    ],
    "intro": "从这首诗的第一联中可以看出李卓吾老而弥坚的豪气，他自得于此生曾经遍游南北，名山大壑无不登临吟啸，与一时之俊彦往来唱和，议论捭阖。这里所说的「名山大壑」不衹是自然胜景，也包括那些古来圣贤和当世才俊，包括儒、释、道甚至天主教和伊斯兰教的思想深谷。 \n在李卓吾心中，中华文化所涉及的深邃问题已经被他无不检讨清楚，他与利玛窦的交往，更使他多了一层别样的新知。惟其如此，他这里所说的「独此垣中未入门」才在自得中流露出蔑视和俏皮，分明是在说：牢狱的门槛踏入得晚了，这样的人生体验实在是不可或缺的啊。「病中」句，说的是他在被捕下狱时正身患重病，据说是被人用门板抬进监牢的。\n正是由于是在病中，李卓吾纔恍惚觉得自己身在牢狱，这牢狱是他所激烈抨击的「伪儒」，是束缚了国人两千年的「圣教」，同时也是他自己的身体，是衹有在因为老病而觉得力不从心的时候才「始知」的那个正在衰败的皮囊。在这样亦喜亦悲中，在这样的无奈和自得中，这个倔强的老人平生第一次昏昏然地不辨昼夜，任由命运安排。"
  },
  {
    "id": "e647d10fbcaa65f53173bdfd3abaa3cd",
    "title": "飞来寺",
    "authorName": "钟万芳",
    "authorId": "e647d10fbcaa65f5d1457b72d1457b72",
    "dynasty": "明",
    "content": [
      "延祚东移不复还，诸天只在翠微间。",
      "冥冥倒日鼋鼍窟，曲曲穿云虎豹关。",
      "别院回廊深白昼，一尊流水注红颜。",
      "登台月上歌钟满，谁念长吟未出山。"
    ]
  },
  {
    "id": "e647d10fbceb42e46a20e5f4a066299e",
    "title": "秋夜",
    "authorName": "朱应辰",
    "authorId": "e647d10fbceb42e4d1457b72d1457b72",
    "dynasty": "明",
    "content": [
      "鼓角动谯楼，星河烂不收。",
      "梧桐双井月，砧杵一城秋。",
      "坐久销清夜，时危易白头。",
      "旧游零乱尽，归兴满南州。"
    ]
  },
  {
    "id": "e647d10fbceb42e45fa03de59987a874",
    "title": "有感",
    "authorName": "朱应辰",
    "authorId": "e647d10fbceb42e4d1457b72d1457b72",
    "dynasty": "明",
    "content": [
      "寥落无堪过半生，三年假馆未归耕。",
      "且从五斗了朝夕，不与群儿相送迎。",
      "照眼梅花情思好，负暄鸟雀羽毛轻。",
      "柴门近对清江曲，坐见晚潮来复平。"
    ]
  },
  {
    "id": "e647d10fbceb42e42f0467e4353e1ce6",
    "title": "杨花",
    "authorName": "朱应辰",
    "authorId": "e647d10fbceb42e4d1457b72d1457b72",
    "dynasty": "明",
    "content": [
      "三月江头飞送春，扑人随马断人魂。",
      "隔帘撩乱春无影，着水廉纤雪有痕。",
      "燕带残香飞又落，鱼吹小点吐还吞。",
      "可怜天性何轻薄，化作青萍不托根。"
    ]
  },
  {
    "id": "e647d10fbceb42e4382fdba088400e63",
    "title": "元夕",
    "authorName": "朱应辰",
    "authorId": "e647d10fbceb42e4d1457b72d1457b72",
    "dynasty": "明",
    "content": [
      "阖闾城里又元宵，白屋残灯照寂寥。",
      "却忆旧时风景好，琉璃光里听笙箫。"
    ]
  },
  {
    "id": "e647d10fbceb42e4f56eac08821e06d2",
    "title": "梦醒",
    "authorName": "朱应辰",
    "authorId": "e647d10fbceb42e4d1457b72d1457b72",
    "dynasty": "明",
    "content": [
      "梦醒方床夜四更，纸窗残月弄微明。",
      "数声柔橹过湖去，又是邻家早入城。"
    ]
  },
  {
    "id": "e647d10fbceb42e4bad06ab2e43e6e51",
    "title": "山中书事二首",
    "authorName": "朱应辰",
    "authorId": "e647d10fbceb42e4d1457b72d1457b72",
    "dynasty": "明",
    "content": [
      "支筇步履踏莓苔，小院无人燕子来。",
      "最是东风难管领，梨花落尽杏花开。"
    ]
  },
  {
    "id": "e647d10fbceb42e4bad06ab2d0126478",
    "title": "山中书事二首",
    "authorName": "朱应辰",
    "authorId": "e647d10fbceb42e4d1457b72d1457b72",
    "dynasty": "明",
    "content": [
      "山青云白斗争高，石路萦纡接野桥。",
      "几个长松高出屋，门前杨柳未成条。"
    ]
  },
  {
    "id": "e647d10fbceb42e4dc45d23f6b63cfa3",
    "title": "禽言四首",
    "authorName": "朱应辰",
    "authorId": "e647d10fbceb42e4d1457b72d1457b72",
    "dynasty": "明",
    "content": [
      "泥滑滑，雨霏霏。雨深没行路，泥溅游子衣。浣衣无人勿复道，天寒路黑将安归。"
    ]
  },
  {
    "id": "e647d10fbceb42e4dc45d23ff29e5f1c",
    "title": "禽言四首",
    "authorName": "朱应辰",
    "authorId": "e647d10fbceb42e4d1457b72d1457b72",
    "dynasty": "明",
    "content": [
      "提胡卢，三三两两晴相呼。邻家有酒还能沽，明朝趁晴看花去，去年杏花知在无。"
    ]
  },
  {
    "id": "e647d10fbceb42e4dc45d23f9e114c70",
    "title": "禽言四首",
    "authorName": "朱应辰",
    "authorId": "e647d10fbceb42e4d1457b72d1457b72",
    "dynasty": "明",
    "content": [
      "婆饼焦，小麦黄熟长齐腰。刈麦作饼婆为喜，岂料南山日日雨。",
      "雨多麦损不可食，虽欲婆嗔那复得。"
    ]
  },
  {
    "id": "e647d10fbceb42e4dc45d23f8f30463c",
    "title": "禽言四首",
    "authorName": "朱应辰",
    "authorId": "e647d10fbceb42e4d1457b72d1457b72",
    "dynasty": "明",
    "content": [
      "脱布裤，阴雨漫漫雨将暮。千声万声唤归妇，妇归忽生怒。",
      "妇去有归处。明日雨声干，匆匆还逐去。"
    ]
  },
  {
    "id": "e647d10fbd042252ccca7f7cb9f7e070",
    "title": "次韵答白云悦禅师",
    "authorName": "朱右",
    "authorId": "e647d10fbd04225250905d7b79a49b3e",
    "dynasty": "明",
    "content": [
      "向来同览赤城霞，山寺吟行石径斜。",
      "来往风流成二老，文章交好属通家。",
      "平安屡问东桥竹，寄远曾将小院花。",
      "支遁肯酬南坞约，相期岁晚度年华。"
    ]
  },
  {
    "id": "e647d10fbd042252d685731b49fe368b",
    "title": "次刘伯温都事感兴",
    "authorName": "朱右",
    "authorId": "e647d10fbd04225250905d7b79a49b3e",
    "dynasty": "明",
    "content": [
      "大将宣威起执戈，功曹况复有萧何。",
      "共鸣鞞鼓来酣战，正拟前军奏凯歌。",
      "天外愁云连汴合，雨余腥水入淮多。",
      "平居殊觉成寥赖，静夜惊闻涕泗沱。"
    ]
  },
  {
    "id": "e647d10fbd042252a128b5236bb193c9",
    "title": "忆乡中诸故友",
    "authorName": "朱右",
    "authorId": "e647d10fbd04225250905d7b79a49b3e",
    "dynasty": "明",
    "content": [
      "东麓溪头蟹渚阴，故乡几度忆同襟。",
      "诗联石鼎秋灯冷，韭剪春园夜雨深。",
      "白发每驰张长梦，青山慵鼓伯牙琴。",
      "客床寥落情无赖，月满空梁强自吟。"
    ]
  },
  {
    "id": "e647d10fbd04225254a6a339f3cd7522",
    "title": "春怀",
    "authorName": "朱右",
    "authorId": "e647d10fbd04225250905d7b79a49b3e",
    "dynasty": "明",
    "content": [
      "舵楼空阔望京华，芦荻江枫岸岸花。",
      "山色淡浓昏雾薄，水光浮没夕阳斜。",
      "故乡鸿雁书千里，远浦牛羊屋数家。",
      "边塞柳营多苜蓿，石田徒忆旧桑麻。"
    ]
  },
  {
    "id": "e647d10fbd0422527f848a6050ce0b76",
    "title": "次韵悦兑元见寄二首其二",
    "authorName": "朱右",
    "authorId": "e647d10fbd04225250905d7b79a49b3e",
    "dynasty": "明",
    "content": [
      "于越山中谢傅家，旧时池馆似东嘉。",
      "继公幽隐经行处，檐卜新开一树花。"
    ]
  },
  {
    "id": "e647d10fbd0422525ca4fbef4418cd81",
    "title": "遣兴",
    "authorName": "朱右",
    "authorId": "e647d10fbd04225250905d7b79a49b3e",
    "dynasty": "明",
    "content": [
      "幽径何逼侧，蔓草没行路。",
      "此生苦不辰，出门畏多露。",
      "迟回蒙山居，仿像商颜步。",
      "藉藉春花萎，冉冉芳年度。",
      "寄语素心人，朱颜恐非故。"
    ]
  },
  {
    "id": "e647d10fbd042252220a8e092049b2b2",
    "title": "遗安轩杂咏",
    "authorName": "朱右",
    "authorId": "e647d10fbd04225250905d7b79a49b3e",
    "dynasty": "明",
    "content": [
      "林屋小如舟，老鹤长似人。",
      "昂藏立清晓，起舞玄羽新。",
      "高标凛寒骨，羁孤向霜晨。",
      "从来青田姿，蹁跹离风尘。",
      "俯首谢轩车，不与鸡鹜驯。"
    ]
  },
  {
    "id": "e647d10fbd0422522c10a3df4ced7d2b",
    "title": "次韵悦兑元见寄二首其一",
    "authorName": "朱右",
    "authorId": "e647d10fbd04225250905d7b79a49b3e",
    "dynasty": "明",
    "content": [
      "逢人近问净天镜，今我重忆张贞居。",
      "曾将山渌开清昼，兼索溪藤写素书。"
    ]
  },
  {
    "id": "e647d10fbd15e5ca4877a3906a71ca73",
    "title": "贞节祠",
    "authorName": "黎暹",
    "authorId": "e647d10fbd15e5cad1457b72d1457b72",
    "dynasty": "明",
    "content": [
      "夫妇君臣，人之大伦。",
      "妇之从夫，犹臣于君。",
      "一有急难，均为死节。",
      "庶几大义，不愧臣妾。",
      "卓卓贤周，义不忘刘。",
      "濒危绐贼，窜身中流。",
      "中流陨命，不但已已。",
      "容服整然，死如不死。",
      "七日浮尸，溯流而还。",
      "夫故身同，面夫昔颜。",
      "以义捐躯，孰不震骇。",
      "坟祠像设，孰忍迁改。",
      "几经兵燹，忽焉就荒。",
      "有贤诸孙，嘅念弗忘。",
      "既修其祠，复饰其像。",
      "澜海之壖，桂圃之上。",
      "纂志标题，经两翰林。",
      "我言奚似，纪还于今。",
      "薄俗何人，逆臣悖妇。",
      "闻风革心，凛然千古。"
    ]
  },
  {
    "id": "e647d10fbd17cdd13539d6fccb800a8f",
    "title": "阳春杂咏七星丹灶",
    "authorName": "汪英",
    "authorId": "e647d10fbd17cdd1d1457b72d1457b72",
    "dynasty": "明",
    "content": [
      "山倚青霄北斗齐，晨光先映万山低。",
      "片霞残雪馀炉冷，朱橘绯桃荫草凄。",
      "华岳逍遥云淡补，天台仿佛鸟轻啼。",
      "何时得访寻真路，踏破云烟兴不迷。"
    ]
  },
  {
    "id": "e647d10fbd17cdd161488f1dae5dfe74",
    "title": "石峒禅林",
    "authorName": "汪英",
    "authorId": "e647d10fbd17cdd1d1457b72d1457b72",
    "dynasty": "明",
    "content": [
      "扫破烟霞一径通，穹岩十丈玉玲珑。",
      "苔痕露积磨崖篆，松影风腾舞涧龙。",
      "梵宇客来黄鹤伴，柴门僧出白云封。",
      "山花落尽菩提雨，几杵鲸号送晚风。"
    ]
  },
  {
    "id": "e647d10fbd180262b1362d875fd09c23",
    "title": "次西墅学士己亥元日雪",
    "authorName": "罗肃",
    "authorId": "e647d10fbd180262d1457b72d1457b72",
    "dynasty": "明",
    "content": [
      "长乐钟残五漏微，蓬莱天近六花飞。",
      "光含银烛调元气，色湛琼筵促曙辉。",
      "已放素华凝禁苑，还飘落絮点朝衣。",
      "玉堂学士文章伯，献岁词高和者稀。"
    ]
  },
  {
    "id": "e647d10fbd243d4596d784fe058f8454",
    "title": "江上有怀郑山人",
    "authorName": "顾协",
    "authorId": "e647d10fbd243d45d1457b72d1457b72",
    "dynasty": "明",
    "content": [
      "故人不可见，怅望晋陵东。",
      "客久梦多异，身闲诗益工。",
      "山寒云护雪，江暝水涵空。",
      "若买扁舟去，应消半日风。"
    ]
  },
  {
    "id": "e647d10fbd243d457607709eaf078957",
    "title": "宿照庵僧舍",
    "authorName": "顾协",
    "authorId": "e647d10fbd243d45d1457b72d1457b72",
    "dynasty": "明",
    "content": [
      "煮茗复煮茗，笑谈忘寝眠。",
      "断钟春雨里，古佛夜灯前。",
      "诗好无多首，琴残剩几弦。",
      "年来挂行迹，多半在林泉。"
    ]
  },
  {
    "id": "e647d10fbd243d45ae2d76d6dfb94000",
    "title": "寄芝庵书记",
    "authorName": "顾协",
    "authorId": "e647d10fbd243d45d1457b72d1457b72",
    "dynasty": "明",
    "content": [
      "长老披一衲，家住白云乡。",
      "吟思秋偏苦，诗名老更香。",
      "笋根斜透壁，苔色冷侵床。",
      "记得相逢处，松林正夕阳。"
    ]
  },
  {
    "id": "e647d10fbd243d4507b03621cfa84b30",
    "title": "陪周处士访西林上人",
    "authorName": "顾协",
    "authorId": "e647d10fbd243d45d1457b72d1457b72",
    "dynasty": "明",
    "content": [
      "偶陪周处士，采访白云居。",
      "借笔抄僧偈，焚香看佛书。",
      "林疏松露鹤，池冷藻藏鱼。",
      "悟得闲边趣，劳生总未如。"
    ]
  },
  {
    "id": "e647d10fbd243d4516c7884686bce2f4",
    "title": "春日写怀",
    "authorName": "顾协",
    "authorId": "e647d10fbd243d45d1457b72d1457b72",
    "dynasty": "明",
    "content": [
      "百年春梦短，倏忽鬓成丝。",
      "待有身闲日，应无事了时。",
      "卷帘通燕子，沽酒对花枝。",
      "值此芳菲月，愁多奈废诗。"
    ]
  },
  {
    "id": "e647d10fbd243d4559af200a3627afc8",
    "title": "自遣",
    "authorName": "顾协",
    "authorId": "e647d10fbd243d45d1457b72d1457b72",
    "dynasty": "明",
    "content": [
      "衡门无过客，终日懒衣冠。",
      "身贱埋名易，家贫徇俗难。",
      "就风移卧榻，选竹作渔竿。",
      "赖有青山色，长年得笑看。"
    ]
  },
  {
    "id": "e647d10fbd243d456dc16a0c6f5717c4",
    "title": "元日喜郑山人携子见访",
    "authorName": "顾协",
    "authorId": "e647d10fbd243d45d1457b72d1457b72",
    "dynasty": "明",
    "content": [
      "宦游二十载，喜君清更贫。",
      "初携异乡子，归拜故园亲。",
      "野艇空江晚，梅花小店春。",
      "相逢饮椒酒，况值岁华新。"
    ]
  },
  {
    "id": "e647d10fbd243d457d48ecb2f9e3c931",
    "title": "喜真庵上人见访",
    "authorName": "顾协",
    "authorId": "e647d10fbd243d45d1457b72d1457b72",
    "dynasty": "明",
    "content": [
      "几时离隐处，抛却旧烟霞。",
      "舟卧寒江雪，村行晚径沙。",
      "送泉来野馆，看鹤到邻家。",
      "兴尽思归去，青山树里斜。"
    ]
  },
  {
    "id": "e647d10fbd243d45e1c9fe7e346346ff",
    "title": "枕上偶成",
    "authorName": "顾协",
    "authorId": "e647d10fbd243d45d1457b72d1457b72",
    "dynasty": "明",
    "content": [
      "听尽城南漏，依微向曙天。",
      "鸡鸣疏雨外，月落断钟前。",
      "处世无良策，谋生欠薄田。",
      "花时可行乐，底事犹愁眠。"
    ]
  },
  {
    "id": "e647d10fbd243d45edbff61cb50aa9c2",
    "title": "次曹以忠",
    "authorName": "顾协",
    "authorId": "e647d10fbd243d45d1457b72d1457b72",
    "dynasty": "明",
    "content": [
      "草堂门对浣花溪，林影萧疏鹤并栖。",
      "对酒有时歌白雪，读书长夜照青藜。",
      "鸟啼窗户惊幽梦，风裂芭蕉失旧题。",
      "几度相思徒怅望，断钟残月晓峰西。"
    ]
  },
  {
    "id": "e647d10fbd48da521d83cd1d6e245ba3",
    "title": "题红叶仕女",
    "authorName": "谈震",
    "authorId": "e647d10fbd48da52d1457b72d1457b72",
    "dynasty": "明",
    "content": [
      "初试宫妆步玉除，诗成把笔更踌蹰。",
      "旧愁新恨知多少，尽向霜红叶上书。"
    ]
  },
  {
    "id": "e647d10fbd48da5243d6dbbe07657748",
    "title": "和吴太守登灵岩韵",
    "authorName": "谈震",
    "authorId": "e647d10fbd48da52d1457b72d1457b72",
    "dynasty": "明",
    "content": [
      "骑马看山度水涯，枫林红叶醉霜华。",
      "欲穷西子曾游处，踏遍苍苔一径斜。"
    ]
  },
  {
    "id": "e647d10fbd4c4e7aee665671d9b2d2e6",
    "title": "关山月",
    "authorName": "区怀年",
    "authorId": "e647d10fbd4c4e7ad1457b72d1457b72",
    "dynasty": "明",
    "content": [
      "汉月生银海，高秋几度圆。",
      "清笳吹不堕，一半入明天。",
      "远客牵归思，征衣徒自怜。",
      "玉关回首夜，临望转凄然。"
    ]
  },
  {
    "id": "e647d10fbd4c4e7a701a2016c5b7b7cc",
    "title": "白云道中",
    "authorName": "区怀年",
    "authorId": "e647d10fbd4c4e7ad1457b72d1457b72",
    "dynasty": "明",
    "content": [
      "言期鹤林侣，偶值鹿门翁。",
      "远鹤纷啼鞠，前溪半饮虹。",
      "云归暮钟断，木落秋山空。",
      "短策都忘倦，柴荆鲍井东。"
    ]
  },
  {
    "id": "e647d10fbd4c4e7a4e470225230747f7",
    "title": "田家早秋",
    "authorName": "区怀年",
    "authorId": "e647d10fbd4c4e7ad1457b72d1457b72",
    "dynasty": "明",
    "content": [
      "茅屋几家村，村酤老瓦盆。",
      "浃旬收黍稻，随地散鸡豚。",
      "涧响先通牖，山光半到门。",
      "西风一夜发，作意护兰荪。"
    ]
  },
  {
    "id": "e647d10fbd4c4e7a344bd0303877acba",
    "title": "晚泊甘竹滩",
    "authorName": "区怀年",
    "authorId": "e647d10fbd4c4e7ad1457b72d1457b72",
    "dynasty": "明",
    "content": [
      "蒲帆收夕照，石濑壅寒沤。",
      "野戍黄花早，江天白露秋。",
      "笛声喧水市，鸿影带山楼。",
      "拓落怜渔父，垂纶泳未休。"
    ]
  },
  {
    "id": "e647d10fbd4c4e7af16b695dba8de321",
    "title": "流霞岛",
    "authorName": "区怀年",
    "authorId": "e647d10fbd4c4e7ad1457b72d1457b72",
    "dynasty": "明",
    "content": [
      "倒影辨岧峣，秋光薄苇萧。",
      "闻钟知近寺，沿水欲通桥。",
      "逸想披云笈，闲盟属野樵。",
      "蓬壶疑在望，丛桂不须招。"
    ]
  },
  {
    "id": "e647d10fbd4c4e7aa2383089f277352e",
    "title": "初夏漫兴",
    "authorName": "区怀年",
    "authorId": "e647d10fbd4c4e7ad1457b72d1457b72",
    "dynasty": "明",
    "content": [
      "未尽怜芳意，春深却黯然。",
      "露酣书带草，风掠酒旗烟。",
      "蝶粉勾香湿，虫丝报客牵。",
      "倦游伤短鬓，多病负韶年。"
    ]
  },
  {
    "id": "e647d10fbd4c4e7a311a27410fc15fd7",
    "title": "秋杪集南园",
    "authorName": "区怀年",
    "authorId": "e647d10fbd4c4e7ad1457b72d1457b72",
    "dynasty": "明",
    "content": [
      "风格励吾曹，高鶱听海涛。",
      "晚帆□斗笠，秋色澹亭皋。",
      "地以名流重，觞从韵事豪。",
      "入秋兴仰止，蓬鬓欲萧骚。"
    ]
  },
  {
    "id": "e647d10fbd4c4e7a5e5e7cc389e09ab3",
    "title": "东洲寺避暑",
    "authorName": "区怀年",
    "authorId": "e647d10fbd4c4e7ad1457b72d1457b72",
    "dynasty": "明",
    "content": [
      "芳杜满溪塘，花宫水一方。",
      "湿香消茗碗，危石护绳床。",
      "鸟慧闲生媚，云慈夏亦凉。",
      "坐依苔径曲，林霭暮苍苍。"
    ]
  },
  {
    "id": "e647d10fbd4c4e7ad13eb367382f2e46",
    "title": "石湖春晚闻杜鹃",
    "authorName": "区怀年",
    "authorId": "e647d10fbd4c4e7ad1457b72d1457b72",
    "dynasty": "明",
    "content": [
      "自有刀头约，何须唤晓昏。",
      "数声犹带血，百里亦销魂。",
      "客况惊春老，生涯问舌存。",
      "独怜花事少，摇落到孤村。"
    ]
  },
  {
    "id": "e647d10fbd4c4e7ac000eb9b52922983",
    "title": "入京遇湛阳生黎无求各以诗酒相慰",
    "authorName": "区怀年",
    "authorId": "e647d10fbd4c4e7ad1457b72d1457b72",
    "dynasty": "明",
    "content": [
      "忆别自何年，俄逢更黯然。",
      "致穷微有具，谐俗恐无缘。",
      "性癖甘怀土，愁多欲问天。",
      "可堪同病侣，劳苦重相怜。"
    ]
  },
  {
    "id": "e647d10fbd4c4e7ad2ca6fbd0189680d",
    "title": "晚入清泠庵",
    "authorName": "区怀年",
    "authorId": "e647d10fbd4c4e7ad1457b72d1457b72",
    "dynasty": "明",
    "content": [
      "偶惬听泉赏，香源路更通。",
      "数峰秋色里，千树夕阳中。",
      "坐展绳床露，闲分贝叶风。",
      "孰知瓢饮客，心已付冥鸿。"
    ]
  },
  {
    "id": "e647d10fbd4c4e7a3f181da961970235",
    "title": "雨中舟次望苍梧",
    "authorName": "区怀年",
    "authorId": "e647d10fbd4c4e7ad1457b72d1457b72",
    "dynasty": "明",
    "content": [
      "苍梧千古意，山色半空迷。",
      "帝子悲何极，劳人思转凄。",
      "远林高巀嵲，疏雨淡虹霓。",
      "倚楫休回首，漓江更向西。"
    ]
  },
  {
    "id": "e647d10fbd4c4e7a6948a6fc01a5332d",
    "title": "𤀌川午日",
    "authorName": "区怀年",
    "authorId": "e647d10fbd4c4e7ad1457b72d1457b72",
    "dynasty": "明",
    "content": [
      "息荫夏畦馀，荷风笑卜居。",
      "俗延三楚近，符倩五兵除。",
      "远浦分兰棹，晴川散绮裾。",
      "羲皇人寂寞，酣卧北窗墟。"
    ]
  },
  {
    "id": "e647d10fbd4c4e7a3fd5d014a50e718d",
    "title": "𤀌东早秋",
    "authorName": "区怀年",
    "authorId": "e647d10fbd4c4e7ad1457b72d1457b72",
    "dynasty": "明",
    "content": [
      "客劳疏井闬，生事慰田家。",
      "远翠看山色，微霜扰鬓华。",
      "课闲修楮墨，除隙任桑麻。",
      "短榻消残暑，高眠领吠蛙。"
    ]
  },
  {
    "id": "e647d10fbd4c4e7ae63bd7d87d2f4639",
    "title": "自樵还𤀌道中偶作",
    "authorName": "区怀年",
    "authorId": "e647d10fbd4c4e7ad1457b72d1457b72",
    "dynasty": "明",
    "content": [
      "樵峰与𤀌水，相距片云间。",
      "菌桂经摇落，风潮任往还。",
      "引帆窥鹤踪，纡楫傍鸥闲。",
      "不学华阳隐，空留句曲山。"
    ]
  },
  {
    "id": "e647d10fbd4c4e7a4c4fb32e8fec130c",
    "title": "梅花",
    "authorName": "区怀年",
    "authorId": "e647d10fbd4c4e7ad1457b72d1457b72",
    "dynasty": "明",
    "content": [
      "陇首缄书远，江干踏雪匀。",
      "师雄劳别梦，姑射是前身。",
      "皎洁偏宜月，横斜最可人。",
      "翠翘深避迹，挥断五香尘。"
    ]
  },
  {
    "id": "e647d10fbd4c4e7a4c4fb32eb9814001",
    "title": "梅花",
    "authorName": "区怀年",
    "authorId": "e647d10fbd4c4e7ad1457b72d1457b72",
    "dynasty": "明",
    "content": [
      "孤村倚碧岑，丛玉正萧森。",
      "自有高寒趣，堪裁绮丽心。",
      "斧斤终不扰，车马莫相寻。",
      "迢递香风晚，谁传白雪音。"
    ]
  },
  {
    "id": "e647d10fbd4c4e7abbdc4ab19fdc7ba6",
    "title": "郊园杂咏",
    "authorName": "区怀年",
    "authorId": "e647d10fbd4c4e7ad1457b72d1457b72",
    "dynasty": "明",
    "content": [
      "卷帙笑闲身，蹉跎垄圃春。",
      "远山时入坐，流水日过邻。",
      "抱瓮怜机事，垂竿见古人。",
      "渐疏阛阓色，蹊路隔城闉。"
    ]
  },
  {
    "id": "e647d10fbd4c4e7abbdc4ab155715893",
    "title": "郊园杂咏",
    "authorName": "区怀年",
    "authorId": "e647d10fbd4c4e7ad1457b72d1457b72",
    "dynasty": "明",
    "content": [
      "拥膝避追呼，郊居一事无。",
      "夏粮资芡芰，寒食半菰蒲。",
      "隙地锄云蚤，空林倚鹤孤。",
      "治隆休问世，疏迹著潜夫。"
    ]
  },
  {
    "id": "e647d10fbd4c4e7a4ca77db2e26f4f3a",
    "title": "闲居",
    "authorName": "区怀年",
    "authorId": "e647d10fbd4c4e7ad1457b72d1457b72",
    "dynasty": "明",
    "content": [
      "蹉跎岁云暮，怅望甘溪阴。",
      "徙倚就孤巘，长歌娱旧林。",
      "养蒲资石供，裁笈佐书淫。",
      "未必能千古，文章惬寸心。"
    ]
  },
  {
    "id": "e647d10fbd4c4e7a4ca77db2b02ba3ef",
    "title": "闲居",
    "authorName": "区怀年",
    "authorId": "e647d10fbd4c4e7ad1457b72d1457b72",
    "dynasty": "明",
    "content": [
      "兀坐黯无语，空阶闻鸟啼。",
      "墨痕沾席透，峦影入窗低。",
      "槛竹清修侣，瓶花法喜妻。",
      "比邻精舍好，何处觅招提。"
    ]
  },
  {
    "id": "e647d10fbd4c4e7ab0b565968ca9ae8b",
    "title": "春宵行乐词",
    "authorName": "区怀年",
    "authorId": "e647d10fbd4c4e7ad1457b72d1457b72",
    "dynasty": "明",
    "content": [
      "被酒颓双鬓，临风卸晚妆。",
      "射阄赢紫贝，留火照青裳。",
      "小剧淹长夜，新歌学艳阳。",
      "宴游都一处，何事觅鸳鸯。"
    ]
  },
  {
    "id": "e647d10fbd4c4e7ab0b56596dfe67f69",
    "title": "春宵行乐词",
    "authorName": "区怀年",
    "authorId": "e647d10fbd4c4e7ad1457b72d1457b72",
    "dynasty": "明",
    "content": [
      "仙驭迟青鸟，华镳憩紫骝。",
      "檀郎香是佩，箫史玉为楼。",
      "菱鉴光疑晓，桃笙净似秋。",
      "行云无定所，残月在帘钩。"
    ]
  },
  {
    "id": "e647d10fbd4c4e7ad8939c7a550ce21c",
    "title": "庚午落第述感",
    "authorName": "区怀年",
    "authorId": "e647d10fbd4c4e7ad1457b72d1457b72",
    "dynasty": "明",
    "content": [
      "已绝河清想，疏狂岂赁舂。",
      "玉存悲抵鹛，锋啮笑屠龙。",
      "广袖郎当舞，高云汗漫踪。",
      "避人扃斗室，愁断北山钟。"
    ]
  },
  {
    "id": "e647d10fbd4c4e7adcd369c9c9b9bfc2",
    "title": "折柳曲",
    "authorName": "区怀年",
    "authorId": "e647d10fbd4c4e7ad1457b72d1457b72",
    "dynasty": "明",
    "content": [
      "结束轻腰似内家，酒旗阴里罥流霞。",
      "春风禁苑怀张绪，落日吴宫閟馆娃。",
      "锦勒有情嘶騕袅，青衫无虑泣琵琶。",
      "折来已重伤迟暮，江畔愁闻杨白花。"
    ]
  },
  {
    "id": "e647d10fbd4c4e7acd857fee9e934470",
    "title": "元夜曲",
    "authorName": "区怀年",
    "authorId": "e647d10fbd4c4e7ad1457b72d1457b72",
    "dynasty": "明",
    "content": [
      "火树虹梁拂绛宵，拍张浑脱沸春朝。",
      "韶华璧月当三五，丽曲银筝度六幺。",
      "螺黛试妆眉晕浅，麝枚分润甲煎销。",
      "葳蕤莫下朱门钥，不及晨钟未寂寥。"
    ]
  },
  {
    "id": "e647d10fbd4c4e7acd857fee672c9df5",
    "title": "元夜曲",
    "authorName": "区怀年",
    "authorId": "e647d10fbd4c4e7ad1457b72d1457b72",
    "dynasty": "明",
    "content": [
      "传柑文篚戒青娥，十斛醲香散叵罗。",
      "争道柘枝丛里失，系情弦索闹中多。",
      "熏炉兽炭供扶醉，宝带鸾靴倩踏歌。",
      "斜月半窗花影乱，褰帷须问夜如何。"
    ]
  },
  {
    "id": "e647d10fbd4c4e7a5da916db3356c641",
    "title": "邗沟",
    "authorName": "区怀年",
    "authorId": "e647d10fbd4c4e7ad1457b72d1457b72",
    "dynasty": "明",
    "content": [
      "千里平堤入水乡，荷花香净涨雷塘。",
      "村酤惯趁湖头曲，贩女犹知殿脚妆。",
      "别浦霜葭愁野鹜，迷楼莎雨泣寒螀。",
      "玉钩斜畔仍疏柳，掀断残烟到夕阳。"
    ]
  },
  {
    "id": "e647d10fbd4c4e7ac1c1e1f4156b7108",
    "title": "龟河",
    "authorName": "区怀年",
    "authorId": "e647d10fbd4c4e7ad1457b72d1457b72",
    "dynasty": "明",
    "content": [
      "矫首明河天际浮，占星谁误泛槎游。",
      "光涵帝女三千轴，影澈仙人十二楼。",
      "银浦露森乌鹊杳，玉绳霜冷白榆秋。",
      "何时挽取涟漪色，一洗人间远别愁。"
    ]
  },
  {
    "id": "e647d10fbd4c4e7a56b987a722fdb2fd",
    "title": "赠边将",
    "authorName": "区怀年",
    "authorId": "e647d10fbd4c4e7ad1457b72d1457b72",
    "dynasty": "明",
    "content": [
      "建牙新睹靖岩疆，坐引雕戈控白狼。",
      "旅戍十年班定远，风流千古杜当阳。",
      "骍弓晓落燕支月，铁骑寒飞木叶霜。",
      "南扈不惊秋气矫，夜娴铙吹过金张。"
    ]
  },
  {
    "id": "e647d10fbd4c4e7a8f05cb5a20f02f1a",
    "title": "蓟门怀古",
    "authorName": "区怀年",
    "authorId": "e647d10fbd4c4e7ad1457b72d1457b72",
    "dynasty": "明",
    "content": [
      "榆塞清笳起暮烟，桑干秋色过居延。",
      "千金俊骨台空纪，一匣鱼肠刃未捐。",
      "易水送轲愁击筑，碣宫留行竟谈天。",
      "当年任侠称燕蓟，挥手边烽歘黯然。"
    ]
  },
  {
    "id": "e647d10fbd4c4e7a89efbf263629aaef",
    "title": "白燕",
    "authorName": "区怀年",
    "authorId": "e647d10fbd4c4e7ad1457b72d1457b72",
    "dynasty": "明",
    "content": [
      "江皋春蔼片泥融，轻剪浑疑织素工。",
      "香鬓几回羞玉雁，锦襟何事怨华虫。",
      "差池广厦飘晴雪，婀娜闲窗掠晚风。",
      "愁别乌衣人不见，丽情多在絮阴中。"
    ]
  },
  {
    "id": "e647d10fbd4c4e7aaaf207d092ed3541",
    "title": "红鹦鹉",
    "authorName": "区怀年",
    "authorId": "e647d10fbd4c4e7ad1457b72d1457b72",
    "dynasty": "明",
    "content": [
      "蚤是能言累已婴，岂堪文彩更知名。",
      "坐传琥珀香魂改，飞入珊瑚岛树轻。",
      "朱鹭几闻赓楚曲，赤乌何事厌吴兵。",
      "高华绝代难供御，碧草芳洲无限情。"
    ]
  },
  {
    "id": "e647d10fbd4c4e7a5b38ab6050f668d7",
    "title": "月夜闻雁",
    "authorName": "区怀年",
    "authorId": "e647d10fbd4c4e7ad1457b72d1457b72",
    "dynasty": "明",
    "content": [
      "客梦浑疑朔气侵，朅来谁忆动秋砧。",
      "半天清响数行字，万里寒光此夜心。",
      "望断玉关迷薄暮，惊回珠树发幽吟。",
      "长风羡尔悠然去，踪迹冥冥何处寻。"
    ]
  },
  {
    "id": "e647d10fbd4c4e7a4b5e18394f48cd1e",
    "title": "红梨花",
    "authorName": "区怀年",
    "authorId": "e647d10fbd4c4e7ad1457b72d1457b72",
    "dynasty": "明",
    "content": [
      "不数秦川白雪香，内园歌舞嬖新娼。",
      "雕栊暮湿胭脂雨，绮阁寒消靺鞨装。",
      "语燕乍迷魂欲断，啼鹃无度魄初狂。",
      "东风宛借彤云色，护得醲春赐并房。"
    ]
  },
  {
    "id": "e647d10fbd4c4e7a94ec3e4664686e34",
    "title": "咏马缨丹",
    "authorName": "区怀年",
    "authorId": "e647d10fbd4c4e7ad1457b72d1457b72",
    "dynasty": "明",
    "content": [
      "杜宇啼春血易残，紫驼宫锦见应难。",
      "香风不解珊瑚勒，丽影遥分苜蓿栏。",
      "天上火云蓊郁改，日南琼树陆离看。",
      "从教别却追风足，自倚红妆照合欢。"
    ]
  },
  {
    "id": "e647d10fbd4c4e7a38789e212490fe8c",
    "title": "醉拒霜",
    "authorName": "区怀年",
    "authorId": "e647d10fbd4c4e7ad1457b72d1457b72",
    "dynasty": "明",
    "content": [
      "珠帷银烛暝烟多，零落西风笑芰荷。",
      "白苎按歌情转剧，香肌微晕意先酡。",
      "扁舟木末沈红粉，拾翠霜前失素娥。",
      "卯酒易醒人未识，肯教回雪擅凌波。"
    ]
  },
  {
    "id": "e647d10fbd4c4e7ad69dd2923414aaa4",
    "title": "锦边莲",
    "authorName": "区怀年",
    "authorId": "e647d10fbd4c4e7ad1457b72d1457b72",
    "dynasty": "明",
    "content": [
      "风漪晴织藕丝牵，一撚胭脂废独妍。",
      "芳泽久娴苏蕙藻，彩霞分绚薛涛笺。",
      "三秋碧水瑶台月，十丈华峰玉井烟。",
      "何处扁舟从太乙，靓妆摇落素馨田。"
    ]
  },
  {
    "id": "e647d10fbd4c4e7a0cae6ed86628f6f5",
    "title": "为李青来悼程仲姬",
    "authorName": "区怀年",
    "authorId": "e647d10fbd4c4e7ad1457b72d1457b72",
    "dynasty": "明",
    "content": [
      "柳絮桃根事已荒，卢家空擅郁金堂。",
      "青鸾归去春霞寂，红缕牵愁海燕忙。",
      "天上几年劳种玉，世间何处可怜香。",
      "檀郎惯领相思苦，凄断高楼晓月霜。"
    ]
  },
  {
    "id": "e647d10fbd4c4e7a89a782060eab9ca4",
    "title": "送陈集生太史报命还都",
    "authorName": "区怀年",
    "authorId": "e647d10fbd4c4e7ad1457b72d1457b72",
    "dynasty": "明",
    "content": [
      "輶轩朝发柳依依，淮甸听莺驷牡騑。",
      "天上故人劳属念，日南佳事递相违。",
      "烽烟满目连青塞，剑佩生香动紫微。",
      "引见预知承顾问，九重渊穆正宵衣。"
    ]
  },
  {
    "id": "e647d10fbd4c4e7a056c178b434773c0",
    "title": "新柳",
    "authorName": "区怀年",
    "authorId": "e647d10fbd4c4e7ad1457b72d1457b72",
    "dynasty": "明",
    "content": [
      "百结柔丝散晓芬，舞腰初试蹙湘裙。",
      "陌头系马阴俱薄，楼外藏莺影未分。",
      "隋苑别枝伤故国，灞桥颦叶扫春云。",
      "踏歌少妇休连臂，羌笛徒淹楚塞军。"
    ]
  },
  {
    "id": "e647d10fbd4c4e7a5fe36a0407b89d75",
    "title": "夜坐书怀",
    "authorName": "区怀年",
    "authorId": "e647d10fbd4c4e7ad1457b72d1457b72",
    "dynasty": "明",
    "content": [
      "几缘清梦怯晨钟，玉斝香罗节节慵。",
      "病骨久惭花录事，诗脾新夺酒提封。",
      "虚窗烬落秋蛩啸，曲径苔深野鹿踪。",
      "顾影欲颓还看剑，独馀肝胆照芙容。"
    ]
  },
  {
    "id": "e647d10fbd4c4e7a929c766e225b8d43",
    "title": "秋夜陪诸公宿镇海楼",
    "authorName": "区怀年",
    "authorId": "e647d10fbd4c4e7ad1457b72d1457b72",
    "dynasty": "明",
    "content": [
      "北城轩盖动高秋，万井疏烟暝不收。",
      "木落远村微见水，山空凉月正当楼。",
      "清砧漫续蛩声溺，丽藻闲舒客思悠。",
      "松露满栏沾几席，梦魂容易到沧州。"
    ]
  },
  {
    "id": "e647d10fbd4c4e7a7ed64b785f7a4873",
    "title": "自慰",
    "authorName": "区怀年",
    "authorId": "e647d10fbd4c4e7ad1457b72d1457b72",
    "dynasty": "明",
    "content": [
      "高卧兰陂葛井东，几年疏韵叶焦桐。",
      "思分曲垒商浮白，梦狎桃笙赋比红。",
      "山国日闲鸥社稼，海门春老鲎帆风。",
      "清狂近接无争侣，不喻蓬蒿有射工。"
    ]
  },
  {
    "id": "e647d10fbd4c4e7ae7f66e76b05d4950",
    "title": "暮春过郊寺访李伯开",
    "authorName": "区怀年",
    "authorId": "e647d10fbd4c4e7ad1457b72d1457b72",
    "dynasty": "明",
    "content": [
      "雨过林垌翠未干，莺花三月尚凝寒。",
      "高原放犊催春耨，小院鸣钟报午餐。",
      "野兴暂依禅藻逸，闲情休作旅尘看。",
      "蒯缑南国如君几，莫向松窗净侣弹。"
    ]
  },
  {
    "id": "e647d10fbd4c4e7a3883a979764e18ac",
    "title": "寿李伯襄大宗伯",
    "authorName": "区怀年",
    "authorId": "e647d10fbd4c4e7ad1457b72d1457b72",
    "dynasty": "明",
    "content": [
      "视草声华满阙廷，垂天修翮振南溟。",
      "文章班马归毫管，礼乐夔龙有典型。",
      "一味咀兰胸是锦，双貂悬珥鬓俱青。",
      "诙谐不用推方朔，调鼎人今俟岁星。"
    ]
  },
  {
    "id": "e647d10fbd4c4e7aae7fcdd248f55396",
    "title": "元夕曾息庵藩伯招集南园智上人在坐",
    "authorName": "区怀年",
    "authorId": "e647d10fbd4c4e7ad1457b72d1457b72",
    "dynasty": "明",
    "content": [
      "春风南陌缓鸣珂，春水池亭带雨过。",
      "华筦玉缸浮蚁净，碧栏芳树暮莺多。",
      "徵诗石畔牵云衲，选技花前出翠蛾。",
      "莫讶冲泥归路促，严城灯火夜如何。"
    ]
  },
  {
    "id": "e647d10fbd4c4e7a4509a9d706d0a3e3",
    "title": "赠匡上人入罗浮",
    "authorName": "区怀年",
    "authorId": "e647d10fbd4c4e7ad1457b72d1457b72",
    "dynasty": "明",
    "content": [
      "已向曹溪展法龙，还寻仙峤托高踪。",
      "寒敲石火怜光灭，净掬泉香厌水浓。",
      "丹灶月明宵卓锡，铁桥烟断午闻钟。",
      "芙容四百俱幽绝，知尔禅栖若个峰。"
    ]
  },
  {
    "id": "e647d10fbd4c4e7a4e2e8453e12cc8d3",
    "title": "答董叔远见赠时余还自蓟门",
    "authorName": "区怀年",
    "authorId": "e647d10fbd4c4e7ad1457b72d1457b72",
    "dynasty": "明",
    "content": [
      "莫遣穷经老蠹鱼，青衫黄犊笑居诸。",
      "招邀恁地劳君赏，偃蹇还谁读父书。",
      "双鬓酒狂风格在，十年诗价浪名馀。",
      "成都自少谋生策，负笈无因献子虚。"
    ]
  },
  {
    "id": "e647d10fbd4c4e7aa8acd28f71da1992",
    "title": "凤城晚眺",
    "authorName": "区怀年",
    "authorId": "e647d10fbd4c4e7ad1457b72d1457b72",
    "dynasty": "明",
    "content": [
      "江光微蘸女墙边，城影缘山半插天。",
      "疏树忽生云路雨，短桥空锁石湖烟。",
      "牛羊远近归童牧，罟网参差傍客船。",
      "留滞独怜清鬓改，夕阳春草兴萧然。"
    ]
  },
  {
    "id": "e647d10fbd4c4e7a92b2c29723674bc9",
    "title": "过黎叔宝新居",
    "authorName": "区怀年",
    "authorId": "e647d10fbd4c4e7ad1457b72d1457b72",
    "dynasty": "明",
    "content": [
      "底事巢云向十洲，一窝赢得老菟裘。",
      "窥檐山翠迟迟下，绕壁茶烟处处留。",
      "书罢放歌松影晚，水边闲梦蓼花秋。",
      "过从幸莫劳车马，胸次如君已狎鸥。"
    ]
  },
  {
    "id": "e647d10fbd4c4e7a2cf1b457f9286bad",
    "title": "落花",
    "authorName": "区怀年",
    "authorId": "e647d10fbd4c4e7ad1457b72d1457b72",
    "dynasty": "明",
    "content": [
      "眼底秾纤决意裁，枝间啼鵙暗相催。",
      "霓衣鹤氅凌空去，蝶翅蜂须弄影来。",
      "满径绿芜春旖旎，深宵凉月思裴回。",
      "临风检点愁红色，仿佛含嫣昨日开。"
    ]
  },
  {
    "id": "e647d10fbd4c4e7a2cf1b4579e53fd72",
    "title": "落花",
    "authorName": "区怀年",
    "authorId": "e647d10fbd4c4e7ad1457b72d1457b72",
    "dynasty": "明",
    "content": [
      "六渠香水泻胭脂，绘梦题春事亦痴。",
      "赋罢额川遗枕夜，歌残金谷堕楼时。",
      "飘霜顿压明妃冢，折玉徒存幼妇碑。",
      "狼藉冶愁驱不尽，又随花恨到双眉。"
    ]
  },
  {
    "id": "e647d10fbd4c4e7a07b65f7216e3ff38",
    "title": "岭上谒张文献祠",
    "authorName": "区怀年",
    "authorId": "e647d10fbd4c4e7ad1457b72d1457b72",
    "dynasty": "明",
    "content": [
      "相国崇祠苔径深，阁连山寺昼多阴。",
      "丰碑没土刚三尺，古木含霜定几寻。",
      "端揆素怀虚伟略，开元忠愤寄幽吟。",
      "一从风度劳明主，岭海文章盛至今。"
    ]
  },
  {
    "id": "e647d10fbd4c4e7a0a471ae136fa85f8",
    "title": "撤棘后过东华门避肩舆呵导者",
    "authorName": "区怀年",
    "authorId": "e647d10fbd4c4e7ad1457b72d1457b72",
    "dynasty": "明",
    "content": [
      "十载穷经涨海滨，角巾愁色带缁尘。",
      "方惭要路无知己，不信清时有逸民。",
      "阙下晚传青盖拥，仗前寒映紫貂新。",
      "逡巡试问遮呼卒，道是京营中贵人。"
    ]
  },
  {
    "id": "e647d10fbd4c4e7aaa9992595016893f",
    "title": "杪秋饮黄石斋太史席中赋谢",
    "authorName": "区怀年",
    "authorId": "e647d10fbd4c4e7ad1457b72d1457b72",
    "dynasty": "明",
    "content": [
      "买丝何处绣平原，一展清觞意亦存。",
      "白雁影斜惊逆旅，紫萸香冷怨王孙。",
      "石渠简要声逾藉，枫陛论思地更尊。",
      "堪笑十年燕市筑，弊裘还扫舍人门。"
    ]
  },
  {
    "id": "e647d10fbd4c4e7ac6ac279ab04f3995",
    "title": "玉河桥即事",
    "authorName": "区怀年",
    "authorId": "e647d10fbd4c4e7ad1457b72d1457b72",
    "dynasty": "明",
    "content": [
      "西苑凉风彻御沟，平桥霜草夕阳收。",
      "中涓络绎持丹凤，宿卫传呼驻紫骝。",
      "流水自纡宫路晚，古槐高拂禁城秋。",
      "铃鸾小队骎骎去，莫是寻芳过五侯。"
    ]
  },
  {
    "id": "e647d10fbd4c4e7ad3f324904fa8237e",
    "title": "除夕集象先家司徒署中",
    "authorName": "区怀年",
    "authorId": "e647d10fbd4c4e7ad1457b72d1457b72",
    "dynasty": "明",
    "content": [
      "帘幕清灯照叵罗，岁华将逐晓星过。",
      "寒消粉署情无限，徼断金吾夜几何。",
      "尘旅敝衣怜短发，禁城春漏待鸣珂。",
      "壮猷倩尔军需在，好副虞弦奏太和。"
    ]
  },
  {
    "id": "e647d10fbd4c4e7a5881b9f0281d0b13",
    "title": "春日长安道上",
    "authorName": "区怀年",
    "authorId": "e647d10fbd4c4e7ad1457b72d1457b72",
    "dynasty": "明",
    "content": [
      "无处春风不蹋莎，锦鞯华毂费征歌。",
      "西院缟带邀云集，北里香尘蔽日过。",
      "避马敢争官路壅，典衣终觉子钱多。",
      "蒯缑零落弹何事，漫倚青帘醉叵罗。"
    ]
  },
  {
    "id": "e647d10fbd4c4e7a03328a3773ba3f35",
    "title": "秣陵秋况",
    "authorName": "区怀年",
    "authorId": "e647d10fbd4c4e7ad1457b72d1457b72",
    "dynasty": "明",
    "content": [
      "蹉跎谁复问长安，九陌花光梦里看。",
      "邦禁自宽愁酷吏，史宬多阙借稗官。",
      "风流异代仍归晋，月旦何心冀识韩。",
      "清誉几人终惠好，楚江回首溯鸡坛。"
    ]
  },
  {
    "id": "e647d10fbd4c4e7a03328a37f32f41aa",
    "title": "秣陵秋况",
    "authorName": "区怀年",
    "authorId": "e647d10fbd4c4e7ad1457b72d1457b72",
    "dynasty": "明",
    "content": [
      "摇落秦川赋独醒，钓竿惭却五湖汀。",
      "有怀漫笑屠龙技，无事容探瘗鹤铭。",
      "远道几年违菽水，枯囊终日计参苓。",
      "吴舠载酒清歌艳，愁绝临风未忍听。"
    ]
  },
  {
    "id": "e647d10fbd4c4e7a03328a37e4996045",
    "title": "秣陵秋况",
    "authorName": "区怀年",
    "authorId": "e647d10fbd4c4e7ad1457b72d1457b72",
    "dynasty": "明",
    "content": [
      "消渴丁年总不如，近应除酒托清虚。",
      "烟光满壁裁诗就，雨气凝窗䇘茧馀。",
      "怪石短蒲幽客贶，香奁彤管美人书。",
      "居心此际庸非净，犹胜天涯怨索居。"
    ]
  },
  {
    "id": "e647d10fbd4c4e7a03328a37f0eb58fb",
    "title": "秣陵秋况",
    "authorName": "区怀年",
    "authorId": "e647d10fbd4c4e7ad1457b72d1457b72",
    "dynasty": "明",
    "content": [
      "白门书剑误凭淩，拟向龙天结小乘。",
      "寤寐故山惟粤秀，过从高士半吴兴。",
      "拈花短偈闲相赏，挂席长风病未能。",
      "蔬具茗炉朝夕课，不妨人唤在家僧。"
    ]
  },
  {
    "id": "e647d10fbd4c4e7a968024043533c0e4",
    "title": "陈集生宫詹招饮写叶山房",
    "authorName": "区怀年",
    "authorId": "e647d10fbd4c4e7ad1457b72d1457b72",
    "dynasty": "明",
    "content": [
      "山除秋敞绿阴繁，好月邀人共到门。",
      "任放有怀交履舄，周旋无地属櫜鞬。",
      "歌声近榻惊花睡，露色浮轩扑酒魂。",
      "约略谈锋归玉斝，不妨终席费寒暄。"
    ]
  },
  {
    "id": "e647d10fbd4c4e7a08108accf59d90a6",
    "title": "暮春即事",
    "authorName": "区怀年",
    "authorId": "e647d10fbd4c4e7ad1457b72d1457b72",
    "dynasty": "明",
    "content": [
      "惊心才觉日分长，绿满闲庭燕子忙。",
      "古帖润侵蝉翅浅，高丛阴厚蜜脾香。",
      "愁当赠玦情俱远，赋就停云调亦伤。",
      "过雨药栏新溜急，落红消息问横塘。"
    ]
  },
  {
    "id": "e647d10fbd4c4e7af13947539c23d154",
    "title": "九日同李伯开吴侯履集越山迟子建不至",
    "authorName": "区怀年",
    "authorId": "e647d10fbd4c4e7ad1457b72d1457b72",
    "dynasty": "明",
    "content": [
      "南国秋深展别悰，溪山迢递此过从。",
      "青鞋白帢追呼近，野蔌篱香取次供。",
      "寒色乍侵桑落酒，夕阴遥度翠微钟。",
      "高歌望断幽人迹，何处萸花趁短筇。"
    ]
  },
  {
    "id": "e647d10fbd4c4e7a0c537b2203e521d8",
    "title": "早春雨中阮实夫偕张姬过访再用稽字",
    "authorName": "区怀年",
    "authorId": "e647d10fbd4c4e7ad1457b72d1457b72",
    "dynasty": "明",
    "content": [
      "食经畴昔未曾稽，薄脍银丝命小奚。",
      "探字客留春寂寂，散花人在雨凄凄。",
      "交情一倍怜湖海，韵事千秋费品题。",
      "更爱曲池芳意早，柳条行见绿初齐。"
    ]
  },
  {
    "id": "e647d10fbd4c4e7a84f8a404cef7a2d7",
    "title": "蚤梅",
    "authorName": "区怀年",
    "authorId": "e647d10fbd4c4e7ad1457b72d1457b72",
    "dynasty": "明",
    "content": [
      "一剪香风破暝看，冷烟斜压碧琅玕。",
      "幽姿若个催迎腊，长笛谁家倩倚栏。",
      "庾岭梦魂千里月，斗窗消息半梢寒。",
      "清商白雪难为和，摇落江城老鹖冠。"
    ]
  },
  {
    "id": "e647d10fbd4c4e7ae7a65e14bc54b3a2",
    "title": "午日江上",
    "authorName": "区怀年",
    "authorId": "e647d10fbd4c4e7ad1457b72d1457b72",
    "dynasty": "明",
    "content": [
      "笙歌十里酿闲愁，水郭凉风五月秋。",
      "双桨玉壶供野酌，六衢香粉翳中流。",
      "搴芳日丽芙蓉浦，听技云生翡翠舟。",
      "幽况早同渔父适，钓竿无恙狎沙鸥。"
    ]
  },
  {
    "id": "e647d10fbd4c4e7a40f7966babaa9673",
    "title": "陈宗伯席上送黄逢永游四明",
    "authorName": "区怀年",
    "authorId": "e647d10fbd4c4e7ad1457b72d1457b72",
    "dynasty": "明",
    "content": [
      "潦满江潭暑未除，片帆濒发藕花馀。",
      "樽空北海淹行乐，草绿南园动索居。",
      "客梦远依兰渚旷，诗怀清似鉴湖虚。",
      "何时一引任公钓，溟渤天风振巨鱼。"
    ]
  },
  {
    "id": "e647d10fbd4c4e7afb24e0857350115f",
    "title": "为陈中秘寿母",
    "authorName": "区怀年",
    "authorId": "e647d10fbd4c4e7ad1457b72d1457b72",
    "dynasty": "明",
    "content": [
      "昔季曾误食金桃，几见宫花灿锦袍。",
      "青玉案边闲戴胜，矞云天上戛琅璈。",
      "祥开绛节麟为脯，武接朱缨凤蔚毛。",
      "谁倚幔亭秋色丽，婺星长映月轮高。"
    ]
  },
  {
    "id": "e647d10fbd4c4e7a850f64e376f6e0d1",
    "title": "九日同诸子登朝汉台",
    "authorName": "区怀年",
    "authorId": "e647d10fbd4c4e7ad1457b72d1457b72",
    "dynasty": "明",
    "content": [
      "萸花香趁客愁开，十里青帘醵酒来。",
      "晴树远山分极目，短筇衰发对衔杯。",
      "江门雁字迎霜落，城路砧声向晚催。",
      "何处风烟堪寄傲，秋光空满越王台。"
    ]
  },
  {
    "id": "e647d10fbd4c4e7a649214aec05bdfc7",
    "title": "初度述怀",
    "authorName": "区怀年",
    "authorId": "e647d10fbd4c4e7ad1457b72d1457b72",
    "dynasty": "明",
    "content": [
      "倦游诃社旧盟稀，水国看星识少微。",
      "白发早闲冰雪骨，青云将笑芰荷衣。",
      "心超甲子虚禅腊，迹累征猺损道机。",
      "为问葛亭珠黍谷，石楠应报长新围。"
    ]
  },
  {
    "id": "e647d10fbd4c4e7a649214aeb258a9de",
    "title": "初度述怀",
    "authorName": "区怀年",
    "authorId": "e647d10fbd4c4e7ad1457b72d1457b72",
    "dynasty": "明",
    "content": [
      "兰阪秋风倦钓纶，片云轻护竹溪身。",
      "窗依鹤垤情多暇，室掩鱼编价自珍。",
      "衣茹私非难老术，凿耕原是太平人。",
      "黄尘碧海三山远，锐屐修筇畎亩春。"
    ]
  },
  {
    "id": "e647d10fbd4c4e7abd2a84c0ea3cf2f8",
    "title": "寿吴乔楚将军",
    "authorName": "区怀年",
    "authorId": "e647d10fbd4c4e7ad1457b72d1457b72",
    "dynasty": "明",
    "content": [
      "菊觞华发傲烟萝，矍铄人惊马伏波。",
      "燕颔几年飞食肉，龙韬千里坐横戈。",
      "霜清涨海珠光媚，月皦浮山桂树多。",
      "莫讶功成方遁迹，赤松天路近如何。"
    ]
  },
  {
    "id": "e647d10fbd4c4e7a2863c7da2cb8c313",
    "title": "逍遥台晚步",
    "authorName": "区怀年",
    "authorId": "e647d10fbd4c4e7ad1457b72d1457b72",
    "dynasty": "明",
    "content": [
      "罡风披拂到层台，杖底烟消野色开。",
      "秋水不教双涧没，夕阴遥挟片云来。",
      "峰坳古径堆黄叶，石窦寒芊长碧苔。",
      "松籁泠然啸归去，昏鸦无约漫相催。"
    ]
  },
  {
    "id": "e647d10fbd4c4e7a4e5377ddbf503175",
    "title": "闻燕京变起志哀",
    "authorName": "区怀年",
    "authorId": "e647d10fbd4c4e7ad1457b72d1457b72",
    "dynasty": "明",
    "content": [
      "勾陈北极暗鸾旗，一夜欃枪越尾箕。",
      "金册孔惭周带砺，玉班俄损汉威仪。",
      "云愁钜鹿披三辅，波委卢龙遁六师。",
      "闻说鼎湖弓欲折，攀髯天上几人悲。"
    ]
  },
  {
    "id": "e647d10fbd4c4e7ac4d59a7904bcd530",
    "title": "送家兄启图解铳入京",
    "authorName": "区怀年",
    "authorId": "e647d10fbd4c4e7ad1457b72d1457b72",
    "dynasty": "明",
    "content": [
      "天阕新恩焕紫纶，故人开阁待平津。",
      "供输草莽皆臣事，迢递关河半旅尘。",
      "官冷寸心犹报主，气雄孤剑但随身。",
      "知君奏对彤墀外，方及秦淮柳絮春。"
    ]
  },
  {
    "id": "e647d10fbd4c4e7a782c68c096824b92",
    "title": "秋郊晚望",
    "authorName": "区怀年",
    "authorId": "e647d10fbd4c4e7ad1457b72d1457b72",
    "dynasty": "明",
    "content": [
      "玉露凉侵白苎衣，早惊沙雁渐郊扉。",
      "戈鋋风劲悲摇落，城郭秋阴怅式微。",
      "葭际远村渔火暗，水边孤寺梵钟稀。",
      "何人静扫烟氛色，痛饮黄龙夜猎归。"
    ]
  },
  {
    "id": "e647d10fbd4c4e7a5991bac8976648fc",
    "title": "厓门吊古",
    "authorName": "区怀年",
    "authorId": "e647d10fbd4c4e7ad1457b72d1457b72",
    "dynasty": "明",
    "content": [
      "吴山勒马事难量，肯信勾陈落大荒。",
      "陬澨几人消血泪，劫灰何日更冠裳。",
      "九渊天水归墟际，三创王仁过化乡。",
      "文治苟存终积弱，不禁渔父怨苍茫。"
    ]
  },
  {
    "id": "e647d10fbd4c4e7aa401cb1cd9252397",
    "title": "梦天",
    "authorName": "区怀年",
    "authorId": "e647d10fbd4c4e7ad1457b72d1457b72",
    "dynasty": "明",
    "content": [
      "蹑云仙□露光团，桂影横秋半渥丹。",
      "碧落素霞生组练，高空瑶水振漪澜。",
      "驱鸾广殿征新曲，受简深宫赋晓寒。",
      "迢递彩虹香陌远，无人同倚月中看。"
    ]
  },
  {
    "id": "e647d10fbd4c4e7a8d6146e26bdd3669",
    "title": "闻有辟丹梯洞者既而不果戏题一律",
    "authorName": "区怀年",
    "authorId": "e647d10fbd4c4e7ad1457b72d1457b72",
    "dynasty": "明",
    "content": [
      "何处丹梯倚碧天，翠微千尺隐秋烟。",
      "巨灵肯借移山斧，徐福空劳泛海船。",
      "岩户远扃人不到，乳泉无混鹿初眠。",
      "行将短策牵幽侣，一访餐蒲煮石仙。"
    ]
  },
  {
    "id": "e647d10fbd4c4e7a641b505b2a72b7c9",
    "title": "春兴",
    "authorName": "区怀年",
    "authorId": "e647d10fbd4c4e7ad1457b72d1457b72",
    "dynasty": "明",
    "content": [
      "曲池新水戏纤鳞，琐尾谁怜涸辙人。",
      "愁雨一窗花气损，暖风千结柳容伸。",
      "菑畴待展耕烟镈，里闬还馀漉酒巾。",
      "莫引素琴翻白雪，恐惊巢燕落香尘。"
    ]
  },
  {
    "id": "e647d10fbd4c4e7ab177758a63d8ec28",
    "title": "春暮有怀",
    "authorName": "区怀年",
    "authorId": "e647d10fbd4c4e7ad1457b72d1457b72",
    "dynasty": "明",
    "content": [
      "越井荒榛晏禊期，呼鸾人逖涨江湄。",
      "杜韦曲暗龙媒袅，王谢门更燕子疑。",
      "新水藕塘烟漠漠，断云兰泽雨丝丝。",
      "采芝歌罢东园老，迟眺云山怅黍离。"
    ]
  },
  {
    "id": "e647d10fbd4c4e7a3fa184f6c7000f14",
    "title": "寄梁非馨司马",
    "authorName": "区怀年",
    "authorId": "e647d10fbd4c4e7ad1457b72d1457b72",
    "dynasty": "明",
    "content": [
      "犹忆班荆鲍井东，佩刀尘涴累雕虫。",
      "惊心虞圃青笳月，别梦邮亭白芷风。",
      "三径就荒容客傲，四愁赓赋与君同。",
      "鹿裘带索行歌晚，不及云霄逐剪蓬。"
    ]
  },
  {
    "id": "e647d10fbd4c4e7ac6cab5a2faf3fe78",
    "title": "答黄宗伯",
    "authorName": "区怀年",
    "authorId": "e647d10fbd4c4e7ad1457b72d1457b72",
    "dynasty": "明",
    "content": [
      "一从江岭暗流氛，凄断彤墀鸳鹭群。",
      "沉璧晚依沧海月，采薇春剪越山云。",
      "西周薄伐思雄旅，南国专征有冠军。",
      "憔悴夷门旧时客，白头空负信陵君。"
    ]
  },
  {
    "id": "e647d10fbd4c4e7a3b814ea9d1221b54",
    "title": "中秋前一夕月下剧谈感赋",
    "authorName": "区怀年",
    "authorId": "e647d10fbd4c4e7ad1457b72d1457b72",
    "dynasty": "明",
    "content": [
      "海天华月散微凉，门倚霜皋芡芰香。",
      "觱篥远愁虚枕簟，蒹葭离思满溪塘。",
      "风惊野鹜秋将半，木落栖乌夜未央。",
      "迢递蒋陵烽火隔，斗城宫树郁苍苍。"
    ]
  },
  {
    "id": "e647d10fbd4c4e7a05fea169b3cf840d",
    "title": "中秋夜同诸兄弟侄孙小集分得寒字",
    "authorName": "区怀年",
    "authorId": "e647d10fbd4c4e7ad1457b72d1457b72",
    "dynasty": "明",
    "content": [
      "秋光如绘四愁拚，襦绤宵轻却绮纨。",
      "兰畹旧滋香不减，桂轮高拥魄初寒。",
      "书将海国兵车厉，咏入凉风缟带欢。",
      "沾醉几人羞短发，可堪牛斗自阑干。"
    ]
  },
  {
    "id": "e647d10fbd4c4e7a649ab5f2f8785a16",
    "title": "中秋后一夕溪上对月",
    "authorName": "区怀年",
    "authorId": "e647d10fbd4c4e7ad1457b72d1457b72",
    "dynasty": "明",
    "content": [
      "素魄哉生黯佩缑，迟回银汉夜深愁。",
      "孤砧远戍烦霜杵，长笛谁家听海楼。",
      "清霭眺残珠树杳，碧云思断桂花秋。",
      "溪光临影牵乌鹊，葛屦凉侵露未收。"
    ]
  },
  {
    "id": "e647d10fbd4c4e7ae2777b24104ec12e",
    "title": "西园述感",
    "authorName": "区怀年",
    "authorId": "e647d10fbd4c4e7ad1457b72d1457b72",
    "dynasty": "明",
    "content": [
      "半亩芳阴长碧荃，十年孤愤答龙泉。",
      "愁同谢豹深藏影，欲借巫咸试问天。",
      "幽戺石苔空返照，短篱霜叶带疏烟。",
      "萧条里闬秋堪赋，何处青山有暮田。"
    ]
  },
  {
    "id": "e647d10fbd4c4e7a98d14d13e7cb8624",
    "title": "九日江洲忆望先垄",
    "authorName": "区怀年",
    "authorId": "e647d10fbd4c4e7ad1457b72d1457b72",
    "dynasty": "明",
    "content": [
      "厌裛凉风白堕杯，繁霜空薙越山莱。",
      "孤村萸菊沦荒燹，野戍亭皋问劫灰。",
      "云老杜鹃乡国泪，草枯黄犊墓田哀。",
      "伤心无限西州路，落日寒烟首重回。"
    ]
  },
  {
    "id": "e647d10fbd4c4e7a873dc6975028b952",
    "title": "沅溪除夕",
    "authorName": "区怀年",
    "authorId": "e647d10fbd4c4e7ad1457b72d1457b72",
    "dynasty": "明",
    "content": [
      "愁踵星霜老葛巾，几堪垂暮戒劳薪。",
      "乱离不损溪山客，畸贱还同草莽臣。",
      "天际碧云闲梦虑，枕边华发倦风尘。",
      "年光欲换疏更度，岩桂先知海国春。"
    ]
  },
  {
    "id": "e647d10fbd4c4e7affd6313fceb47f04",
    "title": "古灞川上作",
    "authorName": "区怀年",
    "authorId": "e647d10fbd4c4e7ad1457b72d1457b72",
    "dynasty": "明",
    "content": [
      "金西舟楫半鱼家，碧堰萧萧带夕霞。",
      "谷月暗催彭泽酒，西风寒襭邵平瓜。",
      "孤村水落牛涔见，远戍烽高雁字斜。",
      "蓬转未须愁晦迹，暂随宵梦到蒹葭。"
    ]
  },
  {
    "id": "e647d10fbd4c4e7a554bf61946193daa",
    "title": "𤀌川晚眺有感",
    "authorName": "区怀年",
    "authorId": "e647d10fbd4c4e7ad1457b72d1457b72",
    "dynasty": "明",
    "content": [
      "苍鹰不上钓鱼矶，烟圃香生笋蕨肥。",
      "海势日涵孤屿出，溪声时答片帆归。",
      "白蘋埭堰过春潦，芳芷汀洲恋夕晖。",
      "回首莫淹乡国虑，竹窗谁识故人违。"
    ]
  },
  {
    "id": "e647d10fbd4c4e7a186974de01b26f0d",
    "title": "甲午七夕小酌溪上草堂",
    "authorName": "区怀年",
    "authorId": "e647d10fbd4c4e7ad1457b72d1457b72",
    "dynasty": "明",
    "content": [
      "门倚溪阴野钓收，藕花含影露香浮。",
      "孤村淡月迷乌鹊，斜汉凉风倩女牛。",
      "方狎雅盟消永夜，转宜蔬酌对高秋。",
      "搴衣欲附星槎上，醉拥仙人十二楼。"
    ]
  },
  {
    "id": "e647d10fbd4c4e7a4d8b32e6452c5c23",
    "title": "月酌忽为微云所掩筦尔成篇",
    "authorName": "区怀年",
    "authorId": "e647d10fbd4c4e7ad1457b72d1457b72",
    "dynasty": "明",
    "content": [
      "野堂酾酒动星文，榆社秋阴怅未分。",
      "歌倚绿樽酣坠露，坐闲瑶瑟思停云。",
      "关山万里征人梦，河汉三更唳鹤闻。",
      "十二玉窗寒不启，琅璈应撤紫宸君。"
    ]
  },
  {
    "id": "e647d10fbd4c4e7a5ea89f838e9a7423",
    "title": "中秋夜半溪上对月",
    "authorName": "区怀年",
    "authorId": "e647d10fbd4c4e7ad1457b72d1457b72",
    "dynasty": "明",
    "content": [
      "何许西风掠钓竿，满溪蟾魄籅香残。",
      "凉生几席三更展，情溢关山几处看。",
      "兰桨箨冠分野趣，绮窗瑶瑟阙清欢。",
      "玉绳高际怜孤影，莫遣微霜到广寒。"
    ]
  },
  {
    "id": "e647d10fbd4c4e7a2a7e0d7a4b2ce881",
    "title": "七夕",
    "authorName": "区怀年",
    "authorId": "e647d10fbd4c4e7ad1457b72d1457b72",
    "dynasty": "明",
    "content": [
      "星渚云軿夜不禁，填桥乌鹊静高林。",
      "溪堂薄暑宽秋扇，海国凉风引暮砧。",
      "瓜果席边残醉咏，机丝天上隔年心。",
      "飞觥欲问乘槎客，碧落愁牵几度阴。"
    ]
  },
  {
    "id": "e647d10fbd4c4e7aac2975f870714eec",
    "title": "九日漫兴",
    "authorName": "区怀年",
    "authorId": "e647d10fbd4c4e7ad1457b72d1457b72",
    "dynasty": "明",
    "content": [
      "何许西风醵酒钱，鹿门人卧菊花天。",
      "霜飘旅雁愁汀屿，木落巢乌恋井廛。",
      "穹海钓竿疏晚节，小山丛桂发秋烟。",
      "凭高莫易生惆怅，曾倒萸觞醉日边。"
    ]
  },
  {
    "id": "e647d10fbd4c4e7a141765566f27f040",
    "title": "谢关少宰为司徒季父题撰墓志",
    "authorName": "区怀年",
    "authorId": "e647d10fbd4c4e7ad1457b72d1457b72",
    "dynasty": "明",
    "content": [
      "旧德庸舒国计忧，青云谁解泣西州。",
      "峰坳石倚延陵剑，涧户霜含大壑舟。",
      "天宠十年寒马鬣，墨花何处借龙楼。",
      "凭君一曲山阳笛，吹入凉风垄树秋。"
    ]
  },
  {
    "id": "e647d10fbd4c4e7acbb6e8d5a0662b88",
    "title": "山馆待月",
    "authorName": "区怀年",
    "authorId": "e647d10fbd4c4e7ad1457b72d1457b72",
    "dynasty": "明",
    "content": [
      "谷口莎鸡趁寂寥，碧天无碍客星摇。",
      "萧疏院落含秋霭，咫尺江干遝暮潮。",
      "霜浦荻花迷雁字，露檐枫叶冷鲛绡。",
      "飞光远溯今何夕，槁发愁侵漫欲凋。"
    ]
  },
  {
    "id": "e647d10fbd4c4e7a9816b5c7693bfd6f",
    "title": "从云端还阮溪示乡中亲友弟侄",
    "authorName": "区怀年",
    "authorId": "e647d10fbd4c4e7ad1457b72d1457b72",
    "dynasty": "明",
    "content": [
      "𤀌东菑稼近如何，箬笠难消野兴多。",
      "秋雨泽梁生石发，夕阳山寺界烟萝。",
      "鹤巢无恙闲中觑，鸥社忘机狎处过。",
      "相劳岂愁津渡远，客怀今已付行歌。"
    ]
  },
  {
    "id": "e647d10fbd4c4e7a94d35da025ea1acd",
    "title": "春夜薄醉放声长歌俄成一律",
    "authorName": "区怀年",
    "authorId": "e647d10fbd4c4e7ad1457b72d1457b72",
    "dynasty": "明",
    "content": [
      "新腔忽忆浣溪沙，谁拥珠徽奏落霞。",
      "蝴蝶戏残香是粉，杜鹃魂黯血仍花。",
      "悲风早激湘君浦，谑浪曾专谢客家。",
      "酣倚玉缸春兴损，曲尘飞尽见生涯。"
    ]
  },
  {
    "id": "e647d10fbd4c4e7ab74ea6c99efbc63b",
    "title": "雨中漫兴",
    "authorName": "区怀年",
    "authorId": "e647d10fbd4c4e7ad1457b72d1457b72",
    "dynasty": "明",
    "content": [
      "曲篱疏牖对烟溪，春雨微微水槛西。",
      "过浦远帆牵客思，比邻深树听莺啼。",
      "屠荒薤芋供朝馌，税壅菑畴课晚犁。",
      "坚卧莫愁沾湿苦，垄云方借一枝低。"
    ]
  },
  {
    "id": "e647d10fbd4c4e7a2e44dcd5060f3d6f",
    "title": "怀五羊别业兼寄所知",
    "authorName": "区怀年",
    "authorId": "e647d10fbd4c4e7ad1457b72d1457b72",
    "dynasty": "明",
    "content": [
      "酒帘花市旷径过，幽事宁如老去何。",
      "山近尉城春草绿，井连萧寺夕阳多。",
      "国香空谷邀琴写，家食衡门带索歌。",
      "疏雨自沾苔径曲，几人鸠杖破烟萝。"
    ]
  },
  {
    "id": "e647d10fbd4c4e7ae24f9c42a0df9cef",
    "title": "松堂村晚步",
    "authorName": "区怀年",
    "authorId": "e647d10fbd4c4e7ad1457b72d1457b72",
    "dynasty": "明",
    "content": [
      "招隐曾攀桂树柯，病馀诗兴总消磨。",
      "还谁载笔趋金马，挟侣锄云种木鹅。",
      "虚负雅怀千日醉，转怜衰季一身多。",
      "兵争郡国无宁役，日暮愁听劳者歌。"
    ]
  },
  {
    "id": "e647d10fbd4c4e7a14a277da01792bfb",
    "title": "新月",
    "authorName": "区怀年",
    "authorId": "e647d10fbd4c4e7ad1457b72d1457b72",
    "dynasty": "明",
    "content": [
      "桂苑初辉碧汉隈，商歌休按紫云回。",
      "玉环当夕谁应剖，宝镜临妆半欲开。",
      "零落蒹葭催捣素，晚风楼阁待传杯。",
      "嫦娥此际怜孤寝，斜抱银钩护影来。"
    ]
  },
  {
    "id": "e647d10fbd4c4e7a882dfe8c9440f6ec",
    "title": "孀妇顿为人妾因赠以诗聊申爽德之戒",
    "authorName": "区怀年",
    "authorId": "e647d10fbd4c4e7ad1457b72d1457b72",
    "dynasty": "明",
    "content": [
      "检点残妆雅操轻，柏舟曾否慰同声。",
      "十年素雪坚冰誉，一夕浓香丽粉情。",
      "天上结璘愁独处，日南么凤厌孤鸣。",
      "殷勤寄语青闺伴，莫矢寒灯老布荆。"
    ]
  },
  {
    "id": "e647d10fbd4c4e7abb5d9c4448918a79",
    "title": "立夏前一宵溪上待月",
    "authorName": "区怀年",
    "authorId": "e647d10fbd4c4e7ad1457b72d1457b72",
    "dynasty": "明",
    "content": [
      "溪烟如缕散斜曛，度口渔歌隔浦闻。",
      "甫醉欲留春不住，微吟胥警夜初分。",
      "虚甔偃蹇愁逋客，野角牢骚懈戍军。",
      "蟾魄似知风候转，独迟清梦溯鸥群。"
    ]
  },
  {
    "id": "e647d10fbd4c4e7a5fca71a3ed3de169",
    "title": "阮溪七夕",
    "authorName": "区怀年",
    "authorId": "e647d10fbd4c4e7ad1457b72d1457b72",
    "dynasty": "明",
    "content": [
      "闲情披豁到沧州，静侣时呼问酒筹。",
      "烟覆井栏窥宿鸟，月横河鼓怅牵牛。",
      "溪窗暑散蒹葭暮，石几香盈菡萏秋。",
      "迢递七襄云未展，夜深徐觉暗萤流。"
    ]
  },
  {
    "id": "e647d10fbd4c4e7aab5c310d028efc5e",
    "title": "答陈乔生给谏",
    "authorName": "区怀年",
    "authorId": "e647d10fbd4c4e7ad1457b72d1457b72",
    "dynasty": "明",
    "content": [
      "中洲新咏迈吾曹，逸事增传海屿高。",
      "猿啸九秋闲只影，凤仪诸夏戢轻毛。",
      "班荆野酌忧难属，拾蓣长欃课独劳。",
      "咫尺美人天际想，棣花零落重忉忉。"
    ]
  },
  {
    "id": "e647d10fbd4c4e7ace04e49c2417868b",
    "title": "戊戌早春",
    "authorName": "区怀年",
    "authorId": "e647d10fbd4c4e7ad1457b72d1457b72",
    "dynasty": "明",
    "content": [
      "绿藻沿溪荡暖烟，忽惊衰鬓度华年。",
      "风声厌柘循梅事，露处愁荒岛屿天。",
      "兰畹旧香迷匼匝，果桥新市旷秋千。",
      "孤鶱物外歌黄雀，晦影蓬蒿啄野田。"
    ]
  },
  {
    "id": "e647d10fbd4c4e7a6342b7a1bdcab541",
    "title": "感遇",
    "authorName": "区怀年",
    "authorId": "e647d10fbd4c4e7ad1457b72d1457b72",
    "dynasty": "明",
    "content": [
      "薪劳悔悟晚寻幽，积恨丛愆自水流。",
      "尘外物情闲纪梦，酒边花醉薄销愁。",
      "人归远浦青帆暮，雁旅寒烟碧树秋。",
      "身放病留天意解，圃云栖倦笔耕俦。"
    ]
  },
  {
    "id": "e647d10fbd4c4e7a403afb52ee738679",
    "title": "将订诸子为尘外之游",
    "authorName": "区怀年",
    "authorId": "e647d10fbd4c4e7ad1457b72d1457b72",
    "dynasty": "明",
    "content": [
      "餐霞秘事幽言结，浪迹游仙慕阮嵇。",
      "兰芷护书留鹤梦，醁醽邀约待莺啼。",
      "残香冻雨莎亭圮，薄霭晴沙莽隙低。",
      "观化悦心闲卧稳，圃场分荫绿汀西。"
    ]
  },
  {
    "id": "e647d10fbd4c4e7abb76bca3e9369c98",
    "title": "花朝寄友人",
    "authorName": "区怀年",
    "authorId": "e647d10fbd4c4e7ad1457b72d1457b72",
    "dynasty": "明",
    "content": [
      "九十春光半已销，几堪离索鬓丝凋。",
      "烟深楚塞愆榆火，露拂吴堤变柳条。",
      "海燕有情先社至，逵鸿无虑报书遥。",
      "采芳南国乌衣客，蹀躞桃花锦障骄。"
    ]
  },
  {
    "id": "e647d10fbd4c4e7ad3d289a4fe311792",
    "title": "夜宿山家",
    "authorName": "区怀年",
    "authorId": "e647d10fbd4c4e7ad1457b72d1457b72",
    "dynasty": "明",
    "content": [
      "畦蔬荐豆倾尘曲，净榻悬灯护槿扉。",
      "栖鸟暮喧林外壑，断虹秋隐石边围。",
      "溪烟漱瀑疏兰若，磴月缘天掠翠微。",
      "西浦极看遥埭暗，习风凉露薄沾衣。"
    ]
  },
  {
    "id": "e647d10fbd4c4e7a00cf8343bf4c65e6",
    "title": "花朝席上即事",
    "authorName": "区怀年",
    "authorId": "e647d10fbd4c4e7ad1457b72d1457b72",
    "dynasty": "明",
    "content": [
      "虚窗午坐邀谈麈，小阁书函数帙尘。",
      "如梦野人溪鹿失，远怀幽客海鸥驯。",
      "锄烟垄外村炊析，襭藻池边社酌新。",
      "疏雨绿阴垂柳岸，怆神先度一分春。"
    ]
  },
  {
    "id": "e647d10fbd4c4e7a6d84ae136ea802f8",
    "title": "罗若思贻珍珠菊与客同赋",
    "authorName": "区怀年",
    "authorId": "e647d10fbd4c4e7ad1457b72d1457b72",
    "dynasty": "明",
    "content": [
      "芳菲愁断未能裁，谁展霜姿到碧苔。",
      "鲛室泪消琼岛月，凤城香绽素霞杯。",
      "佳人咳唾三秋色，野客追攀九日台。",
      "欣赏岂须银烛照，坐阑应有夜光来。"
    ]
  },
  {
    "id": "e647d10fbd4c4e7aeba004818a5f3ea2",
    "title": "答黄石公明府",
    "authorName": "区怀年",
    "authorId": "e647d10fbd4c4e7ad1457b72d1457b72",
    "dynasty": "明",
    "content": [
      "十载论交梦亦虚，青云天上动离居。",
      "弦更单父春风满，舄诣河阳太史书。",
      "永誉几番传鸑鷟，新诗何日寄江鱼。",
      "衡门渐老牛衣客，白石歌残思有馀。"
    ]
  },
  {
    "id": "e647d10fbd4c4e7a9cdd5f6501794bdb",
    "title": "赠高公调",
    "authorName": "区怀年",
    "authorId": "e647d10fbd4c4e7ad1457b72d1457b72",
    "dynasty": "明",
    "content": [
      "玉峤情深赋蒯缑，仲宣才具怅依刘。",
      "名花好鸟看春遍，剩水残山戏墨收。",
      "流转朱门伤客散，乱离襄国待兵休。",
      "何时笑引桓伊笛，醉倚江城黄鹤楼。"
    ]
  },
  {
    "id": "e647d10fbd4c4e7a0d0823444b463965",
    "title": "迦陵庵偶述",
    "authorName": "区怀年",
    "authorId": "e647d10fbd4c4e7ad1457b72d1457b72",
    "dynasty": "明",
    "content": [
      "庵罗小结野情宽，逸步谁停百尺竿。",
      "人在定中闻唳鹤，客从归后忆栖鸾。",
      "藤窗挂月宵逾迥，石磬穿云夏亦寒。",
      "畦径自纡尘不扫，入门休作懒融看。"
    ]
  },
  {
    "id": "e647d10fbd4c4e7ac57738a882b68191",
    "title": "溪晚",
    "authorName": "区怀年",
    "authorId": "e647d10fbd4c4e7ad1457b72d1457b72",
    "dynasty": "明",
    "content": [
      "十里波光快濯缨，颍川逃迹岂关名。",
      "驱鸡似托巢云想，听鸟空怜伐木声。",
      "文誉别山存副墨，劫尘荒圉畏佳兵。",
      "迂怀漫洒千秋泪，待拂寒霜眺贾城。"
    ]
  },
  {
    "id": "e647d10fbd4c4e7ac03c07895abd2406",
    "title": "泛沥湖",
    "authorName": "区怀年",
    "authorId": "e647d10fbd4c4e7ad1457b72d1457b72",
    "dynasty": "明",
    "content": [
      "碧筱苍烟一镜开，轻鸥无恙掠波来。",
      "渚香十里漫留客，山色数重看举杯。",
      "稼事渐缘秋水落，渔歌都傍夕阳催。",
      "搴芳何处扁舟远，欲撷荷衣未可裁。"
    ]
  },
  {
    "id": "e647d10fbd4c4e7aaa7eff7a2567fbba",
    "title": "神符玉峭",
    "authorName": "区怀年",
    "authorId": "e647d10fbd4c4e7ad1457b72d1457b72",
    "dynasty": "明",
    "content": [
      "薄霭明霞绣作堆，嶙峋如绚莽烟开。",
      "云边五马行春驻，天外三山换影来。",
      "题字直看高岌嶪，磨崖先拟破莓苔。",
      "君家胜事元堪侈，海国名花几度栽。"
    ]
  },
  {
    "id": "e647d10fbd4c4e7a503c6f893d5b4d33",
    "title": "题画",
    "authorName": "区怀年",
    "authorId": "e647d10fbd4c4e7ad1457b72d1457b72",
    "dynasty": "明",
    "content": [
      "远树碧阴合，孤峰秋霭微。",
      "钓竿闲不那，溪畔有渔矶。"
    ]
  },
  {
    "id": "e647d10fbd4c4e7a503c6f89080f0902",
    "title": "题画",
    "authorName": "区怀年",
    "authorId": "e647d10fbd4c4e7ad1457b72d1457b72",
    "dynasty": "明",
    "content": [
      "江村春已暮，杜若满芳洲。",
      "急雨翻丛薄，前山翠欲流。"
    ]
  },
  {
    "id": "e647d10fbd4c4e7a503c6f89a4bef753",
    "title": "题画",
    "authorName": "区怀年",
    "authorId": "e647d10fbd4c4e7ad1457b72d1457b72",
    "dynasty": "明",
    "content": [
      "清溪绕屋流，古木苍烟积。",
      "竹牖带风雨，山光来几席。"
    ]
  },
  {
    "id": "e647d10fbd4c4e7a7ccbc89d7d78cf8f",
    "title": "嵩台杂曲",
    "authorName": "区怀年",
    "authorId": "e647d10fbd4c4e7ad1457b72d1457b72",
    "dynasty": "明",
    "content": [
      "石乳含秋叆，松姿敛夕曛。",
      "岩前怕吹笛，惊起鹜鸥群。"
    ]
  },
  {
    "id": "e647d10fbd4c4e7a7ccbc89d204bd238",
    "title": "嵩台杂曲",
    "authorName": "区怀年",
    "authorId": "e647d10fbd4c4e7ad1457b72d1457b72",
    "dynasty": "明",
    "content": [
      "莫凿流霞岛，从教紫翠深。",
      "偶扶藜杖去，闲听水龙吟。"
    ]
  },
  {
    "id": "e647d10fbd4c4e7ac958e30dfadfb4c2",
    "title": "舟居书事",
    "authorName": "区怀年",
    "authorId": "e647d10fbd4c4e7ad1457b72d1457b72",
    "dynasty": "明",
    "content": [
      "雨馀鸥社合，风袭钓缗轻。",
      "晚食怜渔父，同深洲渚情。"
    ]
  },
  {
    "id": "e647d10fbd4c4e7ac958e30dba751e77",
    "title": "舟居书事",
    "authorName": "区怀年",
    "authorId": "e647d10fbd4c4e7ad1457b72d1457b72",
    "dynasty": "明",
    "content": [
      "秋蔼薄云樯，汐光连浦树。",
      "迟迟海月生，独惬烟波趣。"
    ]
  },
  {
    "id": "e647d10fbd4c4e7ac958e30dd4ee7821",
    "title": "舟居书事",
    "authorName": "区怀年",
    "authorId": "e647d10fbd4c4e7ad1457b72d1457b72",
    "dynasty": "明",
    "content": [
      "罟网疏阴合，蒹葭白露寒。",
      "醉眠孤棹底，聊作枕流看。"
    ]
  },
  {
    "id": "e647d10fbd4c4e7a4c4fb32e227519e1",
    "title": "梅花",
    "authorName": "区怀年",
    "authorId": "e647d10fbd4c4e7ad1457b72d1457b72",
    "dynasty": "明",
    "content": [
      "若问寒梅意，香分庾岭多。",
      "江南无限雪，清润见阳和。"
    ]
  },
  {
    "id": "e647d10fbd4c4e7a4c4fb32ed9fe1b5d",
    "title": "梅花",
    "authorName": "区怀年",
    "authorId": "e647d10fbd4c4e7ad1457b72d1457b72",
    "dynasty": "明",
    "content": [
      "槎影横孤屿，风姿别一亭。",
      "鸟驯香欲醉，花落意还醒。"
    ]
  },
  {
    "id": "e647d10fbd4c4e7a4c4fb32e5fa8af58",
    "title": "梅花",
    "authorName": "区怀年",
    "authorId": "e647d10fbd4c4e7ad1457b72d1457b72",
    "dynasty": "明",
    "content": [
      "独占溪山胜，寒香问有无。",
      "但持风格在，不受俗尘污。"
    ]
  },
  {
    "id": "e647d10fbd4c4e7ac40958f602e82abd",
    "title": "题集华林",
    "authorName": "区怀年",
    "authorId": "e647d10fbd4c4e7ad1457b72d1457b72",
    "dynasty": "明",
    "content": [
      "涧绕香厨竹，风披草阁烟。",
      "野猿机事少，林外学安禅。"
    ]
  },
  {
    "id": "e647d10fbd4c4e7ac0c572b7bcefe73e",
    "title": "樵山杂咏",
    "authorName": "区怀年",
    "authorId": "e647d10fbd4c4e7ad1457b72d1457b72",
    "dynasty": "明",
    "content": [
      "丘中恣遐眺，篱落散炊烟。",
      "细雨鸿花发，山山红欲燃。"
    ]
  },
  {
    "id": "e647d10fbd4c4e7ac0c572b7a2222bf0",
    "title": "樵山杂咏",
    "authorName": "区怀年",
    "authorId": "e647d10fbd4c4e7ad1457b72d1457b72",
    "dynasty": "明",
    "content": [
      "绿稠山径小，农隙黍香微。",
      "草际喧童牧，牛羊薄暮归。"
    ]
  },
  {
    "id": "e647d10fbd4c4e7a13f8dc79ff6c5af9",
    "title": "闺中新月",
    "authorName": "区怀年",
    "authorId": "e647d10fbd4c4e7ad1457b72d1457b72",
    "dynasty": "明",
    "content": [
      "宝镜光疑蚀，金波影尚亏。",
      "却怜孤寂况，不是妒蛾眉。"
    ]
  },
  {
    "id": "e647d10fbd4c4e7a41a181e933fc9b1e",
    "title": "羊城八景越台秋月",
    "authorName": "区怀年",
    "authorId": "e647d10fbd4c4e7ad1457b72d1457b72",
    "dynasty": "明",
    "content": [
      "古径罢呼鸾，高台不堪上。",
      "奈此霜魄孤，悠然照林莽。"
    ]
  },
  {
    "id": "e647d10fbd4c4e7a41a181e97884847f",
    "title": "羊城八景越台秋月",
    "authorName": "区怀年",
    "authorId": "e647d10fbd4c4e7ad1457b72d1457b72",
    "dynasty": "明",
    "content": [
      "断石横烟渚，菰蒲日易昏。",
      "片帆千里客，漭漭欲销魂。"
    ]
  },
  {
    "id": "e647d10fbd4c4e7a41a181e93d38d4d3",
    "title": "羊城八景越台秋月",
    "authorName": "区怀年",
    "authorId": "e647d10fbd4c4e7ad1457b72d1457b72",
    "dynasty": "明",
    "content": [
      "郁水抱璿宫，飞甍湛新渌。",
      "势欲浮空明，何人断鳌足？"
    ]
  },
  {
    "id": "e647d10fbd4c4e7a41a181e97787d98b",
    "title": "羊城八景越台秋月",
    "authorName": "区怀年",
    "authorId": "e647d10fbd4c4e7ad1457b72d1457b72",
    "dynasty": "明",
    "content": [
      "溪阴老云衲，乞食过前村。",
      "薄暮疲筇笠，空山闻扣门。"
    ]
  },
  {
    "id": "e647d10fbd4c4e7a41a181e9b0fb5e09",
    "title": "羊城八景越台秋月",
    "authorName": "区怀年",
    "authorId": "e647d10fbd4c4e7ad1457b72d1457b72",
    "dynasty": "明",
    "content": [
      "入林缨可濯，百尺泻清泠。",
      "不用张萝幌，潺湲待客听。"
    ]
  },
  {
    "id": "e647d10fbd4c4e7a41a181e9ec2fbecc",
    "title": "羊城八景越台秋月",
    "authorName": "区怀年",
    "authorId": "e647d10fbd4c4e7ad1457b72d1457b72",
    "dynasty": "明",
    "content": [
      "桑木难为攀，金乌荡空白。",
      "三山倒影来，转觉沧溟窄。"
    ]
  },
  {
    "id": "e647d10fbd4c4e7a41a181e936e77c6a",
    "title": "羊城八景越台秋月",
    "authorName": "区怀年",
    "authorId": "e647d10fbd4c4e7ad1457b72d1457b72",
    "dynasty": "明",
    "content": [
      "春皋闲霢霂，积霭昼多阴。",
      "欲指烟中寺，霏微不可寻。"
    ]
  },
  {
    "id": "e647d10fbd4c4e7a89bd4285ebccd312",
    "title": "端溪杂咏",
    "authorName": "区怀年",
    "authorId": "e647d10fbd4c4e7ad1457b72d1457b72",
    "dynasty": "明",
    "content": [
      "云去谷能幽，云来涧初白。",
      "惟有山中人，解指云踪迹。"
    ]
  },
  {
    "id": "e647d10fbd4c4e7a4c4fb32e60a9fc88",
    "title": "梅花",
    "authorName": "区怀年",
    "authorId": "e647d10fbd4c4e7ad1457b72d1457b72",
    "dynasty": "明",
    "content": [
      "紫贝青裳思不任，日南珠树惬冰心。",
      "空山百卉羞零落，自展瑶华对夕阴。"
    ]
  },
  {
    "id": "e647d10fbd4c4e7a4c4fb32eadcab1f3",
    "title": "梅花",
    "authorName": "区怀年",
    "authorId": "e647d10fbd4c4e7ad1457b72d1457b72",
    "dynasty": "明",
    "content": [
      "不逐东风桃李春，独含贞素待幽人。",
      "疏姿晚映寒岩碧，草阁烟篱次第新。"
    ]
  },
  {
    "id": "e647d10fbd4c4e7a4c4fb32ecee1ff5f",
    "title": "梅花",
    "authorName": "区怀年",
    "authorId": "e647d10fbd4c4e7ad1457b72d1457b72",
    "dynasty": "明",
    "content": [
      "晓风谁建妙香幢，衰鬓终怜素影双。",
      "山鸟不知林气蔼，乍疑晴雪照蹊窗。"
    ]
  },
  {
    "id": "e647d10fbd4c4e7a8bbede135a78da55",
    "title": "游丝曲",
    "authorName": "区怀年",
    "authorId": "e647d10fbd4c4e7ad1457b72d1457b72",
    "dynasty": "明",
    "content": [
      "无限晴光春可怜，几堪萦日复萦烟。",
      "碧桃红杏休相妒，留与封家作锦缠。"
    ]
  },
  {
    "id": "e647d10fbd4c4e7a8bbede1367f0c596",
    "title": "游丝曲",
    "authorName": "区怀年",
    "authorId": "e647d10fbd4c4e7ad1457b72d1457b72",
    "dynasty": "明",
    "content": [
      "纤影微茫散远空，多情一陪是东风。",
      "落花扰乱浑无赖，又掠斜曛水槛中。"
    ]
  },
  {
    "id": "e647d10fbd4c4e7acb8b3d31d0ac267a",
    "title": "迎春曲",
    "authorName": "区怀年",
    "authorId": "e647d10fbd4c4e7ad1457b72d1457b72",
    "dynasty": "明",
    "content": [
      "粉黛如云夹路看，傍帘花气透中单。",
      "香风集处邀闲止，春在朱门十二栏。"
    ]
  },
  {
    "id": "e647d10fbd4c4e7acb8b3d31994e1e17",
    "title": "迎春曲",
    "authorName": "区怀年",
    "authorId": "e647d10fbd4c4e7ad1457b72d1457b72",
    "dynasty": "明",
    "content": [
      "家家红楮贴宜春，一簇香风几簇尘。",
      "十里花光匀绣箔，不知谁是断肠人。"
    ]
  },
  {
    "id": "e647d10fbd4c4e7a5b94b3bfcb738f61",
    "title": "咏十锦花",
    "authorName": "区怀年",
    "authorId": "e647d10fbd4c4e7ad1457b72d1457b72",
    "dynasty": "明",
    "content": [
      "六街凉雨洒秋烟，漫蹙东风散宝钿。",
      "疑是凤楼夸手笔，益州新寓擘鸾笺。"
    ]
  },
  {
    "id": "e647d10fbd4c4e7a5b94b3bf44eafccb",
    "title": "咏十锦花",
    "authorName": "区怀年",
    "authorId": "e647d10fbd4c4e7ad1457b72d1457b72",
    "dynasty": "明",
    "content": [
      "绡纻歌翻郁水滨，月罗湘縠委红尘。",
      "樽前若问花消息，步障还邀十里春。"
    ]
  },
  {
    "id": "e647d10fbd4c4e7a662ed3af290f3704",
    "title": "怀仙引",
    "authorName": "区怀年",
    "authorId": "e647d10fbd4c4e7ad1457b72d1457b72",
    "dynasty": "明",
    "content": [
      "月窦云房閟药芽，香风迢递泛胡麻。",
      "阮郎归去春山寂，闲杀碧桃千树花。"
    ]
  },
  {
    "id": "e647d10fbd4c4e7af849b7154b250f96",
    "title": "燕市狭斜行",
    "authorName": "区怀年",
    "authorId": "e647d10fbd4c4e7ad1457b72d1457b72",
    "dynasty": "明",
    "content": [
      "杏花飞尽紫骝嘶，官道疏槐角未齐。",
      "何处青帘供唤酒，当垆多在玉河西。"
    ]
  },
  {
    "id": "e647d10fbd4c4e7af849b7159adce2c2",
    "title": "燕市狭斜行",
    "authorName": "区怀年",
    "authorId": "e647d10fbd4c4e7ad1457b72d1457b72",
    "dynasty": "明",
    "content": [
      "十千酤酒醉如花，赚得娼楼第一家。",
      "调笑不知春漏促，月明犹自按琵琶。"
    ]
  },
  {
    "id": "e647d10fbd4c4e7ae891cd93118d072e",
    "title": "灯夕看烟花",
    "authorName": "区怀年",
    "authorId": "e647d10fbd4c4e7ad1457b72d1457b72",
    "dynasty": "明",
    "content": [
      "芳菲何处最撩人，不损香车宝勒尘。",
      "华月两阶风色蚤，梨云梅雪竞催春。"
    ]
  },
  {
    "id": "e647d10fbd4c4e7a169cb669fd3ed738",
    "title": "陈宗伯招集灯酌",
    "authorName": "区怀年",
    "authorId": "e647d10fbd4c4e7ad1457b72d1457b72",
    "dynasty": "明",
    "content": [
      "银烛青烟散绮霞，柳塘环映玉堤沙。",
      "芳尊水榭邀明月，不数扬州万树花。"
    ]
  },
  {
    "id": "e647d10fbd4c4e7a3e548e6d2cc9aeaa",
    "title": "咏荔枝",
    "authorName": "区怀年",
    "authorId": "e647d10fbd4c4e7ad1457b72d1457b72",
    "dynasty": "明",
    "content": [
      "芒种家家听子规，邀欢何处柳塘西。",
      "香风十里嘘长夏，万簇红云酿火齐。"
    ]
  },
  {
    "id": "e647d10fbd4c4e7a3e548e6d5e89ae0b",
    "title": "咏荔枝",
    "authorName": "区怀年",
    "authorId": "e647d10fbd4c4e7ad1457b72d1457b72",
    "dynasty": "明",
    "content": [
      "乐府曾占第一班，赐衣赢得耐朱颜。",
      "何人更倚沉香榭，裸玉裎酥辍牡丹。"
    ]
  },
  {
    "id": "e647d10fbd4c4e7a0f25cc417435e85f",
    "title": "素馨花",
    "authorName": "区怀年",
    "authorId": "e647d10fbd4c4e7ad1457b72d1457b72",
    "dynasty": "明",
    "content": [
      "却忆晨鸡报晓妆，舞衣旋带露华香。",
      "朅来误入青闺伴，欲谱琵琶先断肠。"
    ]
  },
  {
    "id": "e647d10fbd4c4e7a80f9cec34c2bdab5",
    "title": "红素馨",
    "authorName": "区怀年",
    "authorId": "e647d10fbd4c4e7ad1457b72d1457b72",
    "dynasty": "明",
    "content": [
      "离宫春草莽萧萧，碧树啼鹃对寂寥。",
      "回首可怜花郭暮，几堪愁醉玉容销。"
    ]
  },
  {
    "id": "e647d10fbd4c4e7a6b393775bc913a0e",
    "title": "白马篇十六韵",
    "authorName": "区怀年",
    "authorId": "e647d10fbd4c4e7ad1457b72d1457b72",
    "dynasty": "明",
    "content": [
      "騕袅千金装，银鞍七宝光。",
      "臂鞲横翠羽，腰剑淬鱼肠。",
      "蹀躞趋平乐，传呼入未央。",
      "女兄专内阃，家弟拜中郎。",
      "塞北惊烽火，关西迫犬羊。",
      "奋身膺虎旅，衔命捷龙骧。",
      "毅勇锋先夺，豪雄殿每当。",
      "三秋收陇阪，百战定河湟。",
      "懋赏彤弧出，殊恩紫诰香。",
      "繁缨归邸第，刍秣厌膏粱。",
      "牧竖争垂组，奚官尽佩珰。",
      "风流倾霍卫，意气薄金张。",
      "觱栗吹秦女，琵琶拥赵倡。",
      "桂钗徵妙舞，桃莞狎清觞。",
      "解甲听宫漏，投鞭近苑墙。",
      "宁知人代里，憔悴有冯唐。"
    ]
  },
  {
    "id": "e647d10fbd4c4e7a2e239319ecb74336",
    "title": "谢陈宗伯叙刻先集十二韵",
    "authorName": "区怀年",
    "authorId": "e647d10fbd4c4e7ad1457b72d1457b72",
    "dynasty": "明",
    "content": [
      "蹇运资元弼，洪裁展硕卿。",
      "渐仪云路矫，绳武玉班荣。",
      "骏誉驰天策，龙光贲史峸。",
      "秩宗华选旧，端揆壮猷赓。",
      "士类悬蓍蔡，人伦擅汉京。",
      "典型归大雅，鞭弭狎齐盟。",
      "白社昭阳焕，青藜太乙呈。",
      "考祥推独步，高咏愧同声。",
      "世业徵遗简，家修借秉衡。",
      "襭扬斯溢美，文谊恰双清。",
      "墨苑风流地，兰襟月旦评。",
      "愿言将不休，珍重慰柴荆。"
    ]
  },
  {
    "id": "e647d10fbd4c4e7a01e513473c5f4aeb",
    "title": "集凭虚阁十二韵",
    "authorName": "区怀年",
    "authorId": "e647d10fbd4c4e7ad1457b72d1457b72",
    "dynasty": "明",
    "content": [
      "高阁倚苍穹，烟霄四望同。",
      "地连宣圣宅，山接梵王宫。",
      "野色嚣尘外，江光眇霭中。",
      "午凉生几席，晴旭护窗栊。",
      "丽泽宜嘉侣，清裁识化工。",
      "蕙香凝缟带，松液沁郫筒。",
      "思越昆仑表，情飞渤澥东。",
      "素琴归雅奏，华发任飘蓬。",
      "钟阜形如盖，台城势似弓。",
      "雁行分浦落，虫语入秋空。",
      "皛皛通衢陌，森森际谷丛。",
      "泠然无不可，飙忽御长风。"
    ]
  },
  {
    "id": "e647d10fbd4c4e7a114ac6be4b21cdd2",
    "title": "𤀌川七夕十韵",
    "authorName": "区怀年",
    "authorId": "e647d10fbd4c4e7ad1457b72d1457b72",
    "dynasty": "明",
    "content": [
      "溪色荡林丘，斜曛散垄头。",
      "泽梁清露浣，篱落暝烟浮。",
      "远睐穷霄汉，闲情付女牛。",
      "绤巾微送暑，团扇易惊秋。",
      "鹊影联桥静，萤光绕壁流。",
      "薄霞低拂幔，纤月半垂钩。",
      "桂性宜村坞，兰言泊海陬。",
      "芋瓜沿俗课，童稚趁宵游。",
      "河鼓年年事，江帆际际忧。",
      "莫令孤雅韵，疲梦惬沧洲。"
    ]
  },
  {
    "id": "e647d10fbd4c4e7a89b9505c154cabbc",
    "title": "柬关蓬石少宰十六韵",
    "authorName": "区怀年",
    "authorId": "e647d10fbd4c4e7ad1457b72d1457b72",
    "dynasty": "明",
    "content": [
      "自顾卑栖色，慵迂匪一端。",
      "鸡坛增潦倒，榆社旷盘桓。",
      "顷怵狂氛扰，方忧圣泽阑。",
      "受降隓远略，朝汉失雄观。",
      "朔马嘶云劲，霜乌择木难。",
      "山公能启事，海客惜投竿。",
      "鼙鼓惊貂珥，烽烟老鹖冠。",
      "入林青霭隔，沈玉素书寒。",
      "火德彰星纪，祥辉著井干。",
      "天南周警卫，日旰费传餐。",
      "简陋恩初渥，持倾道弗刊。",
      "汇徵群品具，疏逖有徒繁。",
      "左广鞯櫜戢，穷东杼轴殚。",
      "末流伤漶剌，中谷奏漪兰。",
      "白水徵文叔，苍生忆谢安。",
      "为霖须旦暮，翔洽九区看。"
    ]
  },
  {
    "id": "e647d10fbd4c4e7a02c18ea1c2a94d18",
    "title": "咏雁八韵",
    "authorName": "区怀年",
    "authorId": "e647d10fbd4c4e7ad1457b72d1457b72",
    "dynasty": "明",
    "content": [
      "万里随阳翮，生涯匪一乡。",
      "掠云过玉塞，乘月到金塘。",
      "避弋呼群举，惊罗顾影忙。",
      "周旋资苇荻，迢递阅风霜。",
      "阵演看奇字，声遒接断行。",
      "羽仪天路迥，粒食旅怀臧。",
      "矫矫庸无惰，劳劳慎自强。",
      "白书如可致，踪迹老炎方。"
    ]
  },
  {
    "id": "e647d10fbd4c4e7a9a2d6447eeb4df86",
    "title": "溪上望樵山八韵",
    "authorName": "区怀年",
    "authorId": "e647d10fbd4c4e7ad1457b72d1457b72",
    "dynasty": "明",
    "content": [
      "葛洪偕隐意，宗炳卧游心。",
      "少室原相许，匡庐未可寻。",
      "一湾看雪濮，十里见云林。",
      "水际峰峦影，天边猿鹤音。",
      "谷香邀短策，岩翠落幽襟。",
      "欲踵诛茅事，还虚振壑吟。",
      "石塘阴不展，圭窦日初沈。",
      "宜待秋风晚，中阿采郁金。"
    ]
  },
  {
    "id": "e647d10fbd4c4e7a3980d5c26d668704",
    "title": "晚登南蓬诸峰环眺𤀌川田庐十韵",
    "authorName": "区怀年",
    "authorId": "e647d10fbd4c4e7ad1457b72d1457b72",
    "dynasty": "明",
    "content": [
      "短筇滋逸兴，烟际俯平𤀌。",
      "落木迥秋色，空山宜夕阳。",
      "谷偏纡涧路，林隙次坳堂。",
      "垄刈云千亩，郊畋水一方。",
      "市喧需曲蘖，村务括农桑。",
      "比壤劳安集，频年之盖藏。",
      "壑兰深匿影，篱菊淡输香。",
      "有侣怀笙鹤，何人问石羊。",
      "钩竿归宿晚，樵笛引歌长。",
      "寥廓疏踪迸，凉飔振大荒。"
    ]
  },
  {
    "id": "e647d10fbd4c4e7aaeaf47ee9b7490a3",
    "title": "房中乐",
    "authorName": "区怀年",
    "authorId": "e647d10fbd4c4e7ad1457b72d1457b72",
    "dynasty": "明",
    "content": [
      "帘栊薄暮东风暖，钗凤半攲云鬓偃。",
      "剩脂残粉泻温汤，卧鸭熏炉香不断。",
      "螭文雕锁闭青闺，银烛生烟唤酒迟。",
      "停歌婉拍为君寿，月满疏棂醉不知。",
      "芙容帐底春光蓦，流苏乍解湘裙约。",
      "千金莫惜买良宵，妒杀铜壶催晓月。"
    ]
  },
  {
    "id": "e647d10fbd4c4e7a2586ae958f6a3c99",
    "title": "前有一尊酒行",
    "authorName": "区怀年",
    "authorId": "e647d10fbd4c4e7ad1457b72d1457b72",
    "dynasty": "明",
    "content": [
      "游丝婀娜萦春烟，落花啼鴂催少年。白驹过隙不肯驻，玉颜临镜愁相煎。",
      "眼中醁醹清如泉，红妆娥娥娇且妍。新声合节和素弦，停腔敛盼为君怜。",
      "为君怜，奉君寿。物态如秋云，前有一尊酒。五侯三事曾几何，愿得良时对佳友。"
    ]
  },
  {
    "id": "e647d10fbd4c4e7ab9553ab9d674624f",
    "title": "思妾行",
    "authorName": "区怀年",
    "authorId": "e647d10fbd4c4e7ad1457b72d1457b72",
    "dynasty": "明",
    "content": [
      "玉炉残篆凝雕窗，紫燕朝衔落蕊香。深院缟衣闲寂寂，蕙风帘卷昼初长。",
      "昼长君不见，花影云千片。苔蜗上空阶，粉蝶嬉团扇。",
      "团扇轻挥锦瑟尘，征鞍何处盼离人。香消琥珀寒孤枕，月暗蘼芜怅远津。",
      "远津芳草年年绿，思妾红颜那可复。海棠花下属清歌，离声莫作潇湘曲。"
    ]
  },
  {
    "id": "e647d10fbd4c4e7a7b8407b808dbc032",
    "title": "昌华废苑行",
    "authorName": "区怀年",
    "authorId": "e647d10fbd4c4e7ad1457b72d1457b72",
    "dynasty": "明",
    "content": [
      "君不见刘家兄弟擅豪雄，穗城佳丽侔雒中。离宫远映三珠树，别馆还依八桂丛。",
      "边衅坐销闲介胄，更辟昌华开苑囿。墨翰全收上国英，衣冠尽挹中原秀。",
      "南面称孤乐事多，椒庭歌舞盛纨罗。就中掇得春如海，楚媛吴娃愁几何。",
      "自谓繁华无与比，江天水戏尤堪侈。龙舟夜月泛晴沙，兰桨春风吹白芷。",
      "千秋疑冢带寒烟，陵树萧条古水边。独有芳菲情不耐，教人空艳素馨田。"
    ]
  },
  {
    "id": "e647d10fbd4c4e7a6f1be7e5c6f6f1e1",
    "title": "闺怨",
    "authorName": "区怀年",
    "authorId": "e647d10fbd4c4e7ad1457b72d1457b72",
    "dynasty": "明",
    "content": [
      "飞光冲烟露花湿，芳丛委艳低如泣。",
      "闲房窈鴥閟娇春，蓦地香风愁得入。",
      "缫丝百箔经时断，縠幔长垂昼不倦。",
      "镜台钗匣生尘埃，二十四番吹未半。",
      "蘼芜遮地柳著黄，津头沙暖梦鸳鸯。",
      "可堪更问关山月，越水秦城双断肠。"
    ]
  },
  {
    "id": "e647d10fbd4c4e7ac8d723d39ebeb287",
    "title": "北郊行",
    "authorName": "区怀年",
    "authorId": "e647d10fbd4c4e7ad1457b72d1457b72",
    "dynasty": "明",
    "content": [
      "直于弦，空如捣，三城迤北呼鸾道。",
      "酒旗风里送征鞍，十里寒烟没衰草。",
      "马鬣荒碑阅岁年，青霜剥落松杉老。",
      "旧冢累累新冢逼，牛羊闲行眠不得。",
      "肖形翁仲默为情，山鸟山花怨何极。",
      "莫诧任嚣土一丘，紫云天远夕阳收。",
      "朅来井邑多横死，暴骨何曾到冢头。"
    ]
  },
  {
    "id": "e647d10fbd4c4e7ab8e588b4c1d3ade6",
    "title": "咏怀",
    "authorName": "区怀年",
    "authorId": "e647d10fbd4c4e7ad1457b72d1457b72",
    "dynasty": "明",
    "content": [
      "胜情觉无几，系累恒苦多。",
      "青阳宛如昨，朱夏忽蹉跎。",
      "商飙流户庭，繁露沾林柯。",
      "哀猿啸中野，寒鸟鸣相和。",
      "感兹日月除，怅彼劳者歌。",
      "肤颜谢畴昔，不乐将奈何。"
    ]
  },
  {
    "id": "e647d10fbd4c4e7aab7426f5a47073a8",
    "title": "饮酒",
    "authorName": "区怀年",
    "authorId": "e647d10fbd4c4e7ad1457b72d1457b72",
    "dynasty": "明",
    "content": [
      "解忧惟杜康，斯语良匪激。",
      "况乃索居际，短歌御岑寂。",
      "相对尽一升，颓然堪岸帻。",
      "但取快心志，何必斗与石。",
      "至理人莫窥，柴桑卓高识。"
    ]
  },
  {
    "id": "e647d10fbd4c4e7ac67a79083ad5f5cb",
    "title": "赴都别伯兄启图",
    "authorName": "区怀年",
    "authorId": "e647d10fbd4c4e7ad1457b72d1457b72",
    "dynasty": "明",
    "content": [
      "严冬戒原野，群动咸休栖。",
      "胡我事行迈，而乃轻别离。",
      "别离讵云苦，所虞旷庭闱。",
      "林萱有馀芳，明发殷中怀。",
      "分情变寒律，埙篪声凄凄。",
      "系恋不忍前，涕泗沾人衣。",
      "出户三太息，仰见浮云驰。"
    ]
  },
  {
    "id": "e647d10fbd4c4e7a215649016109b752",
    "title": "游仙",
    "authorName": "区怀年",
    "authorId": "e647d10fbd4c4e7ad1457b72d1457b72",
    "dynasty": "明",
    "content": [
      "神山发石髓，蓝田产灵玉。",
      "揽策事长游，谁能终碌碌。",
      "高蹈寻丹书，彷忽穷地轴。",
      "西循涉蒙汜，东戾晞旸谷。",
      "挥手弄云烟，寰区一何局。",
      "逸览恒超然，规观祇颦蹙。"
    ]
  },
  {
    "id": "e647d10fbd4c4e7aec90f3d3b5e05e36",
    "title": "南园社中赠陈集生太史",
    "authorName": "区怀年",
    "authorId": "e647d10fbd4c4e7ad1457b72d1457b72",
    "dynasty": "明",
    "content": [
      "离明胜文物，彪矣为国章。",
      "夫君中蔚起，束发膺衮裳。",
      "声华遍寰海，丽藻标堂皇。",
      "被命事輶轩，翱翔还旧邦。",
      "敦兹风雅谊，千秋从摴扬。",
      "延结迨暗泯，载笔依辉光。"
    ]
  },
  {
    "id": "e647d10fbd4c4e7a0c428de41d301e5f",
    "title": "送蒋梦范之延绥",
    "authorName": "区怀年",
    "authorId": "e647d10fbd4c4e7ad1457b72d1457b72",
    "dynasty": "明",
    "content": [
      "洪流遍寰海，岱岳犹峥嵘。",
      "世人皆啜醨，而君乃独醒。",
      "踟蹰困京邑，抱道安所荣。",
      "文心极淹博，茹奇吐玄精。",
      "缔好相喻问，楮墨多仪型。",
      "何当揽衣去，别虑恒怔怔。"
    ]
  },
  {
    "id": "e647d10fbd4c4e7a5137b2b4095f38e2",
    "title": "述感",
    "authorName": "区怀年",
    "authorId": "e647d10fbd4c4e7ad1457b72d1457b72",
    "dynasty": "明",
    "content": [
      "束发尚夸迈，通显非所谋。",
      "秉衷霄汉间，落落难为俦。",
      "侵寻迨中岁，百虑纷相投。",
      "生事日以亏，窘逼内自尤。",
      "露肘方捉襟，狐死宁首丘。",
      "垂老为贫役，冲寒走道周。",
      "骨肉任睽离，乡国阻且修。",
      "抱牍惭匪躬，溲勃幸见收。",
      "顾此猥孱资，驱策将安求。",
      "守拙亦云美，素业空千秋。"
    ]
  },
  {
    "id": "e647d10fbd4c4e7a4a267a4443614000",
    "title": "初秋郊寺避暑",
    "authorName": "区怀年",
    "authorId": "e647d10fbd4c4e7ad1457b72d1457b72",
    "dynasty": "明",
    "content": [
      "野刹隐平皋，巍楼阚层城。",
      "灵境谢氛埃，秋空散炎烝。",
      "绿槐森萧萧，残蝉时一鸣。",
      "镜理有馀赏，玩物聊移情。",
      "畅矣箕颍俦，天气飘素缨。"
    ]
  },
  {
    "id": "e647d10fbd4c4e7a676b6f1d35a4857f",
    "title": "晓月",
    "authorName": "区怀年",
    "authorId": "e647d10fbd4c4e7ad1457b72d1457b72",
    "dynasty": "明",
    "content": [
      "露薄东方高，众星忽已落。",
      "独此云娥鉴，隤然挂天角。",
      "碧空淡于洗，浮光乱参错。",
      "老兔不知寒，轻风裂霞幕。"
    ]
  },
  {
    "id": "e647d10fbd4c4e7a6aaac182c00b5b24",
    "title": "送家兄启图补官",
    "authorName": "区怀年",
    "authorId": "e647d10fbd4c4e7ad1457b72d1457b72",
    "dynasty": "明",
    "content": [
      "髦士骋熙绩，蹇运亟材谞。",
      "值兹戎马秋，蹂躏将焉如。",
      "王事信靡盬，肉食方拮据。",
      "伯也肆宏襟，揽辔遵上都。",
      "牛刀讵轻割，龙盾聊复图。",
      "抗迹圭组间，翼赞谅非孤。",
      "懋尔安攘略，千载垂令谟。",
      "管乐有殊轨，奋志终齐驱。",
      "拙哉余小子，操术一何迂。",
      "声誉靡所藉，株守园若庐。",
      "临路增慨慷，霜树惊寒乌。",
      "升沉各有致，行矣毋趑趄。"
    ]
  },
  {
    "id": "e647d10fbd4c4e7a38e23482171c199b",
    "title": "春晚",
    "authorName": "区怀年",
    "authorId": "e647d10fbd4c4e7ad1457b72d1457b72",
    "dynasty": "明",
    "content": [
      "夜爽客不寐，春阴螇先鸣。",
      "稍迟东樊月，延照西𤀌汀。",
      "高咏展遐趣，薄怀忘近营。",
      "安得箕山俦，一笑披柴荆。"
    ]
  },
  {
    "id": "e647d10fbd4c4e7af881eca7447deb53",
    "title": "示禧禋二儿励学",
    "authorName": "区怀年",
    "authorId": "e647d10fbd4c4e7ad1457b72d1457b72",
    "dynasty": "明",
    "content": [
      "学问正何取，奥义涵其中。",
      "微言迪英哲，典论开颛蒙。",
      "苟非先圣训，酝酿于心胸。",
      "虽复美衣食，将与鹿豕同。",
      "君子务进修，曲士徇穷通。",
      "识力贵超迈，器宇羞凡庸。",
      "盛年不我再，鬓发如霜蓬。",
      "勉矣恒咨求，谅无旦夕功。"
    ]
  },
  {
    "id": "e647d10fbd4c4e7a2f04d25afec27eef",
    "title": "寄友人白云山居",
    "authorName": "区怀年",
    "authorId": "e647d10fbd4c4e7ad1457b72d1457b72",
    "dynasty": "明",
    "content": [
      "白云山下多瑶草，白云山中开士老。",
      "古拓空馀瘗鹤铭，新诗偶寄呼鸾道。",
      "近闻结屋清溪阴，烟莎不剪莓苔深。",
      "有时长啸倚岩石，木叶萧萧风满林。",
      "短衣荷篑无人识，日采松花充午食。",
      "藜杖归来及晚钟，前峰月照溪烟碧。"
    ]
  },
  {
    "id": "e647d10fbd4c4e7a5f49a435c5fae97f",
    "title": "采茶女郎行",
    "authorName": "区怀年",
    "authorId": "e647d10fbd4c4e7ad1457b72d1457b72",
    "dynasty": "明",
    "content": [
      "小姑青丝初覆肩，阿姊勒帛横胸前。",
      "秃襟细苎薄如雾，芳春调笑茶畦边。",
      "畦树荫疏风日暖，江天雨过黄芽短。",
      "纤手盈盈折露梢，倾筐只觉含情远。",
      "溪桥草色绿参差，赢得行人问路歧。",
      "娇嗔不语潮红晕，无限春愁两颊知。"
    ]
  },
  {
    "id": "e647d10fbd4c4e7a210d2231af5f25be",
    "title": "述先十章",
    "authorName": "区怀年",
    "authorId": "e647d10fbd4c4e7ad1457b72d1457b72",
    "dynasty": "明",
    "content": [
      "隆隆嘉运，硕彦是膺。",
      "德沭温粹，言贲休明。",
      "挠之不屈，溷之逾清。",
      "懿型姱节，邦国之桢。",
      "伊予肇宗，鬼臾斯衍。",
      "匡翼有熊，令闻不殄。",
      "厥祚悠长，逮于中宪。",
      "受牧东瓯，崇勋懋展。",
      "肃后方升，岛夷搆难。",
      "屠民戕吏，井邑既殚。",
      "宾资良牧，振旅桓桓。",
      "挫彼狂狡，越以乂安。",
      "鸟尽弓藏，昔贤所慑。",
      "乐毅强燕，代于骑劫。",
      "衮钺不侔，奸回肆谍。",
      "遥遥副车，亶堕骏业。",
      "天锡纯嘏，赫濯以昌。",
      "笃生哲考，维珩维璜。",
      "丕承先烈，微直肯堂。",
      "跻于清庙，黼黻用光。",
      "粤在定陵，份份文质。",
      "孰佐论思，既轨既物。",
      "豹尾宣麻，螭头载笔。",
      "夙夜惟寅，昭其罔佚。",
      "珠辉玉灿，穆穆其容。",
      "爰承简命，作友储宫。",
      "陈诗绎典，纳诸谦冲。",
      "乃赞三礼，百辟景从。",
      "直道寡援，孤行速谤。",
      "谗人訾訾，清时弗谅。",
      "休养天闲，宸衷特贶。",
      "夷然引退，戒此羸壮。",
      "达生无我，高谊薄云。",
      "冥情显晦，泉石娱真。",
      "玄风独迈，逸藻缤纷。",
      "芟厥蘩秽，功在斯文。",
      "嗟我小子，匿瑕丛类。",
      "负荷不堪，濒于废坠。",
      "遑遑昕夕，尔勖尔励。",
      "缅维慎修，敢云保世。"
    ]
  },
  {
    "id": "e647d10fbd4c4e7a6671da01e1bb3150",
    "title": "呈司徒季父五章",
    "authorName": "区怀年",
    "authorId": "e647d10fbd4c4e7ad1457b72d1457b72",
    "dynasty": "明",
    "content": [
      "廓哉二仪，至道克塞。",
      "孰是仔肩，元夫有则。",
      "被仁弘义，渊毅方直。",
      "四国景行，其仪不忒。",
      "精一之旨，往哲肇宣。",
      "汇流洙泗，实浚其源。",
      "繄余季父，独刊陈筌。",
      "居然堂奥，德业攸尊。",
      "植德既丰，秉节维纯。",
      "绝彼奸回，济此国屯。",
      "乃丁阳九，越在隐沦。",
      "志存身晦，卓尔天民。",
      "丘园适贲，性学阐敷。",
      "朋来豫乐，斯人为徒。",
      "周旋謦咳，允著嘉谟。",
      "冥于化运，曷问荣枯。",
      "滔滔末世，情欲是縻。",
      "垫乎昏瞀，惟父振之。",
      "履道坦坦，慎言偲偲。",
      "抉微修慝，玄襟匪夷。"
    ]
  },
  {
    "id": "e647d10fbd4c4e7aa0552f4951c6d616",
    "title": "丰草六章",
    "authorName": "区怀年",
    "authorId": "e647d10fbd4c4e7ad1457b72d1457b72",
    "dynasty": "明",
    "content": [
      "萋萋丰草，漠漠长林。",
      "裴回昕夕，实慰我心。",
      "往哲是模，岂繄自今。",
      "顾瞻飞鸟，爰写鸣琴。",
      "丰草萋萋，长林漠漠。",
      "裴回昕夕，我心既穫。",
      "火耨刀耕，资用匪薄。",
      "时乎不遇，考槃斯托。",
      "炎疢既消，景物斯和。",
      "招从邻曲，幽事实多。",
      "晤言诜诜，遂及笑歌。",
      "今我不乐，来日如何。",
      "得失之际，宣尼有言。",
      "苟能衡命，不讳执鞭。",
      "庸知所好，淡薄自耑。",
      "优哉悠哉，聊以永年。",
      "孰是保躯，而非明哲。",
      "漱彼清泠，荫此嘉樾。",
      "心遥晷驶，言念綦切。",
      "巧者劳劳，我任其拙。",
      "舍生徇物，岂情所宜。",
      "一丘一壑，自谓过之。",
      "饥则待炊，闲当命卮。",
      "寤寐无忝，庶其免而。"
    ]
  },
  {
    "id": "e647d10fbd4c4e7ab9662ddb0e15795f",
    "title": "涉江五章章六句",
    "authorName": "区怀年",
    "authorId": "e647d10fbd4c4e7ad1457b72d1457b72",
    "dynasty": "明",
    "content": [
      "江之广兮，有菱有荷。",
      "言往从之，爰摭其华。",
      "轻飔扬翔，安澜欲狂。",
      "江之广兮，有荷有菱。",
      "言往从之，爰撷其英。",
      "轻飔裴回，安澜欲隤。",
      "白石晃晃，江水潒潒。",
      "虽曰潒潒，中心如荡。",
      "惓然兴思，夫谁与我榜。",
      "白石摺摺，江水渫渫。",
      "虽曰渫渫，中心如猎。",
      "惓然兴思，夫谁与我楫。",
      "白石队队，江水汇汇。",
      "虽曰汇汇，中心如醉。",
      "惓然兴思，夫谁与我济。"
    ]
  },
  {
    "id": "e647d10fbd4c4e7a264dcaa38b405f12",
    "title": "花信愁",
    "authorName": "区怀年",
    "authorId": "e647d10fbd4c4e7ad1457b72d1457b72",
    "dynasty": "明",
    "content": [
      "花愁累月不解，酒债经时暂逋。",
      "浑脱从他作队，高阳笑我非徒。"
    ]
  },
  {
    "id": "e647d10fbd4c4e7a264dcaa3f013ed0a",
    "title": "花信愁",
    "authorName": "区怀年",
    "authorId": "e647d10fbd4c4e7ad1457b72d1457b72",
    "dynasty": "明",
    "content": [
      "夙昔未谙愁况，蹉跎远寄孤踪。",
      "若计松滋晚穫，石田处处妨农。"
    ]
  },
  {
    "id": "e647d10fbd4c4e7a264dcaa38cfa65d4",
    "title": "花信愁",
    "authorName": "区怀年",
    "authorId": "e647d10fbd4c4e7ad1457b72d1457b72",
    "dynasty": "明",
    "content": [
      "巢松注想匡谷，棹雪空怀剡溪。",
      "岁月满腔愁谱，都从烟雨凄迷。"
    ]
  },
  {
    "id": "e647d10fbd4c4e7a264dcaa317cbc6c8",
    "title": "花信愁",
    "authorName": "区怀年",
    "authorId": "e647d10fbd4c4e7ad1457b72d1457b72",
    "dynasty": "明",
    "content": [
      "蹇劣徒悲浪迹，迂慵薄拟焚修。",
      "千秋脍炙平子，叙咏空闻四愁。"
    ]
  },
  {
    "id": "e647d10fbd4c4e7a7d8e5ae5f786c511",
    "title": "秋日闲居",
    "authorName": "区怀年",
    "authorId": "e647d10fbd4c4e7ad1457b72d1457b72",
    "dynasty": "明",
    "content": [
      "闲资副墨欣赏，颇豁秋深病怀。",
      "供具茶烟芋火，栖迟竹坞茅斋。"
    ]
  },
  {
    "id": "e647d10fbd4c4e7a7d8e5ae53cdca1cf",
    "title": "秋日闲居",
    "authorName": "区怀年",
    "authorId": "e647d10fbd4c4e7ad1457b72d1457b72",
    "dynasty": "明",
    "content": [
      "弈侣消闲一局，禅宗了悟三车。",
      "俄闻户外香发，不觉窗西月斜。"
    ]
  },
  {
    "id": "e647d10fbd4c4e7a7d8e5ae508ce5c30",
    "title": "秋日闲居",
    "authorName": "区怀年",
    "authorId": "e647d10fbd4c4e7ad1457b72d1457b72",
    "dynasty": "明",
    "content": [
      "引晦声华易损，投闲物累应疏。",
      "试看东篱黄菊，秋来诗兴何如？"
    ]
  },
  {
    "id": "e647d10fbd4c4e7a7d8e5ae574c4a40c",
    "title": "秋日闲居",
    "authorName": "区怀年",
    "authorId": "e647d10fbd4c4e7ad1457b72d1457b72",
    "dynasty": "明",
    "content": [
      "倦倚丛隈怪石，微吟屐底青莎。",
      "饶他绂冕荣宠，胸次能闲几何。"
    ]
  },
  {
    "id": "e647d10fbd4c4e7a503c6f89bec9c608",
    "title": "题画",
    "authorName": "区怀年",
    "authorId": "e647d10fbd4c4e7ad1457b72d1457b72",
    "dynasty": "明",
    "content": [
      "春融远树飞翠，昼永晴川落霞。",
      "天外藜筇鸟道，云中鸡犬人家。"
    ]
  },
  {
    "id": "e647d10fbd4c4e7a503c6f89062e4659",
    "title": "题画",
    "authorName": "区怀年",
    "authorId": "e647d10fbd4c4e7ad1457b72d1457b72",
    "dynasty": "明",
    "content": [
      "层峦鹤径虚引，隔浦鱼舟自闲。",
      "落木桥边草阁，斜阳径里柴关。"
    ]
  },
  {
    "id": "e647d10fbd4c4e7a2996ab871f11289b",
    "title": "𤀌东杂咏",
    "authorName": "区怀年",
    "authorId": "e647d10fbd4c4e7ad1457b72d1457b72",
    "dynasty": "明",
    "content": [
      "独树溪边钓侣，孤村浦上田家。",
      "废市寒生暮霭，晴峦隐带秋霞。"
    ]
  },
  {
    "id": "e647d10fbd6e364bdbe599294322389c",
    "title": "村居",
    "authorName": "郭㻬娘",
    "authorId": "e647d10fbd6e364bd1457b72d1457b72",
    "dynasty": "明",
    "content": [
      "卜筑编篱傍水滨，每逢良夕月初生。",
      "寒蛩向户偏同觉，宿鸟依帷不自惊。",
      "江上湘娥愁暮竹，人间旅客赋秋蘅。",
      "萧萧芦荻烟云外，况值天高露气清。"
    ]
  },
  {
    "id": "e647d10fbd6e364b59a4fe51958b6c78",
    "title": "泛舟埭墅",
    "authorName": "郭㻬娘",
    "authorId": "e647d10fbd6e364bd1457b72d1457b72",
    "dynasty": "明",
    "content": [
      "一望平林压浪过，白云淡淡影无多。",
      "夕阳风急归心晚，犹听前溪起棹歌。"
    ]
  },
  {
    "id": "e647d10fbd6e364bbf78ed53ae1b26ab",
    "title": "游女",
    "authorName": "郭㻬娘",
    "authorId": "e647d10fbd6e364bd1457b72d1457b72",
    "dynasty": "明",
    "content": [
      "珊珊楚步小桥东，笑语香微花影红。",
      "斜过柳阴人不见，白云满径一溪通。"
    ]
  },
  {
    "id": "e647d10fbd9ce06dc27ffadbbc37a626",
    "title": "峡山",
    "authorName": "黎璿",
    "authorId": "e647d10fbd9ce06dd1457b72d1457b72",
    "dynasty": "明",
    "content": [
      "名山春日喜跻攀，束隘江流双峡环。",
      "林鸟啼残三月影，芒鞋踏破几苔斑。",
      "泉声宛转东西涧，树色微茫前后湾。",
      "泰岱徘徊曾驻节，何如此地挂冠闲。"
    ]
  },
  {
    "id": "e647d10fbda5a07f1f105deb50399ce0",
    "title": "渡江",
    "authorName": "孙一元",
    "authorId": "e647d10fbda5a07f729c6888db191505",
    "dynasty": "明",
    "content": [
      "斗酒醉初醒，长歌望海门。",
      "晚山横北固，落日照中原。",
      "沙白鸟双下，天青江独吞。",
      "壮怀方激烈，危坐欲腾鶱。"
    ]
  },
  {
    "id": "e647d10fbda5a07f35a54cd8d3123154",
    "title": "看山",
    "authorName": "孙一元",
    "authorId": "e647d10fbda5a07f729c6888db191505",
    "dynasty": "明",
    "content": [
      "支郎构别业，庞老远尘寰。",
      "偶到无言处，来看江上山。",
      "风篁元不整，水鹤自飞还。",
      "残日渔樵尽，柴门影独闲。"
    ]
  },
  {
    "id": "e647d10fbda5a07f59a752ec93d1496c",
    "title": "秋兴二首",
    "authorName": "孙一元",
    "authorId": "e647d10fbda5a07f729c6888db191505",
    "dynasty": "明",
    "content": [
      "白帻乘高兴，青山载酒瓯。",
      "登临歌猛士，形胜俯南州。",
      "龙卧江光晚，雕盘云色秋。",
      "西湖有狂客，吹笛遍沧洲。"
    ]
  },
  {
    "id": "e647d10fbda5a07f59a752ec11254ef1",
    "title": "秋兴二首",
    "authorName": "孙一元",
    "authorId": "e647d10fbda5a07f729c6888db191505",
    "dynasty": "明",
    "content": [
      "平野秋光净，广川落日虚。",
      "红留枫树晚，黄见菊花初。",
      "时序悲舟楫，江湖无谏书。",
      "南山归卧处，还喜有茅庐。"
    ]
  },
  {
    "id": "e647d10fbda5a07f2726903fe60bd299",
    "title": "读孟浩然诗",
    "authorName": "孙一元",
    "authorId": "e647d10fbda5a07f729c6888db191505",
    "dynasty": "明",
    "content": [
      "春水长兰苕，春鸥来复饶。",
      "云光欲到地，江色澹相摇。",
      "浊酒同渔父，轻风动野袍。",
      "岘山斜照里，归去趁鸣桡。"
    ]
  },
  {
    "id": "e647d10fbda5a07ff34f078f6bdb7b6d",
    "title": "登越江城寄彭济物宪副",
    "authorName": "孙一元",
    "authorId": "e647d10fbda5a07f729c6888db191505",
    "dynasty": "明",
    "content": [
      "鼓角风初曙，登楼倚望时。",
      "春愁迷断雁，野色带荒陴。",
      "千里云山梦，十年江海诗。",
      "兵戈阻前路，还系故人思。"
    ]
  },
  {
    "id": "e647d10fbda5a07f9e4a2cdbaf06afdd",
    "title": "有客",
    "authorName": "孙一元",
    "authorId": "e647d10fbda5a07f729c6888db191505",
    "dynasty": "明",
    "content": [
      "草堂对湖水，地僻有高情。",
      "雨意开林色，秋光泛菊英。",
      "到船觅鱼蟹，有客过柴荆。",
      "长日看山处，相留几簟清。"
    ]
  },
  {
    "id": "e647d10fbda5a07f63f00900b65dda55",
    "title": "同沈启南吴门载酒泛月二首",
    "authorName": "孙一元",
    "authorId": "e647d10fbda5a07f729c6888db191505",
    "dynasty": "明",
    "content": [
      "望望苍茫里，闲云度野田。",
      "山空偏受月，水阔不分天。",
      "酒盏初侵夜，星河半在船。",
      "白袍江海上，樗散自年年。"
    ]
  },
  {
    "id": "e647d10fbda5a07f63f00900f4b9d220",
    "title": "同沈启南吴门载酒泛月二首",
    "authorName": "孙一元",
    "authorId": "e647d10fbda5a07f729c6888db191505",
    "dynasty": "明",
    "content": [
      "微茫风日暮，归鸟下青田。",
      "暝色遥吞树，波容澹写天。",
      "豚鱼不吹浪，萍叶故迎船。",
      "笑杀鸱夷子，浮家不计年。"
    ]
  },
  {
    "id": "e647d10fbda5a07f4dcbe4c869db0775",
    "title": "晓起",
    "authorName": "孙一元",
    "authorId": "e647d10fbda5a07f729c6888db191505",
    "dynasty": "明",
    "content": [
      "晓起风威急，江城鼓乱挝。",
      "沙明初报日，树冻半留花。",
      "末路无腾蹋，孤怀有岁华。",
      "平生杜陵老，烂醉是生涯。"
    ]
  },
  {
    "id": "e647d10fbda5a07fdca40efbd34ebbc3",
    "title": "癸酉六月望夜同施邦直棹舟西湖历六桥抵望湖亭乘月登孤山拜和靖处士墓",
    "authorName": "孙一元",
    "authorId": "e647d10fbda5a07f729c6888db191505",
    "dynasty": "明",
    "content": [
      "向晚南屏路，相携上钓䑳。",
      "山根晴亦湿，湖面夜难昏。",
      "月色留吹笛，鸥群避洗樽。",
      "来寻林处士，地下有知言。"
    ]
  },
  {
    "id": "e647d10fbda5a07f7be1cf283761c1fc",
    "title": "戎马",
    "authorName": "孙一元",
    "authorId": "e647d10fbda5a07f729c6888db191505",
    "dynasty": "明",
    "content": [
      "戎马临关塞，笳声远地哀。",
      "朝廷闻选士，道路困输财。",
      "星月天山动，烽烟瀚海来。",
      "安能有飞将，坐扫阵云开。"
    ]
  },
  {
    "id": "e647d10fbda5a07f4611e1542ef4f0b5",
    "title": "渔父",
    "authorName": "孙一元",
    "authorId": "e647d10fbda5a07f729c6888db191505",
    "dynasty": "明",
    "content": [
      "野水平于席，中流风力微。",
      "江花迎日净，沙鸟背帆飞。",
      "黄帽为渔父，青钱买钓矶。",
      "只今鸥社里，投老愿无违。"
    ]
  },
  {
    "id": "e647d10fbda5a07f911599834210b1c5",
    "title": "听泉",
    "authorName": "孙一元",
    "authorId": "e647d10fbda5a07f729c6888db191505",
    "dynasty": "明",
    "content": [
      "听泉坐厓石，来洗人间烦。",
      "到面叶声乱，隔林雨意喧。",
      "调高元自得，道在却谁言。",
      "归路不知晚，还看白鸟翻。"
    ]
  },
  {
    "id": "e647d10fbda5a07f28f9286b499f7c3c",
    "title": "席上沈启南先生限韵赋白荷花因柬钱士弘水部",
    "authorName": "孙一元",
    "authorId": "e647d10fbda5a07f729c6888db191505",
    "dynasty": "明",
    "content": [
      "越女起新浴，亭亭立晚凉。",
      "波明吊清影，露冷荐瑶觞。",
      "与月还同调，无人只自芳。",
      "永言老南浦，愿不嫁东皇。"
    ]
  },
  {
    "id": "e647d10fbda5a07f18a15a637187b638",
    "title": "送杭东卿宪副入京",
    "authorName": "孙一元",
    "authorId": "e647d10fbda5a07f729c6888db191505",
    "dynasty": "明",
    "content": [
      "对面意不尽，长风吹别襟。",
      "江湖浮树杪，鹳鹤下秋阴。",
      "群盗还多难，诸方虑已深。",
      "治平望公等，尧舜格君心。"
    ]
  },
  {
    "id": "e647d10fbda5a07f2306c9c572d884ce",
    "title": "夜起煮茶",
    "authorName": "孙一元",
    "authorId": "e647d10fbda5a07f729c6888db191505",
    "dynasty": "明",
    "content": [
      "碎擘月团细，分灯来夜缸。",
      "瓦铛然野竹，石瓮泻秋江。",
      "水火声初战，旗枪势已降。",
      "月明犹在壁，风雨打山窗。"
    ]
  },
  {
    "id": "e647d10fbda5a07f1a029b8355239da0",
    "title": "谒孤山林和靖处士祠",
    "authorName": "孙一元",
    "authorId": "e647d10fbda5a07f729c6888db191505",
    "dynasty": "明",
    "content": [
      "我识林居士，角巾老不妨。",
      "文章馀琬琰，山水借声光。",
      "老鹤迎人立，疏梅作意香。",
      "谁言傍修竹，配食水仙王。"
    ]
  },
  {
    "id": "e647d10fbda5a07f51753a9a4b760962",
    "title": "忆昔",
    "authorName": "孙一元",
    "authorId": "e647d10fbda5a07f729c6888db191505",
    "dynasty": "明",
    "content": [
      "忆昔云中士，括囊秘命修。",
      "於菟驮醉影，老剑伴清游。",
      "绝火毛三伐，饮泉月一抔。",
      "十年回首处，天地隔沧洲。"
    ]
  },
  {
    "id": "e647d10fbda5a07f1e0d0233e9cb30e5",
    "title": "晚霁",
    "authorName": "孙一元",
    "authorId": "e647d10fbda5a07f729c6888db191505",
    "dynasty": "明",
    "content": [
      "晚来雨初霁，烟火隔林微。",
      "一径牛羊入，孤村桑柘稀。",
      "长天下远水，积雾带岩扉。",
      "月黑闻人语，溪南种树归。"
    ]
  },
  {
    "id": "e647d10fbda5a07fbac45e6f825d48b9",
    "title": "月夜同施彦器毛应奎二宪副三茅方丈对饮得饶字",
    "authorName": "孙一元",
    "authorId": "e647d10fbda5a07f729c6888db191505",
    "dynasty": "明",
    "content": [
      "意极不成舞，角巾醉里豪。",
      "菉葹悲道路，山水自渔樵。",
      "白月照斗酒，长风吹鬓毛。",
      "夜深催击钵，一笑得诗饶。"
    ]
  },
  {
    "id": "e647d10fbda5a07f2882c4b6dbf04f4b",
    "title": "月夜登台和彭济物韵",
    "authorName": "孙一元",
    "authorId": "e647d10fbda5a07f729c6888db191505",
    "dynasty": "明",
    "content": [
      "凌虚有古榭，入夜月同幽。",
      "桂影吹欲散，水光凝不流。",
      "酒杯落吾手，诗句破高秋。",
      "见说卢敖在，同追汗漫游。"
    ]
  },
  {
    "id": "e647d10fbda5a07ff3340ffbdb1e2682",
    "title": "月夜过凌时东",
    "authorName": "孙一元",
    "authorId": "e647d10fbda5a07f729c6888db191505",
    "dynasty": "明",
    "content": [
      "角巾兴自好，爱月访柴门。",
      "幽事同吾子，青山阁酒樽。",
      "江风动高树，野水明孤村。",
      "欲问今宵意，渔歌起钓䑳。"
    ]
  },
  {
    "id": "e647d10fbda5a07f85f9dd7fc8e18813",
    "title": "宿归云庵",
    "authorName": "孙一元",
    "authorId": "e647d10fbda5a07f729c6888db191505",
    "dynasty": "明",
    "content": [
      "独坐山中寺，境闲真意存。",
      "瓦灯燃石壁，松叶暗柴门。",
      "夜久无群动，诗成偶自言。",
      "上方钟意早，山月落前轩。"
    ]
  },
  {
    "id": "e647d10fbda5a07f6eff99c8d7b43f20",
    "title": "秋夜不寐",
    "authorName": "孙一元",
    "authorId": "e647d10fbda5a07f729c6888db191505",
    "dynasty": "明",
    "content": [
      "造物终难料，夜长耿不眠。",
      "酒醒灯晕里，秋堕叶声边。",
      "盆盎乾坤梦，溪山藜苋缘。",
      "平生陈正字，死不受人怜。"
    ]
  },
  {
    "id": "e647d10fbda5a07f0f54f0b9433d245e",
    "title": "沈启南挽词",
    "authorName": "孙一元",
    "authorId": "e647d10fbda5a07f729c6888db191505",
    "dynasty": "明",
    "content": [
      "风流惊绝代，投老有馀情。",
      "海内求诗草，图中听水声。",
      "人多怜蹇拙，天亦爱聪明。",
      "回首荒山道，斜阳草树平。"
    ]
  },
  {
    "id": "e647d10fbda5a07f09160180059f57ac",
    "title": "夜宴",
    "authorName": "孙一元",
    "authorId": "e647d10fbda5a07f729c6888db191505",
    "dynasty": "明",
    "content": [
      "河汉近瑶席，开帘空翠生。",
      "金杯摇夜影，画烛剪春声。",
      "一笑藏钩戏，低回舞雪轻。",
      "欢歌杂未歇，澹月照三更。"
    ]
  },
  {
    "id": "e647d10fbda5a07f53c0c83a1f27096b",
    "title": "送许天赉赴春试",
    "authorName": "孙一元",
    "authorId": "e647d10fbda5a07f729c6888db191505",
    "dynasty": "明",
    "content": [
      "角巾快一识，相对残阳红。",
      "多路笑我拙，收功与子同。",
      "山青去鸟外，春满片帆中。",
      "政恐钓竿手，画眉终未工。"
    ]
  },
  {
    "id": "e647d10fbda5a07f2c99a232755c63e6",
    "title": "剑",
    "authorName": "孙一元",
    "authorId": "e647d10fbda5a07f729c6888db191505",
    "dynasty": "明",
    "content": [
      "得自昆吾北，土花尚蚀红。",
      "歌鱼志终侠，斫地气何雄。",
      "寒日飞孤电，晴空走白虹。",
      "平生忠义在，仗尔靖蛮戎。"
    ]
  },
  {
    "id": "e647d10fbda5a07fe5df91504a7a770d",
    "title": "晚晴信步至城东草堂主人开樽留酌",
    "authorName": "孙一元",
    "authorId": "e647d10fbda5a07f729c6888db191505",
    "dynasty": "明",
    "content": [
      "东风吹晚步，拄杖散闲身。",
      "燕掠春阴薄，鸠鸣桑叶新。",
      "过君文杏馆，呼我谪仙人。",
      "政有烟霞骨，还知麋鹿亲。"
    ]
  },
  {
    "id": "e647d10fbda5a07f7ca03591f68ad750",
    "title": "毗陵李太守御贼",
    "authorName": "孙一元",
    "authorId": "e647d10fbda5a07f729c6888db191505",
    "dynasty": "明",
    "content": [
      "战格东西破，孤城誓始终。",
      "自挥朱雀帜，众拥紫髯公。",
      "吴楚哀歌满，江湖控制雄。",
      "为怜巡远义，须爱晟瑊风。"
    ]
  },
  {
    "id": "e647d10fbda5a07faafbb7fc93f8a9a2",
    "title": "荆溪道中",
    "authorName": "孙一元",
    "authorId": "e647d10fbda5a07f729c6888db191505",
    "dynasty": "明",
    "content": [
      "树夹苍厓立，遥遥溪路微。",
      "浪花迎棹尾，山影上人衣。",
      "饥鹊鸣将下，颓云冻不飞。",
      "还寻旧游处，日暮渔樵稀。"
    ]
  },
  {
    "id": "e647d10fbda5a07fe5033135bc242fe9",
    "title": "王方伯与时制深衣幅巾大带絇履见遗小诗裁谢",
    "authorName": "孙一元",
    "authorId": "e647d10fbda5a07f729c6888db191505",
    "dynasty": "明",
    "content": [
      "教化尊方伯，能令风俗敦。",
      "人文今更焕，吾道喜犹存。",
      "居士香山社，先生独乐园。",
      "兴来风日好，行傍柳花村。"
    ]
  },
  {
    "id": "e647d10fbda5a07f267359c189507625",
    "title": "休宁汊口十咏旗山",
    "authorName": "孙一元",
    "authorId": "e647d10fbda5a07f729c6888db191505",
    "dynasty": "明",
    "content": [
      "有美神明地，青山旗势开。",
      "连村看世胄，继代有贤才。",
      "赤羽迎云出，翠华拂日来。",
      "人家读书处，高下见松梅。"
    ]
  },
  {
    "id": "e647d10fbda5a07f267359c17b0159b6",
    "title": "休宁汊口十咏旗山",
    "authorName": "孙一元",
    "authorId": "e647d10fbda5a07f729c6888db191505",
    "dynasty": "明",
    "content": [
      "平野山根出，形如一鼓横。",
      "何人费修琢，真宰自生成。",
      "苔剥青犹好，云深湿不鸣。",
      "太平有乐部，还拟献承明。"
    ]
  },
  {
    "id": "e647d10fbda5a07f267359c1b4afb79d",
    "title": "休宁汊口十咏旗山",
    "authorName": "孙一元",
    "authorId": "e647d10fbda5a07f729c6888db191505",
    "dynasty": "明",
    "content": [
      "山势南来远，笔峰独不群。",
      "烟岚晴露颖，草木碧成文。",
      "人物千年秀，道源百世闻。",
      "夕阳重回首，高望入寒云。"
    ]
  },
  {
    "id": "e647d10fbda5a07f267359c191a188ca",
    "title": "休宁汊口十咏旗山",
    "authorName": "孙一元",
    "authorId": "e647d10fbda5a07f729c6888db191505",
    "dynasty": "明",
    "content": [
      "一带岭横起，浑如砚琢成。",
      "咸池清露滴，仙掌黑云生。",
      "元气天应结，人文世久明。",
      "诛茅山麓下，闭户著陶泓。"
    ]
  },
  {
    "id": "e647d10fbda5a07f267359c174720efb",
    "title": "休宁汊口十咏旗山",
    "authorName": "孙一元",
    "authorId": "e647d10fbda5a07f729c6888db191505",
    "dynasty": "明",
    "content": [
      "谷口日升处，云开万里辉。",
      "遥看峰影出，渐觉露华稀。",
      "地暖禽声乐，泉甘草木肥。",
      "端明种松处，百万已成围。"
    ]
  },
  {
    "id": "e647d10fbda5a07f267359c14291e99e",
    "title": "休宁汊口十咏旗山",
    "authorName": "孙一元",
    "authorId": "e647d10fbda5a07f729c6888db191505",
    "dynasty": "明",
    "content": [
      "落日溪光净，闲来坐石矶。",
      "因看异人迹，犹见紫云飞。",
      "岸坼枫根出，沙寒石发稀。",
      "怀贤增感慨，回首意都违。"
    ]
  },
  {
    "id": "e647d10fbda5a07f267359c19cf16697",
    "title": "休宁汊口十咏旗山",
    "authorName": "孙一元",
    "authorId": "e647d10fbda5a07f729c6888db191505",
    "dynasty": "明",
    "content": [
      "蜿蜒山脉好，神物欲飞翔。",
      "乱石苍鳞动，千松翠鬣长。",
      "地形接闽越，人物自梁唐。",
      "山脚遗祠在，题诗仰末光。"
    ]
  },
  {
    "id": "e647d10fbda5a07f267359c16b27d1a3",
    "title": "休宁汊口十咏旗山",
    "authorName": "孙一元",
    "authorId": "e647d10fbda5a07f729c6888db191505",
    "dynasty": "明",
    "content": [
      "闻道东林竹，当年有凤鸣。",
      "湿云吹不散，凉月乱还明。",
      "疏见晚山色，遥连茅舍清。",
      "岂无逸士驾，载酒寄高情。"
    ]
  },
  {
    "id": "e647d10fbda5a07f267359c1cd701871",
    "title": "休宁汊口十咏旗山",
    "authorName": "孙一元",
    "authorId": "e647d10fbda5a07f729c6888db191505",
    "dynasty": "明",
    "content": [
      "休阳万山里，民物义相敦。",
      "耕凿犹前古，诗书自一村。",
      "应看风俗厚，尚有典刑存。",
      "遗训追先哲，年来德业温。"
    ]
  },
  {
    "id": "e647d10fbda5a07f267359c1f3cdb72f",
    "title": "休宁汊口十咏旗山",
    "authorName": "孙一元",
    "authorId": "e647d10fbda5a07f729c6888db191505",
    "dynasty": "明",
    "content": [
      "续代开吟社，佳时剩一游。",
      "思奇山改色，兴到鸟深愁。",
      "大雅声犹在，黄初派尚留。",
      "太平风物好，有句颂皇猷。"
    ]
  },
  {
    "id": "e647d10fbda5a07f7ecd227929ef45e6",
    "title": "永嘉王子扬见访山中留酌",
    "authorName": "孙一元",
    "authorId": "e647d10fbda5a07f729c6888db191505",
    "dynasty": "明",
    "content": [
      "樽酒歌声发，蓬门秋意深。",
      "泉光浮野竹，山气湿空林。",
      "一笑得吾子，百年独此心。",
      "便期同隐操，更喜有高吟。"
    ]
  },
  {
    "id": "e647d10fbda5a07ffa6a5c8e5a123f4b",
    "title": "幽居二首",
    "authorName": "孙一元",
    "authorId": "e647d10fbda5a07f729c6888db191505",
    "dynasty": "明",
    "content": [
      "万事归来好，幽居养性灵。",
      "教儿收药裹，留客话熊经。",
      "投老丈人行，生来处士星。",
      "相过君莫问，身世一渔舲。"
    ]
  },
  {
    "id": "e647d10fbda5a07ffa6a5c8e1a1796d9",
    "title": "幽居二首",
    "authorName": "孙一元",
    "authorId": "e647d10fbda5a07f729c6888db191505",
    "dynasty": "明",
    "content": [
      "自得穷通理，幽居不误身。",
      "清流梳石发，远雾着山巾。",
      "竹上僧留偈，庭前鹤近人。",
      "科头坐终日，吾自爱吾真。"
    ]
  },
  {
    "id": "e647d10fbda5a07f08dd950c0b3da817",
    "title": "山寺对雪",
    "authorName": "孙一元",
    "authorId": "e647d10fbda5a07f729c6888db191505",
    "dynasty": "明",
    "content": [
      "寒入山中寺，今晨雪意逢。",
      "清樽留客过，野兴对僧浓。",
      "别渚迷鸥影，深林印虎踪。",
      "此时谁会我，倚杖立高松。"
    ]
  },
  {
    "id": "e647d10fbda5a07f7111546de227a79e",
    "title": "送吴希明",
    "authorName": "孙一元",
    "authorId": "e647d10fbda5a07f729c6888db191505",
    "dynasty": "明",
    "content": [
      "送子长杨渡，白云歌未终。",
      "江山情共别，灯火梦还同。",
      "一路黄梅雨，半帆白鸟风。",
      "波声催棹急，何处寄诗筒。"
    ]
  },
  {
    "id": "e647d10fbda5a07f14e30be21822b6b2",
    "title": "宜兴吴克学雨中远访予于吴山一宿而别咏此送之",
    "authorName": "孙一元",
    "authorId": "e647d10fbda5a07f729c6888db191505",
    "dynasty": "明",
    "content": [
      "故人共短席，相对酒杯深。",
      "一宿蘧庐梦，百年翰墨心。",
      "雨疏分薄曙，虫响起空林。",
      "后夜成相忆，月明何处砧。"
    ]
  },
  {
    "id": "e647d10fbda5a07f724a24f90b571827",
    "title": "僧明秀东林别业",
    "authorName": "孙一元",
    "authorId": "e647d10fbda5a07f729c6888db191505",
    "dynasty": "明",
    "content": [
      "结屋东林下，市鏖回不闻。",
      "疏花寒照雨，老树暝巢云。",
      "摩诘元非病，懒残不忌荤。",
      "茅檐兀坐处，万物自芸芸。"
    ]
  },
  {
    "id": "e647d10fbda5a07fe5e7f45892a0a5b0",
    "title": "石林",
    "authorName": "孙一元",
    "authorId": "e647d10fbda5a07f729c6888db191505",
    "dynasty": "明",
    "content": [
      "乱石生寒霭，残林带晚曦。",
      "松凉供睡稳，山静与诗宜。",
      "入洞随猿迹，登崖割蜜脾。",
      "朅来天壤内，此地可栖迟。"
    ]
  },
  {
    "id": "e647d10fbda5a07f8d95ddeb8c948bfc",
    "title": "同凌时东吴介夫僧古心游虎跑寺泉头分韵得空字",
    "authorName": "孙一元",
    "authorId": "e647d10fbda5a07f729c6888db191505",
    "dynasty": "明",
    "content": [
      "长日寻幽处，穿林兴不穷。",
      "把杯秋寺里，得句野泉中。",
      "山路晴吹叶，石梁晚度风。",
      "有僧同杖屦，更洗世情空。"
    ]
  },
  {
    "id": "e647d10fbda5a07f95799d1244978318",
    "title": "西爽亭会别周参政杨顾二参议",
    "authorName": "孙一元",
    "authorId": "e647d10fbda5a07f729c6888db191505",
    "dynasty": "明",
    "content": [
      "对酒山亭上，清秋思更豪。",
      "轻鸥动江色，片雨带林皋。",
      "兴逐王司马，诗当何水曹。",
      "分携聊一笑，日暮上渔舠。"
    ]
  },
  {
    "id": "e647d10fbda5a07f8365a76f08cf4522",
    "title": "寄越中诸友",
    "authorName": "孙一元",
    "authorId": "e647d10fbda5a07f729c6888db191505",
    "dynasty": "明",
    "content": [
      "自别西湖上，逃名人不闻。",
      "饭甘黄独味，身在野鸥群。",
      "俗病难相恼，静居已策勋。",
      "何时还一笑，采秀入闲云。"
    ]
  },
  {
    "id": "e647d10fbda5a07fdcacc53db8d1ab90",
    "title": "失鹤六首",
    "authorName": "孙一元",
    "authorId": "e647d10fbda5a07f729c6888db191505",
    "dynasty": "明",
    "content": [
      "只在秋江上，孤音何处闻。",
      "梦回千里月，愁入万山云。",
      "欲赋招难返，长怜思不群。",
      "此时还忆汝，书寄武夷君。"
    ]
  },
  {
    "id": "e647d10fbda5a07f4eb1a3d5014a0d4c",
    "title": "赠郑师准",
    "authorName": "孙一元",
    "authorId": "e647d10fbda5a07f729c6888db191505",
    "dynasty": "明",
    "content": [
      "义居闻郑氏，十世浦江滨。",
      "国有张公艺，人传李自伦。",
      "宗文今更见，俗化喜犹淳。",
      "海内樊篱共，宁无感激人。"
    ]
  },
  {
    "id": "e647d10fbda5a07f510e7723d45efbae",
    "title": "虎丘慧上人山房",
    "authorName": "孙一元",
    "authorId": "e647d10fbda5a07f729c6888db191505",
    "dynasty": "明",
    "content": [
      "占胜景相于，僧闲水竹居。",
      "窗幽滋藓晕，树老带虫书。",
      "石鼎秋联句，溪园夜剪蔬。",
      "买山钱可借，许我筑茅庐。"
    ]
  },
  {
    "id": "e647d10fbda5a07f338e8a7b08223292",
    "title": "独往",
    "authorName": "孙一元",
    "authorId": "e647d10fbda5a07f729c6888db191505",
    "dynasty": "明",
    "content": [
      "无媒幽径迥，笑语领东风。",
      "远烧搀新绿，寒花动小红。",
      "野情藜杖底，诗句酒杯中。",
      "一路春相候，何人识化工。"
    ]
  },
  {
    "id": "e647d10fbda5a07f65a4481fd75c3672",
    "title": "燕都张子言访山中",
    "authorName": "孙一元",
    "authorId": "e647d10fbda5a07f729c6888db191505",
    "dynasty": "明",
    "content": [
      "有客自高格，入山从我游。",
      "衣裳上云色，几簟枕泉流。",
      "嵇叔远世味，山公得酒俦。",
      "柴门近湖水，还可到渔舟。"
    ]
  },
  {
    "id": "e647d10fbda5a07f29f7ef940252e49f",
    "title": "石亭",
    "authorName": "孙一元",
    "authorId": "e647d10fbda5a07f729c6888db191505",
    "dynasty": "明",
    "content": [
      "石亭围野色，晏坐长高情。",
      "细竹通幽涧，呼儿洗玉罂。",
      "苍苍松雨堕，冉冉岛云生。",
      "扫石题诗句，长留真隐名。"
    ]
  },
  {
    "id": "e647d10fbda5a07fe95b970892c7d670",
    "title": "惠山寺",
    "authorName": "孙一元",
    "authorId": "e647d10fbda5a07f729c6888db191505",
    "dynasty": "明",
    "content": [
      "高卧山中寺，瞢腾过午钟。",
      "身间随物化，意到与天通。",
      "松阁云光入，山泉雨气空。",
      "焚香忆摩诘，兴味颇相同。"
    ]
  },
  {
    "id": "e647d10fbda5a07fca1e4cd519120f7f",
    "title": "春日吴门和李献吉见寄二首",
    "authorName": "孙一元",
    "authorId": "e647d10fbda5a07f729c6888db191505",
    "dynasty": "明",
    "content": [
      "春水动幽兴，江行人迹稀。",
      "青枫随浦断，远雁与云归。",
      "过雨花经眼，停舟山近衣。",
      "长吟愁落日，霞外看馀晖。"
    ]
  },
  {
    "id": "e647d10fbda5a07fca1e4cd57284c097",
    "title": "春日吴门和李献吉见寄二首",
    "authorName": "孙一元",
    "authorId": "e647d10fbda5a07f729c6888db191505",
    "dynasty": "明",
    "content": [
      "漫舣吴门棹，因成极胜游。",
      "野吟峰影出，林卧草光流。",
      "帆面过江鸟，云阴开晚洲。",
      "狂歌聊自得，随地觅岩丘。"
    ]
  },
  {
    "id": "e647d10fbda5a07fb75a2b954f8e5d0d",
    "title": "同顾与成参议过蓉湖别墅分韵得禾字",
    "authorName": "孙一元",
    "authorId": "e647d10fbda5a07f729c6888db191505",
    "dynasty": "明",
    "content": [
      "龙山斜带郭，树密野凉多。",
      "湖气熏晴日，云光净绿禾。",
      "茶瓜随地觅，村径与君过。",
      "伫爱幽居晚，儿童竹里歌。"
    ]
  },
  {
    "id": "e647d10fbda5a07f48b9e7020bd0f485",
    "title": "游道场山",
    "authorName": "孙一元",
    "authorId": "e647d10fbda5a07f729c6888db191505",
    "dynasty": "明",
    "content": [
      "伏虎昔年寺，塔留雷半焚。",
      "我来白日静，钟落青山闻。",
      "乱石开云气，晴池散鸟群。",
      "迟回兴不尽，林叶落纷纷。"
    ]
  },
  {
    "id": "e647d10fbda5a07f3156e221b4abe5f0",
    "title": "雨晴",
    "authorName": "孙一元",
    "authorId": "e647d10fbda5a07f729c6888db191505",
    "dynasty": "明",
    "content": [
      "晓起雨初霁，轻风到野袍。",
      "日迎山气尽，天入鹳群高。",
      "出涧喜新涨，携僧同小舠。",
      "欲留还自去，诗意动林皋。"
    ]
  },
  {
    "id": "e647d10fbda5a07fd41eed1ccee2786f",
    "title": "钱员外施药济人远近风动作诗戏赠",
    "authorName": "孙一元",
    "authorId": "e647d10fbda5a07f729c6888db191505",
    "dynasty": "明",
    "content": [
      "济世韩康伯，辞官陶隐居。",
      "花前开药裹，月下检方书。",
      "道骨时应长，尘缘渐破除。",
      "高风动城郭，人迹满门闾。"
    ]
  },
  {
    "id": "e647d10fbda5a07f0e18608225409be2",
    "title": "寄顾台州华玉",
    "authorName": "孙一元",
    "authorId": "e647d10fbda5a07f729c6888db191505",
    "dynasty": "明",
    "content": [
      "使君有道气，为政亦山中。",
      "坐见桃花色，青林度远风。",
      "才堪一世用，官与众人同。",
      "饥食莤溪橡，长歌兴不穷。"
    ]
  },
  {
    "id": "e647d10fbda5a07fcbf5613940799c05",
    "title": "游龙井山",
    "authorName": "孙一元",
    "authorId": "e647d10fbda5a07f729c6888db191505",
    "dynasty": "明",
    "content": [
      "石磴攀萝上，天风倚杖吟。",
      "钟鸣山意动，泉静树光深。",
      "白日观云物，清樽坐石林。",
      "归来兴更好，纤月映孤岑。"
    ]
  },
  {
    "id": "e647d10fbda5a07fc58f13bdb35e5984",
    "title": "晚凉独坐湖上荷花盛开",
    "authorName": "孙一元",
    "authorId": "e647d10fbda5a07f729c6888db191505",
    "dynasty": "明",
    "content": [
      "薄晚西湖上，花开还自怜。",
      "风回香冉冉，鸥泛叶田田。",
      "云色晴移水，月明净放船。",
      "夜凉兴更好，独坐钓丝边。"
    ]
  },
  {
    "id": "e647d10fbda5a07f4afda0d78c78045b",
    "title": "郑继之地官久不过湖上奉简",
    "authorName": "孙一元",
    "authorId": "e647d10fbda5a07f729c6888db191505",
    "dynasty": "明",
    "content": [
      "怪尔狂吟客，不过湖水滨。",
      "宁遭官长骂，莫得野人嗔。",
      "云外乌藤杖，水边白鹭巾。",
      "相看只自好，空送月华新。"
    ]
  },
  {
    "id": "e647d10fbda5a07f9437b4c788b10a3c",
    "title": "同孟佥事望之登虎丘山",
    "authorName": "孙一元",
    "authorId": "e647d10fbda5a07f729c6888db191505",
    "dynasty": "明",
    "content": [
      "停舟倚暮色，开盏对江濆。",
      "山回朱甍出，钟鸣碧殿闻。",
      "林花交野岸，石壁动春云。",
      "落日狂歌客，登临兴不群。"
    ]
  },
  {
    "id": "e647d10fbda5a07f671b5494d7785087",
    "title": "东郭草堂和王济之阁老韵",
    "authorName": "孙一元",
    "authorId": "e647d10fbda5a07f729c6888db191505",
    "dynasty": "明",
    "content": [
      "草堂临野水，苔积路难分。",
      "枕簟虚山月，琴尊度海云。",
      "㗳然真得道，隐矣不须文。",
      "长日少人迹，门开鹳鹤群。"
    ]
  },
  {
    "id": "e647d10fbda5a07fc98e3155df7a5bf6",
    "title": "兰",
    "authorName": "孙一元",
    "authorId": "e647d10fbda5a07f729c6888db191505",
    "dynasty": "明",
    "content": [
      "落日天风动，空山兰叶芳。",
      "潇潇湘水阔，冉冉楚云长。",
      "独抱幽人操，空怀王者香。",
      "隔江费褰采，岁暮永相望。"
    ]
  },
  {
    "id": "e647d10fbda5a07f206a0e591ec95aa0",
    "title": "闻郡使者救水荒",
    "authorName": "孙一元",
    "authorId": "e647d10fbda5a07f729c6888db191505",
    "dynasty": "明",
    "content": [
      "地入鼋鼍窟，天连鹅鹳群。",
      "君心时注念，使节日忧勤。",
      "沧海流云气，青山卷浪文。",
      "岁功犹足望，歌颂动江濆。"
    ]
  },
  {
    "id": "e647d10fbda5a07fb6b485587a60c518",
    "title": "简程确斋",
    "authorName": "孙一元",
    "authorId": "e647d10fbda5a07f729c6888db191505",
    "dynasty": "明",
    "content": [
      "有美人中杰，名应入邵评。",
      "易传殷末世，文尚汉西京。",
      "樽酒观群化，衣冠异俗情。",
      "率溪有长雚，钓取北溟鲸。"
    ]
  },
  {
    "id": "e647d10fbda5a07fa73fa26fc485dd2b",
    "title": "赠黄得之二首",
    "authorName": "孙一元",
    "authorId": "e647d10fbda5a07f729c6888db191505",
    "dynasty": "明",
    "content": [
      "海内谈诗早，声名高适齐。",
      "风尘同伫望，衣食各卑栖。",
      "落日双雕急，空林孤兕啼。",
      "愁闻更出狩，校猎羽林西。"
    ]
  },
  {
    "id": "e647d10fbda5a07fa73fa26f9f1aa208",
    "title": "赠黄得之二首",
    "authorName": "孙一元",
    "authorId": "e647d10fbda5a07f729c6888db191505",
    "dynasty": "明",
    "content": [
      "我爱黄江夏，云山夙有期。",
      "风流怀上世，潇洒有清诗。",
      "笑拾沧江月，行歌青桂枝。",
      "嵇康得石髓，王烈许从师。"
    ]
  },
  {
    "id": "e647d10fbda5a07f3e4553bd248f2606",
    "title": "海盐陈用明朱元素僧明秀见访山中酒次作诗赠之",
    "authorName": "孙一元",
    "authorId": "e647d10fbda5a07f729c6888db191505",
    "dynasty": "明",
    "content": [
      "可人费招挽，今喜过蓬门。",
      "黄鸟坐中午，青山意外春。",
      "诗新联石鼎，兴逸逐清樽。",
      "明日还相忆，来歌白鹭巾。"
    ]
  },
  {
    "id": "e647d10fbda5a07f05f18acafc62057a",
    "title": "题孙道甫东园卷",
    "authorName": "孙一元",
    "authorId": "e647d10fbda5a07f729c6888db191505",
    "dynasty": "明",
    "content": [
      "小辟东园地，间来乐事宜。",
      "幽怀流动处，好鸟忽鸣时。",
      "灌药引清沼，护花编短篱。",
      "主人足高兴，嵇吕共襟期。"
    ]
  },
  {
    "id": "e647d10fbda5a07f9485d7970dd75649",
    "title": "游胜果寺",
    "authorName": "孙一元",
    "authorId": "e647d10fbda5a07f729c6888db191505",
    "dynasty": "明",
    "content": [
      "偶过江上寺，政遇远禅师。",
      "泉石关幽兴，云山进酒卮。",
      "小楼围晏坐，细雨好寻诗。",
      "隔坞茶烟起，烧残藤一枝。"
    ]
  },
  {
    "id": "e647d10fbda5a07fbc7c3787921035d4",
    "title": "茅屋清溪上",
    "authorName": "孙一元",
    "authorId": "e647d10fbda5a07f729c6888db191505",
    "dynasty": "明",
    "content": [
      "茅屋清溪上，渔歌入座闻。",
      "水光偏映竹，钓石自生云。",
      "地近青藜杖，身随白鸟群。",
      "此中有真趣，长日少尘纷。"
    ]
  },
  {
    "id": "e647d10fbda5a07fc3d1ad2a40cf817d",
    "title": "寿杨氏母九十",
    "authorName": "孙一元",
    "authorId": "e647d10fbda5a07f729c6888db191505",
    "dynasty": "明",
    "content": [
      "阿母逢初度，北堂风日晴。",
      "花光动酒影，玉笛转春声。",
      "女阁清樽在，华筵白发明。",
      "膝前供笑语，愿祝到云礽。"
    ]
  },
  {
    "id": "e647d10fbda5a07f4064c99bf356752d",
    "title": "送友人北上",
    "authorName": "孙一元",
    "authorId": "e647d10fbda5a07f729c6888db191505",
    "dynasty": "明",
    "content": [
      "扣舷歌小海，判袂送君行。",
      "秋入风云壮，雕盘原野晴。",
      "山迎扬子渡，潮语广陵城。",
      "还忆西湖上，渔歌载酒觥。"
    ]
  },
  {
    "id": "e647d10fbda5a07f650588bc062a0d94",
    "title": "题孙以德竹窗卷",
    "authorName": "孙一元",
    "authorId": "e647d10fbda5a07f729c6888db191505",
    "dynasty": "明",
    "content": [
      "窗前立苍壁，坐对时萧森。",
      "秋影云垂地，夜声风满林。",
      "寒吹拄杖湿，青入酒杯深。",
      "湘客渺何许，遥闻飞佩吟。"
    ]
  },
  {
    "id": "e647d10fbda5a07f8bca526f1fecdbb2",
    "title": "赠友人之梁宋",
    "authorName": "孙一元",
    "authorId": "e647d10fbda5a07f729c6888db191505",
    "dynasty": "明",
    "content": [
      "壮志轻离别，镂刀拂雪明。",
      "他方正多事，中原谁请缨。",
      "彩裘违故国，琴筑歇芳声。",
      "劝尔一杯酒，出门空复情。"
    ]
  },
  {
    "id": "e647d10fbda5a07f6a1ff8ac241f5484",
    "title": "石川子夜半相访",
    "authorName": "孙一元",
    "authorId": "e647d10fbda5a07f729c6888db191505",
    "dynasty": "明",
    "content": [
      "境静人群绝，梦回庭影空。",
      "打门走狂客，半夜惊山翁。",
      "乌鹊霜林月，堞楼鼓角风。",
      "更须笑疏懒，脱帻坐高松。"
    ]
  },
  {
    "id": "e647d10fbda5a07fb7566b6ee8780623",
    "title": "宜轩为吴孟端赋",
    "authorName": "孙一元",
    "authorId": "e647d10fbda5a07f729c6888db191505",
    "dynasty": "明",
    "content": [
      "兄弟古所爱，君家义仁行。",
      "青春池草梦，白日棣华明。",
      "颍上荀文若，吴中陆士衡。",
      "诗书有家学，不负竹洲名。"
    ]
  },
  {
    "id": "e647d10fbda5a07fa524ffa2b268952b",
    "title": "次韵寄祝维贞员外",
    "authorName": "孙一元",
    "authorId": "e647d10fbda5a07f729c6888db191505",
    "dynasty": "明",
    "content": [
      "归来光范门，书策不须论。",
      "白日自幽事，清泉在小园。",
      "鸠鸣开竹阁，月晓过梅村。",
      "邻父时时回，壶觞笑语温。"
    ]
  },
  {
    "id": "e647d10fbda5a07f179d2510e00942b7",
    "title": "孙万春挽词",
    "authorName": "孙一元",
    "authorId": "e647d10fbda5a07f729c6888db191505",
    "dynasty": "明",
    "content": [
      "西风起天末，惊失少微星。",
      "问字人初去，燃藜火尚青。",
      "竟眠藤树樾，难起草堂灵。",
      "偶过西州路，令人涕泗零。"
    ]
  },
  {
    "id": "e647d10fbda5a07fe7365ca2d69adf0e",
    "title": "观鱼",
    "authorName": "孙一元",
    "authorId": "e647d10fbda5a07f729c6888db191505",
    "dynasty": "明",
    "content": [
      "步屧石池上，观鱼坐短蒲。",
      "翻萍银拨刺，吹浪雪模糊。",
      "沙白云光净，日斜岛屿孤。",
      "濠梁相对处，吾亦偶忘吾。"
    ]
  },
  {
    "id": "e647d10fbda5a07f07df6749f793977d",
    "title": "浩啸",
    "authorName": "孙一元",
    "authorId": "e647d10fbda5a07f729c6888db191505",
    "dynasty": "明",
    "content": [
      "浩啸竹林间，来过湖水湾。",
      "晚花馀色净，双鹤照衣闲。",
      "用拙思深隐，时危惭独还。",
      "狂歌聊自得，随意弄潺湲。"
    ]
  },
  {
    "id": "e647d10fbda5a07f07ad32672ebb849c",
    "title": "发漕河",
    "authorName": "孙一元",
    "authorId": "e647d10fbda5a07f729c6888db191505",
    "dynasty": "明",
    "content": [
      "初日浮高树，清鸥散浅沙。",
      "挂帆湖水上，闻笛野渔家。",
      "岸坼菰蒲合，云迷山郭斜。",
      "芳洲动幽兴，自起采蘋花。"
    ]
  },
  {
    "id": "e647d10fbda5a07fbecf0a0a3b085cbb",
    "title": "岁暮",
    "authorName": "孙一元",
    "authorId": "e647d10fbda5a07f729c6888db191505",
    "dynasty": "明",
    "content": [
      "身世马虺隤，索居不用媒。",
      "恩多贫曝日，吟苦饥鸣雷。",
      "冻鹊迟迟下，晴梅鼎鼎开。",
      "诗书娱此夕，吾意老山隈。"
    ]
  },
  {
    "id": "e647d10fbda5a07f33ec46ab3d1c14f1",
    "title": "春日王氏池亭一首",
    "authorName": "孙一元",
    "authorId": "e647d10fbda5a07f729c6888db191505",
    "dynasty": "明",
    "content": [
      "别浦渔歌近，临流水槛开。",
      "主人时杖屦，斜日在莓苔。",
      "沙净新篁出，亭幽群鸟来。",
      "习池风景异，喜有葛强陪。"
    ]
  },
  {
    "id": "e647d10fbda5a07fe75895640b71faaa",
    "title": "大善寺赠惠上人",
    "authorName": "孙一元",
    "authorId": "e647d10fbda5a07f729c6888db191505",
    "dynasty": "明",
    "content": [
      "访客溪边寺，惠休解爱才。",
      "高吟时野兴，小坐引春杯。",
      "翠壁云光薄，青林雨气开。",
      "会当忘物我，相对碧山隈。"
    ]
  },
  {
    "id": "e647d10fbda5a07f90733e7eb2a83c32",
    "title": "过黄勉之明水草堂",
    "authorName": "孙一元",
    "authorId": "e647d10fbda5a07f729c6888db191505",
    "dynasty": "明",
    "content": [
      "去去草堂远，怀人藜杖过。",
      "青林散山霭，翠壁吹江波。",
      "竹里鸠声切，吟边野兴多。",
      "相看皆道气，白日卧云萝。"
    ]
  },
  {
    "id": "e647d10fbda5a07f362551b888d4efb7",
    "title": "同吾进士谨游陈遂初湖上草堂",
    "authorName": "孙一元",
    "authorId": "e647d10fbda5a07f729c6888db191505",
    "dynasty": "明",
    "content": [
      "野径山光里，草堂湖水傍。",
      "开樽临绝壁，岸帻俯沧浪。",
      "虚渚秋光净，高云晚木凉。",
      "同游得朋旧，歌罢兴偏长。"
    ]
  },
  {
    "id": "e647d10fbda5a07f20cbb2402458b53f",
    "title": "饮惠宪副北屏别墅",
    "authorName": "孙一元",
    "authorId": "e647d10fbda5a07f729c6888db191505",
    "dynasty": "明",
    "content": [
      "对酒清溪上，闻歌杳霭间。",
      "竹光酣晚日，云影动秋山。",
      "好鸟移时下，名园尽日闲。",
      "主人爱潇散，野客不知还。"
    ]
  },
  {
    "id": "e647d10fbda5a07f77ed3b059640d5c3",
    "title": "寄郑继之",
    "authorName": "孙一元",
    "authorId": "e647d10fbda5a07f729c6888db191505",
    "dynasty": "明",
    "content": [
      "少谷平生友，青云半载离。",
      "岂忘吴地客，不寄雁门诗。",
      "啸傲定何日，经纶须此时。",
      "后期解朱绂，同饱九茎芝。"
    ]
  },
  {
    "id": "e647d10fbda5a07f5328c13eb8c2dd52",
    "title": "溪堂落成邻渔以箬笠草蓑见遗",
    "authorName": "孙一元",
    "authorId": "e647d10fbda5a07f729c6888db191505",
    "dynasty": "明",
    "content": [
      "卜筑苕溪上，幽居景自赊。",
      "杜陵今避地，庞老喜移家。",
      "石榻青霞满，山樽白月斜。",
      "邻翁惠钓具，云水足生涯。"
    ]
  },
  {
    "id": "e647d10fbda5a07fb4355cc647633203",
    "title": "尚书许公挽词",
    "authorName": "孙一元",
    "authorId": "e647d10fbda5a07f729c6888db191505",
    "dynasty": "明",
    "content": [
      "四海哀良弼，百年忆老成。",
      "西风吹画翣，落月照丹旌。",
      "相绂怀当日，戎冠识旧名。",
      "我为天下念，回首一沾缨。"
    ]
  },
  {
    "id": "e647d10fbda5a07f331d9aafb974d382",
    "title": "访许进士台仲九杞山中二首",
    "authorName": "孙一元",
    "authorId": "e647d10fbda5a07f729c6888db191505",
    "dynasty": "明",
    "content": [
      "山水经年别，樽罍十日留。",
      "柴门沙月动，木榻海云流。",
      "同爱名山隐，难忘帝国忧。",
      "何时解朱绂，一笑共沧洲。"
    ]
  },
  {
    "id": "e647d10fbda5a07f331d9aaf65f39406",
    "title": "访许进士台仲九杞山中二首",
    "authorName": "孙一元",
    "authorId": "e647d10fbda5a07f729c6888db191505",
    "dynasty": "明",
    "content": [
      "下榻山中夜，论交海上村。",
      "百年同意气，双泪独乾坤。",
      "木叶风江乱，秋灯雾树昏。",
      "沧洲终自好，白首钓鱼䑳。"
    ]
  },
  {
    "id": "e647d10fbda5a07f8909b137d633e792",
    "title": "南轩下梅数花初放对酒尽日",
    "authorName": "孙一元",
    "authorId": "e647d10fbda5a07f729c6888db191505",
    "dynasty": "明",
    "content": [
      "春日南轩下，数花梅已香。",
      "疏枝通月色，淡影接溪光。",
      "忽忽小诗就，悠悠孤兴长。",
      "会须怜独立，对坐领年芳。"
    ]
  },
  {
    "id": "e647d10fbda5a07f49df4092a9785256",
    "title": "陆氏永思堂",
    "authorName": "孙一元",
    "authorId": "e647d10fbda5a07f729c6888db191505",
    "dynasty": "明",
    "content": [
      "堂在溪流上，门开云树中。",
      "青禽回野日，黄叶引山风。",
      "何日烟霞地，来寻桑苎翁。",
      "把酒坐终夕，回首茨门东。"
    ]
  },
  {
    "id": "e647d10fbda5a07fc559a9f0e6c21abb",
    "title": "同凌时东邵文化沈邦魁饮戴山大石上",
    "authorName": "孙一元",
    "authorId": "e647d10fbda5a07f729c6888db191505",
    "dynasty": "明",
    "content": [
      "载酒问山寺，寻幽过远林。",
      "残霞依水净，新月隐杯深。",
      "坐久频移石，歌长得赏心。",
      "青春元自好，归棹有高吟。"
    ]
  },
  {
    "id": "e647d10fbda5a07f46764e07c1c6298c",
    "title": "哭吾惟可",
    "authorName": "孙一元",
    "authorId": "e647d10fbda5a07f729c6888db191505",
    "dynasty": "明",
    "content": [
      "前年近夫死，今日汝云亡。",
      "泉石音容外，乾坤涕泪傍。",
      "才名悲造物，星汉失文章。",
      "吾道竟谁语，寥寥孤梦长。"
    ]
  },
  {
    "id": "e647d10fbda5a07f31770e85e17254f3",
    "title": "漫笔用姑苏文秀才韵",
    "authorName": "孙一元",
    "authorId": "e647d10fbda5a07f729c6888db191505",
    "dynasty": "明",
    "content": [
      "翛然脱尘累，浩汗竟何之。",
      "千里云山梦，十年江海诗。",
      "鱼龙酣白日，鸿鹄自清时。",
      "着眼观群化，长歌酒一卮。"
    ]
  },
  {
    "id": "e647d10fbda5a07f6eff99c85ea4e37d",
    "title": "秋夜不寐",
    "authorName": "孙一元",
    "authorId": "e647d10fbda5a07f729c6888db191505",
    "dynasty": "明",
    "content": [
      "虫声破孤寐，起坐转萧骚。",
      "白露星河近，西风雁背高。",
      "江山泣吏卒，天地入旌旄。",
      "老眼苍茫外，长吟首独搔。"
    ]
  },
  {
    "id": "e647d10fbda5a07fb6ec2322e760bd5c",
    "title": "夜雨",
    "authorName": "孙一元",
    "authorId": "e647d10fbda5a07f729c6888db191505",
    "dynasty": "明",
    "content": [
      "寒柝声初急，残灯燄不修。",
      "长吟闻夜雨，独客卧江楼。",
      "节物东山念，朝廷西鄙忧。",
      "惊风振丛薄，迷雁失滩洲。"
    ]
  },
  {
    "id": "e647d10fbda5a07fef84bd95d9febd32",
    "title": "枕上漫尔成诗",
    "authorName": "孙一元",
    "authorId": "e647d10fbda5a07f729c6888db191505",
    "dynasty": "明",
    "content": [
      "枕上三更梦，愁多记不分。",
      "长天低野树，茅屋带星文。",
      "月色万里静，江声永夜闻。",
      "武夷犹汗漫，宗社想诸君。"
    ]
  },
  {
    "id": "e647d10fbda5a07f1b9e9a32a7770dc7",
    "title": "题爱日楼",
    "authorName": "孙一元",
    "authorId": "e647d10fbda5a07f729c6888db191505",
    "dynasty": "明",
    "content": [
      "高楼奉亲处，日色满檐牙。",
      "寿祝灵椿树，诗歌丹棘花。",
      "绿樽侑几席，白发悦年华。",
      "春霭阶庭内，兰孙又茁芽。"
    ]
  },
  {
    "id": "e647d10fbda5a07f1b633dfddd0d7b02",
    "title": "修竹亭",
    "authorName": "孙一元",
    "authorId": "e647d10fbda5a07f729c6888db191505",
    "dynasty": "明",
    "content": [
      "修竹何年种，虚亭散翠阴。",
      "清风自长夏，赤日避高林。",
      "袅袅山云净，娟娟溪雾深。",
      "地偏人不到，来往动高吟。"
    ]
  },
  {
    "id": "e647d10fbda5a07ff3e6ddf85fd5df47",
    "title": "吴兴浮碧亭",
    "authorName": "孙一元",
    "authorId": "e647d10fbda5a07f729c6888db191505",
    "dynasty": "明",
    "content": [
      "浮碧亭前湖水平，拍槛呼酒双眼明。",
      "青天不动钓丝卷，白鱼入手渔舠轻。",
      "悲风万里动南纪，落日一望摇东瀛。",
      "沙鸥野鹜少机事，道人亦有沧洲情。"
    ]
  },
  {
    "id": "e647d10fbda5a07fb0b96787da1633c1",
    "title": "南征",
    "authorName": "孙一元",
    "authorId": "e647d10fbda5a07f729c6888db191505",
    "dynasty": "明",
    "content": [
      "南征五月动旌旄，瘴霭蛮烟望目劳。",
      "此日壶浆迎虎旅，几年江海泣弓刀。",
      "戍楼雕落风云壮，野日猩啼战垒高。",
      "更喜皇天能悔祸，不妨游子卧江皋。"
    ]
  },
  {
    "id": "e647d10fbda5a07fa1e1249f3936926e",
    "title": "沧江",
    "authorName": "孙一元",
    "authorId": "e647d10fbda5a07f729c6888db191505",
    "dynasty": "明",
    "content": [
      "千林草树静相依，来往寻诗坐钓矶。",
      "地近青春惟鸟雀，夜来新水到柴扉。",
      "中原落日愁多梦，万里沧江定不归。",
      "拟向鹿门为地主，不妨常著芰荷衣。"
    ]
  },
  {
    "id": "e647d10fbda5a07f7843d2fd69455e1b",
    "title": "卜居一首柬甘泉山人",
    "authorName": "孙一元",
    "authorId": "e647d10fbda5a07f729c6888db191505",
    "dynasty": "明",
    "content": [
      "岁晚卜居草堂静，长日晏坐人迹稀。",
      "梅花不开冻云合，雪片忽堕山鹊飞。",
      "春杯到手何意味，江风隔岸吹客衣。",
      "归来道路不须问，云谷丈人还可依。"
    ]
  },
  {
    "id": "e647d10fbda5a07f54e278076e82b1a2",
    "title": "春来两月懒不读书萧然无一事",
    "authorName": "孙一元",
    "authorId": "e647d10fbda5a07f729c6888db191505",
    "dynasty": "明",
    "content": [
      "少喜读书今懒读，下床过午头乱蓬。",
      "青山满楼晏坐处，落日半江元气中。",
      "看花听鸟了物意，寻诗把酒酬春工。",
      "风前忽自发一笑，十年梦落沧洲东。"
    ]
  },
  {
    "id": "e647d10fbda5a07f92585a3d78842ef0",
    "title": "得彭济物总制书",
    "authorName": "孙一元",
    "authorId": "e647d10fbda5a07f729c6888db191505",
    "dynasty": "明",
    "content": [
      "白马行营照暮春，风流文采一时尊。",
      "辽阳灯火夜谈剑，梁苑词人今在门。",
      "闻道经时头尽白，还知百战气犹存。",
      "寄书为慰南州客，卧病独吟江上村。"
    ]
  },
  {
    "id": "e647d10fbda5a07f9b06b1bb3f885825",
    "title": "辛未中秋携张逸人僧龙玉升显东明西湖泛月吹笛饮酒登望湖亭扶醉漫兴",
    "authorName": "孙一元",
    "authorId": "e647d10fbda5a07f729c6888db191505",
    "dynasty": "明",
    "content": [
      "一望晴烟破暝幽，湖天滟滟月初浮。",
      "旋携斗酒呼邻父，小有蔬盘上钓舟。",
      "笛咽水龙中夜冷，杯摇河影万山秋。",
      "人间回首悲何事，欲览清光最上头。"
    ]
  },
  {
    "id": "e647d10fbda5a07f9adbfa4d800411c1",
    "title": "岳武穆王祠",
    "authorName": "孙一元",
    "authorId": "e647d10fbda5a07f729c6888db191505",
    "dynasty": "明",
    "content": [
      "誓死从来建大勋，长驱虎旅荡边氛。",
      "中原故旧今馀几，四海相看独有君。",
      "吾道千年元气丧，皇图万里一江分。",
      "至今风断黄龙府，铁马犹嘶战后云。"
    ]
  },
  {
    "id": "e647d10fbda5a07fa79323d1cbc131b0",
    "title": "蓬窗",
    "authorName": "孙一元",
    "authorId": "e647d10fbda5a07f729c6888db191505",
    "dynasty": "明",
    "content": [
      "静启蓬窗发孤啸，天风四檐吹昼晴。",
      "乱石横泉自经纬，幽兰老桂时争清。",
      "诗书端坐了节序，山林无事完姓名。",
      "夜深魍魉向人拜，薜荔女萝衣分明。"
    ]
  },
  {
    "id": "e647d10fbda5a07f43f1e93b302b0f34",
    "title": "送彭济物赴阙",
    "authorName": "孙一元",
    "authorId": "e647d10fbda5a07f729c6888db191505",
    "dynasty": "明",
    "content": [
      "斗酒长歌赋远游，客心无赖揽衣裘。",
      "西风老雁啼残夜，虚馆青灯梦九州。",
      "一路江山随指顾，万方时瘼要分忧。",
      "功成天上归来日，还觅沧浪旧钓俦。"
    ]
  },
  {
    "id": "e647d10fbda5a07f168f77d43642fb49",
    "title": "秋晚登镇海楼",
    "authorName": "孙一元",
    "authorId": "e647d10fbda5a07f729c6888db191505",
    "dynasty": "明",
    "content": [
      "楼上轻云散女陴，楼前狂客独支颐。",
      "江当夕照半添色，诗与秋山两斗奇。",
      "木叶无言时序暮，尘寰多事杖藜知。",
      "只应又被渔郎笑，雨细风斜归去迟。"
    ]
  },
  {
    "id": "e647d10fbda5a07f1ba59f36cbaa4815",
    "title": "新卜南屏山居",
    "authorName": "孙一元",
    "authorId": "e647d10fbda5a07f729c6888db191505",
    "dynasty": "明",
    "content": [
      "石上藤萝对夕曛，解衣长日坐来频。",
      "挽回沧海真无计，领略青山合有人。",
      "养鹤似嫌双口累，为渔又过一生身。",
      "相逢惟是南屏老，独树柴门许结邻。"
    ]
  },
  {
    "id": "e647d10fbda5a07fe78638d2881bb7e0",
    "title": "山居着野服",
    "authorName": "孙一元",
    "authorId": "e647d10fbda5a07f729c6888db191505",
    "dynasty": "明",
    "content": [
      "道人占断南屏景，十里青山带郭斜。",
      "对水柴门通鹤渚，隔邻烟火是渔家。",
      "岩头老桧占风雨，石上昌阳阅岁华。",
      "妆点太平还着我，棕鞋桐帽送生涯。"
    ]
  },
  {
    "id": "e647d10fbda5a07fee2b1bfa601938b9",
    "title": "江上别吴廷高约明年同游严陵钓台",
    "authorName": "孙一元",
    "authorId": "e647d10fbda5a07f729c6888db191505",
    "dynasty": "明",
    "content": [
      "一曲离歌日欲晡，寒云漠漠乱蘼芜。",
      "晚风江上人初别，黄篾楼中酒漫沽。",
      "冻树裹花春有迹，暮林无叶月平铺。",
      "明年准拟桐江去，共访严陵旧钓徒。"
    ]
  },
  {
    "id": "e647d10fbda5a07f15a81f983d7eba3b",
    "title": "登吴山绝顶望钱塘江潮",
    "authorName": "孙一元",
    "authorId": "e647d10fbda5a07f729c6888db191505",
    "dynasty": "明",
    "content": [
      "独倚危岑岸接䍦，晚潮初上练痕齐。",
      "乱挝鼍鼓妖蛟舞，倒卷银山海日低。",
      "弓弩千年人去后，帆樯万里望中迷。",
      "凭谁唤起眉山老，为诵钱王庙里题。"
    ]
  },
  {
    "id": "e647d10fbda5a07f6795a8b17d3a0746",
    "title": "荒村",
    "authorName": "孙一元",
    "authorId": "e647d10fbda5a07f729c6888db191505",
    "dynasty": "明",
    "content": [
      "落日长风吹碛昏，荒村寒月动篱门。",
      "江潮枕上悲心壮，山鬼灯前夜语繁。",
      "乱后客身犹万里，斗间云气望中原。",
      "欲添春水随行李，更听渔歌起钓䑳。"
    ]
  },
  {
    "id": "e647d10fbda5a07fb4f96b7d4b1af3cb",
    "title": "同顾九和侍讲郑继之户部顾与成正郎殷近夫县令泛太湖作军中乐酒酣赋诗",
    "authorName": "孙一元",
    "authorId": "e647d10fbda5a07f729c6888db191505",
    "dynasty": "明",
    "content": [
      "洞庭秋老翠陂陀，景物恢奇望里过。",
      "石柱天风回鹳鹤，海门波浪见鼋鼍。",
      "帆樯万里怜渔父，鼓角中流和棹歌。",
      "独倚蓬窗浑不醉，浮云西北意如何。"
    ]
  },
  {
    "id": "e647d10fbda5a07f0666250c521a421f",
    "title": "赠鹤",
    "authorName": "孙一元",
    "authorId": "e647d10fbda5a07f729c6888db191505",
    "dynasty": "明",
    "content": [
      "为爱使君双舞鹤，杖藜相过水云乡。",
      "入门瘦影当窗见，隔树闲行共我长。",
      "碧海青天怜昨梦，朱琴瑶月斗圆吭。",
      "他年结屋罗浮上，万树梅花待汝翔。"
    ]
  },
  {
    "id": "e647d10fbda5a07f8cfce0a3b6693618",
    "title": "闻江阴解围喜而独酌烂醉",
    "authorName": "孙一元",
    "authorId": "e647d10fbda5a07f729c6888db191505",
    "dynasty": "明",
    "content": [
      "好音慰我静风尘，漫喜呼儿笑语新。",
      "夏武有诗歌盛代，江山无恙着高人。",
      "短蓑月下形应古，白酒床头计未贫。",
      "安得尽闻烽火息，一瓢长醉太平春。"
    ]
  },
  {
    "id": "e647d10fbda5a07f5db267d9156a4a1b",
    "title": "中秋夜同吴兴凌时东海昌董子言陈用明西湖玩月烂醉歌此",
    "authorName": "孙一元",
    "authorId": "e647d10fbda5a07f729c6888db191505",
    "dynasty": "明",
    "content": [
      "十里蒹葭雨尽收，西湖一望月光浮。",
      "野袍白帻同幽事，菰米莲房作好秋。",
      "波静龟龙听醉语，夜凉河汉带渔舟。",
      "高情尽在形骸外，不用逢人说胜游。"
    ]
  },
  {
    "id": "e647d10fbda5a07f3299035b83e32c98",
    "title": "与施邦直过南野堂访陆如昆侍御游道场山泛碧浪湖临别书此",
    "authorName": "孙一元",
    "authorId": "e647d10fbda5a07f729c6888db191505",
    "dynasty": "明",
    "content": [
      "一笑长髯意已投，角巾相对草堂秋。",
      "看山载酒青藜健，笼鹤寻僧尽日游。",
      "浮世事多悲去鸟，野人道在只沧洲。",
      "他年寄迹来南墅，小结芳邻水竹幽。"
    ]
  },
  {
    "id": "e647d10fbda5a07f87f01b0d01565a79",
    "title": "晚晴独眺升山绝顶",
    "authorName": "孙一元",
    "authorId": "e647d10fbda5a07f729c6888db191505",
    "dynasty": "明",
    "content": [
      "石磴天风笑语清，扪萝直上思犹轻。",
      "断虹收雨青山出，白鸟弄波斜日明。",
      "迹学渔樵成久业，身随麋鹿长高情。",
      "兵戈满眼真何意，只漫蓬蒿过一生。"
    ]
  },
  {
    "id": "e647d10fbda5a07f5cbcfeb1fe00ed6f",
    "title": "避俗",
    "authorName": "孙一元",
    "authorId": "e647d10fbda5a07f729c6888db191505",
    "dynasty": "明",
    "content": [
      "避俗年来学养慵，惟怜猿鹤日相从。",
      "闲看流水孤筇往，偶与归樵一径逢。",
      "老去形骸无长物，清留门户有高松。",
      "空教使者求颜阖，知入云山第几峰。"
    ]
  },
  {
    "id": "e647d10fbda5a07fe0722252d56280d8",
    "title": "游西湖",
    "authorName": "孙一元",
    "authorId": "e647d10fbda5a07f729c6888db191505",
    "dynasty": "明",
    "content": [
      "虎旅将军功业新，也来林下放歌频。",
      "几年天地伤多事，此日江湖合有人。",
      "菱叶乱迎青雀舫，波光忽动白纶巾。",
      "君王若念南征意，乞与西湖寄此身。"
    ]
  },
  {
    "id": "e647d10fbda5a07f191770baf283069c",
    "title": "十五夜与汝盛泛舟湖中再叠前韵",
    "authorName": "孙一元",
    "authorId": "e647d10fbda5a07f729c6888db191505",
    "dynasty": "明",
    "content": [
      "西湖雨过荷气新，船头对坐言笑频。",
      "清樽到手有真意，明月堕地延高人。",
      "一双沙鸟忽近座，无数岩花吹满巾。",
      "两江事业不须问，来伴渔樵终此身。"
    ]
  },
  {
    "id": "e647d10fbda5a07f4c360b9b03338fb2",
    "title": "陪李参戎汝盛游胜果寺酒酣登月轮峰望钱塘江潮",
    "authorName": "孙一元",
    "authorId": "e647d10fbda5a07f729c6888db191505",
    "dynasty": "明",
    "content": [
      "闲来野寺寻幽事，扶醉登临兴更豪。",
      "山脚遥分云树碧，海门初上浪花高。",
      "坐当落日吟偏壮，望入中原首重搔。",
      "投老要穷奇绝处，不妨随地混渔樵。"
    ]
  },
  {
    "id": "e647d10fbda5a07f1bde8510a9776a2b",
    "title": "赠徐廷应",
    "authorName": "孙一元",
    "authorId": "e647d10fbda5a07f729c6888db191505",
    "dynasty": "明",
    "content": [
      "老翁白首负奇好，来往江湖称地仙。",
      "野鹜沙鸥各解事，青莼紫鳜宁论钱。",
      "月明满地夜呼酒，山色半帆秋放船。",
      "偶过海门访啸父，相逢各诵云烟篇。"
    ]
  },
  {
    "id": "e647d10fbda5a07f566f43d2b8a0ba2a",
    "title": "乌啼",
    "authorName": "孙一元",
    "authorId": "e647d10fbda5a07f729c6888db191505",
    "dynasty": "明",
    "content": [
      "乌啼野树岁将暮，满眼菉葹行路艰。",
      "老我只应依白堕，几人犹未识青山。",
      "百年知已长镵在，万事无心拄杖闲。",
      "独倚高原望明月，隔云黄鹤几时还。"
    ]
  },
  {
    "id": "e647d10fbda5a07f9013a8b482a8e5bf",
    "title": "和刘元瑞参政夜归见寄",
    "authorName": "孙一元",
    "authorId": "e647d10fbda5a07f729c6888db191505",
    "dynasty": "明",
    "content": [
      "林下轻凉惬素裾，雨晴薄暮景偏馀。",
      "闭门句好香残后，捣药声高月上初。",
      "世上风尘元自厌，山中静业未全疏。",
      "他年杖屦来寻我，同在罗浮顶上居。"
    ]
  },
  {
    "id": "e647d10fbda5a07f031c9700d0c57b59",
    "title": "至日携搕登道场山",
    "authorName": "孙一元",
    "authorId": "e647d10fbda5a07f729c6888db191505",
    "dynasty": "明",
    "content": [
      "瞥眼风尘岁屡迁，椒盘柏酒自留连。",
      "半生作计闲为上，到处论交山最贤。",
      "好句忽成黄叶寺，小舟漫倚白鸥天。",
      "松声泉语无人会，独坐岩头意已传。"
    ]
  },
  {
    "id": "e647d10fbda5a07f3f95847a75343a5f",
    "title": "和文徵明除夜见寄",
    "authorName": "孙一元",
    "authorId": "e647d10fbda5a07f729c6888db191505",
    "dynasty": "明",
    "content": [
      "节序惊心每忆家，小窗无奈客愁赊。",
      "风前布褐穷难送，梦里江湖鬓未华。",
      "香滑春盘堆菜甲，暖分岁酒媚椒花。",
      "浮云西北应还念，坐对寒灯夜画沙。"
    ]
  },
  {
    "id": "e647d10fbda5a07f3679a6dce8df1718",
    "title": "月波楼为陈子鱼题",
    "authorName": "孙一元",
    "authorId": "e647d10fbda5a07f729c6888db191505",
    "dynasty": "明",
    "content": [
      "危楼溪上倚层空，住近仙人白兔宫。",
      "浪静鱼龙眠挂影，夜凉河汉动秋风。",
      "钩帘弄钓沧洲上，开槛洗杯清镜中。",
      "他日乘舟听吹笛，我来相访水云东。"
    ]
  },
  {
    "id": "e647d10fbda5a07f8cea5d006c0d9898",
    "title": "王与时方伯顾与成参议见访山中",
    "authorName": "孙一元",
    "authorId": "e647d10fbda5a07f729c6888db191505",
    "dynasty": "明",
    "content": [
      "柴门车马藩侯重，下榻高谈尽日欢。",
      "笑我风流丘壑相，对君倒着竹皮冠。",
      "山中芝草阑干长，石上松阴空翠寒。",
      "记得晦翁诗句好，一川风月要人看。"
    ]
  },
  {
    "id": "e647d10fbda5a07fe0f17f989a89356d",
    "title": "秋日简王与时方伯",
    "authorName": "孙一元",
    "authorId": "e647d10fbda5a07f729c6888db191505",
    "dynasty": "明",
    "content": [
      "九月江南风色幽，狂歌长日爱林丘。",
      "酒杯且拟东篱醉，汗马未收西国忧。",
      "鸿雁鸳鹅俱自逸，芦花枫叶各知秋。",
      "眼中今有王夫子，曲槛新开看水流。"
    ]
  },
  {
    "id": "e647d10fbda5a07f413550ff6fd7df48",
    "title": "春晚归山中草堂",
    "authorName": "孙一元",
    "authorId": "e647d10fbda5a07f729c6888db191505",
    "dynasty": "明",
    "content": [
      "生涯未了乌藤杖，裹足茅茨年复年。",
      "报答清朝浑是句，破除尘事总宜眠。",
      "生来白石仙人分，老结碧山学士缘。",
      "剩有一裘行带索，等闲懒坐野狐禅。"
    ]
  },
  {
    "id": "e647d10fbda5a07f26f2983b266a1834",
    "title": "送李剑州白甫",
    "authorName": "孙一元",
    "authorId": "e647d10fbda5a07f729c6888db191505",
    "dynasty": "明",
    "content": [
      "发船挝鼓使君行，望里连云栈阁横。",
      "此日黎元犹在念，十年格斗喜初平。",
      "铁堂峡绕秦山远，玉垒峰连汉水清。",
      "更喜文翁今在蜀，此行须见治功成。"
    ]
  },
  {
    "id": "e647d10fbda5a07f3a132690782c1100",
    "title": "衡门",
    "authorName": "孙一元",
    "authorId": "e647d10fbda5a07f729c6888db191505",
    "dynasty": "明",
    "content": [
      "投老衡门不用名，闲云时伴一身轻。",
      "床头酒尽春刚去，座上山青诗又成。",
      "浅水短蒲蛙阁阁，澹烟修竹月盈盈。",
      "凭谁为问天随子，药草新生较几茎。"
    ]
  },
  {
    "id": "e647d10fbda5a07f55abd1ce50871e9e",
    "title": "秋夜坐吴山僧舍",
    "authorName": "孙一元",
    "authorId": "e647d10fbda5a07f729c6888db191505",
    "dynasty": "明",
    "content": [
      "夕阴一抹暗江城，入夜星河浅澹明。",
      "度水烟寒千树暝，隔林云卧一僧清。",
      "络虫故故催机杼，木叶萧萧送雨声。",
      "独坐山窗情自会，灯花无那向人青。"
    ]
  },
  {
    "id": "e647d10fbda5a07f3423b76bce09f0e1",
    "title": "乙亥元日",
    "authorName": "孙一元",
    "authorId": "e647d10fbda5a07f729c6888db191505",
    "dynasty": "明",
    "content": [
      "元日狂歌倒竹樽，东风昨夜到柴门。",
      "生逢盛世忧何事，家在青山道自尊。",
      "残雪疏林开旧色，白沙细浪长新痕。",
      "春来漫有沧洲兴，文䳵银鹚满钓䑳。"
    ]
  },
  {
    "id": "e647d10fbda5a07f85f9dd7fc2385fcb",
    "title": "宿归云庵",
    "authorName": "孙一元",
    "authorId": "e647d10fbda5a07f729c6888db191505",
    "dynasty": "明",
    "content": [
      "沙清竹碧鸥出飞，野老候余开石扉。",
      "暮云卷雨日初落，木叶满山风乍稀。",
      "酒杯入夜意自好，篝灯向人寒相依。",
      "穷幽览胜乃吾事，坐爱名山忘独归。"
    ]
  },
  {
    "id": "e647d10fbda5a07f0747d40c244f0b10",
    "title": "孟秋十六日孙道甫范文一昆仲邀予同汪进之京兆方质夫逸人泛舟西湖二首",
    "authorName": "孙一元",
    "authorId": "e647d10fbda5a07f729c6888db191505",
    "dynasty": "明",
    "content": [
      "云移洲渚树回湾，来泛湖光十里闲。",
      "逸客风流同白帻，道人诗句说青山。",
      "天留晚景平波上，鸥落渔家乱竹间。",
      "此意与君须领略，菰蒲明月棹歌还。"
    ]
  },
  {
    "id": "e647d10fbda5a07f0747d40c71b9b7c6",
    "title": "孟秋十六日孙道甫范文一昆仲邀予同汪进之京兆方质夫逸人泛舟西湖二首",
    "authorName": "孙一元",
    "authorId": "e647d10fbda5a07f729c6888db191505",
    "dynasty": "明",
    "content": [
      "载酒同寻白鹭湾，相看一笑意犹闲。",
      "残霞隔水宜诗句，归鸟度云见晚山。",
      "谢氏宾朋牛者上，岑家兄弟渼陂间。",
      "醉歌小海无人和，独与渔郎泛月还。"
    ]
  },
  {
    "id": "e647d10fbda5a07f8fe3042be02c0209",
    "title": "送严季祥会试",
    "authorName": "孙一元",
    "authorId": "e647d10fbda5a07f729c6888db191505",
    "dynasty": "明",
    "content": [
      "远征此日怜吾子，木落苍山烟雾开。",
      "挂席独看淮北月，与谁同眺沛中台。",
      "上林冰雪愁时暮，万里江湖入梦来。",
      "此去君门看献策，济时须用出群材。"
    ]
  },
  {
    "id": "e647d10fbda5a07fb1571569b2fb546c",
    "title": "九日登南屏山漫兴",
    "authorName": "孙一元",
    "authorId": "e647d10fbda5a07f729c6888db191505",
    "dynasty": "明",
    "content": [
      "南屏九日登临地，望里风烟秋事幽。",
      "青蕊娟娟怜物候，孤帆袅袅隔江洲。",
      "秦云陇树归心远，易水燕山落日愁。",
      "诗罢长吟还自伫，汀凫沙雁晚相游。"
    ]
  },
  {
    "id": "e647d10fbda5a07f2287d4de117053c0",
    "title": "留周用宾宿山中",
    "authorName": "孙一元",
    "authorId": "e647d10fbda5a07f729c6888db191505",
    "dynasty": "明",
    "content": [
      "道人访我西湖间，拄杖月明闻扣关。",
      "焚香下榻夜初静，解衣对坐神自闲。",
      "眼中君似王摩诘，海内我亦元次山。",
      "短袍高帽意更远，同来白日游尘寰。"
    ]
  },
  {
    "id": "e647d10fbda5a07fa9e058337d5d9b5f",
    "title": "仲冬一日闻雷有感",
    "authorName": "孙一元",
    "authorId": "e647d10fbda5a07f729c6888db191505",
    "dynasty": "明",
    "content": [
      "仲冬一日忽闻雷，无乃皇天号令乖。",
      "白日风云时自晦，横江波浪起争豗。",
      "千官不见居庸道，八骏空驰黄竹哀。",
      "北望何人经国计，野臣孤愤泣蒿莱。"
    ]
  },
  {
    "id": "e647d10fbda5a07f09e10a07e09963cb",
    "title": "题倪司谏公在竹里馆",
    "authorName": "孙一元",
    "authorId": "e647d10fbda5a07f729c6888db191505",
    "dynasty": "明",
    "content": [
      "使君家在渭川上，茅堂正对青琅玕。",
      "皇陂月出夜初静，紫阁云连秋映寒。",
      "已爱冉冉坐中见，更要潇潇吟处看。",
      "闻道南邻有蒋诩，携壶相过日高谈。"
    ]
  },
  {
    "id": "e647d10fbda5a07f50ad6424c528f0f6",
    "title": "梦郑继之",
    "authorName": "孙一元",
    "authorId": "e647d10fbda5a07f729c6888db191505",
    "dynasty": "明",
    "content": [
      "不见平生郑广文，风尘侧望隔青云。",
      "殊方物色偏怜客，两夜灯花频梦君。",
      "隔叶山鸠高自语，避人江鹳独为群。",
      "眼中此日堪惆怅，塞北音书久未闻。"
    ]
  },
  {
    "id": "e647d10fbda5a07f7c8e93436ab3ab0e",
    "title": "孟佥事望之载酒晚访湖上",
    "authorName": "孙一元",
    "authorId": "e647d10fbda5a07f729c6888db191505",
    "dynasty": "明",
    "content": [
      "堆案不愁簿领急，青春画舫载歌行。",
      "看云湖上牵清梦，对客船头洗玉觥。",
      "沙岸行人枫树黑，水楼残夜月华明。",
      "追随此日真高会，四海相看意气横。"
    ]
  },
  {
    "id": "e647d10fbda5a07fac95107fd446a264",
    "title": "送少谷子继之",
    "authorName": "孙一元",
    "authorId": "e647d10fbda5a07f729c6888db191505",
    "dynasty": "明",
    "content": [
      "少谷山人去不返，洪河素舸坐长空。",
      "一官卧病菰蒲里，万里看山烟雾中。",
      "海内谈诗名已动，夜深说剑气还雄。",
      "关西野客应怜汝，君有当年季子风。"
    ]
  },
  {
    "id": "e647d10fbda5a07f9c255cf0159a5ff8",
    "title": "登城漫兴",
    "authorName": "孙一元",
    "authorId": "e647d10fbda5a07f729c6888db191505",
    "dynasty": "明",
    "content": [
      "独上荒城望九垠，长风吹月到天津。",
      "蛟鼍浪起全吞楚，鸟鼠山空远见秦。",
      "岁月虚惊青琐梦，江湖终要白纶巾。",
      "不须更道归来好，烂醉樽前软脚春。"
    ]
  },
  {
    "id": "e647d10fbda5a07f2da4b52338d6cb64",
    "title": "新筑苕溪草堂成",
    "authorName": "孙一元",
    "authorId": "e647d10fbda5a07f729c6888db191505",
    "dynasty": "明",
    "content": [
      "白沙翠筱净江潭，新筑堂成映色寒。",
      "旋有飞凫临钓石，即看浴鹭傍清湍。",
      "扁舟此日鸱夷子，木榻经年管幼安。",
      "长暇南邻呼酒伴，一樽相对坐林峦。"
    ]
  },
  {
    "id": "e647d10fbda5a07fafcbf8e517a74f33",
    "title": "夜访吾舍人廷介留酌",
    "authorName": "孙一元",
    "authorId": "e647d10fbda5a07f729c6888db191505",
    "dynasty": "明",
    "content": [
      "白首相看笑语同，满楼秋色坐来空。",
      "瓶开美酒晚留我，心到古人今有公。",
      "一夜好诗灯晕里，十年旧梦雨声中。",
      "故山风物浑无恙，还结茅茨八九弓。"
    ]
  },
  {
    "id": "e647d10fbda5a07f223cf4a2676bd7f8",
    "title": "游天竺寺",
    "authorName": "孙一元",
    "authorId": "e647d10fbda5a07f729c6888db191505",
    "dynasty": "明",
    "content": [
      "楼阁排空送目劳，肩舆到寺步还遥。",
      "古雷破碣无全面，老树拿崖露半腰。",
      "盛世不须妆放逸，青山政尔要诗豪。",
      "归来湖上东风晚，带得芳鲜气未消。"
    ]
  },
  {
    "id": "e647d10fbda5a07f73517e888e1f3793",
    "title": "赠青城道士",
    "authorName": "孙一元",
    "authorId": "e647d10fbda5a07f729c6888db191505",
    "dynasty": "明",
    "content": [
      "新织鹭蓑间红羽，水云随处足徜徉。",
      "传来彭蠡鱼经古，见说眉山帽桶长。",
      "云冷听钟寻野寺，月明吹笛过江乡。",
      "如今去觅玄真子，还伴渔郎作醉狂。"
    ]
  },
  {
    "id": "e647d10fbda5a07f732bae1b64bd5114",
    "title": "梁溪舟中遇吾廷介廷顺昆仲口歌送之",
    "authorName": "孙一元",
    "authorId": "e647d10fbda5a07f729c6888db191505",
    "dynasty": "明",
    "content": [
      "吴门北下喜相寻，乍见扁舟系水浔。",
      "感慨独收今日泪，昂藏同露百年心。",
      "高歌醉里江湖远，白发灯前夜雨深。",
      "此去秣陵如忆我，逢人还寄敬亭吟。"
    ]
  },
  {
    "id": "e647d10fbda5a07fd57195ff10682825",
    "title": "次韵答邵国贤少司徒",
    "authorName": "孙一元",
    "authorId": "e647d10fbda5a07f729c6888db191505",
    "dynasty": "明",
    "content": [
      "岁华荏苒坐成暮，江南十月叶乱投。",
      "沧海放身我何意，老松阅世天能留。",
      "虞卿著书只愁思，杜陵老病惟孤舟。",
      "几年格斗归未得，随地看云藜杖幽。"
    ]
  },
  {
    "id": "e647d10fbda5a07f4eccb99b88cc84ed",
    "title": "吴节妇",
    "authorName": "孙一元",
    "authorId": "e647d10fbda5a07f729c6888db191505",
    "dynasty": "明",
    "content": [
      "闺门节义纲常重，里巷何人咏竹洲。",
      "剔目要看同此烈，握符须信仰前修。",
      "杼声细雨孤灯夜，虫语空堂万木秋。",
      "我为题诗重起叹，百年风化见皇猷。"
    ]
  },
  {
    "id": "e647d10fbda5a07ffc9ecd875836ab59",
    "title": "仰则堂为吴孟昌题",
    "authorName": "孙一元",
    "authorId": "e647d10fbda5a07f729c6888db191505",
    "dynasty": "明",
    "content": [
      "竹洲洲上有幽居，为继先人结搆初。",
      "野径古梅春事旧，石池孤月夜光虚。",
      "当时人去斯名重，绝代堂成仰则馀。",
      "须信乾淳经济在，异时家学有遗书。"
    ]
  },
  {
    "id": "e647d10fbda5a07f9bd2057f71ff8f68",
    "title": "郑继之新着小乌巾访予作诗戏赠",
    "authorName": "孙一元",
    "authorId": "e647d10fbda5a07f729c6888db191505",
    "dynasty": "明",
    "content": [
      "道人相见一笑同，乌巾自制夸新工。",
      "礼数懒慢政着我，山林风流今爱公。",
      "眼前物议一时事，溪边自照双鬓蓬。",
      "接䍦倒载间红羽，何当江上寻渔翁。"
    ]
  },
  {
    "id": "e647d10fbda5a07f04a053612d6ba083",
    "title": "望海",
    "authorName": "孙一元",
    "authorId": "e647d10fbda5a07f729c6888db191505",
    "dynasty": "明",
    "content": [
      "绝顶天风吹鬓毛，长天东去望中遥。",
      "沙边烟浪浮珠牡，岛上人家住翠鳌。",
      "万里闲情穷海岳，百年无事只渔樵。",
      "连翩尽日归来晚，看到潮生月色高。"
    ]
  },
  {
    "id": "e647d10fbda5a07fbce662d2f96b27e1",
    "title": "十四夜月下微醺仿邵尧夫首尾吟",
    "authorName": "孙一元",
    "authorId": "e647d10fbda5a07f729c6888db191505",
    "dynasty": "明",
    "content": [
      "薄晚微醺对月圆，此时意象独能传。",
      "皇王有用从千古，鱼鸟无言共一天。",
      "好句忽成幽径里，春风初到野梅边。",
      "襟怀老大元无事，薄晚微醺对月圆。"
    ]
  },
  {
    "id": "e647d10fbda5a07ff78983e6c3445377",
    "title": "把酒漫成",
    "authorName": "孙一元",
    "authorId": "e647d10fbda5a07f729c6888db191505",
    "dynasty": "明",
    "content": [
      "南窗不作裹足卧，出门万里随所之。",
      "宝书长剑岂无意，白日高歌应自奇。",
      "杨子草玄遭客骂，杜陵痛饮真吾师。",
      "百年事业不须问，随地看山筇一枝。"
    ]
  },
  {
    "id": "e647d10fbda5a07f33be494ff8d3d719",
    "title": "率溪书院和韵",
    "authorName": "孙一元",
    "authorId": "e647d10fbda5a07f729c6888db191505",
    "dynasty": "明",
    "content": [
      "构得茅堂枕石矶，矮篱匝匝槿相围。",
      "通渠水暖鱼知乐，隔坞梅开春有机。",
      "半引短帘供野望，漫搜奇句了残晖。",
      "阶前尽日无人到，绿上莓苔几片衣。"
    ]
  },
  {
    "id": "e647d10fbda5a07fd1f3969c09518a4f",
    "title": "秋日孤山楼对酒",
    "authorName": "孙一元",
    "authorId": "e647d10fbda5a07f729c6888db191505",
    "dynasty": "明",
    "content": [
      "玄晏先生不解愁，偶来湖上一寻幽。",
      "健杯到手倾巴峡，捷句惊人破蔡州。",
      "四野秋声酣晚日，半空云影抱晴楼。",
      "倚栏遥望归来处，家在青山最上头。"
    ]
  },
  {
    "id": "e647d10fbda5a07f667e67616ef974e1",
    "title": "重过南屏山",
    "authorName": "孙一元",
    "authorId": "e647d10fbda5a07f729c6888db191505",
    "dynasty": "明",
    "content": [
      "白帻长歌湖水隈，两年风物是重来。",
      "吟边忽漫乘高兴，亭上依然笑举杯。",
      "独树山花还自照，深春江燕故相回。",
      "寻幽此日真吾事，随意看云坐石苔。"
    ]
  },
  {
    "id": "e647d10fbda5a07f945b62bf091bc99f",
    "title": "有客访予南屏山中袖出铁笛作三弄予闻而作",
    "authorName": "孙一元",
    "authorId": "e647d10fbda5a07f729c6888db191505",
    "dynasty": "明",
    "content": [
      "有客磊落江海情，袖中取笛时一鸣。",
      "初闻浪卷水龙咽，静听铁击珊瑚声。",
      "汉戍三秋泣沙碛，胡雁中宵悲月明。",
      "感时去国意无那，折柳落梅能自生。"
    ]
  },
  {
    "id": "e647d10fbda5a07f4477215494602103",
    "title": "槜李城别倪世亨",
    "authorName": "孙一元",
    "authorId": "e647d10fbda5a07f729c6888db191505",
    "dynasty": "明",
    "content": [
      "槜李城边春意动，与君半月喜连翩。",
      "弱条丽蕊看梅柳，白发青樽且岁年。",
      "交友晚逢文举喜，诸郎早得仲容贤。",
      "西归他日同乘兴，万里清江放舸船。"
    ]
  },
  {
    "id": "e647d10fbda5a07f6fd2c8f57e98e964",
    "title": "幽居",
    "authorName": "孙一元",
    "authorId": "e647d10fbda5a07f729c6888db191505",
    "dynasty": "明",
    "content": [
      "幽居结搆远风尘，长爱青山老此身。",
      "隐几忘言真得道，闭门却扫不逢人。",
      "近湖鹳鹤来终日，绕屋棕篁青过邻。",
      "唤起林逋同载酒，六桥风月兴犹新。"
    ]
  },
  {
    "id": "e647d10fbda5a07fc7a98a6a60a83d14",
    "title": "赠申将军制阃蓟门",
    "authorName": "孙一元",
    "authorId": "e647d10fbda5a07f729c6888db191505",
    "dynasty": "明",
    "content": [
      "青云鼓角动边畿，白日旌旗赤羽飞。",
      "直免苍生忧社稷，喜闻天子卸戎衣。",
      "三秋瀚海风传檄，万马燕山夜破围。",
      "他日功成忆孙楚，江边来问钓鱼矶。"
    ]
  },
  {
    "id": "e647d10fbda5a07f56b6d17884c7cc1d",
    "title": "中秋夜携诸友澉墅湖泛月望海",
    "authorName": "孙一元",
    "authorId": "e647d10fbda5a07f729c6888db191505",
    "dynasty": "明",
    "content": [
      "中秋此地成高会，山雨初收澉野隈。",
      "望里星河舟楫近，坐中沧海酒杯开。",
      "月明静抱鼋鼍出，树色晴浮岛屿来。",
      "烂醉狂歌真自得，回头天地莫生哀。"
    ]
  },
  {
    "id": "e647d10fbda5a07f6fd2c8f57b46a0b2",
    "title": "幽居",
    "authorName": "孙一元",
    "authorId": "e647d10fbda5a07f729c6888db191505",
    "dynasty": "明",
    "content": [
      "小结幽居苕水上，坐分沙草地应偏。",
      "鸣鸥浴鹭春长满，翠木凉云江可怜。",
      "白日著书真自适，青山招隐不虚传。",
      "扁舟亭上时来往，独有侯芭问太玄。"
    ]
  },
  {
    "id": "e647d10fbda5a07fc3d7d6455133e39d",
    "title": "题程世洪栖云楼",
    "authorName": "孙一元",
    "authorId": "e647d10fbda5a07f729c6888db191505",
    "dynasty": "明",
    "content": [
      "楼上闲云万顷漫，爱云长日倚阑干。",
      "岩花半落岚光重，木叶乱鸣江雨寒。",
      "野老自甘泉石味，儿童时进蕨薇盘。",
      "闲来更觉青山好，湘簟疏帘静里看。"
    ]
  },
  {
    "id": "e647d10fbda5a07f540ce9619319d52e",
    "title": "有感二首简休阳程世大",
    "authorName": "孙一元",
    "authorId": "e647d10fbda5a07f729c6888db191505",
    "dynasty": "明",
    "content": [
      "长吟独坐思冲冲，回首江湖梦寐中。",
      "石壁青灯悬夜雨，山城画角散天风。",
      "十年故国忧戎马，万里音书滞塞鸿。",
      "避地风烟怜杜老，草堂今寄浣花东。"
    ]
  },
  {
    "id": "e647d10fbda5a07f540ce9615799bd1a",
    "title": "有感二首简休阳程世大",
    "authorName": "孙一元",
    "authorId": "e647d10fbda5a07f729c6888db191505",
    "dynasty": "明",
    "content": [
      "北风雨雪岁潇潇，问舍求田意已劳。",
      "去国久堪衣佩玦，抚时空惜剑吹毛。",
      "齐东郑泰名应早，邺下田畴气自高。",
      "回首风尘今万里，侧身天地一渔舠。"
    ]
  },
  {
    "id": "e647d10fbda5a07f7b84fba2dd9cd413",
    "title": "忆郑继之",
    "authorName": "孙一元",
    "authorId": "e647d10fbda5a07f729c6888db191505",
    "dynasty": "明",
    "content": [
      "年来苦忆郑夫子，独坐幽林兴转孤。",
      "皛皛鸥群回晚日，青青菱叶散春湖。",
      "何时共采金鹅蕊，此日君犹银兔符。",
      "一笑沧洲终自去，那堪风物眼中殊。"
    ]
  },
  {
    "id": "e647d10fbda5a07f94294d4831e9b53e",
    "title": "过陈进士遂初湖上草堂",
    "authorName": "孙一元",
    "authorId": "e647d10fbda5a07f729c6888db191505",
    "dynasty": "明",
    "content": [
      "盛年射策怜吾子，早卜茅堂湖水涯。",
      "卧病沧洲心自得，看云白日首重回。",
      "鵁鶄鸂䳵柴门近，翠石寒沙水叶开。",
      "作客乾坤吾自放，终当同隐白云隈。"
    ]
  },
  {
    "id": "e647d10fbda5a07fc4b329ea9bac8d3c",
    "title": "喜雨",
    "authorName": "孙一元",
    "authorId": "e647d10fbda5a07f729c6888db191505",
    "dynasty": "明",
    "content": [
      "骄阳一雨动林皋，喜极呼儿破白醪。",
      "石壁青灯云色乱，草堂丛竹夜声高。",
      "苍生望岁心偏切，独客忧时意已劳。",
      "水满前湖风日好，钓丝十尺弄渔舠。"
    ]
  },
  {
    "id": "e647d10fbda5a07f19ca5aa55b6c22af",
    "title": "草堂",
    "authorName": "孙一元",
    "authorId": "e647d10fbda5a07f729c6888db191505",
    "dynasty": "明",
    "content": [
      "溪上高秋云木凉，地偏人事不相妨。",
      "开门江日流书幌，背水秋花照草堂。",
      "堑北买田时未就，舍南种竹已成行。",
      "幽居自拟王官谷，药裹书签引兴长。"
    ]
  },
  {
    "id": "e647d10fbda5a07f562f3962eb5ec9a3",
    "title": "中秋",
    "authorName": "孙一元",
    "authorId": "e647d10fbda5a07f729c6888db191505",
    "dynasty": "明",
    "content": [
      "中秋酒盏聊乘兴，南国兵戈未息机。",
      "作客惯看吴地月，忧时重泣楚臣衣。",
      "远江天入星河湿，高木吟回风露稀。",
      "一望沧洲终自好，百年只漫钓鱼矶。"
    ]
  },
  {
    "id": "e647d10fbda5a07f726c593ae43f5168",
    "title": "题范文予臞庵卷",
    "authorName": "孙一元",
    "authorId": "e647d10fbda5a07f729c6888db191505",
    "dynasty": "明",
    "content": [
      "道人黄山梅花仙，瘦骨崚嶒神苍然。",
      "饮泉坐石幽涧底，衣草食木青厓边。",
      "汊川风物久作计，工部家学犹堪传。",
      "夜深兀坐松月静，独鹤一声柴庵前。"
    ]
  },
  {
    "id": "e647d10fbda5a07fdd628e8fcea2b3dc",
    "title": "夜坐",
    "authorName": "孙一元",
    "authorId": "e647d10fbda5a07f729c6888db191505",
    "dynasty": "明",
    "content": [
      "中庭露下湿征裾，独起苍茫伫望馀。",
      "河汉夜深人语静，海门潮上月华初。",
      "盛时去国愁难破，看剑烧灯气未疏。",
      "三载相看隔南越，故山戎马久无书。"
    ]
  },
  {
    "id": "e647d10fbda5a07fb1571569d8a8c3bd",
    "title": "九日登南屏山漫兴",
    "authorName": "孙一元",
    "authorId": "e647d10fbda5a07f729c6888db191505",
    "dynasty": "明",
    "content": [
      "客中此日逢佳节，扶醉来登千树林。",
      "斜日碧云秋寺净，折荷残苇晚湖深。",
      "中原目送双流泪，老马时存万里心。",
      "何处草堂还可借，杜陵今有卜居吟。"
    ]
  },
  {
    "id": "e647d10fbda5a07fee498c50bd70cbd7",
    "title": "李郎中元任过别湖上",
    "authorName": "孙一元",
    "authorId": "e647d10fbda5a07f729c6888db191505",
    "dynasty": "明",
    "content": [
      "苦竹泠泠沙雨青，秋风别我钓鱼汀。",
      "好持使节朝天子，莫道江湖有客星。",
      "北固云回山历历，洪河龙斗浪冥冥。",
      "眼中经济须公等，殿上夔龙有典刑。"
    ]
  },
  {
    "id": "e647d10fbda5a07f03c6e8b7cfb55c00",
    "title": "种竹",
    "authorName": "孙一元",
    "authorId": "e647d10fbda5a07f729c6888db191505",
    "dynasty": "明",
    "content": [
      "种竹荒冈手记曾，满林苍翠尽腾凌。",
      "遥连野水青无间，斜压秋云冷不胜。",
      "惯觅渔竿防稚子，只分拄杖与山僧。",
      "黄陵歌罢无人和，明月阑干只自凭。"
    ]
  },
  {
    "id": "e647d10fbda5a07f25629e14447df9b4",
    "title": "江上",
    "authorName": "孙一元",
    "authorId": "e647d10fbda5a07f729c6888db191505",
    "dynasty": "明",
    "content": [
      "沙砾喧寒雨，枫根挽钓楂。",
      "菰蒲起烟火，隔水是渔家。"
    ]
  },
  {
    "id": "e647d10fbda5a07f47985181e3eee76f",
    "title": "解衣",
    "authorName": "孙一元",
    "authorId": "e647d10fbda5a07f729c6888db191505",
    "dynasty": "明",
    "content": [
      "解衣坐渔梁，水风来许许。",
      "月明不见人，幽篁自相语。"
    ]
  },
  {
    "id": "e647d10fbda5a07f5f70af81c6b660cb",
    "title": "靖江道中",
    "authorName": "孙一元",
    "authorId": "e647d10fbda5a07f729c6888db191505",
    "dynasty": "明",
    "content": [
      "落日精灵语，空山旅客惊。",
      "沙寒留鹭影，风急走江声。"
    ]
  },
  {
    "id": "e647d10fbda5a07f4ea7e6fd8eb458cf",
    "title": "钩帘",
    "authorName": "孙一元",
    "authorId": "e647d10fbda5a07f729c6888db191505",
    "dynasty": "明",
    "content": [
      "钩帘坐晚吹，斗酒娱清晖。",
      "幽怀未可言，木叶不停飞。"
    ]
  },
  {
    "id": "e647d10fbda5a07f3fbf7687ca215967",
    "title": "游吴",
    "authorName": "孙一元",
    "authorId": "e647d10fbda5a07f729c6888db191505",
    "dynasty": "明",
    "content": [
      "裋褐心愈壮，蒯缑歌自闻。",
      "薄游吴王国，来寻季子坟。"
    ]
  },
  {
    "id": "e647d10fbda5a07fb1d695c3770dea48",
    "title": "孤山",
    "authorName": "孙一元",
    "authorId": "e647d10fbda5a07f729c6888db191505",
    "dynasty": "明",
    "content": [
      "谁将一拳石，弃此湖水边。",
      "老梅盘拿春，玩弄到何年。"
    ]
  },
  {
    "id": "e647d10fbda5a07f35d020d19dce96f6",
    "title": "相见",
    "authorName": "孙一元",
    "authorId": "e647d10fbda5a07f729c6888db191505",
    "dynasty": "明",
    "content": [
      "相见不作语，天风吹长须。",
      "探取虎盘囊，留赠昆仑图。"
    ]
  },
  {
    "id": "e647d10fbda5a07f6f7f67e1225387a9",
    "title": "喜晴",
    "authorName": "孙一元",
    "authorId": "e647d10fbda5a07f729c6888db191505",
    "dynasty": "明",
    "content": [
      "鸟鸣隔篱落，雨脚上翠微。",
      "闭门吟正苦，客来为解围。"
    ]
  },
  {
    "id": "e647d10fbda5a07f10fb05d1d818ee99",
    "title": "睡起",
    "authorName": "孙一元",
    "authorId": "e647d10fbda5a07f729c6888db191505",
    "dynasty": "明",
    "content": [
      "睡起散幽躅，荒冈春日西。",
      "野云飞不起，寒压竹枝低。"
    ]
  },
  {
    "id": "e647d10fbda5a07f6a20e5f4f87959a5",
    "title": "秋夜",
    "authorName": "孙一元",
    "authorId": "e647d10fbda5a07f729c6888db191505",
    "dynasty": "明",
    "content": [
      "道人晏坐起，推窗时一吟。",
      "白鹤忽不见，月明秋满林。"
    ]
  },
  {
    "id": "e647d10fbda5a07f12c1ec40542995bd",
    "title": "春日游惠山以老杜一径野花落孤村春水生衍韵次第得诗十首",
    "authorName": "孙一元",
    "authorId": "e647d10fbda5a07f729c6888db191505",
    "dynasty": "明",
    "content": [
      "春色满三分，梅事过其一。",
      "不有载酒游，白日去更疾。"
    ]
  },
  {
    "id": "e647d10fbda5a07f12c1ec40f75e7f68",
    "title": "春日游惠山以老杜一径野花落孤村春水生衍韵次第得诗十首",
    "authorName": "孙一元",
    "authorId": "e647d10fbda5a07f729c6888db191505",
    "dynasty": "明",
    "content": [
      "茅堂藏山隈，寻转更幽兴。",
      "一鸟浴寒塘，数花明小径。"
    ]
  },
  {
    "id": "e647d10fbda5a07f12c1ec40ced69376",
    "title": "春日游惠山以老杜一径野花落孤村春水生衍韵次第得诗十首",
    "authorName": "孙一元",
    "authorId": "e647d10fbda5a07f729c6888db191505",
    "dynasty": "明",
    "content": [
      "石桥斜斗水，竹杖行堪把。",
      "隔溪鹤如人，相看不知野。"
    ]
  },
  {
    "id": "e647d10fbda5a07f12c1ec40d5dac7d4",
    "title": "春日游惠山以老杜一径野花落孤村春水生衍韵次第得诗十首",
    "authorName": "孙一元",
    "authorId": "e647d10fbda5a07f729c6888db191505",
    "dynasty": "明",
    "content": [
      "境静山光合，门临钓石斜。",
      "老翁抱瓮出，清晓来灌花。"
    ]
  },
  {
    "id": "e647d10fbda5a07f12c1ec406c61bfb1",
    "title": "春日游惠山以老杜一径野花落孤村春水生衍韵次第得诗十首",
    "authorName": "孙一元",
    "authorId": "e647d10fbda5a07f729c6888db191505",
    "dynasty": "明",
    "content": [
      "半里同井臼，数家带篱落。",
      "溪翁留白鱼，社友移新箨。"
    ]
  },
  {
    "id": "e647d10fbda5a07f12c1ec40f717c74f",
    "title": "春日游惠山以老杜一径野花落孤村春水生衍韵次第得诗十首",
    "authorName": "孙一元",
    "authorId": "e647d10fbda5a07f729c6888db191505",
    "dynasty": "明",
    "content": [
      "向晚意不歇，残阳澹欲无。",
      "渔榔隔浦断，樵响入云孤。"
    ]
  },
  {
    "id": "e647d10fbda5a07f12c1ec4019dabb27",
    "title": "春日游惠山以老杜一径野花落孤村春水生衍韵次第得诗十首",
    "authorName": "孙一元",
    "authorId": "e647d10fbda5a07f729c6888db191505",
    "dynasty": "明",
    "content": [
      "闲抚溪边石，坐谈竹下门。",
      "残霞不作雨，远水欲浮村。"
    ]
  },
  {
    "id": "e647d10fbda5a07f12c1ec407e3a60ad",
    "title": "春日游惠山以老杜一径野花落孤村春水生衍韵次第得诗十首",
    "authorName": "孙一元",
    "authorId": "e647d10fbda5a07f729c6888db191505",
    "dynasty": "明",
    "content": [
      "短策时寻句，高怀自领春。",
      "山禽莫相避，我是住山人。"
    ]
  },
  {
    "id": "e647d10fbda5a07f12c1ec40326a33ce",
    "title": "春日游惠山以老杜一径野花落孤村春水生衍韵次第得诗十首",
    "authorName": "孙一元",
    "authorId": "e647d10fbda5a07f729c6888db191505",
    "dynasty": "明",
    "content": [
      "卸杖坐松根，觅句烟云里。",
      "得意酬青山，一掬野泉水。"
    ]
  },
  {
    "id": "e647d10fbda5a07f12c1ec40ca408a1e",
    "title": "春日游惠山以老杜一径野花落孤村春水生衍韵次第得诗十首",
    "authorName": "孙一元",
    "authorId": "e647d10fbda5a07f729c6888db191505",
    "dynasty": "明",
    "content": [
      "归来吟不了，剩有水云情。",
      "船头借渔笛，韵中明月生。"
    ]
  },
  {
    "id": "e647d10fbda5a07fe42544aa46b6cd9d",
    "title": "毛应奎副使隐居严陵钓台赴召小诗赠之",
    "authorName": "孙一元",
    "authorId": "e647d10fbda5a07f729c6888db191505",
    "dynasty": "明",
    "content": [
      "长风吹去棹，万里客星孤。",
      "何物为君赠，桐江画作图。"
    ]
  },
  {
    "id": "e647d10fbda5a07fb0a9d0cf2ceeee33",
    "title": "净业二首",
    "authorName": "孙一元",
    "authorId": "e647d10fbda5a07f729c6888db191505",
    "dynasty": "明",
    "content": [
      "薰炉参鼻观，蒲团伴法喜。",
      "闭门风叶堆，半月书不理。"
    ]
  },
  {
    "id": "e647d10fbda5a07fb0a9d0cf3a1318be",
    "title": "净业二首",
    "authorName": "孙一元",
    "authorId": "e647d10fbda5a07f729c6888db191505",
    "dynasty": "明",
    "content": [
      "容成觉么虫，盘特了一句。",
      "我今无所闻，结茅双松树。"
    ]
  },
  {
    "id": "e647d10fbda5a07ff657d11a401d061a",
    "title": "秋晚",
    "authorName": "孙一元",
    "authorId": "e647d10fbda5a07f729c6888db191505",
    "dynasty": "明",
    "content": [
      "秋晚不扃扉，秋亭一叶飞。",
      "采莲人不见，水面落红衣。"
    ]
  },
  {
    "id": "e647d10fbda5a07f6c8daed1971945a0",
    "title": "杂咏四首",
    "authorName": "孙一元",
    "authorId": "e647d10fbda5a07f729c6888db191505",
    "dynasty": "明",
    "content": [
      "夕阳没中流，舟子不停橹。",
      "风来未满帆，望断桃花浦。"
    ]
  },
  {
    "id": "e647d10fbda5a07f6c8daed10e605753",
    "title": "杂咏四首",
    "authorName": "孙一元",
    "authorId": "e647d10fbda5a07f729c6888db191505",
    "dynasty": "明",
    "content": [
      "云容溪上澹，木叶山中稀。",
      "野客青丝屦，高人白板扉。"
    ]
  },
  {
    "id": "e647d10fbda5a07f6c8daed1a2fc1b51",
    "title": "杂咏四首",
    "authorName": "孙一元",
    "authorId": "e647d10fbda5a07f729c6888db191505",
    "dynasty": "明",
    "content": [
      "雾霭湿空山，招提路未分。",
      "穿林人不见，钟磬却相闻。"
    ]
  },
  {
    "id": "e647d10fbda5a07f6c8daed1d15557f0",
    "title": "杂咏四首",
    "authorName": "孙一元",
    "authorId": "e647d10fbda5a07f729c6888db191505",
    "dynasty": "明",
    "content": [
      "尽日不见鱼，风高网罟冷。",
      "蹋船归未归，江波荡人影。"
    ]
  },
  {
    "id": "e647d10fbda5a07fa0621f3bc96a6b92",
    "title": "永夜",
    "authorName": "孙一元",
    "authorId": "e647d10fbda5a07f729c6888db191505",
    "dynasty": "明",
    "content": [
      "黄叶下西阪，山空秋正清。",
      "永夜无人语，残河尽意明。"
    ]
  },
  {
    "id": "e647d10fbda5a07f4064559b6f41f96c",
    "title": "避客",
    "authorName": "孙一元",
    "authorId": "e647d10fbda5a07f729c6888db191505",
    "dynasty": "明",
    "content": [
      "报客频劳鹤，束书更住山。",
      "从今松桂里，散发弄潺湲。"
    ]
  },
  {
    "id": "e647d10fbda5a07f1894cbdbee061a85",
    "title": "偶成二首",
    "authorName": "孙一元",
    "authorId": "e647d10fbda5a07f729c6888db191505",
    "dynasty": "明",
    "content": [
      "寒日下高木，照见女几山。",
      "豺虎声相闻，何人当九关。"
    ]
  },
  {
    "id": "e647d10fbda5a07f1894cbdb234c6784",
    "title": "偶成二首",
    "authorName": "孙一元",
    "authorId": "e647d10fbda5a07f729c6888db191505",
    "dynasty": "明",
    "content": [
      "䗂蝓斗未已，攻破蚯蚓窍。",
      "傍有食气翁，抱膝独长啸。"
    ]
  },
  {
    "id": "e647d10fbda5a07f4e4bacac1fa235d6",
    "title": "庚午九月廿五日梦中偶得",
    "authorName": "孙一元",
    "authorId": "e647d10fbda5a07f729c6888db191505",
    "dynasty": "明",
    "content": [
      "黄落献晚山，枫林有馀景。",
      "携鹤上渔舟，布袍弄江影。"
    ]
  },
  {
    "id": "e647d10fbda5a07f4d99737399bc240a",
    "title": "题孙道甫小景五首",
    "authorName": "孙一元",
    "authorId": "e647d10fbda5a07f729c6888db191505",
    "dynasty": "明",
    "content": [
      "家近新塘曲，月明鱼可掬。",
      "尽夜澹忘归，和云汀上宿。"
    ]
  },
  {
    "id": "e647d10fbda5a07f4d997373413bcae4",
    "title": "题孙道甫小景五首",
    "authorName": "孙一元",
    "authorId": "e647d10fbda5a07f729c6888db191505",
    "dynasty": "明",
    "content": [
      "辛苦忘平生，云深出林坂。",
      "短衣不掩胫，行歌落日晚。"
    ]
  },
  {
    "id": "e647d10fbda5a07f4d997373428be84c",
    "title": "题孙道甫小景五首",
    "authorName": "孙一元",
    "authorId": "e647d10fbda5a07f729c6888db191505",
    "dynasty": "明",
    "content": [
      "秀色尽堪餐，身轻意欲举。",
      "日观倚高寒，排云与天语。"
    ]
  },
  {
    "id": "e647d10fbda5a07f4d997373257a76d8",
    "title": "题孙道甫小景五首",
    "authorName": "孙一元",
    "authorId": "e647d10fbda5a07f729c6888db191505",
    "dynasty": "明",
    "content": [
      "茅堂汇溪流，一带清未已。",
      "萍底山更奇，苍烟飞不起。"
    ]
  },
  {
    "id": "e647d10fbda5a07f4d997373a0f71d8d",
    "title": "题孙道甫小景五首",
    "authorName": "孙一元",
    "authorId": "e647d10fbda5a07f729c6888db191505",
    "dynasty": "明",
    "content": [
      "巾杖散高躅，钩辀啼远林。",
      "幽怀春冉冉，日暮落花深。"
    ]
  },
  {
    "id": "e647d10fbda5a07f9229ec9ca5ea7afd",
    "title": "白苧词",
    "authorName": "孙一元",
    "authorId": "e647d10fbda5a07f729c6888db191505",
    "dynasty": "明",
    "content": [
      "江上睡鸭烟草肥，江南白苧催换衣。",
      "雨声四月不知暑，过尽樱桃人未归。"
    ]
  },
  {
    "id": "e647d10fbda5a07f8a4c56ed7b81e902",
    "title": "晚泊江村",
    "authorName": "孙一元",
    "authorId": "e647d10fbda5a07f729c6888db191505",
    "dynasty": "明",
    "content": [
      "半江黄叶飞晴雨，万里长天坐短艘。",
      "村酒瓦瓶呼渡急，石门山月去人高。"
    ]
  },
  {
    "id": "e647d10fbda5a07fd032f835a7d21c97",
    "title": "寄青空道人",
    "authorName": "孙一元",
    "authorId": "e647d10fbda5a07f729c6888db191505",
    "dynasty": "明",
    "content": [
      "斗酒长歌对夕曛，相思无那隔重云。",
      "夜来梦到西湖路，白石滩头鹤是君。"
    ]
  },
  {
    "id": "e647d10fbda5a07f4b9a47ada44e1d9f",
    "title": "西湖",
    "authorName": "孙一元",
    "authorId": "e647d10fbda5a07f729c6888db191505",
    "dynasty": "明",
    "content": [
      "十里飞花送酒卮，六桥儿女蹋春词。",
      "无人会得渔翁意，独立晴湖照影时。"
    ]
  },
  {
    "id": "e647d10fbda5a07fa6ec7c172a5db50a",
    "title": "春日书事",
    "authorName": "孙一元",
    "authorId": "e647d10fbda5a07f729c6888db191505",
    "dynasty": "明",
    "content": [
      "欲晴未晴云日黄，美人不来心独伤。",
      "漫倚东风数春事，桃花梨花飞过墙。"
    ]
  },
  {
    "id": "e647d10fbda5a07f160b670337b184cf",
    "title": "梅杖",
    "authorName": "孙一元",
    "authorId": "e647d10fbda5a07f729c6888db191505",
    "dynasty": "明",
    "content": [
      "几点冰花尚未消，一枝鹤膝冻翘翘。",
      "夜来梦到相寻处，野水斜通白木桥。"
    ]
  },
  {
    "id": "e647d10fbda5a07fe9f1f753194ad14c",
    "title": "荷巾",
    "authorName": "孙一元",
    "authorId": "e647d10fbda5a07f729c6888db191505",
    "dynasty": "明",
    "content": [
      "宓妃乞与波间碧，凭仗南风为剪成。",
      "试着晚凉溪上坐，道人真得爱莲情。"
    ]
  },
  {
    "id": "e647d10fbda5a07fa2edcd43f346d8a1",
    "title": "竹庄为孙用彰题",
    "authorName": "孙一元",
    "authorId": "e647d10fbda5a07f729c6888db191505",
    "dynasty": "明",
    "content": [
      "小筑闲庄枕水浔，绕墙种竹碧森森。",
      "乱红吹尽春无几，借看君家秋一林。"
    ]
  },
  {
    "id": "e647d10fbda5a07f1972fe78afc2d178",
    "title": "文徵明为其友人伍君求作山水小幅十年甫成君求出示予因赋绝句",
    "authorName": "孙一元",
    "authorId": "e647d10fbda5a07f729c6888db191505",
    "dynasty": "明",
    "content": [
      "茧光墨色喜新增，肯作寻常断壁称。",
      "十载独留阿堵妙，画师谁是顾金陵。"
    ]
  },
  {
    "id": "e647d10fbda5a07f0ca3e5979c711af0",
    "title": "开樽梅花下候解道士夜深不至",
    "authorName": "孙一元",
    "authorId": "e647d10fbda5a07f729c6888db191505",
    "dynasty": "明",
    "content": [
      "童子洗杯恼清夜，何处酒徒来更迟。",
      "梅花相看眼不醉，挑灯自诵山人诗。"
    ]
  },
  {
    "id": "e647d10fbda5a07f4926678ad3e7abff",
    "title": "留许天赉宿山中",
    "authorName": "孙一元",
    "authorId": "e647d10fbda5a07f729c6888db191505",
    "dynasty": "明",
    "content": [
      "皇极闲窥天地心，只容高卧华山阴。",
      "枕边鼻息君来候，政是人间韶濩音。"
    ]
  },
  {
    "id": "e647d10fbda5a07f802635e002599e31",
    "title": "王与时方伯求予制濓溪巾兼作小句赠之",
    "authorName": "孙一元",
    "authorId": "e647d10fbda5a07f729c6888db191505",
    "dynasty": "明",
    "content": [
      "角巾一笑有真意，云物相看水石间。",
      "要得平生二三友，天应留取卧青山。"
    ]
  },
  {
    "id": "e647d10fbda5a07fcc230168c8a60bd1",
    "title": "毛贞夫参政别予笼一白鹤与丹书一函见遗即席戏成二首答之",
    "authorName": "孙一元",
    "authorId": "e647d10fbda5a07f729c6888db191505",
    "dynasty": "明",
    "content": [
      "奇格踉跄自少尘，白榆花落岛中春。",
      "主人应是浮邱伯，不惜仙禽借与人。"
    ]
  },
  {
    "id": "e647d10fbda5a07fcc230168d25120a0",
    "title": "毛贞夫参政别予笼一白鹤与丹书一函见遗即席戏成二首答之",
    "authorName": "孙一元",
    "authorId": "e647d10fbda5a07f729c6888db191505",
    "dynasty": "明",
    "content": [
      "半世徒夸万卷功，埋头今作蠹鱼虫。",
      "元知天上多文字，云篆烟书更不同。"
    ]
  },
  {
    "id": "e647d10fbda5a07fd57704c384ff1c11",
    "title": "饮龙井",
    "authorName": "孙一元",
    "authorId": "e647d10fbda5a07f729c6888db191505",
    "dynasty": "明",
    "content": [
      "眼底闲云乱不开，偶随麋鹿入云来。",
      "平生于物元无取，消受山中水一杯。"
    ]
  },
  {
    "id": "e647d10fbda5a07fc12a98e0bd212a21",
    "title": "奉和文徵明元日见访",
    "authorName": "孙一元",
    "authorId": "e647d10fbda5a07f729c6888db191505",
    "dynasty": "明",
    "content": [
      "箫鼓迎新节事忙，喜惊闲客过山房。",
      "主人依旧清狂甚，笑博枭卢送酒香。"
    ]
  },
  {
    "id": "e647d10fbda5a07febb7eae106682368",
    "title": "尝吴中橘酒戏成",
    "authorName": "孙一元",
    "authorId": "e647d10fbda5a07f729c6888db191505",
    "dynasty": "明",
    "content": [
      "大觥落手流香新，酴醾葡萄浑失真。",
      "只应常在勾吴住，要与木奴作主人。"
    ]
  },
  {
    "id": "e647d10fbda5a07f80126058fb10bfa1",
    "title": "席上偶成",
    "authorName": "孙一元",
    "authorId": "e647d10fbda5a07f729c6888db191505",
    "dynasty": "明",
    "content": [
      "杨花燕子弄春柔，醉倚箜篌笑未休。",
      "依旧清风明月好，买船吹笛过沧洲。"
    ]
  },
  {
    "id": "e647d10fbda5a07f6a20e5f4153e86ad",
    "title": "秋夜",
    "authorName": "孙一元",
    "authorId": "e647d10fbda5a07f729c6888db191505",
    "dynasty": "明",
    "content": [
      "林屋无人月正明，推窗欹枕睡魔轻。",
      "一秋诗句知多少，听尽潇潇叶上声。"
    ]
  },
  {
    "id": "e647d10fbda5a07fecd8d9c82a0253a3",
    "title": "宿西山韬光庵",
    "authorName": "孙一元",
    "authorId": "e647d10fbda5a07f729c6888db191505",
    "dynasty": "明",
    "content": [
      "露下庭空蛄蟪鸣，山深不闻长短更。",
      "天风吹人酒欲醒，北斗插江河半明。"
    ]
  },
  {
    "id": "e647d10fbda5a07f0ff1550deac06dcb",
    "title": "南窗下芭蕉盛开五月潇然有秋意",
    "authorName": "孙一元",
    "authorId": "e647d10fbda5a07f729c6888db191505",
    "dynasty": "明",
    "content": [
      "道人生意山中足，养得芭蕉四五枝。",
      "尽取幽凉供稳睡，还分秋色与新诗。"
    ]
  },
  {
    "id": "e647d10fbda5a07f9a7f602ca5c93d6b",
    "title": "林侍御过访留坐竹下问武夷山水",
    "authorName": "孙一元",
    "authorId": "e647d10fbda5a07f729c6888db191505",
    "dynasty": "明",
    "content": [
      "清泉长日漱潺湲，豸史峨冠访竹关。",
      "自笑道人迂野性，相逢先问武夷山。"
    ]
  },
  {
    "id": "e647d10fbda5a07f1d85c2c381fe4776",
    "title": "春暮",
    "authorName": "孙一元",
    "authorId": "e647d10fbda5a07f729c6888db191505",
    "dynasty": "明",
    "content": [
      "门开轣辘东风晓，酒熟床头无可人。",
      "听尽雨声浑不寐，楝花榆荚过残春。"
    ]
  },
  {
    "id": "e647d10fbda5a07ff64fb1e7fe324752",
    "title": "渔翁",
    "authorName": "孙一元",
    "authorId": "e647d10fbda5a07f729c6888db191505",
    "dynasty": "明",
    "content": [
      "渔翁生长不识字，坐对沧江有好怀。",
      "不用满船载书画，一篷独挂酒篘来。"
    ]
  },
  {
    "id": "e647d10fbda5a07f04f4a8ed5aedb1ff",
    "title": "谢方方伯寿卿惠米",
    "authorName": "孙一元",
    "authorId": "e647d10fbda5a07f729c6888db191505",
    "dynasty": "明",
    "content": [
      "耽贫自笑山人瘦，饱饭还歌方伯贤。",
      "白石铛中消岁月，漫炊松火汲清泉。"
    ]
  },
  {
    "id": "e647d10fbda5a07f8417245663c96a09",
    "title": "中酒闭门一月偶出晚步戏成小句",
    "authorName": "孙一元",
    "authorId": "e647d10fbda5a07f729c6888db191505",
    "dynasty": "明",
    "content": [
      "燕麦花开春亦移，道人扶杖下山时。",
      "独醒免使渔翁笑，卷叶分泉当酒卮。"
    ]
  },
  {
    "id": "e647d10fbda5a07fc42aae2104eaddd7",
    "title": "约鹅湖费阁老明年同游武夷山因作短歌二首赠别",
    "authorName": "孙一元",
    "authorId": "e647d10fbda5a07f729c6888db191505",
    "dynasty": "明",
    "content": [
      "武夷山高秋意凉，云阴半落松桂苍。",
      "青壁无人沿月上，蹋船放歌溪水长。"
    ]
  },
  {
    "id": "e647d10fbda5a07fc42aae21accb28f1",
    "title": "约鹅湖费阁老明年同游武夷山因作短歌二首赠别",
    "authorName": "孙一元",
    "authorId": "e647d10fbda5a07f729c6888db191505",
    "dynasty": "明",
    "content": [
      "野鹤照衣来清濆，山树开花留白云。",
      "他日移居溪水上，道衣同拜武夷君。"
    ]
  },
  {
    "id": "e647d10fbda5a07ff9bab791758d965e",
    "title": "访钱隐君",
    "authorName": "孙一元",
    "authorId": "e647d10fbda5a07f729c6888db191505",
    "dynasty": "明",
    "content": [
      "隐君南国旧王孙，小筑茅堂水竹村。",
      "我亦江湖陆鲁望，钓竿独抱访柴门。"
    ]
  },
  {
    "id": "e647d10fbda5a07f4b9a47ad97612294",
    "title": "西湖",
    "authorName": "孙一元",
    "authorId": "e647d10fbda5a07f729c6888db191505",
    "dynasty": "明",
    "content": [
      "门前云物时来宿，沙上鸥群亦自呼。",
      "背郭不知有城府，矮床竹树坐临湖。"
    ]
  },
  {
    "id": "e647d10fbda5a07f878e705f406c882a",
    "title": "读李世卿大厓文集二首柬乃弟立卿宪长",
    "authorName": "孙一元",
    "authorId": "e647d10fbda5a07f729c6888db191505",
    "dynasty": "明",
    "content": [
      "丰芑多才世亦雍，文章犹见昔贤风。",
      "天根悟处梅花早，要有江门一老翁。"
    ]
  },
  {
    "id": "e647d10fbda5a07f878e705f3ac7851a",
    "title": "读李世卿大厓文集二首柬乃弟立卿宪长",
    "authorName": "孙一元",
    "authorId": "e647d10fbda5a07f729c6888db191505",
    "dynasty": "明",
    "content": [
      "杖屦当年谁与从，白云回首有高踪。",
      "畸人随化文章在，我梦罗浮四百峰。"
    ]
  },
  {
    "id": "e647d10fbda5a07f350f1749bb651271",
    "title": "阳羡山人",
    "authorName": "孙一元",
    "authorId": "e647d10fbda5a07f729c6888db191505",
    "dynasty": "明",
    "content": [
      "阳羡山人戴鹖冠，偶来白日游尘寰。",
      "云霞一夜忽入梦，却骑麋鹿还青山。"
    ]
  },
  {
    "id": "e647d10fbda5a07f4ffc5c2c2d1f3ad7",
    "title": "坐竹林精舍",
    "authorName": "孙一元",
    "authorId": "e647d10fbda5a07f729c6888db191505",
    "dynasty": "明",
    "content": [
      "高帻短袍云霞光，扁舟系缆野篱傍。",
      "焚香静坐了无语，山寺闭门春竹长。"
    ]
  },
  {
    "id": "e647d10fbda5a07fcaeada226c283497",
    "title": "寻天台山水",
    "authorName": "孙一元",
    "authorId": "e647d10fbda5a07f729c6888db191505",
    "dynasty": "明",
    "content": [
      "桃花洞口流水源，石梁桥畔古苔存。",
      "山人遥赠金鹅蕊，笑隔云光无一言。"
    ]
  },
  {
    "id": "e647d10fbda5a07fd89a0d1b7abf7a10",
    "title": "江南大水歌六首",
    "authorName": "孙一元",
    "authorId": "e647d10fbda5a07f729c6888db191505",
    "dynasty": "明",
    "content": [
      "扬子具区波势连，吴门淞泖尽云烟。",
      "郎家住处今何地，长日挂冠愁不前。"
    ]
  },
  {
    "id": "e647d10fbda5a07fd89a0d1bb32335c3",
    "title": "江南大水歌六首",
    "authorName": "孙一元",
    "authorId": "e647d10fbda5a07f729c6888db191505",
    "dynasty": "明",
    "content": [
      "落日薄山风蹙波，天吴九首海云多。",
      "茫茫一望愁无那，听妾劝公无渡河。"
    ]
  },
  {
    "id": "e647d10fbda5a07fd89a0d1b8b987dfd",
    "title": "江南大水歌六首",
    "authorName": "孙一元",
    "authorId": "e647d10fbda5a07f729c6888db191505",
    "dynasty": "明",
    "content": [
      "日黄抱晕天风号，海若鶱腾白浪摇。",
      "连山浮石来喷雪，恰似曲江八月潮。"
    ]
  },
  {
    "id": "e647d10fbda5a07fd89a0d1bc1420959",
    "title": "江南大水歌六首",
    "authorName": "孙一元",
    "authorId": "e647d10fbda5a07f729c6888db191505",
    "dynasty": "明",
    "content": [
      "郤疑地轴折中流，雨倒风翻不肯休。",
      "飞阁横梁通海气，鸣鸥浴鹭失汀洲。"
    ]
  },
  {
    "id": "e647d10fbda5a07fd89a0d1b8bb4e8bc",
    "title": "江南大水歌六首",
    "authorName": "孙一元",
    "authorId": "e647d10fbda5a07f729c6888db191505",
    "dynasty": "明",
    "content": [
      "海侧江翻地不毛，崖危石断日吞潮。",
      "时闻西北犹巡狩，不见东南亲射蛟。"
    ]
  }
]