[
  {
    "id": "e647d10feadfa1cf26ee465256021420",
    "title": "赠青羊观道士",
    "authorName": "童轩",
    "authorId": "e647d10feadfa1cfa424ed4bced556cd",
    "dynasty": "明",
    "content": [
      "青羊道士无姓名，绕檐种竹门常扃。",
      "苍龙来问大还诀，白鹤下听蕊珠经。",
      "六铢衣上绣星斗，三尺剑底驱雷霆。",
      "相逢似识五云吏，一笑向余双眼青。"
    ]
  },
  {
    "id": "e647d10feadfa1cf69427a59c9e65bb3",
    "title": "仲冬初九夜江渎庙祭纛",
    "authorName": "童轩",
    "authorId": "e647d10feadfa1cfa424ed4bced556cd",
    "dynasty": "明",
    "content": [
      "斗转参横月半斜，柳营人马寂无哗。",
      "辕门露冷寒吹角，江庙风清夜祃牙。",
      "振地军威严虎豹，翻空旗影动龙蛇。",
      "愿将一掬丹心血，剖露孤忠报帝家。"
    ]
  },
  {
    "id": "e647d10feadfa1cf98396c0df25ea758",
    "title": "全居卷为姑苏张彦广题",
    "authorName": "童轩",
    "authorId": "e647d10feadfa1cfa424ed4bced556cd",
    "dynasty": "明",
    "content": [
      "岁月无情易白头，青山穿穴且夷犹。",
      "杖藜登眺非狂傅，荷锸讴吟似醉刘。",
      "明月一规虚茧室，白云千顷閟丹丘。",
      "何人为树东门槚，宁识神仙汗漫游。"
    ]
  },
  {
    "id": "e647d10feadfa1cf4ed9fe9106d61d36",
    "title": "送奚元启举人会试",
    "authorName": "童轩",
    "authorId": "e647d10feadfa1cfa424ed4bced556cd",
    "dynasty": "明",
    "content": [
      "青霄万仞步徐徐，经世文章锦不如。",
      "家学旧传田氏易，行囊新注伏生书。",
      "月明野店闻鸡早，云冷关河见雁疏。",
      "此去大魁应有日，伫听雷震禹门初。"
    ]
  },
  {
    "id": "e647d10feadfa1cf7dd4ed67335105fa",
    "title": "次韵翰林周尧佐先生咏雪禁体",
    "authorName": "童轩",
    "authorId": "e647d10feadfa1cfa424ed4bced556cd",
    "dynasty": "明",
    "content": [
      "一夜随风缀远林，万条僵树尽森森。",
      "湿欺渔叟蓑衣重，寒入诗人布被深。",
      "江浦烟云藏冻蛰，野田桑柘噪饥禽。",
      "闭门尽日相知少，呵笔西斋只自吟。"
    ]
  },
  {
    "id": "e647d10feadfa1cf7dd4ed670ac4fcbc",
    "title": "次韵翰林周尧佐先生咏雪禁体",
    "authorName": "童轩",
    "authorId": "e647d10feadfa1cfa424ed4bced556cd",
    "dynasty": "明",
    "content": [
      "同云一色灏皑皑，地面平铺不见苔。",
      "万树恰如花片落，八窗浑似雨声来。",
      "迢迢竹径朝初扫，寂寂柴门午未开。",
      "谩说长安有贫者，不知何处是春台。"
    ]
  },
  {
    "id": "e647d10feadfa1cf7dd4ed679600ed94",
    "title": "次韵翰林周尧佐先生咏雪禁体",
    "authorName": "童轩",
    "authorId": "e647d10feadfa1cfa424ed4bced556cd",
    "dynasty": "明",
    "content": [
      "高阜棱层下坎平，望中银汉觉虚明。",
      "当窗不辨青松色，近水惟闻折竹声。",
      "无数鸥群眠浅渚，一行雁字迹高城。",
      "吟窝此景须增价，纸帐围屏分外清。"
    ]
  },
  {
    "id": "e647d10feadfa1cf7dd4ed674e56c445",
    "title": "次韵翰林周尧佐先生咏雪禁体",
    "authorName": "童轩",
    "authorId": "e647d10feadfa1cfa424ed4bced556cd",
    "dynasty": "明",
    "content": [
      "风搅长空乱似麻，疏疏密密遍天涯。",
      "气清顿觉诗怀爽，寒破方知酒力加。",
      "百亩田畴年可卜，孤舟蓑笠趣偏嘉。",
      "夜窗一片松梢堕，惊起巢林几点鸦。"
    ]
  },
  {
    "id": "e647d10feadfa1cf7dd4ed6788f4f575",
    "title": "次韵翰林周尧佐先生咏雪禁体",
    "authorName": "童轩",
    "authorId": "e647d10feadfa1cfa424ed4bced556cd",
    "dynasty": "明",
    "content": [
      "灏气弥漫六合同，半兼寒雨半随风。",
      "连朝流水成新冻，一夜青山失旧峰。",
      "广野兔迷高下窟，长途人断去来踪。",
      "渔村僧舍无边景，都入先生赋咏中。"
    ]
  },
  {
    "id": "e647d10feadfa1cf7dd4ed671c22325c",
    "title": "次韵翰林周尧佐先生咏雪禁体",
    "authorName": "童轩",
    "authorId": "e647d10feadfa1cfa424ed4bced556cd",
    "dynasty": "明",
    "content": [
      "非沙非屑迥无尘，六出天然剪刻新。",
      "积路崎岖妨过客，扑窗撩乱恼吟人。",
      "看来楼阁疑铺画，飞入园林似放春。",
      "酒伴高阳尽凋落，小炉榾柮自堪亲。"
    ]
  },
  {
    "id": "e647d10feadfa1cf7dd4ed6762ee3b9f",
    "title": "次韵翰林周尧佐先生咏雪禁体",
    "authorName": "童轩",
    "authorId": "e647d10feadfa1cfa424ed4bced556cd",
    "dynasty": "明",
    "content": [
      "片片飞来影半潜，润回阳脉底须嫌。",
      "樽空谩用春衣典，炉冷频将宿火添。",
      "带雨缤纷轻着砌，傍人零乱巧穿帘。",
      "也知内翰多清兴，愧我徒将剩馥沾。"
    ]
  },
  {
    "id": "e647d10feadfa1cf7dd4ed67a143e370",
    "title": "次韵翰林周尧佐先生咏雪禁体",
    "authorName": "童轩",
    "authorId": "e647d10feadfa1cfa424ed4bced556cd",
    "dynasty": "明",
    "content": [
      "结阵凝团乱拂衣，即看突兀碍林扉。",
      "金牛去后埋空岭，黄鹤飞来失钓矶。",
      "几处笙歌方沸郁，数村烟火正依稀。",
      "蹇驴破帽长安客，日暮冲寒尚未归。"
    ]
  },
  {
    "id": "e647d10feadfa1cf79ae2fd0cfd146b3",
    "title": "奉寄柯太常杨洗马刘侍讲王修撰诸先生",
    "authorName": "童轩",
    "authorId": "e647d10feadfa1cfa424ed4bced556cd",
    "dynasty": "明",
    "content": [
      "黄金台上袂初分，回首江东已暮云。",
      "明月何时重对酒，碧山终日谩思君。",
      "县城斜日平芜静，旅店西风落叶纷。",
      "我有孤怀何处写，灯前愁诵楚骚文。"
    ]
  },
  {
    "id": "e647d10feadfa1cf02c14c0ccf5f9599",
    "title": "寄康侍御",
    "authorName": "童轩",
    "authorId": "e647d10feadfa1cfa424ed4bced556cd",
    "dynasty": "明",
    "content": [
      "驱驰谪宦走江皋，镜里流光有二毛。",
      "才薄敢思宣室召，官闲空愧华州曹。",
      "交游满眼谁倾盖，懒惰何心自解嘲。",
      "回首不堪吟望处，钟陵山色倚云高。"
    ]
  },
  {
    "id": "e647d10feadfa1cfb7b5c407aec3d070",
    "title": "寒食书感",
    "authorName": "童轩",
    "authorId": "e647d10feadfa1cfa424ed4bced556cd",
    "dynasty": "明",
    "content": [
      "一百五日逢寒食，节序催人有底忙。",
      "燕子东风人病酒，杜鹃斜月客思乡。",
      "城南麦饭谁浇墓，山下梨花自吐香。",
      "惆怅介推无复见，朝来新火正生光。"
    ]
  },
  {
    "id": "e647d10feadfa1cff1d4cad43ed45062",
    "title": "清明书感",
    "authorName": "童轩",
    "authorId": "e647d10feadfa1cfa424ed4bced556cd",
    "dynasty": "明",
    "content": [
      "两年作县越江湄，回首乡关未得归。",
      "华发又惊佳节换，青云堪叹故交稀。",
      "山村细雨梨花发，茅屋东风燕子飞。",
      "潦倒不须嗟薄宦，且将樽酒送斜晖。"
    ]
  },
  {
    "id": "e647d10feadfa1cfd6eb625ce5e738ea",
    "title": "次韵沈石田见赠之作",
    "authorName": "童轩",
    "authorId": "e647d10feadfa1cfa424ed4bced556cd",
    "dynasty": "明",
    "content": [
      "不逐夔龙到凤墀，诗名藉藉满天涯。",
      "鸡林有价时争售，狗监无人世谩知。",
      "春草池塘回谢梦，秋兰堂户思湘累。",
      "那堪别后同明月，千里关山不尽思。"
    ]
  },
  {
    "id": "e647d10feadfa1cfaa14b7bff107b4dc",
    "title": "丙戌上巳日",
    "authorName": "童轩",
    "authorId": "e647d10feadfa1cfa424ed4bced556cd",
    "dynasty": "明",
    "content": [
      "桐花初着雨丝丝，又值东风上已时。",
      "千古兰亭留胜会，半生萍水叹多岐。",
      "河桥细柳莺声早，驿路青山马去迟。",
      "安得当年诗社友，相逢一醉习家池。"
    ]
  },
  {
    "id": "e647d10feadfa1cf0a04b5eac773c7fd",
    "title": "赠万都阃子和",
    "authorName": "童轩",
    "authorId": "e647d10feadfa1cfa424ed4bced556cd",
    "dynasty": "明",
    "content": [
      "坐拥貔貅一万群，多君好武更能文。",
      "工书绝似班都护，雅咏还同贾刺军。",
      "细柳风清朝奏角，团花霜冷夜占云。",
      "太平无事边尘静，拟策淩烟阁上勋。"
    ]
  },
  {
    "id": "e647d10feadfa1cf767798bdaa3ba2bb",
    "title": "自迤西提学回简曹宪副廷彰",
    "authorName": "童轩",
    "authorId": "e647d10feadfa1cfa424ed4bced556cd",
    "dynasty": "明",
    "content": [
      "偶因剡荐误乘骢，行遍滇南障塞中。",
      "士习渐看邹鲁盛，提封应比汉唐雄。",
      "金笳夜吸榆关月，画帜晴摇渌水风。",
      "喜有台端曹宪副，贤劳处处筑儒宫。"
    ]
  },
  {
    "id": "e647d10feadfa1cfd5b20bc0a111db2c",
    "title": "暮春呈贡县作",
    "authorName": "童轩",
    "authorId": "e647d10feadfa1cfa424ed4bced556cd",
    "dynasty": "明",
    "content": [
      "一年春事已零星，过眼韶光去不停。",
      "风引飞花当砚落，雨添芳草上阶青。",
      "闲愁尽仗诗催破，清梦常嫌鸟唤醒。",
      "试罢诸生无一事，案头时捡太元经。"
    ]
  },
  {
    "id": "e647d10feadfa1cfa6a6f3db80ef6bdd",
    "title": "萤",
    "authorName": "童轩",
    "authorId": "e647d10feadfa1cfa424ed4bced556cd",
    "dynasty": "明",
    "content": [
      "不逐蘼茎悴便休，脱胎阳质异蜉蝣。",
      "虚疑丸火成奇幻，却笑明珠是暗投。",
      "燄冷疏篁萧寺雨，影迷芳草渭城秋。",
      "谁知腐朽将沦没，尚有丹光一点留。"
    ]
  },
  {
    "id": "e647d10feadfa1cf12666bb062572808",
    "title": "初授滇南提学有成",
    "authorName": "童轩",
    "authorId": "e647d10feadfa1cfa424ed4bced556cd",
    "dynasty": "明",
    "content": [
      "强将疏陋事高谈，六籍何曾一字谙。",
      "犬马有心常恋北，鲲鹏无定又图南。",
      "非才乍可三宜去，渐老宁知七不堪。",
      "眼底诸生如玉立，扣钟应是笑声韽。"
    ]
  },
  {
    "id": "e647d10feadfa1cf6de9021c5f9d2d8c",
    "title": "奉寄同年杨洗马王春坊二先生",
    "authorName": "童轩",
    "authorId": "e647d10feadfa1cfa424ed4bced556cd",
    "dynasty": "明",
    "content": [
      "欲藉征鸿问起居，满怀忧绪竟难除。",
      "山中谩有非熊兆，天上应无荐鹗书。",
      "南国风花淹杜牧，上林词赋擅相如。",
      "迢迢千里空相忆，愁绝残钟落月初。"
    ]
  },
  {
    "id": "e647d10feadfa1cf0e669ab155ddd023",
    "title": "秋月行司有成",
    "authorName": "童轩",
    "authorId": "e647d10feadfa1cfa424ed4bced556cd",
    "dynasty": "明",
    "content": [
      "几年谪宦走天涯，镜里西风两鬓丝。",
      "山馆月明鸡唱去，海天云冷雁书迟。",
      "半生事业交穷日，万里关山客倦时。",
      "愁绝小窗残梦断，子规啼上最高枝。"
    ]
  },
  {
    "id": "e647d10feadfa1cf8d95945131f1112b",
    "title": "赠雪谷上人",
    "authorName": "童轩",
    "authorId": "e647d10feadfa1cfa424ed4bced556cd",
    "dynasty": "明",
    "content": [
      "蚤年离垢即披缁，风度翛然类远师。",
      "心净只应流水共，身闲常与白云期。",
      "秋虫兰叶窗间画，瞑鹤松枝几上诗。",
      "更喜地偏无客到，时拈霜颖扫乌丝。"
    ]
  },
  {
    "id": "e647d10feadfa1cf86d742c6ae19f575",
    "title": "秋暮至曲靖",
    "authorName": "童轩",
    "authorId": "e647d10feadfa1cfa424ed4bced556cd",
    "dynasty": "明",
    "content": [
      "故乡何处是并州，万里关山不断愁。",
      "野馆夕阳人独立，边城秋色水空流。",
      "宦情每愧陶弘景，客况何如马少游。",
      "一夜西风吹梦破，归心遥寄楚江头。"
    ]
  },
  {
    "id": "e647d10feadfa1cf2d4951ead5c50867",
    "title": "沧浪深隐卷为贵阳林都阃题",
    "authorName": "童轩",
    "authorId": "e647d10feadfa1cfa424ed4bced556cd",
    "dynasty": "明",
    "content": [
      "百战功成已白头，沧浪深处足夷犹。",
      "晚风啼鸟花连屋，春雨浮鸥水满洲。",
      "地远不牵荣辱梦，身闲羞中利名钩。",
      "几回鼓枻烟波上，傲杀元勋十八侯。"
    ]
  },
  {
    "id": "e647d10feadfa1cf6d9f4b3efd677be4",
    "title": "重至临安分司",
    "authorName": "童轩",
    "authorId": "e647d10feadfa1cfa424ed4bced556cd",
    "dynasty": "明",
    "content": [
      "公署睽违又一期，重来仍值禁烟时。",
      "阑干渍雨花枝重，亭馆留寒燕乳迟。",
      "无事且谋犀首饮，有怀多寓少陵诗。",
      "东风可是无情甚，白雪盈头不肯吹。"
    ]
  },
  {
    "id": "e647d10feadfa1cf0eab404cc561b1ab",
    "title": "八月一日经渌口河",
    "authorName": "童轩",
    "authorId": "e647d10feadfa1cfa424ed4bced556cd",
    "dynasty": "明",
    "content": [
      "八月移舟出渌河，客行又是半年过。",
      "宦情在我薄于水，时序催人急似梭。",
      "雁鹜江湖秋雨积，牛羊郊野夕阳多。",
      "平生雅有桑弧志，华发星星奈老何。"
    ]
  },
  {
    "id": "e647d10feadfa1cfe0540411fcedc809",
    "title": "和地官颜宝之雨窗独坐",
    "authorName": "童轩",
    "authorId": "e647d10feadfa1cfa424ed4bced556cd",
    "dynasty": "明",
    "content": [
      "春阴连日酿轻寒，尘满冠缨不用弹。",
      "万里宦情天外远，几宵心事雨中残。",
      "愁来世路知音少，老去亲朋见面难。",
      "怪底滇南持节使，夜深惆怅倚东阑。"
    ]
  },
  {
    "id": "e647d10feadfa1cf68146f691b0b03f6",
    "title": "浪花",
    "authorName": "童轩",
    "authorId": "e647d10feadfa1cfa424ed4bced556cd",
    "dynasty": "明",
    "content": [
      "不用天边带露栽，只凭风信几番催。",
      "一枝才见逶迤动，万朵俄惊顷刻开。",
      "湓浦秋容和雨乱，镜湖春色逐人来。",
      "分明一幅西川锦，安得并刀为剪裁。"
    ]
  },
  {
    "id": "e647d10feadfa1cf3c9a9d4bf0439ce9",
    "title": "南行秋兴",
    "authorName": "童轩",
    "authorId": "e647d10feadfa1cfa424ed4bced556cd",
    "dynasty": "明",
    "content": [
      "皇华才咏出神州，泽国砧声已报秋。",
      "江上西风吹短发，天涯明月送孤舟。",
      "仲宣自笑贫犹客，李广宁知老未侯。",
      "世事悠悠何足问，且将吾道付沧洲。"
    ]
  },
  {
    "id": "e647d10feadfa1cf3c9a9d4b24792b41",
    "title": "南行秋兴",
    "authorName": "童轩",
    "authorId": "e647d10feadfa1cfa424ed4bced556cd",
    "dynasty": "明",
    "content": [
      "扁舟万里适南荒，行客惊秋觉夜凉。",
      "老去形骸空骏骨，忧来世路半羊肠。",
      "沙明蒲稗初含雨，月冷蒹葭已着霜。",
      "忽忆旧居青琐地，几回簪笔缀鹓行。"
    ]
  },
  {
    "id": "e647d10feadfa1cf3c9a9d4b2f22d724",
    "title": "南行秋兴",
    "authorName": "童轩",
    "authorId": "e647d10feadfa1cfa424ed4bced556cd",
    "dynasty": "明",
    "content": [
      "鬓边华发几丝秋，老大心情不解忧。",
      "杜甫诗名空短褐，元龙豪气尚高楼。",
      "思家斜月三更梦，去国青山万里舟。",
      "壮志未销身尚健，几回灯下认吴钩。"
    ]
  },
  {
    "id": "e647d10feadfa1cf3c9a9d4b76d12cef",
    "title": "南行秋兴",
    "authorName": "童轩",
    "authorId": "e647d10feadfa1cfa424ed4bced556cd",
    "dynasty": "明",
    "content": [
      "青山万里水漫漫，客里应知跋涉难。",
      "草木变衰秋露重，湖湘漂泊晚风寒。",
      "天涯有客如张咏，江左何人是谢安。",
      "绿发朱颜今改尽，可怜惟有寸心丹。"
    ]
  },
  {
    "id": "e647d10feadfa1cffcb979774fbf519d",
    "title": "庚寅三月予按思州等郡因过清浪辱参将吴公相留款叙诗以酬之",
    "authorName": "童轩",
    "authorId": "e647d10feadfa1cfa424ed4bced556cd",
    "dynasty": "明",
    "content": [
      "年华冉冉似流波，抚景其如感慨何。",
      "草满天涯春色暮，水连湖口夕阳多。",
      "乡书路远双鱼断，蛮岭云深疋马过。",
      "赖有元戎相慰意，一尊呼取听樵歌。"
    ]
  },
  {
    "id": "e647d10feadfa1cf3e82d4a2ef3f9ca9",
    "title": "写怀一首",
    "authorName": "童轩",
    "authorId": "e647d10feadfa1cfa424ed4bced556cd",
    "dynasty": "明",
    "content": [
      "迂疏真与世情违，惆怅年来计转非。",
      "万里身如天外系，十年家在梦中归。",
      "秋风杨柳随征旆，春雨蘼芜上客衣。",
      "遥忆白头兄姊在，一回东望一歔欷。"
    ]
  },
  {
    "id": "e647d10feadfa1cfda07b8d233cd6aff",
    "title": "予来滇南一载始得寄书人便书成特附四韵楮尾",
    "authorName": "童轩",
    "authorId": "e647d10feadfa1cfa424ed4bced556cd",
    "dynasty": "明",
    "content": [
      "天涯薄宦苦相羁，回首西风又一期。",
      "住久苍头迎客惯，路遥黄耳到家迟。",
      "人情尽似饥鸢竞，心事唯应倦鸟知。",
      "倚遍阑干意难写，夕阳孤角起高陴。"
    ]
  },
  {
    "id": "e647d10feadfa1cf50fc979bef490a7b",
    "title": "九月十日宿下关驿书怀",
    "authorName": "童轩",
    "authorId": "e647d10feadfa1cfa424ed4bced556cd",
    "dynasty": "明",
    "content": [
      "西风吹冷思绵绵，老去诗篇只漫传。",
      "半夜邮亭鸡唱去，十年歧路马蹄穿。",
      "梁王宫殿生秋草，蒙国河山起暮烟。",
      "薄宦驱人何日了，欲将心事问苍天。"
    ]
  },
  {
    "id": "e647d10feadfa1cf8c614a29b456b53d",
    "title": "北望偶成",
    "authorName": "童轩",
    "authorId": "e647d10feadfa1cfa424ed4bced556cd",
    "dynasty": "明",
    "content": [
      "北望长安万里馀，江湖忧国意何如。",
      "许身稷契非全拙，交友雷陈已半疏。",
      "剑器蚀残青螮蝀，砚瓶枯尽玉蟾蜍。",
      "壮怀牢落今如此，羞见床头万卷书。"
    ]
  },
  {
    "id": "e647d10feadfa1cfe256488887b0e38c",
    "title": "漾备道中",
    "authorName": "童轩",
    "authorId": "e647d10feadfa1cfa424ed4bced556cd",
    "dynasty": "明",
    "content": [
      "十载驰驱不暂休，乂衔君命到南陬。",
      "凉蝉细雨疏槐晚，疲马西风落叶秋。",
      "万里有家恒作客，一官多累谩成忧。",
      "平生事业知何在，孤负沧浪旧钓舟。"
    ]
  },
  {
    "id": "e647d10feadfa1cf3a3a48c91c645135",
    "title": "宿新田驿",
    "authorName": "童轩",
    "authorId": "e647d10feadfa1cfa424ed4bced556cd",
    "dynasty": "明",
    "content": [
      "废驿年深草亦深，败垣颓壁倚危岑。",
      "床头尘满伊威集，帘外风凄络纬吟。",
      "孤枕不堪乡梦断，弊衾殊觉早寒侵。",
      "独怜几树梅花月，识我平生一片心。"
    ]
  },
  {
    "id": "e647d10feadfa1cfa28a40eea283f90d",
    "title": "登五华寺戒上人楼",
    "authorName": "童轩",
    "authorId": "e647d10feadfa1cfa424ed4bced556cd",
    "dynasty": "明",
    "content": [
      "乘闲时倚远公楼，一段风烟豁醉眸。",
      "山色遥连梁岳晚，潮声初涌海门秋。",
      "酒旗城郭西风急，禾黍人家夕照收。",
      "莫怪吟馀重回首，五云东北是神州。"
    ]
  },
  {
    "id": "e647d10feadfa1cfe787609e81565095",
    "title": "偶书",
    "authorName": "童轩",
    "authorId": "e647d10feadfa1cfa424ed4bced556cd",
    "dynasty": "明",
    "content": [
      "万事无成两鬓皤，可堪岁月易蹉跎。",
      "宦途每感秋蓬客，世态偏惊春梦婆。",
      "上国故人青眼少，东山高兴白云多。",
      "何如束取琴书去，茅屋衡门掩翠萝。"
    ]
  },
  {
    "id": "e647d10feadfa1cf7de4a28d339f84cc",
    "title": "梨花",
    "authorName": "童轩",
    "authorId": "e647d10feadfa1cfa424ed4bced556cd",
    "dynasty": "明",
    "content": [
      "一种精神分外奇，肯同桃杏炫秾姿。",
      "春香小店年年酒，月冷闲庭夜夜诗。",
      "一枕暖云莺唤晓，满帘晴雪燕来时。",
      "洗妆最惜春风面，粉褪香残欲怨谁。"
    ]
  },
  {
    "id": "e647d10feadfa1cf14266bbef0c7630a",
    "title": "滇城早秋有怀沈启南",
    "authorName": "童轩",
    "authorId": "e647d10feadfa1cfa424ed4bced556cd",
    "dynasty": "明",
    "content": [
      "远塞风烟接海陬，萧条踪迹此淹留。",
      "西风黄叶填沙岸，落日青山绕郡楼。",
      "孤馆不眠惟听雨，异乡多病厌逢秋。",
      "何因共醉吴门酒，一洗胸中万斛愁。"
    ]
  },
  {
    "id": "e647d10feadfa1cf70f52956ff95a352",
    "title": "腐儒",
    "authorName": "童轩",
    "authorId": "e647d10feadfa1cfa424ed4bced556cd",
    "dynasty": "明",
    "content": [
      "老大乾坤一腐儒，支颐长日叹归与。",
      "功名误我难忘国，风雨怀人数寄书。",
      "兴入莼鲈秋水远，梦迷蕉鹿夜灯馀。",
      "何当解组居林下，曲径穿花驾小车。"
    ]
  },
  {
    "id": "e647d10feadfa1cf4ba831a3385d93a1",
    "title": "雪谷卷为戒上人题",
    "authorName": "童轩",
    "authorId": "e647d10feadfa1cfa424ed4bced556cd",
    "dynasty": "明",
    "content": [
      "一夜东风大放颠，晓来深谷雪盈椽。",
      "谁知定里还生白，自信光中不拟禅。",
      "三径冻云留鹤迹，半檐寒气压茶烟。",
      "闭门不管青山老，布衲蒲团了十玄。"
    ]
  },
  {
    "id": "e647d10feadfa1cfc545e5f8e8f40848",
    "title": "清浪道中书事",
    "authorName": "童轩",
    "authorId": "e647d10feadfa1cfa424ed4bced556cd",
    "dynasty": "明",
    "content": [
      "山青露处乱云飞，目极遥空半落晖。",
      "关映晚霞红片片，水临春树绿依依。",
      "闲鸥睡傍渔舟小，倦马归愁客路微。",
      "蛮洞有楼高寨远，病多时复更歔欷。"
    ]
  },
  {
    "id": "e647d10feadfa1cf3604a8dae1e35e56",
    "title": "谪官后咏怀一首",
    "authorName": "童轩",
    "authorId": "e647d10feadfa1cfa424ed4bced556cd",
    "dynasty": "明",
    "content": [
      "逐队随行二十春，世情谁是旧雷陈。",
      "长疑好事皆虚事，不薄今人爱古人。",
      "苔色满墙思故第，江潭何处是通津。",
      "分明记得还家梦，依旧红霞作近邻。"
    ]
  },
  {
    "id": "e647d10feadfa1cf389f84da16ad2d7f",
    "title": "予按石屏州学偶染瘴疠遂舆至临安公馆药之稍愈因集唐人之句聊以自遣云",
    "authorName": "童轩",
    "authorId": "e647d10feadfa1cfa424ed4bced556cd",
    "dynasty": "明",
    "content": [
      "病多慵引架书看，老去悲秋强自宽。",
      "文轨尽同尧历象，蛮方今有汉衣冠。",
      "黄花浥露开江岸，山鸟将雏傍药阑。",
      "惭愧流年筋力少，不如高卧且加餐。"
    ]
  },
  {
    "id": "e647d10feadfa1cfabd210e243f667d4",
    "title": "春日卧病柬高仲显一首",
    "authorName": "童轩",
    "authorId": "e647d10feadfa1cfa424ed4bced556cd",
    "dynasty": "明",
    "content": [
      "红桃始破颜，绿杨已堪把。",
      "想应城南道，日日多车马。"
    ]
  },
  {
    "id": "e647d10feadfa1cf0ac94c93f19fe454",
    "title": "庚寅中秋对月",
    "authorName": "童轩",
    "authorId": "e647d10feadfa1cfa424ed4bced556cd",
    "dynasty": "明",
    "content": [
      "去岁中秋夕，维舟楚水滨。",
      "可怜今夜月，犹照异乡人。"
    ]
  },
  {
    "id": "e647d10feadfa1cf728582beb188d825",
    "title": "回至馀干望家",
    "authorName": "童轩",
    "authorId": "e647d10feadfa1cfa424ed4bced556cd",
    "dynasty": "明",
    "content": [
      "极目天涯路，孤帆千里归。",
      "倚门人不见，唯见白云飞。"
    ]
  },
  {
    "id": "e647d10feadfa1cf82e1c2c227dae11f",
    "title": "都昌阻雪",
    "authorName": "童轩",
    "authorId": "e647d10feadfa1cfa424ed4bced556cd",
    "dynasty": "明",
    "content": [
      "积雪连旬晦，江空岁晏时。",
      "客途偏感慨，忍诵蓼莪诗。"
    ]
  },
  {
    "id": "e647d10feadfa1cfaa1558f9ec8b630f",
    "title": "湖口夜泊",
    "authorName": "童轩",
    "authorId": "e647d10feadfa1cfa424ed4bced556cd",
    "dynasty": "明",
    "content": [
      "江水汇为泽，弥漫深万丈。",
      "山寺晚钟鸣，湖心明月上。"
    ]
  },
  {
    "id": "e647d10feadfa1cfb8a32df1b0368196",
    "title": "彭蠡湖",
    "authorName": "童轩",
    "authorId": "e647d10feadfa1cfa424ed4bced556cd",
    "dynasty": "明",
    "content": [
      "万顷雪花卷，舟飞一叶轻。",
      "掀篷发清啸，疑恐小龙惊。"
    ]
  },
  {
    "id": "e647d10feadfa1cf6f2775ae09ffa833",
    "title": "小孤山",
    "authorName": "童轩",
    "authorId": "e647d10feadfa1cfa424ed4bced556cd",
    "dynasty": "明",
    "content": [
      "秀色真可餐，云鬟不须理。",
      "江水湿罗衣，夫容满身紫。"
    ]
  },
  {
    "id": "e647d10feadfa1cf457bd72c4ed4031c",
    "title": "舟次望江见白鸥鸟",
    "authorName": "童轩",
    "authorId": "e647d10feadfa1cfa424ed4bced556cd",
    "dynasty": "明",
    "content": [
      "苍茫云水阔，飞去复飞还。",
      "十载红尘里，何因似尔闲。"
    ]
  },
  {
    "id": "e647d10feadfa1cf1c89a31ebe3cd0a0",
    "title": "晚泊荻港",
    "authorName": "童轩",
    "authorId": "e647d10feadfa1cfa424ed4bced556cd",
    "dynasty": "明",
    "content": [
      "渔艇已收纶，斜阳下烟水。",
      "寂寂掩篷窗，坐听舟人语。"
    ]
  },
  {
    "id": "e647d10feadfa1cf9d4ba3c61b7bd019",
    "title": "暮入永平",
    "authorName": "童轩",
    "authorId": "e647d10feadfa1cfa424ed4bced556cd",
    "dynasty": "明",
    "content": [
      "青山围古邑，流水带荒村。",
      "马首愁云合，山头日欲昏。"
    ]
  },
  {
    "id": "e647d10feadfa1cfe78a1d48e10e9333",
    "title": "倚楼",
    "authorName": "童轩",
    "authorId": "e647d10feadfa1cfa424ed4bced556cd",
    "dynasty": "明",
    "content": [
      "愁倚溪楼望，还因见月明。",
      "月明如有约，偏照别离情。"
    ]
  },
  {
    "id": "e647d10feadfa1cf5e7ff277fe41332f",
    "title": "采石怀李白二首",
    "authorName": "童轩",
    "authorId": "e647d10feadfa1cfa424ed4bced556cd",
    "dynasty": "明",
    "content": [
      "扁舟依采石，怅望谪仙人。",
      "我独船头坐，江流月色春。"
    ]
  },
  {
    "id": "e647d10feadfa1cfdc2835630a8c70f3",
    "title": "感兴一首",
    "authorName": "童轩",
    "authorId": "e647d10feadfa1cfa424ed4bced556cd",
    "dynasty": "明",
    "content": [
      "细草春来绿，闲花雨后红。",
      "思君不能见，惆怅画楼东。"
    ]
  },
  {
    "id": "e647d10feadfa1cf3dc72301e6fb1232",
    "title": "夜泊杨溪",
    "authorName": "童轩",
    "authorId": "e647d10feadfa1cfa424ed4bced556cd",
    "dynasty": "明",
    "content": [
      "月色照溪水，秋声起树间。",
      "孤舟今夜客，无梦到家山。"
    ]
  },
  {
    "id": "e647d10feadfa1cf52305cef1e01fb6d",
    "title": "京口晚泊",
    "authorName": "童轩",
    "authorId": "e647d10feadfa1cfa424ed4bced556cd",
    "dynasty": "明",
    "content": [
      "落日青山暮，疏烟古寺秋。",
      "望中无限景，都属钓鱼舟。"
    ]
  },
  {
    "id": "e647d10feadfa1cfb09daae07a4e46bf",
    "title": "题画小景二首",
    "authorName": "童轩",
    "authorId": "e647d10feadfa1cfa424ed4bced556cd",
    "dynasty": "明",
    "content": [
      "山色青于染，茅堂背郭成。",
      "阴阴乔木里，疑有读书声。"
    ]
  },
  {
    "id": "e647d10feadfa1cfb09daae02a7eb9c1",
    "title": "题画小景二首",
    "authorName": "童轩",
    "authorId": "e647d10feadfa1cfa424ed4bced556cd",
    "dynasty": "明",
    "content": [
      "家住清溪口，门掩清溪树。",
      "溪上多白云，幽人自来去。"
    ]
  },
  {
    "id": "e647d10feadfa1cfe12064dd60074acd",
    "title": "瓜步洲",
    "authorName": "童轩",
    "authorId": "e647d10feadfa1cfa424ed4bced556cd",
    "dynasty": "明",
    "content": [
      "青山万古色，流水一江云。",
      "远寺钟声早，迢迢月下闻。"
    ]
  },
  {
    "id": "e647d10feadfa1cf5a0881c06218c6ae",
    "title": "竹堋口",
    "authorName": "童轩",
    "authorId": "e647d10feadfa1cfa424ed4bced556cd",
    "dynasty": "明",
    "content": [
      "君住竹堋口，妾家桃花津。",
      "来往不相识，青山应笑人。"
    ]
  },
  {
    "id": "e647d10feadfa1cf2f5c75987c840d6b",
    "title": "丹阳晚眺",
    "authorName": "童轩",
    "authorId": "e647d10feadfa1cfa424ed4bced556cd",
    "dynasty": "明",
    "content": [
      "春水绿迢迢，空江自落潮。",
      "桥头两竿日，烟外酒旗飘。"
    ]
  },
  {
    "id": "e647d10feadfa1cf213a233592b8fc01",
    "title": "客中秋夕",
    "authorName": "童轩",
    "authorId": "e647d10feadfa1cfa424ed4bced556cd",
    "dynasty": "明",
    "content": [
      "远客难为别，西风吹月明。",
      "不堪残梦破，沙际乱虫鸣。"
    ]
  },
  {
    "id": "e647d10feadfa1cf9e15aa2cb5e7468c",
    "title": "维扬吊古",
    "authorName": "童轩",
    "authorId": "e647d10feadfa1cfa424ed4bced556cd",
    "dynasty": "明",
    "content": [
      "草没离宫旧路赊，锦帆曾说到天涯。",
      "孤城日暮东风急，落尽当年彩树花。"
    ]
  },
  {
    "id": "e647d10feadfa1cf46c2ead943fa870a",
    "title": "画松",
    "authorName": "童轩",
    "authorId": "e647d10feadfa1cfa424ed4bced556cd",
    "dynasty": "明",
    "content": [
      "曾是陶公手种来，山中风雨老莓苔。",
      "伫看贡入明堂用，还似当年宰相才。"
    ]
  },
  {
    "id": "e647d10feadfa1cfc57ade0a7670b6eb",
    "title": "渡江二首",
    "authorName": "童轩",
    "authorId": "e647d10feadfa1cfa424ed4bced556cd",
    "dynasty": "明",
    "content": [
      "维扬江上片帆开，沙净云闲露碧苔。",
      "万顷无尘浑似镜，青山一带逐人来。"
    ]
  },
  {
    "id": "e647d10feadfa1cfc57ade0ab21fddff",
    "title": "渡江二首",
    "authorName": "童轩",
    "authorId": "e647d10feadfa1cfa424ed4bced556cd",
    "dynasty": "明",
    "content": [
      "长江天堑古今同，控引东南地势雄。",
      "几度桃花三月雨，锦云翻浪化鱼龙。"
    ]
  },
  {
    "id": "e647d10feadfa1cf29a17ca0e2a984dc",
    "title": "䳺鹑图",
    "authorName": "童轩",
    "authorId": "e647d10feadfa1cfa424ed4bced556cd",
    "dynasty": "明",
    "content": [
      "荆棘丛深旧路微，奔奔常向夕阳飞。",
      "长安此日看图画，应笑为儒百结衣。"
    ]
  },
  {
    "id": "e647d10feadfa1cf10a7ae13a20e29a9",
    "title": "和尚宝宋士皋先生春日符台即景之作",
    "authorName": "童轩",
    "authorId": "e647d10feadfa1cfa424ed4bced556cd",
    "dynasty": "明",
    "content": [
      "忆昔先皇御太平，朝来前殿集群英。",
      "彩云飞动金舆出，两两霓旌作队行。"
    ]
  },
  {
    "id": "e647d10feadfa1cf10a7ae132c1cf36f",
    "title": "和尚宝宋士皋先生春日符台即景之作",
    "authorName": "童轩",
    "authorId": "e647d10feadfa1cfa424ed4bced556cd",
    "dynasty": "明",
    "content": [
      "御路风清绝点埃，茸茸新绿剪莓苔。",
      "羽林环卫无人到，惟有中官日往来。"
    ]
  },
  {
    "id": "e647d10feadfa1cfedd7b3de6465d109",
    "title": "瞿谷图",
    "authorName": "童轩",
    "authorId": "e647d10feadfa1cfa424ed4bced556cd",
    "dynasty": "明",
    "content": [
      "性慧能言异众毛，云霄千里路劳劳。",
      "绿杨枝上东风软，却笑群飞燕雀高。"
    ]
  },
  {
    "id": "e647d10feadfa1cf59bfa4ba49ce94ee",
    "title": "寄月溪莹僧官二首",
    "authorName": "童轩",
    "authorId": "e647d10feadfa1cfa424ed4bced556cd",
    "dynasty": "明",
    "content": [
      "病来常欲谢朝簪，几度怀师梦里寻。",
      "遥想跏趺双树底，一灯悬影照禅心。"
    ]
  },
  {
    "id": "e647d10feadfa1cf59bfa4ba84595ba0",
    "title": "寄月溪莹僧官二首",
    "authorName": "童轩",
    "authorId": "e647d10feadfa1cfa424ed4bced556cd",
    "dynasty": "明",
    "content": [
      "白云芳草闭禅关，金磬无声夕照闲。",
      "应是定中忘坐久，袈裟浑染石苔斑。"
    ]
  },
  {
    "id": "e647d10feadfa1cfb118e9eacc823a9e",
    "title": "村居图",
    "authorName": "童轩",
    "authorId": "e647d10feadfa1cfa424ed4bced556cd",
    "dynasty": "明",
    "content": [
      "鸟外斜阳一水明，村居深掩数峰青。",
      "落花寂寂春归尽，载酒无人到草亭。"
    ]
  },
  {
    "id": "e647d10feadfa1cf3e404fe4c9cd23ce",
    "title": "宝带桥",
    "authorName": "童轩",
    "authorId": "e647d10feadfa1cfa424ed4bced556cd",
    "dynasty": "明",
    "content": [
      "宝带桥头水满矶，小舟双桨暮渔归。",
      "藕花蒲叶俱零落，惟见斜阳乳鸭飞。"
    ]
  },
  {
    "id": "e647d10feadfa1cf6fcc57d5ffe10ecb",
    "title": "经沛县怀古",
    "authorName": "童轩",
    "authorId": "e647d10feadfa1cfa424ed4bced556cd",
    "dynasty": "明",
    "content": [
      "芒砀山前起白云，龙飞犹忆汉时君。",
      "高台芜没西风急，仿佛歌声入耳闻。"
    ]
  },
  {
    "id": "e647d10feadfa1cf97a5856d4d22bdff",
    "title": "宿草萍驿",
    "authorName": "童轩",
    "authorId": "e647d10feadfa1cfa424ed4bced556cd",
    "dynasty": "明",
    "content": [
      "霜冷重衾梦不成，残灯留影伴离情。",
      "仆夫晨起催行色，茅店鸡声月正明。"
    ]
  },
  {
    "id": "e647d10feadfa1cf9a12b05e4ce5c249",
    "title": "舟回采石夜泊谪仙楼下值雨弗果登楼用赋一诗以吊",
    "authorName": "童轩",
    "authorId": "e647d10feadfa1cfa424ed4bced556cd",
    "dynasty": "明",
    "content": [
      "谪仙楼下吊诗仙，千载风流世共怜。",
      "烟雨一江无月色，鲸鱼风起浪花圆。"
    ]
  },
  {
    "id": "e647d10feadfa1cf6e6c0bf7e5c120ce",
    "title": "山水图为姚宗仁题",
    "authorName": "童轩",
    "authorId": "e647d10feadfa1cfa424ed4bced556cd",
    "dynasty": "明",
    "content": [
      "落日青山映碧沙，平湖渺渺见星槎。",
      "桥边云树参差出，疑是青城隐士家。"
    ]
  },
  {
    "id": "e647d10feadfa1cfdfadcfa95b9f2c5c",
    "title": "秋夕有感",
    "authorName": "童轩",
    "authorId": "e647d10feadfa1cfa424ed4bced556cd",
    "dynasty": "明",
    "content": [
      "身世相违似陆沈，鬓边频见二毛侵。",
      "西风吹破还家梦，一夜寒螀伴苦吟。"
    ]
  },
  {
    "id": "e647d10feadfa1cfc8a47c422016ebc6",
    "title": "题丁凤仪见赠二首",
    "authorName": "童轩",
    "authorId": "e647d10feadfa1cfa424ed4bced556cd",
    "dynasty": "明",
    "content": [
      "曾见操觚试棘闱，少年文采似君稀。",
      "秋来应有梯云梦，桂子吹香堕绿衣。"
    ]
  },
  {
    "id": "e647d10feadfa1cfc8a47c42b1d862fe",
    "title": "题丁凤仪见赠二首",
    "authorName": "童轩",
    "authorId": "e647d10feadfa1cfa424ed4bced556cd",
    "dynasty": "明",
    "content": [
      "频年载笔侍明光，惭愧清时少谏章。",
      "空有丹心似孤鹤，时时飞绕海天长。"
    ]
  },
  {
    "id": "e647d10feadfa1cf17664ca3832ee08d",
    "title": "送蒋道士还茅山",
    "authorName": "童轩",
    "authorId": "e647d10feadfa1cfa424ed4bced556cd",
    "dynasty": "明",
    "content": [
      "黄冠野服列仙曹，天上朝元羽盖高。",
      "铁笛一声秋月白，又骑黄鹤下三茅。"
    ]
  },
  {
    "id": "e647d10feadfa1cfa5ad082b9f4346c3",
    "title": "题陈文璧琼林醉归图二首",
    "authorName": "童轩",
    "authorId": "e647d10feadfa1cfa424ed4bced556cd",
    "dynasty": "明",
    "content": [
      "璚林宴罢出南宫，罗袖飘香醉态浓。",
      "一色杏花三十里，长安道上马如龙。"
    ]
  },
  {
    "id": "e647d10feadfa1cfa5ad082b946bb13d",
    "title": "题陈文璧琼林醉归图二首",
    "authorName": "童轩",
    "authorId": "e647d10feadfa1cfa424ed4bced556cd",
    "dynasty": "明",
    "content": [
      "帽压宫花照眼新，东风浑胜曲江春。",
      "醉中记得归时路，丹凤楼头月似银。"
    ]
  },
  {
    "id": "e647d10feadfa1cfba3c2aa04a1d78b9",
    "title": "双竹图",
    "authorName": "童轩",
    "authorId": "e647d10feadfa1cfa424ed4bced556cd",
    "dynasty": "明",
    "content": [
      "新粉含香并节生，翠云零乱不胜清。",
      "凭谁制作昭华管，听取雌雄两凤鸣。"
    ]
  },
  {
    "id": "e647d10feadfa1cfec2427bc733abca1",
    "title": "一榻清声墨竹二首为刘司勋先生题",
    "authorName": "童轩",
    "authorId": "e647d10feadfa1cfa424ed4bced556cd",
    "dynasty": "明",
    "content": [
      "洒出金壶玉两枝，楚云湘水不胜奇。",
      "岁寒劲节谁能识，凭仗清风是故知。"
    ]
  },
  {
    "id": "e647d10feadfa1cfec2427bcf0decacf",
    "title": "一榻清声墨竹二首为刘司勋先生题",
    "authorName": "童轩",
    "authorId": "e647d10feadfa1cfa424ed4bced556cd",
    "dynasty": "明",
    "content": [
      "碧云萧飒漏新晴，仿佛湘江一段清。",
      "夜静天风响林杪，满空飘下凤鸾声。"
    ]
  },
  {
    "id": "e647d10feadfa1cf900ed41506aac7cf",
    "title": "题墨竹便面送郭判簿",
    "authorName": "童轩",
    "authorId": "e647d10feadfa1cfa424ed4bced556cd",
    "dynasty": "明",
    "content": [
      "丛碧分香出上林，清风高节等南金。",
      "相看犹带霜台操，肯向炎荒易素心。"
    ]
  },
  {
    "id": "e647d10feadfa1cf194c722f789d5d68",
    "title": "褒城",
    "authorName": "童轩",
    "authorId": "e647d10feadfa1cfa424ed4bced556cd",
    "dynasty": "明",
    "content": [
      "晓驱羸马出褒城，风景苍苍入望清。",
      "十里青山数行树，豆花篱落草虫鸣。"
    ]
  },
  {
    "id": "e647d10feadfa1cf2c6c308657922a67",
    "title": "沔县道傍见民舍偶作",
    "authorName": "童轩",
    "authorId": "e647d10feadfa1cfa424ed4bced556cd",
    "dynasty": "明",
    "content": [
      "几家同住一孤村，绿树团阴半掩门。",
      "莫道野人生事少，晓晴篱落散鸡豚。"
    ]
  },
  {
    "id": "e647d10feadfa1cf2b6aaf261634c08a",
    "title": "次韵杨内翰宾筵留咏二首",
    "authorName": "童轩",
    "authorId": "e647d10feadfa1cfa424ed4bced556cd",
    "dynasty": "明",
    "content": [
      "马首黄尘十丈飞，蓝袍今已化缁衣。",
      "相过只有扬雄宅，几共谈经坐夕晖。"
    ]
  },
  {
    "id": "e647d10feadfa1cf2b6aaf264a036947",
    "title": "次韵杨内翰宾筵留咏二首",
    "authorName": "童轩",
    "authorId": "e647d10feadfa1cfa424ed4bced556cd",
    "dynasty": "明",
    "content": [
      "木落亭皋白露凉，萧萧秋意近重阳。",
      "小楼客去浑无事，唯有寻诗镇日忙。"
    ]
  },
  {
    "id": "e647d10feadfa1cf43974bbc135c7f12",
    "title": "挽祁阳郝节妇",
    "authorName": "童轩",
    "authorId": "e647d10feadfa1cfa424ed4bced556cd",
    "dynasty": "明",
    "content": [
      "镜掩孤鸾自少时，几回愁诵柏舟诗。",
      "稿砧地下重相见，应说年来鬓已丝。"
    ]
  },
  {
    "id": "e647d10feadfa1cffee0fdff18979b13",
    "title": "九月三日送同使朱司厅柩出汉州南门怆然有作",
    "authorName": "童轩",
    "authorId": "e647d10feadfa1cfa424ed4bced556cd",
    "dynasty": "明",
    "content": [
      "疏陈谕蜀选廷臣，愧我无才慰远人。",
      "万里同来不同去，暮云回首一沾巾。"
    ]
  },
  {
    "id": "e647d10feadfa1cfd8e88729b61fa7bf",
    "title": "三月十二日过夔府偶成",
    "authorName": "童轩",
    "authorId": "e647d10feadfa1cfa424ed4bced556cd",
    "dynasty": "明",
    "content": [
      "春雨图书画舫轻，满篷山色过夔城。",
      "吟边为爱巴东水，酷似诗人意味清。"
    ]
  },
  {
    "id": "e647d10feadfa1cfbf55f2dd335f7fd3",
    "title": "头陀寺和壁间诗韵二首",
    "authorName": "童轩",
    "authorId": "e647d10feadfa1cfa424ed4bced556cd",
    "dynasty": "明",
    "content": [
      "杖头擎钵十方游，踏遍神州与赵州。",
      "却笑高车安坐者，一生肉食为身谋。"
    ]
  },
  {
    "id": "e647d10feadfa1cfbf55f2ddd0e353ed",
    "title": "头陀寺和壁间诗韵二首",
    "authorName": "童轩",
    "authorId": "e647d10feadfa1cfa424ed4bced556cd",
    "dynasty": "明",
    "content": [
      "使节驱驰万里游，何曾骑鹤上杨州。",
      "萧萧疏雨空山夕，且办僧房一榻谋。"
    ]
  },
  {
    "id": "e647d10feadfa1cfb909869cfb5aba47",
    "title": "题露筋烈女祠",
    "authorName": "童轩",
    "authorId": "e647d10feadfa1cfa424ed4bced556cd",
    "dynasty": "明",
    "content": [
      "不见王睢在水洲，野花黄蝶满墙头。",
      "露筋祠下东流水，洗尽维扬万古羞。"
    ]
  },
  {
    "id": "e647d10feadfa1cf3a60e9f3fe17a2dd",
    "title": "题墨兰",
    "authorName": "童轩",
    "authorId": "e647d10feadfa1cfa424ed4bced556cd",
    "dynasty": "明",
    "content": [
      "忽向空山见国香，冷烟凄雨自苍苍。",
      "虚堂夜永琴声歇，一段骚人别恨长。"
    ]
  },
  {
    "id": "e647d10feadfa1cfcc5c0e6f4d3a1b63",
    "title": "题马图",
    "authorName": "童轩",
    "authorId": "e647d10feadfa1cfa424ed4bced556cd",
    "dynasty": "明",
    "content": [
      "曾逐天骄出汉关，归来孤影放空山。",
      "可怜苜蓿西风夜，犹忆骐驎十二闲。"
    ]
  },
  {
    "id": "e647d10feadfa1cf40877100d6243601",
    "title": "题胡得和金峰樵隐卷",
    "authorName": "童轩",
    "authorId": "e647d10feadfa1cfa424ed4bced556cd",
    "dynasty": "明",
    "content": [
      "伐木行歌入远峰，白云黄叶路重重。",
      "归来掩耳当时事，门巷无媒草自浓。"
    ]
  },
  {
    "id": "e647d10feadfa1cf16b6c0e0b54c44df",
    "title": "寿昌山中书事三首",
    "authorName": "童轩",
    "authorId": "e647d10feadfa1cfa424ed4bced556cd",
    "dynasty": "明",
    "content": [
      "好山青立县门西，细雨空阶草色齐。",
      "镇日督邮来往少，衙回时听竹鸡啼。"
    ]
  },
  {
    "id": "e647d10feadfa1cf16b6c0e0f8d9fbb4",
    "title": "寿昌山中书事三首",
    "authorName": "童轩",
    "authorId": "e647d10feadfa1cfa424ed4bced556cd",
    "dynasty": "明",
    "content": [
      "竹底寒泉汨汨流，穿云喷雪响床头。",
      "连宵肌骨清无寐，那更山窗月正秋。"
    ]
  },
  {
    "id": "e647d10feadfa1cf16b6c0e04fd3daca",
    "title": "寿昌山中书事三首",
    "authorName": "童轩",
    "authorId": "e647d10feadfa1cfa424ed4bced556cd",
    "dynasty": "明",
    "content": [
      "二尺诗檠影半明，布衾高卧梦难成。",
      "不堪破屋秋风急，乱叶萧萧作雨声。"
    ]
  },
  {
    "id": "e647d10feadfa1cfe6a5dca59b2228b0",
    "title": "暮至宁州",
    "authorName": "童轩",
    "authorId": "e647d10feadfa1cfa424ed4bced556cd",
    "dynasty": "明",
    "content": [
      "宁州日晚少人行，风景苍苍感客情。",
      "村落浑如寒食节，野花无数上墙生。"
    ]
  },
  {
    "id": "e647d10feadfa1cf1a5b7a093c7660bc",
    "title": "田舍杂咏五首为梅庄诸处士赋",
    "authorName": "童轩",
    "authorId": "e647d10feadfa1cfa424ed4bced556cd",
    "dynasty": "明",
    "content": [
      "名庄浑似习家园，绿树阴阴静掩门。",
      "昨夜溪南春水涨，芹丝香处有河豚。"
    ]
  },
  {
    "id": "e647d10feadfa1cf1a5b7a0943b3973a",
    "title": "田舍杂咏五首为梅庄诸处士赋",
    "authorName": "童轩",
    "authorId": "e647d10feadfa1cfa424ed4bced556cd",
    "dynasty": "明",
    "content": [
      "十角黄牛二顷田，新秧蔟蔟遍郊阡。",
      "卧龙老去无人问，春雨躬耕又几年。"
    ]
  },
  {
    "id": "e647d10feadfa1cf1a5b7a09786e8b74",
    "title": "田舍杂咏五首为梅庄诸处士赋",
    "authorName": "童轩",
    "authorId": "e647d10feadfa1cfa424ed4bced556cd",
    "dynasty": "明",
    "content": [
      "不放渔舟觅水源，绕溪花竹自成村。",
      "青山遮断红尘路，只有诗僧日款门。"
    ]
  },
  {
    "id": "e647d10feadfa1cf1a5b7a095fa534ce",
    "title": "田舍杂咏五首为梅庄诸处士赋",
    "authorName": "童轩",
    "authorId": "e647d10feadfa1cfa424ed4bced556cd",
    "dynasty": "明",
    "content": [
      "载酒看山湖上归，西风吹冷薜萝衣。",
      "水田刈尽云千顷，无数牛羊草正腓。"
    ]
  },
  {
    "id": "e647d10feadfa1cf1a5b7a0934182fd9",
    "title": "田舍杂咏五首为梅庄诸处士赋",
    "authorName": "童轩",
    "authorId": "e647d10feadfa1cfa424ed4bced556cd",
    "dynasty": "明",
    "content": [
      "古梅千树半开残，流水空山雪正寒。",
      "花下有人恒闭户，一生清操到袁安。"
    ]
  },
  {
    "id": "e647d10feadfa1cf8176280413834477",
    "title": "赠僧",
    "authorName": "童轩",
    "authorId": "e647d10feadfa1cfa424ed4bced556cd",
    "dynasty": "明",
    "content": [
      "几年游脚苦匆匆，厌听晨鸡与暮钟。",
      "今日归来趺坐稳，沙头咒钵学降龙。"
    ]
  },
  {
    "id": "e647d10feadfa1cf517f4b1a6906c120",
    "title": "题画四首孙康映雪",
    "authorName": "童轩",
    "authorId": "e647d10feadfa1cfa424ed4bced556cd",
    "dynasty": "明",
    "content": [
      "十二街头雪正寒，春明门内有冰山。",
      "茆檐且拾残编读，笑杀骑驴客未还。"
    ]
  },
  {
    "id": "e647d10feadfa1cf517f4b1a21daebe7",
    "title": "题画四首孙康映雪",
    "authorName": "童轩",
    "authorId": "e647d10feadfa1cfa424ed4bced556cd",
    "dynasty": "明",
    "content": [
      "生计萧条一束薪，担头书卷久忘贫。",
      "却怜昼锦还乡日，道上清除有故人。"
    ]
  },
  {
    "id": "e647d10feadfa1cf517f4b1a6f15debc",
    "title": "题画四首孙康映雪",
    "authorName": "童轩",
    "authorId": "e647d10feadfa1cfa424ed4bced556cd",
    "dynasty": "明",
    "content": [
      "傅岩山下作胥靡，板筑躬操世未知。",
      "忽肖画图天上梦，看施霖雨济疮痍。"
    ]
  },
  {
    "id": "e647d10feadfa1cf517f4b1a8b3fd626",
    "title": "题画四首孙康映雪",
    "authorName": "童轩",
    "authorId": "e647d10feadfa1cfa424ed4bced556cd",
    "dynasty": "明",
    "content": [
      "当年自粥五羊皮，饭得牛肥辱不辞。",
      "却笑有官居鼎鼐，都忘临别为烹雌。"
    ]
  },
  {
    "id": "e647d10feadfa1cfdeb3dcb01c24fc49",
    "title": "宫词集唐句五首",
    "authorName": "童轩",
    "authorId": "e647d10feadfa1cfa424ed4bced556cd",
    "dynasty": "明",
    "content": [
      "水流花谢两无情，还到春时别恨生。",
      "明月自来还自往，夜深前殿按歌声。"
    ]
  },
  {
    "id": "e647d10feadfa1cfdeb3dcb0849b46c1",
    "title": "宫词集唐句五首",
    "authorName": "童轩",
    "authorId": "e647d10feadfa1cfa424ed4bced556cd",
    "dynasty": "明",
    "content": [
      "紫烟衣上绣春云，但保朱颜莫保恩。",
      "玉佩无声画屏冷，梨花满地不开门。"
    ]
  },
  {
    "id": "e647d10feadfa1cfdeb3dcb08388fe64",
    "title": "宫词集唐句五首",
    "authorName": "童轩",
    "authorId": "e647d10feadfa1cfa424ed4bced556cd",
    "dynasty": "明",
    "content": [
      "建阳昨夜起春风，凤辇时巡出九重。",
      "独见彩云飞不尽，碧霄何路得相逢。"
    ]
  },
  {
    "id": "e647d10feadfa1cfdeb3dcb0ce00280d",
    "title": "宫词集唐句五首",
    "authorName": "童轩",
    "authorId": "e647d10feadfa1cfa424ed4bced556cd",
    "dynasty": "明",
    "content": [
      "花飞蝶骇不愁人，争奈君恩别处新。",
      "翠辇不来宫殿闭，东风二十四回春。"
    ]
  },
  {
    "id": "e647d10feadfa1cfdeb3dcb0e928575a",
    "title": "宫词集唐句五首",
    "authorName": "童轩",
    "authorId": "e647d10feadfa1cfa424ed4bced556cd",
    "dynasty": "明",
    "content": [
      "禁门深掩断人声，花落闲阶宿雨晴。",
      "竟日倚阑空叹息，一场春梦不分明。"
    ]
  },
  {
    "id": "e647d10feadfa1cf3a00f8e2865dcce2",
    "title": "无题集唐句十首",
    "authorName": "童轩",
    "authorId": "e647d10feadfa1cfa424ed4bced556cd",
    "dynasty": "明",
    "content": [
      "芙蓉肌肉绿云鬟，几许幽情欲画难。",
      "闻说春来倍惆怅，莫教长袖倚阑干。"
    ]
  },
  {
    "id": "e647d10feadfa1cf3a00f8e234685dfa",
    "title": "无题集唐句十首",
    "authorName": "童轩",
    "authorId": "e647d10feadfa1cfa424ed4bced556cd",
    "dynasty": "明",
    "content": [
      "云想衣裳花想容，未知何日得相从。",
      "身无彩凤双飞翼，只有襄王忆梦中。"
    ]
  },
  {
    "id": "e647d10feadfa1cf3a00f8e2cb226d5b",
    "title": "无题集唐句十首",
    "authorName": "童轩",
    "authorId": "e647d10feadfa1cfa424ed4bced556cd",
    "dynasty": "明",
    "content": [
      "万转千回懒下床，门前月色映横塘。",
      "无情不似多情苦，一曲伊州泪数行。"
    ]
  },
  {
    "id": "e647d10feadfa1cf3a00f8e2f5a36e09",
    "title": "无题集唐句十首",
    "authorName": "童轩",
    "authorId": "e647d10feadfa1cfa424ed4bced556cd",
    "dynasty": "明",
    "content": [
      "粉霞红绶藕丝裙，倏忽还随灵雨分。",
      "一自高唐赋成后，梦来何处更为云。"
    ]
  },
  {
    "id": "e647d10feadfa1cf3a00f8e29e685125",
    "title": "无题集唐句十首",
    "authorName": "童轩",
    "authorId": "e647d10feadfa1cfa424ed4bced556cd",
    "dynasty": "明",
    "content": [
      "浔阳向上不通潮，却算游程岁月遥。",
      "明月断断清霭霭，玉人何处教吹箫。"
    ]
  },
  {
    "id": "e647d10feadfa1cf3a00f8e283d3bab8",
    "title": "无题集唐句十首",
    "authorName": "童轩",
    "authorId": "e647d10feadfa1cfa424ed4bced556cd",
    "dynasty": "明",
    "content": [
      "南陌愁为落叶分，阴蛩切切不堪闻。",
      "晚来风起花如雪，忽到窗前疑是君。"
    ]
  },
  {
    "id": "e647d10feadfa1cf3a00f8e2d8fa22ff",
    "title": "无题集唐句十首",
    "authorName": "童轩",
    "authorId": "e647d10feadfa1cfa424ed4bced556cd",
    "dynasty": "明",
    "content": [
      "愁心一倍长离忧，红树青山水急流。",
      "门外晚晴秋色老，不堪吟倚夕阳楼。"
    ]
  },
  {
    "id": "e647d10feadfa1cf3a00f8e239470f22",
    "title": "无题集唐句十首",
    "authorName": "童轩",
    "authorId": "e647d10feadfa1cfa424ed4bced556cd",
    "dynasty": "明",
    "content": [
      "真成薄命久寻思，野寺寻花春已迟。",
      "何处相思不相见，九疑云尽绿参差。"
    ]
  },
  {
    "id": "e647d10feadfa1cf3a00f8e2d32ab945",
    "title": "无题集唐句十首",
    "authorName": "童轩",
    "authorId": "e647d10feadfa1cfa424ed4bced556cd",
    "dynasty": "明",
    "content": [
      "与君相见不相亲，脉脉无言几度春。",
      "别恨转深何处写，晚来幽独恐伤神。"
    ]
  },
  {
    "id": "e647d10feadfa1cf3a00f8e2f634af7b",
    "title": "无题集唐句十首",
    "authorName": "童轩",
    "authorId": "e647d10feadfa1cfa424ed4bced556cd",
    "dynasty": "明",
    "content": [
      "愁听寒螀泪湿衣，嗟君此别意何如。",
      "相思莫道无来使，双鲤迢迢一纸书。"
    ]
  },
  {
    "id": "e647d10feadfa1cf2e08c110140ba9ce",
    "title": "久雨一百韵",
    "authorName": "童轩",
    "authorId": "e647d10feadfa1cfa424ed4bced556cd",
    "dynasty": "明",
    "content": [
      "久雨连旬朔，阴霾尽日垂。",
      "长途泥活活，陋巷水漓漓。",
      "云重倾如注，风回扬若丝。",
      "纤绵还淅淅，明灭更祁祁。",
      "骤若闻吴语，闲如却楚师。",
      "四檐频泪滴，千里尽膏陂。",
      "入夜星微见，凌晨雾复弥。",
      "涓涓通竹溜，密密洒茅茨。",
      "涸泽深三尺，遥峰露半规。",
      "须臾流涧壑，咫尺隔天涯。",
      "河伯胸襟阔，飞廉号令驰。",
      "蹄涔俄扩量，蜗室仅容锥。",
      "帜闪频惊缺，轮停久缓羲。",
      "未堪修禊祓，且可浣尘缁。",
      "屋覆翻危棹，梁空泻漏卮。",
      "波摇张氏宅，潮没岘山碑。",
      "岂是桑田变，虚勤砥柱支。",
      "千家奔逐逐，万橹去𦑡𦑡。",
      "只讶天成漏，浑疑□□卑。",
      "青蒲梳细浪，绿藻舞芳漪。",
      "乱草萋迷发，闲花掩映披。",
      "原高滋蚌蛤，江涨怒蛟螭。",
      "蝶翅方粘粉，鸦巢正护危。",
      "侵阶冲蚁子，沈灶产蛙儿。",
      "跳足商羊舞，垂翎卫鹤疲。",
      "马牛行莫辨，鸟雀下还迟。",
      "瑟缩窥鱼鹭，沾涂曳尾龟。",
      "屋头鸠逐妇，墙角雉呼雌。",
      "不见摇烟麦，那看向日葵。",
      "田夫忧损稼，渔叟畏漂篱。",
      "泾渭奚能别，槔车枉用施。",
      "未期收小菽，何暇望维秠。",
      "民庶□□□，官军□□时。",
      "□□浮大渚，□□立荒陲。",
      "衣袂俱沾渍，旗干半倚旇。",
      "妻孥忧馈饷，老稚苦啼饥。",
      "米讶珠为价，薪同桂作枝。",
      "人将虞垫溺，谁为诉疮痍。",
      "高卧陶彭泽，长吁杜拾遗。",
      "乘舆空有惠，版筑谩劳持。",
      "白日何时见，顽阴不可麾。",
      "高阿寻马苋，下坎拔凫茈。",
      "蝶蝀形难指，阴阳沴若斯。",
      "共愁云压地，那想雪翻匙。",
      "嗟我常兼仆，怜人更泣歧。",
      "不能援只手，只是蹙双眉。",
      "难假浮槎力，长吟苦叶诗。",
      "穿渠思郑氏，兴利慕刘彝。",
      "门涩苔痕上，窗昏树影筛。",
      "瓢倾颜子饮，布渗董生帷。",
      "竹几朝难凭，藜床夜屡移。",
      "书空频咄咄，戮力正伾伾。",
      "篝火烘新画，牵萝补旧篱。",
      "一毡浑不弃，两屐镇相随。",
      "乡绝人传信，门无客问奇。",
      "诗因愁易得，病与懒相宜。",
      "刘氏耽三癖，梁鸿赋五噫。",
      "漫兴浮海叹，何惜买山资。",
      "宦况连朝薄，乡心半夜悲。",
      "徙居将久矣，缩地欲何之。",
      "便好乘兰舫，聊为啖水芝。",
      "儿嬉泥作径，婢怪灶难炊。",
      "寸步行还碍，通宵坐不辞。",
      "万间思广厦，百斛运深池。",
      "溽湿憎藤簟，凉生怯葛絺。",
      "短筇朝倚壁，吟笏晓支颐。",
      "治业无仁仆，论心少故知。",
      "张油聊尔避，塞土竟何裨。",
      "潦倒遭时谤，揶揄被鬼嗤。",
      "却怜成独立，曾谓失群疑。",
      "江汉凭谁咏，莼鲈动客思。",
      "迂疏真自拙，尘俗本何羁。",
      "命也嗟难达，形乎觉易衰。",
      "守株无兔触，设网有鸿离。",
      "杂虑纷旁午，中怀耿郁伊。",
      "谩劳揩病目，空复撚吟髭。",
      "已分烟霞想，宁容造化窥。",
      "志厌如酩酊，神困若饥羸。",
      "因忆尧君政，犹烦禹足胝。",
      "循环天数定，剥复理堪推。",
      "前志明垂训，强阴每致兹。",
      "燮和须有在，寅亮岂无为。",
      "弭变由诚感，回灾本德祈。",
      "干戈思有省，帑藏戒无私。",
      "刑臬犹当慎，征徭必用咨。",
      "游僧驱冗费，污吏汰膏脂。",
      "疾苦询三老，公勤敕百司。",
      "沟塍防夏潦，雩祭谨春祠。",
      "抚世酬三德，求才立四维。",
      "朝廷升大化，海宇仰重熙。",
      "礼乐斯明备，华夷悉抚绥。",
      "自然登至治，底用问希夷。",
      "玉烛和难戾，金天世可追。",
      "三光应顺叙，万福尽来膍。",
      "苑囿鸣祥凤，郊园出瑞麒。",
      "昆虫咸遂育，庶草尽蕃滋。",
      "甘雨应知候，仁风必应期。",
      "共遵皇极路，永建太平基。",
      "愿撰东封事，兼陈既醉词。",
      "排云叫阊阖，稽首献龙墀。"
    ]
  },
  {
    "id": "e647d10feadfa1cf1ce8e48648022310",
    "title": "挽邓处士",
    "authorName": "童轩",
    "authorId": "e647d10feadfa1cfa424ed4bced556cd",
    "dynasty": "明",
    "content": [
      "旧业山中路，春风草又青。",
      "雨昏翁仲石，云掩少微星。",
      "州里怀恩泽，乡闾失典型。",
      "高风人仰斗，潜德世留馨。",
      "地卜眠牛兆，囊存相鹤经。",
      "夕阳闲竹浦，秋雨掩柴扃。",
      "下泽车仍在，山阳笛忍听。",
      "我看高士传，谁筑聘君亭。",
      "台柏双枝秀，庭椿一树零。",
      "怀贤空洒泪，忍诵蔡邕铭。"
    ]
  },
  {
    "id": "e647d10feadfa1cfd914cfc84292d87e",
    "title": "九月三日渡钱塘江观潮",
    "authorName": "童轩",
    "authorId": "e647d10feadfa1cfa424ed4bced556cd",
    "dynasty": "明",
    "content": [
      "扬帆过钱塘，秋潮正掀涌。",
      "浪花蹴天飞，涛影压云涌。",
      "初疑海窟沸，复讶地轴动。",
      "雪山半空来，雷鼓六丁拥。",
      "阳侯叱洪威，海若扇馀汹。",
      "声喧战马驰，势怒老蛟耸。",
      "云梦敢言大，吴会讵敌勇。",
      "钱弩竟虚发，越舟尽成恐。",
      "快哉天下奇，异矣泽中孔。",
      "斜阳一镜平，飞鸥集如蛹。"
    ]
  },
  {
    "id": "e647d10feadfa1cf217e439ce1066ce0",
    "title": "题西蜀江山图",
    "authorName": "童轩",
    "authorId": "e647d10feadfa1cfa424ed4bced556cd",
    "dynasty": "明",
    "content": [
      "画里蚕丛国，三川尽在眸。",
      "关城连远堡，形胜入边楼。",
      "落日乌蛮夕，西风白帝秋。",
      "断霞飞极浦，微雨暗芳洲。",
      "茅屋题工部，祠堂记武侯。",
      "柳垂泸上步，花发瀼西头。",
      "万里桥犹在，三巴水自流。",
      "数拳悬岸口，百丈上滩舟。",
      "滟滪高于马，岷峨列似虬。",
      "岭𤠔啼灌木，杜宇叫荒丘。",
      "地僻琴台古，山深剑阁幽。",
      "野花供客况，江草唤人愁。",
      "使节曾经驻，仙槎拟再浮。",
      "白云浑似旧，锦树镇常留。",
      "仿佛登临处，依稀汗漫游。",
      "披图一长嘅，飞兴绕西陬。"
    ]
  },
  {
    "id": "e647d10feadfa1cf873bbaf0bc299f8c",
    "title": "波金联句",
    "authorName": "童轩",
    "authorId": "e647d10feadfa1cfa424ed4bced556cd",
    "dynasty": "明",
    "content": [
      "扁舟江岸泊，晓日正曈昽。",
      "曙色分馀霭，波痕涨远荭。",
      "川原缭绕动，晴影逶迤笼。",
      "滉漾丹霞散，熹微火剂融。",
      "漫流惊跃冶，倒漾饮垂虹。",
      "皱縠挼红茜，祥光㶷镜铜。",
      "桃花流片片，萍实泛溶溶。",
      "漪细萦缫缕，澜分叠彩绒。",
      "龙宫呈锦丽，鲛室迸珠红。",
      "刍绿蒲萄滑，江青柳线茸。",
      "暖云蒸荔子，秋水浸夫容。",
      "甲缝金鳞动，葳蕤宝髻松。",
      "画屏张孔雀，罗带刺虬龙。",
      "星象天梯下，河潢斗府通。",
      "棚山鳌结彩，机杼凤飞空。",
      "丽水珍堪拟，荥河瑞颇同。",
      "支旗相荡目，冠佩尽朝宗。",
      "旧绣天吴拆，明妆越女从。",
      "影涵歌扇小，凉渍舞衣浓。",
      "漫说然犀怪，还惊驾海雄。",
      "推敲诗易得，镂刻画难工。",
      "绛蜡烧屏外，红螺吸月中。",
      "钟期思复铸，嵇氏恨难镕。",
      "水母丝偏脆，周郎炬已攻。",
      "自惭文燄狭，千里载孤篷。"
    ]
  },
  {
    "id": "e647d10feadfa1cf4cac8576e20847dd",
    "title": "建业清明书事",
    "authorName": "童轩",
    "authorId": "e647d10feadfa1cfa424ed4bced556cd",
    "dynasty": "明",
    "content": [
      "节物催人到客边，江南风景迥堪怜。",
      "鱼儿池馆新生水，燕子人家又禁烟。",
      "几片落花寒食后，数株高柳夕阳前。",
      "春衫小试香罗雪，骏马骄嘶白玉鞭。",
      "绿水青山浑似画，暖云芳草最宜眠。",
      "松醪有客邀村舍，麦饭谁家洒墓田。",
      "自愧道傍扬子宅，十年闭户虱生毡。"
    ]
  },
  {
    "id": "e647d10feadfa1cfd7abb497060cbc81",
    "title": "为刘世亨侍御题夏仲昭墨竹",
    "authorName": "童轩",
    "authorId": "e647d10feadfa1cfa424ed4bced556cd",
    "dynasty": "明",
    "content": [
      "画中看竹忆江湘，秋叶萧萧水气凉。",
      "风细残绷和粉落，雨馀新绿过人长。",
      "高标似露螭头笔，直干偏含柱下霜。",
      "傲雪襟期浑雅淡，拂云头角正昂藏。",
      "琅玕潇洒同淇澳，红紫妖秾陋洛阳。",
      "摵摵清声常在耳，亭亭疏影半依墙。",
      "虚心自许能医俗，秀骨谁云似少香。",
      "别去几回劳梦想，兴来随处搅吟肠。",
      "使君高节传乌府，仙吏清风满太常。",
      "砚沼忽闻风雨作，袜材随见凤鸾翔。",
      "明窗日日宜相对，清兴时时自不忘。",
      "此外嚣尘浑绝迹，唯馀明月到中堂。"
    ]
  },
  {
    "id": "e647d10feadfa1cf5028aabc39c99380",
    "title": "拟古",
    "authorName": "童轩",
    "authorId": "e647d10feadfa1cfa424ed4bced556cd",
    "dynasty": "明",
    "content": [
      "有园莫种桃，有地须种竹。",
      "桃树摇春风，嫣然媚红绿。",
      "岂无一时好，终随车马足。",
      "何如青竹枝，岁晚在幽谷。",
      "节直心亦虚，冰霜立寒玉。"
    ]
  },
  {
    "id": "e647d10feadfa1cf8f674940be11e0c9",
    "title": "答项司厅文祥",
    "authorName": "童轩",
    "authorId": "e647d10feadfa1cfa424ed4bced556cd",
    "dynasty": "明",
    "content": [
      "为别岁云莫，相见良未繇。",
      "闻君抱新恙，使我增离忧。",
      "悲风鸣四野，雨雪正飕飗。",
      "如何山阴道，亦有访戴舟。",
      "闲居讶空谷，寂寞谁与投。",
      "卧听云中鹤，禽鸟有匹俦。",
      "知音古昔少，伥焉何所求。",
      "思君不能寐，起坐弹吴钩。",
      "安得往从之，握手欢相酬。",
      "泠然挹清论，庶几无悔尤。"
    ]
  },
  {
    "id": "e647d10feadfa1cfcbc915690a4e7fa4",
    "title": "感寓",
    "authorName": "童轩",
    "authorId": "e647d10feadfa1cfa424ed4bced556cd",
    "dynasty": "明",
    "content": [
      "幽居念无极，乃在天地先。",
      "两仪既肇位，寒暑互推迁。",
      "庖牺凿理窟，马画斯播宣。",
      "三才本一贯，孰能窥其玄。"
    ]
  },
  {
    "id": "e647d10feadfa1cfcbc91569af2b404d",
    "title": "感寓",
    "authorName": "童轩",
    "authorId": "e647d10feadfa1cfa424ed4bced556cd",
    "dynasty": "明",
    "content": [
      "天鸡夜半鸣，火轮出扶桑。",
      "迟迟丽曲阿，万国皆明昌。",
      "圣人法天运，峻德四表光。",
      "赫然万物睹，化曜舒以长。",
      "出作而入息，泰运成虞唐。",
      "何知负暄者，亦欲献吾皇。"
    ]
  },
  {
    "id": "e647d10feadfa1cfcbc915697b472408",
    "title": "感寓",
    "authorName": "童轩",
    "authorId": "e647d10feadfa1cfa424ed4bced556cd",
    "dynasty": "明",
    "content": [
      "苍旻示县象，昼夜恒推移。",
      "三台各分位，列宿光陆离。",
      "高高紫微垣，中有天之枢。",
      "辅弼暨丞卫，旋绕如联珠。",
      "长杠揭华盖，太乙层阶梯。",
      "乃知至德主，垂拱天下归。"
    ]
  },
  {
    "id": "e647d10feadfa1cfcbc915693ca71e47",
    "title": "感寓",
    "authorName": "童轩",
    "authorId": "e647d10feadfa1cfa424ed4bced556cd",
    "dynasty": "明",
    "content": [
      "四序迭更谢，日夕无停机。",
      "人生覆载内，造化讵能违。",
      "达人重义命，愚者昧是非。",
      "灵台诱外物，孰知察危微。",
      "勉旃力鞭策，贤圣乃同归。"
    ]
  },
  {
    "id": "e647d10feadfa1cfcbc915690823209a",
    "title": "感寓",
    "authorName": "童轩",
    "authorId": "e647d10feadfa1cfa424ed4bced556cd",
    "dynasty": "明",
    "content": [
      "吾闻邃古世，土鼓而蒉桴。",
      "黄帝垂衣裳，昼梦游华胥。",
      "唐虞绍至理，文德乃诞敷。",
      "夏忠商尚质，随俗变隆污。",
      "姬周日文盛，国风咏驺虞。",
      "奈何五霸习，秦豆趋木涂。"
    ]
  },
  {
    "id": "e647d10feadfa1cfcbc91569f75adb93",
    "title": "感寓",
    "authorName": "童轩",
    "authorId": "e647d10feadfa1cfa424ed4bced556cd",
    "dynasty": "明",
    "content": [
      "鸡鸣海色动，群类各有趋。",
      "猿猱解升木，蜣螂知转珠。",
      "物性率自然，不假命与提。",
      "人生灵万物，理一分则殊。",
      "赋形肖天地，仁义本良知。",
      "云胡日戕贼，冥然居下污。"
    ]
  },
  {
    "id": "e647d10feadfa1cfcbc9156954ff21e9",
    "title": "感寓",
    "authorName": "童轩",
    "authorId": "e647d10feadfa1cfa424ed4bced556cd",
    "dynasty": "明",
    "content": [
      "瀛海环神州，其谷洚无底。",
      "迤𣵺八纮外，不知几万里。",
      "川输而不盈，尾泄亦何已。",
      "阳侯鼓洪涛，怒立百丈水。",
      "试问王方平，扬尘特虚语。"
    ]
  },
  {
    "id": "e647d10feadfa1cfcbc91569f4cf448d",
    "title": "感寓",
    "authorName": "童轩",
    "authorId": "e647d10feadfa1cfa424ed4bced556cd",
    "dynasty": "明",
    "content": [
      "周穆御八骏，汉武求三山。",
      "所欲在长生，岂惮道里艰。",
      "瑶池觞白云，金盘屑神丹。",
      "刀圭卒难遇，龙去不复还。",
      "千秋陵寝树，落日悲风酸。"
    ]
  },
  {
    "id": "e647d10feadfa1cfcbc91569250ff1af",
    "title": "感寓",
    "authorName": "童轩",
    "authorId": "e647d10feadfa1cfa424ed4bced556cd",
    "dynasty": "明",
    "content": [
      "明王慎大德，四夷乃咸宾。",
      "夏璜肃慎矢，方物以类陈。",
      "所需在器用，犬马何足珍。",
      "于焉昭德致，孰敢不来臣。"
    ]
  },
  {
    "id": "e647d10feadfa1cfcbc9156900f662c4",
    "title": "感寓",
    "authorName": "童轩",
    "authorId": "e647d10feadfa1cfa424ed4bced556cd",
    "dynasty": "明",
    "content": [
      "丹山出异鸟，文采光陆离。",
      "高飞薄霄汉，虞网巧空施。",
      "昔当有虞氏，此鸟曾来仪。",
      "一鸣恊韶乐，千载应昌期。",
      "回观百鸟群，喧啾竟何为。"
    ]
  },
  {
    "id": "e647d10feadfa1cfcbc9156959896d36",
    "title": "感寓",
    "authorName": "童轩",
    "authorId": "e647d10feadfa1cfa424ed4bced556cd",
    "dynasty": "明",
    "content": [
      "青蝇乃微物，营营止于榛。",
      "偶遭骐骥尾，托之千里腾。",
      "沾污变白黑，攻钻掠膻腥。",
      "嗟尔亦何得，胡为人所憎。"
    ]
  },
  {
    "id": "e647d10feadfa1cfcbc9156993c5475f",
    "title": "感寓",
    "authorName": "童轩",
    "authorId": "e647d10feadfa1cfa424ed4bced556cd",
    "dynasty": "明",
    "content": [
      "孤桐发清商，飞泉绕纤指。",
      "一弹秋月明，再弹天似洗。",
      "琅琅太古音，不入筝笛耳。",
      "安得钟子期，相逢奏流水。"
    ]
  },
  {
    "id": "e647d10feadfa1cfcbc91569e1bab65d",
    "title": "感寓",
    "authorName": "童轩",
    "authorId": "e647d10feadfa1cfa424ed4bced556cd",
    "dynasty": "明",
    "content": [
      "宋人粥䌟絖，一朝贸奇资。",
      "晋人贮垂棘，韫椟十载馀。",
      "技轻信易售，器重识者稀。",
      "所以吕尚父，白首渔磻溪。",
      "姫文苟不遇，卒老甘布衣。"
    ]
  },
  {
    "id": "e647d10feadfa1cfcbc91569d6013e85",
    "title": "感寓",
    "authorName": "童轩",
    "authorId": "e647d10feadfa1cfa424ed4bced556cd",
    "dynasty": "明",
    "content": [
      "采采芙蓉花，江长浩烟雾。",
      "绻彼同心人，方舟不成渡。",
      "归来坐前轩，月白澹清露。",
      "永怀弗能谖，鸣珰渺何处。"
    ]
  },
  {
    "id": "e647d10feadfa1cfcbc915699f7f242c",
    "title": "感寓",
    "authorName": "童轩",
    "authorId": "e647d10feadfa1cfa424ed4bced556cd",
    "dynasty": "明",
    "content": [
      "众人恣欢谑，志士恒苦忧。",
      "所忧非一端，不为衣食谋。",
      "吴忠裹䲭革，楚直沉湘流。",
      "区区不识察，心膂成仇雠。",
      "长城乃自坏，千载将谁尤。"
    ]
  },
  {
    "id": "e647d10feadfa1cfcbc91569d83c224b",
    "title": "感寓",
    "authorName": "童轩",
    "authorId": "e647d10feadfa1cfa424ed4bced556cd",
    "dynasty": "明",
    "content": [
      "贫贱不可去，所愿甘布衣。",
      "先民有格言，富贵履危机。",
      "高车岂不好，一覆信难支。",
      "君看庙中牺，孰与濠上鱼。",
      "贤哉鹿门叟，去去从此辞。"
    ]
  },
  {
    "id": "e647d10feadfa1cfcbc91569894ffef0",
    "title": "感寓",
    "authorName": "童轩",
    "authorId": "e647d10feadfa1cfa424ed4bced556cd",
    "dynasty": "明",
    "content": [
      "崇兰杂萧艾，薰莸本自殊。",
      "妖秾世所尚，馨香独何为。",
      "时无纕佩者，青青遗路岐。",
      "殷勤理芜秽，勿为尘所欺。"
    ]
  },
  {
    "id": "e647d10feadfa1cfcbc915696486690f",
    "title": "感寓",
    "authorName": "童轩",
    "authorId": "e647d10feadfa1cfa424ed4bced556cd",
    "dynasty": "明",
    "content": [
      "干将出尘柙，光夺寒泉流。",
      "平铺白鹇带，疑是苍龙钩。",
      "神物古所异，有气冲斗牛。",
      "雌雄忽失偶，空为时世羞。",
      "谁能献天子，请入上方收。",
      "依然炫锋锷，断彼佞臣头。"
    ]
  },
  {
    "id": "e647d10feadfa1cfcbc91569c5084cdd",
    "title": "感寓",
    "authorName": "童轩",
    "authorId": "e647d10feadfa1cfa424ed4bced556cd",
    "dynasty": "明",
    "content": [
      "乘黄本龙种，上孕房日精。",
      "何当驭造父，一日千里程。",
      "腾骧逐电流，骇跃蹑云轻。",
      "驽骀信非匹，款段敢争能。",
      "胡为置立仗，而不使一鸣。",
      "俯身驾长辂，垂首络繁缨。",
      "良才□□用，空惭神骏名。"
    ]
  },
  {
    "id": "e647d10feadfa1cfcbc91569263759b4",
    "title": "感寓",
    "authorName": "童轩",
    "authorId": "e647d10feadfa1cfa424ed4bced556cd",
    "dynasty": "明",
    "content": [
      "迢迢弱水西，中有三神山。",
      "石洞閟日月，芝草生琅玕。",
      "龙耕玉田水，鹤啄松云坛。",
      "仙人羡门徒，日夕居其间。",
      "烟霞组长袖，刀圭驻红颜。",
      "我昔从之游，飞佩鸣珊珊。",
      "朅来住人世，矫首隔尘寰。",
      "安得大鹏鸟，飞来载我还。"
    ]
  },
  {
    "id": "e647d10feadfa1cfcbc91569cda2b28c",
    "title": "感寓",
    "authorName": "童轩",
    "authorId": "e647d10feadfa1cfa424ed4bced556cd",
    "dynasty": "明",
    "content": [
      "松柏有孤性，冰霜恒自嘉。",
      "夭夭桃李颜，争为儿女夸。",
      "物情既云尔，志士复何嗟。",
      "北宫有遗菽，东陵无故瓜。",
      "斯人不可见，目极飞鸿赊。"
    ]
  },
  {
    "id": "e647d10feadfa1cfcbc91569158bef25",
    "title": "感寓",
    "authorName": "童轩",
    "authorId": "e647d10feadfa1cfa424ed4bced556cd",
    "dynasty": "明",
    "content": [
      "南国有佳人，颜色白如玉。",
      "天寒被短褐，奚羡绮与縠。",
      "居贫谅自持，岂云乏膏沐。",
      "素节谁能俦，西山有孤竹。"
    ]
  },
  {
    "id": "e647d10feadfa1cfcbc91569018ab8ca",
    "title": "感寓",
    "authorName": "童轩",
    "authorId": "e647d10feadfa1cfa424ed4bced556cd",
    "dynasty": "明",
    "content": [
      "蟏蛸矜小智，结网挂高楹。",
      "微虫亦蠢尔，冥飞入其罾。",
      "居然取而食，皤腹县晚晴。",
      "有蜂忽相触，急趋欲有营。",
      "螫尾肆厥毒，丑物俄毙形。",
      "嗟哉机变者，饱食安可恒。"
    ]
  },
  {
    "id": "e647d10feadfa1cfcbc9156958670077",
    "title": "感寓",
    "authorName": "童轩",
    "authorId": "e647d10feadfa1cfa424ed4bced556cd",
    "dynasty": "明",
    "content": [
      "出门瞻太华，危峰拄天际。",
      "宣尼去日远，巍然徒仰止。",
      "大道日沦湮，攻钻弊诸子。",
      "独抱万古心，感叹何时已。"
    ]
  },
  {
    "id": "e647d10feadfa1cfcbc91569554b3d34",
    "title": "感寓",
    "authorName": "童轩",
    "authorId": "e647d10feadfa1cfa424ed4bced556cd",
    "dynasty": "明",
    "content": [
      "众人嗜奔竞，宛若风中花。",
      "朝开灿珠玉，暮落随泥沙。",
      "所以古达士，知命匪所夸。",
      "宁甘伏枥马，耻学粘壁蜗。",
      "鲁连今已矣，抚卷徒兴嗟。"
    ]
  },
  {
    "id": "e647d10feadfa1cfcbc915696f3955aa",
    "title": "感寓",
    "authorName": "童轩",
    "authorId": "e647d10feadfa1cfa424ed4bced556cd",
    "dynasty": "明",
    "content": [
      "艳色天下重，不以今古殊。",
      "明妃倾国容，如何嫁单于。",
      "有貌不足恃，有才当自愚。",
      "士衡遭杀戮，元礼成羁缧。",
      "君看冥冥鸿，人生反不如。"
    ]
  },
  {
    "id": "e647d10feadfa1cfcbc9156999b381d3",
    "title": "感寓",
    "authorName": "童轩",
    "authorId": "e647d10feadfa1cfa424ed4bced556cd",
    "dynasty": "明",
    "content": [
      "三策出江都，一语取丞相。",
      "命途有通塞，丝粟不可强。",
      "嗤彼操瑟徒，枘凿竟何往。",
      "身辱名亦亏，岂但寻尺枉。",
      "陋哉投閤云，美新空附莽。"
    ]
  },
  {
    "id": "e647d10feadfa1cfcbc9156951f460b8",
    "title": "感寓",
    "authorName": "童轩",
    "authorId": "e647d10feadfa1cfa424ed4bced556cd",
    "dynasty": "明",
    "content": [
      "披裘诣中野，拾薪以行吟。",
      "孰云季子贤，顾谓取遗金。",
      "天地物有主，妄攫诚何心。",
      "焉知胠箧者，掉臂方骎骎。"
    ]
  },
  {
    "id": "e647d10feadfa1cfcbc9156937d4e11a",
    "title": "感寓",
    "authorName": "童轩",
    "authorId": "e647d10feadfa1cfa424ed4bced556cd",
    "dynasty": "明",
    "content": [
      "食客世恒有，义士天下稀。",
      "田光报太子，杵臼存孤儿。",
      "英声振今古，名与金石俱。",
      "彼有廊庙器，佩玉飘长裾。",
      "国难仅一发，缩首思全躯。",
      "吁嗟长乐老，遗臭将谁欺。"
    ]
  },
  {
    "id": "e647d10feadfa1cfcbc91569e7889aa4",
    "title": "感寓",
    "authorName": "童轩",
    "authorId": "e647d10feadfa1cfa424ed4bced556cd",
    "dynasty": "明",
    "content": [
      "轨方信难适，轮圆始能行。",
      "憸人丑正直，端士羞逢迎。",
      "是非得失间，将焉用吾情。",
      "宁为齿刚敝，勿为柔舌荣。"
    ]
  },
  {
    "id": "e647d10feadfa1cfcbc91569461536e2",
    "title": "感寓",
    "authorName": "童轩",
    "authorId": "e647d10feadfa1cfa424ed4bced556cd",
    "dynasty": "明",
    "content": [
      "曲沃产县匏，汶阳发孤茎。",
      "参差制双翼，吹作鸾凤声。",
      "悠悠楚妃叹，切切荆王吟。",
      "空惭滥食者，亦有南郭生。"
    ]
  },
  {
    "id": "e647d10feadfa1cfcbc915690a029ae0",
    "title": "感寓",
    "authorName": "童轩",
    "authorId": "e647d10feadfa1cfa424ed4bced556cd",
    "dynasty": "明",
    "content": [
      "驱车欲何适，驾言陟高冈。",
      "阴云垂四野，猎猎北风凉。",
      "豺狼嘷我后，乌鹊噪我旁。",
      "岩谷少居人，我行多所伤。",
      "念此不能往，匪云途路长。",
      "悠悠岁华暮，伫立空仿偟。"
    ]
  },
  {
    "id": "e647d10feadfa1cfcbc91569cdd1c2af",
    "title": "感寓",
    "authorName": "童轩",
    "authorId": "e647d10feadfa1cfa424ed4bced556cd",
    "dynasty": "明",
    "content": [
      "明月射虚牖，寒螀悲洞房。",
      "感之不能寐，起步徒自伤。",
      "美人隔千里，欲涉川无梁。",
      "徘徊吊孤影，涕下沾衣裳。"
    ]
  },
  {
    "id": "e647d10feadfa1cfcbc915690b795a3a",
    "title": "感寓",
    "authorName": "童轩",
    "authorId": "e647d10feadfa1cfa424ed4bced556cd",
    "dynasty": "明",
    "content": [
      "朝适易水湄，鹬蚌方怒争。",
      "今日复明日，渔者得并擒。",
      "齐楚擅敌国，干戈日相寻。",
      "宁知兵久敝，坐使嬴氏并。"
    ]
  },
  {
    "id": "e647d10feadfa1cfcbc9156988bd30a8",
    "title": "感寓",
    "authorName": "童轩",
    "authorId": "e647d10feadfa1cfa424ed4bced556cd",
    "dynasty": "明",
    "content": [
      "秦人据崤函，自谓万世基。",
      "孰知楚一炬，百二俱成灰。",
      "惟彼陶唐氏，有此冀北陲。",
      "势无金作城，利乏汤为池。",
      "黎民悉于变，垂拱成雍熙。",
      "乃知帝监德，岂在险与夷。"
    ]
  },
  {
    "id": "e647d10feadfa1cfcbc91569cc0315a9",
    "title": "感寓",
    "authorName": "童轩",
    "authorId": "e647d10feadfa1cfa424ed4bced556cd",
    "dynasty": "明",
    "content": [
      "步出北郭门，风悲白杨树。",
      "累累古今坟，高下正相似。",
      "中有百年人，长眠不知曙。",
      "荒烟狐兔游，落日樵牧语。",
      "蒺藜秋着花，一望迥无际。",
      "感彼雍门琴，凄然泪如注。"
    ]
  },
  {
    "id": "e647d10feadfa1cfcbc91569bae3c1dd",
    "title": "感寓",
    "authorName": "童轩",
    "authorId": "e647d10feadfa1cfa424ed4bced556cd",
    "dynasty": "明",
    "content": [
      "相如赋大人，曼语夸独步。",
      "飘飘气凌云，时复中规度。",
      "虽云讽意深，适足诲淫助。",
      "不见雾縠奇，乃是女工蠹。"
    ]
  },
  {
    "id": "e647d10feadfa1cfcbc915699a185c70",
    "title": "感寓",
    "authorName": "童轩",
    "authorId": "e647d10feadfa1cfa424ed4bced556cd",
    "dynasty": "明",
    "content": [
      "富贵亲戚惧，贫贱父子离。",
      "骨肉尚如此，何况他人为。",
      "季子昔未遇，憔悴面目犁。",
      "一朝佩相印，革车千乘随。",
      "揣摩发雄辨，抵掌惊愚痴。",
      "还过洛阳境，父母为道除。",
      "蛇行伏妻嫂，局促一何卑。",
      "季子不足道，薄俗堪长吁。"
    ]
  },
  {
    "id": "e647d10feadfa1cfcbc91569f608a297",
    "title": "感寓",
    "authorName": "童轩",
    "authorId": "e647d10feadfa1cfa424ed4bced556cd",
    "dynasty": "明",
    "content": [
      "昔云遗寿耇，稽谋无自天。",
      "如何鲐背者，徒抱犬马年。",
      "贾生洛阳少，叔度汉室贤。",
      "高风洒六合，古今无间言。"
    ]
  },
  {
    "id": "e647d10feadfa1cfcbc91569f853a1d2",
    "title": "感寓",
    "authorName": "童轩",
    "authorId": "e647d10feadfa1cfa424ed4bced556cd",
    "dynasty": "明",
    "content": [
      "荆山产奇璞，不惜屡献之。",
      "苟怀刖足忧，至宝横路岐。",
      "何如南阳卧，讴吟梁父馀。",
      "终然致三顾，可使大名垂。"
    ]
  },
  {
    "id": "e647d10feadfa1cfcbc91569dd58c17d",
    "title": "感寓",
    "authorName": "童轩",
    "authorId": "e647d10feadfa1cfa424ed4bced556cd",
    "dynasty": "明",
    "content": [
      "清流有时浊，白石不可烂。",
      "虽膺推毂名，未免吹竽滥。",
      "门前桃李荣，笼中桂芝满。",
      "苟有为国人，相知宁恨晚。"
    ]
  },
  {
    "id": "e647d10feadfa1cfcbc91569cda25039",
    "title": "感寓",
    "authorName": "童轩",
    "authorId": "e647d10feadfa1cfa424ed4bced556cd",
    "dynasty": "明",
    "content": [
      "千金结知己，自谓两不疑。",
      "诩诩气相下，握手肝胆披。",
      "奈何黄金尽，一朝生别离。",
      "潜谋发机槛，反眼相倾危。",
      "朝欢莫仇敌，状类犬豕为。",
      "安得金石心，千载永不移。"
    ]
  },
  {
    "id": "e647d10feadfa1cfcbc91569873b2b0c",
    "title": "感寓",
    "authorName": "童轩",
    "authorId": "e647d10feadfa1cfa424ed4bced556cd",
    "dynasty": "明",
    "content": [
      "平路不生廷，瘝智久淆浍。",
      "束菅以代楹，奚免风雨败。",
      "知人古所难，进退各以类。",
      "谓予如未信，请观易否泰。"
    ]
  },
  {
    "id": "e647d10feadfa1cfcbc91569abee19c4",
    "title": "感寓",
    "authorName": "童轩",
    "authorId": "e647d10feadfa1cfa424ed4bced556cd",
    "dynasty": "明",
    "content": [
      "相马必以舆，相士必以居。",
      "容取失子羽，言取失宰予。",
      "圣人察所安，尚蔽骊黄馀。",
      "况彼肉眼夫，乃欲评锱铢。",
      "麟楦巧外饰，狗瓦同儿戏。",
      "寄言姑布徒，奚以骨相为。"
    ]
  },
  {
    "id": "e647d10feadfa1cfcbc91569b2beffaa",
    "title": "感寓",
    "authorName": "童轩",
    "authorId": "e647d10feadfa1cfa424ed4bced556cd",
    "dynasty": "明",
    "content": [
      "积毁解消骨，积羽能折轮。",
      "曾参固仁者，而岂能杀人。",
      "流言三及之，投杼慈母嗔。",
      "所以南阳老，长为梁甫呻。"
    ]
  },
  {
    "id": "e647d10feadfa1cfcbc9156908c3a9ee",
    "title": "感寓",
    "authorName": "童轩",
    "authorId": "e647d10feadfa1cfa424ed4bced556cd",
    "dynasty": "明",
    "content": [
      "金玉莹奇质，不为砻铸渝。",
      "君子抱仁义，岂彼贫贱移。",
      "夫何陈蔡间，于穷亦殆而。",
      "削然反琴歌，通塞不复知。",
      "由安颖阳乐，共适丘首颐。",
      "古今同一揆，万世真吾师。"
    ]
  },
  {
    "id": "e647d10feadfa1cfcbc915691350c4eb",
    "title": "感寓",
    "authorName": "童轩",
    "authorId": "e647d10feadfa1cfa424ed4bced556cd",
    "dynasty": "明",
    "content": [
      "彼姝者谁子，云是南国娃。",
      "幽闲不逾节，自幼本良家。",
      "娥眉妒新月，玉貌羞春花。",
      "一朝入楚宫，容色绝世夸。",
      "终焉郑袖忌，劓鼻空成嗟。"
    ]
  },
  {
    "id": "e647d10feadfa1cfcbc91569acb4af72",
    "title": "感寓",
    "authorName": "童轩",
    "authorId": "e647d10feadfa1cfa424ed4bced556cd",
    "dynasty": "明",
    "content": [
      "老狐戴髑髅，夜拜北斗神。",
      "绥绥曳长尾，顷刻化为人。",
      "怪异固莫测，妖术方日新。",
      "高城窍深窟，蟠结无与伦。",
      "望之不能灌，忧愤填秋旻。"
    ]
  },
  {
    "id": "e647d10feadfa1cfcbc91569d39deff2",
    "title": "感寓",
    "authorName": "童轩",
    "authorId": "e647d10feadfa1cfa424ed4bced556cd",
    "dynasty": "明",
    "content": [
      "神龙本阳精，变化升天池。",
      "嘘云泽下土，在在苏群黎。",
      "一朝天帝怒，下谪荒山陲。",
      "鳞甲悉疮痏，蝼蚁纷制之。",
      "过亢信有悔，圣易岂汝欺。",
      "何当复飞跃，钧天日遨嬉。"
    ]
  },
  {
    "id": "e647d10feadfa1cfcbc915691737a90c",
    "title": "感寓",
    "authorName": "童轩",
    "authorId": "e647d10feadfa1cfa424ed4bced556cd",
    "dynasty": "明",
    "content": [
      "为政莫若猛，有德斯以宽。",
      "火烈望之畏，水弱民玩焉。",
      "宁知一念慈，流祸不可旋。",
      "萑苻盗群起，尽刈犹草菅。",
      "猛宽贵相济，至哉宣父言。"
    ]
  },
  {
    "id": "e647d10feadfa1cfcbc915694a951e99",
    "title": "感寓",
    "authorName": "童轩",
    "authorId": "e647d10feadfa1cfa424ed4bced556cd",
    "dynasty": "明",
    "content": [
      "鸿荒世已远，王霸分二途。",
      "学术有诚伪，治迹殊隆污。",
      "王道旷如天，荡荡不可模。",
      "霸图塞罅漏，反掌成驩虞。",
      "吁嗟四三芋，请视狙公狙。"
    ]
  },
  {
    "id": "e647d10feadfa1cfcbc91569fdca6e56",
    "title": "感寓",
    "authorName": "童轩",
    "authorId": "e647d10feadfa1cfa424ed4bced556cd",
    "dynasty": "明",
    "content": [
      "斥鴳飞蓬蒿，昼夜声唧唧。",
      "大鹏运天末，鼓簸垂云翼。",
      "小大固不同，赋性各有适。",
      "夫何含齿徒，终岁不遑恤。",
      "田毛责地征，庸调苦徭役。",
      "安得萧与曹，民心庶宁一。"
    ]
  },
  {
    "id": "e647d10feadfa1cfcbc915698ee6cf9e",
    "title": "感寓",
    "authorName": "童轩",
    "authorId": "e647d10feadfa1cfa424ed4bced556cd",
    "dynasty": "明",
    "content": [
      "诚能格异类，信可孚豚鱼。",
      "昭然布方册，斯理不我诬。",
      "宏农虎东渡，潮阳鳄南驱。",
      "颍川凤来集，驺邑蝗不飞。",
      "斯民实人类，而岂物不如。",
      "顽贪信可变，愧无韩邓俱。"
    ]
  },
  {
    "id": "e647d10feadfa1cfcbc91569a810316d",
    "title": "感寓",
    "authorName": "童轩",
    "authorId": "e647d10feadfa1cfa424ed4bced556cd",
    "dynasty": "明",
    "content": [
      "珠藏川发媚，玉韫山生辉。",
      "君子抱奇器，厥闻乃四驰。",
      "奈何郑人朴，云是鼠腊为。",
      "名存实则病，百世空成嗤。"
    ]
  },
  {
    "id": "e647d10feadfa1cfcbc91569a4d29d64",
    "title": "感寓",
    "authorName": "童轩",
    "authorId": "e647d10feadfa1cfa424ed4bced556cd",
    "dynasty": "明",
    "content": [
      "蛇足不可添，虎尾竟难履。",
      "弄巧本无成，逢危贵知止。",
      "陈蕃死北台，晁错斩东市。",
      "黄泉如有知，冤魂共谁语。"
    ]
  },
  {
    "id": "e647d10feadfa1cfcbc91569d15403a4",
    "title": "感寓",
    "authorName": "童轩",
    "authorId": "e647d10feadfa1cfa424ed4bced556cd",
    "dynasty": "明",
    "content": [
      "有客遗瓠种，树之南山隅。",
      "秋风结佳实，呺然成巨壶。",
      "剖之以为瓢，濩落无所需。",
      "谁将虑大樽，逍遥浮江湖。",
      "物固各有用，在子宜有图。"
    ]
  },
  {
    "id": "e647d10feadfa1cfcbc915699748c5a3",
    "title": "感寓",
    "authorName": "童轩",
    "authorId": "e647d10feadfa1cfa424ed4bced556cd",
    "dynasty": "明",
    "content": [
      "养志必忘形，重义乃轻利。",
      "为问贤者谁，曾子昔居卫。",
      "正冠绝尘缨，捉衿露双臂。",
      "曳屣一高歌，商声满天地。"
    ]
  },
  {
    "id": "e647d10feadfa1cfcbc91569ee0173fd",
    "title": "感寓",
    "authorName": "童轩",
    "authorId": "e647d10feadfa1cfa424ed4bced556cd",
    "dynasty": "明",
    "content": [
      "人心匪可测，顷刻忽千变。",
      "明敦玉帛好，中实惨刀剑。",
      "弯弓思愈已，发墨搆深怨。",
      "高山犹可登，浚泉犹可见。",
      "厚貌饰虚情，古今庶为鉴。"
    ]
  },
  {
    "id": "e647d10feadfa1cfcbc91569a8e50b5e",
    "title": "感寓",
    "authorName": "童轩",
    "authorId": "e647d10feadfa1cfa424ed4bced556cd",
    "dynasty": "明",
    "content": [
      "众贪必恶廉，众曲斯恶直。",
      "邪正有两途，是非起勍敌。",
      "遁庵伪学名，温国党碑立。",
      "世事每如此，不见奇耦画。"
    ]
  },
  {
    "id": "e647d10feadfa1cfcbc91569b4cc56af",
    "title": "感寓",
    "authorName": "童轩",
    "authorId": "e647d10feadfa1cfa424ed4bced556cd",
    "dynasty": "明",
    "content": [
      "异端乱人耳，譬彼淫哇同。",
      "圣人不复起，聋俗何由聪。",
      "如何六籍后，纷纷费研攻。",
      "孰知千载下，见此紫阳翁。",
      "挤排振其落，敷阳发其蒙。",
      "斯文天未丧，尚幸斯人功。"
    ]
  },
  {
    "id": "e647d10feadfa1cfcbc91569897ebbfc",
    "title": "感寓",
    "authorName": "童轩",
    "authorId": "e647d10feadfa1cfa424ed4bced556cd",
    "dynasty": "明",
    "content": [
      "坎蛙不知海，瓮鸡难语天。",
      "区区章句儒，妄意斯道传。",
      "训诂竟穿凿，末技空雕镌。",
      "宁知方寸内，万化本一原。",
      "桓读乃糟粕，信哉轮扁言。"
    ]
  },
  {
    "id": "e647d10feadfa1cfcbc91569856ea561",
    "title": "感寓",
    "authorName": "童轩",
    "authorId": "e647d10feadfa1cfa424ed4bced556cd",
    "dynasty": "明",
    "content": [
      "海外更九州，中有道名国。",
      "男女恒裸形，衣裳笑襜复。",
      "此事信不经，贷之乃异俗。",
      "堂堂华夏域，礼教匪不足。",
      "偷诈肆相欺，而宁知耻辱。",
      "浆酒与藿肉，日饱牛马腹。",
      "视彼谨厚夫，群嗤众争逐。",
      "贾生倘可作，此亦堪痛哭。"
    ]
  },
  {
    "id": "e647d10feadfa1cfcbc91569e0c550d3",
    "title": "感寓",
    "authorName": "童轩",
    "authorId": "e647d10feadfa1cfa424ed4bced556cd",
    "dynasty": "明",
    "content": [
      "驽骀产冀北，十五以为群。",
      "秋风饱刍豆，蔟蔟如云屯。",
      "中有八尺姿，天矫同游麟。",
      "饥餐玉山禾，渴饮瑶池津。",
      "路远不易得，终岁恒苦辛。",
      "盗蹠曝人肝，金玉如烟尘。",
      "颜回一瓢饮，难免陋巷贫。",
      "斯理自古来，仁人胡叹哉。"
    ]
  },
  {
    "id": "e647d10feadfa1cfcbc915697c25ea8a",
    "title": "感寓",
    "authorName": "童轩",
    "authorId": "e647d10feadfa1cfa424ed4bced556cd",
    "dynasty": "明",
    "content": [
      "蜉蝣衣楚楚，生死随朝昏。",
      "蟪蛄吟夏树，秋委落叶根。",
      "人生亦祗尔，鬒发忽素茎。",
      "何如秘元命，囊括经世文。",
      "葆真鍊精魄，龙虎相吐吞。",
      "黄芽变仙骨，永与天地存。",
      "底须谢尘世，远赴沧洲云。"
    ]
  },
  {
    "id": "e647d10feadfa1cfcbc9156938d242a1",
    "title": "感寓",
    "authorName": "童轩",
    "authorId": "e647d10feadfa1cfa424ed4bced556cd",
    "dynasty": "明",
    "content": [
      "任公垂大钓，投竿东海湄。",
      "期年不能得，蹲坐苦不辞。",
      "倏然牵犗饵，有鱼吞食之。",
      "惊扬奋鬐鬣，水击风霆驰。",
      "引手试一掣，腊肉如山陂。",
      "嗤彼趋渎者，纶影飘游丝。",
      "时时虽有得，琐琐皆虾蜞。",
      "得鱼尚云尔，经世奚能为。"
    ]
  },
  {
    "id": "e647d10feadfa1cfcbc915691ee5c8fb",
    "title": "感寓",
    "authorName": "童轩",
    "authorId": "e647d10feadfa1cfa424ed4bced556cd",
    "dynasty": "明",
    "content": [
      "旄头射长空，塞马南下牧。",
      "封疆失固守，老稚遭杀戮。",
      "陇上掠牛羊，天阴闻鬼哭。",
      "岂无当世雄，可比卫与霍。",
      "长驱十万师，横行净沙漠。"
    ]
  },
  {
    "id": "e647d10feadfa1cfcbc9156919c6c4ab",
    "title": "感寓",
    "authorName": "童轩",
    "authorId": "e647d10feadfa1cfa424ed4bced556cd",
    "dynasty": "明",
    "content": [
      "梓人职绳墨，砻削器不居。",
      "一朝搆栋宇，群役环向之。",
      "斧斤视规画，刀锯闻指挥。",
      "逾时大厦成，名姓乃上书。",
      "始知君相任，所职在无为。",
      "讲求经国要，综理元化机。",
      "百工苟无旷，庶绩乃咸熙。",
      "功成天下贺，周召与同归。"
    ]
  },
  {
    "id": "e647d10feadfa1cfcbc91569a1129c56",
    "title": "感寓",
    "authorName": "童轩",
    "authorId": "e647d10feadfa1cfa424ed4bced556cd",
    "dynasty": "明",
    "content": [
      "杀青示鉴戒，善恶存始终。",
      "孰知马迁笔，益长浇漓风。",
      "论道敝黄老，叙事尊奸雄。",
      "深讥贫贱耻，虚美货利崇。",
      "厉阶由此始，历世将无同。",
      "安得起孙盛，笔削昭至公。"
    ]
  },
  {
    "id": "e647d10feadfa1cf49bbdc3af0192a13",
    "title": "樵乐生",
    "authorName": "童轩",
    "authorId": "e647d10feadfa1cfa424ed4bced556cd",
    "dynasty": "明",
    "content": [
      "举世汨声利，君若了不关。",
      "孰知天性真，乃在樵斧间。",
      "秋晴微雨歇，黄叶漫空山。",
      "长歌入幽谷，无营心自闲。",
      "朝俱白云往，暮随飞鸟还。",
      "怡然得至乐，俯仰真无惭。",
      "富贵蚁穴梦，功名蜗角叹。",
      "何如一束薪，去取谅非难。",
      "划然动长啸，六合清风寒。"
    ]
  },
  {
    "id": "e647d10feadfa1cf070b7e4f4022bf8c",
    "title": "咏兰",
    "authorName": "童轩",
    "authorId": "e647d10feadfa1cfa424ed4bced556cd",
    "dynasty": "明",
    "content": [
      "泛泛崇兰姿，托根云水涯。",
      "光风一披拂，绿叶何葱萋。",
      "君子采而佩，馨香竟无比。",
      "羞彼春芳荣，嫣然媚红紫。"
    ]
  },
  {
    "id": "e647d10feadfa1cf67afdd0822c0d30a",
    "title": "琴轩为同乡聂典史题",
    "authorName": "童轩",
    "authorId": "e647d10feadfa1cfa424ed4bced556cd",
    "dynasty": "明",
    "content": [
      "退食自莲幕，鸟下吏人散。",
      "绿槐初霁雨，高轩正萧爽。",
      "焚香理吾琴，襟抱绝尘坱。",
      "凄凄鸾鹤吟，飒飒松风响。",
      "春陇雉登木，晓日牛鸣盎。",
      "孤臣抱幽怨，壮士歌慨慷。",
      "泠然会深趣，千古心独往。",
      "师涓不复作，雅调竟谁赏。",
      "愿为南风诗，排云献天上。"
    ]
  },
  {
    "id": "e647d10feadfa1cfdf8350b4d25f491f",
    "title": "广陵舟中赠张叔勉",
    "authorName": "童轩",
    "authorId": "e647d10feadfa1cfa424ed4bced556cd",
    "dynasty": "明",
    "content": [
      "二月发官道，江水深且幽。",
      "问言欲何往，述职朝帝州。",
      "东风生蘋末，时雨忽已收。",
      "古驿出高岸，嘉树临芳洲。",
      "张君平生友，隽雅孰与俦。",
      "推篷时适我，握手仍相留。",
      "谈笑杂谐谑，气味欣且投。",
      "感兹会晤意，孰云离别愁。",
      "君才岂凡近，力学追前修。",
      "沉渊匿神物，伏枥淹骅骝。",
      "青云谅非远，白首宁足忧。",
      "而我迂鄙质，与世恒仇尤。",
      "东台偶承乏，窃禄良可羞。",
      "遥遥川路长，去去移轻舟。",
      "斜日照孤渡，苍烟飞白鸥。",
      "明日淮阴酒，拟换囊中裘。"
    ]
  },
  {
    "id": "e647d10feadfa1cfb7614af66e22e946",
    "title": "和韦苏州寄全椒山中道士",
    "authorName": "童轩",
    "authorId": "e647d10feadfa1cfa424ed4bced556cd",
    "dynasty": "明",
    "content": [
      "兀坐郡斋里，远忆黄冠客。",
      "洞口采芝归，群羊卧白石。",
      "风吟落叶秋，雨翳残钟夕。",
      "携酒欲相寻，山深断行迹。"
    ]
  },
  {
    "id": "e647d10feadfa1cffa85871f5e6211d6",
    "title": "和陶彭泽归田园居",
    "authorName": "童轩",
    "authorId": "e647d10feadfa1cfa424ed4bced556cd",
    "dynasty": "明",
    "content": [
      "归来寡人事，被褐游青山。",
      "芳草满径生，又阅新岁年。",
      "云飞返层岩，鱼跃当深渊。",
      "长松夹幽户，新秫垂高田。",
      "俯仰自无愧，笑傲林壑间。",
      "数卷积案头，一觞倒花前。",
      "飞飞布谷鸟，蔼蔼桑树烟。",
      "红尘绝外想，白雪任盈颠。",
      "贫穷岂不念，栖迟有馀闲。",
      "清风北窗来，聊复乐自然。"
    ]
  },
  {
    "id": "e647d10feadfa1cffa85871f37cce38f",
    "title": "和陶彭泽归田园居",
    "authorName": "童轩",
    "authorId": "e647d10feadfa1cfa424ed4bced556cd",
    "dynasty": "明",
    "content": [
      "村居近南山，终日绝蹄鞅。",
      "幸无形迹拘，烟霞惬真想。",
      "时寻沮溺翁，酌酒共来往。",
      "微雨夜来过，西畴禾黍长。",
      "禾黍渐已长，我怀渐能广。",
      "谁谓贵贱殊，千秋同草莽。"
    ]
  },
  {
    "id": "e647d10feadfa1cffa85871fa407c379",
    "title": "和陶彭泽归田园居",
    "authorName": "童轩",
    "authorId": "e647d10feadfa1cfa424ed4bced556cd",
    "dynasty": "明",
    "content": [
      "偶影自成酌，知音相与稀。",
      "山深日将夕，坐看孤云归。",
      "疏柳荫前除，凉风吹我衣。",
      "衣单亦何恤，所恨愿多违。"
    ]
  },
  {
    "id": "e647d10feadfa1cf1bc8ed7a3271e53a",
    "title": "和柳柳州赠江华长老",
    "authorName": "童轩",
    "authorId": "e647d10feadfa1cfa424ed4bced556cd",
    "dynasty": "明",
    "content": [
      "丈室团菁茅，禅心湛虚寂。",
      "去岁舂陵来，萧然寄高迹。",
      "贝叶坐翻经，篝灯寒照壁。",
      "万虑了无营，一盂饭昏夕。",
      "松关疏雨鸣，竹坞幽泉滴。",
      "入定起来迟，昙花满身积。"
    ]
  },
  {
    "id": "e647d10feadfa1cfa6d59a83690c8a6f",
    "title": "和杜工部三韵",
    "authorName": "童轩",
    "authorId": "e647d10feadfa1cfa424ed4bced556cd",
    "dynasty": "明",
    "content": [
      "盐车病良骥，涸辙困长鳞。",
      "马病汗流血，鱼困目有神。",
      "君看忠谠士，多为名累身。"
    ]
  },
  {
    "id": "e647d10feadfa1cfa6d59a835cecebb5",
    "title": "和杜工部三韵",
    "authorName": "童轩",
    "authorId": "e647d10feadfa1cfa424ed4bced556cd",
    "dynasty": "明",
    "content": [
      "扶摇大鹏鸟，翼若垂长虹。",
      "直上九万里，宁辞海运功。",
      "自非太和风，不徙南溟中。"
    ]
  },
  {
    "id": "e647d10feadfa1cfa6d59a835a66cf43",
    "title": "和杜工部三韵",
    "authorName": "童轩",
    "authorId": "e647d10feadfa1cfa424ed4bced556cd",
    "dynasty": "明",
    "content": [
      "正士耻多岐，众人贵同调。",
      "相门苟可入，拂须奉权要。",
      "累累金印黄，徒诒贤者笑。"
    ]
  },
  {
    "id": "e647d10feadfa1cf7711dc829ef9e927",
    "title": "和李翰林安陆白兆山桃花岩寄刘侍御绾",
    "authorName": "童轩",
    "authorId": "e647d10feadfa1cfa424ed4bced556cd",
    "dynasty": "明",
    "content": [
      "白首非少年，还山学隐仙。",
      "时寻羡门子，飞佩声珊然。",
      "春来桃花岩，看云随处眠。",
      "五城非迥绝，三岛遥勾连。",
      "闲中攀碧萝，直上昆仑巅。",
      "黄鹤东南来，叫破万里天。",
      "松弦翠涛响，泉沫珠颗圆。",
      "丹光射白日，芝草摇晴烟。",
      "伴鹿坐花雨，呼龙耕玉田。",
      "久怀冲举愿，永谢尘世缘。",
      "寄言霜台客，可以同周旋。"
    ]
  },
  {
    "id": "e647d10feadfa1cf1552927ca777f199",
    "title": "题居易斋",
    "authorName": "童轩",
    "authorId": "e647d10feadfa1cfa424ed4bced556cd",
    "dynasty": "明",
    "content": [
      "人生固有道，安命乃其常。",
      "如何夸毗子，磬折趍路旁。",
      "乞墦滥名器，胠箧争攫攘。",
      "一朝事势去，骈首罹祸殃。",
      "冰山向日颓，金谷随烟荒。",
      "哲人鉴斯辙，正已恒不忘。",
      "箪瓢岂足忧，圭组岂足光。",
      "衰荣无定在，通塞任彼苍。",
      "开轩坐北窗，仰睇浮云翔。",
      "居然谢尘鞅，聊复啜此觞。"
    ]
  },
  {
    "id": "e647d10feadfa1cfb224765e54249e1e",
    "title": "止言",
    "authorName": "童轩",
    "authorId": "e647d10feadfa1cfa424ed4bced556cd",
    "dynasty": "明",
    "content": [
      "世方喧利口，聒聒了不休。",
      "圣教贵无言，之汝欲何求。",
      "吾观夸毗子，肤险良可羞。",
      "大易著明训，括囊无怨尤。"
    ]
  },
  {
    "id": "e647d10feadfa1cfb969cb8c1b1d03e6",
    "title": "怀魏冢宰老先生",
    "authorName": "童轩",
    "authorId": "e647d10feadfa1cfa424ed4bced556cd",
    "dynasty": "明",
    "content": [
      "道学丧已久，民心因物迁。",
      "圣贤不复作，病俗何由痊。",
      "勋名竞夸诈，学术纷雕镌。",
      "坎蛙不知海，孰障西流川。",
      "天生魏夫子，力任斯道传。",
      "知周庶物表，心契万古前。",
      "文章周孔学，事业皋夔贤。",
      "从容出处间，名与日月悬。",
      "青山赋归来，白云当窗眠。",
      "相思徒仰止，日夕东南天。"
    ]
  },
  {
    "id": "e647d10feadfa1cf20afc5f440675458",
    "title": "分题得善万物之得时送蔡大尹还越",
    "authorName": "童轩",
    "authorId": "e647d10feadfa1cfa424ed4bced556cd",
    "dynasty": "明",
    "content": [
      "东皇载阳和，庶类滋以荣。",
      "萋萋岸草绿，的的林花明。",
      "深渊跃潜鳞，高树鸣仓庚。",
      "江山亦增媚，畅彼群物情。",
      "吾生竟何如，乃与忧患并。",
      "少年学理道，将老卒未行。",
      "拜迎事官长，鞭朴嗟苍生。",
      "才高位不展，行峻责愈盈。",
      "嘐嘐雁失侣，逐逐云孤征。",
      "便当赋归去，矫首家山青。"
    ]
  },
  {
    "id": "e647d10feadfa1cf17adade8644433a8",
    "title": "题九老图",
    "authorName": "童轩",
    "authorId": "e647d10feadfa1cfa424ed4bced556cd",
    "dynasty": "明",
    "content": [
      "我闻神仙人，往往不易得。",
      "斯图绘九老，乃类瀛洲客。",
      "容颜尚渥丹，须发尽垂雪。",
      "想当香山游，高会总英特。",
      "安定司马胡，冯翊卫尉吉。",
      "刘郑宜可肩，卢张亦同列。",
      "就中老居士，颇忆姓是白。",
      "平生慕出仕，稍稍著勋业。",
      "一朝服官政，归兴浩若决。",
      "复有元爽翁，齿数已过百。",
      "僧人如满徒，少日共乡陌。",
      "投闲时盍簪，气味迥无别。",
      "临流抚鸣琴，倚杖听啼鴂。",
      "长松雨初过，草色翠如叠。",
      "优游竟忘疲，聊以卒岁月。",
      "予亦旷达人，奔走困仕辙。",
      "何年预斯会，不俟残齿缺。",
      "愿陪衣冠后，石涧采薇蕨。"
    ]
  },
  {
    "id": "e647d10feadfa1cff18cbbb2f568cfad",
    "title": "题大佛洞",
    "authorName": "童轩",
    "authorId": "e647d10feadfa1cfa424ed4bced556cd",
    "dynasty": "明",
    "content": [
      "平生好幽胜，所至穷跻攀。",
      "今朝衔使命，偶此登名山。",
      "萦回小洞底，豁然异尘寰。",
      "蒙茸竹云细，萧飒花雨寒。",
      "下有千尺流，昼夜声潺湲。",
      "巍巍大金仙，坐镇石壁间。",
      "岁月知几何，苔藓生斓斑。",
      "古今一幻泡，等是何足叹。",
      "我来惬清赏，又得半日闲。",
      "振衣起林麓，笑逐孤云还。"
    ]
  },
  {
    "id": "e647d10feadfa1cf8fe580971f60c962",
    "title": "题梦萱卷",
    "authorName": "童轩",
    "authorId": "e647d10feadfa1cfa424ed4bced556cd",
    "dynasty": "明",
    "content": [
      "朝望天际云，莫思堂上亲。",
      "子行正无寐，恻然伤我神。",
      "江湖日以远，亲颜不可见。",
      "回看身上衣，空悲手中线。",
      "昨梦到北堂，堂前树萱草。",
      "秋风忽披拂，颜色宁复好。",
      "觉来坐蓬窗，忧心耿难忘。",
      "月明吊孤影，涕下沾衣裳。"
    ]
  },
  {
    "id": "e647d10feadfa1cf1f18d65fb360ad10",
    "title": "和翰林周先生酬诸君子之作",
    "authorName": "童轩",
    "authorId": "e647d10feadfa1cfa424ed4bced556cd",
    "dynasty": "明",
    "content": [
      "卓哉众君子，声利了不干。",
      "良时足嘉会，况乃并二难。",
      "春阳载和燠，烟光滴晴峦。",
      "欣睹群卉荣，岂徒适吟观。",
      "圣恩旷无际，民物皆阜安。",
      "衣冠乐清暇，永此一日欢。",
      "夫何晋人禊，增以忧恨端。",
      "古今信逆旅，修短何足叹。",
      "愿言策吾驾，词藻方波澜。"
    ]
  },
  {
    "id": "e647d10feadfa1cf22b2bc0dcb2d3dd4",
    "title": "赵松雪写东坡小像并书其山城杏花诗内相钱公出视命题因次原韵如左",
    "authorName": "童轩",
    "authorId": "e647d10feadfa1cfa424ed4bced556cd",
    "dynasty": "明",
    "content": [
      "沤波涨碧兰苕春，王孙英标真可人。",
      "眉山老仙招不起，东风谁荐溪头蘋。",
      "清兴怀贤应淬发，一夜松窗歌白雪。",
      "晓来点笔为传神，宛似临皋步明月。",
      "杏花零落山城中，悠悠往事如云空。",
      "何当共饮玉堂酒，半枝烛影摇残红。"
    ]
  },
  {
    "id": "e647d10feadfa1cfe3f062da3c48cdcc",
    "title": "松泉云壑图",
    "authorName": "童轩",
    "authorId": "e647d10feadfa1cfa424ed4bced556cd",
    "dynasty": "明",
    "content": [
      "长风吹云度涧壑，上有千尺青松枝。",
      "飞泉百折走其下，倒影欲赴蜿蜒垂。",
      "秋空月白群籁寂，翠涛隐隐生涟漪。",
      "天生神物自奇拔，肯与灌木争荣萎。",
      "盘根错节饱霜雪，却忆移种徂徕时。",
      "茑萝翳翳若缠缚，服食未许餐流脂。",
      "政如蛟龙卧岩穴，飞腾有待雷雨期。",
      "又如大臣值国难，冠剑廷立相扶持。",
      "紫鳞乾涩裂苔藓，屈铁交错排旌麾。",
      "信知磈砢始生怪，不怪岂易知其奇。",
      "明堂屡建不收用，无乃材大难为施。",
      "良工笔挽造化力，满纸图出烟云姿。",
      "王生雪蕉竟何谓，萧郎雨竹空离披。",
      "何如此图神且古，古称韦偃真其师。",
      "李侯持之索题句，我见百色生须眉。",
      "安能为君一叱起，毋令偃蹇荒山陲。"
    ]
  },
  {
    "id": "e647d10feadfa1cf95d626903a78c506",
    "title": "雪窗上人兰蕙图",
    "authorName": "童轩",
    "authorId": "e647d10feadfa1cfa424ed4bced556cd",
    "dynasty": "明",
    "content": [
      "西川上人号雪窗，丹青好手谁能双。",
      "时时泚笔写兰蕙，古厓阴涧如悬幢。",
      "何年貌此清无比，怪石疏篁映流水。",
      "翠带新翻凫渚烟，红芽乱吐鸥汀雨。",
      "我昔舟行湘水头，碧云两岸蘼芜秋。",
      "满林乌鹊自相语，不见王孙来此游。",
      "此时欲把江篱荐，仿佛灵均曾识面。",
      "西风帆急去如飞，歌断离骚并九辩。",
      "偶从滇南披此图，萋然丛棘相纷敷。",
      "援琴欲写意难尽，宛对江潭明月孤。",
      "滇南都阃好事者，臭味相看颇同价。",
      "高堂昼永篆烟轻，如坐光风与俱化。",
      "吁嗟兰为王者香，深林寂寞犹芬芳。",
      "采之我欲献天阙，肯使鹈鴂鸣秋霜。"
    ]
  },
  {
    "id": "e647d10feadfa1cfd0d478e1ff1726c9",
    "title": "松云轩为陶希文先生题",
    "authorName": "童轩",
    "authorId": "e647d10feadfa1cfa424ed4bced556cd",
    "dynasty": "明",
    "content": [
      "当轩植长松，苍翠堕寒玉。风吹白云来，就我檐端宿。",
      "我昔挟策去，排云叫天扉。胸中一万字，五色云锦辉。",
      "当时一出真堪重，直欲擎天架梁栋。何知匠石匪奇工，缩手旁观不能用。",
      "归来巢云入云中，翩然解组凌飞鸿。风流酷似孟夫子，孤高不减庐山翁。",
      "朝看松上云，暮抚云下松。云开绝壁倚翠色，蜿蜒千尺蟠虬龙。",
      "怡情爱此云松好，金粉堆香晴不扫。怒涛翻壑泻长空，老鹤一声山月小。",
      "此时抱云松下眠，红尘不到心悠然。梦回散发一长啸但见，白云万顷秋无边。",
      "君不见长安重桃李，卖松入市难求利。又不见孤云离海东，漠漠还山寻旧踪。",
      "云飞无心任舒卷，松劲有节欺霜风。悠扬不学肤寸合，偃蹇岂与群芳同。",
      "长材辜负廊庙器，大志蹉跎霖雨功。白衣苍狗自千变，何年十八君为公。"
    ]
  },
  {
    "id": "e647d10feadfa1cf936f73e5359c5a18",
    "title": "竹溪清隐卷为吴昆王益题",
    "authorName": "童轩",
    "authorId": "e647d10feadfa1cfa424ed4bced556cd",
    "dynasty": "明",
    "content": [
      "黄陵日暮愁云绿，千顷寒波荡人目。何人笑把金错刀，剪碎湘罗千万束。",
      "君家住向东吴东，缩地谁移锦箨龙。春风迸出玉万个，琅玕绕屋声玲珑。",
      "羡君习隐溪亭里，时放扁舟渡溪水。掀篷长啸碧云低，一片潇湘响秋雨。",
      "归坐幽窗月色凉，红尘不到水云乡。芙蓉风飐翠蛟舞，千尺冰帘摇冷光。",
      "颇似求羊散，稍类嵇阮狂。煮茶烧笋幽怀好，拄笏看山清兴长。",
      "浩歌淇澳诗，闲倾桑落酒。世间万事等浮沤，两绶通侯不须有。",
      "君不见长安甲第连云起，卫霍金张耀朱紫。洞房月夜度歌钟，绮窗晓日听莺语。",
      "一朝事异人亦非，苍苔满地客游稀。蟏蛸罥壁虫吟户，废址凄凉对落晖。",
      "何如君家旧竹溪，年年清趣乐无涯。花深紫燕巢书屋，波暖银鱼坠钓丝。",
      "予生偶被浮名挂，宁堪作吏金门下。卜邻愿借屋头溪，长日钩帘共清话。"
    ]
  },
  {
    "id": "e647d10feadfa1cf4a202cee41b255cd",
    "title": "观捕鱼者",
    "authorName": "童轩",
    "authorId": "e647d10feadfa1cfa424ed4bced556cd",
    "dynasty": "明",
    "content": [
      "东风昨夜吹湖曲，一川清水参差活。",
      "渔郎举网唱新词，棹破粼粼镜光绿。",
      "妻孥汲爨具朝飧，江蓠紫笋豚鱼新。",
      "邻舟自小共乡陌，来往相看那更嗔。",
      "轻鸿点点穿云杪，绿杨细雨寒生早。",
      "数声柔橹下中流，烟水微茫远山小。"
    ]
  },
  {
    "id": "e647d10feadfa1cf551ec2f026a47f6a",
    "title": "山水图为沙士清题",
    "authorName": "童轩",
    "authorId": "e647d10feadfa1cfa424ed4bced556cd",
    "dynasty": "明",
    "content": [
      "青山一片知何处，云际依稀辨汀树。",
      "春来泉壑尽争妍，翠雨溟蒙飞薜荔。",
      "山下茅茨凡几家，小桥流水竹林斜。",
      "阴阴萝径留啼鸟，寂寂柴门掩落花。",
      "故人家住钱塘曲，仿佛当年旧书屋。",
      "望海楼头夕照明，富春郭外平芜绿。",
      "西湖高柳拂晴烟，载酒时乘贺监船。",
      "鹫岭朝涵霞气润，鸥波夜逗月华圆。",
      "朅来旅食秦淮邸，回首湖山渺何许。",
      "诗兴常寻仙姥云，梦魂几听胥江雨。",
      "南宫先生笔有神，画图重见李将军。",
      "晴窗暇日一披玩，万壑千崖尽在门。"
    ]
  },
  {
    "id": "e647d10feadfa1cf52918abe185e5618",
    "title": "太常夏仲昭墨竹为庄宪使尚源题",
    "authorName": "童轩",
    "authorId": "e647d10feadfa1cfa424ed4bced556cd",
    "dynasty": "明",
    "content": [
      "使君爱竹如爱玉，日日故园看不足。",
      "一朝峨豸入中台，老柏啼乌恒在目。",
      "京师寸土如寸金，地窄那堪栽半林。",
      "此君不见岁已久，几回梦落湘云深。",
      "容台仙吏才非俗，胸中剩贮筼筜谷。",
      "清兴时时扫袜材，砚池风雨吹寒绿。",
      "何年写此妙莫当，赠君不减双明珰。",
      "高标稍类螭头笔，直干犹含柱下霜。",
      "君今长宪滇云外，高节清风谁不爱。",
      "红紫羞看世态多，冰霜不改虚心在。",
      "闲来对此不胜清，耳边疑有蛟龙声。",
      "何当截作仙人杖，携上紫霄朝玉京。"
    ]
  },
  {
    "id": "e647d10feadfa1cf64da3d2fd980f72b",
    "title": "哀都宪张先生",
    "authorName": "童轩",
    "authorId": "e647d10feadfa1cfa424ed4bced556cd",
    "dynasty": "明",
    "content": [
      "大雅寥寥久不作，畴能接武三百篇。西都苏李最卓荦，遗音近古犹堪传。",
      "后来文章建安骨，七子磊磊争雄先。晋朝鲍谢亦仅数，渊明制作真天然。",
      "悠悠理趣自萧散，不学小伎呈雕镌。齐梁之下委靡不复振，纷纷聒耳喧秋蝉。",
      "有唐作者相继出，一代雅奏鸣宫县。杨王卢骆首奇拔，高岑韦柳堪齐肩。",
      "天生李杜实冠绝，光燄万丈直视人无前。闵时愤事吃吃不离口，仿佛古意犹能全。",
      "先生生居百世后，蚤有巨笔如长椽。胸中吞吐经子史，顷刻变化驱云烟。",
      "由唐直溯到汉魏，历取次和无遗编。大而宇宙明日月，神怪幽隐枝葩连。",
      "揄扬讽咏不一足，豪思溢出有若万斛滚滚奔原泉。",
      "词场袖手莫敢敌，况欲掉鞅跻其巅。平生精力尽斯学，发为事业輷天渊。",
      "三关净扫馘群孽，六察总纪师多贤。犯颜纳说任斯道，拯民涂炭沉疴痊。",
      "时时欬唾落珠玉，世人孰得窥其玄。我生幸获识光霁，低头东野愿执鞭。",
      "先生不鄙笑谓我，子作可等卢玉川。菲才岂敢遽云尔，先生善诱何勤拳。",
      "昨朝入觐上京国，意谓簪盍期残年。孰知先生弃我去，奄忽羽化随飞仙。",
      "钧天帝都极宏丽，骖鸾控鹤上下相周旋。文章在世万古耿不泯，化为列宿河汉边。",
      "芒寒色正烛下土，要令天下群瞽俱能辩析媸与妍。",
      "先生于斯固无憾，我独私心■■如烹煎。",
      "松风日夕起涧壑，助我于邑凄哀弦。"
    ]
  },
  {
    "id": "e647d10feadfa1cfb1e9b666d77afd1a",
    "title": "山水图次尚宝宋士皋韵",
    "authorName": "童轩",
    "authorId": "e647d10feadfa1cfa424ed4bced556cd",
    "dynasty": "明",
    "content": [
      "蘼芜吐碧连洲渚，无数眠鸥不飞起。",
      "青山重叠画屏开，疑是朝来洗轻雨。",
      "新縳茆斋傍水乡，濯缨几度和沧浪。",
      "相过况有知音在，绝胜成都旧草堂。"
    ]
  },
  {
    "id": "e647d10feadfa1cfd21e4f6b375307da",
    "title": "秋江晚眺图为曹宪副廷彰题",
    "authorName": "童轩",
    "authorId": "e647d10feadfa1cfa424ed4bced556cd",
    "dynasty": "明",
    "content": [
      "金门画史小李徒，何年写此秋江图。斜阳杳杳下林杪，隔岸几点青山孤。",
      "时当深秋八九月，红叶似锦烟中铺。清霜萧萧悴高柳，浅水猎猎涵疏蒲。",
      "茅亭一个傍山麓，人迹不到堆寒芜。就中岂无高尚者，皓首甘作林泉枯。",
      "江头二客久不去，气岸颇似黄与苏。抱琴何处觅知己，矫首眺望仍踟蹰。",
      "矶边舴艋差可渡，似欲放浪为欢娱。水清沙白秋正肃，佳趣仿佛君山湖。",
      "断霞留影带残雨，连雁欲下相惊呼。前村有酒可剩酤，亦有巨口淞江鲈。",
      "江山若此岂易得，览胜不来空负吾。望中疑是尚书宅，青红楼阁相萦纡。",
      "书声隐隐起林壑，剑气烨烨腾天衢。年登百顷刈云子，岁晚千头收木奴。",
      "地灵岂徒富物产，人才项背无时无。凤池乌府相照耀，山川钟秀信不诬。",
      "君家世业有如此，辋川赤壁焉能逾。何时许我载轻舸，与君汗漫直上寻蓬壶。"
    ]
  },
  {
    "id": "e647d10feadfa1cf06e3fdba29a45d8b",
    "title": "题刘推府湖山归隐诗卷",
    "authorName": "童轩",
    "authorId": "e647d10feadfa1cfa424ed4bced556cd",
    "dynasty": "明",
    "content": [
      "湖山苍苍湖水绿，灌木垂萝远尘俗。",
      "高人小隐住湖东，坐对江南秋一幅。",
      "昔年宾兴歌鹿鸣，平步青云被推毂。",
      "一官佐郡粤南陲，才大位卑羞碌碌。",
      "晨餐束带谒官长，夜火照书谳疑狱。",
      "秋霜欺人发种种，老境渐临如缚束。",
      "便当投劾自陈乞，何事甘心累形役。",
      "路指衡阳还故乡，笑脱尘羁返初服。",
      "湖山归来故无恙，生事虽微清兴足。",
      "时时寻盟狎鸥鸟，十里荷花照人目。",
      "扁舟闲弄即南垞，菱角鸡头收百斛。",
      "蓬囱几度夕阳明，桑柘柴冲接村谷。",
      "暝色依微宿鸟静，坐见松坪上团玉。",
      "茶园烟霭树参差，风动旗鎗香簇簇。",
      "鞍山岚气欲作雨，望荡涛声正翻屋。",
      "水清沙白木岭高，渔唱樵歌断还续。",
      "此时此景貌难尽，幽趣满怀良可掬。",
      "王晞方外齐逸驾，诸葛隆中并芳躅。",
      "胡为去此趋末路，名利扰扰生忧辱。",
      "超然肥遁固始愿，不学引年思辟谷。",
      "邻僧野老日相过，旋折松茅煮溪簌。",
      "浮云世事不须问，浊酒一尊聊共漉。",
      "庙堂有政肉食谋，葵藿区区徒献曝。",
      "深源不出亦已尔，其若苍生竟谁属。"
    ]
  },
  {
    "id": "e647d10feadfa1cffd72fd0826ab5b5e",
    "title": "竹溪书屋卷",
    "authorName": "童轩",
    "authorId": "e647d10feadfa1cfa424ed4bced556cd",
    "dynasty": "明",
    "content": [
      "竹叶萧萧溪水曲，鹧鸪啼断湘烟绿。",
      "数椽书屋小于船，门掩清阴隔尘俗。",
      "美人轩车期不来，雅怀杯酒向谁开。",
      "琅玕无实凤鸟去，碧云日暮空徘徊。"
    ]
  },
  {
    "id": "e647d10feadfa1cffd2bd94b3c5f0eab",
    "title": "沙木和驿壁间二仙传道图儗定襄郭公作",
    "authorName": "童轩",
    "authorId": "e647d10feadfa1cfa424ed4bced556cd",
    "dynasty": "明",
    "content": [
      "蓬莱之山渺何许，中有仙人聚如蚁。云深路远不可致，遂令方士神其理。",
      "神其理，玄且幽，刀圭一粒人争求。宁知天地尚有尽，茫茫万物皆浮沤。",
      "人生匪金石，焉能形独留。区区学仙子，笑杀东家丘。",
      "瑶池桃实竟何物，可怜王母萧飒蛾眉秋。空闻驭黄鹤，不见来青牛。",
      "丹砂卒难转，白雪忽满头。君不见少翁栾大骨已朽，茂陵松柏悲风吼。"
    ]
  },
  {
    "id": "e647d10feadfa1cf8601b3df5616771a",
    "title": "题菊庵先生挽诗卷",
    "authorName": "童轩",
    "authorId": "e647d10feadfa1cfa424ed4bced556cd",
    "dynasty": "明",
    "content": [
      "菊庵先生天下士，才器卓确俦能同。",
      "读书一目五行下，六经星斗罗心胸。",
      "当年束发试乡举，已与老辈争豪雄。",
      "文章湓溢万斛涌，不啻天马行秋空。",
      "词场七试竟不偶，铁砚欲弊仍磨砻。",
      "登高解作子虚赋，金玉掷地声玲珑。",
      "兴来临池恣挥洒，仿佛羲献渠亲逢。",
      "园林颇似通德里，气岸不减眉山公。",
      "胡为一夕遽梦牒，玉楼仙去何匆匆。",
      "遂令里闬失模范，贸焉摘埴行途穷。",
      "年深草色上翁仲，马鬣一片青山封。",
      "于今有子更奇拔，明时科第高登庸。",
      "清词醉草得遗训，耻学篆刻工雕虫。",
      "东台列职近五载，谏疏屡上输精忠。",
      "天章褒异重厥自，恩被两世颁双龙。",
      "先生于兹固不朽，光烛泉壤回春风。",
      "嗟予后学生已晚，不获铅椠相追从。",
      "怀贤窃欲颂潜德，安得巨笔如长虹。"
    ]
  },
  {
    "id": "e647d10feadfa1cfe7a9999ebcb52213",
    "title": "谢龙太守惠墨",
    "authorName": "童轩",
    "authorId": "e647d10feadfa1cfa424ed4bced556cd",
    "dynasty": "明",
    "content": [
      "徂徕斫碎青松骨，竹屋篝烟香馥馥。",
      "道人晓起探床头，扫得玄霜二三斛。",
      "空山铁杵声相鸣，日暖风和捣应熟。",
      "忽侃满桉走蛟龙，疑有虹光射人目。",
      "文章太守才且贤，赠我谊重黄金钱。",
      "开缄捧椟发长叹，莹然至宝真堪怜。",
      "我惭无才将奈此，镇日临池弄池水。",
      "楯端草檄属何人，醉后濡头竟谁氏。",
      "有时窗下试一磨，淋漓云雾生江波。",
      "兴来枝戟老鸦手，涂抹稍类隶与科。",
      "恨无山阴九万纸，练裙多年不堪洗。",
      "呼僮扫壁且题诗，苔色满墙秋正雨。"
    ]
  },
  {
    "id": "e647d10feadfa1cf9bcc6833e9467730",
    "title": "过歌风台",
    "authorName": "童轩",
    "authorId": "e647d10feadfa1cfa424ed4bced556cd",
    "dynasty": "明",
    "content": [
      "望夷宫中箭如雨，芒砀山前五云起。沛公提剑走咸阳，百二河山属真主。",
      "乌骓已逝走狗烹，威加四海来故乡。台前父老奉觞寿，酒酣激烈歌声长。",
      "高皇龙去台应朽，猛士何人四方守。落日悲风动地来，萧萧但见台前柳。",
      "岂不闻姑苏草长游糜鹿，铜爵年深野狐哭。唯有陶唐三尺阶，千载人思太平福。"
    ]
  },
  {
    "id": "e647d10feadfa1cfc8eeeb0a3db8d04d",
    "title": "点苍山",
    "authorName": "童轩",
    "authorId": "e647d10feadfa1cfa424ed4bced556cd",
    "dynasty": "明",
    "content": [
      "点苍山色何奇哉，芙蓉朵朵天边开。嶙峋直上九千仞，下视群岫皆蓓蕾。",
      "夸娥不能移，巨灵不能劈。南风十日吹不平，但见云开横铁壁。",
      "琪花瑶草四时闲，幽致仿佛非人间。千年老雪消不尽，龙湫六月生阴寒。",
      "我欲乘风升绝顶，倒控苍虬凌倒景。黄鹤仙人招不来，目断蓬莱五云境。"
    ]
  },
  {
    "id": "e647d10feadfa1cf46eccd761c8b9bfc",
    "title": "郭汾阳轻骑见虏图",
    "authorName": "童轩",
    "authorId": "e647d10feadfa1cfa424ed4bced556cd",
    "dynasty": "明",
    "content": [
      "有唐国步中叶危，长安宫阙胡尘飞。",
      "履谦陷贼杲卿死，二十四郡将谁支。",
      "可怜不见平安火，相国只谋行幸所。",
      "马嵬坡下玉环啼，灵武山前乘舆播。",
      "此时名将知谁是，凛凛汾阳树忠义。",
      "故地初闻河朔归，捷书又自潼关至。",
      "两京收复不移时，贝锦青蝇谤亦随。",
      "宁知突起泾阳祸，二虏冯陵逼帝畿。",
      "节度不出淮西师，观军笑杀河中儿。",
      "花门嫠面似虓虎，健儿好手应难持。",
      "汾阳遽画扶颠计，免胄投身为虏饵。",
      "马前传导令公来，回纥寻盟吐蕃去。",
      "乃知天意眷忠贞，数语贤于十万兵。",
      "千载高名垂不朽，画图三复想仪刑。"
    ]
  },
  {
    "id": "e647d10feadfa1cfdc4268d2eaefe1d9",
    "title": "双马图为万都阃子和题",
    "authorName": "童轩",
    "authorId": "e647d10feadfa1cfa424ed4bced556cd",
    "dynasty": "明",
    "content": [
      "金生画马才二匹，仿佛当年韩干笔。一匹蹄攒首渴乌，一匹红云满身湿。",
      "两马相向交啮鬃，宛如君家枥上双飞鸿。雄姿逸态迥殊绝，曾向边疆收战功。",
      "想应弃置归来后，沙塞草黄龙骨瘦。春雨遥思彩凤群，秋风几梦祥麟厩。",
      "此马昔闻来向东，驽骀万匹皆成空。偶因历块误一蹶，按图谁复知豪雄。",
      "吁嗟伯乐真难遇，蹑景追风亦徒尔。试看日晚太行间，骥负盐车但垂耳。"
    ]
  },
  {
    "id": "e647d10feadfa1cf4f40b94843f1673a",
    "title": "仙居书屋为相国商公题",
    "authorName": "童轩",
    "authorId": "e647d10feadfa1cfa424ed4bced556cd",
    "dynasty": "明",
    "content": [
      "仙居之山几千仞兮，芙蓉万叠屼然直上而孤撑。",
      "攒峰西来拥其下，是为金华诸山兮，左右环拱罗立而相迎。",
      "红尘隔断数百里，时有彩云片片生。其间兮只疑方壶圆峤之在目，丹厓翠壁掩映而霄峥。",
      "玉堂老仙昔居此，诛茆缚屋时躬耕。贮书万卷日披诵，列仙环侍皆儒生。",
      "当窗翠屏宜晚对，飞流喷作瀑布声。乱藤苍苍挂寒雨，白石一径香生蘅。",
      "松风旦夕发清籁，仿佛天上来鸾笙。幽深宛似白鹿洞，翛然一段沧洲情。",
      "有时纵步一登眺，但见琪花瑶草不可以名状兮，上有好鸟宛宛声和鸣。",
      "老仙抱道非逃名，慨然有志忧疲氓。一朝飞步朝天京，万言披腹琅玕呈。",
      "玉帝见之喜，首擢桂籍魁群英。十年补衮作霖雨，诸方入贡歌升平。",
      "列仙亦继起，先后俱登瀛。锵锵环佩趋承明，文章班马世所惊。",
      "回首仙居山，嵯峨天外横。想当太古毓元气，间世降此长庚精。",
      "地灵人杰信非偶，高名可轧岱与衡。何须采药三山行，何须承露双金茎。",
      "乃知仙人在清世，秦皇汉武白首望幸空无成。"
    ]
  },
  {
    "id": "e647d10feadfa1cfdc25b49508814add",
    "title": "朱寅仲写杏林春意图为内相素轩公题",
    "authorName": "童轩",
    "authorId": "e647d10feadfa1cfa424ed4bced556cd",
    "dynasty": "明",
    "content": [
      "何人貌此春意图，杏花照眼红模糊。",
      "滇城朱氏称好手，点染自谓当时无。",
      "初疑桃源在人境，溪水无风明似镜。",
      "落红满岸误渔船，不见秦人来问讯。",
      "复疑金谷桃李春，东风红紫几回新。",
      "豪华转首成消歇，不见花前劝酒人。",
      "摩挲细认久乃得，知是匡庐董仙宅。",
      "门外青山万仞高，香炉五老森罗列。",
      "天然一段幽奇趣，金削芙蓉隔旧世。",
      "个中茅屋几人家，流水闲云自来去。",
      "飞岚掩翠望中迷，古木寒藤夹岸垂。",
      "抱琴来访者谁子，径度不避溪桥危。",
      "苍苔白石连松岛，五陵游侠经过少。",
      "门静常时下鹿群，溪晴几见飞鸥鸟。",
      "先生开窗心澹如，手摊一卷岐黄书。",
      "平生有志在经济，不作良相为良医。",
      "活人不取青蚨直，种杏成林还自适。",
      "年年花发正春风，一片朝霞绚晴日。",
      "朝霞一片树头红，赤城仿佛遥相通。",
      "从来种德知多少，但见春深子满丛。",
      "实成更有於菟守，不似邻园杂花柳。",
      "彩云遮户最宜诗，香雪扑帘堪对酒。",
      "先生一去经几霜，画图高行至今扬。",
      "苏耽橘井应同调，王母桃花可并芳。",
      "文章内相耽清致，购图不惜千金费。",
      "高堂相对澹忘情，移得山林在城市。"
    ]
  },
  {
    "id": "e647d10feadfa1cf80695d707f39cafd",
    "title": "吕氏节孝卷",
    "authorName": "童轩",
    "authorId": "e647d10feadfa1cfa424ed4bced556cd",
    "dynasty": "明",
    "content": [
      "金陵吕氏家本吴，少膺姆教如罗敷。",
      "伊昔笄年美且姝，嫁得良人君子徒。",
      "双飞婉转鸾凤雏，胡期一朝镜影孤。",
      "怀中弱婴声呱呱，高堂况有白发姑。",
      "昨者与君为欢娱，何忍背弃如路途。",
      "矢心清白永不渝，寸扃皎若秋霜俱。",
      "朝课儿书夜䌟纑，膏沐不御泪眼枯。",
      "天胡不吊姑且痡，吁天求代频号呼。",
      "天愈姑病不负吾，而今春秋雪满颅。",
      "天书褒异下清都，节孝大扁题门闾。",
      "我愧为儒七尺躯，行年四十百行无。",
      "闻母高谊敦薄夫，为作歌诗付董狐。"
    ]
  },
  {
    "id": "e647d10feadfa1cf4e14c86043746eba",
    "title": "望云思亲卷为史侍御赋",
    "authorName": "童轩",
    "authorId": "e647d10feadfa1cfa424ed4bced556cd",
    "dynasty": "明",
    "content": [
      "白云悠悠，在天之陬。",
      "陟彼岵兮，我心则忧。",
      "白云靡靡，在天之隅。",
      "陟彼屺兮，我心则思。",
      "我思伊何，父母孔耆。",
      "匪无莱衣，莫克娱之。",
      "匪无寸禄，远莫持之。",
      "王事靡盬，不遑宁处。",
      "瞻望白云，亲舍其下。",
      "亲舍其下，室远心迩。",
      "愿言思之，泣涕如雨。"
    ]
  },
  {
    "id": "e647d10feadfa1cf81aa2a46911c1897",
    "title": "味道斋为秀才程愈赋",
    "authorName": "童轩",
    "authorId": "e647d10feadfa1cfa424ed4bced556cd",
    "dynasty": "明",
    "content": [
      "道之旨，大羹玄醴。",
      "君子味之，浑然斯理。",
      "道之腴，熊掌及鱼。",
      "君子味之，渊乎其微。",
      "于皇天命，一诚不已。",
      "文王大圣，不显于己。",
      "圣也希天，贤其希圣。",
      "动静或愆，为道之病。",
      "君子味之，是谓自持。",
      "朝斯夕斯，道岂远而。"
    ]
  },
  {
    "id": "e647d10feadfa1cf9bdc655f5d0d1522",
    "title": "玉泉",
    "authorName": "童轩",
    "authorId": "e647d10feadfa1cfa424ed4bced556cd",
    "dynasty": "明",
    "content": [
      "樟山何有，有玉有泉。",
      "亦白其色，亦澄其源。",
      "温温君子，既洁且贞。",
      "挠之弗浊，磨而不磷。",
      "人亦有言，儒为席珍。",
      "德既方止，亦既章止。",
      "圭瓒黄流，庶几将止。",
      "维此懿德，不息则久。",
      "借曰未试，亦既尔有。",
      "苟或不臧，鲜不愧负。",
      "抵鹊是弃，濯足自取。",
      "尚慎旃哉，俾遗尔后。"
    ]
  },
  {
    "id": "e647d10feadfa1cf897b865bf817a581",
    "title": "兰室",
    "authorName": "童轩",
    "authorId": "e647d10feadfa1cfa424ed4bced556cd",
    "dynasty": "明",
    "content": [
      "兰之香兮，维叶茂茂。",
      "艺彼居室，可采而嗅。",
      "兰之香兮，维叶莫莫。",
      "艺彼居室，可佩而怿。",
      "兰之香兮，维叶萋萋。",
      "彼其之子，薄言有之。",
      "匪直薰德，同心友之。",
      "瞻彼日月，悠悠其逾。",
      "我德未化，我友是资。",
      "迨今弗力，悔也可追。"
    ]
  },
  {
    "id": "e647d10feadfa1cf3d4cecdd9c2e6cc4",
    "title": "艾而张",
    "authorName": "童轩",
    "authorId": "e647d10feadfa1cfa424ed4bced556cd",
    "dynasty": "明",
    "content": [
      "维网有纲，载张其日。设彼中林，以罗以𦊎。",
      "蕞尔燕雀，亦既来止。莫黑匪乌，亦既离止。有鸟有鸟，其名曰凰。",
      "其仪煌煌，文明之祥。周旋以适，九仞其翼。于观于游，而不来集。",
      "张而获之，我心则怿。"
    ]
  },
  {
    "id": "e647d10feadfa1cf2481d7c4fce10859",
    "title": "行路难",
    "authorName": "童轩",
    "authorId": "e647d10feadfa1cfa424ed4bced556cd",
    "dynasty": "明",
    "content": [
      "行路难，太行九折何盘盘。枯藤老树挂绝壁，揽衣欲上愁攀援。",
      "行路难，瞿塘三峡激流湍。舟行咫尺苦难进，宛如生度蛟龙关。",
      "山之高，水之险，不似人心千万变。人心危峻不可窥，眼前突兀峰九疑。",
      "人心险诈不可测，平地波澜起千尺。当年握手出肺肝，讵料相逢不相识。",
      "春风昨日五侯门，秋雨今朝廷尉宅。君不见春申舍人有李园，棘门之祸诚何冤。",
      "又不见田文车马三千客，五百姓名书怨牒。行路难，危于山，险于水。",
      "不独悠悠世上儿，骨肉相看亦如此，行路之难难莫比。"
    ]
  },
  {
    "id": "e647d10feadfa1cffba2f85e9aa067e8",
    "title": "君马黄",
    "authorName": "童轩",
    "authorId": "e647d10feadfa1cfa424ed4bced556cd",
    "dynasty": "明",
    "content": [
      "君马黄，我马白，共拂巾车朝禁阙。",
      "一朝君马生光辉，渭桥金市驰如飞。",
      "翠丝作辔玉为勒，刍豆盈筐秋正肥。",
      "吁嗟我马徒神骨，缓辔周行思湔沷。",
      "西风一夜冻霜华，厩上空馀乾苜蓿。"
    ]
  },
  {
    "id": "e647d10feadfa1cf94dbaa9fbd7178aa",
    "title": "将进酒",
    "authorName": "童轩",
    "authorId": "e647d10feadfa1cfa424ed4bced556cd",
    "dynasty": "明",
    "content": [
      "将进酒，君莫辞，请君听我歌新词。百年三万六千日，一岁欢娱能几时。",
      "君不见古人名利相奔趋，兰亭梓泽皆邱墟。何如秦宫花下醉，满堂明月红氍毹。",
      "荣辱信有命，富贵亦有期。一朝光宠还自至，何须读尽人间书。",
      "黄金注，白玉钟，绿醅初泼蒲萄浓。貂裘不惜酒家换，便当醉卧埋春风。",
      "盛时一去不再返，绿鬓明朝成老翁。将进酒，杯莫空，云台烟閤我何有，仰天大笑浮云东。"
    ]
  },
  {
    "id": "e647d10feadfa1cfee665671f647e29e",
    "title": "关山月",
    "authorName": "童轩",
    "authorId": "e647d10feadfa1cfa424ed4bced556cd",
    "dynasty": "明",
    "content": [
      "关山月，扬清光，塞上征人望故乡。",
      "故乡千里音尘绝，几回见月伤离别。",
      "枕戈夜卧草头霜，弯弓晨走林间雪。",
      "愁云茫茫塞草寒，月轮斜挂白狼山。",
      "一声羌笛凄风急，多少征人念未还。"
    ]
  },
  {
    "id": "e647d10feadfa1cfa3dc8a570adf2396",
    "title": "明妃怨",
    "authorName": "童轩",
    "authorId": "e647d10feadfa1cfa424ed4bced556cd",
    "dynasty": "明",
    "content": [
      "万里黄云塞草枯，琵琶无语月明孤。",
      "玉关回望将军寨，锦帐氍毹夜慱卢。"
    ]
  },
  {
    "id": "e647d10feadfa1cf4b4e7b7f1761fc60",
    "title": "结客少年场",
    "authorName": "童轩",
    "authorId": "e647d10feadfa1cfa424ed4bced556cd",
    "dynasty": "明",
    "content": [
      "恶少事游侠，结交屠贩儿。轻身重然诺，掉臂无不为。",
      "看花夜宿平康里，斗鸡朝入咸阳市。樗蒲一掷百万钱，不数赤丸私夜语。",
      "岂不闻荆卿高歌易水寒，西入函关不复还。又不闻聂政持戈刺韩国，刳肠皮面轻生决。",
      "古来大侠无代无，紫阳铁笔诛贼徒。丈夫一死贵合义，何必虚将青史污。"
    ]
  },
  {
    "id": "e647d10feadfa1cf50a17aeae134cf2f",
    "title": "春夜词",
    "authorName": "童轩",
    "authorId": "e647d10feadfa1cfa424ed4bced556cd",
    "dynasty": "明",
    "content": [
      "金鸭香消午夜天，粉墙西畔控秋千。",
      "荼蘼梦怯春寒峭，起傍雕阑看月圆。"
    ]
  },
  {
    "id": "e647d10feadfa1cf76dd7efe935ae9f4",
    "title": "杨白花",
    "authorName": "童轩",
    "authorId": "e647d10feadfa1cfa424ed4bced556cd",
    "dynasty": "明",
    "content": [
      "杨白花，风吹无定止。一夜春波化绿萍，飘逐行舟千万里。",
      "行舟去去西复东，却叹相逢更何许。水无极，萍无踪，连臂歌残愁更浓。"
    ]
  },
  {
    "id": "e647d10feadfa1cfee754c587db37f2c",
    "title": "采莲曲",
    "authorName": "童轩",
    "authorId": "e647d10feadfa1cfa424ed4bced556cd",
    "dynasty": "明",
    "content": [
      "采莲朝下湖西曲，短袂轻绡斗妆束。小红艇子驾双桡，荡破粼粼镜光绿。",
      "荷叶荷花扬锦云，鸳鸯两两护波纹。荷钱却喜似侬钿，藕丝还爱似侬裙。",
      "湖头昨夜西风雨，沙嘴新添三尺水。翠倒红翻相向愁，波心半露青莲子。",
      "采莲复采莲，回船正迎浪。不恶归去迟，只嫌明月上。",
      "明月团团湖水秋，清光满面照侬羞。郎家只隔湖南垞，咫尺横波日夜流。"
    ]
  },
  {
    "id": "e647d10feadfa1cf974a65a55d129f93",
    "title": "丽情曲",
    "authorName": "童轩",
    "authorId": "e647d10feadfa1cfa424ed4bced556cd",
    "dynasty": "明",
    "content": [
      "海棠雨歇春夜长，辘轳惊梦飞鸳鸯。",
      "玉肌苦怯东风急，帐冷流苏熏绣裳。",
      "起来窥镜倦梳洗，玄云满犀飞不起。",
      "玉麟金爵翠翘新，似与春光斗明媚。",
      "花床晓雾香蒙蒙，春困泥人星眼朦。",
      "帘钩鹦鹉隔窗语，怪杀东君深浅红。",
      "试呼小翠卷朱箔，一双黄蝶花间落。"
    ]
  },
  {
    "id": "e647d10feadfa1cf6d47ab8f8f1a8b3f",
    "title": "春晓曲",
    "authorName": "童轩",
    "authorId": "e647d10feadfa1cfa424ed4bced556cd",
    "dynasty": "明",
    "content": [
      "妖红软绿含朝阳，鹦吟燕语愁人肠。",
      "苔痕渍露翡翠湿，杏花扑雪胭脂香。",
      "凤衫轻薄春寒冽，斜倚银屏怨离别。",
      "稿砧一去归未归，屈指东风又三月。"
    ]
  },
  {
    "id": "e647d10feadfa1cf883e191666ff7ee4",
    "title": "猛虎行",
    "authorName": "童轩",
    "authorId": "e647d10feadfa1cfa424ed4bced556cd",
    "dynasty": "明",
    "content": [
      "长林白日暮，凄风起山城。猛虎初负嵎，狰狞谁敢撄。",
      "狐狸左右窜，父子逐逐行。磨牙若张戟，掉尾如树旌。",
      "虎行不可近，虎怒能咥人。吁嗟冯妇慎勿轻，古今谁是裴将军。"
    ]
  },
  {
    "id": "e647d10feadfa1cfa269eb024ccbccf3",
    "title": "自君之出矣",
    "authorName": "童轩",
    "authorId": "e647d10feadfa1cfa424ed4bced556cd",
    "dynasty": "明",
    "content": [
      "自君之出矣，愁倚月明中。",
      "思君如木叶，黄瘦怯西风。"
    ]
  },
  {
    "id": "e647d10feadfa1cf300940c945014259",
    "title": "去妇词",
    "authorName": "童轩",
    "authorId": "e647d10feadfa1cfa424ed4bced556cd",
    "dynasty": "明",
    "content": [
      "刺促何刺促，出门不敢分明哭。忆初痴小嫁君，时自谓生死常相随。",
      "谁知中道生乖阻，弃妾红颜不如土。弓鞋窄小荆棘多，掩泪行寻旧时路。",
      "浮云上天归有时，君心一失那能回。糟糠不忘如再好，重磨荆钗与偕老。"
    ]
  },
  {
    "id": "e647d10feadfa1cf1f9430519877f3f7",
    "title": "拜月词",
    "authorName": "童轩",
    "authorId": "e647d10feadfa1cfa424ed4bced556cd",
    "dynasty": "明",
    "content": [
      "拜月下高堂，满身风露凉。曲阑人语静，银鸭自焚香。",
      "昨宵拜月月似镰，今宵拜月月始弦。直须拜得月轮满，应与嫦娥得相见。",
      "嫦娥孤恓妾亦孤，桂花凉影堕冰壶。年年空习羽衣曲，不省三郎再遇无。"
    ]
  },
  {
    "id": "e647d10feadfa1cfb91a0c0b622ae2a4",
    "title": "惜花行",
    "authorName": "童轩",
    "authorId": "e647d10feadfa1cfa424ed4bced556cd",
    "dynasty": "明",
    "content": [
      "桃花非红李非白，宦游见此真奇色。天机制出云锦裳，灿烂文章斗奇绝。",
      "年年花发正薰风，不与桃李争妖秾。高处旋添蛾子绿，低丛轻拆鹤翎红。",
      "紫檀和屑飞香雾，金粉团星贴云母。上枝下枝参差开，不用花奴催羯鼓。",
      "花正开，人正少，把酒看花惜花好。底须铃索护芳菲，但愿花时风雨少。",
      "此花已为人爱惜，彩槛移春忆当日。有花有酒即为乐，莫待花飞空太息。",
      "花飞飘泊不足怜，人生安得长少年。君不见洛阳歌舞地，黄昏鸟雀栖荒烟。"
    ]
  },
  {
    "id": "e647d10feadfa1cf24b9880493bd5cc4",
    "title": "燕歌行赠徐七遵诲",
    "authorName": "童轩",
    "authorId": "e647d10feadfa1cfa424ed4bced556cd",
    "dynasty": "明",
    "content": [
      "黑云黯霮阴山北，跨马长征杀胡贼。腰间宝剑悬吴钩，寒光闪烁青莲色。",
      "一从仗剑出萧关，几载风尘澒洞间。铁甲战酣青海月，羽书飞捷白狼山。",
      "论功自合分茅土，犹向军前朝沐雨。可怜白首困穷荒，虎帐何人日歌舞。",
      "满地腥风血色腓，轮台万里居人稀。胡儿吹笛朝出塞，壮士横戈夜突围。",
      "从戎却念辞家久，数奇尚落他人后。一声寒角秋风鸣，望乡几度频搔首。",
      "男儿离别何足叹，才器如君世稀有。阃外会有推毂时，肘后黄金印如斗。",
      "玉门胡骑去纷纷，更上燕然勒大勋。君不见匈奴多系颈，至今犹说卫将军。"
    ]
  },
  {
    "id": "e647d10feadfa1cf2d01088f522c3d78",
    "title": "再和燕歌行",
    "authorName": "童轩",
    "authorId": "e647d10feadfa1cfa424ed4bced556cd",
    "dynasty": "明",
    "content": [
      "黄榆白苇连塞北，眼底穹庐皆虏贼。屯空杀气连云飞，壮士相看失颜色。",
      "元戎奉诏玉门关，锦帐牙旗垒阵间。独把一麾专节钺，俦能三箭定天山。",
      "单于生长乐边土，绕帐牛羊牧秋雨。闲中聚唱凉州词，醉后起为胡旋舞。",
      "鱼龙川头古树腓，纥干山前飞鸟稀。紫髯胡儿眼双碧，大腹匈奴腰十围。",
      "徐君远戍边庭久，况复东海簪缨后。伐敌能谙虎豹韬，次功应位麒麟首。",
      "愤时气节人不知，唾手功名今未有。秋清长剑倚南天，夜半孤城临北斗。",
      "莫言白眼众纷纷，伫看高垂竹帛勋。君不见酂侯知国士，登坛终拜大将军。"
    ]
  },
  {
    "id": "e647d10feadfa1cf2d01088fd82168b8",
    "title": "再和燕歌行",
    "authorName": "童轩",
    "authorId": "e647d10feadfa1cfa424ed4bced556cd",
    "dynasty": "明",
    "content": [
      "搀抢夜射飞狐北，虞骑千群来寇贼。惊沙莽莽黄入天，笳鼓连营惨秋色。",
      "大将排营列汉关，雕戈画戟指挥间。旆摇大棘城边月，箭满祁连雨后山。",
      "戍卒年深皆著土，惯识军情耐风雨。誓酬报国慷慨心，肯学当筵浑脱舞。",
      "八月清霜百草腓，殷柽几树暮鸦稀。南山射虎风鸣镝，大泽呼鹰雪打围。",
      "桓桓骁勇从戎久，竞取功名惟恐后。横槊长歌孟德诗，请缨生系贤王首。",
      "交河大小百战馀，铁券丹书尚何有。牙旗虎影冻翻风，匣剑虹光夜冲斗。",
      "被坚执锐乱纷纷，咆哱横行策异勋。君不见田单能用命，援桴一鼓奋三军。"
    ]
  },
  {
    "id": "e647d10feadfa1cf5844d02057978a96",
    "title": "饮马长城窟行",
    "authorName": "童轩",
    "authorId": "e647d10feadfa1cfa424ed4bced556cd",
    "dynasty": "明",
    "content": [
      "饮马长城窟，寒泉咽不流。",
      "髑髅腥枕雨，刁斗冷鸣秋。",
      "瀚海烽烟断，阴山部落稠。",
      "将军方阅武，醉拥紫貂裘。"
    ]
  },
  {
    "id": "e647d10feadfa1cffe635306b387972e",
    "title": "古意",
    "authorName": "童轩",
    "authorId": "e647d10feadfa1cfa424ed4bced556cd",
    "dynasty": "明",
    "content": [
      "君好桃李姿，妾好松柏老。",
      "桃李摇春风，飘零委芳草。",
      "不如松柏枝，青青长自好。"
    ]
  },
  {
    "id": "e647d10feadfa1cffe635306cda5abed",
    "title": "古意",
    "authorName": "童轩",
    "authorId": "e647d10feadfa1cfa424ed4bced556cd",
    "dynasty": "明",
    "content": [
      "君好紫螺杯，妾好青鸾镜。",
      "螺杯泛香醪，饮之乱人性。",
      "不如镜生光，可以照欹正。"
    ]
  },
  {
    "id": "e647d10feadfa1cfbc8689a1a0dd85d4",
    "title": "明妃引",
    "authorName": "童轩",
    "authorId": "e647d10feadfa1cfa424ed4bced556cd",
    "dynasty": "明",
    "content": [
      "阴风烈烈吹黄沙，稽落山下愁云赊。明妃马上面如玉，万里去适单于家。",
      "玉关渐远人烟绝，回首汉宫唯见月。琵琶掩恨去路长，塞雁叫寒天欲雪。",
      "天欲雪，狐兔愁，殷柽萧萧古塞秋。愿将一掬思乡泪，寄与黄河东去流。",
      "君不见古来战士长城死，白骨累累多似蚁。妾身虽辱亦不辞，忍使健儿为舆尸。"
    ]
  },
  {
    "id": "e647d10feadfa1cf7b0a5cb993fac764",
    "title": "采菱曲",
    "authorName": "童轩",
    "authorId": "e647d10feadfa1cfa424ed4bced556cd",
    "dynasty": "明",
    "content": [
      "十五谁家女，新妆照水明。",
      "采菱不愁暮，入浦月初生。",
      "两桨摇月明，风吹浪花起。",
      "惊起双鸳鸯，飞过野塘水。"
    ]
  },
  {
    "id": "e647d10feadfa1cf4a5aaf5a92f8e26d",
    "title": "禽言四首其一",
    "authorName": "童轩",
    "authorId": "e647d10feadfa1cfa424ed4bced556cd",
    "dynasty": "明",
    "content": [
      "阿哥阿嫂，兄弟而今俱已老。斗粟从来尚可舂，慎勿阋墙竞些小，阿哥阿嫂。"
    ]
  },
  {
    "id": "e647d10feadfa1cf4a5aaf5af748f971",
    "title": "禽言四首其一",
    "authorName": "童轩",
    "authorId": "e647d10feadfa1cfa424ed4bced556cd",
    "dynasty": "明",
    "content": [
      "苦苦苦苦，避却苍鹰逢乳虎。年年剥削无了期，那得官中生卓鲁，苦苦苦苦。"
    ]
  },
  {
    "id": "e647d10feadfa1cf4a5aaf5a27cb6908",
    "title": "禽言四首其一",
    "authorName": "童轩",
    "authorId": "e647d10feadfa1cfa424ed4bced556cd",
    "dynasty": "明",
    "content": [
      "养蚕忙，阿姑携筥妇采桑。蚕老作茧姑勿喜，官绢正输三丈强，养蚕忙。"
    ]
  },
  {
    "id": "e647d10feadfa1cf4a5aaf5a762381a9",
    "title": "禽言四首其一",
    "authorName": "童轩",
    "authorId": "e647d10feadfa1cfa424ed4bced556cd",
    "dynasty": "明",
    "content": [
      "急急聒，号寒啼饥难过活。卖田且了今年租，辛苦来年只佣作，急急聒。"
    ]
  },
  {
    "id": "e647d10feadfa1cf0a5f945747cd5d44",
    "title": "松泉辞一首送陶厚归金川隐居",
    "authorName": "童轩",
    "authorId": "e647d10feadfa1cfa424ed4bced556cd",
    "dynasty": "明",
    "content": [
      "西风惊秋纷落叶于晴川。感物叙之易变，念游子而未还。",
      "胡扰扰以迷形役，徒俯仰于百年。繄乡关之安在，怀旧隐于松泉。",
      "尔其命驾晨征，仆夫在门。望青山兮千里，愁芳草兮吟魂。",
      "溯轻风兮舟扬，澹斜日兮江云。睇遥遥以前路，心孑孑而悬旌。",
      "倏家林之在目，俨桑梓之犹存。于是杖策来归，柴荆启扉。",
      "僮仆嘻嘻，稚子牵衣。叹误罹于尘网，迫衰朽而何之。",
      "幸松泉以无恙，期投老而支离。若乃有绿盈庭，有酒新酾。",
      "或席阴以箕踞，或临流而赋诗。已矣乎富贵非吾愿，功名不可期。",
      "慕赤松而长往，缔泉石以为知。浩歌白云乡，徘徊芳草涯。",
      "胡为乎，荣辱之相缪。逐膻腴于末路，钓声利于颓流。",
      "涂实迷而未远，事既往而奚尤。怀古人而不可见，伤病俗之难瘳。",
      "招白云以怡悦，请息交以绝游。匪怀珍以为洁，惧突梯而吾羞。",
      "侣空山之猿鹤，脱尘溷之蜉蝣。念田园之未芜，顾琴瑟之尚留。",
      "聊优游以卒岁，时偃仰以消忧。为逸民于斯世，乐夫天命复何求。"
    ]
  },
  {
    "id": "e647d10feadfa1cf150139c5463bd1b1",
    "title": "秋风辞思松云陶先生作",
    "authorName": "童轩",
    "authorId": "e647d10feadfa1cfa424ed4bced556cd",
    "dynasty": "明",
    "content": [
      "秋风萧萧兮雁南归。草木摇落兮夕露沾衣。明月皎皎兮照我帷。",
      "蟋蟀在壁兮吟声悲。蹇予山中之人兮猿狖与居。",
      "怅独处此兮情莫能娱。怀佳人兮路修阻而莫随。",
      "涉川无梁兮登山无车。岁冉冉其逾迈兮曷云能来。",
      "回念昔者之欢会兮今焉别离。爱而不见兮使我踌躇。"
    ]
  },
  {
    "id": "e647d10feadfa1cf3caaab4e0b0c12c5",
    "title": "湘灵鼓瑟辞",
    "authorName": "童轩",
    "authorId": "e647d10feadfa1cfa424ed4bced556cd",
    "dynasty": "明",
    "content": [
      "若有人兮江之中。竹萧萧兮水溶溶。鹧鸪啼兮欲雨，猿狖啸兮生风。",
      "翩灵旗兮来下云，和作兮三终。望九疑兮烟蒙蒙。",
      "声泠泠兮意何穷。渺翠华兮何许，独江上兮青峰。"
    ]
  },
  {
    "id": "e647d10feadfa1cfe63556fb28c9d5a3",
    "title": "拟愁阳春赋",
    "authorName": "童轩",
    "authorId": "e647d10feadfa1cfa424ed4bced556cd",
    "dynasty": "明",
    "content": [
      "东风来归，见碧草之萋迷。渺风光兮千里，荡春情兮愁予，飘扬兮游丝。",
      "鲜新兮芳枝。何燕莺之差池。睍睆以相逐兮似亦媚此晴晖。",
      "汉之曲兮湘之南。佩兰茝兮采蘅蘼。水粼粼以东注，日皛皛而西驰。",
      "繄盛年之难再，乃一感于佳期。望夫君兮天一涯。",
      "川无梁兮陆无车。心摇摇兮欲醉，首矫矫兮重回。",
      "我思君兮君不知。年衰飒兮路岖崎。目飞花兮如送，拾芳草兮若遗。",
      "阳春兮予不知。其为欢乐兮为伤悲。安得生彼双翼而奋飞兮，凌风远堕于君怀。"
    ]
  },
  {
    "id": "e647d10feadfa1cfa3636266409050f8",
    "title": "思美人赋",
    "authorName": "童轩",
    "authorId": "e647d10feadfa1cfa424ed4bced556cd",
    "dynasty": "明",
    "content": [
      "有美一人兮，在天之陬。恒怅望而郁纡兮，曷云能休。",
      "路阻绝而予莫觏兮，心烦冤而语畴。愿寄声于丰隆兮，恨寥廓而无由。",
      "羌蹇修以重媒兮，惧初志之或缪。念两情于夙昔兮，缔衷素而好逑。",
      "何谗人之溷浊兮，致无辜而见尤。弗参验以阅实兮，肆谤讟之横流。",
      "远迁谪于江乡兮，日憔悴而无聊。伤旧会之莫续兮，乱愁绪而难抽。",
      "蝼蚁纷其见制兮，鸱鸮厉而与仇。志沈菀而不扬兮，思蹇产而无遒。",
      "愿一见以有明兮，徒仰视夫天高。羌葑菲之陋质兮，曾何美之可侜。",
      "彼众舌之簧鼓兮，乃诞幻而为诪。纷总总之得志兮，率追曲以是求。",
      "吾独连蹇而不偶兮，实吾命之不犹。芳与泽之杂揉兮，信十年之有莸。",
      "嘅圆凿而方枘兮，宜乎鉏铻而难投。惟进𨑧之无地兮，蹇独立于道周。",
      "知变易之不可为兮，聊浮泳于方舟。揽夫容于鹭渚兮，采蘅若于江洲。",
      "持芳华而无与娱兮，肆踯躅而增忧。情怦怦以自失兮，涕浪浪而难收。",
      "遂升高而望远兮，冀仿佛而遘之。见浮云之上征兮，倏变态而苦迷。",
      "独儃佪而不进兮，策羸驷之班如。顾途穷而日暮兮，竟侘傺而忘归。",
      "睇林岗之丛簿兮，烂盈盈其华滋。玩芳条之可撷兮，又焉得夫同车。",
      "嗟流光之飘忽兮，老冉冉之将至也。指白日以矢予心兮，敢奇褒之或贰也。",
      "欲怀沙以自赴兮，恐余诚之弗识也。惟忠贞以固守兮，庶前修之可企也。"
    ]
  },
  {
    "id": "e647d10feadfa1cf2bc2742b448b3026",
    "title": "戒舟辞",
    "authorName": "童轩",
    "authorId": "e647d10feadfa1cfa424ed4bced556cd",
    "dynasty": "明",
    "content": [
      "维水兮漫漫。维石兮团团。洑流兮惊湍。舟行兮苦难。",
      "胶予楫兮上下，捩予舵兮回盘。奔长年兮号舵师，脱性命兮斯须。",
      "念垂堂兮有戒，幸去险兮即夷。"
    ]
  },
  {
    "id": "e647d10feadfa1cfc02d02fc29495600",
    "title": "空山辞",
    "authorName": "童轩",
    "authorId": "e647d10feadfa1cfa424ed4bced556cd",
    "dynasty": "明",
    "content": [
      "峨峨兮山青。片片兮云生。惨疏烟兮古道，澹斜日兮边城。",
      "边城兮多山，崎岖兮行难。枳花兮秋晚，槲叶兮风寒。",
      "饥猿兮号林，络纬兮凄吟。忆乡关兮何处，重回首兮伤心。"
    ]
  },
  {
    "id": "e647d10feaf0d2304b9a47ad12f8c641",
    "title": "西湖",
    "authorName": "孔少娥",
    "authorId": "e647d10feaf0d230d1457b72d1457b72",
    "dynasty": "明",
    "content": [
      "西湖西子两相俦，湖面偏宜点翠洲。",
      "一段芳华描不就，月湾宛转似眉头。"
    ]
  },
  {
    "id": "e647d10feb27c556d511c1ffe1fb06e1",
    "title": "半帆",
    "authorName": "屈修",
    "authorId": "e647d10feb27c556d1457b72d1457b72",
    "dynasty": "明",
    "content": [
      "此帆张一半，却不借天风。",
      "水月好时得，江潮生处通。",
      "闲吟疑放浪，高坐直浮空。",
      "可笑操舟者，双眸与世同。"
    ]
  },
  {
    "id": "e647d10feb27c556359315981c4bee1f",
    "title": "赠海公道兄诗",
    "authorName": "屈修",
    "authorId": "e647d10feb27c556d1457b72d1457b72",
    "dynasty": "明",
    "content": [
      "春风吹弱柳，卧起听莺声。",
      "愁向寂中入，身从懒处成。",
      "经年蔬水味，寒夜酒杯情。",
      "别后聊搔首，无端白发生。"
    ]
  },
  {
    "id": "e647d10feb27c55674030cda0761ca52",
    "title": "宿海云寺",
    "authorName": "屈修",
    "authorId": "e647d10feb27c556d1457b72d1457b72",
    "dynasty": "明",
    "content": [
      "雷峰峰外翠，四面湿人衣。",
      "落叶不舍去，归禽殊懒飞。",
      "木棉千岁老，菜甲及冬肥。",
      "白发奚为者，劳劳过古稀。"
    ]
  },
  {
    "id": "e647d10feb27c55674030cda06643333",
    "title": "宿海云寺",
    "authorName": "屈修",
    "authorId": "e647d10feb27c556d1457b72d1457b72",
    "dynasty": "明",
    "content": [
      "为寻山寺好，大起老人心。",
      "林寂堪藏影，天空足放吟。",
      "松涛无日夜，金地不浮沉。",
      "欲起蒲团上，开吾太古琴。"
    ]
  },
  {
    "id": "e647d10feb27c55674030cdaadc0251f",
    "title": "宿海云寺",
    "authorName": "屈修",
    "authorId": "e647d10feb27c556d1457b72d1457b72",
    "dynasty": "明",
    "content": [
      "楼台遥人望，已觉不同天。",
      "览胜开新目，逢僧话旧缘。",
      "阴成过水树，潮送到门船。",
      "衣带何相限，风涛四十年。"
    ]
  },
  {
    "id": "e647d10feb27c55674030cda0cf34fe4",
    "title": "宿海云寺",
    "authorName": "屈修",
    "authorId": "e647d10feb27c556d1457b72d1457b72",
    "dynasty": "明",
    "content": [
      "禅房留信宿，诸虑冷然销。",
      "黄叶飞山寺，梅花开板桥。",
      "人天留境界，鱼水待逍遥。",
      "谁订灵槎约，将乘来去潮。"
    ]
  },
  {
    "id": "e647d10feb27c55605ed36ae538744e7",
    "title": "奉寄远公",
    "authorName": "屈修",
    "authorId": "e647d10feb27c556d1457b72d1457b72",
    "dynasty": "明",
    "content": [
      "高楼名薝卜，绕壁总琅玕。",
      "竹色生秋气，棋声入夜寒。",
      "出门问农事，敛迹即心观。",
      "最忆过从处，茶瓜十日欢。"
    ]
  },
  {
    "id": "e647d10feb27c556680203083abb8038",
    "title": "寿朝老",
    "authorName": "屈修",
    "authorId": "e647d10feb27c556d1457b72d1457b72",
    "dynasty": "明",
    "content": [
      "谢家才藻世知名，廿载烟霞欲待清。",
      "十赉文成幽事足，九如歌罢道心生。",
      "丹山未许将雏隐，双岫还看驾鹿行。",
      "指点罗浮最深处，扶筇东望访方平。"
    ]
  },
  {
    "id": "e647d10feb27c5565507156e03bd0cb6",
    "title": "赠平溪林卿臣诗",
    "authorName": "屈修",
    "authorId": "e647d10feb27c556d1457b72d1457b72",
    "dynasty": "明",
    "content": [
      "衣冠犹似晋时贤，玉树临风更皎然。",
      "闭户不知离乱后，读书长傍父兄前。",
      "春寒酌酒花当眼，客过题诗月满船。",
      "十载交游谁易得，白云溪上几回眠。"
    ]
  },
  {
    "id": "e647d10feb27c556e695de437869a168",
    "title": "赠生白上人",
    "authorName": "屈修",
    "authorId": "e647d10feb27c556d1457b72d1457b72",
    "dynasty": "明",
    "content": [
      "支提近接海云西，谁辟荆榛法界齐。",
      "刹影萧疏松杉古，禅关深锁绿杨低。",
      "翻经静夜销香印，出定闲时看药畦。",
      "一领衲衣馀岁月，烟霞明媚足真栖。"
    ]
  },
  {
    "id": "e647d10feb27c55659478429ff31c427",
    "title": "奉陪袁银台游海云寺",
    "authorName": "屈修",
    "authorId": "e647d10feb27c556d1457b72d1457b72",
    "dynasty": "明",
    "content": [
      "揽衣旧识雷峰路，不到雷峰四十年。",
      "步履得陪林下客，笑谈真出世中仙。",
      "楼台远近来山色，村舍周回绕稻田。",
      "欲拚余生筑茅屋，学参黄蘖白头禅。"
    ]
  },
  {
    "id": "e647d10feb27c55656b7753eb331141e",
    "title": "绘空轩",
    "authorName": "屈修",
    "authorId": "e647d10feb27c556d1457b72d1457b72",
    "dynasty": "明",
    "content": [
      "绘出虚空手，谁能会此心。",
      "开琴理中夜，明月为知音。",
      "梵语落天半，松涛生院深。",
      "披衣向何年，行处自沉吟。"
    ]
  },
  {
    "id": "e647d10feb3848d7025f05f9aa710b22",
    "title": "咏新辟邑城",
    "authorName": "岑毓",
    "authorId": "e647d10feb3848d7d1457b72d1457b72",
    "dynasty": "明",
    "content": [
      "十里风烟辟草莱，炎方今幸太平开。",
      "汉庭已羡南阳治，粤岭重看渤海才。",
      "豺虎蒿原知远敛，燕鸿耕陇且飞回。",
      "专城保障从兹日，伫见勋名列上台。"
    ]
  },
  {
    "id": "e647d10feb3a0c18f74c07d59c1c169b",
    "title": "西麓",
    "authorName": "朱朴",
    "authorId": "e647d10feb3a0c18d1457b72d1457b72",
    "dynasty": "明",
    "content": [
      "一轩含万景，西麓道人家。",
      "花事春常晚，夕阳山更佳。",
      "卷帘飞宿鹭，鸣磬集归鸦。",
      "记得看秋雨，焚香啜茗芽。"
    ]
  },
  {
    "id": "e647d10feb3a0c18a0638b97eef9a013",
    "title": "放宫人",
    "authorName": "朱朴",
    "authorId": "e647d10feb3a0c18d1457b72d1457b72",
    "dynasty": "明",
    "content": [
      "玉貌委深宫，宫花几度红。",
      "忽闻开锁钥，相唤出帘栊。",
      "省得归人世，犹疑是梦中。",
      "半生憔悴眼，拭泪见春风。"
    ]
  },
  {
    "id": "e647d10feb3a0c18f96ec4752be334c9",
    "title": "新嫁娘",
    "authorName": "朱朴",
    "authorId": "e647d10feb3a0c18d1457b72d1457b72",
    "dynasty": "明",
    "content": [
      "三日新嫁娘，上堂拜姑嫜。",
      "含羞理珠翠，纤手整衣裳。",
      "侍婢潜窥觊，邻娥窃较量。",
      "它时论妇道，应不在容妆。"
    ]
  },
  {
    "id": "e647d10feb3a0c18f6832d271141a1bd",
    "title": "归舟",
    "authorName": "朱朴",
    "authorId": "e647d10feb3a0c18d1457b72d1457b72",
    "dynasty": "明",
    "content": [
      "榆柳绿阴成，菰蒲野水生。",
      "好风催挂席，迟日衍归程。",
      "麦熟吴蚕老，桑稀布谷鸣。",
      "南山横一抹，渐觉近人明。"
    ]
  },
  {
    "id": "e647d10feb3a0c182782f3348cdd927f",
    "title": "东滨小隐卷",
    "authorName": "朱朴",
    "authorId": "e647d10feb3a0c18d1457b72d1457b72",
    "dynasty": "明",
    "content": [
      "见说东滨隐，沧溟向小堂。",
      "蛟龙时变化，云鸟淡相忘。",
      "月出青天杳，潮回赤岸长。",
      "南风鲥正美，樽酒共谁尝。"
    ]
  },
  {
    "id": "e647d10feb3a0c18adf28718ad0cbbe4",
    "title": "壬寅除夜",
    "authorName": "朱朴",
    "authorId": "e647d10feb3a0c18d1457b72d1457b72",
    "dynasty": "明",
    "content": [
      "岁岁逢除夜，家家办酒觞。",
      "留穷殊不恶，却老更无方。",
      "夕漏馀寒滴，春灯候曙光。",
      "静听童稚喜，犹忆少年狂。"
    ]
  },
  {
    "id": "e647d10feb3a0c1821c194073dfacc1a",
    "title": "次石门暮春言怀二首",
    "authorName": "朱朴",
    "authorId": "e647d10feb3a0c18d1457b72d1457b72",
    "dynasty": "明",
    "content": [
      "怀君春欲暮，花落满西林。",
      "卧病白日永，开门青嶂深。",
      "修竹无乃道，与世若为心。",
      "惟有谈棋客，时来松梓阴。"
    ]
  },
  {
    "id": "e647d10feb3a0c1821c19407c3bf6f67",
    "title": "次石门暮春言怀二首",
    "authorName": "朱朴",
    "authorId": "e647d10feb3a0c18d1457b72d1457b72",
    "dynasty": "明",
    "content": [
      "逢迎无奈懒，枕簟有馀安。",
      "急雨送花事，凉风吹竹竿。",
      "白云闲扫地，黄鸟独凭阑。",
      "不解干荣禄，何曾愧素餐。"
    ]
  },
  {
    "id": "e647d10feb3a0c1827be7b70db307945",
    "title": "元日",
    "authorName": "朱朴",
    "authorId": "e647d10feb3a0c18d1457b72d1457b72",
    "dynasty": "明",
    "content": [
      "剪烛消残腊，开门候早春。",
      "独怜皇正月，重见白头人。",
      "病骨梅花瘦，山盘菜甲珍。",
      "东园桃李树，着眼看鲜新。"
    ]
  },
  {
    "id": "e647d10feb3a0c189c080ce38028b1c9",
    "title": "和西皋刈稻吟三首",
    "authorName": "朱朴",
    "authorId": "e647d10feb3a0c18d1457b72d1457b72",
    "dynasty": "明",
    "content": [
      "刈稻西畴上，愁阴郁未开。",
      "病禾含绿死，寒草借青回。",
      "黄纸几时即，皂衣旁午来。",
      "邻翁伤岁歉，相语共徘徊。"
    ]
  },
  {
    "id": "e647d10feb3a0c18aa37c05a8160e9db",
    "title": "馀春园夜宴",
    "authorName": "朱朴",
    "authorId": "e647d10feb3a0c18d1457b72d1457b72",
    "dynasty": "明",
    "content": [
      "何处春光好，襄阳刺史家。",
      "池香新涨雨，林密暗藏花。",
      "杖屦通三径，图书散几车。",
      "幽人美良夜，河汉忽西斜。"
    ]
  },
  {
    "id": "e647d10feb3a0c1830f57fa19cc897e3",
    "title": "孙朴居携酒东林玩月二首",
    "authorName": "朱朴",
    "authorId": "e647d10feb3a0c18d1457b72d1457b72",
    "dynasty": "明",
    "content": [
      "胜境缘人绝，高情与世违。",
      "携来习池酒，兼得少陵诗。",
      "美在浑无度，狂多不觉疲。",
      "盘中杂莲藕，擘玉缕冰丝。"
    ]
  },
  {
    "id": "e647d10feb3a0c1830f57fa1861ae61d",
    "title": "孙朴居携酒东林玩月二首",
    "authorName": "朱朴",
    "authorId": "e647d10feb3a0c18d1457b72d1457b72",
    "dynasty": "明",
    "content": [
      "露冷残萤堕，天清早雁来。",
      "月随潮汛满，花傍酒尊开。",
      "万里瞻牛渚，三山忆凤台。",
      "天宝君王乐，而今安在哉。"
    ]
  },
  {
    "id": "e647d10feb3a0c18116c4bda2eaf37f9",
    "title": "逢虎跑寺僧",
    "authorName": "朱朴",
    "authorId": "e647d10feb3a0c18d1457b72d1457b72",
    "dynasty": "明",
    "content": [
      "虎跑泉上月，曾忆漱清酣。",
      "秋树落红果，晚峰生翠岚。",
      "楼台连竺国，钟鼓应苔龛。",
      "十五年来梦，逢师得再谈。"
    ]
  },
  {
    "id": "e647d10feb3a0c185ced0aaa2f44bfe9",
    "title": "答汤廷择见寄",
    "authorName": "朱朴",
    "authorId": "e647d10feb3a0c18d1457b72d1457b72",
    "dynasty": "明",
    "content": [
      "清言犹在耳，良会更无期。",
      "岁月频消息，江湖有梦思。",
      "病馀秋草变，天远雁书迟。",
      "自笑疏慵甚，惟应爱尔诗。"
    ]
  },
  {
    "id": "e647d10feb3a0c1854237917c5ae1b4b",
    "title": "次云村见寄",
    "authorName": "朱朴",
    "authorId": "e647d10feb3a0c18d1457b72d1457b72",
    "dynasty": "明",
    "content": [
      "避地入嵓谷，高居生事幽。",
      "紫云回绝嶂，苍壁泻寒流。",
      "山水谢灵运，文章秦少游。",
      "可能陪杖屦，寻壑复经丘。"
    ]
  },
  {
    "id": "e647d10feb3a0c1841933bc97b7a2775",
    "title": "奉题司马太守西虹",
    "authorName": "朱朴",
    "authorId": "e647d10feb3a0c18d1457b72d1457b72",
    "dynasty": "明",
    "content": [
      "自谓偃长虹，人疑伏卧龙。",
      "水钟淮海秀，山据石城雄。",
      "驷马何年度，星槎此路通。",
      "遥知乡国梦，月白景阳钟。"
    ]
  },
  {
    "id": "e647d10feb3a0c18dcac9ababe02ae01",
    "title": "宿集庆寺浩公房",
    "authorName": "朱朴",
    "authorId": "e647d10feb3a0c18d1457b72d1457b72",
    "dynasty": "明",
    "content": [
      "野寺摧残后，山僧起废初。",
      "草生龙甃涸，花落雁堂虚。",
      "碧殿栖金像，香斋报木鱼。",
      "看春重借榻，犹得饭园蔬。"
    ]
  },
  {
    "id": "e647d10feb3a0c185032857f4458ab0e",
    "title": "僧月泉结庐悟空寺山麓",
    "authorName": "朱朴",
    "authorId": "e647d10feb3a0c18d1457b72d1457b72",
    "dynasty": "明",
    "content": [
      "沧海浩无边，青山断复连。",
      "水吞湖面月，风度石梁泉。",
      "我昔狂游地，师今幻住年。",
      "看花瀹春茗，犹记竹林前。"
    ]
  },
  {
    "id": "e647d10feb3a0c1886abefcf64983617",
    "title": "与沈东川夜话",
    "authorName": "朱朴",
    "authorId": "e647d10feb3a0c18d1457b72d1457b72",
    "dynasty": "明",
    "content": [
      "卖药到春城，相逢岁又更。",
      "会难疑作梦，痴绝转多情。",
      "把酒为鲸饮，吹箫学凤鸣。",
      "不知江海上，白发为谁生。"
    ]
  },
  {
    "id": "e647d10feb3a0c180ef9b089fe744bb5",
    "title": "送朱葑溪",
    "authorName": "朱朴",
    "authorId": "e647d10feb3a0c18d1457b72d1457b72",
    "dynasty": "明",
    "content": [
      "别驾通州牧，新年仗节行。",
      "地舆分海甸，山水带芜城。",
      "晚市鱼盐集，春潮蛎蛤生。",
      "才贤易迁擢，圣主有馀情。"
    ]
  },
  {
    "id": "e647d10feb3a0c18055638bf5fc066a4",
    "title": "寄文衡山先生",
    "authorName": "朱朴",
    "authorId": "e647d10feb3a0c18d1457b72d1457b72",
    "dynasty": "明",
    "content": [
      "天上紫薇郎，年高鬓未霜。",
      "官辞翰林院，家在浣花庄。",
      "独鹤秋空杳，寒花晚节香。",
      "太湖三万顷，风水涣文章。"
    ]
  },
  {
    "id": "e647d10feb3a0c18e2407e66a8ede7ef",
    "title": "友人以西湖灵隐寺旧韵索和",
    "authorName": "朱朴",
    "authorId": "e647d10feb3a0c18d1457b72d1457b72",
    "dynasty": "明",
    "content": [
      "南宋繁华去已遥，西湖花柳为谁娇。",
      "自闻玉井沉香骨，无复龙舟载舞腰。",
      "云里磬声黄叶寺，水心虹影赤阑桥。",
      "太平歌管多游赏，人物于今仰圣朝。"
    ]
  },
  {
    "id": "e647d10feb3a0c182c006e72907eec59",
    "title": "春日登西楼",
    "authorName": "朱朴",
    "authorId": "e647d10feb3a0c18d1457b72d1457b72",
    "dynasty": "明",
    "content": [
      "𦾶𦾶麦秀依城尽，短短桃花隔水开。",
      "江上风波何日定，寺前行乐几人来。",
      "青山半落沧溟远，白鹭群飞碧汉回。",
      "记取重阳此登眺，不须携酒觅荒台。"
    ]
  },
  {
    "id": "e647d10feb3a0c18f8936b3253dca541",
    "title": "胜果寺用壁间韵",
    "authorName": "朱朴",
    "authorId": "e647d10feb3a0c18d1457b72d1457b72",
    "dynasty": "明",
    "content": [
      "春深再卧西岩雨，依旧江声枕上闻。",
      "谁说浮生闲半日，直将身世等孤云。",
      "黄金浪买丹砂药，厩马宁随野鹿群。",
      "便欲移家老空谷，不教猿鹤动移文。"
    ]
  },
  {
    "id": "e647d10feb3a0c18ef8bed5d5c441351",
    "title": "西崦楼冬夜看月",
    "authorName": "朱朴",
    "authorId": "e647d10feb3a0c18d1457b72d1457b72",
    "dynasty": "明",
    "content": [
      "村庄野人空白头，惯从宾客事寻幽。",
      "东城月出不归去，西崦楼高堪散愁。",
      "半夜钟声霜欲下，千峰玉气地俱浮。",
      "雪堂词赋谁能续，赤壁矶前好泛舟。"
    ]
  },
  {
    "id": "e647d10feb3a0c1893255696e706e80c",
    "title": "巫山女",
    "authorName": "朱朴",
    "authorId": "e647d10feb3a0c18d1457b72d1457b72",
    "dynasty": "明",
    "content": [
      "夙昔钟情拟荐君，片时衾枕托殷勤。",
      "早知宋玉能词赋，谁向襄王说雨云。",
      "巫峡晓峰髽短髻，楚江秋水练长裙。",
      "断魂忽逐春风散，惆怅阳台几夕曛。"
    ]
  },
  {
    "id": "e647d10feb3a0c18868711ef25e6304b",
    "title": "寺楼用韵",
    "authorName": "朱朴",
    "authorId": "e647d10feb3a0c18d1457b72d1457b72",
    "dynasty": "明",
    "content": [
      "杖几松杉回绝磴，衣裳云雾动高窗。",
      "山围野色迷秦驻，海送潮头上浙江。",
      "碧树帆樯移个个，青冥鹅鹳下双双。",
      "诗狂难挽天河水，付与山僧入酒缸。"
    ]
  },
  {
    "id": "e647d10feb3a0c18c45a553143011af9",
    "title": "登塔用杜韵是岁北虏寇边南海水溢龙斗",
    "authorName": "朱朴",
    "authorId": "e647d10feb3a0c18d1457b72d1457b72",
    "dynasty": "明",
    "content": [
      "岩谷天清落木哀，曲阑凝睇首频回。",
      "南州地坼群龙斗，北塞秋高万马来。",
      "舍利有灵藏宝地，丹梯无路上瑶台。",
      "长歌未尽登临兴，欲挽沧溟入酒杯。"
    ]
  },
  {
    "id": "e647d10feb3a0c18373634b6523d70fe",
    "title": "云溪羽士山房看杏花",
    "authorName": "朱朴",
    "authorId": "e647d10feb3a0c18d1457b72d1457b72",
    "dynasty": "明",
    "content": [
      "云溪溪上杏花开，白发山翁手自栽。",
      "香雪不融丹灶火，彩霞长护老君台。",
      "月明有客吹箫坐，仙境无人问酒来。",
      "我欲与师连夜醉，莫教风雨遍苍苔。"
    ]
  },
  {
    "id": "e647d10feb3a0c181fa270a020f96118",
    "title": "元夕石门邀社饮因雨次韵",
    "authorName": "朱朴",
    "authorId": "e647d10feb3a0c18d1457b72d1457b72",
    "dynasty": "明",
    "content": [
      "寺前双井汲铜瓶，自煮茶杯与客倾。",
      "剩取山林闲岁月，从教云物变阴晴。",
      "烟笼火树春如梦，月隐星桥雨满城。",
      "笑折梅花对觞咏，不须檀板按歌声。"
    ]
  },
  {
    "id": "e647d10feb3a0c18dc0f690a42a7b06a",
    "title": "西湖宴集",
    "authorName": "朱朴",
    "authorId": "e647d10feb3a0c18d1457b72d1457b72",
    "dynasty": "明",
    "content": [
      "玉壶香醑送金齑，船在雷峰塔影西。",
      "风定白波犹起縠，雨晴秋草不分蹊。",
      "故宫山水馀金粉，当代词章富品题。",
      "欲访林逋旧巢阁，月明应有鹤孤栖。"
    ]
  },
  {
    "id": "e647d10feb3a0c18651f660f0443fe79",
    "title": "花朝丰厓草堂社饮得迟字",
    "authorName": "朱朴",
    "authorId": "e647d10feb3a0c18d1457b72d1457b72",
    "dynasty": "明",
    "content": [
      "五柳宅前春日迟，霜红亭上客来时。",
      "谁供笋蕨丰盘饤，自卖文章剩酒赀。",
      "塘水旋添鱼亦喜，杏花将破蝶先知。",
      "江湖岁晚田园在，琴奕壶觞到处宜。"
    ]
  },
  {
    "id": "e647d10feb3a0c18366fd844788f4860",
    "title": "春日汤宾阳携酒偕数君子访草堂次答",
    "authorName": "朱朴",
    "authorId": "e647d10feb3a0c18d1457b72d1457b72",
    "dynasty": "明",
    "content": [
      "燕颔将军气欲飞，鹖冠朝士谢轻肥。",
      "新年共载新丰酒，旧雨来寻旧钓矶。",
      "芹菜摘芳修午馔，柳花飞雪点春衣。",
      "柴门野水清江曲，暂住扁舟待月归。"
    ]
  },
  {
    "id": "e647d10feb3a0c18405025d3c242d82b",
    "title": "霜降日得西皋诗中有速诸公社饮意予亦以此订约",
    "authorName": "朱朴",
    "authorId": "e647d10feb3a0c18d1457b72d1457b72",
    "dynasty": "明",
    "content": [
      "九月降霜寒草衰，三秋落木塞鸿来。",
      "鬓丝可绾年华住，花事聊苏病眼开。",
      "杜老长贫淹酒债，何郎新兴动官梅。",
      "便须拟看东楼雪，莫待缄书再四催。"
    ]
  },
  {
    "id": "e647d10feb3a0c181b8238bd936f082e",
    "title": "立夏日海村社集",
    "authorName": "朱朴",
    "authorId": "e647d10feb3a0c18d1457b72d1457b72",
    "dynasty": "明",
    "content": [
      "天气清和月过辰，营门细柳集嘉宾。",
      "尊前芍药犹含笑，叶底樱桃已荐新。",
      "复有琴书延白日，谩劳词赋惜馀春。",
      "主人醉拔龙泉舞，不忝皇朝旧虎臣。"
    ]
  },
  {
    "id": "e647d10feb3a0c18bdfa78a0920bef31",
    "title": "七夕饮西楼",
    "authorName": "朱朴",
    "authorId": "e647d10feb3a0c18d1457b72d1457b72",
    "dynasty": "明",
    "content": [
      "七夕高楼七秩翁，老年心迹少年同。",
      "人间妙境形骸外，天上佳期笑语中。",
      "酒尽玉壶明月堕，歌残金缕彩云空。",
      "青春昨日花前醉，禁得梧桐一叶风。"
    ]
  },
  {
    "id": "e647d10feb3a0c181b733bc808d44961",
    "title": "三月五日燕沈紫峡池亭",
    "authorName": "朱朴",
    "authorId": "e647d10feb3a0c18d1457b72d1457b72",
    "dynasty": "明",
    "content": [
      "何处寻游花正开，紫微岩下小池台。",
      "青山不负新年约，白发重添旧雨来。",
      "三月暮寒催熟食，两峰春兴引深杯。",
      "临流却忆兰亭事，便欲劖诗扫石苔。"
    ]
  },
  {
    "id": "e647d10feb3a0c186b555a703f6155bf",
    "title": "早夏日东滨携酒肴拉予辈过西皋草堂聚饮",
    "authorName": "朱朴",
    "authorId": "e647d10feb3a0c18d1457b72d1457b72",
    "dynasty": "明",
    "content": [
      "西郭先生开草堂，南州高士载壶觞。",
      "春回群木秀而野，乐任主人情未央。",
      "蚕月雨晴方播种，麦秋风起正条桑。",
      "相过半是悬车客，更觉田园兴味长。"
    ]
  },
  {
    "id": "e647d10feb3a0c1864d37d3a4909b194",
    "title": "中秋前一夕会饮西楼",
    "authorName": "朱朴",
    "authorId": "e647d10feb3a0c18d1457b72d1457b72",
    "dynasty": "明",
    "content": [
      "月明何处宴良宵，佛国楼台倚泬寥。",
      "砧杵远村闻捣练，绮罗深院度吹箫。",
      "银河接地繁星隐，玉气横空瘴雾消。",
      "影转回阑夜方半，天风忽送海门潮。"
    ]
  },
  {
    "id": "e647d10feb3a0c18d52f533f448e9a9a",
    "title": "徐春塘席上同陈勾溪陶简松分得车字",
    "authorName": "朱朴",
    "authorId": "e647d10feb3a0c18d1457b72d1457b72",
    "dynasty": "明",
    "content": [
      "南州草堂千卷书，五侯门前百两车。",
      "舞裙歌扇固为乐，行酒赋诗应自如。",
      "落花时节已寒食，流水陂塘还祓除。",
      "欲绘兰亭继陈迹，永和人物暮春初。"
    ]
  },
  {
    "id": "e647d10feb3a0c181649442b2c3e1c13",
    "title": "滨翁南园宴集",
    "authorName": "朱朴",
    "authorId": "e647d10feb3a0c18d1457b72d1457b72",
    "dynasty": "明",
    "content": [
      "曾蹑金鳌海上回，袖中携得小蓬莱。",
      "兰芳桂树各生意，月户云窗相向开。",
      "鱼蹙浪花穿藻去，鸟衔春色过墙来。",
      "玉壶未罄人皆醉，击节南山歌有台。"
    ]
  },
  {
    "id": "e647d10feb3a0c18d43268c6179351f3",
    "title": "八月十有八日石门社饮",
    "authorName": "朱朴",
    "authorId": "e647d10feb3a0c18d1457b72d1457b72",
    "dynasty": "明",
    "content": [
      "老桂吹香花满阑，故人相约把杯看。",
      "潮随月满涛声壮，露应秋高木叶寒。",
      "谁遣岁华遮白发，且凭幽事答清驩。",
      "同游忽念鹓鸿侣，五岭三江各羽翰。"
    ]
  },
  {
    "id": "e647d10feb3a0c18a31f51211fc9ee57",
    "title": "重阳独酌怀社中诸友",
    "authorName": "朱朴",
    "authorId": "e647d10feb3a0c18d1457b72d1457b72",
    "dynasty": "明",
    "content": [
      "登高忽见塞鸿飞，九月川原木叶稀。",
      "宋玉有才堪作赋，沈郎多病不胜衣。",
      "黄花细雨年芳在，白发秋风故旧非。",
      "笑把茱萸成独酌，一年佳节忍相违。"
    ]
  },
  {
    "id": "e647d10feb3a0c18149e98edebd27e10",
    "title": "顾子重过海上同宿东林用杜韵为别",
    "authorName": "朱朴",
    "authorId": "e647d10feb3a0c18d1457b72d1457b72",
    "dynasty": "明",
    "content": [
      "海上秋风吹客衣，清觞犹记送君时。",
      "两年为别音书杳，千里相逢鬓发稀。",
      "春草路长嗟独往，冥鸿天阔羡高飞。",
      "他时会合元无定，莫道分携是暂违。"
    ]
  },
  {
    "id": "e647d10feb3a0c1893b2e2a35733e41b",
    "title": "答石门翁见寄寿词",
    "authorName": "朱朴",
    "authorId": "e647d10feb3a0c18d1457b72d1457b72",
    "dynasty": "明",
    "content": [
      "与君交友是何年，恰算春风四纪前。",
      "楚石钵存常共食，棠陵衣在每更穿。",
      "情非水淡畴能尔，义属金多恐未然。",
      "惟有山间好风月，时时分我不论钱。"
    ]
  },
  {
    "id": "e647d10feb3a0c18fe188925da151a8b",
    "title": "用韵寄勾溪",
    "authorName": "朱朴",
    "authorId": "e647d10feb3a0c18d1457b72d1457b72",
    "dynasty": "明",
    "content": [
      "青春犹记卜居年，回首溪山白发前。",
      "吟与竹筇形共瘦，坐当书榻膝皆穿。",
      "传心合祖陈无已，履道应师孟浩然。",
      "歉岁持家卖文字，近来聊免税官钱。"
    ]
  },
  {
    "id": "e647d10feb3a0c18cddaf8bc892a247d",
    "title": "丰厓雨中有怀奉答",
    "authorName": "朱朴",
    "authorId": "e647d10feb3a0c18d1457b72d1457b72",
    "dynasty": "明",
    "content": [
      "春雨作风风作雨，城南闲却望春台。",
      "人曾有约漫相失，老不待招还自来。",
      "酒兴诗狂难料理，黄莺紫燕莫疑猜。",
      "倦飞亭上晴堪赏，分付桃花缓缓开。"
    ]
  },
  {
    "id": "e647d10feb3a0c18b58a353c4778a053",
    "title": "许云村给事崔石洲总戎同游觉林寺投予以诗次韵用答",
    "authorName": "朱朴",
    "authorId": "e647d10feb3a0c18d1457b72d1457b72",
    "dynasty": "明",
    "content": [
      "欲从何处洗尘氛，来借青山看白云。",
      "石壁题诗缘寺下，岩花系马落溪濆。",
      "将军伟望丁都护，给事高风郑广文。",
      "却笑无因共尊俎，绿阴寒涧坐沈醺。"
    ]
  },
  {
    "id": "e647d10feb3a0c187a4d2377931a62a2",
    "title": "和东滨谢詹少府惠酒之作",
    "authorName": "朱朴",
    "authorId": "e647d10feb3a0c18d1457b72d1457b72",
    "dynasty": "明",
    "content": [
      "花鸟西园梦亦安，一樽兼得助馀欢。",
      "绝怜少府松花瓮，尤称先生苜蓿盘。",
      "秀句已酬青玉案，朱颜何必紫金丹。",
      "及今正好看红药，莫待春风作晚寒。"
    ]
  },
  {
    "id": "e647d10feb3a0c18eed92288f8346f4d",
    "title": "送吴南溪宪副之任山东兵备",
    "authorName": "朱朴",
    "authorId": "e647d10feb3a0c18d1457b72d1457b72",
    "dynasty": "明",
    "content": [
      "圣恩千载念边疆，重遣儒臣守四方。",
      "交割山川扬使节，指挥云鸟阅戎行。",
      "香凝燕寝浓花发，雪尽营门细柳长。",
      "旧日彭城兵甲地，即看原野遍耕桑。"
    ]
  },
  {
    "id": "e647d10feb3a0c18cf687b73d0bda32f",
    "title": "陶千兵简松解职作诗见寄和赠",
    "authorName": "朱朴",
    "authorId": "e647d10feb3a0c18d1457b72d1457b72",
    "dynasty": "明",
    "content": [
      "太平安敢负君恩，无奈秋霜入鬓根。",
      "我欲低头拜东野，君须骑马到西村。",
      "黄莺浊酒同幽事，春草寒篇与细论。",
      "莫谓贫家只辛苦，枕书长日闭闲门。"
    ]
  },
  {
    "id": "e647d10feb3a0c18dd781451004fb1fe",
    "title": "西皋以阳春书院诗见寄奉和",
    "authorName": "朱朴",
    "authorId": "e647d10feb3a0c18d1457b72d1457b72",
    "dynasty": "明",
    "content": [
      "渺渺清江映白沙，依依残柳带栖雅。",
      "襄王暮雨今安在，望帝春魂不到家。",
      "圣祖洪恩甘自负，谋臣短策竟谁差。",
      "阳春院里秋风起，客散梨园更可嗟。"
    ]
  },
  {
    "id": "e647d10feb3a0c1862334a108ff4b10b",
    "title": "云居寺用石门韵二首书正公房",
    "authorName": "朱朴",
    "authorId": "e647d10feb3a0c18d1457b72d1457b72",
    "dynasty": "明",
    "content": [
      "平生几到云居寺，直欲题诗满石房。",
      "千顷翠涛欹短帻，两峰斜日据匡床。",
      "未经霜树多黄落，不出山僧更老苍。",
      "西阁夜凉清事足，一灯疏雨漏俱长。"
    ]
  },
  {
    "id": "e647d10feb3a0c1862334a1051a24663",
    "title": "云居寺用石门韵二首书正公房",
    "authorName": "朱朴",
    "authorId": "e647d10feb3a0c18d1457b72d1457b72",
    "dynasty": "明",
    "content": [
      "落木清秋三日雨，故人乡曲白云房。",
      "病多自感双蓬鬓，根钝休论四大床。",
      "乱石寒花栖暗壁，重林夕气莽烟苍。",
      "扁舟未尽湖山兴，一夜无端归梦长。"
    ]
  },
  {
    "id": "e647d10feb3a0c18ce0828d85c032378",
    "title": "友人诵许云村独往诗甚有山林风致因和",
    "authorName": "朱朴",
    "authorId": "e647d10feb3a0c18d1457b72d1457b72",
    "dynasty": "明",
    "content": [
      "西麓兴来因独往，客怀秋色两娟娟。",
      "白云出岫淡如扫，红藕作花香可怜。",
      "风落晚凉巾不整，草侵危石坐常偏。",
      "无因此夜湖边月，共听松阴万壑泉。"
    ]
  },
  {
    "id": "e647d10feb3a0c18bc477fa666e72ea3",
    "title": "酬方棠陵见寄",
    "authorName": "朱朴",
    "authorId": "e647d10feb3a0c18d1457b72d1457b72",
    "dynasty": "明",
    "content": [
      "逋吏巢边柳色新，野棠月下白纶巾。",
      "百篇秀句劳相忆，千里高风耐可亲。",
      "社鼓不惊青琐梦，宫袍长对白头人。",
      "题缄目断南征鸟，烟树苍茫隔海津。"
    ]
  },
  {
    "id": "e647d10feb3a0c18d5fe704affd6172c",
    "title": "答紫峡山人过访",
    "authorName": "朱朴",
    "authorId": "e647d10feb3a0c18d1457b72d1457b72",
    "dynasty": "明",
    "content": [
      "溪上寒梅已露春，溪边艇子系柴门。",
      "沈郎病后缘诗瘦，朱老家贫只破村。",
      "梦里几回虚怅望，尊前一笑竟忘言。",
      "十年两度真嘉会，更上西楼看白云。"
    ]
  },
  {
    "id": "e647d10feb3a0c184ee96ac98fef6e3f",
    "title": "董萝石七十诗",
    "authorName": "朱朴",
    "authorId": "e647d10feb3a0c18d1457b72d1457b72",
    "dynasty": "明",
    "content": [
      "道骨棱层气袖然，一竿垂老暮江边。",
      "三千已出同游类，七十才经下寿年。",
      "不爱扬州骑鹤去，常过禹穴抱龙眠。",
      "阳明洞里真消息，都在先生杖屦前。"
    ]
  },
  {
    "id": "e647d10feb3a0c184bc133abd12cfad4",
    "title": "寄棠陵次西皋韵",
    "authorName": "朱朴",
    "authorId": "e647d10feb3a0c18d1457b72d1457b72",
    "dynasty": "明",
    "content": [
      "清论十年嗟未听，梦魂千里数相通。",
      "寻常想像烟霞表，即欲置之图画中。",
      "海内词宗僵湜籍，湖南归兴薄衡嵩。",
      "朝端尚有同时髦，白发犹骑御史骢。"
    ]
  },
  {
    "id": "e647d10feb3a0c18e32f24e420e92b73",
    "title": "次石林韵书西斋阁",
    "authorName": "朱朴",
    "authorId": "e647d10feb3a0c18d1457b72d1457b72",
    "dynasty": "明",
    "content": [
      "不见西斋老万回，旧堂今许石林开。",
      "无心乞米城中去，有客谈棋竹下来。",
      "梁燕定巢依卧榻，壁萝垂蔓护经台。",
      "常时供佛教童子，折取山花奠茗杯。"
    ]
  },
  {
    "id": "e647d10feb3a0c18c76b6f1f861cbf10",
    "title": "和林榕江游武夷",
    "authorName": "朱朴",
    "authorId": "e647d10feb3a0c18d1457b72d1457b72",
    "dynasty": "明",
    "content": [
      "月明苍壁系仙舫，风细幔亭流白云。",
      "安得寄书青鸟使，直须相访玉宸君。",
      "溪回九曲疑无路，地拥千峰秀作群。",
      "惆怅半生子长兴，空馀词赋挹奇芬。"
    ]
  },
  {
    "id": "e647d10feb3a0c183a2a05e450f5ab0a",
    "title": "和阳明王公入楚韵",
    "authorName": "朱朴",
    "authorId": "e647d10feb3a0c18d1457b72d1457b72",
    "dynasty": "明",
    "content": [
      "鄂渚烟波接素秋，仙人黄鹤有高楼。",
      "乱山明月停征骑，落木寒江倚客舟。",
      "红袖不沾司马泪，清篇唯带杜陵愁。",
      "炎方自古无霜雪，莫遣闲丝上黑头。"
    ]
  },
  {
    "id": "e647d10feb3a0c186473a0c022ef7ccf",
    "title": "岑寂中有怀勾溪翁",
    "authorName": "朱朴",
    "authorId": "e647d10feb3a0c18d1457b72d1457b72",
    "dynasty": "明",
    "content": [
      "苦忆勾溪溪上翁，暮年多病少过逢。",
      "盘餐不乏怜牙健，世事无闻爱耳聋。",
      "谁共青灯分半榻，自梳白发对孤峰。",
      "沧洲寂寞鸥凫散，目送征鸿意万重。"
    ]
  },
  {
    "id": "e647d10feb3a0c188c2b9eabada64c92",
    "title": "和曾尹",
    "authorName": "朱朴",
    "authorId": "e647d10feb3a0c18d1457b72d1457b72",
    "dynasty": "明",
    "content": [
      "千里乡心去鸟边，九江春色暮帆前。",
      "陶潜解绶才三月，刘宠行囊但一钱。",
      "风散竹堂教鹤舞，雨晴桑坞看蚕眠。",
      "南丰旧业依然在，万卷经书二顷田。"
    ]
  },
  {
    "id": "e647d10feb3a0c18c5dc1c07e7649316",
    "title": "九日僧虚堂寄诗次答",
    "authorName": "朱朴",
    "authorId": "e647d10feb3a0c18d1457b72d1457b72",
    "dynasty": "明",
    "content": [
      "夜雨萧萧昼不休，病怀岑寂草堂幽。",
      "可堪梦里黄花节，又负山中绿酒瓯。",
      "紫塞暮云鸿北度，澄江落木水东流。",
      "翻思十载登高伴，泪洒西风两鬓秋。"
    ]
  },
  {
    "id": "e647d10feb3a0c180e3dcc33f90a1f75",
    "title": "茶谷为约上人题",
    "authorName": "朱朴",
    "authorId": "e647d10feb3a0c18d1457b72d1457b72",
    "dynasty": "明",
    "content": [
      "不是春风野草花，山深依旧自年华。",
      "新烟未改青枫火，细雨先烹粟粒芽。",
      "喜有酪奴修客供，幸无钱税恼官家。",
      "道人不解机锋语，日日相过且吃茶。"
    ]
  },
  {
    "id": "e647d10feb3a0c1836226969f264ea41",
    "title": "乙酉岁除书事",
    "authorName": "朱朴",
    "authorId": "e647d10feb3a0c18d1457b72d1457b72",
    "dynasty": "明",
    "content": [
      "去年我病淹残腊，今日荆妻卧岁除。",
      "欲向春风问消息，不知真宰意何如。",
      "留穷且免揶揄笑，徇俗聊为渐耳书。",
      "强把一尊酬节序，齿牙摇动鬓毛疏。"
    ]
  },
  {
    "id": "e647d10feb3a0c1867f086a51243f1f9",
    "title": "吊岳武穆王",
    "authorName": "朱朴",
    "authorId": "e647d10feb3a0c18d1457b72d1457b72",
    "dynasty": "明",
    "content": [
      "淮阴死谤功成日，武穆罹奸志未酬。",
      "骨肉虎狼甘就戮，烟尘龙衮可忘仇。",
      "泉香古甃银瓶冷，树老新祠碧殿秋。",
      "犹有行人拜遗像，宋家陵墓总荒丘。"
    ]
  },
  {
    "id": "e647d10feb3a0c18f73b52dc0c07ded7",
    "title": "哭张西野善士",
    "authorName": "朱朴",
    "authorId": "e647d10feb3a0c18d1457b72d1457b72",
    "dynasty": "明",
    "content": [
      "一春我病君怜我，今日秋风我哭君。",
      "千古道缘伤永诀，百年知己痛离群。",
      "蓬门野屋将谁款，木榻云堂可再分。",
      "欲写衷情作哀些，老怀悽绝不成文。"
    ]
  },
  {
    "id": "e647d10feb3a0c18fe6353067a0aede0",
    "title": "古意",
    "authorName": "朱朴",
    "authorId": "e647d10feb3a0c18d1457b72d1457b72",
    "dynasty": "明",
    "content": [
      "千里佳期一夕休，鸟啼花落水空流。",
      "请看石上藤萝月，曾照张家燕子楼。",
      "碧落有情空怅望，春山无伴独相求。",
      "黄金用尽教歌舞，不及卢家有莫愁。"
    ]
  },
  {
    "id": "e647d10feb3a0c185f56353d6c9c41a4",
    "title": "上已日紫峡山人席上",
    "authorName": "朱朴",
    "authorId": "e647d10feb3a0c18d1457b72d1457b72",
    "dynasty": "明",
    "content": [
      "三月三日天气新，杏花飞帘散馀春。",
      "但将酩酊酬佳节，何用浮名绊此身。",
      "城外青山如屋里，东家蝴蝶过西邻。",
      "一年好景君须记，能解闲行有几人。"
    ]
  },
  {
    "id": "e647d10feb3a0c1868642bda644039db",
    "title": "集句拟少陵秋兴八首",
    "authorName": "朱朴",
    "authorId": "e647d10feb3a0c18d1457b72d1457b72",
    "dynasty": "明",
    "content": [
      "一片闲云万里心，数峰残照半岩阴。",
      "惊风乱飐芙蓉水，玉露凋伤枫树林。",
      "永夜角声悲自语，西山寇盗莫相侵。",
      "步蟾倚杖看牛斗，天上星惟玉垒深。"
    ]
  },
  {
    "id": "e647d10feb3a0c1868642bdace093fd1",
    "title": "集句拟少陵秋兴八首",
    "authorName": "朱朴",
    "authorId": "e647d10feb3a0c18d1457b72d1457b72",
    "dynasty": "明",
    "content": [
      "江涵秋影雁初飞，家在千峰独掩扉。",
      "棋局动随幽涧竹，白云应长故山薇。",
      "越裳翡翠无消息，蜀道干戈有是非。",
      "多少朱门锁空宅，五陵衣马自轻肥。"
    ]
  },
  {
    "id": "e647d10feb3a0c1868642bdaa755a09c",
    "title": "集句拟少陵秋兴八首",
    "authorName": "朱朴",
    "authorId": "e647d10feb3a0c18d1457b72d1457b72",
    "dynasty": "明",
    "content": [
      "秋日野亭千橘香，满城风雨近重阳。",
      "林深老桂寒无子，水国蒹葭夜有霜。",
      "信宿渔人还泛泛，海天愁思正茫茫。",
      "西风白发三千丈，自笑狂夫老更狂。"
    ]
  },
  {
    "id": "e647d10feb3a0c1868642bdaeb0f315f",
    "title": "集句拟少陵秋兴八首",
    "authorName": "朱朴",
    "authorId": "e647d10feb3a0c18d1457b72d1457b72",
    "dynasty": "明",
    "content": [
      "上尽重城更上楼，烟波江上使人愁。",
      "九天阊阖开宫殿，万里风烟接素秋。",
      "啼鸟歇时山寂寂，寒鸦飞尽水悠悠。",
      "城中车马应无数，来往风尘共白头。"
    ]
  },
  {
    "id": "e647d10feb3a0c1868642bda0186fa2c",
    "title": "集句拟少陵秋兴八首",
    "authorName": "朱朴",
    "authorId": "e647d10feb3a0c18d1457b72d1457b72",
    "dynasty": "明",
    "content": [
      "海燕西飞白日斜，城头落日起悲笳。",
      "归鸿欲度千门雪，奉使虚随八月槎。",
      "钟鼎山林各天性，凤笙龙管是谁家。",
      "芙蓉生在秋江上，莫怨东风当自嗟。"
    ]
  },
  {
    "id": "e647d10feb3a0c1868642bda449c6f78",
    "title": "集句拟少陵秋兴八首",
    "authorName": "朱朴",
    "authorId": "e647d10feb3a0c18d1457b72d1457b72",
    "dynasty": "明",
    "content": [
      "红树青山水急流，浴凫飞鹭晚悠悠。",
      "溪云初起日沈阁，长笛一声人倚楼。",
      "织女机丝虚夜月，芙蓉小苑入边愁。",
      "鱼龙寂寞秋江冷，欲采蘋花不自由。"
    ]
  },
  {
    "id": "e647d10feb3a0c1868642bda5ab58756",
    "title": "集句拟少陵秋兴八首",
    "authorName": "朱朴",
    "authorId": "e647d10feb3a0c18d1457b72d1457b72",
    "dynasty": "明",
    "content": [
      "一片孤城万仞山，愁看直北是长安。",
      "天空绝塞闻边雁，日绕龙鳞识圣颜。",
      "岭树重遮千里目，玉山高并两峰寒。",
      "武皇没后巡游少，宫殿参差落照间。"
    ]
  },
  {
    "id": "e647d10feb3a0c1868642bda3db868b6",
    "title": "集句拟少陵秋兴八首",
    "authorName": "朱朴",
    "authorId": "e647d10feb3a0c18d1457b72d1457b72",
    "dynasty": "明",
    "content": [
      "教儿且覆掌中杯，尊酒家贫只旧醅。",
      "白发不辞今日醉，黄花深映棘丛开。",
      "青枫江上秋天远，旧国霜前白雁来。",
      "关塞极天惟鸟道，临岐终日独徘徊。"
    ]
  },
  {
    "id": "e647d10feb3a0c186e2ec9d53ef2c37e",
    "title": "仲春望日予为社主诸公有不赴者是日无诗且散去雨中闷怀因取杜句继以唐宋人句集诗九律各志所感奉寄诗皆人所习闻者姓名故不列载萝石隐翁时在禹穴",
    "authorName": "朱朴",
    "authorId": "e647d10feb3a0c18d1457b72d1457b72",
    "dynasty": "明",
    "content": [
      "为人性癖耽佳句，方驾曹刘不啻过。",
      "南去北来人自老，浮云流水竟如何。",
      "山中习静观朝槿，洞口经春长薜萝。",
      "今夜月明何处宿，稽山烟雾郁嵯峨。"
    ]
  },
  {
    "id": "e647d10feb3a0c186e2ec9d524d38c48",
    "title": "仲春望日予为社主诸公有不赴者是日无诗且散去雨中闷怀因取杜句继以唐宋人句集诗九律各志所感奉寄诗皆人所习闻者姓名故不列载萝石隐翁时在禹穴",
    "authorName": "朱朴",
    "authorId": "e647d10feb3a0c18d1457b72d1457b72",
    "dynasty": "明",
    "content": [
      "山僧独在山中老，来往风尘共白头。",
      "关塞极天惟鸟道，石门斜日到林丘。",
      "花枝满院空啼鸟，夜思千重恋旧游。",
      "棋局动随幽涧竹，微躯此外复何求。"
    ]
  },
  {
    "id": "e647d10feb3a0c186e2ec9d5d8208475",
    "title": "仲春望日予为社主诸公有不赴者是日无诗且散去雨中闷怀因取杜句继以唐宋人句集诗九律各志所感奉寄诗皆人所习闻者姓名故不列载萝石隐翁时在禹穴",
    "authorName": "朱朴",
    "authorId": "e647d10feb3a0c18d1457b72d1457b72",
    "dynasty": "明",
    "content": [
      "秋来何处堪消日，多在青松白石间。",
      "一卧沧江惊岁晚，独骑骢马入深山。",
      "人生有酒须当醉，世上浮名好是闲。",
      "此地由来可乘兴，白云长在水潺潺。"
    ]
  },
  {
    "id": "e647d10feb3a0c186e2ec9d5a39c1f36",
    "title": "仲春望日予为社主诸公有不赴者是日无诗且散去雨中闷怀因取杜句继以唐宋人句集诗九律各志所感奉寄诗皆人所习闻者姓名故不列载萝石隐翁时在禹穴",
    "authorName": "朱朴",
    "authorId": "e647d10feb3a0c18d1457b72d1457b72",
    "dynasty": "明",
    "content": [
      "客有可人期不来，蓬门今始为君开。",
      "不嫌野外无供给，且尽生前有限杯。",
      "草色全经细雨湿，榆烟将变旧炉灰。",
      "白沙翠竹江村路，到老相过得几回。"
    ]
  },
  {
    "id": "e647d10feb3a0c186e2ec9d598d8a802",
    "title": "仲春望日予为社主诸公有不赴者是日无诗且散去雨中闷怀因取杜句继以唐宋人句集诗九律各志所感奉寄诗皆人所习闻者姓名故不列载萝石隐翁时在禹穴",
    "authorName": "朱朴",
    "authorId": "e647d10feb3a0c18d1457b72d1457b72",
    "dynasty": "明",
    "content": [
      "舍南舍北皆春水，芳草和烟暖更青。",
      "几树好花闲白昼，一方明月可中庭。",
      "笋根稚子无人见，江上流莺独坐听。",
      "寂寂柴门村落里，何人道有少微星。"
    ]
  },
  {
    "id": "e647d10feb3a0c186e2ec9d5768ef3d7",
    "title": "仲春望日予为社主诸公有不赴者是日无诗且散去雨中闷怀因取杜句继以唐宋人句集诗九律各志所感奉寄诗皆人所习闻者姓名故不列载萝石隐翁时在禹穴",
    "authorName": "朱朴",
    "authorId": "e647d10feb3a0c18d1457b72d1457b72",
    "dynasty": "明",
    "content": [
      "洞口春晴花正开，无人不道看花回。",
      "山妻早报蒸藜熟，村巷传呼宰相来。",
      "白昼放歌须纵酒，百年多病独登台。",
      "明朝别后门还掩，风雨惟知长绿苔。"
    ]
  },
  {
    "id": "e647d10feb3a0c186e2ec9d55e495eca",
    "title": "仲春望日予为社主诸公有不赴者是日无诗且散去雨中闷怀因取杜句继以唐宋人句集诗九律各志所感奉寄诗皆人所习闻者姓名故不列载萝石隐翁时在禹穴",
    "authorName": "朱朴",
    "authorId": "e647d10feb3a0c18d1457b72d1457b72",
    "dynasty": "明",
    "content": [
      "自笑鄙夫多野兴，谩劳车马驻江干。",
      "双双瓦雀行书案，片片轻鸥下急湍。",
      "杏酪渐香邻舍粥，花枝欲动春风寒。",
      "且看欲尽花经眼，明月明年何处看。"
    ]
  },
  {
    "id": "e647d10feb3a0c186e2ec9d5329c537b",
    "title": "仲春望日予为社主诸公有不赴者是日无诗且散去雨中闷怀因取杜句继以唐宋人句集诗九律各志所感奉寄诗皆人所习闻者姓名故不列载萝石隐翁时在禹穴",
    "authorName": "朱朴",
    "authorId": "e647d10feb3a0c18d1457b72d1457b72",
    "dynasty": "明",
    "content": [
      "诸公衮衮登台省，东老虽贫乐有馀。",
      "岭树重遮千里目，故人那惜一行书。",
      "藤花委地香犹在，谷雨干时手自锄。",
      "闻说小斋多野意，白云闲钓五溪鱼。"
    ]
  },
  {
    "id": "e647d10feb3a0c186e2ec9d51d58cea8",
    "title": "仲春望日予为社主诸公有不赴者是日无诗且散去雨中闷怀因取杜句继以唐宋人句集诗九律各志所感奉寄诗皆人所习闻者姓名故不列载萝石隐翁时在禹穴",
    "authorName": "朱朴",
    "authorId": "e647d10feb3a0c18d1457b72d1457b72",
    "dynasty": "明",
    "content": [
      "石林精舍虎溪东，尽日门前独看松。",
      "年老身闲无外事，眼看春尽不相逢。",
      "月明古寺客初到，睡觉东窗日已红。",
      "今日鬓丝禅榻畔，一番清话又成空。"
    ]
  },
  {
    "id": "e647d10feb3a0c186b3a2fad7bb7769e",
    "title": "正月十五日谢乡饮",
    "authorName": "朱朴",
    "authorId": "e647d10feb3a0c18d1457b72d1457b72",
    "dynasty": "明",
    "content": [
      "邑宰持书枉及门，野人安敢负君恩。",
      "群贤毕集衣冠盛，老我虚当齿发尊。",
      "芹泮暖风闻雅乐，杏坛晴日丽芳樽。",
      "酒阑拜罢扶归路，月挂梅梢雪后村。"
    ]
  },
  {
    "id": "e647d10feb3a0c188c1c7923d5d97b89",
    "title": "赏菊",
    "authorName": "朱朴",
    "authorId": "e647d10feb3a0c18d1457b72d1457b72",
    "dynasty": "明",
    "content": [
      "草堂秋色富于春，霜露飘香上幅巾。",
      "病眼又酣前度酒，寒花应识暮年人。",
      "三闾赋后谁曾咏，五柳看来迹已陈。",
      "千古清风君独领，肯教篱落负芳辰。"
    ]
  },
  {
    "id": "e647d10feb3a0c1867cce502e9a6a2ca",
    "title": "初度日",
    "authorName": "朱朴",
    "authorId": "e647d10feb3a0c18d1457b72d1457b72",
    "dynasty": "明",
    "content": [
      "一度生辰一掷梭，百年有限奈如何。",
      "同时骨肉看将尽，后辈才能觉又多。",
      "乡饮荐书惭久负，社祠嘉会数相过。",
      "白头又识春风面，笑折梅花对酒歌。"
    ]
  },
  {
    "id": "e647d10feb3a0c187bc05708e08ad569",
    "title": "箫杖",
    "authorName": "朱朴",
    "authorId": "e647d10feb3a0c18d1457b72d1457b72",
    "dynasty": "明",
    "content": [
      "五音刳节过眉裁，七尺连枝九窍开。",
      "筇干固非韶乐具，紫鸾聊假化龙材。",
      "停吹夜月歌桃竹，倦倚春风奏落梅。",
      "年少风情衰老伴，扶持还想凤凰台。"
    ]
  },
  {
    "id": "e647d10feb3a0c18540db93b751d3e5b",
    "title": "题南极老人图寿爱槐王德泽",
    "authorName": "朱朴",
    "authorId": "e647d10feb3a0c18d1457b72d1457b72",
    "dynasty": "明",
    "content": [
      "南极老人霜满颠，瓣香图像寿觞前。",
      "人间五福元推右，天上三星合让先。",
      "赤县王乔同谱系，缑山子晋亦神仙。",
      "为君遐算从今祝，愿见重登六十年。"
    ]
  },
  {
    "id": "e647d10feb3a0c18d17ed9c3ada64fd8",
    "title": "丰山孝子徐览割股救母因赠",
    "authorName": "朱朴",
    "authorId": "e647d10feb3a0c18d1457b72d1457b72",
    "dynasty": "明",
    "content": [
      "儿股伤残母命存，神功亦为感慈恩。",
      "悬知今日丰山里，不愧当年孝隐村。",
      "清誉只应敦薄俗，上书谁与乞旌门。",
      "由来此道无他报，会见传芳到子孙。"
    ]
  },
  {
    "id": "e647d10feb3a0c181b7afa51919dd284",
    "title": "咏盆中桧寓怀",
    "authorName": "朱朴",
    "authorId": "e647d10feb3a0c18d1457b72d1457b72",
    "dynasty": "明",
    "content": [
      "老桧何年解服盆，病肤犹带石苔痕。",
      "不知多少挛拳苦，消得斯须灌溉恩。",
      "屈节无材干梓匠，秾华有类阅朱门。",
      "从渠束缚人休笑，岁晚心期只自存。"
    ]
  },
  {
    "id": "e647d10feb3a0c1897e279f1953d1da3",
    "title": "走索",
    "authorName": "朱朴",
    "authorId": "e647d10feb3a0c18d1457b72d1457b72",
    "dynasty": "明",
    "content": [
      "绒索为桥跨彩虹，步从平地上虚空。",
      "绣鞋半湿花梢露，罗袂轻杨柳面风。",
      "神女踏波行洛浦，素娥辞月下蟾宫。",
      "更怜玉臂垂双翼，仿佛青鸾舞镜中。"
    ]
  },
  {
    "id": "e647d10feb3a0c1887d92d55209849a2",
    "title": "送孙白峰北上次韵",
    "authorName": "朱朴",
    "authorId": "e647d10feb3a0c18d1457b72d1457b72",
    "dynasty": "明",
    "content": [
      "千里南还又北行，碧江烟艇画中清。",
      "雕弓中鹄须持满，粉饰倾城让后生。",
      "老我期君尝结梦，是谁推尔定知名。",
      "都城见月孤吟夜，应忆山中别后情。"
    ]
  },
  {
    "id": "e647d10feb3a0c182aa89aece284bf29",
    "title": "为云居正长老画小幅山水",
    "authorName": "朱朴",
    "authorId": "e647d10feb3a0c18d1457b72d1457b72",
    "dynasty": "明",
    "content": [
      "记得危岩倚石楼，西湖烟景坐来收。",
      "遥岑寸碧空王殿，断岸飞凫独客舟。",
      "九曲屏山因雨洗，六桥练水带花流。",
      "重游预订春来约，未许青山笑白头。"
    ]
  },
  {
    "id": "e647d10feb3a0c18586eb8cf9fcca6c8",
    "title": "题阳明公书扇后",
    "authorName": "朱朴",
    "authorId": "e647d10feb3a0c18d1457b72d1457b72",
    "dynasty": "明",
    "content": [
      "落木秋风里，空庭夕照边。",
      "草玄人不见，满目是云烟。"
    ]
  },
  {
    "id": "e647d10feb3a0c18a3ea751ff3213c6f",
    "title": "小景",
    "authorName": "朱朴",
    "authorId": "e647d10feb3a0c18d1457b72d1457b72",
    "dynasty": "明",
    "content": [
      "木叶凉初下，江波静自流。",
      "日长天地阔，闲杀钓鱼舟。"
    ]
  },
  {
    "id": "e647d10feb3a0c1819f680e9b19692a9",
    "title": "画玉簪花",
    "authorName": "朱朴",
    "authorId": "e647d10feb3a0c18d1457b72d1457b72",
    "dynasty": "明",
    "content": [
      "谁将白玉簪，弃掷瑶阶下。",
      "疑是绮窗人，绿发朝来把。"
    ]
  },
  {
    "id": "e647d10feb3a0c184611e154eaea2cf9",
    "title": "渔父",
    "authorName": "朱朴",
    "authorId": "e647d10feb3a0c18d1457b72d1457b72",
    "dynasty": "明",
    "content": [
      "渔父裁芦管，吹成竹笛声。",
      "呜呜云外调，不带玉关情。"
    ]
  },
  {
    "id": "e647d10feb3a0c182a886a6ef692bc4f",
    "title": "叶两槐画扇",
    "authorName": "朱朴",
    "authorId": "e647d10feb3a0c18d1457b72d1457b72",
    "dynasty": "明",
    "content": [
      "秋水高数寻，石壁落千丈。",
      "时有荡舟人，闲来坐天上。"
    ]
  },
  {
    "id": "e647d10feb3a0c18a3ea751fe87c2f8d",
    "title": "小景",
    "authorName": "朱朴",
    "authorId": "e647d10feb3a0c18d1457b72d1457b72",
    "dynasty": "明",
    "content": [
      "夕阳明极浦，高木下天风。",
      "水调无人和，长歌倚钓篷。"
    ]
  },
  {
    "id": "e647d10feb3a0c18728a2be288abb4ee",
    "title": "云水僧",
    "authorName": "朱朴",
    "authorId": "e647d10feb3a0c18d1457b72d1457b72",
    "dynasty": "明",
    "content": [
      "行云无定踪，流水向何处。",
      "中有得道人，无来亦无去。"
    ]
  },
  {
    "id": "e647d10feb3a0c18f6d677ec78b000bc",
    "title": "雨竹",
    "authorName": "朱朴",
    "authorId": "e647d10feb3a0c18d1457b72d1457b72",
    "dynasty": "明",
    "content": [
      "寂寞古墙根，苍苔半掩门。",
      "幽人独未寝，疏雨滴黄昏。"
    ]
  },
  {
    "id": "e647d10feb3a0c1847e0d0f62cd5192e",
    "title": "夕",
    "authorName": "朱朴",
    "authorId": "e647d10feb3a0c18d1457b72d1457b72",
    "dynasty": "明",
    "content": [
      "出门望南山，日夕山光冷。",
      "山月出未高，栖鸦动林影。"
    ]
  },
  {
    "id": "e647d10feb3a0c18be2228d1d10b9f21",
    "title": "再吟",
    "authorName": "朱朴",
    "authorId": "e647d10feb3a0c18d1457b72d1457b72",
    "dynasty": "明",
    "content": [
      "林空落叶乾，石瘦苔花冷。",
      "嘿行观道心，碧涧流云影。"
    ]
  },
  {
    "id": "e647d10feb3a0c18fb57d79319c08755",
    "title": "闲坐",
    "authorName": "朱朴",
    "authorId": "e647d10feb3a0c18d1457b72d1457b72",
    "dynasty": "明",
    "content": [
      "偶来看青山，因对白云坐。",
      "此意同一闲，青山白云我。"
    ]
  },
  {
    "id": "e647d10feb3a0c18ef333df2cd392ffc",
    "title": "独步",
    "authorName": "朱朴",
    "authorId": "e647d10feb3a0c18d1457b72d1457b72",
    "dynasty": "明",
    "content": [
      "无树不秋色，有时闻鸟声。",
      "村深山路迮，人在涧边行。"
    ]
  },
  {
    "id": "e647d10feb3a0c1822036bb9b30e2b23",
    "title": "小庄",
    "authorName": "朱朴",
    "authorId": "e647d10feb3a0c18d1457b72d1457b72",
    "dynasty": "明",
    "content": [
      "莫谓村庄小，田园岂在多。",
      "平泉与金谷，生事近如何。"
    ]
  },
  {
    "id": "e647d10feb3a0c18f9628859682ffe24",
    "title": "秋色",
    "authorName": "朱朴",
    "authorId": "e647d10feb3a0c18d1457b72d1457b72",
    "dynasty": "明",
    "content": [
      "秋水可鉴貌，晚山宜放船。",
      "绝怜江浦上，好景夕阳边。"
    ]
  },
  {
    "id": "e647d10feb3a0c18284fed8a20d4a6c7",
    "title": "影月陂",
    "authorName": "朱朴",
    "authorId": "e647d10feb3a0c18d1457b72d1457b72",
    "dynasty": "明",
    "content": [
      "谁将白玉盘，掇入波心里。",
      "虚堂生白光，山童夜惊起。"
    ]
  },
  {
    "id": "e647d10feb3a0c18b7029cd88462f846",
    "title": "奇观阁",
    "authorName": "朱朴",
    "authorId": "e647d10feb3a0c18d1457b72d1457b72",
    "dynasty": "明",
    "content": [
      "孤峰嵌高阁，千里纵奇观。",
      "海阔云涛迥，山荒陇树寒。"
    ]
  },
  {
    "id": "e647d10feb3a0c188e33f28ac9233b4e",
    "title": "画牛",
    "authorName": "朱朴",
    "authorId": "e647d10feb3a0c18d1457b72d1457b72",
    "dynasty": "明",
    "content": [
      "朝耕上陇田，暮耕下陇田。",
      "年饥徵敛急，卖尔了官钱。"
    ]
  },
  {
    "id": "e647d10feb3a0c18e599955ac355d02e",
    "title": "画犬",
    "authorName": "朱朴",
    "authorId": "e647d10feb3a0c18d1457b72d1457b72",
    "dynasty": "明",
    "content": [
      "胥吏夜催租，嗷呶鸣不绝。",
      "安得长官清，开门卧明月。"
    ]
  },
  {
    "id": "e647d10feb3a0c18ff44044623d3ae0d",
    "title": "兰二首",
    "authorName": "朱朴",
    "authorId": "e647d10feb3a0c18d1457b72d1457b72",
    "dynasty": "明",
    "content": [
      "九畹邈已废，三湘流至今。",
      "空吟楚臣句，不识楚臣心。"
    ]
  },
  {
    "id": "e647d10feb3a0c18ff4404460252f1db",
    "title": "兰二首",
    "authorName": "朱朴",
    "authorId": "e647d10feb3a0c18d1457b72d1457b72",
    "dynasty": "明",
    "content": [
      "入佩既茫昧，援琴何寂寥。",
      "怅然荆棘下，白石共萧萧。"
    ]
  },
  {
    "id": "e647d10feb3a0c184592b165686aa45d",
    "title": "和西皋送春三首",
    "authorName": "朱朴",
    "authorId": "e647d10feb3a0c18d1457b72d1457b72",
    "dynasty": "明",
    "content": [
      "来日流莺至，去日落花深。",
      "青春自来去，莺花伤客心。"
    ]
  },
  {
    "id": "e647d10feb3a0c184592b16588cd8efc",
    "title": "和西皋送春三首",
    "authorName": "朱朴",
    "authorId": "e647d10feb3a0c18d1457b72d1457b72",
    "dynasty": "明",
    "content": [
      "南浦送春去，绿波江可怜。",
      "萋萋三百里，愁共草连天。"
    ]
  },
  {
    "id": "e647d10feb3a0c184592b165762a3ab9",
    "title": "和西皋送春三首",
    "authorName": "朱朴",
    "authorId": "e647d10feb3a0c18d1457b72d1457b72",
    "dynasty": "明",
    "content": [
      "春归人送春，春去亦催人。",
      "眼见辛夷发，飘为陌上尘。"
    ]
  },
  {
    "id": "e647d10feb3a0c180e6b68013e67f048",
    "title": "托钵僧",
    "authorName": "朱朴",
    "authorId": "e647d10feb3a0c18d1457b72d1457b72",
    "dynasty": "明",
    "content": [
      "无事经旬不出山，偶因乞米到人间。",
      "斜阳满地松阴转，闲向西林托钵还。"
    ]
  },
  {
    "id": "e647d10feb3a0c18a736e581438db68a",
    "title": "为僧画扇",
    "authorName": "朱朴",
    "authorId": "e647d10feb3a0c18d1457b72d1457b72",
    "dynasty": "明",
    "content": [
      "山中面壁已多年，涧草嵓花总入禅。",
      "日暮凉风何处起，却吹松子落僧前。"
    ]
  },
  {
    "id": "e647d10feb3a0c1843cb10ccd8f61085",
    "title": "秋山",
    "authorName": "朱朴",
    "authorId": "e647d10feb3a0c18d1457b72d1457b72",
    "dynasty": "明",
    "content": [
      "碧树经霜叶半殷，岩云不雨自飞还。",
      "瑶琴曲尽无人听，独上高台看晚山。"
    ]
  },
  {
    "id": "e647d10feb3a0c180385afbc4d91cb7f",
    "title": "姑苏台",
    "authorName": "朱朴",
    "authorId": "e647d10feb3a0c18d1457b72d1457b72",
    "dynasty": "明",
    "content": [
      "夕阳芳草故宫春，麋鹿荒台不见人。",
      "七十二峰南望远，翠娥犹学捧心颦。"
    ]
  },
  {
    "id": "e647d10feb3a0c18a766e0854edd8cf4",
    "title": "凤凰台",
    "authorName": "朱朴",
    "authorId": "e647d10feb3a0c18d1457b72d1457b72",
    "dynasty": "明",
    "content": [
      "试上高台问昔游，凤凰飞去几千秋。",
      "渔翁暗指前朝事，白鹭洲边楚水流。"
    ]
  },
  {
    "id": "e647d10feb3a0c180bee0208f46347b4",
    "title": "歌风台",
    "authorName": "朱朴",
    "authorId": "e647d10feb3a0c18d1457b72d1457b72",
    "dynasty": "明",
    "content": [
      "酒阑歌彻大风词，不是鸿门舞剑时。",
      "万里中原皆汉土，高王犹有故乡思。"
    ]
  },
  {
    "id": "e647d10feb3a0c18484cc1809f051b1f",
    "title": "巫阳台",
    "authorName": "朱朴",
    "authorId": "e647d10feb3a0c18d1457b72d1457b72",
    "dynasty": "明",
    "content": [
      "湿翠浮岚扫不开，乱峰深处是阳台。",
      "无情最是巫山女，不待襄王觉后来。"
    ]
  },
  {
    "id": "e647d10feb3a0c18e675ac7934dcc4f1",
    "title": "凌歊台",
    "authorName": "朱朴",
    "authorId": "e647d10feb3a0c18d1457b72d1457b72",
    "dynasty": "明",
    "content": [
      "见说凌歊宋祖台，黄山曾绕翠华来。",
      "千金一刻笙歌夜，化作猿声向月哀。"
    ]
  },
  {
    "id": "e647d10feb3a0c18225a1c166e666508",
    "title": "画鹿",
    "authorName": "朱朴",
    "authorId": "e647d10feb3a0c18d1457b72d1457b72",
    "dynasty": "明",
    "content": [
      "闻道吴王国已亡，姑苏麋鹿草茫茫。",
      "春深废苑无人锁，衔取宫花出禁墙。"
    ]
  },
  {
    "id": "e647d10feb3a0c183a813b3ad8987993",
    "title": "为西皋画山水",
    "authorName": "朱朴",
    "authorId": "e647d10feb3a0c18d1457b72d1457b72",
    "dynasty": "明",
    "content": [
      "天上归来鬓未秋，杜陵幽兴付沧洲。",
      "丛篁绝壁空山晚，独抚寒松看水流。"
    ]
  },
  {
    "id": "e647d10feb3a0c187e9503741016c290",
    "title": "题梅花送南溪张公",
    "authorName": "朱朴",
    "authorId": "e647d10feb3a0c18d1457b72d1457b72",
    "dynasty": "明",
    "content": [
      "春风未结和羹子，腊月先开带雪花。",
      "折赠一枝随马去，馀香犹在野人家。"
    ]
  },
  {
    "id": "e647d10feb3a0c187bec4b6eac423e50",
    "title": "水仙花",
    "authorName": "朱朴",
    "authorId": "e647d10feb3a0c18d1457b72d1457b72",
    "dynasty": "明",
    "content": [
      "白玉搔头金凤翘，翠裙袅袅束纤腰。",
      "紫箫吹断瑶池梦，飞落寒塘寄寂寥。"
    ]
  },
  {
    "id": "e647d10feb3a0c184af4a6a779bbf7ba",
    "title": "白菊",
    "authorName": "朱朴",
    "authorId": "e647d10feb3a0c18d1457b72d1457b72",
    "dynasty": "明",
    "content": [
      "白石萧萧碧藓荒，一枝秋色抱馀芳。",
      "开帘不见阶前影，月满空庭夜有霜。"
    ]
  },
  {
    "id": "e647d10feb3a0c182287851d3a4bc59c",
    "title": "画",
    "authorName": "朱朴",
    "authorId": "e647d10feb3a0c18d1457b72d1457b72",
    "dynasty": "明",
    "content": [
      "霁雨湖天散晓霞，绿芜烟水漾金沙。",
      "行人已渡长桥外，没胫春泥带落花。"
    ]
  },
  {
    "id": "e647d10feb3a0c18785ff77c0ea56226",
    "title": "河梁别",
    "authorName": "朱朴",
    "authorId": "e647d10feb3a0c18d1457b72d1457b72",
    "dynasty": "明",
    "content": [
      "白草黄云虏塞秋，廿年辛苦雪盈头。",
      "河梁泣别千行泪，洒向西风各自流。"
    ]
  },
  {
    "id": "e647d10feb3a0c18580ce77acc7b1e79",
    "title": "僧寮卧雪",
    "authorName": "朱朴",
    "authorId": "e647d10feb3a0c18d1457b72d1457b72",
    "dynasty": "明",
    "content": [
      "风定云凝数峰雪，冻木无声涧流绝。",
      "道人不寐夜方央，何处寒钟打山月。"
    ]
  },
  {
    "id": "e647d10feb3a0c18cf007afbaac06bae",
    "title": "武原杂题八首宣慰楼",
    "authorName": "朱朴",
    "authorId": "e647d10feb3a0c18d1457b72d1457b72",
    "dynasty": "明",
    "content": [
      "罗绮香消镜匣收，碧山空对晚妆楼。",
      "楼前昨夜新秋月，犹学蛾眉翠黛愁。"
    ]
  },
  {
    "id": "e647d10feb3a0c18cf007afbb5ad2e91",
    "title": "武原杂题八首宣慰楼",
    "authorName": "朱朴",
    "authorId": "e647d10feb3a0c18d1457b72d1457b72",
    "dynasty": "明",
    "content": [
      "紫云山下紫云村，山水盘旋草树蕃。",
      "桃李春风二三月，人家疑在武陵源。"
    ]
  },
  {
    "id": "e647d10feb3a0c18cf007afb155bce71",
    "title": "武原杂题八首宣慰楼",
    "authorName": "朱朴",
    "authorId": "e647d10feb3a0c18d1457b72d1457b72",
    "dynasty": "明",
    "content": [
      "蝶老花残燕不归，酒阑香尽客来稀。",
      "多情只有黄昏月，依旧清光照琐闱。"
    ]
  },
  {
    "id": "e647d10feb3a0c18cf007afb461725f2",
    "title": "武原杂题八首宣慰楼",
    "authorName": "朱朴",
    "authorId": "e647d10feb3a0c18d1457b72d1457b72",
    "dynasty": "明",
    "content": [
      "金粟如来此现身，偶来方丈说云云。",
      "山僧不识开山事，指点前朝玉篆文。"
    ]
  },
  {
    "id": "e647d10feb3a0c18cf007afb2ac56d5e",
    "title": "武原杂题八首宣慰楼",
    "authorName": "朱朴",
    "authorId": "e647d10feb3a0c18d1457b72d1457b72",
    "dynasty": "明",
    "content": [
      "塔影萧萧夕照间，碧云黄叶满秋山。",
      "空堂夜冷无灯火，惟有残僧乞米还。"
    ]
  },
  {
    "id": "e647d10feb3a0c18cf007afba9d20ffe",
    "title": "武原杂题八首宣慰楼",
    "authorName": "朱朴",
    "authorId": "e647d10feb3a0c18d1457b72d1457b72",
    "dynasty": "明",
    "content": [
      "晋代相传直至今，子期曾听伯牙琴。",
      "高山流水依然在，寂寞荒台蔓草青。"
    ]
  },
  {
    "id": "e647d10feb3a0c18cf007afbe68813f0",
    "title": "武原杂题八首宣慰楼",
    "authorName": "朱朴",
    "authorId": "e647d10feb3a0c18d1457b72d1457b72",
    "dynasty": "明",
    "content": [
      "玉貌曾沾帝子恩，故乡环佩葬归魂。",
      "千年废寝无寻处，夜月啼乌尚有村。"
    ]
  },
  {
    "id": "e647d10feb3a0c18cf007afb0c3b167e",
    "title": "武原杂题八首宣慰楼",
    "authorName": "朱朴",
    "authorId": "e647d10feb3a0c18d1457b72d1457b72",
    "dynasty": "明",
    "content": [
      "兰若双峰碧树隈，逋翁传有读书堆。",
      "数声秋磬孤烟外，想见高吟待月来。"
    ]
  },
  {
    "id": "e647d10feb3a0c189bef5af902871640",
    "title": "东滨南园看花二首",
    "authorName": "朱朴",
    "authorId": "e647d10feb3a0c18d1457b72d1457b72",
    "dynasty": "明",
    "content": [
      "玉杯锦席坐春风，笑看桃花映酒红。",
      "为问主人今日醉，几回能在百年中。"
    ]
  },
  {
    "id": "e647d10feb3a0c189bef5af98900aa0c",
    "title": "东滨南园看花二首",
    "authorName": "朱朴",
    "authorId": "e647d10feb3a0c18d1457b72d1457b72",
    "dynasty": "明",
    "content": [
      "南园三月百花红，十客壶觞一笑同。",
      "胜事欲题题不尽，但将沉醉答春风。"
    ]
  },
  {
    "id": "e647d10feb3a0c18f3c8948ba62f87ad",
    "title": "画梧竹寄友人",
    "authorName": "朱朴",
    "authorId": "e647d10feb3a0c18d1457b72d1457b72",
    "dynasty": "明",
    "content": [
      "石上双梧碧玉枝，露寒丛筱共华滋。",
      "清商古意无人解，掇取冰纨寄所知。"
    ]
  },
  {
    "id": "e647d10feb3a0c189f0a44ff171c2f74",
    "title": "寄顾子重",
    "authorName": "朱朴",
    "authorId": "e647d10feb3a0c18d1457b72d1457b72",
    "dynasty": "明",
    "content": [
      "两年闻道更移家，鸡犬图书载几车。",
      "寄语春风湖上酒，一尊重醉木兰花。"
    ]
  },
  {
    "id": "e647d10feb3a0c18dbc7699e35c3bea4",
    "title": "邵主政藕湖",
    "authorName": "朱朴",
    "authorId": "e647d10feb3a0c18d1457b72d1457b72",
    "dynasty": "明",
    "content": [
      "荷花荷叶锦成团，人在风亭倚画阑。",
      "收尽碧房秋水阔，玉龙无数学泥蟠。"
    ]
  },
  {
    "id": "e647d10feb3a0c183eac03401815f947",
    "title": "寄张南溪方伯",
    "authorName": "朱朴",
    "authorId": "e647d10feb3a0c18d1457b72d1457b72",
    "dynasty": "明",
    "content": [
      "太行西去万重山，望断南辕尚未还。",
      "却恨紫薇堂上月，独将秋色照秦关。"
    ]
  },
  {
    "id": "e647d10feb3a0c189723b1e65e0d9bc4",
    "title": "题沈石田画",
    "authorName": "朱朴",
    "authorId": "e647d10feb3a0c18d1457b72d1457b72",
    "dynasty": "明",
    "content": [
      "独自吟诗数落花，野桥沙竹到君家。",
      "杖头一带春山色，不是天平是麓华。"
    ]
  },
  {
    "id": "e647d10feb3a0c18ef14bf49b4d2bc87",
    "title": "送春日仍送东川二首",
    "authorName": "朱朴",
    "authorId": "e647d10feb3a0c18d1457b72d1457b72",
    "dynasty": "明",
    "content": [
      "春来不见故人来，及至来时春又回。",
      "花事旋随风信了，独留红药待君开。"
    ]
  },
  {
    "id": "e647d10feb3a0c18ef14bf494e97580e",
    "title": "送春日仍送东川二首",
    "authorName": "朱朴",
    "authorId": "e647d10feb3a0c18d1457b72d1457b72",
    "dynasty": "明",
    "content": [
      "明日送春江水边，送君同上木兰船。",
      "相思只拟频相见，莫学春风动隔年。"
    ]
  },
  {
    "id": "e647d10feb3a0c18fdac93bfbc365107",
    "title": "天平寺别山阴秦楷",
    "authorName": "朱朴",
    "authorId": "e647d10feb3a0c18d1457b72d1457b72",
    "dynasty": "明",
    "content": [
      "浙水东西路几重，白头乡曲此相逢。",
      "明朝两地看山梦，月落天平寺里钟。"
    ]
  },
  {
    "id": "e647d10feb3a0c181cb9225ce4c7c40e",
    "title": "画小卷送人还吴江",
    "authorName": "朱朴",
    "authorId": "e647d10feb3a0c18d1457b72d1457b72",
    "dynasty": "明",
    "content": [
      "春江草绿春风起，送客江头酌江水。",
      "安得吴笺百尺长，写尽离愁数千里。"
    ]
  },
  {
    "id": "e647d10feb3a0c188ac4aef1c9c77623",
    "title": "寄赠沈龙山鄞江令尹",
    "authorName": "朱朴",
    "authorId": "e647d10feb3a0c18d1457b72d1457b72",
    "dynasty": "明",
    "content": [
      "才华不愧沈休文，政事真如范史云。",
      "惆怅望穷三百里，越山如画隔江濆。"
    ]
  },
  {
    "id": "e647d10feb3a0c18f026db04bb52f400",
    "title": "赠郑进道",
    "authorName": "朱朴",
    "authorId": "e647d10feb3a0c18d1457b72d1457b72",
    "dynasty": "明",
    "content": [
      "白发蒙茸已满颠，风流不惜杖头钱。",
      "浮生尽说黄金好，不与人间买少年。"
    ]
  },
  {
    "id": "e647d10feb3a0c18217995b2cbdce5fb",
    "title": "石湖放棹送僧平野游吴门",
    "authorName": "朱朴",
    "authorId": "e647d10feb3a0c18d1457b72d1457b72",
    "dynasty": "明",
    "content": [
      "君去欲寻何处山，石湖千顷水云间。",
      "湖边阅尽群峰秀，割取金鳌左股还。"
    ]
  },
  {
    "id": "e647d10feb3a0c1866301651ce2a6427",
    "title": "朱可延往池州省少泉叔为赠二绝",
    "authorName": "朱朴",
    "authorId": "e647d10feb3a0c18d1457b72d1457b72",
    "dynasty": "明",
    "content": [
      "千里遥承从父颜，暮年独上九华山。",
      "知君揽结群峰秀，缀作珠玑满卷还。"
    ]
  },
  {
    "id": "e647d10feb3a0c1866301651c68d6c4a",
    "title": "朱可延往池州省少泉叔为赠二绝",
    "authorName": "朱朴",
    "authorId": "e647d10feb3a0c18d1457b72d1457b72",
    "dynasty": "明",
    "content": [
      "去时稚柳未萌芽，归路江梅已落花。",
      "想得一尊除夜酒，阿戎今在少陵家。"
    ]
  },
  {
    "id": "e647d10feb3a0c18d3843a74f2560533",
    "title": "许云村舟过勾溪欲访溪翁为帆急不相见而去寄诗致其情溪翁和答有见嘲意予为作二绝句解之",
    "authorName": "朱朴",
    "authorId": "e647d10feb3a0c18d1457b72d1457b72",
    "dynasty": "明",
    "content": [
      "结交头白总忘年，相见无因事偶然。",
      "绝胜当时风雪夜，到门空返剡溪船。"
    ]
  },
  {
    "id": "e647d10feb3a0c18d3843a745150f417",
    "title": "许云村舟过勾溪欲访溪翁为帆急不相见而去寄诗致其情溪翁和答有见嘲意予为作二绝句解之",
    "authorName": "朱朴",
    "authorId": "e647d10feb3a0c18d1457b72d1457b72",
    "dynasty": "明",
    "content": [
      "紫云山下别三年，两地音书各杳然。",
      "为报澉湖春水动，放歌相约上渔船。"
    ]
  },
  {
    "id": "e647d10feb3a0c1883efc10960ad7a4f",
    "title": "过刘木溪故居",
    "authorName": "朱朴",
    "authorId": "e647d10feb3a0c18d1457b72d1457b72",
    "dynasty": "明",
    "content": [
      "不见故人刘木溪，溪边乔木冷凄凄。",
      "一间不废藏书屋，三亩全荒种药畦。"
    ]
  },
  {
    "id": "e647d10feb3a0c180c237840af8e99ff",
    "title": "再宿石门志感",
    "authorName": "朱朴",
    "authorId": "e647d10feb3a0c18d1457b72d1457b72",
    "dynasty": "明",
    "content": [
      "清尊见月焚香待，拄杖敲门踏雪过。",
      "孤馆夜寒春梦短，落花风急雨声多。"
    ]
  },
  {
    "id": "e647d10feb3a0c18ff8683a7e3103925",
    "title": "春夜宿石门旧馆志感二首",
    "authorName": "朱朴",
    "authorId": "e647d10feb3a0c18d1457b72d1457b72",
    "dynasty": "明",
    "content": [
      "诗社于今已寂寥，旧游山水益萧条。",
      "忧来欲共精魂语，月冷灯昏不可招。"
    ]
  },
  {
    "id": "e647d10feb3a0c18ff8683a742157cb5",
    "title": "春夜宿石门旧馆志感二首",
    "authorName": "朱朴",
    "authorId": "e647d10feb3a0c18d1457b72d1457b72",
    "dynasty": "明",
    "content": [
      "踏翻船子是何时，灵爽升沉杳莫知。",
      "惟有门人缉香火，影堂风雨夜论诗。"
    ]
  },
  {
    "id": "e647d10feb3a0c18de30fcf6f8a10dcb",
    "title": "为勾溪画独钓图",
    "authorName": "朱朴",
    "authorId": "e647d10feb3a0c18d1457b72d1457b72",
    "dynasty": "明",
    "content": [
      "松吹凉生锦箨冠，鸟还云出坐中看。",
      "勾溪数亩清泠水，更着何人并钓竿。"
    ]
  },
  {
    "id": "e647d10feb3a0c18860fa01029436f35",
    "title": "为僧浩公画雪嵓图",
    "authorName": "朱朴",
    "authorId": "e647d10feb3a0c18d1457b72d1457b72",
    "dynasty": "明",
    "content": [
      "雪嵓道者僧中杰，踏雪曾参雪窦禅。",
      "归到雪岩心似水，梅花纸帐日高眠。"
    ]
  },
  {
    "id": "e647d10feb3a0c186a7ebfd35525c9be",
    "title": "访许云村不遇",
    "authorName": "朱朴",
    "authorId": "e647d10feb3a0c18d1457b72d1457b72",
    "dynasty": "明",
    "content": [
      "发兴寻闲为破闲，闲人底事出青山。",
      "春风似惜空归去，一路飞花送客还。"
    ]
  },
  {
    "id": "e647d10feb3a0c18ed6dd33d3b52cb5c",
    "title": "雪景",
    "authorName": "朱朴",
    "authorId": "e647d10feb3a0c18d1457b72d1457b72",
    "dynasty": "明",
    "content": [
      "水映平林雪满山，孤舟撑出断桥湾。",
      "梅花未漏春消息，闲向湖边载鹤还。"
    ]
  },
  {
    "id": "e647d10feb3a0c1884ef43a2737dcc59",
    "title": "红梅",
    "authorName": "朱朴",
    "authorId": "e647d10feb3a0c18d1457b72d1457b72",
    "dynasty": "明",
    "content": [
      "寒花本是冰霜面，怪见谁家雪里红。",
      "应恐路人轻着眼，故将颜色换春风。"
    ]
  },
  {
    "id": "e647d10feb3a0c1818870b9cd9389e1d",
    "title": "孝隐村沈元懋国初人夏荣作孝子传程都宪巽隐为跋于后",
    "authorName": "朱朴",
    "authorId": "e647d10feb3a0c18d1457b72d1457b72",
    "dynasty": "明",
    "content": [
      "巽隐为书元懋传，昌黎曾作董生行。",
      "安丰县即丰山里，今古同存孝隐名。"
    ]
  },
  {
    "id": "e647d10feb3a0c181d97863a07ccbfa2",
    "title": "为朱南野画扇",
    "authorName": "朱朴",
    "authorId": "e647d10feb3a0c18d1457b72d1457b72",
    "dynasty": "明",
    "content": [
      "镜中白发星星变，江上青山日日闲。",
      "尽向镜中忧白发，谁来江上看青山。"
    ]
  },
  {
    "id": "e647d10feb3a0c18eb8380ce481a8c0d",
    "title": "为养泉上人题",
    "authorName": "朱朴",
    "authorId": "e647d10feb3a0c18d1457b72d1457b72",
    "dynasty": "明",
    "content": [
      "洗钵修斋煮茗芽，道心涵泳静尘砂。",
      "闲来礼佛无馀供，汲取瓷瓶浸野花。"
    ]
  },
  {
    "id": "e647d10feb3a0c18d8aa9c87ec4800db",
    "title": "鸡冠花",
    "authorName": "朱朴",
    "authorId": "e647d10feb3a0c18d1457b72d1457b72",
    "dynasty": "明",
    "content": [
      "绛帻昂藏绿叶稀，凌风起舞欲高飞。",
      "无因为报天门晓，独立闲阶顾羽衣。"
    ]
  },
  {
    "id": "e647d10feb3a0c18848beb5a3bba92ec",
    "title": "联节坊张方洲二姫剪发自誓邑闻于朝表其门",
    "authorName": "朱朴",
    "authorId": "e647d10feb3a0c18d1457b72d1457b72",
    "dynasty": "明",
    "content": [
      "剪落乌云四十秋，死生孤苦雪盈头。",
      "金兰玉树联芳第，不数张家燕子楼。"
    ]
  },
  {
    "id": "e647d10feb3a0c1820abc1d52aae395a",
    "title": "画寄孙白峰",
    "authorName": "朱朴",
    "authorId": "e647d10feb3a0c18d1457b72d1457b72",
    "dynasty": "明",
    "content": [
      "枫落吴江叹索群，草青南浦正思君。",
      "春深不见归飞雁，独上危峰望夕曛。"
    ]
  },
  {
    "id": "e647d10feb3a0c18264ea6163856d0d1",
    "title": "近山为徐履卿题",
    "authorName": "朱朴",
    "authorId": "e647d10feb3a0c18d1457b72d1457b72",
    "dynasty": "明",
    "content": [
      "垂萝绝壁好跻扳，只隔烟岚数步间。",
      "不用移居深处隐，桃源风景在人寰。"
    ]
  },
  {
    "id": "e647d10feb3a0c18372cba74e5ef6660",
    "title": "孝子顾子芳刻木为母奉事如生及顺继母慈孝相感以诗嘉之二首",
    "authorName": "朱朴",
    "authorId": "e647d10feb3a0c18d1457b72d1457b72",
    "dynasty": "明",
    "content": [
      "刻木为娘刻意深，视成怡悦听成音。",
      "雕工易刻慈亲貌，难刻人间孝子心。"
    ]
  },
  {
    "id": "e647d10feb3a0c18372cba7410a5ef86",
    "title": "孝子顾子芳刻木为母奉事如生及顺继母慈孝相感以诗嘉之二首",
    "authorName": "朱朴",
    "authorId": "e647d10feb3a0c18d1457b72d1457b72",
    "dynasty": "明",
    "content": [
      "事死怜君若事生，母无前后孝俱成。",
      "卧冰守柰千年后，肯许王祥独擅名。"
    ]
  },
  {
    "id": "e647d10feb3a0c184020ef5d0a7b7220",
    "title": "山中晚行",
    "authorName": "朱朴",
    "authorId": "e647d10feb3a0c18d1457b72d1457b72",
    "dynasty": "明",
    "content": [
      "烟光寂寞夕阳时，远近钟声即复离。",
      "路静久无尘鸟迹，客来惟有鹤先知。"
    ]
  },
  {
    "id": "e647d10feb3a0c182967dd3ac982d4a9",
    "title": "送汪白野还杭立春日",
    "authorName": "朱朴",
    "authorId": "e647d10feb3a0c18d1457b72d1457b72",
    "dynasty": "明",
    "content": [
      "野寺门前江可怜，柳条难系木兰船。",
      "穷郊岁晚冰霜合，刚待春风上别筵。"
    ]
  },
  {
    "id": "e647d10feb3a0c182af5932c492d8475",
    "title": "杨公祠",
    "authorName": "朱朴",
    "authorId": "e647d10feb3a0c18d1457b72d1457b72",
    "dynasty": "明",
    "content": [
      "敬诵杨公传，其如嘅叹何。",
      "行求前代少，恩感后人多。",
      "翠琰非无刻，甘棠未足歌。",
      "仪刑空想像，涕泗欲滂沱。",
      "直节曾谁桡，精灵信不磨。",
      "愿焉宾陆相，千载食嘉禾。"
    ]
  },
  {
    "id": "e647d10feb3a0c180377cef914b2e29d",
    "title": "雨中寄勾溪",
    "authorName": "朱朴",
    "authorId": "e647d10feb3a0c18d1457b72d1457b72",
    "dynasty": "明",
    "content": [
      "冥冥稻花雨，漠漠野云秋。",
      "飒响悲黄落，丝飞乱白头。",
      "乍于灯下细，偏傍枕边稠。",
      "累月宁苏旱，愆时却送愁。",
      "湿萤仍草莽，迷鹤独林丘。",
      "天地非无为，江湖可散忧。",
      "积阴霾御气，深淖阻宸游。",
      "忍冻吾庐足，啼饥比屋侔。",
      "自非原宪病，谁是子桑俦。",
      "颇忆钓鱼伴，孤吟蘅杜洲。"
    ]
  },
  {
    "id": "e647d10feb3a0c187b6eb47e7aa0d1a0",
    "title": "送沈秦川婿之任江西宪副",
    "authorName": "朱朴",
    "authorId": "e647d10feb3a0c18d1457b72d1457b72",
    "dynasty": "明",
    "content": [
      "豫章城上大江西，台宪恩书拜紫泥。",
      "豸绣乍围金带重，宫花犹压帽檐低。",
      "九天霖雨随车毂，三楚风云入马蹄。",
      "魏阙朝班遥想像，高堂禄养喜扶携。",
      "滕王阁据江山胜，五老峰攒翠黛齐。",
      "官舍昼闲书满案，讼庭人静草生蹊。",
      "青云壮志方驰骤，白首离怀易惨悽。",
      "他日相思闻过雁，莫辞书札重缄题。"
    ]
  },
  {
    "id": "e647d10feb3a0c18af232d4880595dc8",
    "title": "僧半筠",
    "authorName": "朱朴",
    "authorId": "e647d10feb3a0c18d1457b72d1457b72",
    "dynasty": "明",
    "content": [
      "山僧寂寞老无伴，把玩修竹情何长。",
      "夜深禅定万籁息，僧邪竹邪俱两忘。"
    ]
  },
  {
    "id": "e647d10feb3a0c18ee754c5848c769fc",
    "title": "采莲曲",
    "authorName": "朱朴",
    "authorId": "e647d10feb3a0c18d1457b72d1457b72",
    "dynasty": "明",
    "content": [
      "湖南采莲子，湖北采芙蓉。莲子心犹苦，芙蓉花自红。",
      "日暮高歌下烟渚，鸳鸯飞过湖东去。"
    ]
  },
  {
    "id": "e647d10feb3a0c18e8b0a0c11751ca26",
    "title": "董两湖扇图",
    "authorName": "朱朴",
    "authorId": "e647d10feb3a0c18d1457b72d1457b72",
    "dynasty": "明",
    "content": [
      "南湖春水平，北湖春草绿。中有击楫人，解唱沧浪曲。",
      "残阳在山曲未终，万壑天风振林木。"
    ]
  },
  {
    "id": "e647d10feb3a0c18b6ed70f39d28fa82",
    "title": "采菱词",
    "authorName": "朱朴",
    "authorId": "e647d10feb3a0c18d1457b72d1457b72",
    "dynasty": "明",
    "content": [
      "采菱南塘下，水深菱叶稀。",
      "菱花比妆镜，菱叶比罗衣。",
      "轻风漾楫去，落日唱歌归。",
      "无情两白鸟，来往趁船飞。"
    ]
  },
  {
    "id": "e647d10feb3a0c183b27763d79bf683e",
    "title": "澄心",
    "authorName": "朱朴",
    "authorId": "e647d10feb3a0c18d1457b72d1457b72",
    "dynasty": "明",
    "content": [
      "卧病诸缘绝，澄心万虑空。",
      "闭门移白日，高树落清风。",
      "晚节青藜杖，家资绿酒筒。",
      "怀人不可见，吟断寂寥中。"
    ]
  },
  {
    "id": "e647d10feb3a0c182e5fe8d2c3d37ec0",
    "title": "天宁寺天风海月楼",
    "authorName": "朱朴",
    "authorId": "e647d10feb3a0c18d1457b72d1457b72",
    "dynasty": "明",
    "content": [
      "水竹西林台殿隈，平地涌出高崔嵬。",
      "南山苍翠可揽结，下方城郭相萦回。",
      "天风垂帘白云散，海月到枕寒潮来。",
      "倚阑中夜发清啸，声入乱峰嵓谷摧。"
    ]
  },
  {
    "id": "e647d10feb3a0c18503c6f895a8c7878",
    "title": "题画",
    "authorName": "朱朴",
    "authorId": "e647d10feb3a0c18d1457b72d1457b72",
    "dynasty": "明",
    "content": [
      "有美人兮山中，被素发兮颜童。衣薜荔兮冠芙蓉，饮碧涧兮抚长松。",
      "陟高冈兮舒啸，振林谷兮天风。"
    ]
  },
  {
    "id": "e647d10feb3a0c18668d7a0a712c93e9",
    "title": "画林谷图",
    "authorName": "朱朴",
    "authorId": "e647d10feb3a0c18d1457b72d1457b72",
    "dynasty": "明",
    "content": [
      "山寂寂兮出云，石潏潏兮泉流。有美人兮山中，远纷庞兮焉求。",
      "歌白石兮荫碧松，侣樵牧兮麋鹿与游。霹雳魍魉兮风飕飕，耳无闻兮目无见，处穷谷兮心无忧。"
    ]
  },
  {
    "id": "e647d10feb3a0c1805b18fa811ff8078",
    "title": "山中怀远人",
    "authorName": "朱朴",
    "authorId": "e647d10feb3a0c18d1457b72d1457b72",
    "dynasty": "明",
    "content": [
      "空山阒寂兮无人，麋鹿猿狖兮成群。风瑟瑟兮自起，泉潏潏兮相闻。",
      "晨光发兮，日夕色暝兮归云。独怊怅兮登陟，渺予怀兮思君。"
    ]
  },
  {
    "id": "e647d10feb3a0c182287851dd7e502a2",
    "title": "画",
    "authorName": "朱朴",
    "authorId": "e647d10feb3a0c18d1457b72d1457b72",
    "dynasty": "明",
    "content": [
      "花落兮莺啼，水流兮清溪。王孙不归兮日暮，芳草碧色兮萋萋。",
      "感良辰之遄往，终岩壑而卑栖。求大药之可得，望蓬山之高兮不可以跻。"
    ]
  },
  {
    "id": "e647d10feb3a0c180a49c0847aa15183",
    "title": "拙庵",
    "authorName": "朱朴",
    "authorId": "e647d10feb3a0c18d1457b72d1457b72",
    "dynasty": "明",
    "content": [
      "陇西鹦鹉能人言，林下鸤鸠拙如我。",
      "鸤鸠饮啄田野闲，鹦鹉雕笼怨人锁。",
      "举世悠悠机事深，岂有机事无机心。",
      "徒令乞巧向天女，未若灌畦从汉阴。"
    ]
  },
  {
    "id": "e647d10feb3a0c18f9d28329c4aaed2b",
    "title": "戴文进风雨归渔图",
    "authorName": "朱朴",
    "authorId": "e647d10feb3a0c18d1457b72d1457b72",
    "dynasty": "明",
    "content": [
      "长风吹林群木亚，雨脚如麻水如泻。",
      "前山咫尺隔杳冥，江黑云昏日将夜。",
      "老翁卷网归去休，有鱼无鱼何足忧。",
      "危樯十丈赀货重，愁杀三江估客舟。"
    ]
  },
  {
    "id": "e647d10feb3a0c18cfb67bae46dd0e7e",
    "title": "秋夜吟四章",
    "authorName": "朱朴",
    "authorId": "e647d10feb3a0c18d1457b72d1457b72",
    "dynasty": "明",
    "content": [
      "更漏长，枕簟凉。佳人思清夜，游子悲故乡。东方未明河半落，北斗正挂天中央，谁家和泪捣衣裳。"
    ]
  },
  {
    "id": "e647d10feb3a0c18cfb67bae4a12603f",
    "title": "秋夜吟四章",
    "authorName": "朱朴",
    "authorId": "e647d10feb3a0c18d1457b72d1457b72",
    "dynasty": "明",
    "content": [
      "城上角，城下柝。独宿梦魂惊，罢吟怀抱恶。江上秋风鸿雁来，芙蓉杨柳俱萧索，谁家吹笛梅花落。"
    ]
  },
  {
    "id": "e647d10feb3a0c18cfb67bae2958d1d5",
    "title": "秋夜吟四章",
    "authorName": "朱朴",
    "authorId": "e647d10feb3a0c18d1457b72d1457b72",
    "dynasty": "明",
    "content": [
      "风披披，露凄凄。草虫互相语，林鸟无定栖。人来不来关塞隔，月出未出天河低，谁家屋头乌夜啼。"
    ]
  },
  {
    "id": "e647d10feb3a0c18cfb67bae0d0f3356",
    "title": "秋夜吟四章",
    "authorName": "朱朴",
    "authorId": "e647d10feb3a0c18d1457b72d1457b72",
    "dynasty": "明",
    "content": [
      "灯的的，虫唧唧。香炉馀死灰，漏残咽寒滴。孤萤入屋穿北牖，缺月流光隐东壁，谁家机杼当窗织。"
    ]
  },
  {
    "id": "e647d10feb3a0c18a56cde67f4c74f26",
    "title": "睡鹤图",
    "authorName": "朱朴",
    "authorId": "e647d10feb3a0c18d1457b72d1457b72",
    "dynasty": "明",
    "content": [
      "有鸟有鸟巢蓬莱，玄裳缟袂非凡胎。",
      "仙人豢之驭为驾，万里一息仍归来。",
      "归来容与琼瑶窟，饮灵泉兮餐药物。",
      "圆吭无声风露清，倦翼低垂雪霜白。",
      "紫芝香暖栖丹霞，梦魂去绕天之涯。",
      "舟中赤壁三更夜，月下青田千里家。",
      "洞口鸾声吹梦醒，满地苍苔白云冷。",
      "人间可望不可攀，极目烟霄微有影。"
    ]
  },
  {
    "id": "e647d10feb3a0c18489d1305b56be69e",
    "title": "铁砚歌",
    "authorName": "朱朴",
    "authorId": "e647d10feb3a0c18d1457b72d1457b72",
    "dynasty": "明",
    "content": [
      "我家有墨砚，乃是歙溪石。岁久磨不穿，腻若马肝色。",
      "厓翁为题铭，谓可百金直。吾师铁砚如我墨砚圆，圈子中间藏太极。",
      "当时出冶后入土，千载犹存火痕赤。得非蕤宾青，无乃鬼国黑。",
      "磨墨铿有声，蘸笔润无迹。铜雀足瑕疵，临洮多媚质。",
      "吾师得此殊可惜，经卷香炉同几席。师能学帖怀素书，千个芭蕉为渠摘。",
      "师能临摹贯休画，五百圣僧从此出。麝煤散入五戒香，水影流成八功德。",
      "呜呼我家墨砚空有材，老懒无成每枯涩。何如吾师铁砚坚且奇，喜动骚人与豪客。",
      "明窗净榻日日临池来洗翰，直欲百世相传镇重维摩室。"
    ]
  },
  {
    "id": "e647d10feb3a0c183403f68179fa7cfb",
    "title": "赵千里画夏景",
    "authorName": "朱朴",
    "authorId": "e647d10feb3a0c18d1457b72d1457b72",
    "dynasty": "明",
    "content": [
      "积雨新晴涨溪水，黄鹂交交啼不已。",
      "南风微动水晶帘，百合花开绿阴里。",
      "重楼叠阁俯层台，台下碧树参差回。",
      "琼轩倒影入溪水，十二雕阑相对开。",
      "幽兰药草香涧谷，曲径莓苔随意绿。",
      "迟迟白石茶臼鸣，应有人家隔深麓。",
      "博山烟断香未消，玉钩素箔悬冰绡。",
      "床头古书忽在手，只有爽气无炎歊。",
      "长安街头困行旅，满面黄尘汗如雨。",
      "不知有客方晏然，展席临流坐清暑。",
      "当时画史非常徒，含朱舐绿精临摹。",
      "四百馀年落人世，至今名家称伯驹。",
      "南州火云光崒嵂，净扫华堂挂长日。",
      "对之不觉融心神，疑有寒泉落虚壁。"
    ]
  },
  {
    "id": "e647d10feb3a0c1809f5a308e0a349ef",
    "title": "次戴双湖子陵高长句",
    "authorName": "朱朴",
    "authorId": "e647d10feb3a0c18d1457b72d1457b72",
    "dynasty": "明",
    "content": [
      "子陵高，高于山，深于水，竿头一丝缕，力能回挽两汉之清风。",
      "羊裘蒙茸不为贱，麟阁嵯峨安足崇。君臣义分本鱼水，朋友意气犹云龙。",
      "富春之田可以饱我腹，桐江之水可以洁我衷。客星入座犯天子，物色想像由良工。",
      "古人有至论，仕者乃为通。唐尧世远荣禄驰，剩见此老巢由同。",
      "吾闻七里滩前利名路，纷纷冠盖时相逢。低头顿足不敢蹑崖岸，上有子陵先生一亩烟霞宫。",
      "光华高出日月上，气节直与乾坤终。君不见汉家宫阙芜已尽，寒云蔓草迷秋宫。",
      "子陵钓台至今在，伟哉万古真英雄，呜呼伟哉万古真英雄。"
    ]
  },
  {
    "id": "e647d10feb3a0c180c908a1a77dbbc31",
    "title": "十月望日张西野小楼宴集",
    "authorName": "朱朴",
    "authorId": "e647d10feb3a0c18d1457b72d1457b72",
    "dynasty": "明",
    "content": [
      "城中有高楼，十二红阑干。",
      "丹梯下平地，飞甍入云端。",
      "一朝异时事，榛莽生凄寒。",
      "小楼可丈许，亦足罗杯盘。",
      "佳客不在多，八九相盘桓。",
      "置身固言窄，置心有馀宽。",
      "孟冬风日温，会合尽所欢。",
      "寒山拂烟翠，霜叶流朱丹。",
      "冥飞见高鸿，长啸惊白鸾。",
      "徘徊不能去，落日光团团。"
    ]
  },
  {
    "id": "e647d10feb3a0c18884e29e12ac8b3d4",
    "title": "丰厓社饮席上闻前星之喜分韵得国字",
    "authorName": "朱朴",
    "authorId": "e647d10feb3a0c18d1457b72d1457b72",
    "dynasty": "明",
    "content": [
      "列圣垂大统，吾皇绍华国。",
      "心同天地仁，阳春育群物。",
      "元卿立中朝，壮士守疆埸。",
      "臣伏来四裔，恩化被蛮貊。",
      "峨峨蓬莱殿，亹亹诗书窟。",
      "熙熙十五载，过眼犹顷刻。",
      "所怀惟春宫，修省慎厥德。",
      "圣祖在天灵，上帝相感格。",
      "今兹岁丙申，孟冬戊子吉。",
      "煌煌前星耀，太子降坤阈。",
      "玉皇亲抱送，大宝非偶得。",
      "雏凤下高冈，潜蛟起溟渤。",
      "流虹烛宫闱，异香散庭掖。",
      "日月分重瞳，山河秀骨骼。",
      "天子开龙颜，圣母悦慈色。",
      "玉音中使传，群臣正袍笏。",
      "万方集朝贺，笺奏来玉帛。",
      "金鸡忽翱翔，丹诏方烜赫。",
      "大哉寰宇内，和气蔼边域。",
      "迁谪返遐陬，蠲除遍阡陌。",
      "野夫田间农，欢忭释愚惑。",
      "再拜祈千秋，千秋永无厄。",
      "滔滔黄河流，郁郁南山柏。"
    ]
  },
  {
    "id": "e647d10feb3a0c182574354be70da6d8",
    "title": "谷日宴答孙朴居得湖字",
    "authorName": "朱朴",
    "authorId": "e647d10feb3a0c18d1457b72d1457b72",
    "dynasty": "明",
    "content": [
      "人日不作阴，是岁终无虞。",
      "今辰谷日晴，百谷美而腴。",
      "吾民赖生成，安能不欢娱。",
      "轩轩庙堂客，溷我耕樵徒。",
      "骑马衣绣衣，烹鲜提玉壶。",
      "向荣木欣欣，鸣禽亦喧呼。",
      "条风东北来，畅然纾郁纡。",
      "高歌豳风诗，音声间吴歈。",
      "乐矣非无忧，后乐在江湖。"
    ]
  },
  {
    "id": "e647d10feb3a0c18e5367d8ee4187c53",
    "title": "苦哉行",
    "authorName": "朱朴",
    "authorId": "e647d10feb3a0c18d1457b72d1457b72",
    "dynasty": "明",
    "content": [
      "年荒莫蠲粮，蠲粮民益荒。",
      "岁歉莫赈济，赈济民益伤。",
      "虚名及小户，米入官家仓。",
      "仅为公门需，那得充饥肠。",
      "苦哉复苦哉，淫雨天降殃。",
      "但闻流水声，不见白日光。",
      "菜甲短栖亩，麦苗已委黄。",
      "湿薪及烂槎，其价十倍强。",
      "二月春已半，桃李无艳阳。",
      "出门泥淖深，况复多虎狼。",
      "苦哉难重陈，泪下沾衣裳。"
    ]
  },
  {
    "id": "e647d10feb3a0c18faec0723170fde40",
    "title": "纪事",
    "authorName": "朱朴",
    "authorId": "e647d10feb3a0c18d1457b72d1457b72",
    "dynasty": "明",
    "content": [
      "弘治岁乙丑，秋月已逾仲。",
      "重阳后第四，夜半天宇空。",
      "月落斗指寅，谯笛将四弄。",
      "老我贪睡汉，布被寒独拥。",
      "忽然床席振，彳亍惊我梦。",
      "起坐急披衣，身仆心愈恐。",
      "铿然堕屋瓦，戛尔摇柱栋。",
      "灯底翻膏油，壁下倒齑瓮。",
      "老妻呼难言，稚子亦号恸。",
      "始惑稍方悟，乃知是地动。",
      "传闻心胆寒，目击毛骨悚。",
      "夫惟地静物，奚乃健而踊。",
      "或云气纾缩，阴结浊且重。",
      "或云鳌背负，是否鳞甲耸。",
      "知者既云寡，言者徒尔众。",
      "得非世运关，妖孽先发纵。",
      "为语当路人，修省勿蒙慬。",
      "谆谆二苏诗，我语安足用。"
    ]
  },
  {
    "id": "e647d10feb3a0c1843ba663df3ac31f6",
    "title": "怀节篇",
    "authorName": "朱朴",
    "authorId": "e647d10feb3a0c18d1457b72d1457b72",
    "dynasty": "明",
    "content": [
      "吾家老祖母，吴姓里中女。",
      "洪武乙丑生，既长归吾祖。",
      "行年二十九，吾祖遽作古。",
      "上侍老曾姑，下抚吾幼父。",
      "父始年六期，从父方学乳。",
      "饥寒更死丧，茕独事嫁娶。",
      "虽有薄田庐，未足输官府。",
      "恒产及性命，持护弗失所。",
      "秋蓬断孤根，九鼎悬一缕。",
      "哀哀十五年，父稍立门户。",
      "觊觎岂无人，决冽中有主。",
      "其间少差失，一坠不可举。",
      "我父尚莫保，我辈安足数。",
      "细故天莫知，不得伸伛偻。",
      "但能获微祉，强健力辛苦。",
      "卒成化己丑，世寿七十五。",
      "呜呼我生晚，耳及热肠腑。",
      "抱此感激恩，徒切一无补。",
      "惟恐后来人，日远谁与语。",
      "不见沟洫水，源塞流乃阻。",
      "不见草与木，本敝枝即腐。",
      "因为怀节篇，揭之旧茅宇。"
    ]
  },
  {
    "id": "e647d10feb3a0c1877ea2503040bb738",
    "title": "哭姊丈沈宏度",
    "authorName": "朱朴",
    "authorId": "e647d10feb3a0c18d1457b72d1457b72",
    "dynasty": "明",
    "content": [
      "公昔姻我家，我发未受束。",
      "公今去人世，我发亦已秃。",
      "周亲能几何，断我残手足。",
      "平生数见面，一岁难五六。",
      "况兹永诀绝，长往不可复。",
      "我姊苟存活，短焰然寸烛。",
      "岁月坐成暮，谁来慰幽独。",
      "芒棘刺我肠，冰炭置我腹。",
      "添我头上霜，销我骨中肉。",
      "钟情与愁激，饮泪不成哭。",
      "仰天天为高，俯地地难缩。",
      "却恨海门山，青青长在目。"
    ]
  },
  {
    "id": "e647d10feb3a0c1822e97d3ab332d0d0",
    "title": "巢鹊篇",
    "authorName": "朱朴",
    "authorId": "e647d10feb3a0c18d1457b72d1457b72",
    "dynasty": "明",
    "content": [
      "野鹊共林樾，安巢异枝柯。",
      "口衔寒木樵，缠绵缉藤萝。",
      "物情溺便利，奈此欺罔何。",
      "心怀用力少，意谓成功多。",
      "瞰亡乃相窃，往来递经过。",
      "东巢不得成，西鹊徒奔波。",
      "辛苦旬日馀，两树无完窠。",
      "触物感我情，叹息成蹉跎。",
      "世人好攘夺，利欲争纷拿。",
      "灭公以私心，自足靡有他。",
      "楚汉割鸿沟，讵能息干戈。",
      "三国定鼎足，未必安山河。",
      "终焉一抔土，蔓草埋岩阿。",
      "何如顺事天，勿伤同类和。"
    ]
  },
  {
    "id": "e647d10feb3a0c189c097bbbf189c4cc",
    "title": "沈列女",
    "authorName": "朱朴",
    "authorId": "e647d10feb3a0c18d1457b72d1457b72",
    "dynasty": "明",
    "content": [
      "君不见桃李花，随风飘宕落谁家。又不见君子竹，叶叶冰霜守寒绿。",
      "忠臣许身能殉国，列女许身心不惑。沈家有女子，未嫁夫已死。",
      "自言生为夫家人，死作夫家鬼。有眼不识夫君面，妾心如石不可转。",
      "有足不及夫家门，妾身安得如车轮。东流之水来胥溪，万年不复流向西。",
      "妾身愿随水流去，直到黄泉葬夫处。嗟哉陆家女死馀千年，今得此女心同然。",
      "后恐太史遗青编，援笔特书贞女篇。"
    ]
  },
  {
    "id": "e647d10feb3a0c18b41fc0437a5abe68",
    "title": "向烈妇歌",
    "authorName": "朱朴",
    "authorId": "e647d10feb3a0c18d1457b72d1457b72",
    "dynasty": "明",
    "content": [
      "王家淑女向氏郎，年少结发从爷娘。",
      "红丝牵幕归洞房，春风一见桃李芳。",
      "良人赋命尺寸长，奄忽弃妾成沦亡。",
      "绣帏割裂双鸳鸯，秦楼凤去遗孤凰。",
      "愿随良人死不妨，夫柩在室姑在堂。",
      "糟糠素食麻衣裳，重门一闭严风霜。",
      "门外荆棘多豺狼，妾身安得如㹠羊。",
      "口欲绝食姑乃防，截足断臂肢体伤。",
      "此身未死忧未忘，此志一决愿已偿。",
      "袖中白练夫所将，脱手系颈悬空梁。",
      "精灵飘逐云飞扬，含笑已在良人旁。",
      "天寒月黑夜未央，白日杲杲生昼光。",
      "呜呼世有男子行，驰逐富贵声利场。",
      "一朝事势逢更张，随流逐溷堕渺茫。",
      "贤哉一女千男强，菊枯兰槁根蒂香。",
      "金镌玉刻懿德彰，特立衰世扶纲常。"
    ]
  },
  {
    "id": "e647d10feb3a0c184c88a89c7192e0c0",
    "title": "寒食行",
    "authorName": "朱朴",
    "authorId": "e647d10feb3a0c18d1457b72d1457b72",
    "dynasty": "明",
    "content": [
      "寒食清明天气晴，家家上坟齐出城。小家丛冢不栽树，虽有纸钱无挂处。",
      "大家新坟松柏多，罗城石柱高嵯峨。儿孙跪拜女妇笑，杜鹃啼血黄鹂歌。",
      "谁家古坟生荒草，满地落花人不扫。当时从葬极繁华，碑碣犹书凤鸾诰。",
      "凿地聚土作玄宫，术人指点来三公。三公不来术人去，只有石兽嘶秋风。",
      "子孙流落无可奈，翻道此坟风水害。又疑棺椁有金银，掘作平田向人卖。",
      "呜呼世间万事空纷纭，贵贱变化皆浮云。生前但有一杯酒，身后何须三尺坟。"
    ]
  },
  {
    "id": "e647d10feb3a0c185081097e4c4dfe24",
    "title": "细腰蜂为群儿所伤有感而作",
    "authorName": "朱朴",
    "authorId": "e647d10feb3a0c18d1457b72d1457b72",
    "dynasty": "明",
    "content": [
      "蜾蠃蜾蠃，草下青虫衔一个。飞去飞来绕户庭，呜呜有声祝类我。",
      "孩儿害物何不仁，驱逐顿令巢穴破。当时远计为儿孙，远计无凭近成祸。",
      "因之令人三叹息，黄蜂采花劳羽翼。辛苦功成不得食，割作他人口中蜜。",
      "春风三月桃李时，不如就使花狼藉。"
    ]
  },
  {
    "id": "e647d10feb3a0c18613d072b4f86a977",
    "title": "大麦谣",
    "authorName": "朱朴",
    "authorId": "e647d10feb3a0c18d1457b72d1457b72",
    "dynasty": "明",
    "content": [
      "谷中之粗惟大麦，老农岁饥如玉粒。何意天将绝人食，十亩不得收一石。",
      "陈红无钱充贵籴，三日不饭无气力。母妻嗷嗷儿女泣，旱苗不雨生蟊螣。",
      "君不见城中官长不忧耕不忧织，日日公堂命筵席。",
      "肉羹鱼脯嗔，变色怒把里翁鞭。"
    ]
  },
  {
    "id": "e647d10feb3a0c18ab94b53e8bfd2837",
    "title": "四十卖妇谣",
    "authorName": "朱朴",
    "authorId": "e647d10feb3a0c18d1457b72d1457b72",
    "dynasty": "明",
    "content": [
      "东家少妇价万钱，西家大妇五六千。",
      "痴儿肚肠铁石坚，妇人性命徒苟延。",
      "不关恩爱无因缘，又非两情相弃捐。",
      "灶前数日无火烟，腹中饿病何由痊。",
      "官家赈贷解倒悬，予夺已属豪民权。",
      "初来写券涕泗涟，放手恸哭声彻天。",
      "肢体割裂心连牵，恨不死别归黄泉。",
      "明朝捉落江南船，只有去日无归年。",
      "怀中弱息呱呱然，抛掷竟堕蛟螭涎。",
      "风吹落花江水边，蓬漂梗断不复联。",
      "妇人去家何足怜，风俗所系谁之愆。",
      "我今歌此卖妇篇，倩谁写入筝琶弦。",
      "官家早晚开玳筵，一弹一唱公堂前。"
    ]
  },
  {
    "id": "e647d10feb3a0c1820c2a71e7760c810",
    "title": "东家篇",
    "authorName": "朱朴",
    "authorId": "e647d10feb3a0c18d1457b72d1457b72",
    "dynasty": "明",
    "content": [
      "东家起高楼，易主了官债。西家营墓圹，于制颇有碍。",
      "迁移蚁封垤，弃置如土块。长绳拽石柱，柱折割尔爱。",
      "君不闻楼台未起鬼先瞰，造物乘除宛然在。自得还自失，谁成复谁败。",
      "花开花谢由春风，免使他年子孙卖。"
    ]
  },
  {
    "id": "e647d10feb3a0c18b43ba91c22a3e95e",
    "title": "天宁寺前堤岸四十丈许王本仁者舍百金筑成官道董实夫作记余为歌之",
    "authorName": "朱朴",
    "authorId": "e647d10feb3a0c18d1457b72d1457b72",
    "dynasty": "明",
    "content": [
      "寺前古堤四百尺，水激沙崩地卑湿。",
      "年深日远坍近墙，人马交驰路欹侧。",
      "王君克家馀百金，病涉似有忧民心。",
      "麾金买石砌长岸，坦道如砥功何深。",
      "行人伫立惊且叹，中有富儿邪目看。",
      "有钱何不遗子孙，却与他人作闲干。",
      "不知积金遗子孙，子孙为金翻误身。",
      "逋租役占犯刑狱，奢侈荡费随风尘。",
      "王君石堤坚不坏，百年千年镇长在。",
      "不须更道求福缘，仗义散财心独快。",
      "耳傍岂无懊恼词，慷慨勇决真男儿。",
      "世人读书空达理，此道寥寥谁得知。"
    ]
  },
  {
    "id": "e647d10feb3a0c1814a95fbff4543c67",
    "title": "题文衡山竹",
    "authorName": "朱朴",
    "authorId": "e647d10feb3a0c18d1457b72d1457b72",
    "dynasty": "明",
    "content": [
      "衡山先生玉堂客，援笔戏写青琅玕。",
      "萧萧瘦干疏疏叶，疑有清风六月寒。"
    ]
  },
  {
    "id": "e647d10feb3a0c187fa82a59753db05b",
    "title": "上已同友辈村郊行乐",
    "authorName": "朱朴",
    "authorId": "e647d10feb3a0c18d1457b72d1457b72",
    "dynasty": "明",
    "content": [
      "三月三日出郭行，风和日暄天气晴。",
      "衔泥补巢旧家燕，隔水唤春何处莺。",
      "垆头小姫酒正熟，道傍古坟人自耕。",
      "劝君行乐贵及早，明日清明花满城。"
    ]
  },
  {
    "id": "e647d10feb3a0c18af2a686a048ffe90",
    "title": "谷芳上人创二石桥谢以画并题",
    "authorName": "朱朴",
    "authorId": "e647d10feb3a0c18d1457b72d1457b72",
    "dynasty": "明",
    "content": [
      "村径两徒杠，津岐赖相接。",
      "岁久木尽摧，来往多病涉。",
      "吾师好施予，毅然探囊箧。",
      "伐石来西山，架梁通便捷。",
      "摅心不知劳，旬日足功业。",
      "行人履坦途，无复待舟楫。",
      "平生好修葺，于此意自惬。",
      "福报固不图，一念历千劫。",
      "愿焉寿无疆，期颐稳登蹑。"
    ]
  },
  {
    "id": "e647d10feb3a0c18f28638f5068d40f7",
    "title": "悼孙太初",
    "authorName": "朱朴",
    "authorId": "e647d10feb3a0c18d1457b72d1457b72",
    "dynasty": "明",
    "content": [
      "太白山人谪仙李，气节风流无乃似。",
      "拄颊香炉瀑外烟，翻身采石矶头水。",
      "一从骑鲸飞上天，复来人间今几年。",
      "来无定踪去无迹，只有丽句人间传。",
      "终南山高几千里，苕溪霅溪渺涯涘。",
      "此老精灵何处归，还在西湖月明里。",
      "孤山放鹤招同心，巢阁先生林处士。"
    ]
  },
  {
    "id": "e647d10feb3a0c186743579cea211428",
    "title": "谢王雨舟灵寿杖",
    "authorName": "朱朴",
    "authorId": "e647d10feb3a0c18d1457b72d1457b72",
    "dynasty": "明",
    "content": [
      "武当山高几万丈，中有千年灵寿杖。",
      "金光玉芝秀所钟，生在青霞石嵓上。",
      "雨舟先生道者流，赠我一枝东海头。",
      "琅玕润滑铁坚瘦，昂首屈项苍精虬。",
      "老夫病足如跛鳖，藉此扶持少颠蹶。",
      "朝出横拖石壁云，暮归倒拄溪桥月。",
      "乘舟著篙马著鞭，凌高涉下无不便。",
      "为寻短句谢远意，绕径啄碎青苔钱。",
      "不愁化龙忽飞去，不愿提携朝玉陛。",
      "但愿长挑沽酒钱，日日登堂共君醉。"
    ]
  },
  {
    "id": "e647d10feb3a0c1888db6eafd8cd6b22",
    "title": "醉闲卷",
    "authorName": "朱朴",
    "authorId": "e647d10feb3a0c18d1457b72d1457b72",
    "dynasty": "明",
    "content": [
      "富翁买田过千亩，日日匆忙不饮酒。",
      "贫老无钱囊橐艰，日日饮酒醉且闲。",
      "富翁回首问贫老，酒尽囊空奈何好。",
      "贫老答曰翁不知，树上好花开几时。",
      "儿孙各有儿孙计，死抱黄金将付谁。"
    ]
  },
  {
    "id": "e647d10feb3a0c185e3465b1137104a3",
    "title": "哀湛秋江",
    "authorName": "朱朴",
    "authorId": "e647d10feb3a0c18d1457b72d1457b72",
    "dynasty": "明",
    "content": [
      "瓶锡江湖三十年，姓名遍与诗流传。",
      "山中老屋裹薜荔，一爨累月寒无烟。",
      "采辑盛音仍绣梓，行道参禅了生死。",
      "身事忙如风外云，心情淡若江头水。",
      "翩然踪迹归乎来，维摩示病销筋骸。",
      "一龛寒月锁委蜕，三昧热火烧成灰。",
      "老我交游痛凋丧，不解吾师脱凡相。",
      "肠断吟魂何处飞，也应只在秋江上。"
    ]
  },
  {
    "id": "e647d10feb3a0c18666e07335c3a3ef4",
    "title": "俞江村出二景为题",
    "authorName": "朱朴",
    "authorId": "e647d10feb3a0c18d1457b72d1457b72",
    "dynasty": "明",
    "content": [
      "一间两间茆屋，三树五树桃花。",
      "借问先生何处，钱塘江上人家。"
    ]
  },
  {
    "id": "e647d10feb3a0c18666e073301896277",
    "title": "俞江村出二景为题",
    "authorName": "朱朴",
    "authorId": "e647d10feb3a0c18d1457b72d1457b72",
    "dynasty": "明",
    "content": [
      "千顷黄云未割，数峰残雨初收。",
      "白雁度江南去，丹枫随水东流。"
    ]
  },
  {
    "id": "e647d10feb575a3939c7cc3ef6be7198",
    "title": "吊熊将军",
    "authorName": "李元表",
    "authorId": "e647d10feb575a39d1457b72d1457b72",
    "dynasty": "明",
    "content": [
      "寂寞花溪路，遗场客独来。",
      "驰驱频洒泪，怅望忽登台。",
      "日落千峰暮，天空万壑哀。",
      "平生忆古意，为尔重迟回。"
    ]
  },
  {
    "id": "e647d10feb575a39ad8dc326d8a875cf",
    "title": "过茅溪怀罗浮祁先生",
    "authorName": "李元表",
    "authorId": "e647d10feb575a39d1457b72d1457b72",
    "dynasty": "明",
    "content": [
      "忆昔同君此并壶，君忘吾忍对江湖。",
      "扁舟独洒空山泪，永夜重临片月孤。",
      "入袖烟霞晴欲把，避人涛浪暮堪呼。",
      "无由起汝悲歌饮，遮莫村醪懒自沽。"
    ]
  },
  {
    "id": "e647d10feb5c74ccd1e4074cabdcc855",
    "title": "为香山顾敬中题画",
    "authorName": "贺甫",
    "authorId": "e647d10feb5c74ccd1457b72d1457b72",
    "dynasty": "明",
    "content": [
      "芳草晴烟处处迷，画堂应在画桥西。",
      "花开记得寻君日，一路香风送马蹄。"
    ]
  },
  {
    "id": "e647d10feb5c74cc451fa6f78f6c4c46",
    "title": "题画次矫以明韵",
    "authorName": "贺甫",
    "authorId": "e647d10feb5c74ccd1457b72d1457b72",
    "dynasty": "明",
    "content": [
      "画舫西湖载酒行，藕花风度管弦声。",
      "余情未尽归来晚，杨柳池台月又生。"
    ]
  },
  {
    "id": "e647d10feb5c74cc241389099e5123b8",
    "title": "古诗二首",
    "authorName": "贺甫",
    "authorId": "e647d10feb5c74ccd1457b72d1457b72",
    "dynasty": "明",
    "content": [
      "焦桐古制作，乃是爨下材。",
      "金徽灿星斗，玉轸调风雷。",
      "宝之不欲弹，抚视日几回。",
      "囊韬籍文锦，有待知音来。"
    ]
  },
  {
    "id": "e647d10feb5c74cc241389092d271a87",
    "title": "古诗二首",
    "authorName": "贺甫",
    "authorId": "e647d10feb5c74ccd1457b72d1457b72",
    "dynasty": "明",
    "content": [
      "冶金铸为剑，精光射牛斗。",
      "锋铓带血腥，曾斩楼兰首。",
      "朅来开石函，忍作蛟龙吼。",
      "不将持赠人，当世承平久。"
    ]
  },
  {
    "id": "e647d10feb65a4175bbc34b1bf6c303d",
    "title": "仲春陈瑶光李伯跻先生招游青云山",
    "authorName": "罗锜",
    "authorId": "e647d10feb65a417d1457b72d1457b72",
    "dynasty": "明",
    "content": [
      "滟滟春波夹碧峰，佳时不负载郫筒。",
      "全堤翠湿松围老，二月寒轻柳带松。",
      "舒眺莫生今昔感，遨游同寄水云踪。",
      "归筇避却从桥险，一任江声送小𦨴。"
    ]
  },
  {
    "id": "e647d10feb65a41743158f2fd20503b5",
    "title": "家敬叔至值雨",
    "authorName": "罗锜",
    "authorId": "e647d10feb65a417d1457b72d1457b72",
    "dynasty": "明",
    "content": [
      "不共佳游亦有时，掀髯一见若新知。",
      "清斋只剪园中甲，凉荫如添户外枝。",
      "冒雨正思巾折角，避人非为酒攒眉。",
      "相留直待收残霭，出听流声满涧陂。"
    ]
  },
  {
    "id": "e647d10feb65a417144e2d08e463c62a",
    "title": "苏未人家仲冉至",
    "authorName": "罗锜",
    "authorId": "e647d10feb65a417d1457b72d1457b72",
    "dynasty": "明",
    "content": [
      "同上兰舟问小亭，石湖秋水共神形。",
      "山馀邃古惊人朴，路入花源见户扃。",
      "疏菊经霜颜露赭，新梅需雪蕊含青。",
      "藏无万卷兼鱼麦，一片归帆亦暂停。"
    ]
  },
  {
    "id": "e647d10feb669c8e7e1e6cceb5d1ef83",
    "title": "翠岩亭",
    "authorName": "唐守敬",
    "authorId": "e647d10feb669c8ed1457b72d1457b72",
    "dynasty": "明",
    "content": [
      "寻盟逢妙躅，步屧过名林。",
      "鸟识初来客，云窥独往心。",
      "灵岩苍霭合，古碣翠苔深。",
      "最是披襟好，携觞得共临。"
    ]
  },
  {
    "id": "e647d10feb669c8e955db8d61e1be7bb",
    "title": "陈参藩曾侍御招同陈道襄郭笃周二宪副浮邱雅集",
    "authorName": "唐守敬",
    "authorId": "e647d10feb669c8ed1457b72d1457b72",
    "dynasty": "明",
    "content": [
      "仙邱迤逦碧林隈，太史当年结社来。",
      "金液渐销丹井在，彩虬新映画堂开。",
      "千江月度朱明馆，四座春浮绿玉醅。",
      "谁似大夫能作赋，却怜风雨更登台。"
    ]
  },
  {
    "id": "e647d10feb6899609754234f11300e5a",
    "title": "诸友泛舟石湖还次治平",
    "authorName": "蔡羽",
    "authorId": "e647d10feb689960d1457b721373b284",
    "dynasty": "明",
    "content": [
      "水气连山霭，晨游夕未穷。",
      "烟中悬涧暝，天畔蹑云空。",
      "新月在潭底，百花燃镜中。",
      "竹房禅榻隐，处处爱山翁。"
    ]
  },
  {
    "id": "e647d10feb6899606c5449bbe9c8a391",
    "title": "野兴",
    "authorName": "蔡羽",
    "authorId": "e647d10feb689960d1457b721373b284",
    "dynasty": "明",
    "content": [
      "落日爱人影，鸟鸣山谷长。",
      "逢僧溪上月，饮客竹间床。",
      "得雨瓜先落，迎霜橘早香。",
      "开门三万顷，随意饮沧浪。"
    ]
  },
  {
    "id": "e647d10feb689960a8ae643c9da61631",
    "title": "川上",
    "authorName": "蔡羽",
    "authorId": "e647d10feb689960d1457b721373b284",
    "dynasty": "明",
    "content": [
      "繁华一夜雨，寂寞满川萍。",
      "暖气归杨柳，春声乱乳莺。",
      "玉门千里恨，锦字去年情。",
      "镜里双蓬鬓，应添雪数茎。"
    ]
  },
  {
    "id": "e647d10feb689960db4733a2bc6e1dca",
    "title": "与陆无蹇宿资庆寺",
    "authorName": "蔡羽",
    "authorId": "e647d10feb689960d1457b721373b284",
    "dynasty": "明",
    "content": [
      "空壁闻啼鸟，云深冷石房。",
      "春随落花去，人自采茶忙。",
      "叶暗翻经室，泉虚点《易》床。",
      "陆郎溪壑主，假榻久何妨。"
    ]
  },
  {
    "id": "e647d10feb689960d8a5c1bbfb5cd405",
    "title": "暮春",
    "authorName": "蔡羽",
    "authorId": "e647d10feb689960d1457b721373b284",
    "dynasty": "明",
    "content": [
      "万里月当户，邮亭花满枝。",
      "行人花下发，短笛月中吹。",
      "坐觉春光损，频惊斗柄移。",
      "天边芳草绿，愁绪细如丝。"
    ]
  },
  {
    "id": "e647d10feb689960e8ca837e467b3d4e",
    "title": "夏景",
    "authorName": "蔡羽",
    "authorId": "e647d10feb689960d1457b721373b284",
    "dynasty": "明",
    "content": [
      "树色分青涧，峰阴转绿池。",
      "岸明荷散绮，枝亚果垂脂。",
      "扫石方无事，停琴欲待谁。",
      "相思隔芳草，酒畔有黄鹂。"
    ]
  },
  {
    "id": "e647d10feb68996072f3e8434ca08ae1",
    "title": "读治平下院",
    "authorName": "蔡羽",
    "authorId": "e647d10feb689960d1457b721373b284",
    "dynasty": "明",
    "content": [
      "水房虚绕竹，石壁细生霞。",
      "冬入经深雪，春归尽落花。",
      "涧香来白鸟，草绿斗新茶。",
      "久与交游隔，空疏类佛家。"
    ]
  },
  {
    "id": "e647d10feb68996072e04d91f67f5d33",
    "title": "秋日",
    "authorName": "蔡羽",
    "authorId": "e647d10feb689960d1457b721373b284",
    "dynasty": "明",
    "content": [
      "下阪人离峤，朝原鸟厉空。",
      "江辉混远碧，林影间疏红。",
      "竹宇新开小，花房旧访同。",
      "青崖有石髓，杖策向穹窿。"
    ]
  },
  {
    "id": "e647d10feb689960db4bdd8422f0464a",
    "title": "春去",
    "authorName": "蔡羽",
    "authorId": "e647d10feb689960d1457b721373b284",
    "dynasty": "明",
    "content": [
      "谩说春归去，多情无计追。",
      "胜游须秉烛，余兴独临池。",
      "鸟怨花飞急，杯嫌月到迟。",
      "三眠杨柳足，正是浴蚕时。"
    ]
  },
  {
    "id": "e647d10feb689960185a93f234157217",
    "title": "扇",
    "authorName": "蔡羽",
    "authorId": "e647d10feb689960d1457b721373b284",
    "dynasty": "明",
    "content": [
      "谁家纨扇碧，旧画网虫昏。",
      "侍宠曾羞日，承宣不避暄。",
      "月轮空自妒，秋思已难言。",
      "错认桃花影，班姬点泪痕。"
    ]
  },
  {
    "id": "e647d10feb689960b02d81370e0397f0",
    "title": "村舍",
    "authorName": "蔡羽",
    "authorId": "e647d10feb689960d1457b721373b284",
    "dynasty": "明",
    "content": [
      "春水明沙鸟，斜阳铺绿茸。",
      "墟远笛声乱，峰高霞影重。",
      "饮谋青涧竹，坐记碧坛松。",
      "莫道山中静，莺啼树树浓。"
    ]
  },
  {
    "id": "e647d10feb6899604dcbe4c8b2468a6d",
    "title": "晓起",
    "authorName": "蔡羽",
    "authorId": "e647d10feb689960d1457b721373b284",
    "dynasty": "明",
    "content": [
      "竹色衣全绿，林光露未晞。",
      "陇猿催梦晓，塞月堕烟微。",
      "别恨琴中语，流年客里归。",
      "悠悠花上蝶，偏作合欢飞。"
    ]
  },
  {
    "id": "e647d10feb68996009acbe407d7cb422",
    "title": "诸友次高座寺",
    "authorName": "蔡羽",
    "authorId": "e647d10feb689960d1457b721373b284",
    "dynasty": "明",
    "content": [
      "城南诸佛宇，各自古烟霞。",
      "十步一金磬，高台自雨花。",
      "帝城云物瑞，江表士风嘉。",
      "醉爱枫林暮，停车傍狭斜。"
    ]
  },
  {
    "id": "e647d10feb68996031c6ef3e7756216d",
    "title": "毛督经浣亭官舍芍药",
    "authorName": "蔡羽",
    "authorId": "e647d10feb689960d1457b721373b284",
    "dynasty": "明",
    "content": [
      "昼静绿阴匝，微风满院芬。",
      "红栏昨夜雨，碧馆见朝云。",
      "春杳鸟空怨，暖多花易醺。",
      "须烦紫丝帐，遮护到斜曛。"
    ]
  },
  {
    "id": "e647d10feb6899605cbb6117b7c51d5e",
    "title": "经主第二首",
    "authorName": "蔡羽",
    "authorId": "e647d10feb689960d1457b721373b284",
    "dynasty": "明",
    "content": [
      "草入行宫绿，花开旧馆红。",
      "金枝香渐远，玉辇恨无穷。",
      "涧已无脂到，山犹妒黛工。",
      "丛丛原上蝶，留客立东风。"
    ]
  },
  {
    "id": "e647d10feb6899605cbb61170e481447",
    "title": "经主第二首",
    "authorName": "蔡羽",
    "authorId": "e647d10feb689960d1457b721373b284",
    "dynasty": "明",
    "content": [
      "古甃苍苔断，寒渠碧瓦深。",
      "燕颃犹掠镜，草缬尚同心。",
      "有井分宫路，无尘接禁林。",
      "百年恩泽尽，惆怅沁园阴。"
    ]
  },
  {
    "id": "e647d10feb689960de8463c5709e923d",
    "title": "灯夕汤子重席上",
    "authorName": "蔡羽",
    "authorId": "e647d10feb689960d1457b721373b284",
    "dynasty": "明",
    "content": [
      "美景忘游宴，珠灯多夜光。",
      "春城绣户月，罗袜画桥霜。",
      "鸣马客先发，谁家欢未央。",
      "吴宫星未落，醉里笛声长。"
    ]
  },
  {
    "id": "e647d10feb68996014ad201d8e576f5e",
    "title": "秋日西郊",
    "authorName": "蔡羽",
    "authorId": "e647d10feb689960d1457b721373b284",
    "dynasty": "明",
    "content": [
      "落木碧空远，秋辉半壁斜。",
      "游车停细草，飞盖带余霞。",
      "水阔烟钟暝，鸦归省树哗。",
      "长安捣衣急，秉烛傍谁家？"
    ]
  },
  {
    "id": "e647d10feb68996051c8ec6150523d87",
    "title": "怀履约",
    "authorName": "蔡羽",
    "authorId": "e647d10feb689960d1457b721373b284",
    "dynasty": "明",
    "content": [
      "载酒寻萧寺，风烟古越城。",
      "竹房穿月冷，葛屦照霜清。",
      "溪上叮咛别，歌中慷慨情。",
      "如余空自老，念子蚤峥嵘。"
    ]
  },
  {
    "id": "e647d10feb6899609fe161211dd7550c",
    "title": "积晦",
    "authorName": "蔡羽",
    "authorId": "e647d10feb689960d1457b721373b284",
    "dynasty": "明",
    "content": [
      "积晦衾常薄，初暄花亦希。",
      "蛟潭生润气，汀树挂寒辉。",
      "倚杖白鸥起，罢琴黄叶飞。",
      "柴门临涧道，踪迹太幽微。"
    ]
  },
  {
    "id": "e647d10feb689960906534ad9442b706",
    "title": "所怀",
    "authorName": "蔡羽",
    "authorId": "e647d10feb689960d1457b721373b284",
    "dynasty": "明",
    "content": [
      "园繁鸟不绝，花落香犹清。",
      "去旆难仿佛，归帆空月明。",
      "寄书知雁晚，解缆记潮生。",
      "只在湘江畔，谁通畴昔情。"
    ]
  },
  {
    "id": "e647d10feb689960558ef6cd54368eba",
    "title": "由南峰入天池",
    "authorName": "蔡羽",
    "authorId": "e647d10feb689960d1457b721373b284",
    "dynasty": "明",
    "content": [
      "入谷也须缘涧道，乘高忽又度虚岑。",
      "参差石势云行细，寂寞禅关树锁深。",
      "春日绮罗偏映水，江南樱笋自成林。",
      "十年不到天池寺，南北峰头费远寻。"
    ]
  },
  {
    "id": "e647d10feb68996072e04d91e6575bb8",
    "title": "秋日",
    "authorName": "蔡羽",
    "authorId": "e647d10feb689960d1457b721373b284",
    "dynasty": "明",
    "content": [
      "清秋山色净帘栊，八月芙蓉满镜中。",
      "醉任陇云连海绿，愁禁枫叶接天红。",
      "养鱼好伴鸱夷子，饮水无如桑苎翁。",
      "江上美人期不到，吹箫独自向虚空。"
    ]
  },
  {
    "id": "e647d10feb689960117e141093e8ac80",
    "title": "赴朝阳门望禁中",
    "authorName": "蔡羽",
    "authorId": "e647d10feb689960d1457b721373b284",
    "dynasty": "明",
    "content": [
      "镐京元是旧封疆，紫禁重重锁未央。",
      "画角常吹城上月，羽林犹宿殿前霜。",
      "陂塘潋滟天渠远，观阁玲珑苑树长。",
      "钟鼎馨香河海晏，玄圭终古颂天王。"
    ]
  },
  {
    "id": "e647d10feb689960cd474e41ee28a7ea",
    "title": "五月",
    "authorName": "蔡羽",
    "authorId": "e647d10feb689960d1457b721373b284",
    "dynasty": "明",
    "content": [
      "溪上莺啼绿树浓，溪前楼阁水云中。",
      "江南角黍梅时雨，扇底冰盘午簟风。",
      "麈尾静还生绿霭，頠纹浑欲下青空。",
      "佳期正与端阳近，莫怪榴花别样红。"
    ]
  },
  {
    "id": "e647d10feb689960965e37fe0f4bb33d",
    "title": "春日思家",
    "authorName": "蔡羽",
    "authorId": "e647d10feb689960d1457b721373b284",
    "dynasty": "明",
    "content": [
      "经旬不出畏春泥，狼籍风光上苑西。",
      "江柳初摇客未发，山花欲落鸟频啼。",
      "故乡头绪愁中草，野寺栖迟石上梯。",
      "暮色苍然人倚阁，秣陵东去白云低。"
    ]
  },
  {
    "id": "e647d10feb68996050d8bad188c2590e",
    "title": "秋日越来溪",
    "authorName": "蔡羽",
    "authorId": "e647d10feb689960d1457b721373b284",
    "dynasty": "明",
    "content": [
      "十里横山带藕塘，鸡声溪上晓苍苍。",
      "青蛾悄映荷花日，属玉群飞菰米香。",
      "吴苑楼台今古壮，越城箫鼓水云长。",
      "范园最是秋光美，甘菊留人不论觞。"
    ]
  },
  {
    "id": "e647d10feb6899600bfec53842234a3c",
    "title": "早春二首",
    "authorName": "蔡羽",
    "authorId": "e647d10feb689960d1457b721373b284",
    "dynasty": "明",
    "content": [
      "茅屋开门缘涧阿，屋前梅树石田多。",
      "孤村雪后花初见，正月湖南冻未和。",
      "两寄陇头书未转，近来官阁兴如何。",
      "青霞日出天鸡早，错引游人入薜萝。"
    ]
  },
  {
    "id": "e647d10feb6899600bfec538fbea8654",
    "title": "早春二首",
    "authorName": "蔡羽",
    "authorId": "e647d10feb689960d1457b721373b284",
    "dynasty": "明",
    "content": [
      "上日风清烟霭收，长洲新水绿悠悠。",
      "春回树色流莺乱，寒入花枝翡翠愁。",
      "吴地月明人倚棹，江村笛好晚登楼。",
      "归鸿不待天涯暖，早折红梅寄陇头。"
    ]
  },
  {
    "id": "e647d10feb689960f0957d465d147295",
    "title": "上巳寄文子徵仲",
    "authorName": "蔡羽",
    "authorId": "e647d10feb689960d1457b721373b284",
    "dynasty": "明",
    "content": [
      "杨柳成丝二月残，阖闾城外路漫漫。",
      "空余夜月琴中语，添得年华镜里看。",
      "送客汀洲芦笋绿，倚楼风雨杏花寒。",
      "故人东阁多情思，独咏《兰亭》兴未阑。"
    ]
  },
  {
    "id": "e647d10feb689960cc102993d4cf6ccd",
    "title": "答陈石亭殿讲见寄",
    "authorName": "蔡羽",
    "authorId": "e647d10feb689960d1457b721373b284",
    "dynasty": "明",
    "content": [
      "梨花半白柳丝丝，独立江头有所思。",
      "客倦难成春草句，天长传得玉堂诗。",
      "香从青琐封题久，露待蔷薇盥洗迟。",
      "珍重故人湖海念，梦魂连夕凤凰池。"
    ]
  },
  {
    "id": "e647d10feb689960f8720811f0c7b9d6",
    "title": "静海寺佛阁",
    "authorName": "蔡羽",
    "authorId": "e647d10feb689960d1457b721373b284",
    "dynasty": "明",
    "content": [
      "夜宿犹依白鹭洲，朝游忽到古城头。",
      "江声不为行人伫，山色常含往代愁。",
      "叶下碧栏萧走晚，马嘶红苑北门秋。",
      "风流总是周南客，看海衔杯一倚楼。"
    ]
  },
  {
    "id": "e647d10feb689960f6253b3bd81b6139",
    "title": "玉河桥晓行",
    "authorName": "蔡羽",
    "authorId": "e647d10feb689960d1457b721373b284",
    "dynasty": "明",
    "content": [
      "太液新波出建章，辘轳声近想宫墙。",
      "残星拂树天桥净，隔岸啼莺禁御长。",
      "紫气凝香开北极，苍龙乘日起东方。",
      "君王垂拱临朝蚤，银烛光中散鹭行。"
    ]
  },
  {
    "id": "e647d10feb689960da64ef19d45f2e79",
    "title": "王进士直夫僧房见招",
    "authorName": "蔡羽",
    "authorId": "e647d10feb689960d1457b721373b284",
    "dynasty": "明",
    "content": [
      "曈曈旭日照楼台，辇道今朝不动灰。",
      "玉树青葱回上苑，宫云轻薄拥蓬莱。",
      "麦秋战暑添筒布，樱笋笼香近酒杯。",
      "禅榻王阳频有约，不妨骑马踏苍苔。"
    ]
  },
  {
    "id": "e647d10feb6899608a845b59d225f428",
    "title": "郊坛",
    "authorName": "蔡羽",
    "authorId": "e647d10feb689960d1457b721373b284",
    "dynasty": "明",
    "content": [
      "辇道风清碧野平，紫烟常自锁南城。",
      "行宫岁幸乘龙近，仙侣朝来学凤鸣。",
      "小殿沉香金气郁，圆丘芳草玉华清。",
      "祠官记得天行处，万烛光中候佩声。"
    ]
  },
  {
    "id": "e647d10feb68996018cf6c87f6ed292d",
    "title": "过阙",
    "authorName": "蔡羽",
    "authorId": "e647d10feb689960d1457b721373b284",
    "dynasty": "明",
    "content": [
      "虎阙沈沈列校屯，龙池滚滚涌泉温。",
      "灯前御柳迎春舞，雪后宫莺近午喧。",
      "尽道紫霞随玉辇，遥瞻仙旆下彤轩。",
      "万年枝傍长生殿，重海歌中祝至尊。"
    ]
  },
  {
    "id": "e647d10feb689960aefdadf0d9c26046",
    "title": "送中川老先生朝贺",
    "authorName": "蔡羽",
    "authorId": "e647d10feb689960d1457b721373b284",
    "dynasty": "明",
    "content": [
      "苍龙殊喜映前光，学士含香拜玉皇。",
      "九庙庆成崇宝祐，万年枝茂发灵祥。",
      "华封不阻崆峒祝，仙宴欣沾芍药方。",
      "典学古来求正士，桓荣端合领春坊。"
    ]
  },
  {
    "id": "e647d10feb6899601f0d80fd46b1dbc6",
    "title": "初春南城",
    "authorName": "蔡羽",
    "authorId": "e647d10feb689960d1457b721373b284",
    "dynasty": "明",
    "content": [
      "绿霭遥生竹里厨，山光难得上衣裾。",
      "篮舆出郭青溪暖，茶灶投僧碧馆虚。",
      "云石细寻泉涌处，松杉常似雪消初。",
      "仙人馈得金壶汁，说法堂高好漫书。"
    ]
  },
  {
    "id": "e647d10feb68996092fac82267bfa40e",
    "title": "清明日张月鹿至",
    "authorName": "蔡羽",
    "authorId": "e647d10feb689960d1457b721373b284",
    "dynasty": "明",
    "content": [
      "鸡声东傍禁城隅，官舍青青系白驹。",
      "上苑花枝淹旧雨，御沟杨柳发前湖。",
      "风光未判春多少，弦管难明恨有无。",
      "绿草渐高堤渐没，凭君推牖瞰鸥凫。"
    ]
  },
  {
    "id": "e647d10feb689960db4bdd84ffbaf5da",
    "title": "春去",
    "authorName": "蔡羽",
    "authorId": "e647d10feb689960d1457b721373b284",
    "dynasty": "明",
    "content": [
      "萍藻经春高石床，水亭终日柳花香。",
      "坐忘屋里青山近，卧起天涯绿草长。",
      "楚国登楼空作赋，梁园啼鸟苦思乡。",
      "东栏芍药三年别，谁护西湖夜雨狂。"
    ]
  },
  {
    "id": "e647d10feb689960c35ed78f459d273f",
    "title": "立秋日客去与启之静坐",
    "authorName": "蔡羽",
    "authorId": "e647d10feb689960d1457b721373b284",
    "dynasty": "明",
    "content": [
      "蝉噪乘凉江雨轻，芙蓉沼上午阴生。",
      "东家树影屏间绿，北涧泉声云外清。",
      "屐齿乍临惊梦破，苔痕新长与阶平。",
      "汉庭侍从今虚旷，不是文园懒送迎。"
    ]
  },
  {
    "id": "e647d10feb6899605441f2076fbdecc4",
    "title": "馆中冬夜",
    "authorName": "蔡羽",
    "authorId": "e647d10feb689960d1457b721373b284",
    "dynasty": "明",
    "content": [
      "灯火青青闭草堂，茶烟犹自搅炉香。",
      "寒宵不尽官城叶，月色偏兼客馆霜。",
      "近阙木鱼传警切，高楼银箭滴愁长。",
      "公车射覆虚迟晚，方朔何须粟半囊。"
    ]
  },
  {
    "id": "e647d10feb689960bba3e35176f59ccb",
    "title": "冬日寄诸昆",
    "authorName": "蔡羽",
    "authorId": "e647d10feb689960d1457b721373b284",
    "dynasty": "明",
    "content": [
      "理书烘日映窗纱，雁字横空忽又斜。",
      "海上碧桃逢雪采，江南卢橘遍村花。",
      "湖乡晚喜银鱼贱，霜阁朝留红叶遮。",
      "腊近家家炊曲米，何人骑马独天涯。"
    ]
  },
  {
    "id": "e647d10feb689960792e8d5f0b3e4e3c",
    "title": "徐锦衣西园见招日者不赴既而有谈其胜者为赋一首致意",
    "authorName": "蔡羽",
    "authorId": "e647d10feb689960d1457b721373b284",
    "dynasty": "明",
    "content": [
      "玉树新花次第红，云霞生处隐房栊。",
      "青山尽在朱帘里，白鸟翻飞画槛中。",
      "果见仙家开福地，谁云倒景复虚空。",
      "彤弓世远多华胄，雅素如公迥不同。"
    ]
  },
  {
    "id": "e647d10feb68996052ce3daffd919601",
    "title": "寓别徐东园",
    "authorName": "蔡羽",
    "authorId": "e647d10feb689960d1457b721373b284",
    "dynasty": "明",
    "content": [
      "华裾偏喜狎轻鸥，略去形骸趣更幽。",
      "地底新开沧海脉，山头曾见凤凰游。",
      "红泉送酒穿松去，绿藻浮花过槛流。",
      "莫道西园容易遍，紫霞中自有丹丘。"
    ]
  },
  {
    "id": "e647d10feb68996007399ce8664b0562",
    "title": "怀舍中牡丹",
    "authorName": "蔡羽",
    "authorId": "e647d10feb689960d1457b721373b284",
    "dynasty": "明",
    "content": [
      "轻薄东风燕子斜，长安有客未还家。",
      "烧灯不是春山夜，对月虚怀旧馆花。",
      "卧处小屏霞寂寞，梦中芳草蝶喧哗。",
      "天涯物候关情极，乘兴思浮碧海槎。"
    ]
  },
  {
    "id": "e647d10feb6899608972336c2d213aca",
    "title": "别寓馆",
    "authorName": "蔡羽",
    "authorId": "e647d10feb689960d1457b721373b284",
    "dynasty": "明",
    "content": [
      "郎官宅里旧帘栊，莺燕频来认主翁。",
      "霜月寄情淮水上，烟花迷客秣陵东。",
      "梁园倦后思家切，瀼里闲多卜馆同。",
      "松菊未荒谁为理，先将栽灌教儿童。"
    ]
  },
  {
    "id": "e647d10feb6899602a7cf972edec459c",
    "title": "新春旅怀报东桥中丞",
    "authorName": "蔡羽",
    "authorId": "e647d10feb689960d1457b721373b284",
    "dynasty": "明",
    "content": [
      "门径斜斜一半荒，钟山终日抱茅堂。",
      "春寒尚苦莺声涩，雪水新生鱼藻香。",
      "白鸟寄书三月到，青崖归梦十洲长。",
      "故人惟有逋翁近，未得篮舆探锦囊。"
    ]
  },
  {
    "id": "e647d10feb689960f4b5a6fdbdb7ca80",
    "title": "归云亭",
    "authorName": "蔡羽",
    "authorId": "e647d10feb689960d1457b721373b284",
    "dynasty": "明",
    "content": [
      "寻幽坐翠微，岚气湿人衣。",
      "日暮高亭上，云归僧未归。"
    ]
  },
  {
    "id": "e647d10feb68996002a04961b059036d",
    "title": "吴门夏日",
    "authorName": "蔡羽",
    "authorId": "e647d10feb689960d1457b721373b284",
    "dynasty": "明",
    "content": [
      "邗沟风动水萍开，暖日游丝覆酒杯。",
      "吴越旌旗二千载，落霞多处一登台。"
    ]
  },
  {
    "id": "e647d10feb689960507de6cc452a278f",
    "title": "引奏后即事八首",
    "authorName": "蔡羽",
    "authorId": "e647d10feb689960d1457b721373b284",
    "dynasty": "明",
    "content": [
      "中使迎轩簇彩旃，千官犹在玉河边。",
      "香烟未散龙旗起，今日君王御讲筵。"
    ]
  },
  {
    "id": "e647d10feb689960507de6cc1e2dc12c",
    "title": "引奏后即事八首",
    "authorName": "蔡羽",
    "authorId": "e647d10feb689960d1457b721373b284",
    "dynasty": "明",
    "content": [
      "琼树花间金凤翘，红鞍绿辔马头骄。",
      "当朝戚里多豪贵，惟有何郎早插貂。"
    ]
  },
  {
    "id": "e647d10feb689960507de6cc079a0ad7",
    "title": "引奏后即事八首",
    "authorName": "蔡羽",
    "authorId": "e647d10feb689960d1457b721373b284",
    "dynasty": "明",
    "content": [
      "千门花柳转枫宸，百和香中过辇尘。",
      "银箭忽从天上落，六宫仙子听时辰。"
    ]
  },
  {
    "id": "e647d10feb689960507de6cc46789f3c",
    "title": "引奏后即事八首",
    "authorName": "蔡羽",
    "authorId": "e647d10feb689960d1457b721373b284",
    "dynasty": "明",
    "content": [
      "林开沄鹊绿烟销，月挂珊瑚树影高。",
      "阆苑风清仙曲妙，西王连日进蟠桃。"
    ]
  },
  {
    "id": "e647d10feb689960507de6cc6c7dd8ae",
    "title": "引奏后即事八首",
    "authorName": "蔡羽",
    "authorId": "e647d10feb689960d1457b721373b284",
    "dynasty": "明",
    "content": [
      "珠帘绿缬紫葳蕤，小凤头轩花下移。",
      "长信宫前宣使急，平阳促马赴瑶池。"
    ]
  },
  {
    "id": "e647d10feb689960507de6ccca741dd5",
    "title": "引奏后即事八首",
    "authorName": "蔡羽",
    "authorId": "e647d10feb689960d1457b721373b284",
    "dynasty": "明",
    "content": [
      "金华筵罢退从容，小仗穿花听午钟。",
      "五色伞中黄帕幂，大官初进紫驼峰。"
    ]
  },
  {
    "id": "e647d10feb689960507de6cc6372edaa",
    "title": "引奏后即事八首",
    "authorName": "蔡羽",
    "authorId": "e647d10feb689960d1457b721373b284",
    "dynasty": "明",
    "content": [
      "金水荷花接绮轩，石渠银钥掌中阍。",
      "西昆学士封麻晚，斜日犹开左阙门。"
    ]
  },
  {
    "id": "e647d10feb689960507de6cc4bdaa8b8",
    "title": "引奏后即事八首",
    "authorName": "蔡羽",
    "authorId": "e647d10feb689960d1457b721373b284",
    "dynasty": "明",
    "content": [
      "碧鸡朱鹭羽毛鲜，小殿芙蓉贴水圆。",
      "昨夜百花风信急，御沟新藻有红泉。"
    ]
  },
  {
    "id": "e647d10feb68996009052e100a693627",
    "title": "题鸡鸣山房",
    "authorName": "蔡羽",
    "authorId": "e647d10feb689960d1457b721373b284",
    "dynasty": "明",
    "content": [
      "山浮寒碧水浮花，石壁苍苍竹树斜。",
      "爱尔玉京秋色好，白云头上看人家。"
    ]
  },
  {
    "id": "e647d10feb68996069728aed96a66a32",
    "title": "江上晚来山",
    "authorName": "蔡羽",
    "authorId": "e647d10feb689960d1457b721373b284",
    "dynasty": "明",
    "content": [
      "江上晚来山，宛似五湖绿。",
      "我行霜尚繁，已听莺出谷。",
      "三岁桃李花，天涯一何促。",
      "非乏箜篌声，不解秦人曲。",
      "长裾畏风尘，握粟厌童仆。",
      "携手会稽云，扁舟未为速。"
    ]
  },
  {
    "id": "e647d10feb68996083d14f8f73050a5f",
    "title": "华灯花初生",
    "authorName": "蔡羽",
    "authorId": "e647d10feb689960d1457b721373b284",
    "dynasty": "明",
    "content": [
      "华灯花初生，堂上酒新绿。",
      "击刀连环鸣，转柱悲丝促。",
      "芙蓉开夜屏，鸳鸯宿空頠。",
      "携手千里人，话言常不足。"
    ]
  },
  {
    "id": "e647d10feb68996072e04d91ae51c37f",
    "title": "秋日",
    "authorName": "蔡羽",
    "authorId": "e647d10feb689960d1457b721373b284",
    "dynasty": "明",
    "content": [
      "偃息逾岁时，登高感摇落。",
      "车来不除棘，鸟鸣自巢阁。",
      "形迹不见妨，渔樵隐相托。",
      "顾念蓬何生，终俾石为错。",
      "虚心日无怒，物至自成乐。",
      "悬梯觅霞构，乘凉陟兰薄。",
      "宛转思公子，搏搏桂方灼。"
    ]
  },
  {
    "id": "e647d10feb68996028fa7b0acb4bd31b",
    "title": "采薇二首",
    "authorName": "蔡羽",
    "authorId": "e647d10feb689960d1457b721373b284",
    "dynasty": "明",
    "content": [
      "采薇南山下，忽忆千里人。",
      "岂无临歧言，一别今几春。",
      "旧交容易新，新交容易亲。",
      "缄书重复启，曲折情难陈。",
      "勿陈逢彼怒，人心不逮故。",
      "愿言秉子德，千秋爱贞素。"
    ]
  },
  {
    "id": "e647d10feb68996028fa7b0a8c394e5a",
    "title": "采薇二首",
    "authorName": "蔡羽",
    "authorId": "e647d10feb689960d1457b721373b284",
    "dynasty": "明",
    "content": [
      "采采中阿薇，终日不成束。",
      "越乡无的音，日暮乱心曲。",
      "饥乌啼我旁，忽复止渠屋。",
      "延伫恶昼长，梦见恶夜促。",
      "梦见犹平生，人言讵可凭。",
      "去服一何馨，爱言藏新縢。"
    ]
  },
  {
    "id": "e647d10feb68996011c6cf21d474582a",
    "title": "游子",
    "authorName": "蔡羽",
    "authorId": "e647d10feb689960d1457b721373b284",
    "dynasty": "明",
    "content": [
      "欲陈君未喻，奈此绕树乌。",
      "天凉白日匿，霜落黄草枯。",
      "哀商座中激，急切倾名都。",
      "吕望未适周，百里长处虞。",
      "草草羁旅间，空自怀区区。",
      "扪虱上东门，未敢论贤愚。"
    ]
  },
  {
    "id": "e647d10feb6899606205e84f291004a1",
    "title": "秋日山中",
    "authorName": "蔡羽",
    "authorId": "e647d10feb689960d1457b721373b284",
    "dynasty": "明",
    "content": [
      "苍山抱江长，秋气日夕清。",
      "古阁浮空蒙，猿啸阴风生。",
      "石房俱玲珑，出入烟雾轻。",
      "花从潭心发，松向琴中鸣。",
      "林开乐游苑，日落白下城。",
      "有约暮不来，眺望伤我情。"
    ]
  },
  {
    "id": "e647d10feb689960bccc3fb59dbc5c40",
    "title": "金陵寓楼有怀三首",
    "authorName": "蔡羽",
    "authorId": "e647d10feb689960d1457b721373b284",
    "dynasty": "明",
    "content": [
      "今夜天正寒，机杼声不绝。",
      "辛勤锦中字，犹诉当年别。",
      "哀鸿附冥汉，潜颖泣玄穴。",
      "抚物情不平，履霜心屡折。",
      "杪岁客不还，空然衣百结。",
      "如何箕斗间，三星转明灭。"
    ]
  },
  {
    "id": "e647d10feb689960bccc3fb54e0cfdc5",
    "title": "金陵寓楼有怀三首",
    "authorName": "蔡羽",
    "authorId": "e647d10feb689960d1457b721373b284",
    "dynasty": "明",
    "content": [
      "皓魄盈中天，松桂俱含凄。",
      "江神弄水碧，海岸啼天鸡。",
      "弦促黄金屋，妾怨白玉闺。",
      "虞卿已失赵，宁戚犹恋齐。",
      "朝驱畏太行，夕鞚忧盘溪。",
      "岂为一囊粟，与世聊滑稽。"
    ]
  },
  {
    "id": "e647d10feb689960bccc3fb5f980dd81",
    "title": "金陵寓楼有怀三首",
    "authorName": "蔡羽",
    "authorId": "e647d10feb689960d1457b721373b284",
    "dynasty": "明",
    "content": [
      "赋命难努力，贫贱非空疏。",
      "朝为梓人栎，夕作周庙玙。",
      "朱颜朗高步，黄发日曳裾。",
      "出处虽由天，工拙取自予。",
      "菊松老荒径，鸡犬守旧墟。",
      "莫信关门人，临去犹著书。"
    ]
  },
  {
    "id": "e647d10feb68996002235e15927ab77f",
    "title": "赠华子中甫",
    "authorName": "蔡羽",
    "authorId": "e647d10feb689960d1457b721373b284",
    "dynasty": "明",
    "content": [
      "爱我岩下云，且避秋阳赤。",
      "潭空天镜寒，风过蕙光碧。",
      "松竹长遮天，相逢但挂帻。",
      "山曛猿欲啼，为子扫片石。"
    ]
  },
  {
    "id": "e647d10feb68996048e0abf7f6945291",
    "title": "思田园三首",
    "authorName": "蔡羽",
    "authorId": "e647d10feb689960d1457b721373b284",
    "dynasty": "明",
    "content": [
      "南方树艺早，嘉蔬当及时。",
      "王官凿冰罢，忽起田园思。",
      "东郊织台笠，西郭编茅茨。",
      "田家不辛苦，衣食当待谁。",
      "曳裾京华尘，徒自欻四支。",
      "三江绿烟起，何日伫杖藜。"
    ]
  },
  {
    "id": "e647d10feb68996048e0abf7ab5bd7fb",
    "title": "思田园三首",
    "authorName": "蔡羽",
    "authorId": "e647d10feb689960d1457b721373b284",
    "dynasty": "明",
    "content": [
      "园田二三月，不尽花枝烟。",
      "青村对鸣鸠，茅屋下寒泉。",
      "蒸茶复刈麦，俱及谷雨前。",
      "盈盈斯螽股，采采柔桑钱。",
      "岩居远朝列，云卧隔市廛。",
      "迩来多行役，裘敝不得旋。"
    ]
  },
  {
    "id": "e647d10feb68996048e0abf7d8a62664",
    "title": "思田园三首",
    "authorName": "蔡羽",
    "authorId": "e647d10feb689960d1457b721373b284",
    "dynasty": "明",
    "content": [
      "旅徒何嚣嚣，频年弃坟墓。",
      "秋迈望春归，冬尽悲秋度。",
      "三见王官麦，长吟白亭树。",
      "青青岩上条，已蔽岩前路。",
      "伥伥东游子，何时复西顾。",
      "秋霜落明镜，朱颜不逮故。"
    ]
  },
  {
    "id": "e647d10feb6899600b06e72837e3c8bf",
    "title": "赠金子坤",
    "authorName": "蔡羽",
    "authorId": "e647d10feb689960d1457b721373b284",
    "dynasty": "明",
    "content": [
      "别子兰蜕花，相逢竹生箨。",
      "闲门风自开，虚径云常钥。",
      "已烦挥麈谈，未惬听猿酌。",
      "为扫南山石，秋眠看泉落。"
    ]
  },
  {
    "id": "e647d10feb68996075d94ab785e51345",
    "title": "相逢",
    "authorName": "蔡羽",
    "authorId": "e647d10feb689960d1457b721373b284",
    "dynasty": "明",
    "content": [
      "相逢畴昔人，斜暮南山谷。",
      "执子青青衿，为子拂面目。",
      "子衿不易执，三载跂予踧。",
      "功名令人老，歧路何反覆。",
      "今夕聊晤歌，明晨车发速。",
      "车促歌转长，临觞意不足。"
    ]
  },
  {
    "id": "e647d10feb68996005737a57ed0cb369",
    "title": "朝阳",
    "authorName": "蔡羽",
    "authorId": "e647d10feb689960d1457b721373b284",
    "dynasty": "明",
    "content": [
      "夜户集虫声，朝曦布林影。",
      "登高伐丛漆，乘凉出墟井。",
      "云端开丹笈，松下幂金鼎。",
      "寒士无相猜，热客不吾省。",
      "遐宇流绝辉，千岩结昼暝。",
      "缓颊松绮闲，无心念朝请。"
    ]
  },
  {
    "id": "e647d10feb68996060d61ebd06523942",
    "title": "秋泉二首",
    "authorName": "蔡羽",
    "authorId": "e647d10feb689960d1457b721373b284",
    "dynasty": "明",
    "content": [
      "予爱秋泉清，况傍岩花滴。",
      "鱼游日光中，倒见潭上壁。",
      "安得无机人，同坐相浣涤。",
      "白术朝露香，紫芝秋霞熟。",
      "石上琼瑶花，采来不盈掬。",
      "道人开石门，悠然在深竹。"
    ]
  },
  {
    "id": "e647d10feb68996060d61ebd8629e4ea",
    "title": "秋泉二首",
    "authorName": "蔡羽",
    "authorId": "e647d10feb689960d1457b721373b284",
    "dynasty": "明",
    "content": [
      "金门白日开，行人乱如蚁。",
      "不得公卿怜，何由取青紫。",
      "本乏入幕才，岂能令公喜。",
      "但抚千秋弦，一奏磻溪水。"
    ]
  },
  {
    "id": "e647d10feb68996022712e8cd2853ce3",
    "title": "雪后南泛宿潘氏",
    "authorName": "蔡羽",
    "authorId": "e647d10feb689960d1457b721373b284",
    "dynasty": "明",
    "content": [
      "黄芦萧萧寒，草短日光白。",
      "有客弄烟绮，独挂沧江席。",
      "起披楞伽雪，忽见茶磨脊。",
      "蓬莱白银宫，宛转在几格。",
      "天华动物表，霁色澄川陌。",
      "鹤立千年松，练挂一片石。",
      "古厓屏风青，冰壶金鲤赤。",
      "鸡鸣枫树林，马度梅花驿。",
      "茫茫五湖间，未见范蠡宅。",
      "悲歌对尊酒，浮生苦行役。"
    ]
  },
  {
    "id": "e647d10feb6899604475460e262713f8",
    "title": "雨久",
    "authorName": "蔡羽",
    "authorId": "e647d10feb689960d1457b721373b284",
    "dynasty": "明",
    "content": [
      "雨久客不过，苔花满厅事。",
      "幌虚波交萦，树茂阴飒至。",
      "鸥来狎园薄，邻荒度墙荔。",
      "霁景散林氛，徙幕高明位。"
    ]
  },
  {
    "id": "e647d10feb689960aae72a65e6492e66",
    "title": "山晚忆陆子远沈明卿十二韵",
    "authorName": "蔡羽",
    "authorId": "e647d10feb689960d1457b721373b284",
    "dynasty": "明",
    "content": [
      "初冬天未寒，雨过林光接。",
      "丹柽拥青厓，重重间云叶。",
      "古木猿垂条，山城鸟归堞。",
      "阡陌俱悬黄，凫葵已落荚。",
      "鸿雁护水田，霜皋喜初涉。",
      "拟过孙登巢，将询谢公屟。",
      "沙明月欲生，酒清未同歃。",
      "安得二三子，松下听缓颊。",
      "金阙烟际来，蓬莱镜中叠。",
      "暝钟逾岭长，岚阴向晚怯。",
      "行曳碧涧端，眠与白云贴。",
      "山空瑟不鸣，涧下谷风猎。"
    ]
  },
  {
    "id": "e647d10feb689960a2a7a7d8e00b3186",
    "title": "九月十四日集东麓亭",
    "authorName": "蔡羽",
    "authorId": "e647d10feb689960d1457b721373b284",
    "dynasty": "明",
    "content": [
      "凉风飒江介，云日弥城邑。",
      "玄宫冠隆坻，爽林秋气裛。",
      "右瞰灵波长，左拱朝寺袭。",
      "红兰委神皋，华薄冒原隰。",
      "晨往苦夕归，孤怀忌群集。",
      "卑枝迕高盖，促席妨长什。",
      "雅投幽翰期，讵宜悲丝泣。",
      "顿辔东轩中，缓带曲阿级。",
      "松游翠阴重，桂动香露湿。",
      "槛高睇营营，巢返听戢戢。",
      "托身本难稽，超景嗟未及。",
      "临发耽须臾，青骊解还絷。"
    ]
  },
  {
    "id": "e647d10feb6899609db0a1d97c0bf966",
    "title": "早秋李抑之见过",
    "authorName": "蔡羽",
    "authorId": "e647d10feb689960d1457b721373b284",
    "dynasty": "明",
    "content": [
      "秋暑旷文典，荒居简冠履。",
      "入门忘形骸，挥座就榻几。",
      "后馆红蕖明，中庭绿阴徙。",
      "风来候香吹，雨过销园绮。",
      "清光共流转，牵裳情未已。"
    ]
  },
  {
    "id": "e647d10feb6899603eaadc872c7d0f64",
    "title": "天界寺",
    "authorName": "蔡羽",
    "authorId": "e647d10feb689960d1457b721373b284",
    "dynasty": "明",
    "content": [
      "秋晨慕虚览，梵宇谢埃郁。",
      "前垄未及逾，中林庶款述。",
      "入门蹑飕岩，循隩多扃坰。",
      "紫院阴霞兴，瑶阶锦苔出。",
      "问柏知僧年，藉花荫佛日。",
      "昼憩夕忘返，神恬形寡役。",
      "忏往坐独冥，玩空尘徐拂。",
      "终寓岂不欢，旋舆未能释。"
    ]
  },
  {
    "id": "e647d10feb68996041592c36b4f14a32",
    "title": "钱孔周席上话文衡山王履吉金元宾",
    "authorName": "蔡羽",
    "authorId": "e647d10feb689960d1457b721373b284",
    "dynasty": "明",
    "content": [
      "契阔多忧思，欢然集桑梓。",
      "执手念离别，别离何年始。",
      "校书石渠阁，反顾若脱屣。",
      "系马亲昵门，合尊城东里。",
      "款曲输素怀，次第问发齿。",
      "锦瑟未及弹，怨歌中觞起。",
      "怨歌何所陈，怨此梦寐人。",
      "出门即天涯，慌惚难相亲。"
    ]
  },
  {
    "id": "e647d10feb689960e2d5dbd04ec70153",
    "title": "徙幕府同仲先",
    "authorName": "蔡羽",
    "authorId": "e647d10feb689960d1457b721373b284",
    "dynasty": "明",
    "content": [
      "府邸开平台，松轩转萋绿。",
      "四术多朱光，闲房静相属。",
      "余业倏朝依，子怀喜夕笃。",
      "深居若无人，阅暑不知酷。",
      "晚葵敷余霞，新莲摘青玉。",
      "风清客襟开，月来琴柱促。",
      "寂寂方丈间，超然出尘俗。",
      "长令形迹忘，奚用事溪谷。"
    ]
  },
  {
    "id": "e647d10feb6ac64b6e12c09b377377a8",
    "title": "和薛邑侯",
    "authorName": "黄一道",
    "authorId": "e647d10feb6ac64bd1457b72d1457b72",
    "dynasty": "明",
    "content": [
      "步入层峦翠径微，为梯苔磴转纡迟。",
      "悬崖风细云犹甲，古木春深叶作旗。",
      "牛首谁怜当日泪，莺花莫负此时卮。",
      "兴馀却苦三农旱，龙卧何缘吸墨池。"
    ]
  },
  {
    "id": "e647d10feb89d10088e4debc4f301bec",
    "title": "庆陵小修告成恭赋",
    "authorName": "张一凤",
    "authorId": "e647d10feb89d100d1457b72d1457b72",
    "dynasty": "明",
    "content": [
      "翠环寝殿紫凝烟，风雨驱令护昔年。",
      "周命式瞻新气象，汉陵还睹旧山川。",
      "技惭娲鍊重元石，泪补轩游五色天。",
      "先圣遗弓如在抱，敢私筋力影相怜。"
    ]
  },
  {
    "id": "e647d10feb89d100a111956e281f7de1",
    "title": "庆陵大修告成恭述",
    "authorName": "张一凤",
    "authorId": "e647d10feb89d100d1457b72d1457b72",
    "dynasty": "明",
    "content": [
      "自守苍梧北斗寒，九京王气拜衣冠。",
      "攀髯湖月光才满，泫雨燕云泪已干。",
      "日奉金舆清汉殿，天回玉扆肃周官。",
      "翠华想像千秋地，上谒时追问寝欢。"
    ]
  },
  {
    "id": "e647d10feb9157a237eb74abe7ea6554",
    "title": "游小金山",
    "authorName": "李时郁",
    "authorId": "e647d10feb9157a2d1457b72d1457b72",
    "dynasty": "明",
    "content": [
      "梦入虎溪东，宛然见远公。",
      "云边思驭鹤，天外忆飞鸿。",
      "不启琅函秘，无由误法通。",
      "禅心不可得，秋月湛波中。"
    ]
  },
  {
    "id": "e647d10feb9157a265cd0af2426a689c",
    "title": "李时郁，南海人。明世宗嘉靖年间诸生。事见明郭棐、清陈兰芝《岭海名胜记》卷三海珠",
    "authorName": "李时郁",
    "authorId": "e647d10feb9157a2d1457b72d1457b72",
    "dynasty": "明",
    "content": [
      "双舄凌风海上山，空中楼阁有无间。",
      "清秋击鼓冯夷舞，白日弄珠神女还。",
      "淡淡云霞悬宝地，泠泠钟磬出人寰。",
      "尘心自觉销来尽，共拟移尊更一扳。"
    ]
  },
  {
    "id": "e647d10feb9157a2ae6b9ab66146e120",
    "title": "泛月入罗浮",
    "authorName": "李时郁",
    "authorId": "e647d10feb9157a2d1457b72d1457b72",
    "dynasty": "明",
    "content": [
      "星槎秋杪泛银河，千里罗浮一夕过。",
      "独倚西风吹玉笛，碧空凉月万山多。"
    ]
  },
  {
    "id": "e647d10feb9157a29514089949d2746c",
    "title": "麻姑峰",
    "authorName": "李时郁",
    "authorId": "e647d10feb9157a2d1457b72d1457b72",
    "dynasty": "明",
    "content": [
      "朱明洞侧挺孤峰，黛色为眉玉作容。",
      "山上傥趋王母宴，朝来云雨定乘龙。"
    ]
  },
  {
    "id": "e647d10feb9157a2696671f13d9e7188",
    "title": "飞来峰",
    "authorName": "李时郁",
    "authorId": "e647d10feb9157a2d1457b72d1457b72",
    "dynasty": "明",
    "content": [
      "耀真曾此聚群仙，谁似飞来七洞天。",
      "但说峰头多异鸟，不知浮海是何年。"
    ]
  },
  {
    "id": "e647d10feb9157a2e87a0ea1c1409967",
    "title": "聚霞峰",
    "authorName": "李时郁",
    "authorId": "e647d10feb9157a2d1457b72d1457b72",
    "dynasty": "明",
    "content": [
      "五色山头绚彩光，谁言天外即璇房。",
      "非窥汉殿求丹室，定向瑶池进寿觞。"
    ]
  },
  {
    "id": "e647d10feb9157a23e46e790c5edd683",
    "title": "黍珠庵",
    "authorName": "李时郁",
    "authorId": "e647d10feb9157a2d1457b72d1457b72",
    "dynasty": "明",
    "content": [
      "一庵深锁铁桥西，庵里明珠似火齐。",
      "若向仙灵论仙事，鲍家丹女葛家妻。"
    ]
  },
  {
    "id": "e647d10feb9157a2553d082a1c2b3f16",
    "title": "列仙坛",
    "authorName": "李时郁",
    "authorId": "e647d10feb9157a2d1457b72d1457b72",
    "dynasty": "明",
    "content": [
      "咫尺高峰是太清，月明仙会宴瑶京。",
      "但从紫府窥直箓，不必人间留姓名。"
    ]
  },
  {
    "id": "e647d10feb9157a2a54a8c99dc17550a",
    "title": "凤凰谷",
    "authorName": "李时郁",
    "authorId": "e647d10feb9157a2d1457b72d1457b72",
    "dynasty": "明",
    "content": [
      "岐山今在罗浮侧，皇明恍与周齐德。",
      "为问西来鸟双青，何似兹山禽五色。"
    ]
  },
  {
    "id": "e647d10feb9157a2d2c1f87fe9719768",
    "title": "青霞谷",
    "authorName": "李时郁",
    "authorId": "e647d10feb9157a2d1457b72d1457b72",
    "dynasty": "明",
    "content": [
      "岩前乱石本嶙峋，洞口桃花片片新。",
      "流水自鸣丹灶冷，餐霞难觅旧时人。"
    ]
  },
  {
    "id": "e647d10feb9157a2dda9ea6c82d1af79",
    "title": "铁桥",
    "authorName": "李时郁",
    "authorId": "e647d10feb9157a2d1457b72d1457b72",
    "dynasty": "明",
    "content": [
      "罗山桥水隔浮山，桥上群仙日在还。",
      "纵有飞泉流涧底，仙源那得到人间。"
    ]
  },
  {
    "id": "e647d10feba0d700404ee4d73d0a3bed",
    "title": "谢明府宅观妓",
    "authorName": "周玄",
    "authorId": "e647d10feba0d700d1457b72d1457b72",
    "dynasty": "明",
    "content": [
      "舞换绿罗衣，歌倾白玉卮。",
      "自矜谢公宅，胜似梁王池。",
      "云月弦中醉，天河曲外移。",
      "风流在兹夕，谁不道相宜。"
    ]
  },
  {
    "id": "e647d10feba0d700ec2c1a158f6c38b3",
    "title": "秦家小慧",
    "authorName": "周玄",
    "authorId": "e647d10feba0d700d1457b72d1457b72",
    "dynasty": "明",
    "content": [
      "小小持金镜，随妆日几回。",
      "春光能自媚，飞燕莫相猜。",
      "香径缘花扫，寒窗候月开。",
      "长陪云雨态，学梦楚阳台。"
    ]
  },
  {
    "id": "e647d10feba0d700abf98296b53c59d8",
    "title": "春日怀海上知己",
    "authorName": "周玄",
    "authorId": "e647d10feba0d700d1457b72d1457b72",
    "dynasty": "明",
    "content": [
      "洛中无负郭，渭曲久垂纶。",
      "偶值唐生笑，谁怜蔡泽贫。",
      "莺花迷去路，萍梗度芳春。",
      "寥落怀知己，临风泪满巾。"
    ]
  },
  {
    "id": "e647d10feba0d700f825ee8c92ef073d",
    "title": "九仙山期海上人不至",
    "authorName": "周玄",
    "authorId": "e647d10feba0d700d1457b72d1457b72",
    "dynasty": "明",
    "content": [
      "久阙东山赏，烟萝欲卧迟。",
      "金霞寻晓望，玉树候秋期。",
      "九鲤何曾返，三花未可窥。",
      "南归有玄鹤，书此报君知。"
    ]
  },
  {
    "id": "e647d10feba0d70018c93b761854b538",
    "title": "答林子山见寄山中",
    "authorName": "周玄",
    "authorId": "e647d10feba0d700d1457b72d1457b72",
    "dynasty": "明",
    "content": [
      "百年心事共悲欢，浮世风波梦里看。",
      "洛下青山相忆久，郢中白雪独酬难。",
      "将春野路孤莺早，乍雨江城半夜寒。",
      "自愧五陵空学剑，侯门谁复识冯欢？"
    ]
  },
  {
    "id": "e647d10feba0d700c15e22802cb956d0",
    "title": "寄斋中诸公",
    "authorName": "周玄",
    "authorId": "e647d10feba0d700d1457b72d1457b72",
    "dynasty": "明",
    "content": [
      "满院飞花积雨晴，春深卧病更伤情。",
      "旧游白社思陶令，归梦青山忆马卿。",
      "水国烟花孤鸟没，官城槐叶一蝉鸣。",
      "南州胜事多乘兴，羸马吟鞭倦独行。"
    ]
  },
  {
    "id": "e647d10feba0d700fc495751c2a2964f",
    "title": "送曾译史归山中",
    "authorName": "周玄",
    "authorId": "e647d10feba0d700d1457b72d1457b72",
    "dynasty": "明",
    "content": [
      "邻霄台下罢登临，一曲离歌泪满襟。",
      "芳草怀人频积梦，流年远别又惊心。",
      "春城雁去余寒尽，野戍花飞暮雨深。",
      "今日远寻陶令尹，青山卧病谢朝簪。"
    ]
  },
  {
    "id": "e647d10feba0d70002e9bd4c89a471e6",
    "title": "骠骑席上饯别典监鲍公归长沙",
    "authorName": "周玄",
    "authorId": "e647d10feba0d700d1457b72d1457b72",
    "dynasty": "明",
    "content": [
      "高馆凉风送别过，膏车秣马谩蹉跎。",
      "玉壶暂醉将军酒，宝剑新弹侠客歌。",
      "楚水夕阳行处远，官桥春树梦中多。",
      "王门到日能相忆，千里愁心竟若何。"
    ]
  },
  {
    "id": "e647d10feba0d700a6c9d34b9595ffb7",
    "title": "斋居呈陈二高三兼似故人黄玄林敏及从弟",
    "authorName": "周玄",
    "authorId": "e647d10feba0d700d1457b72d1457b72",
    "dynasty": "明",
    "content": [
      "槐叶阴阴杨柳垂，高斋独坐日斜时。",
      "地经积雨多秋竹，鸟惜残花恋故枝。",
      "卧病山城非中酒，旧游洛社总能诗。",
      "相从每过扬雄宅，一曲阳春慰所思。"
    ]
  },
  {
    "id": "e647d10feba0d7005b2efece119cc89a",
    "title": "秋咏",
    "authorName": "周玄",
    "authorId": "e647d10feba0d700d1457b72d1457b72",
    "dynasty": "明",
    "content": [
      "南山闭户绝风尘，旧业依依少四邻。",
      "秋草望中曾独往，野鸥闲里最相亲。",
      "荆门西望迷归客，湘水东流怨逐臣。",
      "荣辱升沉只如此，更将心事问何人。"
    ]
  },
  {
    "id": "e647d10feba0d700f4a30c3285292863",
    "title": "寄王校文",
    "authorName": "周玄",
    "authorId": "e647d10feba0d700d1457b72d1457b72",
    "dynasty": "明",
    "content": [
      "壮游江海总离居，岂料同君岁月疏。",
      "湘水每劳怀旧梦，筠阳曾枉荐贤书。",
      "霜空落叶清砧候，天入平芜白雁初。",
      "自古长沙文化地，圣朝逢掖近何如？"
    ]
  },
  {
    "id": "e647d10feba0d700966ca0045b327511",
    "title": "赋秋江离思",
    "authorName": "周玄",
    "authorId": "e647d10feba0d700d1457b72d1457b72",
    "dynasty": "明",
    "content": [
      "女螺江上送征桡，祖帐新凉酒易消。",
      "泽国雁来芳草歇，海天人去碧波遥。",
      "寒山古道迷枫叶，落日愁心断柳条。",
      "圣代只今缝掖贵，行看紫凤上丹霄。"
    ]
  },
  {
    "id": "e647d10feba0d700188ae193e7c827ae",
    "title": "温陵中秋陈大宅后亭观月",
    "authorName": "周玄",
    "authorId": "e647d10feba0d700d1457b72d1457b72",
    "dynasty": "明",
    "content": [
      "紫英亭前露欲香，习家池上夜偏长。",
      "醉来见月知何处，还道清光是故乡。"
    ]
  },
  {
    "id": "e647d10feba0d700216bd55f7f05e4f9",
    "title": "题陈大宅方壶子层层云树图",
    "authorName": "周玄",
    "authorId": "e647d10feba0d700d1457b72d1457b72",
    "dynasty": "明",
    "content": [
      "昔年曾记秦川客，云树参差去欲迷。",
      "日暮孤舟行不尽，鹧鸪啼过渭城西。"
    ]
  },
  {
    "id": "e647d10feba0d700771809d6bcde5315",
    "title": "寄涵江陈韫玉",
    "authorName": "周玄",
    "authorId": "e647d10feba0d700d1457b72d1457b72",
    "dynasty": "明",
    "content": [
      "南望涵江无尽期，萧条还解忆荆扉。",
      "相思岂道音书少，只为春来雁北飞。"
    ]
  },
  {
    "id": "e647d10feba0d7000b505f64b0bcf677",
    "title": "钱舜举金碧山水图",
    "authorName": "周玄",
    "authorId": "e647d10feba0d700d1457b72d1457b72",
    "dynasty": "明",
    "content": [
      "风土邻巴国，山河枕蜀城。",
      "层流九折转，积石七盘横。",
      "树影分萤槛，崖光护鸟楹。",
      "绛云全抹曙，紫磴半牵晴。",
      "涧鹿缘苔卧，山猿抱叶行。",
      "镜标岩岫合，衣拂薜萝轻。",
      "旅望迷鸾渚，仙游忆鹤京。",
      "断金秦谷恨，残粉汉宫情。",
      "潇洒浮埃轶，参差倒景清。",
      "岭烟三岛暝，潭雨百花明。",
      "桃水真难写，蓬莱独异名。",
      "何能谐雅兴，端化沐余生。"
    ]
  },
  {
    "id": "e647d10feba0d700cf0a80606c655534",
    "title": "小李将军金碧山水图",
    "authorName": "周玄",
    "authorId": "e647d10feba0d700d1457b72d1457b72",
    "dynasty": "明",
    "content": [
      "池岛疑秦属，云山似洛疆。",
      "四围青嶂合，一望绿川长。",
      "野浦全春树，人家半夕阳。",
      "峰峦看似绣，草木讶闻香。",
      "冻竹澌银雪，寒风落锦霜。",
      "楼思王粲倚，谷忆郑生藏。",
      "石发和烟润，林衣浥露光。",
      "日华初布暖，风信未经凉。",
      "水泛蛟龙迫，岩居豺虎防。",
      "鱼情空渺漠，雁思更微茫。",
      "独浩巢松兴，多怀辟谷方。",
      "天台与蓬岛，对此永相忘。"
    ]
  },
  {
    "id": "e647d10feba0d7000d5d9203d97ebbf8",
    "title": "赋得河桥草色送高大归龙门",
    "authorName": "周玄",
    "authorId": "e647d10feba0d700d1457b72d1457b72",
    "dynasty": "明",
    "content": [
      "江头微暄冰始开，河桥一夜春风来。",
      "伤心宛似丛台下，青青草色青如苔。",
      "二月三月青门道，积素浮光不堪扫。",
      "酒幔烟中望却无，钓矶水畔看还好。",
      "桥上萧条人几家，芳洲漠漠楚天涯。",
      "暝随断梗飘寒雨，晴逐游丝映落花。",
      "龙门还家孟诸野，清樽惆怅河桥下。",
      "临歧尽醉歌送君，草上片时驻君马。"
    ]
  },
  {
    "id": "e647d10feba0d700c569d25c2b32b698",
    "title": "揭天谣九首",
    "authorName": "周玄",
    "authorId": "e647d10feba0d700d1457b72d1457b72",
    "dynasty": "明",
    "content": [
      "巨灵吹空南斗死，鬼哭如云学流水。",
      "桂阑天影白鹤秋，兔光斜坠三泉里。",
      "泉宫暗虫寒草根，土灯燃露絓黄昏。",
      "铁心九回滴秋血，三十六帝闻俱吞。",
      "帝遣双童去不返，楸梧参差牧马苑。",
      "青烟一点吹六龙，芙蓉吐光海波浅。"
    ]
  },
  {
    "id": "e647d10feba0d700c569d25ce52f58ae",
    "title": "揭天谣九首",
    "authorName": "周玄",
    "authorId": "e647d10feba0d700d1457b72d1457b72",
    "dynasty": "明",
    "content": [
      "西池鹊寒坠灵羽，水嘶粼粼冻王母。",
      "青娥遏云纷玉琚，水帘桃花逗香乳。",
      "紫元双眉牵黛光，颓蒿折玉寿齐长。",
      "风台神人铁作背，哭声酸骨啼秋裳。",
      "彩丝结绳絓秋影，身骑白龙劝天醒。",
      "暗魂斜背南山飞，独立香虫泣空冷。"
    ]
  },
  {
    "id": "e647d10feba0d700c569d25c32edb1e4",
    "title": "揭天谣九首",
    "authorName": "周玄",
    "authorId": "e647d10feba0d700d1457b72d1457b72",
    "dynasty": "明",
    "content": [
      "鱼鳞居次龙堂高，琉璃砌空银烂涛。",
      "波灵泣诉海若浪，腥风卷昼云漕漕。",
      "珠潭沉光瘗神妪，瘦蛟啾啾走沙雨。",
      "仙郎秋袂斑斑啼，泪花凝碧扶桑树。"
    ]
  },
  {
    "id": "e647d10feba0d700c569d25cc15d9e85",
    "title": "揭天谣九首",
    "authorName": "周玄",
    "authorId": "e647d10feba0d700d1457b72d1457b72",
    "dynasty": "明",
    "content": [
      "湘人敲鼓迎二真，娃郎苕绾参差尘。",
      "东风剪雪绡绿水，半天斜露葡萄春。",
      "竹根沿花铸明月，野坟死草泉幽咽。",
      "铜龙玉狗阍重重，东方不高眼穿血。"
    ]
  },
  {
    "id": "e647d10feba0d700c569d25c27ea4f81",
    "title": "揭天谣九首",
    "authorName": "周玄",
    "authorId": "e647d10feba0d700d1457b72d1457b72",
    "dynasty": "明",
    "content": [
      "呼天走马指千里，刺龙血溅秋杯水。",
      "直欲三浇壮士衣，莫教空瘗苔花紫。",
      "白烟戛城滴铅粉，鬼灯翳墙星隐隐。",
      "斜飞败草湿露光，玉门一滴牵秋肠。",
      "商灵参差拾枯骨，晚岁沙头葬明月。",
      "胡姬烂醉黄金钱，簌簌青霜剪归发。"
    ]
  },
  {
    "id": "e647d10feba0d700c569d25c9c75faca",
    "title": "揭天谣九首",
    "authorName": "周玄",
    "authorId": "e647d10feba0d700d1457b72d1457b72",
    "dynasty": "明",
    "content": [
      "玉鳞琐琐秦家土，凤凰去天窜寒鼠。",
      "载得仙桥度玉关，谁管秋烟星栩栩。",
      "粉窗绮帘十二家，井龙咽火纷栖鸦。",
      "宫姝秃里学秋舞，背客纫珠河影斜。",
      "旧纱银灯翳椒壁，铜辇秋云梦中泣。",
      "石氏珊瑚劝作杯，直卷黄河三千尺。"
    ]
  },
  {
    "id": "e647d10feba0d700c569d25cb404bc2b",
    "title": "揭天谣九首",
    "authorName": "周玄",
    "authorId": "e647d10feba0d700d1457b72d1457b72",
    "dynasty": "明",
    "content": [
      "菱蒲泣露鸳鸯渚，香坟绮罗作尘土。",
      "碧玉斜明五五桥，藕丝流云逆行雨。",
      "堕鸦春绿不胜梳，撩乱芳风浩无主。",
      "杀青欲竟吟鬼妒，苏堤已远波声苦。"
    ]
  },
  {
    "id": "e647d10feba0d700c569d25ca3d52600",
    "title": "揭天谣九首",
    "authorName": "周玄",
    "authorId": "e647d10feba0d700d1457b72d1457b72",
    "dynasty": "明",
    "content": [
      "白天戛云漏龙歇，九道愁泉土花咽。",
      "衰蛩粉壁牵暗光，残霞堕溪藤葛凉。",
      "苦烟恨骨埋蒿里，哭声水寒凝不起。",
      "青屏玉女断香魂，露黛如啼怨秋鬼。"
    ]
  },
  {
    "id": "e647d10feba0d700c569d25cf8dd0846",
    "title": "揭天谣九首",
    "authorName": "周玄",
    "authorId": "e647d10feba0d700d1457b72d1457b72",
    "dynasty": "明",
    "content": [
      "魂清清，魄濯濯。鸟不号，鱼不跃。纷水神，激山乐。天亦捶残，地亦摧却。",
      "提携踏青霞，九回吊孤月。秋台乡树结桐花，千年恨血点泉沙。",
      "鬼灯送客三山下，黄尘清水扶桑斜。"
    ]
  },
  {
    "id": "e647d10febb771ee4242df4e409cd93f",
    "title": "峡山飞来寺",
    "authorName": "钟于田",
    "authorId": "e647d10febb771eed1457b72d1457b72",
    "dynasty": "明",
    "content": [
      "寺倚山烟碧，僧闲绀殿西。",
      "已知天地别，曾否佛肩齐。",
      "白日浮生梦，青云石道梯。",
      "探奇吾独得，垂老欲幽栖。"
    ]
  },
  {
    "id": "e647d10febb771eeb93bd3d16abb8e8c",
    "title": "登舟见月怀乡友",
    "authorName": "钟于田",
    "authorId": "e647d10febb771eed1457b72d1457b72",
    "dynasty": "明",
    "content": [
      "春日花开祖道前，秋风人上潞河船。",
      "红尘易变干时发，新月殊明故国天。",
      "四顾江山犹昔日，一分襟袂即经年。",
      "玉楼两地光辉满，南北相思益渺然。"
    ]
  },
  {
    "id": "e647d10febb771ee9f6e0544d2ecd4e5",
    "title": "自叹",
    "authorName": "钟于田",
    "authorId": "e647d10febb771eed1457b72d1457b72",
    "dynasty": "明",
    "content": [
      "归去来兮归去休，为园瓜果未全收。",
      "膏肓久矣甘泉石，筋力何因困马牛。",
      "莫问韶光如逝水，总之人世只浮沤。",
      "百年便作千年计，不待西风也白头。"
    ]
  },
  {
    "id": "e647d10febb771eec15a05d7df6328e4",
    "title": "初夏楼居督诸子馆课",
    "authorName": "钟于田",
    "authorId": "e647d10febb771eed1457b72d1457b72",
    "dynasty": "明",
    "content": [
      "潦倒无心问郭田，小楼风入抱书眠。",
      "河清有几人为瑞，酒熟能酣浊是贤。",
      "但以一经传世业，不妨双鬓引馀年。",
      "从来稽古高门第，可负韶光却自怜。"
    ]
  },
  {
    "id": "e647d10febbc2c268d87fea31afa8fd1",
    "title": "谒闵子祠",
    "authorName": "杨起元",
    "authorId": "e647d10febbc2c26204da25583e8ef51",
    "dynasty": "明",
    "content": [
      "古屋临官道，先贤闵子祠。",
      "草荒封鬣冢，苔剥丽牲碑。",
      "尚想芦衣泣，兼怀费宰辞。",
      "征途拜遗像，千载亦吾师。"
    ]
  },
  {
    "id": "e647d10febbc2c268d87fea33d2a7fdd",
    "title": "谒闵子祠",
    "authorName": "杨起元",
    "authorId": "e647d10febbc2c26204da25583e8ef51",
    "dynasty": "明",
    "content": [
      "季氏三桓盛，当年替子孙。",
      "如何一介士，庙食到今存。",
      "孝德人无间，高风自可尊。",
      "有司修祀事，百姓走荒村。"
    ]
  },
  {
    "id": "e647d10febbc2c26ae49e3ce1d398c8b",
    "title": "芝佛寺为石潭先生作",
    "authorName": "杨起元",
    "authorId": "e647d10febbc2c26204da25583e8ef51",
    "dynasty": "明",
    "content": [
      "探奇开胜迹，傍屋结精卢。",
      "芝现三身佛，龟衔绿字书。",
      "不随僧入定，常怕友来疏。",
      "忽契无言处，虚空那得如。"
    ]
  },
  {
    "id": "e647d10febbc2c2626ee09ad853c188c",
    "title": "送杨胪山之维扬",
    "authorName": "杨起元",
    "authorId": "e647d10febbc2c26204da25583e8ef51",
    "dynasty": "明",
    "content": [
      "清时才不尽，鹾政用吾儒。",
      "驿路相逢处，青灯引话馀。",
      "齐人知管仲，吾道只轲书。",
      "煮海非君事，安民是国储。"
    ]
  },
  {
    "id": "e647d10febbc2c267a2c1f950d3a156b",
    "title": "过定远",
    "authorName": "杨起元",
    "authorId": "e647d10febbc2c26204da25583e8ef51",
    "dynasty": "明",
    "content": [
      "两辱輶轩使，重过定远城。",
      "侍童迎旧客，花卉问新亭。",
      "的的知陈迹，微微觉有情。",
      "本来无系缚，明发信前旌。"
    ]
  },
  {
    "id": "e647d10febbc2c26b92e14ea57ae1722",
    "title": "宿陶冲",
    "authorName": "杨起元",
    "authorId": "e647d10febbc2c26204da25583e8ef51",
    "dynasty": "明",
    "content": [
      "邮亭存野意，秋后日犹炎。",
      "山好既堪爱，程宽不用兼。",
      "玄蝉鸣外树，白鸟过低檐。",
      "引话偏无极，同心觉未嫌。"
    ]
  },
  {
    "id": "e647d10febbc2c2614838df61886149d",
    "title": "郊游和韵",
    "authorName": "杨起元",
    "authorId": "e647d10febbc2c26204da25583e8ef51",
    "dynasty": "明",
    "content": [
      "剩有三春色，言从陆丈招。",
      "晴原低绿树，耕野逗华镳。",
      "水活蒲争长，花繁鸟欲骄。",
      "不将棋酒至，风日大无聊。"
    ]
  },
  {
    "id": "e647d10febbc2c2667f0dd52abdb9dca",
    "title": "柰树",
    "authorName": "杨起元",
    "authorId": "e647d10febbc2c26204da25583e8ef51",
    "dynasty": "明",
    "content": [
      "树下阴如屋，香枝匝地垂。",
      "吾侪携酒处，尔柰放花时。",
      "有实儿童摘，无材匠石知。",
      "成蹊若桃李，难以并幽姿。"
    ]
  },
  {
    "id": "e647d10febbc2c26267c843726c3a8d9",
    "title": "渡江宿孔垄题壁",
    "authorName": "杨起元",
    "authorId": "e647d10febbc2c26204da25583e8ef51",
    "dynasty": "明",
    "content": [
      "孔道通南北，频过岂利名。",
      "君亲千古重，夷险一身轻。",
      "浪破浔阳阔，车驱楚甸平。",
      "愿言赋归日，无愧柳条青。"
    ]
  },
  {
    "id": "e647d10febbc2c2613fc6074ee88c950",
    "title": "过北峡关题",
    "authorName": "杨起元",
    "authorId": "e647d10febbc2c26204da25583e8ef51",
    "dynasty": "明",
    "content": [
      "何异梅关路，惟殊未有梅。",
      "提封三楚限，职贡八藩该。",
      "天险连云锁，时平带月开。",
      "不知关上吏，望气见谁来。"
    ]
  },
  {
    "id": "e647d10febbc2c2639bb238d6a396c3a",
    "title": "舒城道中遇雨",
    "authorName": "杨起元",
    "authorId": "e647d10febbc2c26204da25583e8ef51",
    "dynasty": "明",
    "content": [
      "崛曲千山过，微茫四望低。",
      "云连舒子国，柳暗令公蹊。",
      "谷泛桃花水，骝嘶锦障泥。",
      "无嗟行役苦，堪喜是春犁。"
    ]
  },
  {
    "id": "e647d10febbc2c26c384261462951ebe",
    "title": "呈涂及春大尹",
    "authorName": "杨起元",
    "authorId": "e647d10febbc2c26204da25583e8ef51",
    "dynasty": "明",
    "content": [
      "邑宰迎宾出，因之为省耕。",
      "一犁欢雨足，百室俟秋盈。",
      "妹子渐无补，缁衣空复情。",
      "阳春如可拟，流韵满舒城。"
    ]
  },
  {
    "id": "e647d10febbc2c269b956a26345ddd33",
    "title": "别泗州学正王乡丈",
    "authorName": "杨起元",
    "authorId": "e647d10febbc2c26204da25583e8ef51",
    "dynasty": "明",
    "content": [
      "与子平分粤，词场属两雄。",
      "撤皋真子厚，讲易愧纯公。",
      "泗水淮原会，江流汉亦宗。",
      "他乡正春色，不厌夜深从。"
    ]
  },
  {
    "id": "e647d10febbc2c26ba08e8a9bbd1013f",
    "title": "别萧生",
    "authorName": "杨起元",
    "authorId": "e647d10febbc2c26204da25583e8ef51",
    "dynasty": "明",
    "content": [
      "文明当盛世，何地不英才。",
      "岳渎分群望，贞元作合来。",
      "万金非贵重，一诺绝安排。",
      "老我思狂简，焉知所以裁。"
    ]
  },
  {
    "id": "e647d10febbc2c265e5a201bdab5c276",
    "title": "别泗州王守",
    "authorName": "杨起元",
    "authorId": "e647d10febbc2c26204da25583e8ef51",
    "dynasty": "明",
    "content": [
      "不见黄州鹤，今从帝里飞。",
      "古来称悃愊，何可论黄骊。",
      "会见文翁化，宁专子产慈。",
      "请看移俗日，全在簿书期。"
    ]
  },
  {
    "id": "e647d10febbc2c2620dfe2e706b2e23a",
    "title": "别盱眙丁令",
    "authorName": "杨起元",
    "authorId": "e647d10febbc2c26204da25583e8ef51",
    "dynasty": "明",
    "content": [
      "草创无城郭，崎岖万壑中。",
      "人民移旧县，鸡犬识新丰。",
      "小试牛刀割，长驱虎穴空。",
      "知君意高远，不向眼前慵。"
    ]
  },
  {
    "id": "e647d10febbc2c261be2d1454a5e5ca9",
    "title": "别天长徐令",
    "authorName": "杨起元",
    "authorId": "e647d10febbc2c26204da25583e8ef51",
    "dynasty": "明",
    "content": [
      "城郭何完美，人民自大风。",
      "天长三楚尽，地阔五陵通。",
      "入境闻弦诵，何年可即戎。",
      "因君问子静，如会浙之东。"
    ]
  },
  {
    "id": "e647d10febbc2c263f08f7e36f5988e5",
    "title": "石角铺",
    "authorName": "杨起元",
    "authorId": "e647d10febbc2c26204da25583e8ef51",
    "dynasty": "明",
    "content": [
      "涧溪路已熟，未觉往来频。",
      "稚子知迎我，青山欲识人。",
      "石桥临断岸，茅屋结疏邻。",
      "马首从兹适，无劳更问津。"
    ]
  },
  {
    "id": "e647d10febbc2c26e8567b5dbd11f4ca",
    "title": "郝园海棠",
    "authorName": "杨起元",
    "authorId": "e647d10febbc2c26204da25583e8ef51",
    "dynasty": "明",
    "content": [
      "寻春何处是，春在海棠枝。",
      "色与开尊丽，香于入座宜。",
      "有情供妙赏，不语劝深卮。",
      "共道芬菲正，相将来后时。"
    ]
  },
  {
    "id": "e647d10febbc2c26f797bab20007d206",
    "title": "杨年伯太封君寿六十",
    "authorName": "杨起元",
    "authorId": "e647d10febbc2c26204da25583e8ef51",
    "dynasty": "明",
    "content": [
      "命服辉潜德，幽人自吉贞。",
      "报君欢有子，正俗乐无名。",
      "爱日巴中远，瞻云颖上情。",
      "焉知救饥溺，偏胜九霞觥。"
    ]
  },
  {
    "id": "e647d10febbc2c2619228f4f2a632587",
    "title": "长至宿斋中写怀奉承同署诸君子",
    "authorName": "杨起元",
    "authorId": "e647d10febbc2c26204da25583e8ef51",
    "dynasty": "明",
    "content": [
      "宇宙何廖廓，尘襟未必然。",
      "徒希来复后，不悟伏羲前。",
      "默默吾何有，冥冥帝象先。",
      "泰然修大定，谁数小乘禅。"
    ]
  },
  {
    "id": "e647d10febbc2c2619228f4f869dfc72",
    "title": "长至宿斋中写怀奉承同署诸君子",
    "authorName": "杨起元",
    "authorId": "e647d10febbc2c26204da25583e8ef51",
    "dynasty": "明",
    "content": [
      "复见心天地，谁将夜气参。",
      "大同徵好意，特立识儿男。",
      "静夜须茎软，中天月色蓝。",
      "尧天如可接，玄酒未妨酣。"
    ]
  },
  {
    "id": "e647d10febbc2c2619228f4f1c4ed253",
    "title": "长至宿斋中写怀奉承同署诸君子",
    "authorName": "杨起元",
    "authorId": "e647d10febbc2c26204da25583e8ef51",
    "dynasty": "明",
    "content": [
      "逝水谁能止，人生贵识真。",
      "与其希令闻，何似养元神。",
      "两关名利结，万劫死生津。",
      "只在寻常处，超超自上人。"
    ]
  },
  {
    "id": "e647d10febbc2c2619228f4fdf469e8b",
    "title": "长至宿斋中写怀奉承同署诸君子",
    "authorName": "杨起元",
    "authorId": "e647d10febbc2c26204da25583e8ef51",
    "dynasty": "明",
    "content": [
      "虮虱营衣絮，苍庚恋柳条。",
      "宁知廖廓外，还有大鹏摇。",
      "露时谁千结，浮江自一瓢。",
      "看来无巧拙，惟适是逍遥。"
    ]
  },
  {
    "id": "e647d10febbc2c2619228f4f6c83fd54",
    "title": "长至宿斋中写怀奉承同署诸君子",
    "authorName": "杨起元",
    "authorId": "e647d10febbc2c26204da25583e8ef51",
    "dynasty": "明",
    "content": [
      "学术千年事，惟存刹那间。",
      "灯花开我席，城鼓报更阑。",
      "炯炯看元化，茫茫识大还。",
      "顿超泃沫外，无语忆姚安。"
    ]
  },
  {
    "id": "e647d10febbc2c2653f716452267057c",
    "title": "南华寺",
    "authorName": "杨起元",
    "authorId": "e647d10febbc2c26204da25583e8ef51",
    "dynasty": "明",
    "content": [
      "来到师门漫说禅，宝林今始识西天。",
      "苍苍古木清因地，泌泌春流带福田。",
      "锡水潜通香积里，盂龙长护法堂前。",
      "千经一句浑无用，使我镇惭学蠹编。"
    ]
  },
  {
    "id": "e647d10febbc2c26367d6f5b007ce1f4",
    "title": "奉命祭告泗州祖陵感思高皇功德之大恭赋",
    "authorName": "杨起元",
    "authorId": "e647d10febbc2c26204da25583e8ef51",
    "dynasty": "明",
    "content": [
      "明明我祖迈羲轩，圣德神功岂有前。",
      "天地不知高厚极，图书重与洛河诠。",
      "显谟已入诸司掌，精蕴还须识大贤。",
      "典礼微臣何以颂，惟勤稽首祝尧年。"
    ]
  },
  {
    "id": "e647d10febbc2c26920a0668558e959f",
    "title": "别泗州盱眙两庠师友",
    "authorName": "杨起元",
    "authorId": "e647d10febbc2c26204da25583e8ef51",
    "dynasty": "明",
    "content": [
      "圣贤道术千年在，丰芑人文二雅存。",
      "无说敢当花雨赞，何能不愧雪深门。",
      "辰居北望真无极，泗水东流亦不言。",
      "珍重诸贤还久立，莫离当处觅乾坤。"
    ]
  },
  {
    "id": "e647d10febbc2c260d6856cb122f0c61",
    "title": "当下吟二首示诸儿",
    "authorName": "杨起元",
    "authorId": "e647d10febbc2c26204da25583e8ef51",
    "dynasty": "明",
    "content": [
      "学惟当下是真心，当下真心不用寻。",
      "一掬元和随物布，三更夜气此时深。",
      "顿齐圣位通明德，不受人间污染侵。",
      "此法是谁相付与，端从羲画到于今。"
    ]
  },
  {
    "id": "e647d10febbc2c260d6856cbf4d20bd6",
    "title": "当下吟二首示诸儿",
    "authorName": "杨起元",
    "authorId": "e647d10febbc2c26204da25583e8ef51",
    "dynasty": "明",
    "content": [
      "当下真心是谓良，不由闻见不思量。",
      "千层习气须臾尽，万卷经书片语长。",
      "轻可御风超倏忽，清如临水濯沧浪。",
      "也无奇特无增长，只是孩提爱恋常。"
    ]
  },
  {
    "id": "e647d10febbc2c26cef4f7e7e8a6c0de",
    "title": "中站地名店埠作寄谢范太守",
    "authorName": "杨起元",
    "authorId": "e647d10febbc2c26204da25583e8ef51",
    "dynasty": "明",
    "content": [
      "荡荡提封壮郡哉，旬宣今仗出群才。",
      "胸藏万甲知氛息，民忆无檽恨暮来。",
      "经费素从清德节，华筵偏为故人开。",
      "惭予薄劣无何补，空负承筐不易裁。"
    ]
  },
  {
    "id": "e647d10febbc2c2668157b51057d6af1",
    "title": "凤阳别驾高君文学梁君辈暨诸生会龙兴寺者再别后寄怀",
    "authorName": "杨起元",
    "authorId": "e647d10febbc2c26204da25583e8ef51",
    "dynasty": "明",
    "content": [
      "步上高台望帝陵，郁葱佳气护龙兴。",
      "山川不改风云色，疆邑犹传玉帛灵。",
      "作赋大夫频式燕，称诗诸子颂皇烝。",
      "愧予无以酬嘉贶，握手殷勤咏鹤鸣。"
    ]
  },
  {
    "id": "e647d10febbc2c26dd97549ee319fd86",
    "title": "中都鼓楼赴储司彭晦虚亲丈之席别后寄怀",
    "authorName": "杨起元",
    "authorId": "e647d10febbc2c26204da25583e8ef51",
    "dynasty": "明",
    "content": [
      "第一山前第一楼，当年缔造协神谋。",
      "万家阛阓如鳞合，四野风烟似海浮。",
      "桐柏东来思禹绩，星辰北望见皇州。",
      "何许更作登楼赋，已为司徒半月留。"
    ]
  },
  {
    "id": "e647d10febbc2c26e4853a8c29700651",
    "title": "甘紫亭侍御奉命按三吴便道归寿太夫人六十有一",
    "authorName": "杨起元",
    "authorId": "e647d10febbc2c26204da25583e8ef51",
    "dynasty": "明",
    "content": [
      "骢马驱驰云正飞，翩翩归去觐慈帏。",
      "堂前萱草重花甲，郭外南山映绣衣。",
      "西楚已看沾雨泽，东吴行且借霜威。",
      "白华之养何如此，独愧能诗束广微。"
    ]
  },
  {
    "id": "e647d10febbc2c26e00349bfbee1fbd0",
    "title": "天关讲学示诸生",
    "authorName": "杨起元",
    "authorId": "e647d10febbc2c26204da25583e8ef51",
    "dynasty": "明",
    "content": [
      "南域精华回岭海，白云情色照仙城。",
      "烘花日暖蔷薇丽，掠燕风生杨柳轻。",
      "定坐已忘尘俗念，咏歌犹浃冠童情。",
      "千年遗范瞻先哲，万古斯文畏后生。"
    ]
  },
  {
    "id": "e647d10febbc2c2605d252d320f4f304",
    "title": "题东莞伯祠",
    "authorName": "杨起元",
    "authorId": "e647d10febbc2c26204da25583e8ef51",
    "dynasty": "明",
    "content": [
      "开国勋臣近有祠，当年忠顺鬼神知。",
      "涓埃自匪归河岳，桑梓谁能保乱离。",
      "碧甲潮来堪洒泪，黄旗峰起想行师。",
      "珠帘高栋藏题主，亦有邻翁走岁时。"
    ]
  },
  {
    "id": "e647d10febbc2c26264674963fbed417",
    "title": "与友人登海上文昌台",
    "authorName": "杨起元",
    "authorId": "e647d10febbc2c26204da25583e8ef51",
    "dynasty": "明",
    "content": [
      "万顷沧浪着此台，金银楼阁望中开。",
      "交疏尽向虚无结，登眺都惊妙有裁。",
      "文武古今新重地，郭萧前后济时才。",
      "无穷事业看诸子，今日同游笑举杯。"
    ]
  },
  {
    "id": "e647d10febbc2c26ca97099b3be3c76e",
    "title": "南步望虎门",
    "authorName": "杨起元",
    "authorId": "e647d10febbc2c26204da25583e8ef51",
    "dynasty": "明",
    "content": [
      "尧封南尽沧溟阔，极目连山有一门。",
      "天设边关成虎豹，我寻奇甸到山村。",
      "近传消息东夷款，远驭机权上策存。",
      "濠镜南头俱重镇，华夷一统帝王尊。"
    ]
  },
  {
    "id": "e647d10febbc2c26c194b1307c76f874",
    "title": "登弹子冈石棋父老送酒",
    "authorName": "杨起元",
    "authorId": "e647d10febbc2c26204da25583e8ef51",
    "dynasty": "明",
    "content": [
      "春风携袖上高岗，一望南天正渺茫。",
      "苍海自随胸次远，白鸥都与世间忘。",
      "天开几席星千个，地走龙蛇木百章。",
      "父老壶觞堪一醉，蓬莱何必问沧桑。"
    ]
  },
  {
    "id": "e647d10febbc2c2605ba511ac8c0ed6e",
    "title": "次韵奉答何亲丈见贺得子",
    "authorName": "杨起元",
    "authorId": "e647d10febbc2c26204da25583e8ef51",
    "dynasty": "明",
    "content": [
      "生辰得子笑颜开，惊动高亲好句来。",
      "秋晚枯杨还发柹，月明老蚌果成胎。",
      "椿萱万里南瞻斗，弓襡三旬蚤报禖。",
      "是日殷勤洁汤饼，须攀一醉共恢台。"
    ]
  },
  {
    "id": "e647d10febbc2c265eabb06c558a9a92",
    "title": "柳师中秋寿诞",
    "authorName": "杨起元",
    "authorId": "e647d10febbc2c26204da25583e8ef51",
    "dynasty": "明",
    "content": [
      "龟石潭头一草堂，中秋明月照沧浪。",
      "仰观天□何寥廓，欢与群英共霁光。",
      "老去诗怀多活泼，重来花甲倍寻常。",
      "门生欲为先生祝，封寄南山第五章。"
    ]
  },
  {
    "id": "e647d10febbc2c26a4848110afa7fc55",
    "title": "越城北郭别友人",
    "authorName": "杨起元",
    "authorId": "e647d10febbc2c26204da25583e8ef51",
    "dynasty": "明",
    "content": [
      "自觉迂慵忝昔贤，诸公无补负勤惓。",
      "梅花路上占春信，柏叶樽前送剩年。",
      "万里不须愁白发，千秋端为惜青编。",
      "古来贤圣皆吾党，何待归欤叹斐然。"
    ]
  },
  {
    "id": "e647d10febbc2c260c1c9662ac12c9f3",
    "title": "曲江除夕呈丈人云楼友人刘肖一",
    "authorName": "杨起元",
    "authorId": "e647d10febbc2c26204da25583e8ef51",
    "dynasty": "明",
    "content": [
      "瞬息时光又一年，几何青鬓已皤然。",
      "无穷宇宙乘流逝，太极阴阳逐磨旋。",
      "伯玉非从今夕改，宣尼易向诘朝编。",
      "丈人小子俱安坐，听我狂歌楚水前。"
    ]
  },
  {
    "id": "e647d10febbc2c26240c1c82e6adcbbd",
    "title": "修郡志有作",
    "authorName": "杨起元",
    "authorId": "e647d10febbc2c26204da25583e8ef51",
    "dynasty": "明",
    "content": [
      "官署萧条坐夜阑，目穷陈迹费新删。",
      "尧封禹服原千古，风气人文又一番。",
      "南海此身同是圣，东吴当日独非蛮。",
      "道人不动江山色，领取皇风洒宇寰。"
    ]
  },
  {
    "id": "e647d10febbc2c26f6132c35e632f379",
    "title": "过螺川有感",
    "authorName": "杨起元",
    "authorId": "e647d10febbc2c26204da25583e8ef51",
    "dynasty": "明",
    "content": [
      "天涯孤客重来日，泪下螺川不可挥。",
      "义气百年龙剑去，凄凉十载马封颓。",
      "文留琬琰馀能几，爱在桐乡记者谁。",
      "强向风前支病骨，更堪伤感并年衰。"
    ]
  },
  {
    "id": "e647d10febbc2c2613164aa37df18423",
    "title": "陪董扩庵沈雷门携酒酌徐觉齐之洗心亭",
    "authorName": "杨起元",
    "authorId": "e647d10febbc2c26204da25583e8ef51",
    "dynasty": "明",
    "content": [
      "都怜簪合欲言分，耐暑过从共细论。",
      "天为池亭开世界，雨随谈笑列罍樽。",
      "绕栏葭菼菲菲舞，薄暮云霞故故繁。",
      "何物是心还用洗，只今相视已忘言。"
    ]
  },
  {
    "id": "e647d10febbc2c26bb58a512545f311a",
    "title": "玉笥山人聂道亨自滁渡江遗予丹药予形骸元不系念感其意勉服赋此以志倾盖之义",
    "authorName": "杨起元",
    "authorId": "e647d10febbc2c26204da25583e8ef51",
    "dynasty": "明",
    "content": [
      "仙子飘飘何处来，金丹满把彩霞开。",
      "病躯何补人间世，玄牝徒劳柱下才。",
      "天上碧桃君有种，杯中绿酒我无猜。",
      "了知四大都归幻，为汝狂歌啸凤台。"
    ]
  },
  {
    "id": "e647d10febbc2c26812b3b78a32a701a",
    "title": "豫章朱山李敬父早得悟于明德夫子之门今六十馀矣出游金陵却还旧隐阳羡芙蓉山山为庞公参禅处云",
    "authorName": "杨起元",
    "authorId": "e647d10febbc2c26204da25583e8ef51",
    "dynasty": "明",
    "content": [
      "圣代山林有此儒，不由文字契诗书。",
      "早参龙象向谁并，晚入芙蓉独自居。",
      "慧眼双开金不着，刚肠一付铁难如。",
      "他年肯比庞居士，只有榛阴八里馀。"
    ]
  },
  {
    "id": "e647d10febbc2c2628b889288ad001cb",
    "title": "明神宗万历丁酉孟秋思林丁老师次公子慎思兄求子所作墓碑还武林赋赠",
    "authorName": "杨起元",
    "authorId": "e647d10febbc2c26204da25583e8ef51",
    "dynasty": "明",
    "content": [
      "令威仙去几何年，弟子无知为表阡。",
      "道在清时收合浦，碑同明月载江船。",
      "一帆西上风烟阔，千里人归史笔传。",
      "怅望桃冈不可见，送君唯有泪潺湲。"
    ]
  },
  {
    "id": "e647d10febbc2c268321e658c6961d2f",
    "title": "丁母张夫人七十寿",
    "authorName": "杨起元",
    "authorId": "e647d10febbc2c26204da25583e8ef51",
    "dynasty": "明",
    "content": [
      "海鹤孤骞竟不来，将雏空母立山隈。",
      "苍松百尺风霜老，月桂三秋雨露裁。",
      "地作瑶池开寿域，人同王母照霞杯。",
      "悠悠阅世无穷数，南岳云烟首重回。"
    ]
  },
  {
    "id": "e647d10febbc2c26f8248fd51dd7978d",
    "title": "武安庙会诸友",
    "authorName": "杨起元",
    "authorId": "e647d10febbc2c26204da25583e8ef51",
    "dynasty": "明",
    "content": [
      "仰止英祠大丈夫，诸君济济亦文儒。",
      "罗浮佐命自今古，白鹤游仙空有无。",
      "会有梅花供逸兴，那无茅木助狂呼。",
      "他年吾党皆高远，敢谓迂庸辟圣途。"
    ]
  },
  {
    "id": "e647d10febbc2c26d9db14c25da2e3d0",
    "title": "送黎文塘",
    "authorName": "杨起元",
    "authorId": "e647d10febbc2c26204da25583e8ef51",
    "dynasty": "明",
    "content": [
      "送君西上发归舟，三度金陵此胜游。",
      "人物旧京元讲肆，风霜晚岁念南州。",
      "师门首座谁堪并，药裹刀圭自可投。",
      "最是同心关去住，都来吾道只沧洲。"
    ]
  },
  {
    "id": "e647d10febbc2c26083ab1e5767a2e1d",
    "title": "送范凝宇太史册封",
    "authorName": "杨起元",
    "authorId": "e647d10febbc2c26204da25583e8ef51",
    "dynasty": "明",
    "content": [
      "渺渺金城待汉臣，翩翩玉节展周亲。",
      "长卿才大倾梁苑，小范名高靖塞尘。",
      "旆转皋兰辞薄暮，车回巴巂度清晨。",
      "莫言家庆无多恋，叱驭犹堪过早春。"
    ]
  },
  {
    "id": "e647d10febbc2c262fbab59e17337018",
    "title": "赠王伯台还晋江",
    "authorName": "杨起元",
    "authorId": "e647d10febbc2c26204da25583e8ef51",
    "dynasty": "明",
    "content": [
      "朝济南溟暮象头，晋安才子不凡流。",
      "远游岂窘云霄步，高视宁论峛崺丘。",
      "杖履千山随雨度，古今双眼与云浮。",
      "交情正洽分携易，粤水闽山意共悠。"
    ]
  },
  {
    "id": "e647d10febbc2c267aaf2e2d9483a8a5",
    "title": "和姚西野七十有一韵",
    "authorName": "杨起元",
    "authorId": "e647d10febbc2c26204da25583e8ef51",
    "dynasty": "明",
    "content": [
      "鹅城城阙自春秋，阅世如翁几白头。",
      "洛下耆英媲往哲，清时箸蔡定人谋。",
      "家传柱史声名旧，业绍郎君麟凤洲。",
      "料得但怜同辈在，春山无伴可相求。"
    ]
  },
  {
    "id": "e647d10febbc2c269a51a2d863a2383c",
    "title": "题狄梁公望云思亲",
    "authorName": "杨起元",
    "authorId": "e647d10febbc2c26204da25583e8ef51",
    "dynasty": "明",
    "content": [
      "求忠于孝古难全，此道梁公率所天。",
      "云蔼翠微亲在望，日升湖海国重延。",
      "立身行道忠之本，将顺匡扶孝是原。",
      "莫笑先生宋儒语，唐虞世界只如然。"
    ]
  },
  {
    "id": "e647d10febbc2c2631ee9014e131f06b",
    "title": "诸友信现前之学惧其不能深造寄怀共警",
    "authorName": "杨起元",
    "authorId": "e647d10febbc2c26204da25583e8ef51",
    "dynasty": "明",
    "content": [
      "学道先须信现前，现前之外更何言。",
      "就处体仁惟活泼，于中观礼便凝坚。",
      "谩揭讲章谈道录，休摽杂记显仁编。",
      "知几必自全终始，君子存心只闇然。"
    ]
  },
  {
    "id": "e647d10febbc2c260287b566a5f56822",
    "title": "赠扬州赵仁斋先生",
    "authorName": "杨起元",
    "authorId": "e647d10febbc2c26204da25583e8ef51",
    "dynasty": "明",
    "content": [
      "淮海维扬一伟人，霜髯碧眼照青春。",
      "心犹赤子还谁识，道付沧洲只自真。",
      "尽把韦编供岁月，时看匣剑拟心神。",
      "茫茫宇宙无穷事，倾盖相看白发新。"
    ]
  },
  {
    "id": "e647d10febbc2c26dbf994c106b591db",
    "title": "寿张翁七十",
    "authorName": "杨起元",
    "authorId": "e647d10febbc2c26204da25583e8ef51",
    "dynasty": "明",
    "content": [
      "少日康衢诵古诗，到今击壤属庞眉。",
      "息机自得神形聚，为善能教日月迟。",
      "千朵榴花迎上客，一帘燕语劝深卮。",
      "思量谁赐平康福，教子殷勤答盛时。"
    ]
  },
  {
    "id": "e647d10febbc2c2684c5775600c88d36",
    "title": "至日写怀",
    "authorName": "杨起元",
    "authorId": "e647d10febbc2c26204da25583e8ef51",
    "dynasty": "明",
    "content": [
      "万国朝天贺履长，自惭多病后鹓行。",
      "敢徒初服焚鱼佩，未拟前贤制笏囊。",
      "药饵几经阶荚换，庭闱遥隔岭梅香。",
      "皇仁自识怜乌鸟，惟待题缄达建章。"
    ]
  },
  {
    "id": "e647d10febbc2c26ccffcc18f2e8f940",
    "title": "唐曙台惠集杜书怀之作奉答",
    "authorName": "杨起元",
    "authorId": "e647d10febbc2c26204da25583e8ef51",
    "dynasty": "明",
    "content": [
      "经句正尔怜同病，一礼俄惊会十行。",
      "佳句未拈原命杜，新篇一出却成唐。",
      "雕镂是技何嫌巧，游戏如君不可当。",
      "也知制锦从高手，五色还期补衮裳。"
    ]
  },
  {
    "id": "e647d10febbc2c26f7dbc9669b73462e",
    "title": "山中和许甸南",
    "authorName": "杨起元",
    "authorId": "e647d10febbc2c26204da25583e8ef51",
    "dynasty": "明",
    "content": [
      "思君常在海西头，几度裁椷泪欲流。",
      "车马远来仍减从，蓬蒿深处拜荒丘。",
      "门生相礼人都雅，笔子题诗翠欲浮。",
      "世道须公勤补衮，故人林壑暂优悠。"
    ]
  },
  {
    "id": "e647d10febbc2c267fe04f58ac41f8dd",
    "title": "山中和李正峰",
    "authorName": "杨起元",
    "authorId": "e647d10febbc2c26204da25583e8ef51",
    "dynasty": "明",
    "content": [
      "丘垄云蒸龙窍开，潇潇风木思悠哉。",
      "凭君指点眠牛地，羡尔超群倚马才。",
      "阴德葆真天上去，阳和还自地中回。",
      "从来积善生兜率，不与浮尘混劫灰。"
    ]
  },
  {
    "id": "e647d10febbc2c266a8173351f40c3f3",
    "title": "蝴蝶洞",
    "authorName": "杨起元",
    "authorId": "e647d10febbc2c26204da25583e8ef51",
    "dynasty": "明",
    "content": [
      "名山深处蝶纷飞，粉翅香须绕翠微。",
      "叶底蘧蘧庄叟梦，风前点点葛仙衣。",
      "偏乘灵气穿岩径，不逐游人出洞扉。",
      "尽日更无尘俗恋，琪花瑶竹自相依。"
    ]
  },
  {
    "id": "e647d10febbc2c26e715e72aa632f99f",
    "title": "游阴那山",
    "authorName": "杨起元",
    "authorId": "e647d10febbc2c26204da25583e8ef51",
    "dynasty": "明",
    "content": [
      "层云树里碧宫开，云是唐僧旧法台。",
      "众壑奔腾争白道，群峰竞秀卓飞来。",
      "江州使者多行历，梅谷归宗去不回。",
      "且欲漫寻陶五柳，欣然一醉手中杯。"
    ]
  },
  {
    "id": "e647d10febbc2c2671b570315579c123",
    "title": "为周石潭先生作八首小赤壁",
    "authorName": "杨起元",
    "authorId": "e647d10febbc2c26204da25583e8ef51",
    "dynasty": "明",
    "content": [
      "寰宇未尝大，赤壁那独小。",
      "都在吾目中，吾更在目表。"
    ]
  },
  {
    "id": "e647d10febbc2c2671b570317a61a0c7",
    "title": "为周石潭先生作八首小赤壁",
    "authorName": "杨起元",
    "authorId": "e647d10febbc2c26204da25583e8ef51",
    "dynasty": "明",
    "content": [
      "杖藜过桥西，高丘松色碧。",
      "一路登陟倦，暂憩松下石。"
    ]
  },
  {
    "id": "e647d10febbc2c2671b57031e67e6d0e",
    "title": "为周石潭先生作八首小赤壁",
    "authorName": "杨起元",
    "authorId": "e647d10febbc2c26204da25583e8ef51",
    "dynasty": "明",
    "content": [
      "牵牛入谷口，云迷不知处。",
      "放牛牛自行，随牛行处去。"
    ]
  },
  {
    "id": "e647d10febbc2c2671b5703197498e19",
    "title": "为周石潭先生作八首小赤壁",
    "authorName": "杨起元",
    "authorId": "e647d10febbc2c26204da25583e8ef51",
    "dynasty": "明",
    "content": [
      "浅蓬深隐竹，竹影随日侧。",
      "睡醒日午来，觅影不可得。"
    ]
  },
  {
    "id": "e647d10febbc2c2671b57031dad44f2e",
    "title": "为周石潭先生作八首小赤壁",
    "authorName": "杨起元",
    "authorId": "e647d10febbc2c26204da25583e8ef51",
    "dynasty": "明",
    "content": [
      "沙际明月上，光彩如朝暾。",
      "良朋适不至，独立无与论。"
    ]
  },
  {
    "id": "e647d10febbc2c2671b570318d06b8db",
    "title": "为周石潭先生作八首小赤壁",
    "authorName": "杨起元",
    "authorId": "e647d10febbc2c26204da25583e8ef51",
    "dynasty": "明",
    "content": [
      "鱼乐吾亦乐，其如网罟频。",
      "渊深饵不取，百尺虚垂纶。"
    ]
  },
  {
    "id": "e647d10febbc2c2671b570316ab60966",
    "title": "为周石潭先生作八首小赤壁",
    "authorName": "杨起元",
    "authorId": "e647d10febbc2c26204da25583e8ef51",
    "dynasty": "明",
    "content": [
      "渡水西岸去，小洞仅容膝。",
      "仰视天上云，片片洞口出。"
    ]
  },
  {
    "id": "e647d10febbc2c2671b57031a532a5e5",
    "title": "为周石潭先生作八首小赤壁",
    "authorName": "杨起元",
    "authorId": "e647d10febbc2c26204da25583e8ef51",
    "dynasty": "明",
    "content": [
      "遥想柏树下，结茅已成字。",
      "定有素心人，岁晚此相聚。"
    ]
  },
  {
    "id": "e647d10febbc2c26370668d285b14fa6",
    "title": "题天明之谓性示诸儿",
    "authorName": "杨起元",
    "authorId": "e647d10febbc2c26204da25583e8ef51",
    "dynasty": "明",
    "content": [
      "欲识天何处，虚空总是天。",
      "欲知天命理，只是自然然。"
    ]
  },
  {
    "id": "e647d10febbc2c261a25182a66e71cbb",
    "title": "送李梦卿还杭州",
    "authorName": "杨起元",
    "authorId": "e647d10febbc2c26204da25583e8ef51",
    "dynasty": "明",
    "content": [
      "仙李人间亦武林，朱明白下故来心。",
      "实来虚返谁知得，寄语莲池共赏音。"
    ]
  },
  {
    "id": "e647d10febbc2c26ba5f87d145a2a365",
    "title": "何庞二先生以汤饼之会路远预约蚤出不知予之下榻也诗以答之云",
    "authorName": "杨起元",
    "authorId": "e647d10febbc2c26204da25583e8ef51",
    "dynasty": "明",
    "content": [
      "当年下榻为徐稚，今日高贤更倍之。",
      "寄谢侍儿休预畏，暗尘不逐骏蹄飞。"
    ]
  },
  {
    "id": "e647d10febbc2c269a497d7f2a8458f4",
    "title": "何午台庞参吾会汤饼后复惠以诗奉答",
    "authorName": "杨起元",
    "authorId": "e647d10febbc2c26204da25583e8ef51",
    "dynasty": "明",
    "content": [
      "诞弥厥月寝之床，引得明珠满室光。",
      "莫是此儿来处异，前生曾得侍文昌。"
    ]
  },
  {
    "id": "e647d10febbc2c260cd1fda47ba4510d",
    "title": "会饯别刘承所出贰重庆",
    "authorName": "杨起元",
    "authorId": "e647d10febbc2c26204da25583e8ef51",
    "dynasty": "明",
    "content": [
      "只怪诸君会事频，传经人要出亲民。",
      "请看赠处皆真意，莫道今人非古人。"
    ]
  },
  {
    "id": "e647d10febbc2c260cd1fda47743b0d1",
    "title": "会饯别刘承所出贰重庆",
    "authorName": "杨起元",
    "authorId": "e647d10febbc2c26204da25583e8ef51",
    "dynasty": "明",
    "content": [
      "十月长安雪不飞，彤云黯黯怅人离。",
      "宁知我辈皆同调，化作阳春满帝畿。"
    ]
  },
  {
    "id": "e647d10febbc2c260cd1fda4273a779a",
    "title": "会饯别刘承所出贰重庆",
    "authorName": "杨起元",
    "authorId": "e647d10febbc2c26204da25583e8ef51",
    "dynasty": "明",
    "content": [
      "谩将仕学论其优，壶榼相将是圣游。",
      "未解此时浑放下，应知眼底尽全牛。"
    ]
  },
  {
    "id": "e647d10febbc2c260cd1fda4de3db47b",
    "title": "会饯别刘承所出贰重庆",
    "authorName": "杨起元",
    "authorId": "e647d10febbc2c26204da25583e8ef51",
    "dynasty": "明",
    "content": [
      "圣涯无隔不须航，百姓无疮不可伤。",
      "此别丁宁唯一语，直将杯酒赞黄堂。"
    ]
  },
  {
    "id": "e647d10febbc2c26fe97d2fa446352d0",
    "title": "炉山永暮",
    "authorName": "杨起元",
    "authorId": "e647d10febbc2c26204da25583e8ef51",
    "dynasty": "明",
    "content": [
      "箧里炉山梦里亲，白云长覆护图巾。",
      "应知涕下封防后，便是东西南北人。"
    ]
  },
  {
    "id": "e647d10febbc2c26aee4ba62d711d005",
    "title": "风雨驻太湖作茶池亭记又诗四绝",
    "authorName": "杨起元",
    "authorId": "e647d10febbc2c26204da25583e8ef51",
    "dynasty": "明",
    "content": [
      "三春过一尚征途，风雨留人宿太湖。",
      "手记茶池谢仙令，千年堂树指碑趺。"
    ]
  },
  {
    "id": "e647d10febbc2c26aee4ba627c5df5ba",
    "title": "风雨驻太湖作茶池亭记又诗四绝",
    "authorName": "杨起元",
    "authorId": "e647d10febbc2c26204da25583e8ef51",
    "dynasty": "明",
    "content": [
      "芭蕉几树萎阶楹，已遇深春寒未生。",
      "却喜嘘枯有时雨，不妨征幰暂停行。"
    ]
  },
  {
    "id": "e647d10febbc2c26aee4ba6233fb854d",
    "title": "风雨驻太湖作茶池亭记又诗四绝",
    "authorName": "杨起元",
    "authorId": "e647d10febbc2c26204da25583e8ef51",
    "dynasty": "明",
    "content": [
      "紫极遥从直北望，板舆劳役楚天长。",
      "八千里路平分里，不为君亲有底忙。"
    ]
  },
  {
    "id": "e647d10febbc2c26aee4ba6236f286ce",
    "title": "风雨驻太湖作茶池亭记又诗四绝",
    "authorName": "杨起元",
    "authorId": "e647d10febbc2c26204da25583e8ef51",
    "dynasty": "明",
    "content": [
      "昨日临江走瑞州，半途风雪半途休。",
      "舆人冻瘁慈亲念，谨视阴晴定去留。"
    ]
  },
  {
    "id": "e647d10febbc2c26a43f54c30969b730",
    "title": "寄谢刘令",
    "authorName": "杨起元",
    "authorId": "e647d10febbc2c26204da25583e8ef51",
    "dynasty": "明",
    "content": [
      "合肥赤子合君肥，争怪犹淹柳士师。",
      "我忝近臣能荐否，空惭十载与君知。"
    ]
  },
  {
    "id": "e647d10febbc2c267e96af8ea75c755b",
    "title": "送堪舆周剑川",
    "authorName": "杨起元",
    "authorId": "e647d10febbc2c26204da25583e8ef51",
    "dynasty": "明",
    "content": [
      "踏遍芒鞋未肯休，为谁寻得卧牛丘。",
      "秦皇不废司空职，公等甘为术者流。"
    ]
  },
  {
    "id": "e647d10febbc2c26869f3defe00d6a8b",
    "title": "戊戌春日写怀",
    "authorName": "杨起元",
    "authorId": "e647d10febbc2c26204da25583e8ef51",
    "dynasty": "明",
    "content": [
      "佳丽皇州又早春，钟山佳气晓氤氲。",
      "金陵六代空尘迹，圣祖三才是首君。"
    ]
  },
  {
    "id": "e647d10febbc2c26869f3defa741cae2",
    "title": "戊戌春日写怀",
    "authorName": "杨起元",
    "authorId": "e647d10febbc2c26204da25583e8ef51",
    "dynasty": "明",
    "content": [
      "几度南州阅岁华，吾生回首亦堪嗟。",
      "镜中旧日红颜改，头上新年白发多。"
    ]
  },
  {
    "id": "e647d10febbc2c26869f3defec5b44e6",
    "title": "戊戌春日写怀",
    "authorName": "杨起元",
    "authorId": "e647d10febbc2c26204da25583e8ef51",
    "dynasty": "明",
    "content": [
      "冬白春红此处无，一般有酒对屠苏。",
      "独怜雪色淩萱草，又见春来听鹧鸪。"
    ]
  },
  {
    "id": "e647d10febbc2c263298b4d76625c893",
    "title": "问友人病",
    "authorName": "杨起元",
    "authorId": "e647d10febbc2c26204da25583e8ef51",
    "dynasty": "明",
    "content": [
      "病日一齐都放下，好来依旧又憧憧。",
      "若能认取病中景，便是超凡入圣功。"
    ]
  },
  {
    "id": "e647d10febbc2c263298b4d7962c60f1",
    "title": "问友人病",
    "authorName": "杨起元",
    "authorId": "e647d10febbc2c26204da25583e8ef51",
    "dynasty": "明",
    "content": [
      "气柔志弱力全微，此际绵绵只一知。",
      "万虑千思何所看，真心原只是婴儿。"
    ]
  },
  {
    "id": "e647d10febbc2c26d9b67ee250e52df9",
    "title": "灯下吟四首",
    "authorName": "杨起元",
    "authorId": "e647d10febbc2c26204da25583e8ef51",
    "dynasty": "明",
    "content": [
      "平生怙恃是吾天，弃我先今只七年。",
      "蓬叶连根飞不定，雨来空有泪潺湲。"
    ]
  },
  {
    "id": "e647d10febbc2c26d9b67ee27b30efb5",
    "title": "灯下吟四首",
    "authorName": "杨起元",
    "authorId": "e647d10febbc2c26204da25583e8ef51",
    "dynasty": "明",
    "content": [
      "不毁今来五十强，森森梧梓与山长。",
      "慈亲大事如襄毕，只好留身礼法王。"
    ]
  },
  {
    "id": "e647d10febbc2c26d9b67ee2e12bf72c",
    "title": "灯下吟四首",
    "authorName": "杨起元",
    "authorId": "e647d10febbc2c26204da25583e8ef51",
    "dynasty": "明",
    "content": [
      "五十年来赤子身，不知何假又何真。",
      "沧溟一叶飘飘去，直上天门见二亲。"
    ]
  },
  {
    "id": "e647d10febbc2c26d9b67ee2cb18e646",
    "title": "灯下吟四首",
    "authorName": "杨起元",
    "authorId": "e647d10febbc2c26204da25583e8ef51",
    "dynasty": "明",
    "content": [
      "哀哀父母我劬劳，羞药双慈色若焦。",
      "愧尔怀间真赤子，或时嘻笑或时嗥。"
    ]
  },
  {
    "id": "e647d10febbc2c261bcadab4f8964af1",
    "title": "李都运惠菊酒梨膏",
    "authorName": "杨起元",
    "authorId": "e647d10febbc2c26204da25583e8ef51",
    "dynasty": "明",
    "content": [
      "离亲临岁晚，百虑正纷然。",
      "赖有良朋迩，频将尺牍传。",
      "此来惊赠送，不独叙寒暄。",
      "膏酒分珍味，牲肴斥俸钱。",
      "厚施因令节，叨受列庭筵。",
      "拂箸梨香妙，持杯菊色妍。",
      "兴超云物外，心见伏羲前。",
      "翰院冰为署，沧洲吏是仙。",
      "交惭吾报后，道拟子登先。",
      "既醉陶陶意，因成十韵篇。"
    ]
  },
  {
    "id": "e647d10febbc2c26e04ab6bb9557ec10",
    "title": "夏至斋宿五言十四韵奉呈膳部杨君仪部骆君",
    "authorName": "杨起元",
    "authorId": "e647d10febbc2c26204da25583e8ef51",
    "dynasty": "明",
    "content": [
      "皇矣我后土，至哉物资生。",
      "仪阳惟静德，配健协时行。",
      "赤道轮初返，金辉魄始生。",
      "一阴从此长，万汇驯兹凝。",
      "肃穆钦元祀，端居助圣明。",
      "北郊遗鹓列，南礼贰宗卿。",
      "夜宿清魂梦，朝看异雨晴。",
      "禽声增寂景，树色露空生。",
      "列宿分星象，含香进俊英。",
      "微言穷姤复，惕志励寅清。",
      "月窟为难探，天根岂易升。",
      "古人胎教义，大易履霜情。",
      "穆穆观无始，熙熙识有生。",
      "心斋如一得，永不堕疑城。"
    ]
  },
  {
    "id": "e647d10febbc2c26ab82670d4ba050bc",
    "title": "寿益府殿下二十韵",
    "authorName": "杨起元",
    "authorId": "e647d10febbc2c26204da25583e8ef51",
    "dynasty": "明",
    "content": [
      "运适千龄启，畴仍五福骈。",
      "本支周干钜，磐石汉宗绵。",
      "殿旭旌旗动，宫霞彩翠骞。",
      "地分南岳近，亲比后星偏。",
      "藻翰邹枚从，璇跗鲁卫肩。",
      "裾曾当日曳，醴复几时延。",
      "弧矢逢花甲，貂蝉侍绮筵。",
      "小山词客幸，大药异人传。",
      "玉牒丹霄上，银潢紫气边。",
      "香随龙节满，云逐凤笙旋。",
      "橐籥聊观妙，希微即象先。",
      "青精栽作膳，鸿宝续称编。",
      "道合神明极，心函造化全。",
      "舆情元翕若，善颂喜徒然。",
      "孝友闻于国，丝纶美自天。",
      "剪圭非共戏，舐鼎或俱仙。",
      "缑鹤曾馀事，庄椿直小年。",
      "三光将并朗，五岳与齐坚。",
      "谬忝场苗狎，长怀苑树前。",
      "金膏如已就，为我寄真诠。"
    ]
  },
  {
    "id": "e647d10febbc2c26dd85aa956742af11",
    "title": "峡山寺次坡仙韵",
    "authorName": "杨起元",
    "authorId": "e647d10febbc2c26204da25583e8ef51",
    "dynasty": "明",
    "content": [
      "叠翠峰连汉，拖蓝水接湾。",
      "浮生非是梦，真境且舒颜。",
      "机息鸥来狎，天空云去还。",
      "树烟笼梵刹，花雨点禅关。",
      "清籁鸣幽壑，画图开远山。",
      "何须觅身外，此即异人间。",
      "不见龙归洞，曾闻猿献环。",
      "孤峰点黛色，天外露云鬟。"
    ]
  },
  {
    "id": "e647d10febbc2c26dd85aa95e83aa748",
    "title": "峡山寺次坡仙韵",
    "authorName": "杨起元",
    "authorId": "e647d10febbc2c26204da25583e8ef51",
    "dynasty": "明",
    "content": [
      "香刹出诸天，攀跻磴道悬。",
      "松篁蒙岭密，猿狖跃峰联。",
      "积藓行防踬，垂藤帻虑牵。",
      "林昏疑虎伏，壑静似龙眠。",
      "孤磬岩间发，明灯树杪然。",
      "飞腾驱白象，结构拥青莲。",
      "探讨今辰得，皈依夙愿便。",
      "晚来催解缆，乘月下江烟。"
    ]
  },
  {
    "id": "e647d10febbc2c26a8efb405f415df87",
    "title": "锦石岩",
    "authorName": "杨起元",
    "authorId": "e647d10febbc2c26204da25583e8ef51",
    "dynasty": "明",
    "content": [
      "化邑兹岩胜，金仙自幻裁。",
      "丹青缘半壁，珠玉落中台。",
      "水带西来意，山当震旦开。",
      "猿猴苍木外，鸡犬白云隈。",
      "仙枕盘床睡，龙闻说法来。",
      "檐花晴亦雨，山鸟倦知回。",
      "太史藏书室，真人炼药台。",
      "彩云飞玉宇，佳气接蓬莱。",
      "同看烟霞兴，惭无丹艧才。",
      "长歌仍未尽，呼酒更传杯。"
    ]
  },
  {
    "id": "e647d10febbc2c266e121916a7e3d74b",
    "title": "拟古诗二十首",
    "authorName": "杨起元",
    "authorId": "e647d10febbc2c26204da25583e8ef51",
    "dynasty": "明",
    "content": [
      "行行重行行，与君不暂离。",
      "岂惮道理远，相随到天涯。",
      "此地常晦冥，会面安可知。",
      "安得白日光，为君照容辉。",
      "君行日以远，君心日以缓。",
      "寒门隔灵曜，游子不顾返。",
      "劳劳征途间，看看岁月晚。",
      "弃捐勿复道，生世同此患。"
    ]
  },
  {
    "id": "e647d10febbc2c266e121916625e4db8",
    "title": "拟古诗二十首",
    "authorName": "杨起元",
    "authorId": "e647d10febbc2c26204da25583e8ef51",
    "dynasty": "明",
    "content": [
      "茫茫巨瀛海，苍苍藐姑射。",
      "盈盈神人居，不饮亦不食。",
      "淖淖处子姿，皎皎冰雪格。",
      "恍惚睹光彩，转面不可识。",
      "徒劳空山中，何处寻遗迹。"
    ]
  },
  {
    "id": "e647d10febbc2c266e121916d9d3cabf",
    "title": "拟古诗二十首",
    "authorName": "杨起元",
    "authorId": "e647d10febbc2c26204da25583e8ef51",
    "dynasty": "明",
    "content": [
      "夭夭槿中萼，翩翩竹下箨。",
      "我行实永久，今朝返故宅。",
      "宅中足珍宝，聊厚不为薄。",
      "千金置鞍剑，万金结侠客。",
      "暮出游昆仑，朝出游碧落。",
      "群生塞天地，应手施金错。",
      "挥腾化人居，解佩奉缨络。",
      "宝藏固无尽，恣意何所迫。"
    ]
  },
  {
    "id": "e647d10febbc2c266e121916f515521b",
    "title": "拟古诗二十首",
    "authorName": "杨起元",
    "authorId": "e647d10febbc2c26204da25583e8ef51",
    "dynasty": "明",
    "content": [
      "今日一樽酒，聚此平生亲。",
      "磬折欲何为，谈笑率其真。",
      "乐饮过三爵，狂言为君申。",
      "人生无坚质，飘若风中尘。",
      "独有一物存，不淄亦不磷。",
      "何不索巨筏，与君渡迷津。",
      "无为逐世态，扰扰长苦辛。"
    ]
  },
  {
    "id": "e647d10febbc2c266e12191634909ba0",
    "title": "拟古诗二十首",
    "authorName": "杨起元",
    "authorId": "e647d10febbc2c26204da25583e8ef51",
    "dynasty": "明",
    "content": [
      "海上三神山，虚无切太清。",
      "黄金装宫阙，白玉三重城。",
      "非丝复非竹，音响何泠泠。",
      "谁能为此曲，无乃安期生。",
      "凤凰舒羽仪，玄鹤集云亭。",
      "身世在何许，耳目殊音形。",
      "长跽谢仙翁，下界俱含情。",
      "何当三万里，随风送天声。"
    ]
  },
  {
    "id": "e647d10febbc2c266e121916b8f63976",
    "title": "拟古诗二十首",
    "authorName": "杨起元",
    "authorId": "e647d10febbc2c26204da25583e8ef51",
    "dynasty": "明",
    "content": [
      "登山步飞云，殷勤拾瑶草。",
      "欲以遗所思，忽闻鹊声噪。",
      "归人千里至，开颜共欢笑。",
      "永誓无别离，同居以终老。"
    ]
  },
  {
    "id": "e647d10febbc2c266e12191699b2523d",
    "title": "拟古诗二十首",
    "authorName": "杨起元",
    "authorId": "e647d10febbc2c26204da25583e8ef51",
    "dynasty": "明",
    "content": [
      "星火当南离，羲叔弭炎节。",
      "玉衡倏西指，凉飙散馀热。",
      "由兹徂冬春，巨轮无停辙。",
      "少壮衰以老，递递向迁灭。",
      "肌肤非我有，亲故宁不别。",
      "荣名谁复矜，厚奉为谁设。",
      "大梦一以醒，惭汗对冥牒。",
      "圣人贵寸阴，念此使人切。"
    ]
  },
  {
    "id": "e647d10febbc2c266e121916d5976a3a",
    "title": "拟古诗二十首",
    "authorName": "杨起元",
    "authorId": "e647d10febbc2c26204da25583e8ef51",
    "dynasty": "明",
    "content": [
      "冉冉青莲花，结根太华巅。",
      "峭壁断金锁，弥望不得前。",
      "爱此莲花鲜，自惜无羽翰。",
      "仙翁授刀圭，疏身驾轻烟。",
      "稽首谢仙翁，此花何由妍。",
      "适来复何术，致我玉井边。",
      "三问三不语，彩云垂两肩。",
      "我愿从兹适，览彼无穷原。"
    ]
  },
  {
    "id": "e647d10febbc2c266e1219167c338ae3",
    "title": "拟古诗二十首",
    "authorName": "杨起元",
    "authorId": "e647d10febbc2c26204da25583e8ef51",
    "dynasty": "明",
    "content": [
      "南海有珠树，颗颗日月光。",
      "攀条采其珠，盛以云锦囊。",
      "散满天地闲，何况同一乡。",
      "此物取不竭，复宜久韬藏。"
    ]
  },
  {
    "id": "e647d10febbc2c266e121916cb2a8e49",
    "title": "拟古诗二十首",
    "authorName": "杨起元",
    "authorId": "e647d10febbc2c26204da25583e8ef51",
    "dynasty": "明",
    "content": [
      "穆穆天帝居，赫赫临下土。",
      "駪駪走日月，渐渐换寒暑。",
      "百灵序星辰，万龙降云雨。",
      "混沌迄于兹，从今复何许。",
      "肃肃绛节前，默默不用语。"
    ]
  },
  {
    "id": "e647d10febbc2c266e121916a36c35e4",
    "title": "拟古诗二十首",
    "authorName": "杨起元",
    "authorId": "e647d10febbc2c26204da25583e8ef51",
    "dynasty": "明",
    "content": [
      "西出长安门，悠悠长安道。",
      "鸣佩何珊珊，朝下日犹早。",
      "同心各相招，稽古共探讨。",
      "小儒不足为，大儒非意料。",
      "买椟还其珠，燕石以为宝。",
      "白日升东方，万象始分晓。"
    ]
  },
  {
    "id": "e647d10febbc2c266e12191649aa9bec",
    "title": "拟古诗二十首",
    "authorName": "杨起元",
    "authorId": "e647d10febbc2c26204da25583e8ef51",
    "dynasty": "明",
    "content": [
      "世人怀往古，古道今不足。",
      "我于世界中，皇虞满吾目。",
      "兄醉弟便扶，夫死妻仍哭。",
      "鸟飞鱼自沉，花红柳还绿。",
      "终古有常然，人情自反覆。"
    ]
  },
  {
    "id": "e647d10febbc2c266e1219165d02462d",
    "title": "拟古诗二十首",
    "authorName": "杨起元",
    "authorId": "e647d10febbc2c26204da25583e8ef51",
    "dynasty": "明",
    "content": [
      "绝世一佳人，容华美如玉。",
      "青楼结绮疏，帘下理清曲。",
      "使君停车骑，沉吟聊踯躅。",
      "彩凤何时来，精诚苦相属。",
      "携手凌紫霄，双修离劫浊。"
    ]
  },
  {
    "id": "e647d10febbc2c266e121916b64a1b4d",
    "title": "拟古诗二十首",
    "authorName": "杨起元",
    "authorId": "e647d10febbc2c26204da25583e8ef51",
    "dynasty": "明",
    "content": [
      "仙人跨鹤还，累累感丘墓。",
      "人民非昔时，城郭尚如故。",
      "贤愚同一尽，贵贱无复数。",
      "扰扰尘世中，长驱不回顾。",
      "一梦过一生，后来仍不寤。",
      "幻身竟无常，有来必有去。",
      "自匪大还丹，一真焉可固。",
      "谁云古圣人，万世不能度。",
      "于今如有闻，一息即千古。",
      "但恐非真诀，迷惑苍与素。"
    ]
  },
  {
    "id": "e647d10febbc2c266e1219165f35cfcf",
    "title": "拟古诗二十首",
    "authorName": "杨起元",
    "authorId": "e647d10febbc2c26204da25583e8ef51",
    "dynasty": "明",
    "content": [
      "绝学向千载，洙泗流日分。",
      "糟粕非真传，空有典与坟。",
      "爝火当耀日，杯水救车薪。",
      "龙德如正中，利见一大人。",
      "但恐江水深，欲从道无因。"
    ]
  },
  {
    "id": "e647d10febbc2c266e1219165ec64ee3",
    "title": "拟古诗二十首",
    "authorName": "杨起元",
    "authorId": "e647d10febbc2c26204da25583e8ef51",
    "dynasty": "明",
    "content": [
      "生平不满百，长怀千岁忧。",
      "可传匪如舜，甘与乡人俦。",
      "点铁成黄金，千年返元质。",
      "误人千年后，仙翁长大息。",
      "常能兴兹怀，得匪合仙术。"
    ]
  },
  {
    "id": "e647d10febbc2c266e1219160936240c",
    "title": "拟古诗二十首",
    "authorName": "杨起元",
    "authorId": "e647d10febbc2c26204da25583e8ef51",
    "dynasty": "明",
    "content": [
      "凛凛岁云莫，兴言观群书。",
      "大哉洪范篇，帝训孰敢渝。",
      "纵横收七雄，法律荡秦区。",
      "经术卖西京，节义倾东都。",
      "魏才晋清谈，唐诗宋名儒。",
      "宛宛栏栅中，逐逐名誉驱。",
      "圣代辟乾坤，默与三皇符。",
      "相业急济时，学术羞含珠。",
      "历年过二百，风俗还皇虞。",
      "平康用正直，贤智慎其趋。"
    ]
  },
  {
    "id": "e647d10febbc2c266e1219167215f632",
    "title": "拟古诗二十首",
    "authorName": "杨起元",
    "authorId": "e647d10febbc2c26204da25583e8ef51",
    "dynasty": "明",
    "content": [
      "清夜朝上玄，戢志恂以慄。",
      "猛神纷侍卫，群真俨罗列。",
      "众生充下界，形声无不彻。",
      "一感斯一应，微尘不分别。",
      "古人事上帝，后儒疑假设。",
      "学不通天人，难以语明哲。",
      "上帝日汝临，敢不自芳洁。"
    ]
  },
  {
    "id": "e647d10febbc2c266e1219164fb4784a",
    "title": "拟古诗二十首",
    "authorName": "杨起元",
    "authorId": "e647d10febbc2c26204da25583e8ef51",
    "dynasty": "明",
    "content": [
      "友从远方来，遗我尺素书。",
      "盥手开素书，书中一字无。",
      "叠书置枕边，梦寐若告予。",
      "子欲识子心，子心本空虚。",
      "子能除子心，我来同子居。"
    ]
  },
  {
    "id": "e647d10febbc2c266e1219161390eeec",
    "title": "拟古诗二十首",
    "authorName": "杨起元",
    "authorId": "e647d10febbc2c26204da25583e8ef51",
    "dynasty": "明",
    "content": [
      "明月何皎皎，当轩照我怀。",
      "中夜不能寐，揽衣起徘徊。",
      "精神倏飞越，上上从姑台。",
      "台上一月悬，与此同光辉。",
      "敛襟下帘栊，流光暗相随。"
    ]
  },
  {
    "id": "e647d10febbc2c2672b5513dec03747d",
    "title": "拟陶徵君饮酒二十首",
    "authorName": "杨起元",
    "authorId": "e647d10febbc2c26204da25583e8ef51",
    "dynasty": "明",
    "content": [
      "处世实大梦，何事更齐之。",
      "蝴蝶为庄周，宁似翩翩时。",
      "容悴缘识转，真性不如兹。",
      "所以觉者心，任运匪复疑。",
      "我有莫逆交，对酒欢相持。"
    ]
  },
  {
    "id": "e647d10febbc2c2672b5513ddefe4879",
    "title": "拟陶徵君饮酒二十首",
    "authorName": "杨起元",
    "authorId": "e647d10febbc2c26204da25583e8ef51",
    "dynasty": "明",
    "content": [
      "古人顺天命，采蕨登西山。",
      "善恶疑报施，史氏轻立言。",
      "不患节不高，患不见吾天。",
      "求仁而得仁，圣训谁其传。"
    ]
  },
  {
    "id": "e647d10febbc2c2672b5513d96740b84",
    "title": "拟陶徵君饮酒二十首",
    "authorName": "杨起元",
    "authorId": "e647d10febbc2c26204da25583e8ef51",
    "dynasty": "明",
    "content": [
      "异端塞吾道，人人丧其情。",
      "有酒虽肯饮，亦取达士名。",
      "复有不饮者，拘拘劳我生。",
      "真饮真不饮，宠辱何所惊。",
      "与君结欢好，各依真饮成。"
    ]
  },
  {
    "id": "e647d10febbc2c2672b5513def7562a0",
    "title": "拟陶徵君饮酒二十首",
    "authorName": "杨起元",
    "authorId": "e647d10febbc2c26204da25583e8ef51",
    "dynasty": "明",
    "content": [
      "黄鸟音载好，当春不独飞。",
      "偶然失群侣，嘤嘤声转悲。",
      "盻睐若不定，上下何依依。",
      "精神感同气，尔友遥来归。",
      "性悦遂闲止，此意何时衰。",
      "我愿请天帝，使彼永无违。"
    ]
  },
  {
    "id": "e647d10febbc2c2672b5513d446c4a95",
    "title": "拟陶徵君饮酒二十首",
    "authorName": "杨起元",
    "authorId": "e647d10febbc2c26204da25583e8ef51",
    "dynasty": "明",
    "content": [
      "竟日披群籍，不为众说喧。",
      "问君何能尔，得一斯无偏。",
      "开卷见吾心，开门见青山。",
      "良友时复来，由然相往还。",
      "奇字吾不识，相对常无言。"
    ]
  },
  {
    "id": "e647d10febbc2c2672b5513d9588ff1f",
    "title": "拟陶徵君饮酒二十首",
    "authorName": "杨起元",
    "authorId": "e647d10febbc2c26204da25583e8ef51",
    "dynasty": "明",
    "content": [
      "圣道千万涂，谁知非与是。",
      "相是更相非，见界永不毁。",
      "醴酒入我唇，甘味却类尔。",
      "何不自见见，高文徒为绮。"
    ]
  },
  {
    "id": "e647d10febbc2c2672b5513d64bb5c80",
    "title": "拟陶徵君饮酒二十首",
    "authorName": "杨起元",
    "authorId": "e647d10febbc2c26204da25583e8ef51",
    "dynasty": "明",
    "content": [
      "茉莉来南国，玉蕊发其英。",
      "馨香随风扬，感我故园情。",
      "况复月色佳，尊酒欢与倾。",
      "羲御渐委辔，阶下虫微鸣。",
      "不觉歌式微，慨然怀友生。"
    ]
  },
  {
    "id": "e647d10febbc2c2672b5513daccbd045",
    "title": "拟陶徵君饮酒二十首",
    "authorName": "杨起元",
    "authorId": "e647d10febbc2c26204da25583e8ef51",
    "dynasty": "明",
    "content": [
      "松柏经严冬，卓卓霜雪姿。",
      "孤根异群植，岂在叶与枝。",
      "凡物禀正性，独立不为奇。",
      "春融万汇作，孑孑空尔为。",
      "思我湖上山，何日税尘羁。"
    ]
  },
  {
    "id": "e647d10febbc2c2672b5513d8f75840d",
    "title": "拟陶徵君饮酒二十首",
    "authorName": "杨起元",
    "authorId": "e647d10febbc2c26204da25583e8ef51",
    "dynasty": "明",
    "content": [
      "我登从姑山，天门划然开。",
      "恍惚睹仙翁，世界如无怀。",
      "仙翁为我言，圣学久已乖。",
      "江河乱其流，鸟兽失其栖。",
      "灼灼青莲花，娟娟出其泥。",
      "别见损至精，金石焉得谐。",
      "稽首谢仙翁，学子从前迷。",
      "我今得一见，此见永不回。"
    ]
  },
  {
    "id": "e647d10febbc2c2672b5513d26e0de19",
    "title": "拟陶徵君饮酒二十首",
    "authorName": "杨起元",
    "authorId": "e647d10febbc2c26204da25583e8ef51",
    "dynasty": "明",
    "content": [
      "我有明月珠，得之南海隅。",
      "持以诧时俗，此珠满尘涂。",
      "暴殄不爱惜，役役随所驱。",
      "惭愧辽东彘，不知世有馀。",
      "置之怀袖间，默默且自居。"
    ]
  },
  {
    "id": "e647d10febbc2c2672b5513d4f8837fd",
    "title": "拟陶徵君饮酒二十首",
    "authorName": "杨起元",
    "authorId": "e647d10febbc2c26204da25583e8ef51",
    "dynasty": "明",
    "content": [
      "自从孟氏来，孰可与吾道。",
      "往往存微言，柴桑五柳老。",
      "纵饮非放达，虽贫不枯槁。",
      "我爱止酒篇，字字无不好。",
      "珍珠杂鱼目，讵能识其宝。",
      "再玩桃花源，恍然解意表。"
    ]
  },
  {
    "id": "e647d10febbc2c2672b5513dcff5df95",
    "title": "拟陶徵君饮酒二十首",
    "authorName": "杨起元",
    "authorId": "e647d10febbc2c26204da25583e8ef51",
    "dynasty": "明",
    "content": [
      "仲淹生隋世，麟出非其时。",
      "上策不见收，由然与世辞。",
      "讲学河汾间，斯文其在兹。",
      "知命故不忧，尽性吾何疑。",
      "大哉中说书，周公岂我欺。",
      "诋讥伤予心，愿从子所之。"
    ]
  },
  {
    "id": "e647d10febbc2c2672b5513df4c82cbd",
    "title": "拟陶徵君饮酒二十首",
    "authorName": "杨起元",
    "authorId": "e647d10febbc2c26204da25583e8ef51",
    "dynasty": "明",
    "content": [
      "有士同学道，趣舍邈异境。",
      "一士学长睡，一夫学长醒。",
      "醒睡还相讥，谁能会其领。",
      "睡者非我适，醒者非我颖。",
      "睡睡与醒醒，学人此当炳。"
    ]
  },
  {
    "id": "e647d10febbc2c2672b5513d649154ca",
    "title": "拟陶徵君饮酒二十首",
    "authorName": "杨起元",
    "authorId": "e647d10febbc2c26204da25583e8ef51",
    "dynasty": "明",
    "content": [
      "孔门言为仁，欲仁仁即至。",
      "譬彼中山酒，一饮千日醉。",
      "乘坠俱不知，宁复论造次。",
      "海上逐臭夫，汲汲求富贵。",
      "于我如浮云，蔬水有真味。"
    ]
  },
  {
    "id": "e647d10febbc2c2672b5513df561ae72",
    "title": "拟陶徵君饮酒二十首",
    "authorName": "杨起元",
    "authorId": "e647d10febbc2c26204da25583e8ef51",
    "dynasty": "明",
    "content": [
      "天地俱无穷，无穷为一宅。",
      "形运能不疲，神行乃无迹。",
      "大年十二会，小年止于百。",
      "有形无不坏，有发无不白。",
      "若不悟其真，此生良可惜。"
    ]
  },
  {
    "id": "e647d10febbc2c2672b5513d32afcebc",
    "title": "拟陶徵君饮酒二十首",
    "authorName": "杨起元",
    "authorId": "e647d10febbc2c26204da25583e8ef51",
    "dynasty": "明",
    "content": [
      "少年何所事，黾勉事六经。",
      "行行向不惑，恍惚犹无成。",
      "不如且置之，待我问五更。",
      "睡起理巾栉，舒徐步前庭。",
      "茉莉花正开，好鸟时一鸣。",
      "此外未或知，聊以适吾情。"
    ]
  },
  {
    "id": "e647d10febbc2c2672b5513d71771013",
    "title": "拟陶徵君饮酒二十首",
    "authorName": "杨起元",
    "authorId": "e647d10febbc2c26204da25583e8ef51",
    "dynasty": "明",
    "content": [
      "首阳与柳下，百世兴其风。",
      "君子胡不由，哆口谭时中。",
      "吾门恶乡愿，无为徒尚通。",
      "学步失邯郸，学箕斯良弓。"
    ]
  },
  {
    "id": "e647d10febbc2c2672b5513dafbdefa6",
    "title": "拟陶徵君饮酒二十首",
    "authorName": "杨起元",
    "authorId": "e647d10febbc2c26204da25583e8ef51",
    "dynasty": "明",
    "content": [
      "局局当世士，陷井聊自得。",
      "不读秋水篇，胡由祛所惑。",
      "吾人有神理，而乃自湮塞。",
      "谁肯舍双睫，一观化人国。",
      "始觉吾丧我，隐几但默默。"
    ]
  },
  {
    "id": "e647d10febbc2c2672b5513df66bffd0",
    "title": "拟陶徵君饮酒二十首",
    "authorName": "杨起元",
    "authorId": "e647d10febbc2c26204da25583e8ef51",
    "dynasty": "明",
    "content": [
      "金门可以隐，碧山可以仕。",
      "所乐非穷通，为仁总由己。",
      "不待曾点言，始觉三子耻。",
      "铿然舍瑟处，便是唐虞理。",
      "人生大妄中，妄妄胡可纪。",
      "不复梦周公，仲尼所以止。",
      "扪虱谈时务，雄豪焉足恃。"
    ]
  },
  {
    "id": "e647d10febbc2c2672b5513d7dc8f7db",
    "title": "拟陶徵君饮酒二十首",
    "authorName": "杨起元",
    "authorId": "e647d10febbc2c26204da25583e8ef51",
    "dynasty": "明",
    "content": [
      "陶公天民彦，慨世少复真。",
      "吾真既不复，弥缝焉得淳。",
      "大哉鲁中叟，日月万古新。",
      "六经罗章句，灰灭甚狂秦。",
      "所赖故来物，耿耿绝纤尘。",
      "耳目各聪明，四体俱能勤。",
      "如何不自识，浪子忘其亲。",
      "赖君有巨筏，与我渡迷津。",
      "歌彼饮酒诗，脱我头上巾。",
      "一醉自如如，永为羲皇人。"
    ]
  },
  {
    "id": "e647d10febbc2c26bee0b5b6fe17ac1b",
    "title": "丁祀师祠恭纪",
    "authorName": "杨起元",
    "authorId": "e647d10febbc2c26204da25583e8ef51",
    "dynasty": "明",
    "content": [
      "依止周丰镐，俎豆我哲人。",
      "奠此翼翼堂，率我同气亲。",
      "祀事修春秋，讲会浃灵辰。",
      "所期敦孝慈，共于雍黎民。"
    ]
  },
  {
    "id": "e647d10febbc2c26bee0b5b6236200b9",
    "title": "丁祀师祠恭纪",
    "authorName": "杨起元",
    "authorId": "e647d10febbc2c26204da25583e8ef51",
    "dynasty": "明",
    "content": [
      "明明维我祖，皇极何平平。",
      "宪章者谁氏，实惟旴江贤。",
      "妙悟默而成，与时会人天。",
      "无人更无我，忘义且忘年。"
    ]
  },
  {
    "id": "e647d10febbc2c26bee0b5b63eb2e27a",
    "title": "丁祀师祠恭纪",
    "authorName": "杨起元",
    "authorId": "e647d10febbc2c26204da25583e8ef51",
    "dynasty": "明",
    "content": [
      "嗟予何弗类，扫门自壮岁。",
      "忽忽强以衰，何能无罪悔。",
      "时时聚天伦，加额谢明诲。",
      "但存平等心，可以陶万类。"
    ]
  },
  {
    "id": "e647d10febbc2c26bee0b5b627f48fe5",
    "title": "丁祀师祠恭纪",
    "authorName": "杨起元",
    "authorId": "e647d10febbc2c26204da25583e8ef51",
    "dynasty": "明",
    "content": [
      "有客问师祠，祠门实易知。",
      "对彼淇竹园，内有双双槐。",
      "后倚桥门水，左有祇树枝。",
      "多谢千里朋，到此请勿疑。"
    ]
  },
  {
    "id": "e647d10febbc2c2631312bfd7b26198d",
    "title": "箜篌引",
    "authorName": "杨起元",
    "authorId": "e647d10febbc2c26204da25583e8ef51",
    "dynasty": "明",
    "content": [
      "令序还选胜，良友追欢游。",
      "层台见远岫，垂杨并清流。",
      "越儿何婉娈，吴唱和且柔。",
      "曲罢将进酒，好鸟如名讴。",
      "壶浆各殊酿，杂俎仍异羞。",
      "徙倚但取适，觞酌无劝酬。",
      "舞雩非燕朋，索居义所尤。",
      "再申伐木章，偲偲何所求。",
      "清言启中扃，芝兰开林幽。",
      "托身承明卢，庶务素非遒。",
      "良时共欣赏，何必升丹丘。",
      "光阴如逝川，相乐其忘忧。"
    ]
  },
  {
    "id": "e647d10febbc2c26298182cdc2b9855a",
    "title": "仙人篇",
    "authorName": "杨起元",
    "authorId": "e647d10febbc2c26204da25583e8ef51",
    "dynasty": "明",
    "content": [
      "仙人揽六籍，降止太山隅。",
      "神娥擎香雾，五老列庭除。",
      "苍龙绕彩电，祥麟衔玉书。",
      "北极脱枢纽，九州安所如。",
      "驾言适西周，驱彼南宫车。",
      "徘徊岐丰侧，精神游六虚。",
      "凤凰来何时，徒闻歌接舆。",
      "回驾观群龙，与帝合灵符。",
      "羲文告爻象，河洛献瑞图。",
      "东壁韬荣光，文昌掌关枢。",
      "秦火遍郡县，日月光如如。",
      "尔来三千载，晦蚀由蟾蜍。",
      "正直大明世，黄道开天衢。",
      "巨灵挽天河，河汉流为旴。",
      "稽首旴上翁，与尔长相须。"
    ]
  },
  {
    "id": "e647d10febbc2c2663097e6439b978fb",
    "title": "白马篇",
    "authorName": "杨起元",
    "authorId": "e647d10febbc2c26204da25583e8ef51",
    "dynasty": "明",
    "content": [
      "白马公孙儿，辩才四国驰。",
      "一遇谈天衍，屏息无所施。",
      "小巫见大巫，神气能不微。",
      "穴中两鼠斗，焉知是与非。",
      "河伯适东海，向若乃自嗤。",
      "鹏抟九万里，鸴鸠安可期。",
      "东父居扶桑，西母处咸池。",
      "列仙如婴孩，往来恒嬉嬉。",
      "更有太乙翁，呼吸搆二仪。",
      "二仪真灰烬，不能损毫丝。",
      "操舟赵士慄，语冰夏虫疑。",
      "肉眼本无睹，尘心焉可知。",
      "载籍增障翳，空虚成顽痴。",
      "君自慎所从，自古无常师。"
    ]
  },
  {
    "id": "e647d10febbc2c265e947ab4b316196c",
    "title": "名都篇",
    "authorName": "杨起元",
    "authorId": "e647d10febbc2c26204da25583e8ef51",
    "dynasty": "明",
    "content": [
      "名都四方极，神鼎无穷年。",
      "阊阖生嵯峨，双阙造青天。",
      "甲第连云起，剑履何翩翩。",
      "玉帛来万国，九州辏才贤。",
      "歌舞燕赵选，美酒斗十千。",
      "季主开卜肆，长房挂壶天。",
      "雕虫擅文苑，吐气如云烟。",
      "谋士鄙肉食，借箸公卿前。",
      "车马总杂沓，人物纷喧填。",
      "翟庭可罗雀，田门可市廛。",
      "日入各掉臂，朝来更摩肩。",
      "日月流光华，星辰顺其躔。",
      "太一有常居，圣德常渊渊。",
      "邦畿为民止，万世常如然。"
    ]
  },
  {
    "id": "e647d10febbc2c267cf88f95e5c63456",
    "title": "闲云馆为张洪老作",
    "authorName": "杨起元",
    "authorId": "e647d10febbc2c26204da25583e8ef51",
    "dynasty": "明",
    "content": [
      "从君起版筑，论学圣人前。",
      "四海仰高风，亹亹二十年。",
      "一念慰慈颜，屡疏辞细旃。",
      "孝动皇情允，多子徒留连。",
      "浩浩江汉流，苍苍匡卢烟。",
      "行行望城阙，悠悠归园田。",
      "慈亲在高堂，稚子绕膝边。",
      "已悟静者心，不复窥陈编。",
      "室中地不扫，壁上琴无弦。",
      "请问唐虞理，浮云同漠然。"
    ]
  },
  {
    "id": "e647d10febbc2c2614e3cf34de13d603",
    "title": "闻新堤经水不坏志喜",
    "authorName": "杨起元",
    "authorId": "e647d10febbc2c26204da25583e8ef51",
    "dynasty": "明",
    "content": [
      "新堤二三月，春水满四泽。",
      "舍弟有书至，基址固如昔。",
      "一线障波涛，几家安枕席。",
      "饲雀吾亲志，度蚁吾弟德。",
      "述九暨洪所，经理各有力。",
      "而我但称心，拊掌笑竟夕。",
      "何必偿目前，功深久为得。"
    ]
  },
  {
    "id": "e647d10febbc2c264fb084b2a13237cd",
    "title": "转官志感",
    "authorName": "杨起元",
    "authorId": "e647d10febbc2c26204da25583e8ef51",
    "dynasty": "明",
    "content": [
      "端居咏伐檀，囊粟非所安。",
      "狗马初病力，谒告归就闲。",
      "荏苒忽五载，黾勉趋朝班。",
      "未几使河洛，衔命犹未还。",
      "转冠出望外，惊魂忸我颜。",
      "此职不以劳，储养义理间。",
      "不能行也咫，使我羞素餐。",
      "何以报高深，任道庶无患。"
    ]
  },
  {
    "id": "e647d10febbc2c26bc4f1e7a8947447e",
    "title": "山中植树",
    "authorName": "杨起元",
    "authorId": "e647d10febbc2c26204da25583e8ef51",
    "dynasty": "明",
    "content": [
      "我本野鹿性，十年强衣冠。",
      "欲报君亲恩，一念耿如丹。",
      "薄驱常负疴，梦寐思湖山。",
      "山间有田畴，草屋八九间。",
      "四岭植松竹，亦足怡心颜。",
      "系身不获图，我弟思其艰。",
      "山上多种松，溪涧多种兰。",
      "寒梅如许树，修竹百千竿。",
      "春至阅农功，采蕨供菽餐。",
      "我归有处所，感汝贻我安。",
      "把袂日造兹，弟兄共盘桓。",
      "奚觉天地广，吾道自为宽。",
      "十年计树木，光阴如奔澜。"
    ]
  },
  {
    "id": "e647d10febbc2c26cf8b99a6e3b4da99",
    "title": "送唐曙台",
    "authorName": "杨起元",
    "authorId": "e647d10febbc2c26204da25583e8ef51",
    "dynasty": "明",
    "content": [
      "我昔未知学，而子为我悲。",
      "今我稍有知，而子为我疑。",
      "此悲与此疑，何虑更何思。",
      "我留黄金台，子还南海湄。",
      "初谓展燕婉，中更成乖离。",
      "矫矫双龙剑，会合自有时。",
      "何以酬子心，别后时相思。",
      "愿言各努力，亿载以为期。"
    ]
  },
  {
    "id": "e647d10febbc2c26bf29f965d9174cde",
    "title": "送顾泾阳",
    "authorName": "杨起元",
    "authorId": "e647d10febbc2c26204da25583e8ef51",
    "dynasty": "明",
    "content": [
      "丹穴双鹓翔，鸣声何其寥。",
      "侧耳更结心，可望不可招。",
      "叹此灵瑞德，固当应虞韶。",
      "宣尼岂复嗟，吾道重光昭。",
      "时振千仞端，万羽同逍遥。",
      "至德谅不孤，何当共扶摇。",
      "为君采竹实，飞飞不辞劳。",
      "临岐多苦调，相勖以神交。"
    ]
  },
  {
    "id": "e647d10febbc2c264a224418bd6f6e00",
    "title": "到任谒庙",
    "authorName": "杨起元",
    "authorId": "e647d10febbc2c26204da25583e8ef51",
    "dynasty": "明",
    "content": [
      "忝窃玉堂署，抠趋谒宣圣。",
      "精诚俨如在，稽首承面命。",
      "吾道存六经，一字是把柄。",
      "渊渊复浩浩，终古难究竟。",
      "失之万里途，得之咫尺顷。",
      "恍惚若有觉，肃穆中自竞。",
      "我亦一丈夫，负荷岂不胜。",
      "永矢愿学心，陟降游帝境。",
      "宇宙同得一，于以了吾性。"
    ]
  },
  {
    "id": "e647d10febbc2c2654481bd61b4736ca",
    "title": "送友之建昌",
    "authorName": "杨起元",
    "authorId": "e647d10febbc2c26204da25583e8ef51",
    "dynasty": "明",
    "content": [
      "邂逅东山上，别来仅瞬息。",
      "顾我双发班，看子头尽白。",
      "焉知沧海外，桑田几变易。",
      "感叹谁能平，闻道庶不惑。",
      "子今造麻姑，端详问消息。",
      "鸣鹿得野蘋，呼朋与共食。",
      "得诀子勿忘，再晤相与悉。"
    ]
  },
  {
    "id": "e647d10febbc2c26213387b5e0805f68",
    "title": "送李南镇丞南雄",
    "authorName": "杨起元",
    "authorId": "e647d10febbc2c26204da25583e8ef51",
    "dynasty": "明",
    "content": [
      "嬴氏不师古，十月为岁首。",
      "颠倒每如兹，吾道复何有。",
      "本末谁能陈，榛芜亦已久。",
      "先达良殷勤，众星仰枢纽。",
      "明明惟我祖，道与羲皇偶。",
      "造士二百年，稽古庶不谬。",
      "子今领青衿，勉矣弘薪樵。"
    ]
  },
  {
    "id": "e647d10febbc2c26061eb16286f0b883",
    "title": "题贞节李氏卷",
    "authorName": "杨起元",
    "authorId": "e647d10febbc2c26204da25583e8ef51",
    "dynasty": "明",
    "content": [
      "氏节世所艰，抚孤非己出。",
      "虽云州官后，寒苦不可述。",
      "孑身持门户，皓皓冰霜质。",
      "漫漫如长夜，何时见天日。",
      "望望一孤长，渐渐孙芽茁。",
      "一绍儒家风，树立始宏达。",
      "举世谓之艰，要以常理说。",
      "天常及民彝，惟此不泯灭。",
      "假使当其时，失足蹈世辙。",
      "尘世三十载，繁华会消歇。",
      "谁能欺彤管，为汝扬姱节。",
      "世隙如白驹，敢告丈夫杰。"
    ]
  },
  {
    "id": "e647d10febbc2c261702e3cb2bd69e95",
    "title": "答友人王赤冈",
    "authorName": "杨起元",
    "authorId": "e647d10febbc2c26204da25583e8ef51",
    "dynasty": "明",
    "content": [
      "玉署无剧务，随意玩篇什。",
      "忽传双鲤至，我友遥相忆。",
      "我友在何许，迢迢楚之泽。",
      "问我十年来，故心还不易。",
      "对书忸怩甚，展转深自惕。",
      "耳常聆宫商，日夜辨白黑。",
      "于心胡不能，情态多迁适。",
      "近来颇见心，心如赤子赤。",
      "与君同师门，知君久能识。",
      "此心苟同然，何交不金石。"
    ]
  },
  {
    "id": "e647d10febbc2c26c022944daecaaac8",
    "title": "寄弟",
    "authorName": "杨起元",
    "authorId": "e647d10febbc2c26204da25583e8ef51",
    "dynasty": "明",
    "content": [
      "我年四十一，亦知四十非。",
      "双亲家万里，梦寐常依依。",
      "尚幸我弟贤，夙夜侍庭帏。",
      "我无补衮功，只以窃禄违。",
      "自从七月来，三命清切司。",
      "首展经筵书，再篡曹工题。",
      "复令知制诰，代草明光扉。",
      "备员立螭蚴，何异立仗骑。",
      "天子本圣明，忠臣要防微。",
      "秦陇旱为雪，东南潦是饥。",
      "委非亲民职，内计诚无奇。",
      "肉食每自愧，几欲抽簪归。",
      "尚抱献纳心，终欲有所施。",
      "不然望旧山，归来慰严慈。",
      "春初种松竹，想已含绿滋。",
      "未种应为种，勿过青春时。"
    ]
  },
  {
    "id": "e647d10febbc2c264b354cd7b7c60204",
    "title": "偕黎文塘兄过滕县",
    "authorName": "杨起元",
    "authorId": "e647d10febbc2c26204da25583e8ef51",
    "dynasty": "明",
    "content": [
      "与子联镳行，行行入滕里。",
      "劳劳吾何思，伟哉邹孟子。",
      "夫人于尧舜，性善一而已。",
      "指画滕封疆，欲登击壤理。",
      "药虽瞑眩同，道实折枝比。",
      "惜哉悠悠谈，为仁弗由己。",
      "甘受齐楚欺，深失千古会。",
      "七篇炳如丹，百世真可俟。",
      "履地兴吾怀，缅然发斯纪。"
    ]
  },
  {
    "id": "e647d10febbc2c268bc32b0f5fc1053b",
    "title": "寄家严及弟",
    "authorName": "杨起元",
    "authorId": "e647d10febbc2c26204da25583e8ef51",
    "dynasty": "明",
    "content": [
      "十世孔宣圣，七世王文中。",
      "根深实乃茂，源盛流斯丰。",
      "此道自余祖，默成随污隆。",
      "余父承家学，发蕴开无穷。",
      "过庭日诗礼，大儒诲余宗。",
      "敢不自惕厉，门阶尚无从。",
      "影响虽有见，作辍原非工。",
      "行行向不惑，我友来岭东。",
      "十年重聚首，所说非昔同。",
      "两月甚开益，因之麻姑峰。",
      "托病谢人事，专参近师翁。",
      "目击道已存，五日心融融。",
      "丝毫无所缚，四体如乘风。",
      "生机浡然出，左右原自逢。",
      "始信学贵传，匪传错施功。",
      "立德苟不孤，响应如洪钟。",
      "用行舍则藏，何事轻王公。",
      "友于倘同志，吾土回淳风。"
    ]
  },
  {
    "id": "e647d10febbc2c2614bac47a6a13fe81",
    "title": "送余云衢册封周藩",
    "authorName": "杨起元",
    "authorId": "e647d10febbc2c26204da25583e8ef51",
    "dynasty": "明",
    "content": [
      "在昔皇华使，周爰慎咨诹。",
      "与子共夙夜，亲见周宣忧。",
      "輶轩适河洛，敢夸弩矢谋。",
      "知子抱至性，疾恶如仇雠。",
      "试问牧民者，不如羊与牛。",
      "长河亘南北，咄哉无泛舟。",
      "怅此对厨传，屡见匕箸投。",
      "归来过里门，黧面深两眸。",
      "依依问桑梓，温温相慰休。",
      "到县揖县官，叱驭尊道周。",
      "时事难具陈，且遂友生求。"
    ]
  },
  {
    "id": "e647d10febbc2c26a6c5a19afacf6c0b",
    "title": "寄答熊文学",
    "authorName": "杨起元",
    "authorId": "e647d10febbc2c26204da25583e8ef51",
    "dynasty": "明",
    "content": [
      "熊君有文我所闻，宝剑斗牛横紫氛。",
      "示我一书号兵祖，让王说剑徒纷纷。",
      "方今圣明大无外，此书合出吾儒辈。",
      "曾记罗公夜坐吟，杀机自有生机在。"
    ]
  },
  {
    "id": "e647d10febbc2c26ca168a7a5656c18c",
    "title": "杨太宰致政",
    "authorName": "杨起元",
    "authorId": "e647d10febbc2c26204da25583e8ef51",
    "dynasty": "明",
    "content": [
      "纷纷车马出都门，共道虞廷仪凤今。孤骞大臣一身善，终始青史百世垂。",
      "兰荪古人行道借，名位实似浮云非。我贵四时代谢理，自然那得功成不身退。",
      "猗欤杨公今得之，主恩缱绻不可縻。七年正色掌邦治，十疏乞骸归海湄。",
      "惟公令德原孝友，厥德如渊福如阜。一心要回世界还淳风，道率平常令可久。",
      "救世之利那有全，虽云中正等是偏。世界即如推屋壁，东倒西推仍倒边。",
      "只有天公善张主，阴阳不得长寒暑。太皞竣事祝融来，玄冥继政蓐收去。",
      "公知此道复能行，疏身霄汉何冥冥。昼承三接君恩重，年老一朝臣义明。",
      "爱身便是爱社稷，天下本身以为则。宇宙何人不爱身，善与不善存乎识。",
      "猗欤公全三达尊，此举可为万世式。国子先生无马骑，不能出门望行麾。",
      "忆公高谈壮公举，援笔纪事还成诗。"
    ]
  },
  {
    "id": "e647d10febbc2c261c88d96c1123534c",
    "title": "题端铭徐馆丈双寿册",
    "authorName": "杨起元",
    "authorId": "e647d10febbc2c26204da25583e8ef51",
    "dynasty": "明",
    "content": [
      "古称孝子必爱日，一日之养不以三公换。岂谓温清及定省，裘葛轻细进修暖。",
      "用力用劳俱有穷，小孝中孝宁知古人爱日之深衷。",
      "立身行道为大矣，此岂悠悠能致功。君家双寿表东海，积庆生儿似元凯。",
      "五载留君白玉堂，夙夜有怀咏南陔。君不见言公渡江造孔庭，学道弦歌教武城。",
      "吴中贤豪先后虽相望，到今只数文学名。况君承明擅著作，百僚师师焉不学。",
      "养志曾参善守身，奚在斑衣始为乐。吾亲双白亦远离，与君不遑同一思。",
      "长歌祝君且自祝，俱享眉寿无穷祺。"
    ]
  },
  {
    "id": "e647d10febbc2c2678dbed052ebdc77f",
    "title": "邓将军行",
    "authorName": "杨起元",
    "authorId": "e647d10febbc2c26204da25583e8ef51",
    "dynasty": "明",
    "content": [
      "邑侯邓仲神仙姿，授我乃翁之所遗。乃翁乃文兼乃武，将种拔起泉海湄。",
      "六经三略总贯彻，词人剑客同襟期。揖让之间中百步，倚马之顷成千辞。",
      "八闽选武居第一，横行海上诛鲸鲵。气吞夷虏自草檄，身对宾筵师破围。",
      "合佐投戈讲艺主，取彼横槊赋诗儿。燕颔虎头人所忌，白日青天世共知。",
      "归来腰镰刈藿葵，时复倚槁吟吾伊。有子已能兴父业，一文一武轮并驰。",
      "仲子连膺寄命托，季子重编筹海书。将军为将不嗜杀，胤嗣食报俱得时。",
      "挹彼注兹天所厚，立言不朽己所为。将军久乘白云去，太史今识寒松诗。",
      "合当采入世庙功臣传，东南名将孰逾之。"
    ]
  },
  {
    "id": "e647d10febbc2c2600b1b92369a9c482",
    "title": "发太湖题壁",
    "authorName": "杨起元",
    "authorId": "e647d10febbc2c26204da25583e8ef51",
    "dynasty": "明",
    "content": [
      "一日淹留避风雨，二日淹留置布絮。",
      "布絮足御风雨寒，三日驱驰直北去。",
      "多谢县簿诚殷勤，愿言推惠及穷民。",
      "更愿天公怜赤子，不将风雨胜阳春。"
    ]
  },
  {
    "id": "e647d10febbc2c26b33cb94b1294fd0a",
    "title": "景州老舆卒行",
    "authorName": "杨起元",
    "authorId": "e647d10febbc2c26204da25583e8ef51",
    "dynasty": "明",
    "content": [
      "北方苦雨泥土湫，肩舆欲渡行人愁。左支右吾相诸拄撑，蹩躄七日方景州。",
      "到传便覈传舍长，选卒多用丁壮俦。一卒闻之掩口笑，疾走壁后低其头。",
      "我亦不问乘车出，数里稳贴如乘舟。他日欲睡辄惊醒，到此鼾鼾慵展眸。",
      "涉水冲泥俱不觉，上坡下坂良优游。久之见是笑者卒，须发皓白皮皴皱。",
      "摩肩意气独酣畅，呵叱前后如驱牛。我乃奇之问其齿，云是花甲馀春秋。",
      "无妻无子一身健，衣食只与肩为谋。平生无病不知苦，度日如此死即休。",
      "我再问之不复答，使我感慨生馀羞。古之老者不负戴，口食粱肉身衣绸。",
      "汉尚复算赐爵级，宁使负重走道周。雇役之法方有此，大造不齐吾何尤。",
      "前日齐豫人相食，凶荒瘥札填路沟。此卒赑屃能自给，于天所得良已优。",
      "平原门下失毛遂，信陵上客夷门侯。从来不敢皮相士，以力尚失况德求。",
      "于嗟乎，以力尚失况德求。"
    ]
  },
  {
    "id": "e647d10febbc2c260aaa5f2b4257dbd2",
    "title": "寄哭苑马李文轩先生",
    "authorName": "杨起元",
    "authorId": "e647d10febbc2c26204da25583e8ef51",
    "dynasty": "明",
    "content": [
      "岁次在卯闰月中，夜静庭树飘寒风。",
      "花将零落忽值此，黯然伤怀泪难已。",
      "古来仙人多姓李，一谪惠阳将五纪。",
      "来时海峤看人龙，去日士林摧杞梓。",
      "生平意气不可羁，万里之翼千里蹄。",
      "早攀南斗戏碧落，晚倚北辰司是非。",
      "塞渊抱独何人识，豁达论交四海知。",
      "庙廊有意推梁栋，苍旻那肯长留用。",
      "主马汧渭明主恩，作记玉楼天上梦。",
      "东西两水今茫茫，罗浮半面减辉光。",
      "雍门叹息堪气短，李白文章空焰长。",
      "不必负舟惊有力，人生自是驹骤隙。",
      "一息之间成古今，古今常然无变易。",
      "嗟君方死亦方生，何用有情泪沾臆。"
    ]
  },
  {
    "id": "e647d10febbc2c263c2bb67b52d9e144",
    "title": "赠汪生",
    "authorName": "杨起元",
    "authorId": "e647d10febbc2c26204da25583e8ef51",
    "dynasty": "明",
    "content": [
      "国家养士二百年，不独文武风云相后先。亦有贤才委山泽，亦有挟术游幽燕。",
      "如君自是山泽贤，远谈世务高谈天。或时握手称太素，或时抵掌称韬钤。",
      "修干广颡垂虬髯，岂不宜食肉乘锦鞯，奈何折节公卿前。",
      "方今才智皆骈肩，虽欲奋袂无夤缘。丈夫自食既有策，但得俯仰无迍邅。",
      "病夫拥塞数十日，喜君造我常流连。君术但言隔月与隔年，岂知吾道在目前。",
      "吾知吾道在目前，不厌君言隔月与隔年。与君谈罢与君笑，君欲何之便出门，我独有愿叩苍天。",
      "愿将此身为甫田，尽给天下贤士无寒烟。"
    ]
  },
  {
    "id": "e647d10febbc2c2618e93dfa58813f00",
    "title": "初信学题",
    "authorName": "杨起元",
    "authorId": "e647d10febbc2c26204da25583e8ef51",
    "dynasty": "明",
    "content": [
      "一是百是，一非百非。",
      "行远自迩，登高自卑。",
      "迩却无渐，卑却无梯。",
      "圣凡隔处，一悟一迷。",
      "口诀无多，格物致知。"
    ]
  },
  {
    "id": "e647d10febbc2c26d344079e94f03402",
    "title": "再证学改题",
    "authorName": "杨起元",
    "authorId": "e647d10febbc2c26204da25583e8ef51",
    "dynasty": "明",
    "content": [
      "何者曰是，何者曰非。",
      "无远胡迩，无高胡卑。",
      "是谓无渐，是谓无梯。",
      "无凡无圣，无悟无迷。",
      "口诀从今，无物无知。"
    ]
  },
  {
    "id": "e647d10febbc2c2647e244c954c1513f",
    "title": "羊城示同志",
    "authorName": "杨起元",
    "authorId": "e647d10febbc2c26204da25583e8ef51",
    "dynasty": "明",
    "content": [
      "茫茫岭海，秀毓文明。",
      "光天帝德，暨我苍生。",
      "将无往哲，作我仪刑。"
    ]
  },
  {
    "id": "e647d10febbc2c2647e244c99c5f0ddd",
    "title": "羊城示同志",
    "authorName": "杨起元",
    "authorId": "e647d10febbc2c26204da25583e8ef51",
    "dynasty": "明",
    "content": [
      "往哲伊谁，遗编可稽。",
      "由来太音，其声孔希。",
      "按谱操弦，听者以疑。"
    ]
  },
  {
    "id": "e647d10febbc2c2647e244c994ea84a4",
    "title": "羊城示同志",
    "authorName": "杨起元",
    "authorId": "e647d10febbc2c26204da25583e8ef51",
    "dynasty": "明",
    "content": [
      "嗟予昏昏，幼诵古文。",
      "日迈月征，四十无闻。",
      "诸子我从，惭赧何云。"
    ]
  },
  {
    "id": "e647d10febbc2c2647e244c99f09b7aa",
    "title": "羊城示同志",
    "authorName": "杨起元",
    "authorId": "e647d10febbc2c26204da25583e8ef51",
    "dynasty": "明",
    "content": [
      "予虽寡陋，尚幸师友。",
      "诲我道真，信吾固有。",
      "愿言与子，是图是究。"
    ]
  },
  {
    "id": "e647d10febbc2c2647e244c9ddc282aa",
    "title": "羊城示同志",
    "authorName": "杨起元",
    "authorId": "e647d10febbc2c26204da25583e8ef51",
    "dynasty": "明",
    "content": [
      "物备诸身，道不远人。",
      "简则有功，易则有亲。",
      "纤毫费力，尚隔一尘。"
    ]
  },
  {
    "id": "e647d10febbc2c2647e244c911060759",
    "title": "羊城示同志",
    "authorName": "杨起元",
    "authorId": "e647d10febbc2c26204da25583e8ef51",
    "dynasty": "明",
    "content": [
      "惟尽乃心，始知乃性。",
      "卤莽灭裂，惟学之病。",
      "甘为夷稗，岂曰无竞。"
    ]
  },
  {
    "id": "e647d10febbc2c26c012bfeaa1160708",
    "title": "题上官参军册",
    "authorName": "杨起元",
    "authorId": "e647d10febbc2c26204da25583e8ef51",
    "dynasty": "明",
    "content": [
      "幕天藉地，枕琴荫榉。",
      "厥形偃仰，厥心伛偻。",
      "有命自天，封章赐予。",
      "益恭益虔，循墙若惧。",
      "同气之亲，火待而举。",
      "缥帙盈箧，名士所与。",
      "好善若渴，孰厌其取。",
      "混迹在朝，超神在墅。",
      "谁为肖之，梦觉蘧蘧。",
      "其后寝昌，视此题句。"
    ]
  },
  {
    "id": "e647d10febbc2c26c973656d43c3977d",
    "title": "题夏氏象贤图",
    "authorName": "杨起元",
    "authorId": "e647d10febbc2c26204da25583e8ef51",
    "dynasty": "明",
    "content": [
      "于惟夏氏，爰自伯禹。",
      "于其子孙，播越南土。",
      "暨入皇明，文儒绳武。"
    ]
  },
  {
    "id": "e647d10febbc2c26c973656da5fe9f27",
    "title": "题夏氏象贤图",
    "authorName": "杨起元",
    "authorId": "e647d10febbc2c26204da25583e8ef51",
    "dynasty": "明",
    "content": [
      "赫赫荆门，经明道尊。",
      "克勤内行，孝友是敦。",
      "爱日遗荣，我风如春。"
    ]
  },
  {
    "id": "e647d10febbc2c26c973656d20ed158b",
    "title": "题夏氏象贤图",
    "authorName": "杨起元",
    "authorId": "e647d10febbc2c26204da25583e8ef51",
    "dynasty": "明",
    "content": [
      "翼翼潼川，克箕克裘。",
      "皋皮再设，谈易不休。",
      "白下耆英，邈然寡俦。"
    ]
  },
  {
    "id": "e647d10febbc2c26c973656d08f1fb1b",
    "title": "题夏氏象贤图",
    "authorName": "杨起元",
    "authorId": "e647d10febbc2c26204da25583e8ef51",
    "dynasty": "明",
    "content": [
      "瞿瞿宁海，其德靡晦。",
      "礼学庭趋，秩任郎贵。",
      "遘闵不出，伤禄不逮。"
    ]
  },
  {
    "id": "e647d10febbc2c26c973656d7a114176",
    "title": "题夏氏象贤图",
    "authorName": "杨起元",
    "authorId": "e647d10febbc2c26204da25583e8ef51",
    "dynasty": "明",
    "content": [
      "爰自曾孙，规衿矩裾。",
      "衡门楼迟，乐彼琴书。",
      "训厥后昆，作为此图。"
    ]
  },
  {
    "id": "e647d10febbc2c26c973656d98c1c471",
    "title": "题夏氏象贤图",
    "authorName": "杨起元",
    "authorId": "e647d10febbc2c26204da25583e8ef51",
    "dynasty": "明",
    "content": [
      "予交曾孙，廿载以往。",
      "嘉汝世儒，钦此遗像。",
      "为作此诗，以告来襁。"
    ]
  },
  {
    "id": "e647d10febbc2c261620a73b3e107d0e",
    "title": "寄曹鲁川",
    "authorName": "杨起元",
    "authorId": "e647d10febbc2c26204da25583e8ef51",
    "dynasty": "明",
    "content": [
      "往夏徂秋，君惠来游。",
      "足我平生，其乐绸缪。",
      "招招舟子，曾不我留。"
    ]
  },
  {
    "id": "e647d10febbc2c261620a73ba42df83f",
    "title": "寄曹鲁川",
    "authorName": "杨起元",
    "authorId": "e647d10febbc2c26204da25583e8ef51",
    "dynasty": "明",
    "content": [
      "往秋徂冬，雨雪蒙蒙。",
      "搔首延伫，有鳞有鸿。",
      "善保岁寒，如何弗衷。"
    ]
  },
  {
    "id": "e647d10febbc2c261620a73bce28e7b8",
    "title": "寄曹鲁川",
    "authorName": "杨起元",
    "authorId": "e647d10febbc2c26204da25583e8ef51",
    "dynasty": "明",
    "content": [
      "自冬徂春，万汇聿新。",
      "乐只君子，遐不显仁。",
      "抽丝若茧，敷葩如神。"
    ]
  },
  {
    "id": "e647d10febbc2c261620a73b92587928",
    "title": "寄曹鲁川",
    "authorName": "杨起元",
    "authorId": "e647d10febbc2c26204da25583e8ef51",
    "dynasty": "明",
    "content": [
      "春徂兹夏，示我藻火。",
      "折简绝韦，大过而可。",
      "愿言努力，旴江则那。"
    ]
  },
  {
    "id": "e647d10febbc2c260d5e657067ed2285",
    "title": "简书美董母谢媛之德也谢媛秉德贞文以相君子实生司寇为时名卿纶綍再褒后命未艾史氏欲传其懿以为世训而作此诗十八章",
    "authorName": "杨起元",
    "authorId": "e647d10febbc2c26204da25583e8ef51",
    "dynasty": "明",
    "content": [
      "简书煌煌，豸服有宜。",
      "于乎不显，式贲其仪。",
      "其仪伊何，赫赫御史。",
      "亦既有文，乃亦有子。",
      "天作淑媛，为赠君之俪。",
      "维彼淑媛，诞自谢宗。",
      "维此君子，玉帛既同。",
      "于归有期，待雁之𡄸。",
      "二姓争其囿，各速于狱。",
      "竞陨姻盟，寻于荼毒。",
      "父兮兄兮，畏我宗族。",
      "东邻方告割，西邻亦报绝。",
      "惟新是图，匪旧之屑。",
      "展如淑媛，独抱姱节。",
      "谓大义既亏，我生何为。",
      "绝粒不殊，赴身清池。",
      "觉彼诸母，疾呼救之。",
      "闻者缩息，见者怨悔。",
      "怒庶遄沮，詈庶遄已。",
      "嗷嗷之徒，尚翕翕訾訾。",
      "此顾彼虑，未敢有行。",
      "士女乖暌，谗言其兴。",
      "诳女也谓士不称，诳士也谓女不令。",
      "乃心如一，荷天之定。",
      "群祥既集，百两既陈。",
      "恶少流言，扼之梅津。",
      "淑媛俟之，三尺其缗。",
      "我命在我，勿问彼辰。",
      "君子乘梁，来迎有光。",
      "遂造门基，升堂及房。",
      "既见君子，我心则降。",
      "敬矣新婚，岂敢燕尔，陈图及史以劝。",
      "谓妇习女红，古训犹理。",
      "君子不学，人见薄鄙。",
      "偶鄙而生，实不如死。",
      "谓言不信，伊缗是视。",
      "爰始发愤，游心典坟。",
      "焚膏继晷，机杼齐勤。",
      "指彼锻者，以勖晨昏。",
      "肇学声偶，习其句读。",
      "工苦逾月，英姿骏发。",
      "日记千言，有作必杰。",
      "归宁与俱，诸谢吐舌。",
      "谓大器晚成，大道乃不器。",
      "惟勤克家，抱艺不试。",
      "道岸是登，为儒之轨。",
      "相彼鸣鸟，止于高冈。",
      "其雄为凤，其雌为凰。",
      "鹓雏济济，文明之祥。",
      "乃有司寇，出佐我皇。",
      "皇念肤功，载锡之命。",
      "发其幽光，贲于玄扃。",
      "骈蕃嗣兹，宜无不罄。",
      "谁作此诗，曰旧史氏。",
      "凡百家室，鉴其纯懿。",
      "佑我邦家，施于尔孙子。"
    ]
  },
  {
    "id": "e647d10febbc2c26e860eef5089d28b5",
    "title": "自警四首",
    "authorName": "杨起元",
    "authorId": "e647d10febbc2c26204da25583e8ef51",
    "dynasty": "明",
    "content": [
      "圣道绵邈，如流趋壑。",
      "孰知其源，孰返其璞。",
      "玉石浑殽，竞用攻错。",
      "镂饰难□，其德匪若。"
    ]
  },
  {
    "id": "e647d10febbc2c26e860eef50153ce58",
    "title": "自警四首",
    "authorName": "杨起元",
    "authorId": "e647d10febbc2c26204da25583e8ef51",
    "dynasty": "明",
    "content": [
      "璞则既真，攻之惟人。",
      "其顽其块，孰圭如绅。",
      "如彼四子，何必兼身。",
      "文之礼乐，亦可成人。"
    ]
  },
  {
    "id": "e647d10febbc2c26e860eef502003b5d",
    "title": "自警四首",
    "authorName": "杨起元",
    "authorId": "e647d10febbc2c26204da25583e8ef51",
    "dynasty": "明",
    "content": [
      "小子弗类，日中始慧。",
      "荏苒衰颓，忧心如醉。",
      "肇允不雕，可用为佩。",
      "知非已晚，斯吝斯悔。"
    ]
  },
  {
    "id": "e647d10febbc2c26e860eef5167b6cc3",
    "title": "自警四首",
    "authorName": "杨起元",
    "authorId": "e647d10febbc2c26204da25583e8ef51",
    "dynasty": "明",
    "content": [
      "矢其自兹，是攻是治。",
      "慎尔威仪，修尔言辞。",
      "前言往行，是效是师。",
      "潜神涤虑，母遂尔非。"
    ]
  },
  {
    "id": "e647d10febce14926e8434a3f985c99b",
    "title": "落花次石田翁韵",
    "authorName": "陈节",
    "authorId": "e647d10febce1492d1457b72d1457b72",
    "dynasty": "明",
    "content": [
      "群芳无力爱春眠，倦倚阑干似醉然。",
      "汉女琵琶应饮恨，楚宫粉黛不胜蔫。",
      "燕衔零玉遗书几，蜂带余香过酒船。",
      "欲为痴儿时洗面，杖藜闲到短篱边。"
    ]
  },
  {
    "id": "e647d10febd3f7ec3e9652c806f1300a",
    "title": "寿祁道民年伯七十一",
    "authorName": "洪穆霁",
    "authorId": "e647d10febd3f7ecd1457b72d1457b72",
    "dynasty": "明",
    "content": [
      "岁星南望亘长虹，大隐真人驾玉骢。",
      "瑶草传书来杲日，黄花开宴傲秋风。",
      "夜寒人醉鸠为杖，江远天空剑是龙。",
      "绕膝芝兰斜北斗，舞衣群拥白头翁。"
    ]
  },
  {
    "id": "e647d10febd3f7ec608ee12abcfba2b6",
    "title": "贺祁东园进士锦旋为九旬令祖母暨两尊人寿",
    "authorName": "洪穆霁",
    "authorId": "e647d10febd3f7ecd1457b72d1457b72",
    "dynasty": "明",
    "content": [
      "昼锦新从北极回，彩衣犹带上方裁。",
      "高堂迭进千秋寿，艺苑群推盖代才。",
      "天阔星文霜剑动，江寒月色夜珠来。",
      "追欢次第联花萼，同醉仙人露一杯。"
    ]
  },
  {
    "id": "e647d10febd3f7ec3de3ccff1ca63207",
    "title": "寿王梅孙先生七十初度",
    "authorName": "洪穆霁",
    "authorId": "e647d10febd3f7ecd1457b72d1457b72",
    "dynasty": "明",
    "content": [
      "篁溪争羡邵平瓜，更爱桃源树树花。",
      "万壑苍松仍老干，千寻玉蕊长新芽。",
      "天台小室还求友，海岛蓬莱却是家。",
      "遥望丹崖云起处，今朝犹似赤城霞。"
    ]
  },
  {
    "id": "e647d10febd3f7ecd3b29a8fa63b68b6",
    "title": "贺彭芳尚游泮",
    "authorName": "洪穆霁",
    "authorId": "e647d10febd3f7ecd1457b72d1457b72",
    "dynasty": "明",
    "content": [
      "玉树临风芹藻香，堂前争羡锦衣郎。",
      "传经指顾家声远，挟策驰驱翰苑场。",
      "千里池边腾骥足，三冬火里慰萤囊。",
      "丹书叠下流光远，翠羽斑衣乐未央。"
    ]
  },
  {
    "id": "e647d10febd4e2f3fe410cb1cdaefe0d",
    "title": "裕陵挽词",
    "authorName": "刘定之",
    "authorId": "e647d10febd4e2f37b5b23f4991de292",
    "dynasty": "明",
    "content": [
      "睿皇厌代返仙宫，武烈文谟有祖风。",
      "享国卅年高帝并，临朝八闰太宗同。",
      "天倾玉盖旋从北，日昃金轮却复中。",
      "赐第初元臣老朽，负恩未报泣遗弓。"
    ]
  },
  {
    "id": "e647d10febd4e2f307ba607cc668ab73",
    "title": "五台行",
    "authorName": "刘定之",
    "authorId": "e647d10febd4e2f37b5b23f4991de292",
    "dynasty": "明",
    "content": [
      "纥干山头雀冻死，午沟蛇化为龙起。",
      "禅代不侍九锡来，二晋醉投双陆子。",
      "出警入跸东西京，犹上繁台自阅兵。",
      "群姬麀聚那能辩，诸侯麇至谁能争。",
      "天道好还信岂偶，夜环殿柱仍三走。",
      "禄山仰空若猪屠，翟让仆地如牛吼。"
    ]
  },
  {
    "id": "e647d10febd4e2f307ba607c86d91d81",
    "title": "五台行",
    "authorName": "刘定之",
    "authorId": "e647d10febd4e2f37b5b23f4991de292",
    "dynasty": "明",
    "content": [
      "庄宗战败登愁台，酒酣四顾悲风来。",
      "野人献雉味徒美，壮士骑马颜如灰。",
      "可怜昔日英雄才，夹河蹀血驰风雷。",
      "胜兵百万使臂指，伶官数十为祸胎。",
      "萧萧落叶墓门棘，独眼龙眠墓中泣。",
      "生儿但作斗鸡豪，琵琶火消髑髅赤。"
    ]
  },
  {
    "id": "e647d10febd4e2f307ba607c4a1680cb",
    "title": "五台行",
    "authorName": "刘定之",
    "authorId": "e647d10febd4e2f37b5b23f4991de292",
    "dynasty": "明",
    "content": [
      "穹庐拜受白貂裘，身披入洛垂藻旒。",
      "甘呼高鼻胡作父，岂料大目儿为仇。",
      "儿无远略浪战尔，纱帽迎降泪如洗。",
      "总将血属入虏尘，但扬骨灰随汉鬼。",
      "建州耕获风霜寒，犹想沙台射鹿还。",
      "殿前金刀割兔肉，门外雕戈来可汗。"
    ]
  },
  {
    "id": "e647d10febd4e2f307ba607cd6206581",
    "title": "五台行",
    "authorName": "刘定之",
    "authorId": "e647d10febd4e2f37b5b23f4991de292",
    "dynasty": "明",
    "content": [
      "白睛黑面沙陀刘，乘时虎视吞九州。",
      "龙床继拱两父子，凤历才逾四春秋。",
      "湘阴登楼求死所，大原建庙依皇祖。",
      "髯王阵败愤世仇，独跨黄骝泣山雨。",
      "归来抚剑自悲歌，无儿送老如愁何。",
      "薛甥继了何甥继，却向北台降宋帝。"
    ]
  },
  {
    "id": "e647d10febd4e2f307ba607ca27dc811",
    "title": "五台行",
    "authorName": "刘定之",
    "authorId": "e647d10febd4e2f37b5b23f4991de292",
    "dynasty": "明",
    "content": [
      "铜台建节亦已好，犹爱金门乘羽葆。",
      "尽捐骨肉换尊荣，花项皮枯雀儿老。",
      "瓦棺纸衾瘗姑公，黄旗紫盖从柴宗。",
      "共夸英主开中夏，倏见寡母迁西宫。",
      "当时只有范丞相，惯识征诛与揖让。",
      "九乌迭落须臾间，又扶红日一轮上。"
    ]
  },
  {
    "id": "e647d10febe98262c99c66f481eab571",
    "title": "郊祀伏睹驾出二首",
    "authorName": "张元凯",
    "authorId": "e647d10febe98262d1457b72d1457b72",
    "dynasty": "明",
    "content": [
      "驰道千官集，缇城百帐分。",
      "天行清跸雨，山出护宫云。",
      "辇毂龙真见，旌麾凤有文。",
      "此中骖乘者，应是霍将军。"
    ]
  },
  {
    "id": "e647d10febe98262c99c66f4e4e999e1",
    "title": "郊祀伏睹驾出二首",
    "authorName": "张元凯",
    "authorId": "e647d10febe98262d1457b72d1457b72",
    "dynasty": "明",
    "content": [
      "上帝歆元祀，南郊启閟宫。",
      "幸逢尧丽日，仰见舜重瞳。",
      "仙乐闻难尽，霓旌望不穷。",
      "材官多侍从，偏我隐墙东。"
    ]
  },
  {
    "id": "e647d10febe98262e18eaa1e5c56f5ee",
    "title": "春日游西苑二首",
    "authorName": "张元凯",
    "authorId": "e647d10febe98262d1457b72d1457b72",
    "dynasty": "明",
    "content": [
      "宣室临西苑，灵台对籍田。",
      "宫莺迷绿雨，厩马饮清川。",
      "柳引金堤直，松含玉殿圆。",
      "先皇受釐处，寂寞锁春烟。"
    ]
  },
  {
    "id": "e647d10febe98262e18eaa1e4a88dec0",
    "title": "春日游西苑二首",
    "authorName": "张元凯",
    "authorId": "e647d10febe98262d1457b72d1457b72",
    "dynasty": "明",
    "content": [
      "禁云流不尽，苑树碧丛丛。",
      "水浅鸳鸯岛，花深翡翠宫。",
      "引泉珠错落，叠石玉玲珑。",
      "莫认桃源路，银河岂易通。"
    ]
  },
  {
    "id": "e647d10febe9826232483abd456fe615",
    "title": "部饷至京引见皇极门时戊辰九月五日二首",
    "authorName": "张元凯",
    "authorId": "e647d10febe98262d1457b72d1457b72",
    "dynasty": "明",
    "content": [
      "玉几星垂拱，金门旭始开。",
      "夔龙端简侍，扬马执经来。",
      "灵曜瞻难定，神飙瞩易回。",
      "进呈盐铁论，付与度支裁。"
    ]
  },
  {
    "id": "e647d10febe9826232483abd5e2505a5",
    "title": "部饷至京引见皇极门时戊辰九月五日二首",
    "authorName": "张元凯",
    "authorId": "e647d10febe98262d1457b72d1457b72",
    "dynasty": "明",
    "content": [
      "云日散高秋，钟鸣五凤楼。",
      "面君今日喜，在野十年忧。",
      "下走惭簪绂，前驱愧蒯缑。",
      "无能驯鹿性，终尔怯螭头。"
    ]
  },
  {
    "id": "e647d10febe98262eff5f1000f1fc05d",
    "title": "引见赐宴恭纪二首",
    "authorName": "张元凯",
    "authorId": "e647d10febe98262d1457b72d1457b72",
    "dynasty": "明",
    "content": [
      "天语传闻近，山呼引拜遐。",
      "鸿胪跽承旨，光禄立开衙。",
      "白粲分阶玉，黄流借殿霞。",
      "彻归成独享，此际益思家。"
    ]
  },
  {
    "id": "e647d10febe98262eff5f100fa276618",
    "title": "引见赐宴恭纪二首",
    "authorName": "张元凯",
    "authorId": "e647d10febe98262d1457b72d1457b72",
    "dynasty": "明",
    "content": [
      "重漕明主意，既醉远臣心。",
      "席避彤庭日，筵依松树阴。",
      "大官多且旨，小史酌还斟。",
      "世食天朝粟，衔恩岂自今。"
    ]
  },
  {
    "id": "e647d10febe98262b21ea8c64c329acc",
    "title": "长安春望二首",
    "authorName": "张元凯",
    "authorId": "e647d10febe98262d1457b72d1457b72",
    "dynasty": "明",
    "content": [
      "莺花鸣凤晓，钟鼓濯龙开。",
      "湛露仙人掌，晴云日观台。",
      "河将银汉去，山向玉宸来。",
      "辇下阳春曲，能容骑尉裁。"
    ]
  },
  {
    "id": "e647d10febe98262b21ea8c6d990b335",
    "title": "长安春望二首",
    "authorName": "张元凯",
    "authorId": "e647d10febe98262d1457b72d1457b72",
    "dynasty": "明",
    "content": [
      "太和盈宇宙，烂漫遍光华。",
      "美丽都人绮，芳菲辇道沙。",
      "紫骝衔禁草，黄鸟卧宫花。",
      "一望千重殿，常生五色霞。"
    ]
  },
  {
    "id": "e647d10febe9826211a1e2a7a33f05a7",
    "title": "长安街伏睹庄皇帝梓宫归山陵二首",
    "authorName": "张元凯",
    "authorId": "e647d10febe98262d1457b72d1457b72",
    "dynasty": "明",
    "content": [
      "虎贲趋上将，龙驭从群仙。",
      "■幕灵芝盖，祠坛瑞玉筵。",
      "进贤冠未毁，斩佞剑犹悬。",
      "帝子真纯孝，冲年泪似泉。"
    ]
  },
  {
    "id": "e647d10febe9826211a1e2a785ba4b65",
    "title": "长安街伏睹庄皇帝梓宫归山陵二首",
    "authorName": "张元凯",
    "authorId": "e647d10febe98262d1457b72d1457b72",
    "dynasty": "明",
    "content": [
      "薤露盈驰道，臣民候挽齐。",
      "山河俄改色，草树尽含凄。",
      "象卫过金马，刍灵出碧鸡。",
      "有髯攀不及，怅望鼎湖西。"
    ]
  },
  {
    "id": "e647d10febe982628230f4ea16065709",
    "title": "朝皇极殿颁万历改元历时壬申十月朔二首",
    "authorName": "张元凯",
    "authorId": "e647d10febe98262d1457b72d1457b72",
    "dynasty": "明",
    "content": [
      "凤凰栖沼上，鳷鹊朗云中。",
      "周室方全盛，成王在幼冲。",
      "休徵方出洛，天寿尽呼嵩。",
      "卜历元无算，编年万未穷。"
    ]
  },
  {
    "id": "e647d10febe982628230f4ea1b67d3e8",
    "title": "朝皇极殿颁万历改元历时壬申十月朔二首",
    "authorName": "张元凯",
    "authorId": "e647d10febe98262d1457b72d1457b72",
    "dynasty": "明",
    "content": [
      "湛露收青汉，云韶出紫宸。",
      "颁来一统历，散去万家春。",
      "宣室重禧肇，明堂受命新。",
      "世臣唯饱饭，常作太平人。"
    ]
  },
  {
    "id": "e647d10febe98262e61e762d0e36b24a",
    "title": "访胡原荆侍御",
    "authorName": "张元凯",
    "authorId": "e647d10febe98262d1457b72d1457b72",
    "dynasty": "明",
    "content": [
      "相逢宣武第，暂解惠文冠。",
      "清泪长安尽，秋霜短鬓残。",
      "栖乌纤月落，鸣凤上阳寒。",
      "圣政元无阙，封章莫浪弹。"
    ]
  },
  {
    "id": "e647d10febe98262838e5f0562046ad4",
    "title": "观象台看雪二首",
    "authorName": "张元凯",
    "authorId": "e647d10febe98262d1457b72d1457b72",
    "dynasty": "明",
    "content": [
      "人间寒逾切，天上瑞先呈。",
      "不辨黄金屋，唯看白玉京。",
      "风花连汉畤，冰叶满秦城。",
      "此日观乾象，璇玑分外明。"
    ]
  },
  {
    "id": "e647d10febe98262838e5f05ce69e48c",
    "title": "观象台看雪二首",
    "authorName": "张元凯",
    "authorId": "e647d10febe98262d1457b72d1457b72",
    "dynasty": "明",
    "content": [
      "铜龙高失翠，玉尺旋生华。",
      "星宿灵妃府，琼瑶帝子家。",
      "光留长信月，影乱上林花。",
      "一望银潢接，寻源未有槎。"
    ]
  },
  {
    "id": "e647d10febe98262b82b7c46d0dcb2a4",
    "title": "饮冯杜二使君",
    "authorName": "张元凯",
    "authorId": "e647d10febe98262d1457b72d1457b72",
    "dynasty": "明",
    "content": [
      "暂罢金銮直，来为鸡黍期。",
      "大冯元补阙，小杜亦分司。",
      "谏草防人见，觥筹任客私。",
      "故园凋落尽，不是在家时。"
    ]
  },
  {
    "id": "e647d10febe982623c7c4f519ad86b58",
    "title": "席上呈申太史二首",
    "authorName": "张元凯",
    "authorId": "e647d10febe98262d1457b72d1457b72",
    "dynasty": "明",
    "content": [
      "几席留明月，花枝带禁烟。",
      "酒醲分玉醴，烛短剩金莲。",
      "史是迁之后，文如汉以前。",
      "且辞长夜饮，蚤起从甘泉。"
    ]
  },
  {
    "id": "e647d10febe982623c7c4f513b793892",
    "title": "席上呈申太史二首",
    "authorName": "张元凯",
    "authorId": "e647d10febe98262d1457b72d1457b72",
    "dynasty": "明",
    "content": [
      "夹道通仙署，清槐无世尘。",
      "寂寥桑梓客，参对草麻人。",
      "露掌铜龙近，天颜金马亲。",
      "治安垂万世，公等绾丝纶。"
    ]
  },
  {
    "id": "e647d10febe982628408ea0a7b29467e",
    "title": "赠晋陵王太学二首",
    "authorName": "张元凯",
    "authorId": "e647d10febe98262d1457b72d1457b72",
    "dynasty": "明",
    "content": [
      "五侯千日醉，七贵一家亲。",
      "避地依京洛，愁身浪笑颦。",
      "青衣歌宛转，白眼看沉沦。",
      "何似金门客，嗟嗟叹积薪。"
    ]
  },
  {
    "id": "e647d10febe982628408ea0a9572a3c7",
    "title": "赠晋陵王太学二首",
    "authorName": "张元凯",
    "authorId": "e647d10febe98262d1457b72d1457b72",
    "dynasty": "明",
    "content": [
      "羡尔遨游美，何知旅食艰。",
      "长杨驰马去，芳草踏歌还。",
      "久住唯金谷，常颓是玉山。",
      "燕姬新买得，江上杏花颜。"
    ]
  },
  {
    "id": "e647d10febe98262e8eda701dcfd642c",
    "title": "潞河中秋初度二首",
    "authorName": "张元凯",
    "authorId": "e647d10febe98262d1457b72d1457b72",
    "dynasty": "明",
    "content": [
      "问年逢六六，逆旅自茕茕。",
      "白发须臾事，黄金乌有生。",
      "据鞍宁待试，邀笛不辞行。",
      "愁绝今宵月，重圆蓟北城。"
    ]
  },
  {
    "id": "e647d10febe98262e8eda701c043276c",
    "title": "潞河中秋初度二首",
    "authorName": "张元凯",
    "authorId": "e647d10febe98262d1457b72d1457b72",
    "dynasty": "明",
    "content": [
      "桂影青天满，桑干白水斜。",
      "公车不待诏，客舍只思家。",
      "报主雌雄剑，谋生子母瓜。",
      "去年今夜酒，吴市听琵琶。"
    ]
  },
  {
    "id": "e647d10febe982624af34faac596dc82",
    "title": "广福寺寓二首",
    "authorName": "张元凯",
    "authorId": "e647d10febe98262d1457b72d1457b72",
    "dynasty": "明",
    "content": [
      "不梦麒麟阁，皈依孔雀王。",
      "蒲团闲里过，药裹定中忘。",
      "宴坐霞餐晚，清言水观凉。",
      "空门无一事，养就懒嵇康。"
    ]
  },
  {
    "id": "e647d10febe982624af34faa026e7ecb",
    "title": "广福寺寓二首",
    "authorName": "张元凯",
    "authorId": "e647d10febe98262d1457b72d1457b72",
    "dynasty": "明",
    "content": [
      "白璧空投路，青山且息机。",
      "隙驹怜促影，怖鸽倦雄飞。",
      "迹许畸人识，心甘静者依。",
      "尘襟方欲浣，暂借水田衣。"
    ]
  },
  {
    "id": "e647d10febe98262b68710ab4c94bb21",
    "title": "送朱在明使楚",
    "authorName": "张元凯",
    "authorId": "e647d10febe98262d1457b72d1457b72",
    "dynasty": "明",
    "content": [
      "十里河梁暮，天寒送子迟。",
      "冰坚车乱度，雪厚路多疑。",
      "大别江平掌，九疑山画眉。",
      "长沙衔使命，莫作逐臣悲。"
    ]
  },
  {
    "id": "e647d10febe98262a82e9c6ec7a004e9",
    "title": "送原荆归田二首",
    "authorName": "张元凯",
    "authorId": "e647d10febe98262d1457b72d1457b72",
    "dynasty": "明",
    "content": [
      "敢言身讵惜，怅别袂难分。",
      "徒步燕山雪，悲歌易水云。",
      "纲常一疏见，恸哭两宫闻。",
      "不遣长沙去，君恩厚汉文。"
    ]
  },
  {
    "id": "e647d10febe98262a82e9c6e1a4ccf71",
    "title": "送原荆归田二首",
    "authorName": "张元凯",
    "authorId": "e647d10febe98262d1457b72d1457b72",
    "dynasty": "明",
    "content": [
      "大戆微臣罪，馀生圣主留。",
      "迟回方出昼，黯澹似悲秋。",
      "妻子谙田作，亲朋仰岁收。",
      "青青桓氏马，不见玉街游。"
    ]
  },
  {
    "id": "e647d10febe9826261cd9e1c4b994871",
    "title": "同幼元饮光禄署",
    "authorName": "张元凯",
    "authorId": "e647d10febe98262d1457b72d1457b72",
    "dynasty": "明",
    "content": [
      "纵饮防人见，盘餐窃自传。",
      "黄流银海注，翠釜玉绳悬。",
      "柳外君庖迥，花间仙署连。",
      "大珰来络绎，臂以绿韝缠。"
    ]
  },
  {
    "id": "e647d10febe98262724f44625e82049f",
    "title": "醉宿幼元寓二首",
    "authorName": "张元凯",
    "authorId": "e647d10febe98262d1457b72d1457b72",
    "dynasty": "明",
    "content": [
      "方朔栖金马，文园卧锦茵。",
      "远携阳羡秫，乍酿洞庭春。",
      "红树摇歌扇，青衣动舞尘。",
      "沉酣自吾党，休沐肯嫌频。"
    ]
  },
  {
    "id": "e647d10febe98262724f4462d75aaa41",
    "title": "醉宿幼元寓二首",
    "authorName": "张元凯",
    "authorId": "e647d10febe98262d1457b72d1457b72",
    "dynasty": "明",
    "content": [
      "为欢常卜夜，不厌酒淋漓。",
      "湿尔凤毛好，濡吾燕颔奇。",
      "放歌惊宿鸟，深坐待朝曦。",
      "却洗何人事，高阳郦食其。"
    ]
  },
  {
    "id": "e647d10febe982624a3240413d429354",
    "title": "潞河雪二首",
    "authorName": "张元凯",
    "authorId": "e647d10febe98262d1457b72d1457b72",
    "dynasty": "明",
    "content": [
      "十月燕山雪，孤舟潞水涯。",
      "沙滩银浪细，岸柳玉条斜。",
      "逐鹭宁分羽，栖芦欲混花。",
      "蓬窗莫令进，易惹鬓生华。"
    ]
  },
  {
    "id": "e647d10febe982624a3240419c484538",
    "title": "潞河雪二首",
    "authorName": "张元凯",
    "authorId": "e647d10febe98262d1457b72d1457b72",
    "dynasty": "明",
    "content": [
      "雪霰今朝集，寒冰昨夜坚。",
      "幸存东郭履，不赋北门篇。",
      "客路黄云外，乡书白雁边。",
      "关河无锁钥，偏阻未归船。"
    ]
  },
  {
    "id": "e647d10febe9826280e71e781a020c2a",
    "title": "折柳",
    "authorName": "张元凯",
    "authorId": "e647d10febe98262d1457b72d1457b72",
    "dynasty": "明",
    "content": [
      "三春杨柳绿，一望泪潸潸。",
      "匹马此曾系，长条忍再攀。",
      "翠凋愁里鬓，红减别时颜。",
      "风絮轻千里，将心度玉关。"
    ]
  },
  {
    "id": "e647d10febe982625f2a3818dcd95c50",
    "title": "山居",
    "authorName": "张元凯",
    "authorId": "e647d10febe98262d1457b72d1457b72",
    "dynasty": "明",
    "content": [
      "一室蓬蒿翳，悠然紫翠深。",
      "凉飔起松上，夕照出花阴。",
      "流水沉冥意，空山久住心。",
      "寥寥问孤鹤，千载孰知音。"
    ]
  },
  {
    "id": "e647d10febe982622f48d7f5a19cf39a",
    "title": "饮子念新斋二首",
    "authorName": "张元凯",
    "authorId": "e647d10febe98262d1457b72d1457b72",
    "dynasty": "明",
    "content": [
      "野服都裁芰，儒宫半艺兰。",
      "莺花春有约，鸡黍晚留欢。",
      "种药乘膏雨，栽松伴岁寒。",
      "绝怜俱老大，萧索竹皮冠。"
    ]
  },
  {
    "id": "e647d10febe982622f48d7f530944f08",
    "title": "饮子念新斋二首",
    "authorName": "张元凯",
    "authorId": "e647d10febe98262d1457b72d1457b72",
    "dynasty": "明",
    "content": [
      "蓬径闲堪扫，山窗卧亦坚。",
      "蛾眉为世弃，鸡口漫人前。",
      "北海刺常灭，南州榻屡悬。",
      "竹林多酒伴，只赏步兵贤。"
    ]
  },
  {
    "id": "e647d10febe98262f8b79ebefbab5000",
    "title": "西山访叔平丈二首",
    "authorName": "张元凯",
    "authorId": "e647d10febe98262d1457b72d1457b72",
    "dynasty": "明",
    "content": [
      "耆旧寻庞德，西畴扣绿扉。",
      "开樽燕子到，点笔杏花飞。",
      "独鹤寻鱼穴，孤松挂薜衣。",
      "从游多鹿豕，久矣故人希。"
    ]
  },
  {
    "id": "e647d10febe98262f8b79ebe4c2c5e4a",
    "title": "西山访叔平丈二首",
    "authorName": "张元凯",
    "authorId": "e647d10febe98262d1457b72d1457b72",
    "dynasty": "明",
    "content": [
      "清言聊共晤，白发竟忘愁。",
      "柳暗门常闭，花飞村自幽。",
      "存交怜故尉，往役见诸侯。",
      "浊酒时相慰，山田薄有收。"
    ]
  },
  {
    "id": "e647d10febe982626fd2c8f53d4322bd",
    "title": "幽居",
    "authorName": "张元凯",
    "authorId": "e647d10febe98262d1457b72d1457b72",
    "dynasty": "明",
    "content": [
      "烟霞元自癖，寤寐向谁论。",
      "净业莲为社，青山鹿应门。",
      "暂留徐孺子，深避窦王孙。",
      "为语冥冥雁，中原矰弋繁。"
    ]
  },
  {
    "id": "e647d10febe98262f1608ce37779310d",
    "title": "与谢都尉山游二首",
    "authorName": "张元凯",
    "authorId": "e647d10febe98262d1457b72d1457b72",
    "dynasty": "明",
    "content": [
      "山水逢皆胜，冠裳见自疏。",
      "白莲同结社，黄石未传书。",
      "东郭贫非病，西林樵可渔。",
      "为君容借屐，不问出无舆。"
    ]
  },
  {
    "id": "e647d10febe98262f1608ce37e4ca75d",
    "title": "与谢都尉山游二首",
    "authorName": "张元凯",
    "authorId": "e647d10febe98262d1457b72d1457b72",
    "dynasty": "明",
    "content": [
      "湖海能容我，微官安事哉。",
      "先朝存带砺，今日置寒灰。",
      "要妓歌秾李，寻僧吹落梅。",
      "差强投笔吏，不得玉关回。"
    ]
  },
  {
    "id": "e647d10febe9826273c5125627fc7189",
    "title": "饯客",
    "authorName": "张元凯",
    "authorId": "e647d10febe98262d1457b72d1457b72",
    "dynasty": "明",
    "content": [
      "细雨孝廉棹，经过芳草城。",
      "渚云飞不尽，山月正初生。",
      "白帢谈名理，清樽惜别情。",
      "如逢燕赵客，为报厌纵横。"
    ]
  },
  {
    "id": "e647d10febe9826295d346e02b9a2d03",
    "title": "琅琊别墅二首",
    "authorName": "张元凯",
    "authorId": "e647d10febe98262d1457b72d1457b72",
    "dynasty": "明",
    "content": [
      "高阁临花渚，云英逐望新。",
      "空蒙微见海，窈窕曲藏春。",
      "乔木元无恙，青山已即真。",
      "君家旧时墅，曾住两珣珉。"
    ]
  },
  {
    "id": "e647d10febe9826295d346e0c63c5de5",
    "title": "琅琊别墅二首",
    "authorName": "张元凯",
    "authorId": "e647d10febe98262d1457b72d1457b72",
    "dynasty": "明",
    "content": [
      "邻刹松涛远，隔川花雨轻。",
      "云峰分太华，池水半昆明。",
      "浮白消尘虑，耽玄匪世情。",
      "超然得禅悟，园以小祇名。"
    ]
  },
  {
    "id": "e647d10febe9826244ccca4344d68152",
    "title": "濠上逢客",
    "authorName": "张元凯",
    "authorId": "e647d10febe98262d1457b72d1457b72",
    "dynasty": "明",
    "content": [
      "相逢木兰棹，同过渚莲亭。",
      "散发新添白，看山不改青。",
      "种花无旧业，视草有玄经。",
      "寂寞江湖上，常占处士星。"
    ]
  },
  {
    "id": "e647d10febe9826250a3e4a37f5353df",
    "title": "送客之滇",
    "authorName": "张元凯",
    "authorId": "e647d10febe98262d1457b72d1457b72",
    "dynasty": "明",
    "content": [
      "始遂四方志，何知万里长。",
      "雪消犹故国，草绿已他乡。",
      "旅鬓欲垂白，行囊尽点苍。",
      "巴江元学字，不阻校书航。"
    ]
  },
  {
    "id": "e647d10febe98262ef34be02c3ada157",
    "title": "赠子念二首",
    "authorName": "张元凯",
    "authorId": "e647d10febe98262d1457b72d1457b72",
    "dynasty": "明",
    "content": [
      "吾自识曹丘，同为长者游。",
      "下帷虚董策，借箸竟良筹。",
      "清圣元无羡，情痴卒未休。",
      "花间呼小友，张绪最风流。"
    ]
  },
  {
    "id": "e647d10febe98262ef34be022588e18a",
    "title": "赠子念二首",
    "authorName": "张元凯",
    "authorId": "e647d10febe98262d1457b72d1457b72",
    "dynasty": "明",
    "content": [
      "谢傅爱羊昙，东山日并骖。",
      "称名当第五，受爵敢过三。",
      "浪谑曾无虐，风骚只自耽。",
      "庭花莫闲种，芳草树宜男。"
    ]
  },
  {
    "id": "e647d10febe982621cb5ab471b7103b2",
    "title": "访顾朗",
    "authorName": "张元凯",
    "authorId": "e647d10febe98262d1457b72d1457b72",
    "dynasty": "明",
    "content": [
      "野径莽无迹，山园摽有梅。",
      "客能骑马到，主自饭牛回。",
      "藉草深趺坐，临花浅送杯。",
      "狂生今尔汝，清话总成诙。"
    ]
  },
  {
    "id": "e647d10febe98262b45acb4bfc3c0f11",
    "title": "逢王承父",
    "authorName": "张元凯",
    "authorId": "e647d10febe98262d1457b72d1457b72",
    "dynasty": "明",
    "content": [
      "苇叶梁溪舫，蘋花秋水风。",
      "两人斗酒共，千古寸心同。",
      "诗是山东白，才非吴下蒙。",
      "词坛分赤帜，吾党小英雄。"
    ]
  },
  {
    "id": "e647d10febe982628e3f36a131a2d7df",
    "title": "同卫僚游虎丘",
    "authorName": "张元凯",
    "authorId": "e647d10febe98262d1457b72d1457b72",
    "dynasty": "明",
    "content": [
      "彻侯戎理暇，小队出城西。",
      "金勒材官鞚，银瓶健卒提。",
      "云根堪试剑，兰叶亦然犀。",
      "为作军中乐，林莺不敢啼。"
    ]
  },
  {
    "id": "e647d10febe9826278f446e8556e054a",
    "title": "过郑丞",
    "authorName": "张元凯",
    "authorId": "e647d10febe98262d1457b72d1457b72",
    "dynasty": "明",
    "content": [
      "郑公门似水，杨柳绿如丝。",
      "自哂官阶小，那嫌堂构卑。",
      "飞花竟亡赖，归燕不愆期。",
      "投辖人皆醉，毋烦置驿为。"
    ]
  },
  {
    "id": "e647d10febe98262be4a87753065fbf8",
    "title": "送鲁都尉武试",
    "authorName": "张元凯",
    "authorId": "e647d10febe98262d1457b72d1457b72",
    "dynasty": "明",
    "content": [
      "送子一樽酒，离歌秋月明。",
      "龙韬误章句，燕颔起诸生。",
      "白水交河道，黄云碣石城。",
      "不须愁短发，亦可请长缨。"
    ]
  },
  {
    "id": "e647d10febe98262d0c910b70c52ff2d",
    "title": "遇京口程秀才因寄朱将军",
    "authorName": "张元凯",
    "authorId": "e647d10febe98262d1457b72d1457b72",
    "dynasty": "明",
    "content": [
      "羽檄关河静，风尘客路分。",
      "相逢伯休父，因忆季将军。",
      "组练长江雪，旌旗建业云。",
      "还应赋秋兴，不草出师文。"
    ]
  },
  {
    "id": "e647d10febe98262549b0d60f4965fc1",
    "title": "端午二首",
    "authorName": "张元凯",
    "authorId": "e647d10febe98262d1457b72d1457b72",
    "dynasty": "明",
    "content": [
      "风雨淹佳节，搴裳独采蒲。",
      "久无观妓咏，近有辟兵符。",
      "竹径留中散，江流忆左徒。",
      "乾坤自拘碍，吾意只菰芦。"
    ]
  },
  {
    "id": "e647d10febe98262549b0d60928e627c",
    "title": "端午二首",
    "authorName": "张元凯",
    "authorId": "e647d10febe98262d1457b72d1457b72",
    "dynasty": "明",
    "content": [
      "角黍绿离离，茶瓜与客期。",
      "短衣悬艾艾，长命续丝丝。",
      "燕乳过初夏，蜂喧恰午时。",
      "葵榴幸无恙，折取伴芳卮。"
    ]
  },
  {
    "id": "e647d10febe98262dcda7cae2e6816ac",
    "title": "客夜",
    "authorName": "张元凯",
    "authorId": "e647d10febe98262d1457b72d1457b72",
    "dynasty": "明",
    "content": [
      "剑锋消不尽，一室欲飞霜。",
      "孤戍猿声里，高城鸟道傍。",
      "风尘存季布，肝胆借田光。",
      "我马玄黄色，伤心去路长。"
    ]
  },
  {
    "id": "e647d10febe9826231d09851119587ad",
    "title": "家信",
    "authorName": "张元凯",
    "authorId": "e647d10febe98262d1457b72d1457b72",
    "dynasty": "明",
    "content": [
      "雁高呼不下，凭汝报平安。",
      "作客年年别，为官事事难。",
      "黑貂孤泪夜，白发一丝寒。",
      "愁绝江南信，梅花雪后残。"
    ]
  },
  {
    "id": "e647d10febe982622dea0597cb4623d4",
    "title": "陇水",
    "authorName": "张元凯",
    "authorId": "e647d10febe98262d1457b72d1457b72",
    "dynasty": "明",
    "content": [
      "陇水陇头清，氐羌陇下营。",
      "不堪刁斗乱，况复夜猿鸣。",
      "转战黄云合，寻源白发生。",
      "月明边籁静，肠断此中声。"
    ]
  },
  {
    "id": "e647d10febe9826240cbab30b18f541e",
    "title": "卷六出塞二首",
    "authorName": "张元凯",
    "authorId": "e647d10febe98262d1457b72d1457b72",
    "dynasty": "明",
    "content": [
      "赤帜空邻壁，朱麾满汉营。",
      "受降当夜半，飞捷入春明。",
      "赐锦麟裁就，悬金鹊化成。",
      "玺书频慰劳，天子重干城。"
    ]
  },
  {
    "id": "e647d10febe9826240cbab30294d584a",
    "title": "卷六出塞二首",
    "authorName": "张元凯",
    "authorId": "e647d10febe98262d1457b72d1457b72",
    "dynasty": "明",
    "content": [
      "列骑猎飞狐，龙城出虎符。",
      "宝刀寒太白，绣甲卷天吴。",
      "都尉称强弩，将军字破奴。",
      "控弦三十万，踊跃取休屠。"
    ]
  },
  {
    "id": "e647d10febe982621d9bf623dfa6d3f9",
    "title": "落梅",
    "authorName": "张元凯",
    "authorId": "e647d10febe98262d1457b72d1457b72",
    "dynasty": "明",
    "content": [
      "清夜梅花落，冰霜行路难。",
      "金微残梦绕，玉笛一声寒。",
      "马上凭谁寄，闺中只独看。",
      "忽流明月影，双泪湿阑干。"
    ]
  },
  {
    "id": "e647d10febe982625ff6aee7b1df93e1",
    "title": "侠客二首",
    "authorName": "张元凯",
    "authorId": "e647d10febe98262d1457b72d1457b72",
    "dynasty": "明",
    "content": [
      "六郡连三辅，秦城接楚疆。",
      "无非游侠地，总是少年场。",
      "万户片言得，千金一掷亡。",
      "青楼多艳妇，虽老觅徐娘。"
    ]
  },
  {
    "id": "e647d10febe982625ff6aee7afb544c8",
    "title": "侠客二首",
    "authorName": "张元凯",
    "authorId": "e647d10febe98262d1457b72d1457b72",
    "dynasty": "明",
    "content": [
      "平生未识愁，出入富平侯。",
      "彊灌令人釂，居间倩客筹。",
      "乘黄千里驷，狐白万金裘。",
      "厌说雕虫技，梁园只浪游。"
    ]
  },
  {
    "id": "e647d10febe98262c267861afc39b876",
    "title": "婕妤",
    "authorName": "张元凯",
    "authorId": "e647d10febe98262d1457b72d1457b72",
    "dynasty": "明",
    "content": [
      "长信悬孤月，增成愁望中。",
      "身轻不如燕，那敢怨东风。",
      "流水朱弦断，飞花舞袖空。",
      "还将辞辇意，随分处深宫。"
    ]
  },
  {
    "id": "e647d10febe982624f2cfe3d74d6639c",
    "title": "明妃",
    "authorName": "张元凯",
    "authorId": "e647d10febe98262d1457b72d1457b72",
    "dynasty": "明",
    "content": [
      "单于愿称婿，宫女出良家。",
      "犀带黄金饰，旃裘白雪花。",
      "照来犹汉月，看去已胡沙。",
      "握发羞明镜，飞蓬恨未华。"
    ]
  },
  {
    "id": "e647d10febe9826259db59d81a99ff1d",
    "title": "忆别",
    "authorName": "张元凯",
    "authorId": "e647d10febe98262d1457b72d1457b72",
    "dynasty": "明",
    "content": [
      "别去弥年载，容华异昔时。",
      "镜分残两月，弦断散千丝。",
      "雨泪含花脸，春愁结柳眉。",
      "归期聊出卜，多露晓行迟。"
    ]
  },
  {
    "id": "e647d10febe982626eecce82f8bc583d",
    "title": "堤柳",
    "authorName": "张元凯",
    "authorId": "e647d10febe98262d1457b72d1457b72",
    "dynasty": "明",
    "content": [
      "大堤千树柳，尽是故倡家。",
      "憨态向谁好，柔枝空复斜。",
      "掌中身似燕，钗畔髻如鸦。",
      "遮莫思张绪，无心折杏花。"
    ]
  },
  {
    "id": "e647d10febe9826256a5aa64aea1c764",
    "title": "铜雀",
    "authorName": "张元凯",
    "authorId": "e647d10febe98262d1457b72d1457b72",
    "dynasty": "明",
    "content": [
      "奉寝传遗教，留欢觅故心。",
      "梦为云雨薄，恩向死生深。",
      "解犹纤玉，香分剩郁金。",
      "可堪漳水月，夜夜照孤衾。"
    ]
  },
  {
    "id": "e647d10febe982625321eccb22c0b40d",
    "title": "从军二首",
    "authorName": "张元凯",
    "authorId": "e647d10febe98262d1457b72d1457b72",
    "dynasty": "明",
    "content": [
      "结发事戈矛，新从定远侯。",
      "横行非面谩，感激许身酬。",
      "烽火消雄剑，燕姬脱战韝。",
      "军中无饮器，好借月支头。"
    ]
  },
  {
    "id": "e647d10febe982625321eccbbdc49796",
    "title": "从军二首",
    "authorName": "张元凯",
    "authorId": "e647d10febe98262d1457b72d1457b72",
    "dynasty": "明",
    "content": [
      "仗钺出甘泉，将军秋备边。",
      "骍弓善猿臂，凤铠称鸢肩。",
      "结客通中贵，擒王得左贤。",
      "功名陋田窦，麟阁许谁先。"
    ]
  },
  {
    "id": "e647d10febe9826274951c95c2564150",
    "title": "郊外",
    "authorName": "张元凯",
    "authorId": "e647d10febe98262d1457b72d1457b72",
    "dynasty": "明",
    "content": [
      "野望晓苍苍，川原喜载阳。",
      "云飞山动影，露湿草生光。",
      "柳下寻元亮，花间遇仲长。",
      "携来一壶酒，开与故人尝。"
    ]
  },
  {
    "id": "e647d10febe9826239cb91cade0211a7",
    "title": "湖上宴集二首",
    "authorName": "张元凯",
    "authorId": "e647d10febe98262d1457b72d1457b72",
    "dynasty": "明",
    "content": [
      "桂楫出横塘，兰陵绿酒香。",
      "露桃无赖色，夜月可怜光。",
      "客赋元鹦鹉，山名是凤凰。",
      "江南风物丽，罗绮俨成行。"
    ]
  },
  {
    "id": "e647d10febe9826239cb91ca96676f4b",
    "title": "湖上宴集二首",
    "authorName": "张元凯",
    "authorId": "e647d10febe98262d1457b72d1457b72",
    "dynasty": "明",
    "content": [
      "使者解金龟，春风倒接䍦。",
      "柳丝缫燕子，花瓣掠鱼儿。",
      "水绿平铺绮，山青远画眉。",
      "落梅新制曲，红袖隔船吹。"
    ]
  },
  {
    "id": "e647d10febe982628ac987dd2cd99861",
    "title": "友人新斋",
    "authorName": "张元凯",
    "authorId": "e647d10febe98262d1457b72d1457b72",
    "dynasty": "明",
    "content": [
      "草构方除旧，蓬门今始开。",
      "春衣黄似柳，岁酒碧于苔。",
      "野水从傍引，山花取次栽。",
      "孔融新第宅，张俭又轻来。"
    ]
  },
  {
    "id": "e647d10febe98262e2d3e8c164efd068",
    "title": "朗上人林泉二首",
    "authorName": "张元凯",
    "authorId": "e647d10febe98262d1457b72d1457b72",
    "dynasty": "明",
    "content": [
      "筑室栖支遁，为园象给孤。",
      "流泉动朱瑟，松露落明珠。",
      "施食山禽睨，翻经野鹿趺。",
      "言寻许玄度，先遣具醍醐。"
    ]
  },
  {
    "id": "e647d10febe98262e2d3e8c188e9241e",
    "title": "朗上人林泉二首",
    "authorName": "张元凯",
    "authorId": "e647d10febe98262d1457b72d1457b72",
    "dynasty": "明",
    "content": [
      "古木藏精舍，春风日闭关。",
      "飞花自容与，乳燕任游闲。",
      "禅影清池上，经声绿竹间。",
      "何须携锡远，自有赤城山。"
    ]
  },
  {
    "id": "e647d10febe98262a5dc2a7f45c4b211",
    "title": "观猎",
    "authorName": "张元凯",
    "authorId": "e647d10febe98262d1457b72d1457b72",
    "dynasty": "明",
    "content": [
      "都护班师日，龙城会猎齐。",
      "兔藏鹰侧目，鹿失马穿蹄。",
      "诡遇元干律，偏师亦自提。",
      "擒生市斗酒，明月灞陵西。"
    ]
  },
  {
    "id": "e647d10febe98262f728e54a2e02fa83",
    "title": "朱楼",
    "authorName": "张元凯",
    "authorId": "e647d10febe98262d1457b72d1457b72",
    "dynasty": "明",
    "content": [
      "结绮兰芬散，临春环佩鸣。",
      "黄金寿爰叔，绿酒醉陈卿。",
      "隐几三眠柳，迷花百啭莺。",
      "朱楼巢翡翠，燕子陋为名。"
    ]
  },
  {
    "id": "e647d10febe982620b3873c6022743ca",
    "title": "同黎徐二帅游南屏山二首",
    "authorName": "张元凯",
    "authorId": "e647d10febe98262d1457b72d1457b72",
    "dynasty": "明",
    "content": [
      "并骑骅骝美，芳郊桃李秾。",
      "酒光明琥珀，山色秀芙蓉。",
      "卫霍春多暇，邹枚日过从。",
      "材官俱乐凯，饮至奏歌钟。"
    ]
  },
  {
    "id": "e647d10febe982620b3873c6e4f17d6d",
    "title": "同黎徐二帅游南屏山二首",
    "authorName": "张元凯",
    "authorId": "e647d10febe98262d1457b72d1457b72",
    "dynasty": "明",
    "content": [
      "柳下对呼卢，朱丝系玉壶。",
      "绮罗临水乱，鼓吹入云无。",
      "红杏村村雨，青山处处湖。",
      "步兵良酝具，不问酒家胡。"
    ]
  },
  {
    "id": "e647d10febe98262cd3864754a76f669",
    "title": "春闺二首",
    "authorName": "张元凯",
    "authorId": "e647d10febe98262d1457b72d1457b72",
    "dynasty": "明",
    "content": [
      "罗袖裁全疋，轻盈出桂房。",
      "柳眉莺睥睨，花靥蝶颠狂。",
      "夜月求凰调，春风堕马妆。",
      "良人知未返，较猎入长杨。"
    ]
  },
  {
    "id": "e647d10febe98262cd38647543de4f0a",
    "title": "春闺二首",
    "authorName": "张元凯",
    "authorId": "e647d10febe98262d1457b72d1457b72",
    "dynasty": "明",
    "content": [
      "应识娇亡赖，悬知态尽憨。",
      "采芳非怨女，带草是宜男。",
      "窥玉全生妒，留髡半倚酣。",
      "无凭云雨梦，都使寸心含。"
    ]
  },
  {
    "id": "e647d10febe98262048e2e5288c14897",
    "title": "晚步二首",
    "authorName": "张元凯",
    "authorId": "e647d10febe98262d1457b72d1457b72",
    "dynasty": "明",
    "content": [
      "偶来寻野寺，忽复过柴桑。",
      "听鸟竹林下，逢僧流水傍。",
      "绿云生麦陇，斜日上鱼梁。",
      "嵇阮时相问，黄公尚卖浆。"
    ]
  },
  {
    "id": "e647d10febe98262048e2e52d162e645",
    "title": "晚步二首",
    "authorName": "张元凯",
    "authorId": "e647d10febe98262d1457b72d1457b72",
    "dynasty": "明",
    "content": [
      "楚客混渔樵，清溪散步遥。",
      "涧藤栖暝翠，山磬韵春潮。",
      "野兴花能引，羁魂酒可招。",
      "久无瓯冶佩，常挂许由瓢。"
    ]
  },
  {
    "id": "e647d10febe98262f6065d9dfded453c",
    "title": "岣嵝山居二首",
    "authorName": "张元凯",
    "authorId": "e647d10febe98262d1457b72d1457b72",
    "dynasty": "明",
    "content": [
      "岩扉对灵隐，山阁启清晖。",
      "水浅溪如剡，花深曲似韦。",
      "触人香麝过，背客锦禽归。",
      "飞瀑飘晴雪，泠泠湿我衣。"
    ]
  },
  {
    "id": "e647d10febe98262f6065d9dbc8ad218",
    "title": "岣嵝山居二首",
    "authorName": "张元凯",
    "authorId": "e647d10febe98262d1457b72d1457b72",
    "dynasty": "明",
    "content": [
      "窈窕桃源路，渔樵只浪猜。",
      "巢居同幻住，峰影逼飞来。",
      "乌几云流湿，黄庭风展开。",
      "彼将身隐矣，吾岂避秦哉。"
    ]
  },
  {
    "id": "e647d10febe98262531481489efd09cb",
    "title": "赠阮都尉二首",
    "authorName": "张元凯",
    "authorId": "e647d10febe98262d1457b72d1457b72",
    "dynasty": "明",
    "content": [
      "砥砺收民誉，吹嘘借士评。",
      "一官成皓首，五字擅长城。",
      "对月吴钩跃，临风越甲鸣。",
      "汉庭徵老将，犹可代专征。"
    ]
  },
  {
    "id": "e647d10febe98262531481489d479c22",
    "title": "赠阮都尉二首",
    "authorName": "张元凯",
    "authorId": "e647d10febe98262d1457b72d1457b72",
    "dynasty": "明",
    "content": [
      "南阮贫如昨，步兵犹可怜。",
      "吁嗟威武士，寂寞广文毡。",
      "幸有官厨酒，曾无负郭田。",
      "建安多丽藻，谁在咏怀前。"
    ]
  },
  {
    "id": "e647d10febe982623e825aff076419a2",
    "title": "广陵遇客",
    "authorName": "张元凯",
    "authorId": "e647d10febe98262d1457b72d1457b72",
    "dynasty": "明",
    "content": [
      "敝裘仍岁月，短棹只菰芦。",
      "歌凤身留楚，负薪家在吴。",
      "仓庚三月雨，平仲一城芜。",
      "零落东西去，高阳旧酒徒。"
    ]
  },
  {
    "id": "e647d10febe98262191e5152ffa33100",
    "title": "园居二首",
    "authorName": "张元凯",
    "authorId": "e647d10febe98262d1457b72d1457b72",
    "dynasty": "明",
    "content": [
      "种柳门初绿，浣花堂亦深。",
      "只将投笔意，不负灌园心。",
      "独抱庐中膝，时操弦外琴。",
      "翻嫌扣角者，飒飒动商吟。"
    ]
  },
  {
    "id": "e647d10febe98262191e515285ef408a",
    "title": "园居二首",
    "authorName": "张元凯",
    "authorId": "e647d10febe98262d1457b72d1457b72",
    "dynasty": "明",
    "content": [
      "买得钓鱼矶，依然昼掩扉。",
      "小窗摊蠹简，斜日晒牛衣。",
      "亭子乌皮几，山妻白苎机。",
      "柴桑不开径，彭泽敢言归。"
    ]
  },
  {
    "id": "e647d10febe98262595f3af20718807f",
    "title": "彭城",
    "authorName": "张元凯",
    "authorId": "e647d10febe98262d1457b72d1457b72",
    "dynasty": "明",
    "content": [
      "去国久为客，思家更属秋。",
      "鲛人月中泪，燕子水边楼。",
      "绿树帆飞度，青山云乱流。",
      "可堪张仲蔚，借住李膺舟。"
    ]
  },
  {
    "id": "e647d10febe9826234f35b8ea017dc9b",
    "title": "晏坐二首",
    "authorName": "张元凯",
    "authorId": "e647d10febe98262d1457b72d1457b72",
    "dynasty": "明",
    "content": [
      "日接林中侣，时来方外群。",
      "楚山隐几见，羌笛卷帘闻。",
      "绿树啼黄鸟，青天流白云。",
      "北窗闲悦绎，柱下五千文。"
    ]
  },
  {
    "id": "e647d10febe9826234f35b8e9a8446ac",
    "title": "晏坐二首",
    "authorName": "张元凯",
    "authorId": "e647d10febe98262d1457b72d1457b72",
    "dynasty": "明",
    "content": [
      "挥麈青松净，披衣白苎轻。",
      "断霞归屿迥，纤月堕江明。",
      "清啸嵇中散，沉酣阮步兵。",
      "何知身世促，咄咄但谋生。"
    ]
  },
  {
    "id": "e647d10febe9826296c3d6167c4d1ab4",
    "title": "鲁桥",
    "authorName": "张元凯",
    "authorId": "e647d10febe98262d1457b72d1457b72",
    "dynasty": "明",
    "content": [
      "凫绎青岚近，龟蒙黛色连。",
      "看山浑不厌，把酒正相便。",
      "津树常遮月，沙滩少住船。",
      "平生击楫志，都付卜居篇。"
    ]
  },
  {
    "id": "e647d10febe98262e2340aff114a3756",
    "title": "过王文学",
    "authorName": "张元凯",
    "authorId": "e647d10febe98262d1457b72d1457b72",
    "dynasty": "明",
    "content": [
      "作客三千里，为儒一亩宫。",
      "蛛丝缫户上，鸟迹篆沙中。",
      "解佩湘皋共，藏书邺架同。",
      "沉沦何必叹，著述起王通。"
    ]
  },
  {
    "id": "e647d10febe98262ef1fc29fea466739",
    "title": "晦迹",
    "authorName": "张元凯",
    "authorId": "e647d10febe98262d1457b72d1457b72",
    "dynasty": "明",
    "content": [
      "清时真自失，世路岂相援。",
      "晦迹蠖同屈，雄谈虱屡扪。",
      "绨袍存国士，脱粟进王孙。",
      "执戟艰危在，秋霜拂泪痕。"
    ]
  },
  {
    "id": "e647d10febe9826219f7ee981321a746",
    "title": "魏季朗贡入太学寄赠二首",
    "authorName": "张元凯",
    "authorId": "e647d10febe98262d1457b72d1457b72",
    "dynasty": "明",
    "content": [
      "驱车随计吏，杖策度黄河。",
      "岳色凌空下，云英夹日过。",
      "梦悬金马隔，路出碧鸡讹。",
      "千古豪雄事，居然限制科。"
    ]
  }
]