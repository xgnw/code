[
  {
    "id": "e647d10f0153e13e9ff872df95eb91d2",
    "title": "送关广文典教琼山",
    "authorName": "成鹫",
    "authorId": "e647d10f0153e13e52c51893f3144cef",
    "dynasty": "明",
    "content": [
      "游不必京华，仕不必台阁。君不见仲尼欲浮海，子舆劝击柝。",
      "男儿生不逢孔孟在邹鲁，忍使昔圣今贤终寂寞。",
      "出身但愿作儒官，振起颓风返淳朴。一朝筮仕初得心，不惮乘桴徇木铎。",
      "珠崖去乡二千里，白浪如山天一角。大鹏奋翼徙南溟，回首蓬蒿笑蜩鸴。",
      "到时桃李花正妍，独拥皋比陈绝学。谈经论义羞雷同，直指先天觉后觉。",
      "图中一画见天心，纸上六经皆注脚。申韩功利等粪壤，汉儒章句仍糟粕。",
      "诸生侧耳闻未闻，薄海同风争拔濯。彼都贤哲曾闲生，文采风流今似昨，如海忠介之骨骰、丘文庄之淹博。",
      "当年文献未坠地，好与时贤兴礼乐。刺桐开，木棉落，城南更与诸生约。",
      "椰子浆，清可酌，槟榔花，香可嚼。舞雩归咏春正佳，到处东风似乡国。",
      "莫道广文贫，儒门原澹泊。莫道广文卑，闲官无束缚。",
      "挥手重相期，勿复怅离索。昔年此地我曾游，海阔天空纵行乐。",
      "别无一物贮空囊，只有清风满归橐。世外闲人似贵人，千里一堂同作略。",
      "长官不比老僧贫，常禄犹堪支负郭。探囊剩有一钱看，笑杀山中老饥鹤。"
    ]
  },
  {
    "id": "e647d10f0153e13eef7b3160e20862b5",
    "title": "送李方水典教临皋",
    "authorName": "成鹫",
    "authorId": "e647d10f0153e13e52c51893f3144cef",
    "dynasty": "明",
    "content": [
      "有母倚门孙绕膝，男儿俯仰事未毕。",
      "老兄去作宦游人，山僧又是参方日。",
      "曾闻儒者戒远游，胡为孔孟终周流。",
      "古来贤圣且如此，我辈岂得长淹留。",
      "吾家更有陈公案，不见新州卖柴汉。",
      "自从獦獠入黄梅，引得儿孙恩爱断。",
      "堂中饭熟热碗鸣，一饱各自东西行。",
      "老兄选官予选佛，岂效儿女牵痴情。",
      "痴情决绝孤琴悄，无弦一曲知音少。",
      "不道珠崖道里赊，不道先生官职小。",
      "不道广文薪俸微，不道故人相见稀。",
      "若教官舍成窠臼，那得儒冠伴衲衣。",
      "山僧老矣君亦老，成道成名归及早。",
      "知恩容易报恩难，作宦参方非草草。"
    ]
  },
  {
    "id": "e647d10f0153e13e4b78eeda8e49a84b",
    "title": "送林梅村解元",
    "authorName": "成鹫",
    "authorId": "e647d10f0153e13e52c51893f3144cef",
    "dynasty": "明",
    "content": [
      "立身须作第一人，学佛当观第一义。丈夫圣谛且不为，选官选佛应无异。",
      "林君名字天下闻，贤书首荐称人瑞。文章于尔但秕糠，传入长安曾纸贵。",
      "岂知妙道中所存，明镜当空无一字。六年两度上金台，世路无人知国士。",
      "上元甲子三阶平，黄河见底麒麟至。大人利见会有时，看君出疆还载质。",
      "轻车熟道早登程，万里风云若平地。去时岭上花正开，到日皇州花下醉。",
      "春风得意远相闻，山中笑杀无名氏。老僧老矣不出门，吟诗送客无佳思。",
      "岐路因君赠一言，却恐贵人多忘记。休忘记，便作南宫第一人，更有人间第一事。"
    ]
  },
  {
    "id": "e647d10f0153e13e1cee3f1e17528be4",
    "title": "初入鼎湖赋事",
    "authorName": "成鹫",
    "authorId": "e647d10f0153e13e52c51893f3144cef",
    "dynasty": "明",
    "content": [
      "羚羊峡束牂牁注，群峰阖辟如门户。",
      "雾蒸霞蔚庆云深，龙降虎伏师王踞。",
      "相闻邃古轩辕翁，此地曾来开鼓铸。",
      "范成神鼎即登遐，留与空王作常住。",
      "云顶老人手眼高，开辟恰当无佛处。",
      "一区金地万山中，丹梯锁断红尘路。",
      "钟磬出林天籁空，松杉匝地秋声聚。",
      "磴转羊肠过九回，石横虹影凡三度。",
      "芒鞋踏破岭头云，铁钵饶探石中乳。",
      "隔山隐隐有人声，举头乍与孤僧遇。",
      "手携杖笠摘茶回，相呼相唤同归去。",
      "白犬林间不吠人，玄豹山中方泽雾。",
      "三堂寂历四门开，百万人天拥调御。",
      "孤峰顶上铁浮屠，多宝庄严万德具。",
      "七层六面面一灯，灯灯相映交回互。",
      "天花天乐下香台，设利流辉遍赡部。",
      "夜来宝镜出匣光，高挂东山无影树。",
      "一时龙象斫额看，争向指中寻顾兔。",
      "无端笑倒老瞿昙，直下金轮行七步。",
      "大家稽首大法王，不辨龙蛇与缁素。",
      "归堂坐爱月孤明，板响钟鸣天又曙。",
      "起来却与老僧期，策杖前峰观瀑布。",
      "水帘朝卷风雨生，石发晴梳鱼蛤露。",
      "坐久不知云出门，百衲惊寒毛发竖。",
      "山穷水尽悄无人，侧耳如闻隔溪语。",
      "绝壁闻声不可寻，断崖欲度难飞渡。",
      "攀藤直上最高峰，始会蒲团好安措。",
      "半闲云住半闲僧，品字柴头三橛芋。",
      "山僧久拟谢尘绿，是处真堪送衰暮。",
      "自信贫儿免盗憎，薄福不消神鬼护。",
      "但须半把茅盖头，誓不因人求解悟。",
      "归来举似阿阇黎，多谢山中好盐醋。",
      "愿将骨董换空拳，拚与人张杂货铺。"
    ]
  },
  {
    "id": "e647d10f0153e13ee885547ccbab7eaf",
    "title": "赠张秩咨",
    "authorName": "成鹫",
    "authorId": "e647d10f0153e13e52c51893f3144cef",
    "dynasty": "明",
    "content": [
      "闭门天光井底黑，出门路多尘逼侧。",
      "尘中走杀风马牛，觌面相逢莫相识。",
      "十字街头冷眼看，齐国於陵称巨擘。",
      "自夸学究会谈禅，不似经生数行墨。",
      "五十长斋不出家，惯向肉边寻菜吃。",
      "明明一个鲁诸生，被人唤作优婆塞。",
      "忆昔与君俱盛年，吟诗压倒元与白。",
      "参差马齿愧称兄，潦倒鸡坛过半百。",
      "当时挥手各西东，十载生涯分主客。",
      "腐儒几赴选官场，山僧直入无生国。",
      "后来原是过来人，走却金乌无处觅。",
      "壮心未遂勿复云，底事无成深可惜。",
      "旧年不觉又新年，元旦才过又元夕。",
      "灯市看看月正圆，现成一句真消息。",
      "张拙秀才知不知，花开但借东风力。"
    ]
  },
  {
    "id": "e647d10f0153e13e2869594a788d4424",
    "title": "送琴僧归里",
    "authorName": "成鹫",
    "authorId": "e647d10f0153e13e52c51893f3144cef",
    "dynasty": "明",
    "content": [
      "高僧白发垂两耳，手抱朱弦古焦尾。",
      "自言能作水仙操，知音止有连成子。",
      "去年为客穗城西，大声压倒城与市。",
      "灯笼露柱暗点头，盲龟跛鳖生欢喜。",
      "我住山中少到城，焉知世界大如此。",
      "闻名却恨识翁迟，相见匆匆空复尔。",
      "下榻张琴未及弹，明发扁舟戒行李。",
      "孤灯话到定钟鸣，中庭片月照衣被。",
      "匣中枯木解龙吟，笑我痴聋难举似。",
      "临岐珍重老师翁，大笑抱琴归故里。",
      "当年我亦审音人，老来失却无名指。",
      "无弦挂壁寂无声，觌面相逢良有以。",
      "夜深开匣共商量，一曲南薰清且驶。",
      "归来高踞万山头，别后相思在流水。"
    ]
  },
  {
    "id": "e647d10f0153e13edce933c595a2b30e",
    "title": "赠吴在野",
    "authorName": "成鹫",
    "authorId": "e647d10f0153e13e52c51893f3144cef",
    "dynasty": "明",
    "content": [
      "山僧亦是湖海客，年过半百头半白。出家未办草鞋钱，烟水百城参未得。",
      "最羡先生两脚轻，朝返江南暮江北。从来富贵不足多，多君受福戢且那。",
      "世途险巇山嵯峨，轻车熟道无轗轲。长江天堑汜与沱，扁舟破浪如轻梭。",
      "大人行乐乐奈何，辎车百万牛马驮。还家寄傲深烟萝，笑我行脚空蹉跎。",
      "愿随仙人张志和，钓竿诗卷青箬蓑。与君相伴终婆娑，胡为乎瞻风拨草徒波波。"
    ]
  },
  {
    "id": "e647d10f0153e13e9db80351a16158b1",
    "title": "送王晋予孝廉",
    "authorName": "成鹫",
    "authorId": "e647d10f0153e13e52c51893f3144cef",
    "dynasty": "明",
    "content": [
      "珠崖南望天水连，四州十县凌苍烟。",
      "山川云物钟南偏，地灵人杰佳气骈。",
      "丘公海公相后先，千秋事业垂丹铅。",
      "定安宗伯称比肩，文章道德无轾轩。",
      "后来继起多象贤，风流儒雅何翩翩。",
      "君家奕世科名联，趋庭家学推渊源。",
      "雄才挺出牛女躔，读书万卷超言诠。",
      "藻思逸韵如涌泉，弱毫跃跃多所宣。",
      "文成万选夸青钱，一朝姓字人争传。",
      "金鞍白马跨锦鞯，鹿鸣宴罢先著鞭。",
      "朝辞五岭暮幽燕，看花直到金台边。",
      "倾城祖饯车骈阗，骊歌唱彻还管弦。",
      "天风吹上孝廉船，珠江日出锦帆悬。",
      "道旁观者争垂涎，男儿得志非偶然。",
      "旧游老我山中禅，相逢车笠私相怜。",
      "海上白鸥曾往旋，升沉回首成天渊。",
      "行矣努力勿复言，长安大道直如弦。",
      "上林花发春正妍，故山容我高枕眠。",
      "大鹏奋翼摩苍天，鹪鹩一枝聊自全。",
      "故人许我来扫门，旧社重游还有缘。",
      "多异山中茅数椽，期君过桥看种莲。"
    ]
  },
  {
    "id": "e647d10f0153e13ebad3c9212a1f5f76",
    "title": "谢胡东长惠绵被",
    "authorName": "成鹫",
    "authorId": "e647d10f0153e13e52c51893f3144cef",
    "dynasty": "明",
    "content": [
      "枯禅身心冷如水，经年坐卧无衣被。",
      "七斤破衲五条衣，虮虱安居成法喜。",
      "今年雨雪太无端，西溪水牛冻欲死。",
      "众中冷暖自家知，叠锦重裀畴不尔。",
      "霜威不奈老僧何，飒飒寒风空过耳。",
      "一个蒲团坐到明，明发天鸡鸣便起。",
      "起来积雪拥荆扉，相过独有胡公子。",
      "轻裘缓带不知寒，怪我生衣薄如纸。",
      "亲裁大被絮绵花，付与空生作生理。",
      "空生生理非等闲，明州布袋轻无比。",
      "囊括虚空与大千，东西南北随行履。",
      "寸丝不挂体如如，有亦不拘无则已。",
      "多谢绨袍一片心，珍重收归还自己。",
      "被盖囊藏过此生，寒岩枯树长相倚。"
    ]
  },
  {
    "id": "e647d10f0153e13e59caff184bc9d256",
    "title": "罗浮采药歌",
    "authorName": "成鹫",
    "authorId": "e647d10f0153e13e52c51893f3144cef",
    "dynasty": "明",
    "content": [
      "朱明老仙能辟谷，日饭胡麻茹黄独。",
      "轻身直上铁桥行，踏破飞云云在足。",
      "四百峰头种紫芝，千寻涧底菖蒲绿。",
      "药名药品皆离奇，神农本草那得知。",
      "温凉燥湿各有以，雷公炮制空复为。",
      "相逢一一为予说，予心半信还半疑。",
      "老仙大笑导予去，指点深山最深处。",
      "随取随有却随无，杀人活人不知数。",
      "倾筐不盈盈便归，归时忘却来时路。"
    ]
  },
  {
    "id": "e647d10f0153e13e5bd722a222c57418",
    "title": "送僧归里",
    "authorName": "成鹫",
    "authorId": "e647d10f0153e13e52c51893f3144cef",
    "dynasty": "明",
    "content": [
      "伶俐衲僧世稀少，触著一了便百了。鼻孔撩天两眼高，一緉麻鞋紧俏俏。",
      "自夸蓦直到台山，依旧门前打之绕。中途撞著婆子禅，指条去路令分晓。",
      "一朝撞倒须弥卢，不道归家路绵邈。不绵邈，新妇骑驴阿家牵，世路红尘空扰扰。"
    ]
  },
  {
    "id": "e647d10f0153e13e16d09485123ce93f",
    "title": "初住东林周太尊缪西冷过宿",
    "authorName": "成鹫",
    "authorId": "e647d10f0153e13e52c51893f3144cef",
    "dynasty": "明",
    "content": [
      "君不见日光西没月东出，大地晴阴是何物。良辰美景无二三，风雨晦明常六七。",
      "白雪多从脑后生，青山半向尘中失。人生能得几多时，知己灯边频促膝。",
      "我惯香山三十年，我住东林才半日。半日闲人半日忙，送往迎来非一一。",
      "黄昏客散掩荆扉，水亭月上风萧瑟。周生缪生兴独高，出门畏与时流匹。",
      "孤城吹角巷无人，自抱衾裯到蓬荜。相逢大笑腐儒禅，解道非心亦非佛。",
      "殷勤留客话深宵，手拨寒灰煨榾柮。一更明月二更云，半夜雨声喧蟋蟀。",
      "微云细雨眼前过，依旧孤光生白室。底事明明举似君，净似琉璃黑如漆。",
      "坐到天明卷幔看，君不见月光西没日东出。"
    ]
  },
  {
    "id": "e647d10f0153e13e7d5e2d2fa398519b",
    "title": "赠马专城卧仙",
    "authorName": "成鹫",
    "authorId": "e647d10f0153e13e52c51893f3144cef",
    "dynasty": "明",
    "content": [
      "世人相见贵揖让，山僧不识背与向。",
      "城市纷纷事迎送，山僧不识轻与重。",
      "沉埋日久无道力，出门每被尊官斥。",
      "朝辞穗石不转头，暮宿莲峰未暖席。",
      "晨钟催起懒披衣，门外传呼来贵客。",
      "轻裘缓带光照人，蓬蒿咫尺生颜色。",
      "贵人恕我太无礼，直到床头问顽石。",
      "顽石真顽顽不移，多谢知音为拂拭。",
      "主宾倾盖无几何，邀我还家欢日夕。",
      "将军杀贼不杀生，自摘嘉蔬供饮食。",
      "野人一饱腹便便，起坐西轩面东壁。",
      "壁间珠玉光陆离，白者为纸黑者墨。",
      "时人道我文字禅，岂知一字全不识。",
      "自从出世到于今，没处藏身没踪迹。",
      "无端觌面漫相呈，笑杀当今老诗伯。"
    ]
  },
  {
    "id": "e647d10f0153e13e1a16002a0c710c55",
    "title": "马将军杨恭人寿诗",
    "authorName": "成鹫",
    "authorId": "e647d10f0153e13e52c51893f3144cef",
    "dynasty": "明",
    "content": [
      "生子当如马伏波，天南铜柱高嵯峨。",
      "文章迈伦功盖世，显扬事业应如何。",
      "古来将相多崛起，风云应运良有以。",
      "山川岳渎钟瑰奇，城则陶城水文水。",
      "水清蚌腹珠夜光，男儿七尺眉最良。",
      "中原射策推第一，云州建节鹰初扬。",
      "此身许国还将母，征衣取作斑衣舞。",
      "当宁论功及所生，黄麻墨敕传天语。",
      "天语煌煌出綍纶，华堂画锦何缤纷。",
      "兰孙高折一枝桂，雏凤还生五色文。",
      "东南多垒须仁将，我公久贮苍生望。",
      "棨戟遥临瘴海边，瞻云陟屺增惆怅。",
      "临行受命曾书绅，忠孝大义何谆谆。",
      "矢心矢志报明主，孺慕难忘白发人。",
      "人生有子万事足，含饴弄孙增百福。",
      "孟母宅边佳气多，南人岭外欢声祝。",
      "棘门有客曳长裾，将军知我狂接舆。",
      "高歌一曲望风拜，礼虽不足心有馀。",
      "殷勤报语登坛客，云台为尔虚前席。",
      "翟茀不来长倚门，翘首云鹏振双翼。"
    ]
  },
  {
    "id": "e647d10f0153e13e0d04a4cdcd8461db",
    "title": "秋杪过新州访李方水广文兼寄潘完子",
    "authorName": "成鹫",
    "authorId": "e647d10f0153e13e52c51893f3144cef",
    "dynasty": "明",
    "content": [
      "野人半生但株守，虽在人间少游走。",
      "梦里名山草草过，虾跳何曾会出斗。",
      "因寻獦獠到新州，满眼秋光正重九。",
      "入城不见卖柴人，直到泽宫逢好友。",
      "先生久病不出门，闻我远来叹希有。",
      "登堂七发愧枚生，话到深宵月当牖。",
      "主人就枕客亦然，珍重明朝更携手。",
      "饱餐苜蓿高兴生，登临未敢辞衰朽。",
      "天露峰高在眼前，龙山旧路重回首。",
      "祖庭秋晚漫淹留，笑别官衙返南亩。",
      "故人家住官峒头，觌面相逢良不偶。",
      "剡溪兴尽且归去，他年未卜重来否。"
    ]
  },
  {
    "id": "e647d10f0153e13ee8c227f222fb2eab",
    "title": "烧畬歌",
    "authorName": "成鹫",
    "authorId": "e647d10f0153e13e52c51893f3144cef",
    "dynasty": "明",
    "content": [
      "野人赤脚走官道，踏上盐田看监灶。",
      "灶丁烧畬不煮海，万井寒烟风浩浩。",
      "道旁老翁知是谁，手拨畬灰归去迟。",
      "相逢举手相劳问，自言生长升平时。",
      "寒乡旧是煮盐户，出门咫尺无旷土。",
      "自从斥卤变桑田，丁男始识农与圃。",
      "盐场作田田有租，场中无盐仍追呼。",
      "一田二税互逼迫，十年两役纷支吾。",
      "荒年百室如悬磬，年丰谷贱为农病。",
      "县主场官交索租，孤儿寡妇罢奔命。",
      "今冬尽室输官仓，明年枵腹春耕忙。",
      "新丝卖尽又新谷，空拳无计完秋粮。",
      "城中富人巧生殖，九分出钱十取息。",
      "娇儿稚女相随来，薄暮得钱朝雇役。",
      "得钱未暖便纳官，归来入室摧心肝。",
      "人生恩爱岂不重，践土食毛良独难。",
      "田家耕田食贵米，盐户无盐啖清水。",
      "可怜半死白头翁，回首升平如梦里。",
      "烧畬煮灰灰作盐，持盐易米堪养廉。",
      "殷勤致语道旁客，蓼虫习苦不知甜。",
      "我闻老翁呜咽语，咄嗟涕泣零如雨。",
      "九重天高唤不闻，老翁老翁徒自苦。"
    ]
  },
  {
    "id": "e647d10f0153e13e486390c4625bec13",
    "title": "客有遗予白鹅者贫无稻梁不给朝夕悲呜欲去乃从其志寄养于南皋处士戏为短歌以遣之",
    "authorName": "成鹫",
    "authorId": "e647d10f0153e13e52c51893f3144cef",
    "dynasty": "明",
    "content": [
      "笼中有物白皑皑，山阴道士亲送来。入门志在饱刍豢，谁知绕室荒蒿莱。",
      "眼看草具不肯食，高视阔步声喧豗。邻家刈禾足饮啄，梦想飞去中徘徊。",
      "吁嗟乎，众生所向类如此，披毛戴角良可哀。明知难与共枯寂，恶用鹢鹢者为哉。",
      "南皋大士发悲悯，许以豢养无嫌猜。微躯寄托信得所，饥食渴饮樊笼开。",
      "等闲笑向朋侪道，东林长老真长斋。"
    ]
  },
  {
    "id": "e647d10f0153e13e46459827ecb264b6",
    "title": "虎溪竹",
    "authorName": "成鹫",
    "authorId": "e647d10f0153e13e52c51893f3144cef",
    "dynasty": "明",
    "content": [
      "德云住山不住水，孤峰绝顶无生理。",
      "华亭住水不住山，扁舟覆没波涛闲。",
      "东林老僧两不尔，半水半山半城市。",
      "茅堂背郭池水边，水清水浊皆栽莲。",
      "莲高出泥能几许，梁鹙林鹤交相觑。",
      "主人避客如避仇，移居更卜溪水头。",
      "溪水泠泠溪树古，树下两翁相对语。",
      "曰公乃是东林禅，适来适去非偶然。",
      "此溪旧名虎溪水，西去东林二三里。",
      "昨日远公今又来，溪山还尔真奇哉。",
      "老僧大笑谢不敏，口虽不言心蠢蠢。",
      "痴心痴想难告人，从秋至腊今又春。",
      "春来几日风景好，旧路重寻难草草。",
      "良时正值朋侣佳，蹇驴出郭多同侪。",
      "缪生杨生与郑子，胜游厌走红尘里。",
      "相呼相唤东复东，隔溪流水桃花红。",
      "溯洄直到曾游处，三瞻四顾不忍去。",
      "商量劝我受清福，把茅盖头万事足。",
      "万事足，勿复云，钓鱼老翁聋亦闻。",
      "归来坐到东林月，四壁无人为君说。"
    ]
  },
  {
    "id": "e647d10f0153e13e738f9b60a8579f87",
    "title": "跳大王歌",
    "authorName": "成鹫",
    "authorId": "e647d10f0153e13e52c51893f3144cef",
    "dynasty": "明",
    "content": [
      "蛮乡歌舞自称善，厥声可闻不可见。",
      "四月五月跳大王，家家刻木作鬼面。",
      "千丑万拙由心生，头角觺觺尽奇变。",
      "削成两耳贯双环，黑白青红随绘绚。",
      "长缨分结顶门边，俯仰周遮任方便。",
      "市来绛帛缝赭衣，承以素裳纫新练。",
      "长柄牙旗短柄簦，东官草帽冈州扇。",
      "粗缯细篾作游龙，肖首肖尾中连串。",
      "事事具足人力齐，次第椎牛集欢宴。",
      "大王端坐不饮酒，黄童白叟争酬劝。",
      "酒阑酷酊齐唱歌，呕哑啁啧无分辨。",
      "舁神入城城市空，大呼疾走看游龙。",
      "驭龙小儿戴鬼面，一步一跌来匆匆。",
      "左顾右盼各招手，头旋尾转相追从。",
      "游龙舞罢抚歌板，唱歌尽是头白翁。",
      "青葵半掩老面目，随声答响羞雷同。",
      "须臾磨旗万舞作，朱干玉戚纷兴戎。",
      "或击或刺冯而怒，或揖或让足而恭。",
      "忽焉而起忽而止，一一皆与神心通。",
      "舞罢偃旗卧金鼓，借问大王何所取。",
      "倾筐擎出斗与升，鬼面成群更歌舞。",
      "道旁观者不忍见，腼颜汗背交相觑。",
      "吁嗟乎，天下尽儿戏，举世同奔波。",
      "车毂交击人肩摩，俄而礼乐俄干戈。",
      "五斗折腰不足道，倾筐积少看成多。",
      "大王乃是死诸葛，含羞忍耻如之何。"
    ]
  },
  {
    "id": "e647d10f0153e13ecb9781370acb1564",
    "title": "赠颜雪仙",
    "authorName": "成鹫",
    "authorId": "e647d10f0153e13e52c51893f3144cef",
    "dynasty": "明",
    "content": [
      "严城细柳垂丝丝，门施行马罗健儿。",
      "野人怀刺不敢入，区区梦想非翁谁。",
      "此翁知我良不浅，笑我知翁才一面。",
      "城中大士城外僧，神交岂待频相见。",
      "去年过我看白莲，双眸炯炯神浩然。",
      "今年花开客不至，几回扫径迟高贤。",
      "朝来主人敬爱客，虎帐吹笙布重席。",
      "穆生不饮醴亦陈，三爵为翁泻云液。",
      "满堂欢笑胡为乎，相闻上客悬雕弧。",
      "山僧不知老将至，大人寿考当何如。",
      "先生神骨如孤鹤，我作秃鹙随饮啄。",
      "先生直节如乔松，我为散木甘龙钟。",
      "先生文章如白璧，我作珷玞还瓦砾。",
      "先生词赋如珠玑，我乃蜣丸充佩祎。",
      "先生可行亦可止，一片闲情托流水。",
      "我将行脚仍蹉跎，心在空山身在市。",
      "先生可望不可亲，长天朗月无纤尘。",
      "我当出世难免俗，涅恐或缁磨或磷。",
      "自写长篇遥寄祝，恕我登堂理巾服。",
      "他时相见问生缘，六六原来三万六。"
    ]
  },
  {
    "id": "e647d10f0153e13eafe8f16bea1a581c",
    "title": "反乞功",
    "authorName": "成鹫",
    "authorId": "e647d10f0153e13e52c51893f3144cef",
    "dynasty": "明",
    "content": [
      "东邻女儿具瓜果，西邻女儿不举火。",
      "金针彩线夜登楼，竹户蓬门早扃锁。",
      "同是当时乞巧人，不信天孙巧如我。",
      "去年绣出双鸳鸯，今年织作双凤凰。",
      "卖与人间恐无价，重缄什袭牢深藏。",
      "粗绘弊布阅寒暑，三旬九食甘糟糠。",
      "始知大巧不如拙，区区畏向时流说。",
      "天孙虽巧机杼勤，河汉年年怅离别。",
      "寂寞何如姑射仙，万古肌肤似冰雪。",
      "寄语东家乞巧儿，红颜薄命当知之。",
      "不愿金针得天授，不愿瓜果萦蛛丝。",
      "但愿长为田舍妇，挟薪戴畚无非仪。"
    ]
  },
  {
    "id": "e647d10f0153e13e55660b91e1aceadd",
    "title": "题百寿图",
    "authorName": "成鹫",
    "authorId": "e647d10f0153e13e52c51893f3144cef",
    "dynasty": "明",
    "content": [
      "包羲一画开天地，仓颉之先有文字。",
      "河图洛书圆复方，龟龙泄尽先天秘。",
      "后来书契无真传，丹台留得青霞编。",
      "谁能识字还识义，人间烟火真神仙。",
      "图中字字灿可睹，六书八法无今古。",
      "自从李相作回鸾，既寿永昌为鼻祖。",
      "增华继起儿与孙，文章经纬推渊源。",
      "黄麻墨敕传天语，如纶如綍皆王言。",
      "我翁受命九稽首，钦哉天长还地久。",
      "归来写作百寿图，锦字光芒射星斗。",
      "主人一饮一百杯，百花对酒参差开。",
      "百和香生青玉案，百戏齐陈锦绣堆。",
      "百粤天高佳气郁，百尺楼头初见日。",
      "百昌畅遂百宝生，百两盈门百庭实。",
      "区区百寿何独然，百福百禄相周旋。",
      "百年三万六千日，日日逢君地上仙。"
    ]
  },
  {
    "id": "e647d10f0153e13e70ef0b26ecf56124",
    "title": "赠黄三曜",
    "authorName": "成鹫",
    "authorId": "e647d10f0153e13e52c51893f3144cef",
    "dynasty": "明",
    "content": [
      "老僧两脚不出户，眼中之人自来去。",
      "一日相逢笑几回，平生肝胆谁倾吐。",
      "莫疑吾道太孤危，不见当今黄叔度。",
      "黄生秉志非等夷，膂力方刚年更富。",
      "十一十二通诗书，十三十四工词赋。",
      "十五能写沧洲图，十六琴高擅名誉。",
      "十七十八事远游，来往京华如熟路。",
      "吴越山川入画图，袖里新诗供喜怒。",
      "去时还是岭南人，归来学得邯郸步。",
      "耳边闻我会杀人，入门问取无生句。",
      "东林长老不读书，惯向人前漫抽顾。",
      "不须白拂与乌藤，直示空拳自回互。",
      "请君放下文字禅，一曲无弦发深趣。",
      "诗中有画画中诗，庐陵米价青州布。",
      "一番谛信一番疑，水尽山穷知去处。",
      "当当借路直还家，不用旁人为指注。"
    ]
  },
  {
    "id": "e647d10f0153e13eb2df3c806e28eb1d",
    "title": "挽黄广思",
    "authorName": "成鹫",
    "authorId": "e647d10f0153e13e52c51893f3144cef",
    "dynasty": "明",
    "content": [
      "结交可一不可二，前有难兄后难弟。",
      "而兄于我知最深，彼此忘年仗声气。",
      "相逢恰在闹场中，目送蜚鸿薄权贵。",
      "老人自号黄石公，孺子可教将无同。",
      "稠中肝胆笑相许，高谈四座生酸风。",
      "一朝聚散如反手，旧游零落悲秋蓬。",
      "郢人已死不足道，匠石运斤身已老。",
      "粉碎虚空不自知，前路生涯半枯槁。",
      "后来见弟如见兄，不堪回首伤怀抱。",
      "羡君好善不好钱，羡君买书不买田。",
      "三世遗编重检校，两朝文献推丹铅。",
      "枣梨价重长安纸，缣缃擎出归经筵。",
      "膝下佳儿今叔度，执简趋庭穷典故。",
      "相将邺架绍箕裘，惆怅桑榆歌薤露。",
      "手泽长留万古心，酸风摧折三珠树。",
      "玉楼命驾弟从兄，华萼追欢向九京。",
      "穗帐银灯吊孤影，山阳铁笛呜呜鸣。",
      "茂陵他日求遗草，缑岭何年返晋笙。",
      "我在东林林下住，白社先推贤地主。",
      "溪边无复过蓝舆，池上花开怅延伫。",
      "因君念我意中人，碧血丹心半尘土。",
      "黄粱已熟人未醒，唤起二难相对语。"
    ]
  },
  {
    "id": "e647d10f0153e13e2ddee284f3983dc0",
    "title": "蜡石歌为梁东岊作",
    "authorName": "成鹫",
    "authorId": "e647d10f0153e13e52c51893f3144cef",
    "dynasty": "明",
    "content": [
      "东岊先生有奇癖，不爱黄金爱黄石。",
      "穷山竭泽恣搜罗，转轻运重无遗力。",
      "精粗巨细靡弗收，满床堆案如山积。",
      "孤峰突出碍虚空，崩崖欲坠成墙壁。",
      "袖中岩壑尽玲珑，屋角风雷轰霹雳。",
      "中间大者如斗魁，四楞著地方且直。",
      "从旁踞坐狮子儿，金毛翻身跳复掷。",
      "主人一日三摩挲，尘埃净尽犹拂拭。",
      "金光耀日冰雪寒，蜜蜡凝脂虫半蚀。",
      "鹅王惨澹无足观，琥珀雕修差可敌。",
      "我来见石如故人，空山回首频相忆。",
      "当时不合错点头，持赠殷勤非所惜。",
      "先生大力如五丁，混沌凿破天机辟。",
      "自从师事谷城公，古道分明照颜色。",
      "长歌短曲聊赠君，本来面目谁能识。"
    ]
  },
  {
    "id": "e647d10f0153e13ed3300beb942dffb2",
    "title": "蜜柚歌",
    "authorName": "成鹫",
    "authorId": "e647d10f0153e13e52c51893f3144cef",
    "dynasty": "明",
    "content": [
      "岭南蜜柚天下无，垂枝结实如连珠。金相玉质冰雪肤，楚江萍实胡为乎。",
      "蔗浆茗饮渴所需，得此不复还区区。三餐未饱七尺躯，硕果入口忘饥劬。",
      "灵物所产非一株，人工地力分精粗。谁当种者髯丈夫，家住凤城城西隅。",
      "庭前累累实有馀，一摘再摘奇可居。四座见者生觊觎，宝刀剥果如剥瓠。",
      "金盘盛出供吾徒，大嚼小嚼姑徐徐。便便果腹归日晡，伸纸作歌歌吴歈。",
      "安得种此临交衢，道旁观者无贤愚，众口所嗜岂有殊。",
      "蜜柚蜜柚名不虚，大家细味看何如。"
    ]
  },
  {
    "id": "e647d10f0153e13ea61d46839ddfa162",
    "title": "赠马敬子孝廉",
    "authorName": "成鹫",
    "authorId": "e647d10f0153e13e52c51893f3144cef",
    "dynasty": "明",
    "content": [
      "弯弓射雕不射虱，拥书读礼不读律。",
      "词流倒峡赋凌云，意气干霄虹贯日。",
      "雄才大略非等夷，斯人岂是池中物。",
      "昨日诵君孺慕篇，凉风在树声萧瑟。",
      "今来识得白眉良，万里斑衣仍素韠。",
      "山人赤脚入军门，将军于我成胶漆。",
      "半月不来人事疏，内庭突见龙驹出。",
      "相逢一揖问姓名，贵人许结王生袜。",
      "羡君风度似翁闲，羡君藻思如翁疾。",
      "羡君特达能不骄，羡君文章能继述。",
      "云台事业相后先，钜下风流难仿佛。",
      "我在东林懒见人，疏情不觉因君密。",
      "莫辞有约去还来，浮生相见旋相失。",
      "升沉回首各云泥，云去飘飘泥滑滑。"
    ]
  },
  {
    "id": "e647d10f0153e13eea39aefc5908b4c4",
    "title": "送卢雁林归里",
    "authorName": "成鹫",
    "authorId": "e647d10f0153e13e52c51893f3144cef",
    "dynasty": "明",
    "content": [
      "卢生手抱玲珑玉，目送飞鸿理新曲。",
      "日暮乡心归兴催，十指沉吟写幽独。",
      "深情远韵谁得知，曰有东林方老师。",
      "闻所未闻见未见，此声不似平居时。",
      "昨日君心如止水，今似行云日千里。",
      "止水清泠有浅深，行云去住无端倪。",
      "卢生大笑释玉琴，曰公知我真知心。",
      "明朝孤棹乘风去，云水迢迢何处寻。"
    ]
  },
  {
    "id": "e647d10f0153e13e6f93cf2e4ca2044b",
    "title": "送何茂才愚堂就试高凉",
    "authorName": "成鹫",
    "authorId": "e647d10f0153e13e52c51893f3144cef",
    "dynasty": "明",
    "content": [
      "男儿立志在人前，读书稽古师圣贤。男儿置身在人后，大器晚成何不有。",
      "愚堂先生愚不愚，得兔忘蹄还守株。雕虫末技无足羡，只手弄丸如弄珠。",
      "明珠擎出光照乘，不肯待沽惟待聘。随人逐队走高凉，三年一度成熟径。",
      "今朝结束还出门，春雨如膏路泥泞。嗟君此去何匆匆，旧路经过仍蹭蹬。",
      "断科使者严如师，闻风疾走休迟迟。临岐恰好成春服，客到刚逢上巳时。",
      "黄梅熟后理归棹，回首家园见荔枝。中间奔走百馀日，风光到处均劳逸。",
      "贫士囊中纸裹钱，买醉旗亭非所恤。归来举似住山翁，笑杀东林辟支佛。",
      "问君大笑胡为哉，闺中有女歌摽梅。十年不字良有以，寸珠尺璧难自媒。",
      "君不见龙藏大泽生变化，忽为霖雨为风雷。丈夫得意会如此，也须直上燕昭台。"
    ]
  },
  {
    "id": "e647d10f0153e13e0af25bed0539c23e",
    "title": "赠马卧仙",
    "authorName": "成鹫",
    "authorId": "e647d10f0153e13e52c51893f3144cef",
    "dynasty": "明",
    "content": [
      "龙骧虎步随高下，此翁岂合居林野。",
      "中原射策先冠军，肘后骊珠光照夜。",
      "河清海晏靖烽烟，缓带轻裘见儒雅。",
      "西园词赋拟曹刘，东阁文章追董贾。",
      "著书先著春秋歌，丘明公谷如尔何。",
      "年过五十犹学易，两仪四象交森罗。",
      "倚马千言飞露布，吹毛三尺降么么。",
      "雄才大略谁先后，今之卧仙前伏波。",
      "等闲事业从头数，夜半鸡声催起舞。",
      "此心此志畴得知，上有君恩下慈母。",
      "九重三疏叠陈情，万里归心廑孺慕。",
      "孟母宅边频倚门，征人岭外长延伫。",
      "羡君有母寿还童，羡君有才孝作忠。",
      "羡君有子传家学，羡君有孙承祖风。",
      "羡君能诗号无敌，羡君谈笑销兵戎。",
      "丈夫立身会如此，岂能碌碌稠侣中。",
      "将军爱我愚也直，我爱将军清且白。",
      "两人相得非等夷，异地同堂慰岑寂。",
      "过桥三笑仿前贤，拍案高歌忘主客。",
      "不妨野老眼长青，请看此翁头未白。"
    ]
  },
  {
    "id": "e647d10f0153e13e0f782476cb9b9195",
    "title": "送刘东溪北上谒诠",
    "authorName": "成鹫",
    "authorId": "e647d10f0153e13e52c51893f3144cef",
    "dynasty": "明",
    "content": [
      "东溪先生才品高，当今作者推风骚。",
      "读书万卷颇自得，兴来落笔生波涛。",
      "波涛旦夕为霖去，洒向人间作膏雨。",
      "万方草木一时春，六月南薰吹溽暑。",
      "东林野老懒下床，朝来忽觉清风凉。",
      "披衣起问风来处，闻说东溪正束装。",
      "轻装结束何所有，奚背诗囊大如斗。",
      "生平心血为谁倾，留与苍生作粮糗。",
      "婴儿索乳饥待餐，民胞物与应相关。",
      "漫将诗卷酬风月，换取经纶起痌瘝。",
      "此身只合宰天下，区区百里胡为者。",
      "至人出处不易知，小用大用无取舍。",
      "良庖游刃恢有馀，割牛割鸡同批虚。",
      "一朝利器在公手，盘根错节当何如。",
      "先生行矣时未晚，抟风直上鹏程远。",
      "早将名字列屏风，伫见文章推补衮。",
      "朝来墨绶暮黄扉，黑头宰相遥相思。",
      "不须更问东林老，期君努力为所为。"
    ]
  },
  {
    "id": "e647d10f0153e13ee31104e54d339a5d",
    "title": "别钱塘姚洎韬",
    "authorName": "成鹫",
    "authorId": "e647d10f0153e13e52c51893f3144cef",
    "dynasty": "明",
    "content": [
      "山僧欲向钱塘去，逢人便问钱塘路。识得钱塘一个人，此心光向钱塘住。",
      "钱塘人物能几何，红尘队里肩相摩。尘中得有姚公子，一麟已足何须多。",
      "公子今年二十九，身长七尺才八斗。新诗出箧珠玉光，挥毫落纸龙蛇走。",
      "曾从定远事戎轩，斑衣万里奉晨昏。华顶莲花见开阖，蚕丛鸟道曾攀援。",
      "将星一夜骑箕去，凄断天风下高树。悲歌惊起广陵涛，壮心留得西征赋。",
      "漫携书剑下江南，殊方何地可臂骖。细柳将军新虎帐，东林野老破茅庵。",
      "茅庵野老睡初熟，推出枕头舒两足。结束腰包事远游，楖𣗖横担行彳亍。",
      "行彳亍，路多岐，欲去未去心先疑。殷勤借问姚公子，前途夷险谁知之。",
      "姚君大笑向予说，大道条条直如发。老僧能去复能来，到处名山长薇蕨。",
      "师行秋正深，来春我当发。两人相遇莫相期，夜夜长天共明月。"
    ]
  },
  {
    "id": "e647d10f0153e13e310f7df0587340de",
    "title": "留别马卧仙",
    "authorName": "成鹫",
    "authorId": "e647d10f0153e13e52c51893f3144cef",
    "dynasty": "明",
    "content": [
      "山僧出世还在世，从来不作安居计。",
      "孤云野鹤自相于，三迁四徙无拘系。",
      "去年结社铁城东，闭门不觉成老翁。",
      "名山笑我不归去，缄书万里来秋风。",
      "秋风吹冷那伽定，目送飞鸿发高兴。",
      "竿木随身别旧林，林间好友劳相赠。",
      "但言方外本无家，不用乘秋上海槎。",
      "藕泉泉煮莲峰茗，留君差胜赵州茶。",
      "殷勤多谢深存注，人非麋鹿难长聚。",
      "断蓬宛转逐浮云，落花荏苒随飞絮。",
      "我去参方君宦游，前途各各不相谋。",
      "选官选佛从所好，输君一着看封侯。"
    ]
  },
  {
    "id": "e647d10f0153e13e1e5754187ad20af5",
    "title": "上中宿峡",
    "authorName": "成鹫",
    "authorId": "e647d10f0153e13e52c51893f3144cef",
    "dynasty": "明",
    "content": [
      "鸡鸣点火爝枯竹，粝饭藜羹煮初熟。稿师一饱催上船，船头见水不见天。",
      "山高日出天未晓，水底观天见天小。唤起同舟看远云，白衣苍狗何缤纷。",
      "云开仰见山腰寺，古殿飞来居福地。钟声鼓声通渺冥，聋者自聋听自听。",
      "大呼唤转操舟汉，而辈登舟我登岸。来程无几去程赊，中途见寺如见家。",
      "我闻定心亭在最高处，登峰到顶休疑惧。莫待归舟下峡时，顺水顺风留不住。"
    ]
  },
  {
    "id": "e647d10f0153e13ef3fe69e397e4965e",
    "title": "初入丹霞与九译禅友夜话",
    "authorName": "成鹫",
    "authorId": "e647d10f0153e13e52c51893f3144cef",
    "dynasty": "明",
    "content": [
      "耳边闻有丹霞山，如闻说食不得餐。",
      "十年梦想如一日，无昼无夜无忙闲。",
      "违时失候乃一出，力羸筋怯惭衰顽。",
      "丹梯似天不可及，十步一息穷跻攀。",
      "攀藤直上最高处，俯视万山如米聚。",
      "山僧怪我来何迟，相逢道新不道故。",
      "初来但觉此山高，岂知更有高高步。",
      "请师暂洗脚板泥，上床默坐消尘虑。",
      "明朝日出天宇清，突出孤峰待师住。"
    ]
  },
  {
    "id": "e647d10f0153e13e9b71807866fcdd8a",
    "title": "登海螺岩谒澹归禅师塔",
    "authorName": "成鹫",
    "authorId": "e647d10f0153e13e52c51893f3144cef",
    "dynasty": "明",
    "content": [
      "孤峰巨石如巨屋，雨脚云头互翻覆。",
      "海螺脱壳还太虚，五丁凿破混沌腹。",
      "何人窣堵居中间，澹公白骨归空山。",
      "天荒地老陵谷变，一道灵光长自闲。",
      "忆昔嵩台侍欢宴，耳边闻有金台谏。",
      "手持白简批龙鳞，相公击出文华殿。",
      "殿前贵人侧目看，大臣小臣心胆寒。",
      "直道难容柳下惠，赤心剖出生比干。",
      "一朝弓剑随龙去，天子蒙尘臣谪戍。",
      "舍身许作寺家奴，孔孟伊周留不住。",
      "雷峰老人双眼明，杀人活人不转睛。",
      "浩气销磨客气死，长老峰头笑一声。",
      "笑声落在黄金地，山魈木客争回避。",
      "十方龙象一齐来，百万人天纷布施。",
      "山前山后天雨花，苍松翠柏浑一家。",
      "老人入山鼓掌笑，此地不愧名丹霞。",
      "顽石点头不解语，澹公领话频频举。",
      "感激雄州陆大夫，两人合作一枝柱。",
      "宾中有主主中宾，卸担何曾见一人。",
      "平湖路上翻跟斗，螺峰归去密藏身。",
      "藏身何处无踪迹，寻师记得三生石。",
      "绝顶浮图舍利辉，帝珠交映千山色。",
      "澹公澹公将无同，相随去也空合空。",
      "石龛紧闭未岑寂，隔江更有天然翁。"
    ]
  },
  {
    "id": "e647d10f0153e13e4279b34ae3e6efc7",
    "title": "送九译禅友还里葬母兼订重来之约",
    "authorName": "成鹫",
    "authorId": "e647d10f0153e13e52c51893f3144cef",
    "dynasty": "明",
    "content": [
      "年过三十不闻道，少壮蹉跎忽复老。",
      "善哉之子正当时，出世不迟还不早。",
      "生来十八解破家，自笑平生白鼻騧。",
      "儒门澹薄收不起，章逢换取僧袈裟。",
      "昨日潘生今九译，梵语华言明历历。",
      "翻成一藏碗脱丘，此土西天浑不识。",
      "东林老僧老古锥，被他唤作阿阇黎。",
      "相逢有口但挂壁，喃喃作白称毗尼。",
      "毗尼不入丹霞耳，未能免俗聊尔尔。",
      "等闲拈出衣中珠，贫儿暴富还乡里。",
      "还乡生计当何如，杯棬有恨徒区区。",
      "荆棘丛中问封树，烟霞堆里待安居。",
      "安居乃在夏三月，春寒过眼成炎热。",
      "中闲冷暖谁得知，待子重来为子说。"
    ]
  },
  {
    "id": "e647d10f0153e13e5dda6bf9c2ff3d15",
    "title": "戏赠扫雪童子",
    "authorName": "成鹫",
    "authorId": "e647d10f0153e13e52c51893f3144cef",
    "dynasty": "明",
    "content": [
      "主人运笔如运帚，纵横阖辟应心手。",
      "痴奴运帚如运斤，旋风落地扬轻尘。",
      "人生贵贱各有务，莫笑痴奴无用处。",
      "昨夜三更风打门，雪花欺我衣裳单。",
      "袖中两手冻欲裂，朝来作字成丑拙。",
      "抛书拥彗下阶除，十步一跌中踟蹰。",
      "痴奴知我主人老，相劝雪深休草草。",
      "先生有事当服劳，长者抓枝须我曹。",
      "受我手中敝苕帚，两脚未行先学走。",
      "一扫再扫大地平，三番四覆天宇清。",
      "自夸我亦有能事，何必主人擅文字。",
      "毫端珠玉不禁寒，纸上风云冻欲干。",
      "小人苕帚有机用，左之右之随定动。",
      "不似管城老秃翁，花发梦中还说梦。"
    ]
  },
  {
    "id": "e647d10f0153e13e3f2ff9140c0c3d4c",
    "title": "宿绿萝庵赠半僧万欲曙",
    "authorName": "成鹫",
    "authorId": "e647d10f0153e13e52c51893f3144cef",
    "dynasty": "明",
    "content": [
      "十步置一山，五步置一石。先到作居亭，后来是宾客。",
      "大家落得占便宜，何暇求田还问宅。绿萝主人眼孔高，俯视一切如鸿毛。",
      "黄金散尽买山水，赤脚踏破深蓬蒿。太初一片闲田地，十戴经营成底事。",
      "名花多自洛阳来，奇树却从玄圃至。半僧一半不出家，懒种菩提勤种瓜。",
      "瓜时邀我入山去，石龛一榻明秋霞。孤峰独宿鸡犬静，松灯萝月交相映。",
      "半句无生万念空，一声长啸千山应。绿萝主人知我心，入山唯恐山不深。",
      "二闲茅屋如相借，一片闲云何处寻。无孔笛，无弦琴。",
      "为君歌一曲，大地谁知音。明朝策杖下山去，回首绿萝云树森。"
    ]
  },
  {
    "id": "e647d10f0153e13e9e2a066eb4685c6d",
    "title": "顽牛歌",
    "authorName": "成鹫",
    "authorId": "e647d10f0153e13e52c51893f3144cef",
    "dynasty": "明",
    "content": [
      "岭之南，岭之北，两片闲田明历历。祖翁付与好儿孙，各服先畴食旧德。",
      "春而稼，夏而穑，秉耒躬耕凭众力。养成一队水牯牛，觲角黧奴争奉职。",
      "鼻孔任穿牵，皮肤听鞭策。长欃犁破陇头云，洗脚归来日西夕。",
      "主人顾盼无重轻，刍牧随时暂休息。把火照牛牛尾多，或寝或吪或反侧。",
      "中有顽牛顽可怜，丰骨棱棱双眼白。鼻孔撩天奈若何，全身浑是顽皮鞑。",
      "不穿绳，不拽索，散诞溪山忘轨则。牧人一见辄生嗔，懒惰无成交遍谪。",
      "顽牛仰首鸣，主人须委悉。我从山中来，未尝惯形役。",
      "辜负主人恩，豢养无功绩。虽无功，微有益。顽不犯苗稼，顽不饕饮食。",
      "顽能教儿孙，牵犁还负轭。真顽无干戈，真顽无柴栅。",
      "真顽无爱憎，真顽无拣择。真顽无疏亲，真顽无主客。",
      "真顽无有亦无无，无无亦无顽叵测。要议真顽顽不顽，问取虚空须点额。",
      "东郊春草青，西溪秋水碧。随分纳些些，一去如遗迹。",
      "殷勤挥手别同牢，归卧家山枕顽石。岭南岭北谁知音，出格相看须破格。",
      "一所栏圈半把茅，付与顽牛作家宅。宽不宽，窄不窄，渴饮饥餐随所适。",
      "此是顽牛得意时，头角四蹄非所惜。"
    ]
  },
  {
    "id": "e647d10f0153e13e46c9574754eaa018",
    "title": "放鹤乞缘",
    "authorName": "成鹫",
    "authorId": "e647d10f0153e13e52c51893f3144cef",
    "dynasty": "明",
    "content": [
      "君不见西天百岁水老鹤，飞向人间随饮啄。弥天布网地张罗，造物小儿援弓缴。",
      "一朝失足入樊笼，铩羽低垂任飘泊。平生一片水云心，紫陌红尘非所乐。",
      "西山倒景入桑榆，日暮归心在寥廓。前途信有好山川，谁为开笼解缠缚。",
      "大声寄语有心人，莫惜金钱早倾橐。九皋放去一身轻，绿水青山无住着。",
      "华表归来未有期，感恩愿比衔花雀。"
    ]
  },
  {
    "id": "e647d10f0153e13e7c60bf026dd2215b",
    "title": "王梳山徵诗付选答以长歌",
    "authorName": "成鹫",
    "authorId": "e647d10f0153e13e52c51893f3144cef",
    "dynasty": "明",
    "content": [
      "当今作者如建鼛，大声细响皆风骚。",
      "分门别户相贬褒，江河日下纷滔滔。",
      "梳山大士手眼高，俯视一切同萧蒿。",
      "指挥搦管生风涛，青天白日神鬼号。",
      "老吏断狱如萧曹，杀活予夺操独操。",
      "古人定论今莫逃，俯首听命无喧嘈。",
      "千金骏骨归方皋，老马踯躅甘栈槽。",
      "偶来过我城东濠，笑我抱瓮痴且牢。",
      "姑舍所学从桔槔，立言不朽洵人豪。",
      "美人赠我金错刀，何以报之鸊鹈膏。",
      "欲从狐貉羞敝袍，还坐自思中郁陶。",
      "精华已竭徒餔糟，皮之不存焉用毛。",
      "身既隐矣光亦韬，道旁苦李难报桃。",
      "感君爱我无乃劳，感君爱我无乃劳。"
    ]
  },
  {
    "id": "e647d10f0153e13e4fbb21c9dfdcccaf",
    "title": "宿西乾山白云精舍与则己师夜话",
    "authorName": "成鹫",
    "authorId": "e647d10f0153e13e52c51893f3144cef",
    "dynasty": "明",
    "content": [
      "则公爱山有奇癖，不住仙城住韶石。",
      "横担楖𣗖入西乾，山色溪声明历历。",
      "白云虚左待师来，丹嶂重开凭道力。",
      "大刀阔斧运如风，短锸长欃铦似戟。",
      "夹道苍松带雪删，当门古桂移根植。",
      "多年泉石锁烟霞，一朝云树生颜色。",
      "去冬寄我袖中书，春风有约遥相忆。",
      "远游未办草鞋钱，开年早蜡登山屐。",
      "屐声踏破扶溪云，欲往山南忘山北。",
      "啼莺出谷花满林，觌面相逢忘主客。",
      "主人爱客客且留，新月初弦在今夕。",
      "不须欸曲话寒温，默坐蒲团共禅寂。",
      "则公则公何快哉，月落茅檐灯照壁。",
      "人生适意能几何，不忍坐到东方白。"
    ]
  },
  {
    "id": "e647d10f0153e13e5fa9483e680f23a8",
    "title": "老僧提唱",
    "authorName": "成鹫",
    "authorId": "e647d10f0153e13e52c51893f3144cef",
    "dynasty": "明",
    "content": [
      "不愿百二如赵州，八十行脚心未休。不愿千岁如宝掌，沧桑阅尽增惆怅。",
      "但须一念到万年，何用三登还九上。忆昔当初脱白时，眼空三界无龙象。",
      "光阴强半易蹉跎，烟水百城空莽宕。自从身入老人场，壮志潜销气凋丧。",
      "两条寒涕镇垂膺，一緉芒鞋输少壮。徒行一步当十步，岭长百丈如千丈。",
      "青蔬赤饭栗棘蓬，藜羹茗饮桃花浪。只愁信施己难消，拚此身心作回向。",
      "百八菩提如意珠，六字洪名无尽藏。店远村遥未抵家，水尽山穷须谛当。",
      "钟初鸣，鸡再唱。殷勤借问老同参，百尺竿头谁向上。"
    ]
  },
  {
    "id": "e647d10f0153e13e97a219cd14cc52df",
    "title": "题账荒图为马卧仙赋",
    "authorName": "成鹫",
    "authorId": "e647d10f0153e13e52c51893f3144cef",
    "dynasty": "明",
    "content": [
      "忆昔岭南丰稔日，岁取十千开百室。田家击鼓更吹豳，稻粱饱杀仓中物。",
      "比年水旱成荒芜，潮田巨浸山田枯。南亩半收愁食力，西成未足填官租。",
      "岁之丁丑夏四月，米价高腾市舂歇。当途仰屋心血乾，四野萧条烟火绝。",
      "烟火绝兮白日黄，同时十郡咸开仓。流民就食无远迩，一饱不敢嫌糟糠。",
      "香山在昔鱼盐地，回首沧桑见凋弊。海阔天高唤不闻，吞声欲诉凭谁济。",
      "赖有专城马卧仙，生平爱义不爱钱。手挹黄河润枯槁，泽被东南半壁天。",
      "眼前菜色不忍见，解衣推食行方便。百里欢声动地来，十万青钱一朝遍。",
      "白头老翁黄口孙，孀妻弱子填公门。得钱易米作饘粥，一月频来不厌烦。",
      "当时存活不悉数，公逊硕肤无所取。义声感激有同官，雷荐云兴作霖雨。",
      "营中细柳县中花，交阴垂荫万千家。青箬裹粮归蔀屋，绿荷包饭出官衙。",
      "巨室闻风争效义，里正宿舂晨涤器。逢人不敢唤嗟来，布席受餐俱有意。",
      "仁人之利溥矣哉，将军竖帜登春台。阳律一吹回冻谷，嘉禾骈实出南陔。",
      "山中野人成久别，锦江双鲤来书札。札中写作赈荒图，口碑传颂人中杰。",
      "楮公授我三尺麻，毛生跃出丹山霞。千里题诗寄铃阁，东林归兴阻天涯。",
      "呜呼，安得天下尽如卧仙者，大法小廉不相假。凤凰巢阁鸟栖枝，麒麟在薮牛耕野。",
      "野人饱食太平年，策杖重来问风雅。"
    ]
  },
  {
    "id": "e647d10f0153e13eacac2a76f0681366",
    "title": "送霍西牛讲学阳春兼寄王大士广文",
    "authorName": "成鹫",
    "authorId": "e647d10f0153e13e52c51893f3144cef",
    "dynasty": "明",
    "content": [
      "山林卿相烟火仙，宋儒道学南宗禅。",
      "谁当兼此无偏全，西牛霍子真卓然。",
      "忆昔与君俱盛年，俯视一切徒戋戋。",
      "浮云富贵羞垂涎，钟鸣鼎食嫌腥膻。",
      "读书得意忘蹄筌，关闽濂洛无轾轩。",
      "须臾别去成天渊，世衰道微如逝川。",
      "我去为僧泉石边，君居讲肆耕砚田。",
      "及门桃李何翩翩，春风到处花争妍。",
      "花闲讲易玄又玄，太初一画归先天。",
      "大儒小儒相比肩，侧耳谛听无諠填。",
      "去岁阳春开讲筵，真风振起牛女躔。",
      "明伦立教推后先，而翁秉铎君言诠。",
      "诗书礼乐凭昭宣，文章道德相周旋。",
      "时雨所化皆陶甄，顽金跃冶为龙泉。",
      "山中野人高枕眠，临风望远心悬悬。",
      "去冬垂手还入廛，一笑逢君初月弦。",
      "东风解冻闻啼鹃，俶装踏上河头船。",
      "船梢捩舵船头牵，急滩枉渚随溯沿。",
      "琴书满戴轻便便，乘风破浪如飞鸢。",
      "五日六日涉潺湲，舍舟登陆车骈阗。",
      "春城百里舍苍烟，绛帐重开灯火燃。",
      "蠹鱼跳出太极圈，古今绝学传未传。",
      "六经四子皆尘编，寥寥斯道谁与言。",
      "西斋王公清且贤，相逢为我道拳拳。",
      "明日有僧来乞缘，不妨早办营斋钱。"
    ]
  },
  {
    "id": "e647d10f0153e13e1d0cd147f36984ba",
    "title": "分卫榄溪信宿西园谢何赤木惠米",
    "authorName": "成鹫",
    "authorId": "e647d10f0153e13e52c51893f3144cef",
    "dynasty": "明",
    "content": [
      "人生岂能高飞似鸿鹄，千里赍粮半枵腹。人生岂能久聚如麋鹿，白首沉埋真面目。",
      "霜边坠叶风中萍，空界浮云天上星。从来吾道贵无情，放身便住挥手行。",
      "出山便作居山计，还山不免来分卫。逢钱索钱米索米，有条援条无援例。",
      "三年不复到西园，一朝冒雪还入门。主人坐我池上轩，坐久细问寒与温。",
      "昨日客从何处去，今日客从何处住。客亦无所去，客亦无所住。",
      "钵盂驱我出东林，吹篪鼓腹无知音。喙长三尺藏在心，欲语不语终沉吟。",
      "主人知我故来意，西窗话到月沉地。年来瓶笠集如猬，彼此伤廉更伤惠。",
      "见所未见闻未闻，无心出岫秋山云。太仓拨出赤白军，使我冷灶生氤氲。",
      "呜呼，安得天下尽如西园主人者，虚名实相无取舍。",
      "由我在山还在野，日暮途穷来毁瓦。"
    ]
  },
  {
    "id": "e647d10f0153e13e732f30f65ff56683",
    "title": "题东安明府鸣琴图",
    "authorName": "成鹫",
    "authorId": "e647d10f0153e13e52c51893f3144cef",
    "dynasty": "明",
    "content": [
      "龙门百尺青玉桐，何年雕琢归良工。",
      "七弦七轸抱明月，一弹一曲来薰风。",
      "薰风披拂知何处，泷邑神君今召杜。",
      "希声重理太古音，单父清徽更昭著。",
      "垂帘堂上心独闲，据梧隐几看青山。",
      "存神过化无远迩，片言折狱如转环。",
      "阳春有脚靡不到，百里邻封胥再造。",
      "暮金不入四知门，枯木龙吟写怀抱。",
      "一徐一疾皆有情，神之听之和且平。",
      "徵音为民角为事，大弦常缓小弦清。",
      "初弹扎扎如机杼，再弹习习如风雨。",
      "机杼织为重纩温，五风十雨膏禾黍。",
      "桑麻处处年谷丰，寒者授衣饥者充。",
      "蔀屋重阴见朝日，容光必照惟大公。",
      "我是罗浮水老鹤，闻声起舞欢雀跃。",
      "飞入崆峒借一枝，伫看威凤巢阿阁。",
      "请公再鼓无弦琴，柴桑千载称知音。",
      "蓝舆直入虎溪去，流水高山何处寻。"
    ]
  },
  {
    "id": "e647d10f0153e13e380d83de0a12d61f",
    "title": "珊瑚杖歌为林沂泽作",
    "authorName": "成鹫",
    "authorId": "e647d10f0153e13e52c51893f3144cef",
    "dynasty": "明",
    "content": [
      "沂泽老人如婴儿，自夸两脚能奔驰。",
      "纵横八极兴不浅，恃有手上珊瑚枝。",
      "珊瑚海底高八尺，玉润珠圆自雕饰。",
      "赤蛇飞出水晶宫，化作文虬生两翼。",
      "感激良工用意深，许身窃比双南金。",
      "一朝神物归掌握，撑天拄地横古今。",
      "拄杖子，拄杖子，一屈一伸皆至理。",
      "直时如矢曲如弓，刚可断金柔绕指。",
      "翁乎翁乎胡不然，顺行逆行胥任天。",
      "珊瑚枝枝撑著月，笑杀山中枯木禅。"
    ]
  },
  {
    "id": "e647d10f0153e13e0b04472594959faf",
    "title": "送伍秋农下山",
    "authorName": "成鹫",
    "authorId": "e647d10f0153e13e52c51893f3144cef",
    "dynasty": "明",
    "content": [
      "出家不舍田与里，住山不别城与市。",
      "长斋不断酒与荤，参禅不离妻与子。",
      "声闻现作居士身，青莲花发红尘里。",
      "双林傅老襄州庞，眼中之人谁得似。",
      "伟哉伍君非等闲，须髯苍苍修且美。",
      "手抱无弦入鼎湖，志在高山与流水。",
      "闲房借得木人居，僧来便问无生旨。",
      "我亦山中躲懒人，相逢大笑无彼此。",
      "团圞一日当三生，回首门闾频陟屺。",
      "乘兴能来乘兴归，怅别松闲书片纸。",
      "雨过西江水急流，指点归程无几几。",
      "朝辞高峡暮汾江，一路山光伴行李。",
      "同舟况有罗戒轩，正好从容谈性理。",
      "还家倘遇旧同游，为我将心报知己。",
      "别来饭食不如前，菜根打落当门齿。"
    ]
  },
  {
    "id": "e647d10f0153e13e9dcb40c47d26be86",
    "title": "呈鼎湖契和尚",
    "authorName": "成鹫",
    "authorId": "e647d10f0153e13e52c51893f3144cef",
    "dynasty": "明",
    "content": [
      "我生不出空劫先，高谈阔论燃灯前。我生不逢竺土仙，拈花微笑闯法筵。",
      "我生不居兜率天，扬眉吐气弥勒边。无端打落五浊世，低头折节诚可怜。",
      "年过六十不称意，住山未了还入廛。鼎湖主人知我懒，招我直上孤峰巅。",
      "孤峰白云自舒卷，此身归宿终茫然。自从入室领顾鉴，方知落处无中偏。",
      "顽金钝铁出炉鞴，昔为骨鲠今如绵。大哉大人大机用，智珠擎出圆又圆。",
      "莲池净土云顶律，博山钟板天童禅。一家共唱无生曲，铁笛无孔琴无弦。",
      "小乘从旁发大笑，笑翁未了住世缘。愿翁寿，亿千年。",
      "众生度尽成正觉，容我湖山高处眠。"
    ]
  },
  {
    "id": "e647d10f0153e13e00727b0e0bbb1b1c",
    "title": "赠孔徵君",
    "authorName": "成鹫",
    "authorId": "e647d10f0153e13e52c51893f3144cef",
    "dynasty": "明",
    "content": [
      "住世不必丹砂床，清心寡欲岁月长。应世不必风云会，功成名遂身须退。",
      "遁世不必颍水滨，良田方寸无嚣尘。君不见墩山之下孔巢父，远溯尼山称鼻祖。",
      "出身事业继萧曹，中年归隐称三高。教子一经绍家学，二难矫若云中鹤。",
      "大儿仲谋次士龙，文章道德绳乃翁。我翁当今正黄耇，高风传遍时人口。",
      "晚年好道礼金仙，寻僧卜筑溪桥边。祇园布金推长者，闲来更缬东林社。",
      "玉麈风生四座清，地炉火热蚯蚓鸣。高谈话到日西夕，策杖归来问耕织。",
      "运筹声与读书声，灯下儿孙笑不停。尽道我翁真矍铄，地上行仙解行乐。",
      "井干桐飘一叶初，我翁寿考悬雕弧。朝来洗爵劝翁饮，沉醉风前花似锦。",
      "醉摘花枝插鬓边，参差笑倒东林禅。曰翁真似庞居士，了得心空须及第。",
      "一门尽入选官场，满床牙笏卜诸郎。留将选佛一句话，不妨独步还高夸。",
      "墩山看似寿山高，慧炬双辉长不夜。"
    ]
  },
  {
    "id": "e647d10f0153e13e381e6c3c0a38c903",
    "title": "赠区守斋",
    "authorName": "成鹫",
    "authorId": "e647d10f0153e13e52c51893f3144cef",
    "dynasty": "明",
    "content": [
      "男儿守身如守城，枕戈待旦中屏营。",
      "男儿守节如持盈，临深履薄时兢兢。",
      "眼中相识满天下，孝廉孰有如先生。",
      "先生自处良不薄，独立鸡群类孤鹤。",
      "读书往往师古人，气象森森近台阁。",
      "去年走马黄金台，手持白璧归去来。",
      "闭门却扫谢宾客，雀罗门巷荒苍苔。",
      "山中野人经岁别，重过书堂散愁结。",
      "半篱霜色映黄花，四座清风解烦热。",
      "主人自号守斋翁，笑杀满城黄口童。",
      "黄口儿童且缄口，听我山翁说翁守。",
      "世人所守田与庐，此翁自守惟诗书。",
      "世人所守钱与帛，此翁自守惟清白。",
      "世人所守逢与迎，此翁自守惟坚贞。",
      "世人所守名与利，此翁自守惟道义。",
      "翁之所守予所思，泰山乔岳遥相期。",
      "相期白首长如此，若问儿童那得知。"
    ]
  },
  {
    "id": "e647d10f0153e13ebf0fa9d93902a295",
    "title": "寄赠闫季庸明府闫马卧仙受业恩师",
    "authorName": "成鹫",
    "authorId": "e647d10f0153e13e52c51893f3144cef",
    "dynasty": "明",
    "content": [
      "香山老将有奇节，匣里青萍三尺雪。自从百炼受恩多，感激良工心倍切。",
      "当时大冶跃精金，此日上方归巨阙。心同铁石不销磨，身老风潮岂埋没。",
      "出匣分明见胆肝，两手摩挲五情热。生平怀抱为知音，当阳漫与时流说。",
      "殷勤借问报恩谁，山西夫子非等夷。欧冶门中无钝铁，马融帐底见威仪。",
      "文章礼乐述周孔，刑名功利皆糠秕。有时耳提复面命，不待严父加鞭笞。",
      "有时解衣更推食，恍惚慈母怜婴儿。天高地厚诫罔极，日临月照均无私。",
      "登坛未遂凌烟志，把剑还思在冶时。我闻将军言款款，我爱将军不忘本。",
      "闲人洞见贵人心，馀生恨识先生晚。先生之德高且深，先生之道舒能卷。",
      "先生之教无藩篱，先生之寿无边岸。但愿先生百亿春，眼见玉门归定远。",
      "酒三觞，茶七碗。高歌文水滨，永作隐泉伴。白发参差总不知，黄河清浊休相管。"
    ]
  },
  {
    "id": "e647d10f0153e13e2d68f378e11a8f9b",
    "title": "芥舟行赠吴明府",
    "authorName": "成鹫",
    "authorId": "e647d10f0153e13e52c51893f3144cef",
    "dynasty": "明",
    "content": [
      "坳堂之水何漭瀁，平地无风起波浪。",
      "陆沉直到四禅天，蛟龙鱼鳖皆惆怅。",
      "有人砥柱居中流，就地拾芥为虚舟。",
      "江河日下不足道，从容鼓枻登瀛洲。",
      "瀛洲去国八千里，鹍鹏奋翮搏风起。",
      "水激波翻顷刻间，轻舟已涉坳堂水。",
      "岸旁观者知是谁，隔江招手来迟迟。",
      "济川用汝作舟楫，渡河焉用狂夫为。"
    ]
  },
  {
    "id": "e647d10f0153e13e76f0ef9cc8339faf",
    "title": "孝女挽诗",
    "authorName": "成鹫",
    "authorId": "e647d10f0153e13e52c51893f3144cef",
    "dynasty": "明",
    "content": [
      "何须慧剑断恩爱，儿女痴情等三昧。何须大药回死生，期颐殇夭皆刍灵。",
      "君不见隐泉马卧仙，达天知命无拘牵。一朝孝女委幻泡，悲吟抆泪中拳拳。",
      "问君孝女得闻否，细说聪明不去口。生来三岁识之无，率性因心成孝友。",
      "移鞋扇枕奉晨昏，色笑承欢非暂偶。四岁受姆训，五岁习女红。",
      "六岁七岁知大义，德言工貌咸贯通。年甫八岁齿加长，置身直与姬姜两。",
      "蓬莱仙籍早知名，合浦明珠先去掌。病中诀别语喃喃，宽譬爷娘免悲怆。",
      "明知寿夭天有权，生顺死安归自然。蜉蝣岂慕冥灵老，蕣华不羡赤松年。",
      "呜呼，丈夫有女贤如此，莫怪痴情聊复尔。痛哭天低白日昏，猿鹤闻声皆陨涕。",
      "无由招得女英魂，万古湘江同逝水。为君写作述哀词，留与人闲作青史。"
    ]
  },
  {
    "id": "e647d10f0153e13ebd81420b2d797216",
    "title": "寄祝春州广文霍朝望",
    "authorName": "成鹫",
    "authorId": "e647d10f0153e13e52c51893f3144cef",
    "dynasty": "明",
    "content": [
      "禄不必万钟，游不必五岳。隐不必山林，仕不必台阁。",
      "但愿一官清且闲，不愿杨州骑白鹤。辞尊未必官遂卑，大儒首出称宗师。",
      "条风偃草如反掌，新雨昭苏还及时。井田学校相表里，文章礼乐如糠秕。",
      "先生振铎阳春去，阳春有脚留难住。山南山北互晴阴，日出日入成朝暮。",
      "真机寂寞天何言，万象森罗道昭著。雪边立遍问奇人，门外栽多桃李树。",
      "我在罗浮读道书，五云西望怅离居。崆峒洞里春长在，甲子山中岁欲除。",
      "问年未信冯唐老，入世偏嫌惠远疏。新诗题破鹅溪绢，遥托云中锦鲤鱼。"
    ]
  },
  {
    "id": "e647d10f0153e13e7619f5017c7a32fb",
    "title": "铁佛颂与刘念兹",
    "authorName": "成鹫",
    "authorId": "e647d10f0153e13e52c51893f3144cef",
    "dynasty": "明",
    "content": [
      "金佛不渡炉，木佛不渡火。泥佛不渡水，真佛内里坐。",
      "真体显真如，幻花成幻果。识得本来人，真幻无不可。",
      "大冶良工用意深，铸出西来古佛心。千里万里一条铁，天上天下无知音。",
      "偶然垂手入廛去，灵山久别惊相遇。携手长歌归去来，青莲坐断红尘路。",
      "红尘路上置身高，百城烟水来方袍。相逢拂拭开生面，金光丈六生蓬蒿。",
      "日面佛，月面佛，无我无人亦无物。点将顽铁成精金，净檀解作波罗蜜。",
      "由我住，由我来，百千三昧一门开。直入千山万山去，东林回首忆宗雷。",
      "火可寒，冰可热，古貌古心如钝铁。不应忘却补金人，到处眉毛互厮结。"
    ]
  },
  {
    "id": "e647d10f0153e13e4e6106bca2ffda97",
    "title": "自春迄夏抱疴东林承豫章熊剑文惠药得差赋此致谢兼送其行",
    "authorName": "成鹫",
    "authorId": "e647d10f0153e13e52c51893f3144cef",
    "dynasty": "明",
    "content": [
      "医王用药如用兵，多多益善还益精。先生得此作良相，岭南岭北咸知名。",
      "一壶高挂门如市，闹中静注轩岐经。雷公炮制得真诀，坎离既济丹初成。",
      "大丹皎皎如秋月，小丹熠熠如流星。青囊药裹留不住，光芒飞出香山城。",
      "香山城外东林叟，闻人说项心怦怦。一朝奇穷得奇病，闭门忍痛声咿嘤。",
      "医王过我良不偶，恍有神物通精灵。刀圭入口生羽翼，相将御风归太清。",
      "先生劝我且住世，假我大药希遐龄。金匮神剂益气饮，药炉旦夕蚯蚓鸣。",
      "参苓持赠不足惜，一诺为重千金轻。沉疴两月如隔世，艰难万死方一生。",
      "自笑小乘衰相具，致累大人囊橐倾。投桃报李非所喻，天荒地老难为情。",
      "忆昔东林开社日，主宾相得如胶青。蹉跎十戴老将至，溪上不闻三笑声。",
      "两年病苦同寒食，十日霖雨天冥冥。冷烟不绩香厨火，孤影独对虚堂灯。",
      "儿童菜色不忍见，病夫骨立中屏营。笑谓儿曹且安隐，老夫病起初学行。",
      "行将走遍四天下，纵横八极如掌平。熊先生，熊先生，四海之内皆弟兄。",
      "君如天上风，我作水中萍。天风披拂无远迩，萍水聚散何时停。",
      "愿得杏林兰若长相近，吾道不患无居亭。"
    ]
  },
  {
    "id": "e647d10f0153e13ee546bb1cfca9a11e",
    "title": "仙城寒食歌四章",
    "authorName": "成鹫",
    "authorId": "e647d10f0153e13e52c51893f3144cef",
    "dynasty": "明",
    "content": [
      "赤帝山河一百二，不致老夫无葬地。",
      "春城寒食野花飞，朝汉台空锦蕞废。",
      "当年黄屋自归臣，万古苍山思越吏。",
      "沧桑有恨银海枯，草木无情翁仲睡。",
      "猎火烧残隧道烟，龟趺半蚀苔钱字。",
      "道旁驻马立踟蹰，居人指点荒丘是。",
      "王气销沉奈若何，楼船去后泉扉閟。",
      "不须回首问婴齐，汉家陵寝同兴替。"
    ]
  },
  {
    "id": "e647d10f0153e13ee546bb1cbb3d1e63",
    "title": "仙城寒食歌四章",
    "authorName": "成鹫",
    "authorId": "e647d10f0153e13e52c51893f3144cef",
    "dynasty": "明",
    "content": [
      "亭山山下守陵户，日久都忘陵下住。",
      "新蒲细柳掩松楸，绿墅青苗改封树。",
      "春犁耕破垄头云，梓宫弃掷由童竖。",
      "玉鱼金碗出人间，白璧明珠委行路。",
      "自从众宝尽输官，剩有阴房穴狐兔。",
      "山前啼鸟不知名，相呼相唤归何处。",
      "流花桥下水声哀，素馨冢畔春光妒。",
      "衮衣玉食能几时，白草黄壤等闲度。",
      "令人长忆古轩辕，鼎湖龙去无朝暮。"
    ]
  },
  {
    "id": "e647d10f0153e13ee546bb1c3e6d2fba",
    "title": "仙城寒食歌四章",
    "authorName": "成鹫",
    "authorId": "e647d10f0153e13e52c51893f3144cef",
    "dynasty": "明",
    "content": [
      "亢龙宾天群龙战，潜龙跃出飞龙见。",
      "白衣苍狗等浮云，处处从龙作宫殿。",
      "东南半壁燕处堂，正统未亡垂一线。",
      "百日朝廷沸似汤，十郡山河去如电。",
      "高帝子孙隆隼公，身徇社稷无牵恋。",
      "粤秀峰头望帝魂，直与煤山相后先。",
      "当时稿葬汉台东，三尺荒陵枕郊甸。",
      "四坟角立不知名，云是诸王徇国彦。",
      "左瞻右顾冢累累，万古一丘无贵贱。",
      "年年风雨暗清明，陌上行人泪如溅。",
      "寻思往事问重泉，笑折山花当九献。",
      "怅望钟山春草深，谁人更与除坛墠。"
    ]
  },
  {
    "id": "e647d10f0153e13ee546bb1caa361e11",
    "title": "仙城寒食歌四章",
    "authorName": "成鹫",
    "authorId": "e647d10f0153e13e52c51893f3144cef",
    "dynasty": "明",
    "content": [
      "海珠海水流腥血，十万生灵冤莫雪。",
      "杜康有力不借人，入室操戈凭曲蘖。",
      "郎君本是拔山雄，一饮千钟双耳热。",
      "座上杀人如草菅，府中聚骨成丘垤。",
      "承恩赐射中金钱，至尊含笑称俺达。",
      "归来虎视故眈眈，神器妄窥狂力竭。",
      "黄带长悬鞅望心，赭衣遽与繁华别。",
      "烟销火灭脊原空，白骨衔冤死同穴。",
      "孤坟快与梵宫邻，疏钟敲落城头月。",
      "夜台沉醉酒初醒，猛然悟得无生诀。",
      "起来若遇绵上人，从前汗马休重说。"
    ]
  },
  {
    "id": "e647d10f0153e13e81485995239f0d6d",
    "title": "扫雪歌",
    "authorName": "成鹫",
    "authorId": "e647d10f0153e13e52c51893f3144cef",
    "dynasty": "明",
    "content": [
      "棕榈作帚竹作柄，与子相依为性命。",
      "四山冻合室悬磬，主人不出贫且病。",
      "茅堂紧闭雪方盛，鸡犬无声烟火清。",
      "弹琴高歌山谷应，钟期不来谁复听。",
      "劳君为我一扫径，当有知音许乘兴。",
      "扁舟过我山色暝，免教窘步苦泥泞。",
      "主人款客不失敬，儿童出入随使令。",
      "问谁荡涤寒威净，我则前驱君后竞。"
    ]
  },
  {
    "id": "e647d10f0153e13ee5837d9b8f4ce934",
    "title": "题云台摩汉图赠马卧仙移镇汉中",
    "authorName": "成鹫",
    "authorId": "e647d10f0153e13e52c51893f3144cef",
    "dynasty": "明",
    "content": [
      "汉家台阁齐云峙，廿八元勋列筵几。",
      "簪缨搢笏相后先，文采风流无彼此。",
      "阳虚新息弟与兄，附凤攀龙均济美。",
      "名高南国推伏波，铜柱铭勋著交趾。",
      "后来绳武谁象贤，隐泉卧仙今继起。",
      "出身便作第一人，中原尽识无双士。",
      "当时直节著云州，大人侧目宵人靡。",
      "一朝移守香山城，海不扬波郊不垒。",
      "兵民安堵如一家，远近闻风若归市。",
      "铃阁招宾仰白眉，棘门揖客来珠履。",
      "分题授简续风骚，闭户著书先鲁史。",
      "宦情澹薄孝心真，去国瞻云频陟屺。",
      "乞休三疏屡陈情，传入长安纸争贵。",
      "年来永废蓼莪篇，壮志犹存长剑倚。",
      "摩汉台高瞰八荒，运海风生搏万里。",
      "帝心西顾在崤函，简书南下推廉李。",
      "粤人欲借寇雍侯，岘首长思羊叔子。",
      "饥氓受赈感恩多，四野壶浆戴筐篚。",
      "口碑留在路旁人，棠荫分阴遍桑梓。",
      "我本东林猿鹤群，笑傲烟霞聊复尔。",
      "多君不厌野人狂，入林十载成知己。",
      "知己去兮天路长，山中人兮吾老矣。",
      "他年棨戟许重临，云日溪山别还似。",
      "写将一幅摩汉图，云台回首丹青里。",
      "行矣先生莫惮劳，千秋事业踪前轨。"
    ]
  },
  {
    "id": "e647d10f0153e13e3b13da89bce756cb",
    "title": "挽劳封君",
    "authorName": "成鹫",
    "authorId": "e647d10f0153e13e52c51893f3144cef",
    "dynasty": "明",
    "content": [
      "我爱君家江上洲，十年两度维扁舟。蹉跎记得旧时事，梦中筑室临清流。",
      "醒来怅望复长笑，笑问虚空曾点头。山僧意中知有翁，翁也知有山僧否。",
      "生平妄想类如此，法界惟心聊复尔。欲识祗园老主人，咫尺白云千万里。",
      "主人满盛能持盈，主人富贵能知止。主人有子皆儒官，主人拜命垂青紫。",
      "室中綦缟齐孟光，绕膝孙曾列雁行。晚年行乐在山水，乘兴扶筇入醉乡。",
      "醉乡高枕日西夕，蓬莱仙侣遥相将。一朝羽化御风去，红尘回首空茫茫。",
      "嗟哉，人生百岁如朝露，少壮几何忽迟暮。陈仓有粟须饭僧，布地还应作檀度。",
      "前人遗泽先遗安，后人种德如种树。思翁愿了未了缘，笑指河洲在烟雾。"
    ]
  },
  {
    "id": "e647d10f0153e13e1cf4b63fe141ee65",
    "title": "送蔚园弟之沅江幕，因寄吴明府",
    "authorName": "成鹫",
    "authorId": "e647d10f0153e13e52c51893f3144cef",
    "dynasty": "明",
    "content": [
      "东樵好友吴芥舟，雄才大略夸壮猷。",
      "一朝受命出神武，百里快有贤君侯。",
      "良弓射雕先射虱，庖刀割鸡方割牛。",
      "造物于君良不薄，大才小用皆有由。",
      "我在东林久藏拙，腊时记得春时别。",
      "雨窗夜话墨未干，寘书怀袖明还灭。",
      "思君高过岭头云，思君皎若洞庭月。",
      "思君清比玉壶冰，思君白似银盘雪。",
      "今来汉口守庚申，来岁沅江作主人。",
      "种得桃花千万树，江山无地不阳春。",
      "春风鹤梦遥相忆，日暮鸰原怅别频。",
      "到时若问乡园事，莫笑原生病且贫。"
    ]
  },
  {
    "id": "e647d10f0153e13e68246498e6c2a965",
    "title": "青燐歌",
    "authorName": "成鹫",
    "authorId": "e647d10f0153e13e52c51893f3144cef",
    "dynasty": "明",
    "content": [
      "百金市棺裹遗体，千金买山聚蝼蚁。椎埋探出口中珠，痴杀年年守尸鬼。",
      "新鬼旧鬼谁主宾，有声无声如诉人。一灵皮袋不相顾，盲风黑雨飞青燐。",
      "青燐遍野行人绝，冷光匝地明还灭。高低零乱逐流星，远近欹斜傍残月。",
      "乍如腐草化流萤，又如列缺驱奔霆。却讶平原归猎火，翻疑远浦宿渔灯。",
      "行人伫立复四顾，北邙累累谁家墓。无复当年秉烛游，剩有孤明照泉路。",
      "豕负涂，鬼一车，眼前所见徒区区。君不见苌弘热血化为璧，防风白骨曾专车。",
      "古今变化浑如此，人鬼迭代当何如。青燐青燐归太虚，小巫击鼓大巫驱。",
      "笑杀小巫与大巫，不识辽东白首猪。"
    ]
  },
  {
    "id": "e647d10f0153e13eb9664236d0ce2671",
    "title": "赠陈昆垂入学",
    "authorName": "成鹫",
    "authorId": "e647d10f0153e13e52c51893f3144cef",
    "dynasty": "明",
    "content": [
      "生之生也气食牛，祖父爱之如琛球。",
      "曾从我口授章句，过目成诵如泉流。",
      "九岁通经知大意，十岁能文先制义。",
      "纵横日课五千言，首尾不更三两字。",
      "我年四十为腐儒，寻行数墨遵程朱。",
      "三日一回频刮目，廿年久别当何如。",
      "眼前世事殊匆草，少壮看看人已老。",
      "我来旧社种莲花，生向环桥采芹藻。",
      "羡生作赋拟凌云，羡生逸足能超群。",
      "羡生良才不隐世，羡生乐道长安贫。",
      "安贫乐道良不易，前路更多难了事。",
      "愿言努力事驰驱，莫负老僧亲授记。"
    ]
  },
  {
    "id": "e647d10f0153e13e36e098cf4025f1ea",
    "title": "送吴芥舟赴沅江县",
    "authorName": "成鹫",
    "authorId": "e647d10f0153e13e52c51893f3144cef",
    "dynasty": "明",
    "content": [
      "世涂仕宦如沸鼎，芥舟先生心独冷。",
      "世情临别多惆怅，东樵老僧笑鼓掌。",
      "旁人问我笑何事，欲语不语难为计。",
      "默默谁知世外心，哓哓恐触时人讳。",
      "请君听我款款陈，男儿出处各有真。",
      "山林朝市总一辙，伊周巢许非两人。",
      "两人相知畴可匹，芥舟选官吾选佛。",
      "沅江岩邑大如拳，湖上官衙仅容膝。",
      "强似山僧不出山，土壁茅茨蔽风日。",
      "时人莫笑沅江小，四面湖光周八表。",
      "时人莫笑沅江贫，龙宫鲛室罗百珍。",
      "时人莫笑沅江僻，日近长安天咫尺。",
      "时人莫笑沅江闲，弹琴隐几看青山。",
      "我笑先生怀利器，错节盘根曾未试。",
      "藏锋敛锷直至今，甘与铅刀同钝置。",
      "我笑先生游兴高，六年两度陵波涛。",
      "长风破浪理舟楫，春满洞庭如感劳。",
      "我笑先生最潇洒，琴鹤轻车随上下。",
      "吟诗一路出湘潭，闲看儿童骑竹马。",
      "我笑先生清且廉，盘中苜蓿水晶盐。",
      "移来粉署伴冰檗，清风拂拂吹紫髯。",
      "先生行矣勿复道，眼中之人殊草草。",
      "长歌一曲反归来，彭泽闻之应笑倒。",
      "别后相思笑不休，笑到宦成人已老。"
    ]
  },
  {
    "id": "e647d10f0153e13ecccdaf996067767b",
    "title": "爆竹行",
    "authorName": "成鹫",
    "authorId": "e647d10f0153e13e52c51893f3144cef",
    "dynasty": "明",
    "content": [
      "东村儿童夜秉烛，小除大除忙鹿鹿。",
      "牵衣绕膝索金钱，得钱欢喜无钱哭。",
      "朝来分队趁市去，卖去痴呆买爆竹。",
      "满袖携来笑不休，相呼相唤还相逐。",
      "一声霹雳送穷神，木客山魈走回禄。",
      "白发老僧双耳聋，渊默雷声契幽独。",
      "出门笑问里中儿，若个旁观若当局。"
    ]
  },
  {
    "id": "e647d10f0153e13eccb51a7e1a7d5b56",
    "title": "赠双照笑溪师",
    "authorName": "成鹫",
    "authorId": "e647d10f0153e13e52c51893f3144cef",
    "dynasty": "明",
    "content": [
      "野干大作狮子吼，笑溪忍俊不开口。",
      "赤梢跃入齑缸中，笑溪海阔天宇空。",
      "跛驴逐队事行脚，笑溪卧游周海岳。",
      "鸱鸮吓鼠贪复嗔，笑溪自视何如人。",
      "笑溪今年五十一，假我数年方七十。",
      "两人相见将无同，浊河泯泯无清日。",
      "一年一见一回悲，鬓边白发交参差。",
      "眼中之人吾老矣，舍此更有知音谁。",
      "今来且喜身犹健，中秋月照故人面。",
      "秋月明明似昔年，故人面目随时变。",
      "明朝日出东复西，早起溪边逢笑溪。",
      "笑声落在无声处，天籁地籁齐不齐。",
      "阿谁献笑吾与子，座客旁观皆助喜。",
      "五十年前古佛身，无端混迹红尘里。",
      "红尘紫陌眼中沙，翠竹青松锦上花。",
      "难兄独觉弟补处，无著天亲会作家。",
      "羡君不出大庾岭，羡君不吃云门饼。",
      "一瓶一钵境中人，千水千山人外境。",
      "西畴归牧驯白牛，南圃寻僧续胜游。",
      "留客乘凉修白业，晚来坐月话通幽。",
      "鹊巢古木人初定，钟度前溪山欲暝。",
      "荷沼分题诗句新，竹林煮茗茶烟冷。",
      "年年八月八风清，八景当前八咏成。",
      "留与名山为话柄，期将眉寿作居亭。",
      "居亭眉寿寻常事，地老天荒终及第。",
      "笑杀当时老赵州，屈指驴年才百二。"
    ]
  },
  {
    "id": "e647d10f0153e13e4012ea3114106109",
    "title": "飞云绝顶鸡鸣见日歌",
    "authorName": "成鹫",
    "authorId": "e647d10f0153e13e52c51893f3144cef",
    "dynasty": "明",
    "content": [
      "人间昼短苦夜长，三竿日出方下床。此间昼长嫌夜短，半夜鸡声昏晓判。",
      "问君长短胡不齐，却缘见地分高低。赤鸟初生顾兔死，觉者自觉迷自迷。",
      "呜呼，安得石榻千万亿，纵横胪列飞云西。登峰到顶须我友，同来高枕闻天鸡。"
    ]
  },
  {
    "id": "e647d10f0153e13e6eb29db83ff6f505",
    "title": "蜃楼歌",
    "authorName": "成鹫",
    "authorId": "e647d10f0153e13e52c51893f3144cef",
    "dynasty": "明",
    "content": [
      "天空海阔波不兴，浴日浴月百宝生。海滨老人双眼明，昨宵仰见营室星。",
      "帝命海若修乾城，六丁六甲胥效灵。骑箕传说版筑鸣，吴刚伐柯声丁丁。",
      "扶桑若木为栋楹，龙宫珊瑚装画屏。天孙云锦交疏棂，空中楼阁随目成。",
      "千尺百尺通杳冥，瑶台璇室差可京。玉堂金马意所轻，便欲埃风予上征。",
      "排闼直入掉臂行，云霞接足飞腾腾。俯视下界如苍蝇，终朝仆仆昏不停。",
      "随人啄腐还吞腥，焉知大鱼化为鹏。六月一息九万程，何时与尔徙南溟。",
      "伫立久视中屏营，天门乍阖鸟西倾。繁华寂寞如转睛，重楼复道归太清。",
      "中星熠熠云英英，谛观乃是大蛤精。鼓吻吐气成幻形，老人自歌还自听。",
      "鼋鼍睡熟唤不醒，醒来但见桑田变沧海，高岸为谷深为陵。",
      "迷楼绮阁今何在，铜驼荆棘分纵横。乾城终古长如此，何须东海访蓬瀛。"
    ]
  },
  {
    "id": "e647d10f0153e13edc5597f874b44a9a",
    "title": "赠陈翁寿",
    "authorName": "成鹫",
    "authorId": "e647d10f0153e13e52c51893f3144cef",
    "dynasty": "明",
    "content": [
      "立身当如陈太丘，生子当如孙仲谋。",
      "娶妻当如孟德曜，学仙当学张留侯。",
      "我闻当今有遗逸，绛县春秋过九十。",
      "汾江江上钓鱼回，塔坡坡畔扶筇立。",
      "有时一饮快千觞，有时高枕傲羲皇。",
      "有时雄谈惊四座，有时缄口如括囊。",
      "阶下芝兰杂丛桂，元方难兄季难弟。",
      "官山私淑管夷吾，挟策追随端木赐。",
      "长文孝先皆象贤，风流文采何翩翩。",
      "儒林早竖鸡坛帜，大州半刺方待年。",
      "室中綦缟谁家子，鹿门远嗣徽音美。",
      "悬弧设帨相后先，参差黄发齐儿齿。",
      "我在山中今白头，翘首元龙百尺楼。",
      "见说德星重聚里，遥知海屋更添筹。",
      "此日葭灰吹六律，此日梅花开五出。",
      "阳回冻谷日初长，花发华堂香满室。",
      "祝翁不用杯与盘，祝翁不用炰与燔。",
      "挹将东海为卮杓，挈取南山作酒尊。",
      "我翁未醉更受爵，我翁既醉请赠言。",
      "年年今月与今日，容我山人来叩门。"
    ]
  },
  {
    "id": "e647d10f0153e13ea31c33373f8f7bd0",
    "title": "题东华侄诗文集",
    "authorName": "成鹫",
    "authorId": "e647d10f0153e13e52c51893f3144cef",
    "dynasty": "明",
    "content": [
      "生子不愿为腐儒，寻行数墨成蠹鱼。教子莫教治生产，求田问宅徒守株。",
      "君不见渥洼龙种千里足，高视阔步陵天衢。安能俯首随款段，血汗伏枥悲盐车。",
      "忆我伯兄九谷子，先世分室城东居。一朝落地为兄弟，先后雁行如贯珠。",
      "七岁同师授章句，八岁九岁能操觚。十岁为文学声律，弟兄唱和无时无。",
      "大庭广众弄柔翰，满堂宾客争称誉。伯翁我翁莞尔笑，私心相庆阳谦虚。",
      "我年十三举博士，自夸逸足能先驱。须臾阳九天改步，儒冠高挂归田庐。",
      "伯兄十五始入学，一举再举登贤书。兄年十九我十八，从此出处天渊殊。",
      "兄方及弟两出宰，廿年不调思归与。我年四十入山去，终老不材如大樗。",
      "殊涂同辙各有以，盖棺事定当何如。伯兄不死赖有子，快哉一马生三驹。",
      "中间神骏不可测，少不相从东郡趋。有时绕膝闻诗礼，有时出郭随蹇驴。",
      "有时承欢郯子国，有时定省来姑苏。孺子可教更可畏，制义帖括宁区区。",
      "吟诗直欲祖风雅，初盛为主中晚奴。文章寝食饱秦汉，三唐两宋皆皮肤。",
      "而翁所学有真诀，心传口授无精粗。小子狂简志高远，良玉未及分瑕瑜。",
      "秋风飒飒树不静，废书读礼日月徂。太初堂上见手泽，白门城外闻啼乌。",
      "故园归去问封树，总角今来成丈夫。我时卧病一百日，朝来起坐须持扶。",
      "归人解装席未暖，闻我老病深嗟吁。自携诗卷过桥去，行吟直到南山隅。",
      "吟声未歇履声近，病夫下榻开绳枢。入门再拜谁家子，谛视方知封与胡。",
      "去日垂垂髫夹囟，归时鬑鬑微有须。去日斑衣事儿戏，归时博带飘长裾。",
      "人生少壮会如此，使我日暮悲穷涂。问子来意胡为乎，袖中有物能卷舒。",
      "琅玕出手光照席，索我落笔为点污。我身既隐文何有，汝言可采良不诬。",
      "开卷一唱复三叹，掩卷大声还疾呼。九谷子，九谷子，有子如此道不孤，有子如此道不孤。"
    ]
  },
  {
    "id": "e647d10f0153e13edefd328b3e7b8561",
    "title": "挽泽萌和尚七哀歌",
    "authorName": "成鹫",
    "authorId": "e647d10f0153e13e52c51893f3144cef",
    "dynasty": "明",
    "content": [
      "我所思兮在华亭，孤舟来往江波清。龙蛇混杂双眼明，车螯缩爪虾努睛。",
      "晚来钓得赤梢鲤，三界横身棹臂行。呜呼，一歌兮歌一唱，满船明月空惆怅。",
      "我所思兮在丹霞，开炉烹佛称作家。三岩高处天雨花，狸奴白牯眼着沙。",
      "长者峰前见宾主，石头路滑空波吒。呜呼，再歌兮歌再歇，海螺吹落千山月。",
      "我所思兮在栖贤，师王踞座五老前。百鸟衔花觐法筵，千峰流水归玉渊。",
      "一声长笑别三峡，丘壑无光山寂然。呜呼，三歌兮歌三叠，须臾便隔僧祗劫。",
      "我所思兮在海云，祖翁田地荒耕耘。象王归耕耕日曛，一期建立殊功勋。",
      "大除灯火日面佛，劝请住世徒殷勤。呜呼，四歌兮歌四愁，鸟啼双树声啾啾。",
      "我所思兮在怡山，欲去未到身先还。鼓山斫额非等闲，祖庭虚席遥瞻攀。",
      "半途息肩日西夕，清风早入仙霞关。呜呼，五歌兮歌五噫，只屦单提谁得知。",
      "大人大人生马驹，四蹄蹴踏无贤愚。不动鞭影先驰驱，羞与驽骀追步趋。",
      "房星掩曜天驷殒，渥洼接踵鸣天衢。呜呼，六歌兮歌六匝，疋练横空风飒飒。",
      "小人小人号顽牛，他家水草曾淹留。朝辞主人归故丘，晚来相见西溪头。",
      "横吹铁笛人何处，顾影惊心水自流。呜呼，七歌兮歌七哀，何时携手归乎来。"
    ]
  },
  {
    "id": "e647d10f0153e13ea86216188bc3585e",
    "title": "题闽僧怡山八咏",
    "authorName": "成鹫",
    "authorId": "e647d10f0153e13e52c51893f3144cef",
    "dynasty": "明",
    "content": [
      "野人独钓烟波外，眼中不识乾坤大。",
      "岁晏扁舟入海云，舟中有客名痴卖。",
      "相逢赠我袖中诗，品题八咏穷幽奇。",
      "恍惚怡山与神契，欲去未去心先驰。",
      "今年别我归长庆，春江送客风尘静。",
      "迟我名山欲问程，寻君旧话先乘兴。",
      "十朝绀殿今何如，月夜幽钟人定初。",
      "丹荔流霞辨生熟，长松鹤唳遥相于。",
      "中济归僧无去住，石湖烟雨时相遇。",
      "门临乌石笑点头，碧涧泉声引归路。",
      "此时此景非等闲，紧俏麻鞋远近山。",
      "凭君报语山翁道，岭外顽牛老更顽。"
    ]
  },
  {
    "id": "e647d10f0153e13e79268125c359759e",
    "title": "题回舟图赠何伍菊",
    "authorName": "成鹫",
    "authorId": "e647d10f0153e13e52c51893f3144cef",
    "dynasty": "明",
    "content": [
      "苦海有船长七尺，不用施篙还挂席。",
      "顺风能去逆风回，随流直至无生国。",
      "华亭船子笑呵呵，满眼波涛奈若何。",
      "从此到江吴地尽，分明隔岸越山多。",
      "吴越山川行已惯，随缘取足随缘办。",
      "嫩冬瓜煮鳖裙汤，新粟米炊鱼子饭。",
      "快矣哉，快矣哉，殷勤报语老宗雷。",
      "及早回舟归去也，莫教红日下香台。"
    ]
  },
  {
    "id": "e647d10f0153e13e25c4ac38ef902d82",
    "title": "元旦掩室示诸子时年六十六",
    "authorName": "成鹫",
    "authorId": "e647d10f0153e13e52c51893f3144cef",
    "dynasty": "明",
    "content": [
      "行年未到六十六，慎勿笑人指爪曲。而今而后吾免夫，从此馀生易知足。",
      "去岁新年忙鹿鹿，今岁新年快幽独。一间茅屋一个僧，一炷旃檀一寸烛。",
      "一声清磬一卷经，一碟黄齑一碗粥。造物于我良厚哉，同住同来受清福。",
      "自夸有褐不须裘，何须得陇更望蜀。当今大人不重贤，当今小人不信天。",
      "当今学人不学律，当今禅人不会禅。时来移气复移体，自谓古佛堪齐肩。",
      "门庭喧喧炙手热，盲龟跛鳖争垂涎。我欲为此自不难，面庞有血囊无钱。",
      "汝曹脚跟未点地，二者居一随经权。若云未能免俗聊复尔，不忍尽弃其学而学焉。"
    ]
  },
  {
    "id": "e647d10f0153e13e348c9254dbf1642e",
    "title": "谢黄汪千惠茗",
    "authorName": "成鹫",
    "authorId": "e647d10f0153e13e52c51893f3144cef",
    "dynasty": "明",
    "content": [
      "老僧长斋三十年，眼前世味皆腥膻。清泉白石供饮漱，浓华澹薄殊天渊。",
      "年来衰病且消渴，地炉活火时烹煎。非无村茶及野荈，入口羞涩如戈鋋。",
      "我闻武夷之山山九曲，三十六峰名洞天。中间草木蕴灵气，紫茸绿叶生春前。",
      "山人摘茶带星月，提筐归去凌朝烟。风时火候发香味，心灵手敏通经权。",
      "三瞻四顾方什袭，奇货可居稀入廛。知音千里远相访，杖头罄解青蚨钱。",
      "一朝驰入大庾岭，真香真色犹新鲜。老僧内热唇齿燥，闻名注想空垂涎。",
      "多谢主人黄叔度，散步行歌来日暮。袖中分得建溪春，留与枯禅作甘露。",
      "千顷汪波见素心，两腋清风涤烦虑。惊起林间病渴人，相呼相唤吃茶去。"
    ]
  },
  {
    "id": "e647d10f0153e13eef61175a427468a1",
    "title": "寿洪母",
    "authorName": "成鹫",
    "authorId": "e647d10f0153e13e52c51893f3144cef",
    "dynasty": "明",
    "content": [
      "男儿立身须及早，强仕服官亲已老。",
      "男儿爱日在承欢，百年喜惧非一端。",
      "何如当今洪氏子，天伦乐事谁可比。",
      "母也圣善子明经，七闽五岭咸知名。",
      "名动临轩身未出，安阳待捧毛生檄。",
      "北堂设帨时未央，朱明日永兰桂芳。",
      "儒冠采服朝戏舞，大孙鸣琴小击鼓。",
      "门前车马如云屯，昌言美誉纷前陈。",
      "有人拜首扬母节，贞松翠柏凌霜雪。",
      "有人避席称母慈，养成雏凤丰羽仪。",
      "有人赞叹颂母德，减膳分餐苏菜色。",
      "东樵野老闻所闻，一曲长歌寄五云。",
      "五云多处群仙宴，麻姑西姥遥相见。",
      "河浊河清海浅深，瑶池一会到于今。",
      "手栽庭砌三株树，拂日凌霄作天柱。",
      "东樵拭目几回看，看取金桃受恩遇。"
    ]
  },
  {
    "id": "e647d10f0153e13efbadd8a971488ce7",
    "title": "答庞策斯兼柬冼厚光孝廉",
    "authorName": "成鹫",
    "authorId": "e647d10f0153e13e52c51893f3144cef",
    "dynasty": "明",
    "content": [
      "鸡声断续鼓声咽，布被蒙头双耳热。",
      "飞蚊扑面蚤跳踉，四壁鸣虫尽饶舌。",
      "老夫半夜不曾眠，移床去就梅花月。",
      "旧梦不如新梦佳，起坐空斋书咄咄。",
      "庞君在世颇聪明，得得相寻微漏泄。",
      "夜来梦作赤梢鱼，受侮沙虫甘涸辙。",
      "须臾化作金翅鹏，撞破天根空月窟。",
      "鸴鸠斥鴳笑不休，遍界苍蝇自喧聒。",
      "梦中说梦不自知，真幻凭君为决别。",
      "前村更有冼孝廉，方便寄声如是说。",
      "莫怪痴人说梦多，当局者迷观者哲。"
    ]
  },
  {
    "id": "e647d10f0153e13e7eae6993825ea2e5",
    "title": "挽陈逸峰",
    "authorName": "成鹫",
    "authorId": "e647d10f0153e13e52c51893f3144cef",
    "dynasty": "明",
    "content": [
      "读尽天下书，胸中无一字。学究解谈禅，心空先及第。",
      "前有陈尊宿，后有陈居士。两采合一赛，非同亦非异。",
      "在家如出家，在世如出世。童心壮志等前尘，慧业文人任游戏。",
      "儒冠挽取桦皮冠，制义还他第一义。脚跟踏破不二门，闻薰直入三摩地。",
      "自从亲见作家来，诸方拭目推宗雷。灵山一会俨然在，睹史陀天首重回。",
      "大笑出门留不住，分明记得来时路。青云双塔锁千松，种松道者今何去。",
      "珍重毗耶久默人，留得帆园末后句。三生石上好重来，相逢更有商量处。"
    ]
  },
  {
    "id": "e647d10f0153e13e7cd35b13a7f2479b",
    "title": "腰石歌",
    "authorName": "成鹫",
    "authorId": "e647d10f0153e13e52c51893f3144cef",
    "dynasty": "明",
    "content": [
      "圣贤现作凡夫身，獦獠岂是寻常人。本来面目不增减，皮肉骨髓非所论。",
      "有时量等须弥卢，有时摄入邻虚尘。力绵体弱志不小，耸肩竖脊能负薪。",
      "朝朝荷担入城去，道旁侧耳闻经句。应无所住生其心，分明识得黄梅路。",
      "槽厂无人独任春，碓嘴花开知落处。夜半三更衣锦回，西天衣钵今南来。",
      "米熟犹存坠腰石，相将携手出黄梅。当时凿破混沌窍，麻绳紧系顽垒堆。",
      "贼人赶趁猎人养，万苦千辛不肯放。留在南华老方丈，要与儿孙为榜样。",
      "儿孙得此多倚仗，安坐端居需供养。前人已化空遗踪，后厨有米无人舂。",
      "我来问讯一稽首，摩挲拂拭尘埃蒙。絜之一肘侧五指，长短广狭依稀同。",
      "外边方直刓圭角，中间内附如张弓。我腰量与祖腰似，石重石轻何彼此。",
      "试将故物横在腰，想到黄梅更舂米。于今舂米岂无人，为法忘躯能有几。",
      "精粗生熟不自知，妄想壁闲书半偈。堂上人随堂下痴，野干唤作金毛狮。",
      "冬瓜印子大如粟，面门印破矜希奇。真龙活象匿山泽，蝇屯蚁附相师资。",
      "二时粥饭虚信施，不辨精凿还糠秕。石兮石兮，吾将与汝觅方便，还山有路无人见。",
      "置身物外任点头，一笑相逢须自荐。荐不荐，炼石补天天也穿，砥柱中流流不变。",
      "何如侧作枕头眠，庑下佣舂非所羡。"
    ]
  },
  {
    "id": "e647d10f0153e13e00507a7be29138e4",
    "title": "刘吟祉偕严周二子过大通赋赠",
    "authorName": "成鹫",
    "authorId": "e647d10f0153e13e52c51893f3144cef",
    "dynasty": "明",
    "content": [
      "可惜荔枝红易落，佳客不来山鸟啄。",
      "红稀绿暗掩荆扉，茶熟香清思旧约。",
      "何人江上驻扁舟，惊起沙边闲白鸥。",
      "林间犬吠知有客，短墙倚望凝双眸。",
      "闻声识客客不俗，行吟直到树边屋。",
      "谛观乃是意中人，昨日面生今面熟。",
      "白莲社长刘驎之，严陵周党遥相期。",
      "馀闲更坐三生石，长日惟消百八棋。",
      "棋罢花间陈玉馔，清斋留与山僧饭。",
      "客来已过午钟鸣，非时未敢行方便。",
      "高人饱食自主宾，野老傍观各任真。",
      "谈谐坐到日西夕，有约重来莫厌频。",
      "竹边笋，花下藕，寻常茶饭吾家有。",
      "荔枝落尽龙眼生，嘉果还堪嘉客口。",
      "乘兴来时及早来，莫待午堂钟板后。",
      "临行一句更叮咛，瓶汲山泉休载酒。"
    ]
  },
  {
    "id": "e647d10f0153e13e8ecbb07cb5b5b1ca",
    "title": "寿双桂天公",
    "authorName": "成鹫",
    "authorId": "e647d10f0153e13e52c51893f3144cef",
    "dynasty": "明",
    "content": [
      "震旦只林秋近晚，双桂花开方烂熳。",
      "阎浮变作荆棘丛，双桂清阴遍洞中。",
      "洞中主人谁氏子，今古蟠根千岁李。",
      "渊源家学五千言，十八破家无一字。",
      "无端闯入杂华林，破颜微笑逢知音。",
      "三登九上浑闲事，一见愚关便息心。",
      "汾阳不肯保福莫，赵州八十犹行脚。",
      "吾师出处迈前贤，流水行云无住着。",
      "廿年寄迹古虞园，十字街头深闭门。",
      "菩提树下恣游戏，自称獦獠真儿孙。",
      "祖父闲田半稂莠，忍俊旁观甘袖手。",
      "金徽玉局伴奚囊，扫荡声闻旧窠臼。",
      "借问春秋今几何，百岁光阴强半过。",
      "一吸西江乾到底，岂知东海有风波。",
      "风静波恬孤月现，大通烟雨遥相见。",
      "我住鹅潭师住城，一口金针三尺线。",
      "鸳鸯绣出自天然，举似时人多不荐。",
      "请师绣作优昙花，清光一道凌紫霞。",
      "请师绣作无影树，觌面金风全体露。",
      "请师绣作五色云，光华复旦咸氤氲。",
      "请师绣作白伞盖，遍覆大千无内外。",
      "我亦当时学绣人，粗缯大布不知贫。",
      "自笑年年压金线，袖携刀尺向东邻。",
      "何似天孙得天巧，七襄云锦人间少。",
      "天衣裁就奉天亲，顶髻花冠长不老。",
      "天师翁，天师翁，心灵手敏诚化工。",
      "更凭绣作日面佛，千古万古扬宗风。"
    ]
  },
  {
    "id": "e647d10f0153e13e8cf5317398f80db0",
    "title": "白沙先生梦长髯道士手挈一囊贮罗浮山遗之纪之以诗黄子汉人奇其事继以长歌予见而复奇之赋此以广其志",
    "authorName": "成鹫",
    "authorId": "e647d10f0153e13e52c51893f3144cef",
    "dynasty": "明",
    "content": [
      "道学先生生妄想，默与飞云互来往。",
      "识神打破无极圈，钻入枕头呈伎俩。",
      "长髯道士白沙翁，一主一宾非有两。",
      "函盖乾坤括作囊，大地名山失高广。",
      "四百馀峰掌握间，袖中出入供幽赏。",
      "入囊见山出见囊，握手作拳拳作掌。",
      "卷舒由我更由谁，授受分明如影响。",
      "恍兮惚其中有物，惚兮恍其中无象。",
      "日轮飞出海门东，天鸡啼破妄中妄。",
      "何如芥子纳须弥，留与虚空为榜样。"
    ]
  },
  {
    "id": "e647d10f0153e13e89724947e6913ce8",
    "title": "挽邓母吴太君",
    "authorName": "成鹫",
    "authorId": "e647d10f0153e13e52c51893f3144cef",
    "dynasty": "明",
    "content": [
      "昔有高人吴仲书，笔花幻出真芙蕖。",
      "兴来赠我一大轴，画工如山逊不如。",
      "我时握手发大笑，多君厚意非区区。",
      "山僧本是种莲者，识得莲花真与假。",
      "真花非色亦非空，不用丹青更图画。",
      "西方圣人老画师，万法惟心心不知。",
      "虚空作纸须弥笔，香水之海为墨池。",
      "写作莲花花九品，五色五光空五蕴。",
      "有人直下便承当，垂手提携亲接引。",
      "先生领话无几何，翻身跳出莲花涡。",
      "一花一叶独留赠，连枝同气仙陀婆。",
      "仙婆去后谁堪似，阿姥逢僧发欢喜。",
      "古佛巍巍金色身，留与宝光受瞻礼。",
      "大兴佛事非偶然，檀那不取功德天。",
      "金银台上七宝地，一超直到燃灯前。",
      "燃灯含笑受记莂，清净流璃贮明月。",
      "刹那现作居士身，珍重重来为君说。",
      "君家有凤栖梧桐，九苞养就翔高风。",
      "阶前手植三珠树，众雏鸣和何嗈嗈。",
      "归时踏著来时路，佛光佛寿长如故。",
      "白莲池上笑相逢，万德庄严金色聚。",
      "殷勤寄语女丈夫，曾见而兄领话无。",
      "文殊不出女子定，待我罔明来更苏。"
    ]
  },
  {
    "id": "e647d10f0153e13e1a2d6ab6b895dcb4",
    "title": "送容西渡典教饶平",
    "authorName": "成鹫",
    "authorId": "e647d10f0153e13e52c51893f3144cef",
    "dynasty": "明",
    "content": [
      "先生于我称世友，曾记鸡坛逐游走。",
      "绛帐趋庭莱子衣，玄亭问字侯芭酒。",
      "酒阑舞罢各西东，阶前老树摇悲风。",
      "大鱼化鹏奋奇翼，鸴鸠斥鴳随飞蓬。",
      "路旁车笠一相见，云泥惆怅何匆匆。",
      "前年客自冈州至，闻说园林多胜事。",
      "凿池引水种莲花，叠石为山起平地。",
      "主人爱道不爱金，布地延僧宣妙义。",
      "寄语能来及早来，尘世闲人闲不易。",
      "我闻客语信还疑，琼林讵有鹪鹩枝。",
      "山僧只合居岩谷，国士筵中实不宜。",
      "缄书报命无可说，大笑还山弄明月。",
      "葭苍露白正怀人，香浦秋风又离别。",
      "琴书满戴广文船，倾城祖饯车骈阗。",
      "摩挲老眼烟霞外，新诗遥寄水云边。",
      "我闻饶平好山水，东去潮阳方百里。",
      "昌黎过后寂无人，八代文章凭振起。",
      "莫道先生官秩卑，圣朝重道先尊师。",
      "莫道先生致身晚，白首青云兴不浅。",
      "莫道先生斋舍清，拥书万卷当百城。",
      "莫道先生薪俸薄，苜蓿晶盐堪细嚼。",
      "先生行矣勿复道，济溺起衰非草草。",
      "暂时别却好园林，直向环桥采芹藻。",
      "芹藻何如池上花，一度繁华一枯槁。",
      "功成名遂早归来，只恐寻僧僧已老。"
    ]
  },
  {
    "id": "e647d10f0153e13e5a942f3409a13d04",
    "title": "挽香山毛果泉",
    "authorName": "成鹫",
    "authorId": "e647d10f0153e13e52c51893f3144cef",
    "dynasty": "明",
    "content": [
      "我忆东林池上水，浸地涵天清彻底。",
      "我忆东林池上人，珠圆玉润时相亲。",
      "果泉居士居其一，秋水为神玉为骨。",
      "有时过我讲老庄，从容入室先升堂。",
      "有时过我习禅定，磨破瓶砖成古镜。",
      "有时过我出新诗，琳琅照壁光离离。",
      "有时过我作佛事，四相三轮通二谛。",
      "我来久住识人多，檀门熟道频波波。",
      "三生石上见宾主，口虽不言心默许。",
      "一朝别去两三年，水在池中月在天。",
      "东林寂寞池水竭，天低月落琼枝折。",
      "琼枝折兮林木空，桑榆影薄来悲风。",
      "野人近住鹅潭上，潭上云山互相向。",
      "一片闲云万里心，高山流水谁知音。",
      "子期欲铸黄金贵，独抱无弦望天裔。",
      "一弹别鹤与孤鸾，回首东林如隔世。",
      "果泉居士知未知，黄梅路上遥相期。",
      "种松道者今何去，乘愿重来尚未迟。"
    ]
  },
  {
    "id": "e647d10f0153e13e631e6f4bc1f87b27",
    "title": "郑珠江太史还京过大通话别赋此以赠",
    "authorName": "成鹫",
    "authorId": "e647d10f0153e13e52c51893f3144cef",
    "dynasty": "明",
    "content": [
      "白衣留却别大颠，玉带输将还野禅。两人可一不可再，古今浩浩争流传。",
      "何如珠江郑太史，早向儒门契宗旨。金鳞跃出凤池头，亲见龙颜动欢喜。",
      "大通古寺塪井蛙，泥涂汨没随鱼虾。一声打鼓送官客，笑杀城中白鼻騧。",
      "由他笑，由他骂，智珠擎出请酬价。等闲不值半文钱，用时光照四天下。",
      "不落有，不落空，不在西，不在东，只在当人掌握中。",
      "何用留衣与留带，木樨花下来香风。"
    ]
  },
  {
    "id": "e647d10f0153e13eb0a15c0ce01fa6b3",
    "title": "送愿来禅友之海南",
    "authorName": "成鹫",
    "authorId": "e647d10f0153e13e52c51893f3144cef",
    "dynasty": "明",
    "content": [
      "世间不遣有名利，陌上应知无别离。斯言脍炙今人口，聪明汨没同愚痴。",
      "梯山航海争走险，涂穷日暮相追随。谁能掀翻窠与臼，曰有丹霞狮子儿。",
      "君不见南溟之水名天池，大鹏奋翼摩天飞。鸴鸠斥鴳不敢渡，仰首大笑称希奇。",
      "借问图南何所取，舍名与利将焉之。翱翔蓬蒿亦已足，飞抢榆枋聊待时。",
      "大鹏一往不回顾，抟风直上高高处。名闻利养两不知，海阔天空随去住。",
      "无可舍，无可取，临行记得向上句。六月一息便归来，大知小知相对语。"
    ]
  },
  {
    "id": "e647d10f0153e13ef3897b66df92205f",
    "title": "草圣歌赠张明府子白",
    "authorName": "成鹫",
    "authorId": "e647d10f0153e13e52c51893f3144cef",
    "dynasty": "明",
    "content": [
      "灵兔脱颖铦如锥，束身归命供指挥。紫羊之肝青麟髓，相将水石同襟期。",
      "楮生辗转拂玉案，借问主人何所为。主人隐几鸣琴罢，春来公事方休假。",
      "官船几日到珠江，山川一路明如画。乘兴重来访旧游，藉草班荆理前话。",
      "林间飒飒风雨生，解衣磅礡深经营。须臾伸纸作大字，虎踞龙蟠雷乍惊。",
      "心王运臂臂运指，巨灵赑屃随驱使。临池飞出北溟鱼，含毫吸尽西江水。",
      "左拿右掣妙无端，一疾一徐皆至理。行乎其所不得不行，云傍马头生。",
      "止乎其所不得不止，山从人面起。鹅溪绢，剡溪纸，日与簿书堆案几。",
      "盘根错节何有哉，慧剑一挥胥披靡。从容阁笔为予言，我生能事聊如此。",
      "大通野老麋鹿群，见所未见闻未闻。置书怀袖日三复，逢人说项殊殷勤。",
      "昔之张芝今张旭，后有大令前右军。斯人家学溯源委，十三学书先草隶。",
      "蕉黄米蔡等秕糠，颜筋柳骨分精髓。撞破烟楼读父书，手泽羡君能述继。",
      "羡君不羡才与华，羡君不羡名与位。羡君下笔如有神，羡君能诗由夙慧。",
      "青云送入选官场，白社归来还及第。百千三昧何浅深，一悟了然无钜细。",
      "君不见公孙大娘舞剑器，草圣得之通妙谛。心灵手敏匪言传，破格超方须默契。",
      "也不即，也不离，此是灵山亲嘱累。慧业文人记得无，三生石上曾分袂。",
      "归去来，归去来，峡水峡山未迢递。留将一道无字碑，明日再来烦作记。"
    ]
  },
  {
    "id": "e647d10f0153e13edb3884bee28b7e46",
    "title": "寄怀杨鬯侯",
    "authorName": "成鹫",
    "authorId": "e647d10f0153e13e52c51893f3144cef",
    "dynasty": "明",
    "content": [
      "昆山大士才八斗，学富三冬穷二酉。文章直出两汉前，诗篇不落三唐后。",
      "呜驺佩玉多故人，目送飞鸿曾未有。一朝大笑行出门，万里长风事游走。",
      "燕昭台上不逢人，大庾岭头寻好友。美人为政清且闲，莲幕生涯如瓮牖。",
      "促膝朝看郭外山，篝灯夜对他乡酒。酒酣发箧出雄文，主人赞叹何殷勤。",
      "曰公不是池中物，相将致雨还兴云。已有长弓穿七札，莫因鼷鼠轻千钧。",
      "壮心未老窃自许，束书归阁中欣欣。莼羹鲈脍罢弹铗，松膏藜火明宵分。",
      "六经六艺如六谷，砚田一日三耕耘。辍耕识尽天下士，但恨不识二禺君。",
      "禺君近在中宿住，乘兴将寻读书处。中涂邂逅郑安期，指点闲鸥在烟雾。",
      "烟消雾霁客初来，风便潮生却归去。溪边送客如有情，别后思君还作赋。",
      "思君雄论如建瓴，思君意气如兰馨。思君高怀如岳峙，思君静致如渊停。",
      "禅心皎皎如孤月，道眼炯炯如双星。士生斯世得如此，何能怫郁牖下终穷经。",
      "嗟予与君同甲子，君方有用予无成。云泥缁素各努力，沧浪可浊还可清。",
      "洗我足，濯君缨，振衣千仞笑声声。别峰相见一招手，须向毗卢顶上行。"
    ]
  },
  {
    "id": "e647d10f0153e13e81b88657cad9a4a1",
    "title": "古剑篇赠彭艾庵",
    "authorName": "成鹫",
    "authorId": "e647d10f0153e13e52c51893f3144cef",
    "dynasty": "明",
    "content": [
      "美人腹中怀古铁，出胎犹带玄黄血。一朝欧冶鼓洪炉，跃跃祥金成巨阙。",
      "新硎霜锷势莫当，临敌一挥皆创伤。主人恩爱良不薄，摩挲拂拭教深藏。",
      "铅刀鈯斧失犀利，偷心侧目纷疑忌。龙屈蛇信奈若何，半边夜有丰城气。",
      "壮士得之游八闽，脱身飞出延平津。归来依旧函玉匣，倾心竭力酬主人。",
      "主人顾盼倍畴昔，铅刀鈯斧低颜色。批虚导窾有馀闲，解纷排难无遗力。",
      "从来神物难淹留，百炼聊为绕指柔。何能郁郁久居此，眼看若辈皆封侯。",
      "一日一揩磨，一年一淬砺。辗转一百年，顽金成利器。",
      "何况金石浑成日月光，天地泰交水火济。我本山中人，望空遥盼睇。",
      "愿君努力干霄云，旋转乾坤豁阴翳。一道灵光迥不磨，报恩直到无穷际。"
    ]
  },
  {
    "id": "e647d10f0153e13ebfbfe05015f67f4d",
    "title": "闻霍西牛说家住富春山之胜跃然欲往赋此订同住之约",
    "authorName": "成鹫",
    "authorId": "e647d10f0153e13e52c51893f3144cef",
    "dynasty": "明",
    "content": [
      "红尘白日分交驰，青山绿水遥相思。",
      "年几七十人未归，高才疾足先得之。",
      "昨宵稳卧鹅潭上，梦入崆峒自来往。",
      "中途邂逅意中人，未问寒暄问佳况。",
      "但言家在富春山，别有天地非严滩。",
      "松风万壑听不尽，绝无消息到人间。",
      "痴人妄想妄开口，深山更有深山否。",
      "沉吟半饷方点头，君但能来山便有。"
    ]
  },
  {
    "id": "e647d10f0153e13e66b83e6fce47187c",
    "title": "屈五无极过宿话旧",
    "authorName": "成鹫",
    "authorId": "e647d10f0153e13e52c51893f3144cef",
    "dynasty": "明",
    "content": [
      "老友不堪成久别，白发纷纷牙齿缺。我笑先生未休歇，仰首高天双眦裂。",
      "先生笑我生计拙，火宅翻身冷如铁。无极翁，莫重说。",
      "明日阴晴知若何，留君话尽鹅潭月。"
    ]
  },
  {
    "id": "e647d10f0153e13ed140d010c63145b5",
    "title": "彼美行送杨鬯侯归江南应举",
    "authorName": "成鹫",
    "authorId": "e647d10f0153e13e52c51893f3144cef",
    "dynasty": "明",
    "content": [
      "苎萝彼美名西施，浣纱溪上花开时。",
      "香风吹入锦裙带，文章五色光离离。",
      "自矜昭质独殊众，轩车五两来何迟。",
      "春华秋实老颜色，夫尝一日颦蛾眉。",
      "昨夜银灯对明月，灯花爆出双琼枝。",
      "起来拜月望牛女，秋风有约遥相思。",
      "今岁槐黄通姓籍，明年冰泮定归期。",
      "贫家有女贞不字，长斋绣佛空尔为。",
      "晨钟晚磬罢歌舞，灰头土面无胭脂。",
      "相闻相送难为赠，妆箱盈歉自应知。",
      "环佩玎珰趋凤阁，珠玑璀璨映龙墀。",
      "玉堂金屋深如海，荜户蓬门知是谁。",
      "归来稽首空王道，此身长愿老茅茨。"
    ]
  },
  {
    "id": "e647d10f0153e13e313c5ec4c3cb0b7f",
    "title": "送李广文远霞司训揭阳",
    "authorName": "成鹫",
    "authorId": "e647d10f0153e13e52c51893f3144cef",
    "dynasty": "明",
    "content": [
      "臣也师也父兄也，如鼎三足车四马。",
      "富人贵人闲道人，如行有伴居有邻。",
      "三者缺一均不可，一之二之成彼我。",
      "闲道人，畴不尔，富贵贫贱皆相似。",
      "师臣父兄谁克当，揭阳先生马山李。",
      "东樵之友孔门徒，柱下之孙崇义子。",
      "一朝受命作儒臣，倾城祖饯车辚辚。",
      "白鹅潭上钓鱼叟，仰首青云识故人。",
      "临岐欲赠无可说，笑指前车看前辙。",
      "前涂那得有闲缘，闲到为官忙不歇。",
      "朝逢迎，暮干谒，日接诸生苛礼节。",
      "苜蓿阑干希送钱，冷署寒毡谁立雪。",
      "门前桃李成畏途，望风疾走争回车。",
      "内圣外王等糟粕，出名入利交锱铢。",
      "前车覂驾后当戒，岂效若辈徒区区。",
      "崇义传家应不薄，两袖清风归负郭。",
      "父肯播，子肯穫，方寸良田任开拓。",
      "清白之后大有人，天将以子为木铎。",
      "提聋警聩振颓风，老我闲人甘寂寞。"
    ]
  },
  {
    "id": "e647d10f0153e13e147076bde540408f",
    "title": "题龚雪心白描罗汉卷",
    "authorName": "成鹫",
    "authorId": "e647d10f0153e13e52c51893f3144cef",
    "dynasty": "明",
    "content": [
      "雪心老人身姓龚，自称画禅非画工。",
      "游丝白描擅能手，千卷万轴无雷同。",
      "昔曾见翁写罗汉，今见罗汉如见翁。",
      "翁与罗汉一而二，伸纸挥毫事游戏。",
      "恢恑谲怪皆有神，神运心兮心运臂。",
      "最初幻作伟丈夫，高坐师王擎钵盂。",
      "复次幻作老缘觉，摄受和南无住着。",
      "复次幻作降幺麽，小鬼大鬼肩相摩。",
      "复次幻作擎宝塔，塔重塔轻无定法。",
      "复次幻作憨长汀，儿戏场中笑不停。",
      "复次幻作痒和子，背触翻身声洞耳。",
      "复次幻作般舟定，合掌跏趺泯喧静。",
      "复次幻作声闻僧，手持贝叶翻金经。",
      "复次幻作梵宫殿，指端涌出云端现。",
      "天上人间注目看，聋盲喑哑交钦羡。",
      "复次幻作洛伽山，一道神光万古闲。",
      "善财渴仰观自在，有人端坐竹林间。",
      "复次幻作大化主，缨络严身持宝杵。",
      "鹿苑高僧补衲衣，药炉童子烧香炷。",
      "后来伏虎并降龙，狞貌慈颜指顾中。",
      "虎鬼龙神各皈命，旁观仰首空瞪瞢。",
      "受楮先生长八尺，中间钜细穷幽颐。",
      "不分缁素及髦倪，岂辨溪山声与色。",
      "七条衣，六环锡，行住随身俱委悉。",
      "铁轮如意钵多罗，只手提携只手搦。",
      "动者动，植者植，情与无情含八识。",
      "一时摄入白毫端，万象森罗明历历。",
      "雪心雪心将无庸，打翻跟斗还虚空。",
      "一回开卷一回笑，笑到慈氏离天宫。"
    ]
  },
  {
    "id": "e647d10f0153e13ea50b7dfc1a9ac5cc",
    "title": "观李雪樵明府新制龙尾车图式述为长歌寄邑明府姚齐州兼广其传",
    "authorName": "成鹫",
    "authorId": "e647d10f0153e13e52c51893f3144cef",
    "dynasty": "明",
    "content": [
      "近水知有龙，近山知有虎。我住白鹅潭，自称老渔父。",
      "问我何所见，问我何所睹。我实无所见，我实无所睹。",
      "七月八月天暵乾，神龙致雨涳蒙闲。屈伸垂尾搅云脚，天旋地转波涛翻。",
      "云中隐隐见水气，逆流喷薄疑飞湍。商量拟作激水法，心口愤悱神力殚。",
      "曾闻西洋利玛窦，师心巧过公输般。制器尚象无不有，玉衡平衡浑等闲。",
      "竹木为车效龙尾，剜转汲乾沧海水。倾湫倒峡挽天河，日浸桑田盈十里。",
      "见所未见闻所闻，想像虚无空拟议。古今作述谁后先，泷水神君绥山李。",
      "生来博学早成名，作令爱民如爱子。前年大旱草木枯，田家争水犹争珠。",
      "神君蒿目桔槔拙，县门揭出龙车图。鸠工庀材集众巧，运斤絜矩随奔趋。",
      "初为轮轴持两极，循环转毂同天枢。三围四方五斜杀，纵横不爽锱与铢。",
      "爰命筠工剖巨竹，截钉编筏旋螺腹。中分水道自逶迤，一脉泉原通九曲。",
      "松膏镕液胶漆牢，周遭肉好无盈缩。从容刳木为车墙，合体成圆用各方。",
      "精金百炼作簨簴，卧轮旁击相低昂。大器晚成姑小试，一夫抽水如抽汤。",
      "中虚外直通大道，事半功倍宁荒唐。留将榜样似同志，语大语小皆精义。",
      "同身尺寸随短长，应运风雷起平地。持来古寺逢老僧，妙用当前得未曾。",
      "四大假合幻非幻，天工人代能者能。神君大笑入帘去，为雨为霖留不住。",
      "缄书寄语姚令公，莫放龙车宿烟雾。"
    ]
  },
  {
    "id": "e647d10f0153e13e7355a7f4afcd5d9e",
    "title": "赠萧君荫举孝廉公车北上",
    "authorName": "成鹫",
    "authorId": "e647d10f0153e13e52c51893f3144cef",
    "dynasty": "明",
    "content": [
      "老人独钓秋江水，水浅水深清见底。神鱼跃出蕊珠宫，无限鱼虾跳成市。",
      "一声霹雳烧尾雷，钓鱼老翁倾两耳。借问神鱼何处来，借问雷从何处起。",
      "桂岭秋光花正开，锦水月明珠出胎。美人昭质抚明镜，光辉映彻黄金台。",
      "金台此日延国士，鹿鸣燕罢嘉宾来。闻风仿佛识名姓，东林旧社思宗雷。",
      "旧社相过池上客，若祖若翁推巨擘。神交道合两忘年，觌面论心通语默。",
      "我时搔首见二毛，即君总角方齐额。读书万卷笔有神，眼阔如箕心似发。",
      "须臾鼓箧过横桥，终童早擅文章伯。念我神交祖与翁，负剑辟咡来从容。",
      "老人谦让日三复，郎君执礼犹温恭。生平结交满天下，过眼一过如飞蓬。",
      "快哉三世真相识，但恨不识河池公。河池事业在人口，宦成两袖归清风。",
      "清白传家自今古，承先启后皆儒宗。文孙不忝曾与祖，烟楼撞破先登庸。",
      "之子自无需富贵，时人未免先科第。我在鹅潭罢钓丝，注目青云起天际。",
      "萧孝廉，莫濡滞。直到长安看杏花，前路正多难了事。"
    ]
  },
  {
    "id": "e647d10f0153e13eda8478cc236897e3",
    "title": "赠罗伟甫举孝廉上公车",
    "authorName": "成鹫",
    "authorId": "e647d10f0153e13e52c51893f3144cef",
    "dynasty": "明",
    "content": [
      "君家兄弟吾老友，二十年前共游走。",
      "乱离避地同鹿门，贫贱移家各株守。",
      "大兄讲学述程朱，群季文章迈韩柳。",
      "鸡坛竖帜不让人，莲社寻僧镇携手。",
      "座中雄辨相发挥，肘后奇书互疑剖。",
      "平生同学据要津，目送飞鸿未曾有。",
      "须臾聚散等浮云，往事不堪更回首。",
      "一年一别一相寻，壮志销磨貌衰朽。",
      "老来匿影珠江南，枕流漱石临溪潭。",
      "秋风吹冷破茅庵，仰天搔首霜毛毿。",
      "故人惠我书一函，浣手拭目方开缄。",
      "闻君柳汁湿青衫，鹿鸣宴罢控两骖。",
      "旁观叹息真奇男，使我自笑还自惭。",
      "旧游已贵高岩岩，刈蓍岂免忘蓍簪。",
      "樗栎不材非楩楠，支离山泽分所甘。",
      "长歌短曲凌烟岚，送君北上乘风帆。",
      "长安春暖花可探，曲江酒酣乐且湛。",
      "乘车戴笠各努力，他日相逢方细谈。"
    ]
  },
  {
    "id": "e647d10f0153e13ef00a8b7f8f767418",
    "title": "赠李慕山",
    "authorName": "成鹫",
    "authorId": "e647d10f0153e13e52c51893f3144cef",
    "dynasty": "明",
    "content": [
      "慕山先生清且闲，不爱市朝惟爱山。",
      "慕山先生坚且癖，不爱苞苴惟爱石。",
      "先生爱山夫何如，探幽选胜遵南车。",
      "一声长啸空谷应，巨灵俯首随奔趋。",
      "先生爱石良有以，万仞孤峰觐屏几。",
      "玉润冰清迥不磨，天形道貌长相似。",
      "先生早岁缨儒冠，文章声价倾长安。",
      "逢场压倒元与白，阳春一曲知音难。",
      "乞休林下身未老，万卷诗书恣幽讨。",
      "攒眉不肯入东林，逐队春风踏芳草。",
      "萼楼兄弟附青云，兰砌儿孙长凤文。",
      "山静日长松柏古，朱霞白鹤超人群。",
      "我亦当年同学者，归向马山曾结社。",
      "惠远无如靖节高，三笑溪桥归去也。",
      "廿年一别能几时，青山白首遥相思。",
      "题诗寄语函关老，牛背奇书赠与谁。"
    ]
  },
  {
    "id": "e647d10f0153e13e796d04d087e491ec",
    "title": "郑珠江太史特授给谏拜命日诗札见寄赋答一章遥致相期之意",
    "authorName": "成鹫",
    "authorId": "e647d10f0153e13e52c51893f3144cef",
    "dynasty": "明",
    "content": [
      "南方有鸟生桂林，九苞五色何森森。",
      "一鸣再鸣天下闻，三鸣谱作箾韶音。",
      "翱翔直上木天去，宫商妙叶薰风琴。",
      "重华协帝大欢喜，赓歌咨尔谐朕心。",
      "朕心欲广求言路，衮职有阙畴当补。",
      "手持白简出词林，拜首彤墀受温语。",
      "退食沉吟思古人，千秋事业遥相许。",
      "史鱼如矢不足多，岭南直道肩相摩。",
      "曲江风度著金鉴，后来更有崔菊坡。",
      "大声秀才动人主，百折刚峰迥不磨。",
      "山人上书议大礼，布衣越俎光岩阿。",
      "古今贤达信不少，超前轶后当如何。",
      "宵衣假寐夜中饭，焚草封章坐待旦。",
      "听鸡骑马行出门，陌路回车避台谏。",
      "搢笏批将颔下鳞，牵衣攀折廷前槛。",
      "大臣小臣心胆寒，远人近人拭目看。",
      "故山猿鹤久岑寂，孤峰独立思长安。",
      "何人手挹天河注，大地为霖复为雨。",
      "馀波写入锦霞笺，重叠泥封封不住。",
      "鲤鱼寄书江水流，江水春生闲白鸥。",
      "珠江渔父今何处，翘首五云天际头。"
    ]
  },
  {
    "id": "e647d10f0153e13ebab7b38f3d241221",
    "title": "转经颂为卫母寿",
    "authorName": "成鹫",
    "authorId": "e647d10f0153e13e52c51893f3144cef",
    "dynasty": "明",
    "content": [
      "仙陀婆子太聪明，倩人代转金刚经。",
      "大师下座行一匝，虚空合掌侧耳听。",
      "五千四十单八卷，卷卷转毕无濡停。",
      "婆子大笑复申请，尚馀半藏须圆成。",
      "师王默坐不动地，雷音奋迅开疑情。",
      "婆子领话乃稽首，龙象蹴踏皆闻声。",
      "两重公案谁料理，卫家寿母多男子。",
      "长斋绣佛自年年，筑室饭僧聊尔尔。",
      "法轮转转转不休，一波未平一波起。",
      "大通古寺老古锥，闻声见相生欢喜。",
      "借婆帔子拜婆年，是则是矣似亦似。",
      "似何似，高似白云山，深似沥江水。",
      "法量高深寿量同，真经一藏从兹始。"
    ]
  },
  {
    "id": "e647d10f0153e13e95beffd28a453b6f",
    "title": "舍利浮图纪异呈邑明府姚齐州",
    "authorName": "成鹫",
    "authorId": "e647d10f0153e13e52c51893f3144cef",
    "dynasty": "明",
    "content": [
      "朱明洞天明月寺，僧有远公作佛事。",
      "范金铸塔通幽明，供养如来真舍利。",
      "十方诸佛现全身，八部天龙分侍卫。",
      "九环宝顶无量光，四句伽陀最深义。",
      "紫檀刻作须弥座，金相玉质殊坚致。",
      "有时黑月放光明，有时白日生云气。",
      "凡夫肉眼浑等闲，开士灵心契神异。",
      "秋风擎出杂华林，寄向宝光无佛地。",
      "远公杖策入罗浮，空留宝塔陵高秋。",
      "塔高一尺魔一丈，虚堂雀鼠鸣啾啾。",
      "钟前鼓后走胠箧，神光匿影随东流。",
      "明灯礼佛失舍利，人天怅惘僧悲愁。",
      "韦驮大士擎宝柱，兀立不肯回双眸。",
      "老僧领众日祈祷，鸡鸣人定声不休。",
      "尊天乃起运神力，澄汰恶浊成清浏。",
      "幺麽褫魄自皈命，入门稽颡轮愆尤。",
      "宰官现身发悲悯，赖有慈父姚齐州。",
      "饥寒切身失廉耻，罪虽可惩情可周。",
      "殷勤提奖出首实，塔光返照莲池头。",
      "片言折狱出郊去，手持彩棒鞭春牛。",
      "春牛白，春牛黑，昨朝角触今犁轭。",
      "春牛肥，春牛瘠，昔日咆哮今稼穑。",
      "放下彩鞭一事无，弹琴隐几看春色。"
    ]
  },
  {
    "id": "e647d10f0153e13ef793fb12b76d7539",
    "title": "南海神祠古木棉花歌",
    "authorName": "成鹫",
    "authorId": "e647d10f0153e13e52c51893f3144cef",
    "dynasty": "明",
    "content": [
      "君不见南溟之水如汤盘，浴日浴月涵星垣。闭塞地户开天门，西台庙古神赫烜。",
      "垂衣拱手端临轩，身骑白马扬朱翻。立马看花花正繁，木棉树老高云屯。",
      "千尺百尺迎朝暾，赩如野火燎高原。琼枝天际蟠昆仑，珊瑚海底撑乾坤。",
      "其高也如此，不知几历寒与温。榑桑若木为弟昆，月华仙桂皆儿孙。",
      "一枝一叶含一元，一华一实归一根。一生二，二生三，三三生万物，生生不已天何言。"
    ]
  },
  {
    "id": "e647d10f0153e13eb612457262c4f22f",
    "title": "南海神祠古铜鼓歌",
    "authorName": "成鹫",
    "authorId": "e647d10f0153e13e52c51893f3144cef",
    "dynasty": "明",
    "content": [
      "范铜作鼓叶律吕，牯牛下拜鼍起舞。",
      "问渠拜舞何所为，自幸有皮无足取。",
      "范成悬在海王祠，一雄一雌相耳语。",
      "我本山中矿石精，无端跃入大火聚。",
      "欧生倒寘古规模，不我为钟却为鼓。",
      "大叩逢逢小咽咽，随声答响聊尔汝。",
      "何时飞入水晶宫，潮音作风雷作雨。",
      "回看白牯与玄鼍，皮之不存毛焉附。"
    ]
  },
  {
    "id": "e647d10f0153e13ee402674246d64e45",
    "title": "五星躔度歌",
    "authorName": "成鹫",
    "authorId": "e647d10f0153e13e52c51893f3144cef",
    "dynasty": "明",
    "content": [
      "大哉圆象齐方舆，仰观俯察均皇图。紫垣北极帝所居，太微天市邻京都。",
      "十二次舍罗交衢，二十八宿为蘧庐。五行五纬随居诸，黄道赤道相驰驱。",
      "有时累累如贯珠，有时落落分方隅。群分类聚岂有殊，声应气求良不孤。",
      "昨宵星聚牛女墟，占星夜发天官书。三台八座弘庙谟，连城合璧皆璠玙。",
      "岁星乃是中大夫，太白曾为仙酒徒。火南水北持两枢，镇星静镇番与禺。",
      "文明应运交相孚，登高作赋谐笙竽。明月皎皎藏冰壶，景星熠熠辉含誉。",
      "昭回云汉澄江湖，璿玑错落光石渠。赓歌逸韵追唐虞，天清地宁游以娱。",
      "南皮宾从多应徐，谈天邹衍胡为乎。众星拱北今何如，天门无路曳长裾。",
      "噫欷歔，星辰在天人在涂，比肩接踵争先趋。迟留伏逆数不诬，勾已芒角徵则符。",
      "著明垂象会如此，何能怫郁长守株。吾将以尻为轮，以神为马，六气之辨以为车。",
      "追飞流，排彗孛，挟五曜而游乎六虚，身虽老矣心区区。",
      "噫欷歔，大哉圆象齐方舆，身虽老矣心区区。"
    ]
  },
  {
    "id": "e647d10f0153e13e1c05f34cb59cec01",
    "title": "送澹崖师归隐华封山",
    "authorName": "成鹫",
    "authorId": "e647d10f0153e13e52c51893f3144cef",
    "dynasty": "明",
    "content": [
      "大人之患不识时，小人之患好为师。天花乱坠黦泥土，野干自谓师子儿。",
      "江河日下失砥柱，慧命不绝如悬丝。老僧老眼看一过，忍笑不住长歔欷。",
      "休歔欷，眼前所见类如此，澹崖智者独不尔。手持鈯斧出华林，入门敲出南樵髓。",
      "南樵老人道眼高，识尽龙头与蛇尾。肋下三拳𡎺处亲，转怒回瞋作欢喜。",
      "相呼相唤别华封，踏上黄山万念空。九夏安居忙不彻，故山归去卖松风。",
      "松风到处无人买，持赠鹅潭潭上翁。莫草次，且从容。",
      "酬君一柄锄云镬，耕遍千峰还万峰。"
    ]
  },
  {
    "id": "e647d10f0153e13e59a79d91f9845c0a",
    "title": "拟忼慨歌送智泓禅者归北山旧隐",
    "authorName": "成鹫",
    "authorId": "e647d10f0153e13e52c51893f3144cef",
    "dynasty": "明",
    "content": [
      "丛林可住而不可住也，深山不可住而可住也。丛林而可住者，粥饭次第，香花络绎，利养富庶。",
      "其不可住者，人我山高，生死海阔，尘牢狱固。去而入山，苦无闻见，胼手胝足以作务。",
      "深山安可住也，然与鹿豕为徒，猿鹤为侣。出则笠雨蓑风，耕田种芋。",
      "入则息影松阴，安禅衡宇。不知有名，焉知毁誉。不知有利，焉知积聚。",
      "深山不可不住也。君不见智泓智者薄善知识而不为，向北山之北而归去。"
    ]
  },
  {
    "id": "e647d10f0153e13e09410e28700a5113",
    "title": "龙江黄桓思出秋诗见质赋此以赠",
    "authorName": "成鹫",
    "authorId": "e647d10f0153e13e52c51893f3144cef",
    "dynasty": "明",
    "content": [
      "秋诗唱自梁郁洲，一时作者争波流。大为荐雷小叩缶，黄钟瓦釜相应求。",
      "老人老矣心未休，无端河西皆善讴。昨夜吟君十九秋，明月满天镫满楼。",
      "照见五色花纹虬，此时此景谁同游。人如其诗清更幽，诗如其人雕且修。",
      "当今风雅徒汗牛，珷玞什袭矜琛球。君有嘉谷方播耰，良田早种须晚收。",
      "幸不揠苗助长如宋人者，与君努力耕春畴。"
    ]
  },
  {
    "id": "e647d10f0153e13e378ce8721cdc0151",
    "title": "话雨堂英石歌",
    "authorName": "成鹫",
    "authorId": "e647d10f0153e13e52c51893f3144cef",
    "dynasty": "明",
    "content": [
      "主人爱石如好友，坐卧与俱行与耦。花边竹底倍关情，苍苔白石长居守。",
      "新辟闲园结草堂，万象森罗莫须有。巨灵无计补虚空，五丁奔命穷罗搜。",
      "深山大泽到交衢，神物韬光混尘垢。选奇罄解杖头钱，转运凭将河曲叟。",
      "云头雨足飞上船，壁立崖崩惊纳牖。主宾握手快平生，珍重客尘频抖搜。",
      "觌面昂藏七尺躯，旁观下拜如俯首。本来面目铁肝肠，岂肯折腰徇五斗。",
      "却愁圭角不囊藏，未免伤锋还犯手。君不见孔嘉三命循墙走，直道难容聊曲就。",
      "落草盘桓待点头，九年面壁牢缄口。"
    ]
  },
  {
    "id": "e647d10f0153e13ecbec1ffed49b44e2",
    "title": "赠李善藏入学",
    "authorName": "成鹫",
    "authorId": "e647d10f0153e13e52c51893f3144cef",
    "dynasty": "明",
    "content": [
      "揭阳先生生季子，聪明不与群儿比。",
      "东郡趋庭侍绛帷，取次学诗还学礼。",
      "学诗压倒元白翁，学礼笑杀叔孙通。",
      "出风入雅写情性，左揖右让何从容。",
      "院公一见大欢喜，首簪金胜肩拖红。",
      "妙龄释褐人所羡，千夫百口声相同。",
      "太胥击鼓催发箧，五经如日朝出东。",
      "过眼一过辄成诵，罢琴舍瑟归横宫。",
      "大人刮目小聛睨，才高礼下犹温恭。",
      "我在隔江望云物，江城佳气何葱郁。",
      "鹏雏飞上九万程，鸴鸠斥鴳偷心失。",
      "寄言同类谩相猜，寥廓高翔畴与匹。"
    ]
  },
  {
    "id": "e647d10f0153e13e2724bb47440b7814",
    "title": "丁亥元旦示徒",
    "authorName": "成鹫",
    "authorId": "e647d10f0153e13e52c51893f3144cef",
    "dynasty": "明",
    "content": [
      "生恨不生空劫边，亲见藏海生红莲。此身岂有八万四千岁，过现当来在眼前。",
      "半生枉学道，问著总茫然。学道不学儒，学道不学仙。",
      "学道不学律，学道不学禅。学道不学魔与外，学道不学圣与贤。",
      "止学自家真面目，娘胎透脱金刚圈。也不参究，也不攀缘。",
      "也不入保社，也不赴经筵。一口无底钵，一个破蒲团。",
      "尽人与我皆有分，饥来吃饭困来眠。此是新年新佛法，珍重逢人莫浪传。"
    ]
  },
  {
    "id": "e647d10f0153e13e85b1bfccf241c0c6",
    "title": "王屋山人琢砚歌和徐琶洲作",
    "authorName": "成鹫",
    "authorId": "e647d10f0153e13e52c51893f3144cef",
    "dynasty": "明",
    "content": [
      "弘农陶泓大叫笑，山人凿破混沌窍。",
      "崖崩峡坼端水乾，出实入虚穷窈窱。",
      "载魂抱魄顽不顽，次第运转涳蒙闲。",
      "飞光耀目动权贵，明驼领取出梅关。",
      "一卷礧砢见遗掷，山人得之深赏识。",
      "大璞不琢由天然，天君独运非人力。",
      "紫羊迎刃露肝胆，鸲鹆披沙偷觑眼。",
      "青花绚采烟雾霾，黄龙吐气卿云烂。",
      "三瞻四顾几经营，一圆一方胥有情。",
      "婆娑火蜡发光怪，皮肤剥落存晶莹。",
      "琢成贮以流黄锦，出入与俱瞑与寝。",
      "晴窗疏注娲皇书，炼石补天天敛衽。",
      "琶洲高士徐铎愚，囊中倾出灵蛇珠。",
      "一唱三叹尽刻画，山人持入山僧庐。",
      "老眼摩挲观不足，随声答响呈幽独。",
      "有人问我山人谁，陈子臣张号王屋。"
    ]
  },
  {
    "id": "e647d10f0153e13e7239452993769119",
    "title": "柬邑明府姚齐州索蜡石",
    "authorName": "成鹫",
    "authorId": "e647d10f0153e13e52c51893f3144cef",
    "dynasty": "明",
    "content": [
      "大通一室如斗大，芥子纳山山纳芥。奇峰摄入夜明帘，远近搜罗遍空界。",
      "昨暮山中买石归，朝来冷市携云卖。金银生像戒悭贪，爱石成痴甘破戒。",
      "番禺主人如水清，扁舟过我春风生。自夸有石立堂下，俯视一切殊峥嵘。",
      "光明皎洁天下士，巉岩礧砢山中僧。山僧见说神气爽，欲见未见心先倾。",
      "朱门慵作曳裾客，白屋聊为倒屣迎。缄书致语谷城叟，静中久坐须经行。",
      "我闻三山之下有五石，五仙骑羊成幻形。古今变化不可测，神物或复通精灵。",
      "仙令丹砂煮将熟，一饱挟取随登瀛。不妨过我欢十日，兴尽任尔还仙城。"
    ]
  },
  {
    "id": "e647d10f0153e13e79981b83251edc70",
    "title": "赠周贲新茂才",
    "authorName": "成鹫",
    "authorId": "e647d10f0153e13e52c51893f3144cef",
    "dynasty": "明",
    "content": [
      "最初识君何处边，云窝万仞孤峰巅。我方强壮君盛年，高视阔步相后先。",
      "客来入室大欢喜，拂拭几榻相周旋。乃云治食当入市，举手揖客姑流连。",
      "所居去城二十里，左右前后无人烟。草鞋奋迅过奔马，提筐往返如飞仙。",
      "须臾楗椎起速客，市中所有盈斋筵。我时饱食方洗钵，合掌赞叹居亭贤。",
      "高才疾足事云水，何难撞破三禅天。善财慧眼马驹脚，君乎君乎胡不然。",
      "君阳谦虚阴自许，注目相视心相怜。别来今昔各殊世，风尘回首成天渊。",
      "三衣卸却改缝掖，万里风云高著鞭。老人独钓鹅潭水，潭水水清清见底。",
      "大鱼小鱼夜不眠，飞入芦花明月里。何人买棹一相寻，牢锁重关净如洗。",
      "主宾款洽异当年，惆怅出门留片纸。姓字传来忆未真，须眉说着疑相似。",
      "似不似，昨日云窝求寂人，今竹杏坛门弟子。灵山一会记得无，莫忘瞿昙亲嘱累。",
      "君家古佛坐道场，直裰承当建宗旨。归去分明举似翁，父母未生何者是。",
      "要识那吒骨肉无，问取金刚周大士。"
    ]
  },
  {
    "id": "e647d10f0153e13ed6004a7a2eccdae8",
    "title": "邑明府姚齐州致政纪事",
    "authorName": "成鹫",
    "authorId": "e647d10f0153e13e52c51893f3144cef",
    "dynasty": "明",
    "content": [
      "他人在官门如市，我公在官门如水。",
      "他人去官门如水，我公去官门如市。",
      "借问公门近若何，喧声动地黄埃起。",
      "士夫释业农辍耕，黄童白叟肩相比。",
      "山陬海澨走若狂，攀辕卧辙无遐迩。",
      "邻封比邑有同情，越陌度阡何彼此。",
      "里杵宵春将授粲，村灯夜织承筐篚。",
      "小儿竹马野人芹，迎送交加均赤子。",
      "千人万人通一心，大声疾呼盈百里。",
      "九重高高唤不闻，四野萧条失怙恃。",
      "我公大笑出县门，停车谓众且莫喧。",
      "县官为国抚群盗，盗弭官闲勿复论。",
      "心劳计拙愿休假，仔肩暂息皆君恩。",
      "前官于民聊尔尔，后人似我来源源。",
      "殷勤父老早归去，及时教子还弄孙。",
      "父老承风尽稽首，天上天下闻此言。",
      "口碑载道见遗爱，公论在人名不谖。",
      "野史近添廉吏传，先数齐州姚炳坤。"
    ]
  },
  {
    "id": "e647d10f0153e13e75f34f434d75fd07",
    "title": "送张子白明府归里",
    "authorName": "成鹫",
    "authorId": "e647d10f0153e13e52c51893f3144cef",
    "dynasty": "明",
    "content": [
      "长安贵人骑大马，清远清官归邺下。水陆销支买鹤钱，糇粮罄尽修琴价。",
      "奚囊转重宦囊轻，手版长抛歌板罢。周行如砥直如弦，一路吟诗到家舍。",
      "道旁送者谁与谁，白发山人来劝驾。君不见绥山李雪樵，解印归田事耕稼。",
      "又不见番禺姚令公，计拙心劳快休假。同声相应好相求，同病相怜不相借。",
      "寂寞东林旧主宾，惆怅莲花自开谢。有缘聚似露珠团，无缘散若瓶水泻。",
      "清风留作岭头春，棠阴蔽芾无冬夏。野老空馀去后思，古道至今成话把。",
      "归去来，归去来，天路仔肩猛然卸。濯足临清漳，振衣登太华。",
      "名山有约待同游，向平未老须婚嫁。不用重寻忼慨歌，廉吏不可为而可为也。"
    ]
  },
  {
    "id": "e647d10f0153e13e515af0999a7454ba",
    "title": "观乐块然作指头画却赠",
    "authorName": "成鹫",
    "authorId": "e647d10f0153e13e52c51893f3144cef",
    "dynasty": "明",
    "content": [
      "天地之大一指也，造物化工成造化。山川草木露精神，风云雷雨供挥洒。",
      "混沌初开假即真，大地平沉真复假。高悬一指在虚空，留与人闲作图画。",
      "先生先生人也天，自称块然非块然。手灵心敏破常格，指头揭出拈花禅。",
      "爪生甲长一粟许，函盖乾坤三大千。扁舟过我坐未稳，大惊小怪呈空拳。",
      "空拳竖起无名指，一阖一辟机锋圆。须臾索纸见技痒，管城老矣甘归田。",
      "甲端点墨指点水，浓澹浅深皆至理。溟蒙云气自空来，兀突孤峰从地起。",
      "老眼旁观得未曾，天工人代难思议。大哉伟丈夫，善哉奇男子。",
      "耳目迥尘根，肝胆无渣滓。浩气横空亘古今，万象森罗方寸里。",
      "区区一指何足多，指天指地须如此。"
    ]
  },
  {
    "id": "e647d10f0153e13e3d0daa6015866291",
    "title": "挽毛明府",
    "authorName": "成鹫",
    "authorId": "e647d10f0153e13e52c51893f3144cef",
    "dynasty": "明",
    "content": [
      "岁星本是金门客，化作阳春布膏泽。",
      "丹徒盘错试牛刀，导窾批虚罄心力。",
      "羞将聚敛博循良，宁拙催科受迁谪。",
      "一曲长歌归去来，大小山堂花正开。",
      "芝兰并挹天雨露，丛桂同根月殿栽。",
      "齐年卫武犹好学，读书万卷反说约。",
      "名言高咏破群蒙，象帝空王添注脚。",
      "当涂束帛来戋戋，桃李无言玄又玄。",
      "相逢笑我木偶佛，我笑先生烟火仙。",
      "烟火神仙难久住，乘风羽化登瀛去。",
      "空留木偶在人间，带水沾泥日西暮。"
    ]
  },
  {
    "id": "e647d10f0153e13e11b9891f4ba2c190",
    "title": "丁亥生日自首",
    "authorName": "成鹫",
    "authorId": "e647d10f0153e13e52c51893f3144cef",
    "dynasty": "明",
    "content": [
      "山穷水尽日西暮，老景无多罪无数。",
      "文逋笔债积如林，多半引年兼誉墓。",
      "乖张名实点清虚，破犯初篇成妄语。",
      "自甘拔舌入泥犁，不免刀山还剑树。",
      "此身九死一可生，赖有羞惭及疑惧。",
      "同是世闲无智人，四大假合成幻身。",
      "遭逢贤劫佛住世，使我得作伽蓝民。",
      "不耕不织不冻馁，无礼无义无尊亲。",
      "白毫一分人天供，饕饕虚消不自重。",
      "何况重添粪上花，制锦徵诗耀徒众。",
      "一时举国走若狂，狸奴白牯胡厮哄。",
      "头会箕敛通贤愚，香花得钱铙钹送。",
      "舍曰欲之为之辞，高坐道场说春梦。",
      "世间寿者悉如斯，自称等觉原等痴。",
      "小人之痴痴到骨，大人痴在毛与皮。",
      "学道年过七十一，腼颜空腹为人师。",
      "身口意业忏不净，虚生浪死徒增悲。",
      "不须说着母难日，人命无常知未知。"
    ]
  },
  {
    "id": "e647d10f0153e13ee6fece0059aa04c2",
    "title": "即席急就寄题王领军澹宁堂",
    "authorName": "成鹫",
    "authorId": "e647d10f0153e13e52c51893f3144cef",
    "dynasty": "明",
    "content": [
      "澹宁主人洵澹宁，雄才大略今干城。眼前台阁有山水，胸中仁义为甲兵。",
      "偶来卜筑就羊石，开池留月涵虚明。月明写影近桐树，枝高风爽来秋声。",
      "秋声吹入月窗里，夜静天阶凉似水。轻裘缓带掀紫髯，饮酒赋诗追大李。",
      "诗成徐步绕花行，四面香风袭衣袂。兴来坐石藉芳茵，长啸清歌皆至理。",
      "却嫌城市无好山，买石连云归袖底。横堆叠树拟蓬莱，旁观抚掌称奇哉。",
      "天台雁宕不足数，嵩华衡岱遥相猜。玲珑八面供指顾，行住坐卧堪徘徊。",
      "山僧本是爱山者，闻之神爽心先写。欲到城中试一看，紫陌红尘畏车马。",
      "伸纸挥毫一赠诗，更须借重块然先生为作指头画。"
    ]
  },
  {
    "id": "e647d10f0153e13e7eb594fb719099d3",
    "title": "再续前题备述园林花石之胜兼送领军入觐",
    "authorName": "成鹫",
    "authorId": "e647d10f0153e13e52c51893f3144cef",
    "dynasty": "明",
    "content": [
      "块然之指迹删笔，澹宁主人神仙骨。",
      "眼中之石意中山，地上之花天上物。",
      "三人相对成一人，奇花怪石遥相亲。",
      "未曾品花先品石，巉岩磊落通精神。",
      "英峰苍翠宣峰洁，大理黑白湖山皴。",
      "主人兼爱无彼此，搜罗合作席上珍。",
      "五丁拔山出远岫，千夫飞挽归城闉。",
      "安排布置得宜称，低昂俯仰由天真。",
      "选工追琢备众巧，床屏几案光鳞鳞。",
      "砚北古松出天目，白石堆盘美如玉。",
      "拳枝侧干类风斜，虬鬣龙鳞映华屋。",
      "屋边凿石作清池，类聚群分饶水族。",
      "金鬐吹沫槿花红，银甲摇波莎草绿。",
      "绿莎红槿互婆娑，掩映池中双芰荷。",
      "亭亭独立群芳表，中虚外直无偏颇。",
      "远风吹香满四座，芝兰同室葆天和。",
      "黄花翠竹写情性，蜀茶仙杏连根科。",
      "古桂含香待明月，腊梅先雪凌高柯。",
      "百花丛里桐花实，大树门庭玉树多。",
      "玉树高承仙掌露，南天桢干标铜柱。",
      "汉台待筑上林春，主人骑马朝天去。",
      "临川磨剑逐风云，华亭返棹随烟雾。",
      "沉吟三笑别居亭，前路云泥怅延伫。",
      "许留花石与山人，相伴衡门慰迟暮。"
    ]
  },
  {
    "id": "e647d10f0153e13ef684e7acb840534b",
    "title": "寿诗",
    "authorName": "成鹫",
    "authorId": "e647d10f0153e13e52c51893f3144cef",
    "dynasty": "明",
    "content": [
      "九天雨露桃花肥，行地老仙行若飞。",
      "飞上桃花最高树，连花带子盈筐归。",
      "归来分与儿孙吃，满腹文章光陆离。",
      "老仙一饱一万岁，拍掌笑杀丁令威。"
    ]
  },
  {
    "id": "e647d10f0153e13e2dd8f25f0dc4ed3c",
    "title": "华亭张北山过大通见赠赋答",
    "authorName": "成鹫",
    "authorId": "e647d10f0153e13e52c51893f3144cef",
    "dynasty": "明",
    "content": [
      "隔江闻有北山翁，如雷灌耳心先通。",
      "曾从卷帙见佳句，百尺寒冰洗尘虑。",
      "出闻儒者讲理学，同声合喙推先觉。",
      "为访程朱似续人，游遍八方周五岳。",
      "轻车指北还指南，直到仙羊方驻脚。",
      "席不暇暖突不黔，延伫二樵神跃跃。",
      "与来杖策入朱明，四百峰头啸一声。",
      "更寻七十二峰去，信宿云端吟月明。",
      "行吟更问江门道，白沙祠墓生荒草。",
      "登堂一拜一题诗，银榜贞珉传丽藻。",
      "归来过我大通禅，袖出新诗见怀抱。",
      "诗中许我王老师，是则是矣非亦非。",
      "老师不打鼓与笛，大通鼓笛全不识。",
      "诗中许我如澹公，似则似矣同不同。",
      "澹公无可无不可，大通有可有不可。",
      "诗中许我为忠孝，教外何曾涉名教。",
      "先生名教有住著，大通名教无住著。",
      "早来池上看莲花，莫放莲花自开落。"
    ]
  },
  {
    "id": "e647d10f0153e13e4f73f619bb3b0082",
    "title": "贺圆老师主席庆云",
    "authorName": "成鹫",
    "authorId": "e647d10f0153e13e52c51893f3144cef",
    "dynasty": "明",
    "content": [
      "三年不飞飞冲天，搅混世界旋乾坤。",
      "三年不鸣鸣惊人，狮子丧胆狐窜奔。",
      "老师本具菩萨心，无边刹土随现身。",
      "撑住门庭春又春，刍卢掩室修正因。",
      "宝华王座生埃尘，幺麽领出诸波旬。",
      "野干据室天地昏，藏身北斗甘隐沦。",
      "龙蛇掩蛰云雷屯，久默斯要屈复信。",
      "黑风吹散魔家民，慧日天光重发新。",
      "百川赴海星拱辰，高踞大雄持庆云。",
      "打开宝藏皆家珍，四凡十圣归陶甄。",
      "钱贯井索左右陈，罩篱木杓上下根。",
      "一时煅炼成精金，洪炉跃出光鳞鳞。",
      "大通白发老声闻，举手加额珠江滨。",
      "愿师法量如海垠，愿师道眼如月轮。",
      "包荒云水无主宾，辨别龙蛇谁假真。",
      "八十不须更行脚，直向毗卢顶𩕳行。"
    ]
  },
  {
    "id": "e647d10f0153e13efabc59fb0ab6ae49",
    "title": "寿丁宪使刘太夫人",
    "authorName": "成鹫",
    "authorId": "e647d10f0153e13e52c51893f3144cef",
    "dynasty": "明",
    "content": [
      "巍乎高哉，中条之山多列仙。佳气南与星峰连，豸袍彩服来翩翩。",
      "潘舆到处萱花妍，三郡一州咸管弦。康衢鼓腹歌遐年，跻堂介寿初月圆。",
      "火树银灯辉玳筵，麻姑劝酒相周旋。瑶池远致青鸾笺，开缄墨沈流霞鲜。",
      "玉书金简文昭宣，大哉坤德静以专。康哉母寿贞且坚，青松翠柏相后先。",
      "履霜傲雪凌苍烟，两间一气无偏全。春花秋实瓜瓞绵，九天雨露如醴泉。",
      "群仙共醉和风前，乐莫乐兮玄又玄。见者闻者皆垂涎，山中猿鹤诚颛颛。",
      "圣凡悬隔殊天渊，长歌翘首嵩台边。随风飞出朱明天，愿母寿，亿千千。",
      "方瞳绿髓神炯然，伫看冠雀衔三鳣。"
    ]
  },
  {
    "id": "e647d10f0153e13ea7cfdd188c69bed9",
    "title": "答连山李礼山明府见寄",
    "authorName": "成鹫",
    "authorId": "e647d10f0153e13e52c51893f3144cef",
    "dynasty": "明",
    "content": [
      "美人为政心如水，百尺澄潭清彻底。洪纤灵蠢总包荒，游泳潜沦胥托体。",
      "阳春有脚不留行，大道为公无彼此。邃初盘瓠长儿孙，伏莽负嵎均赤子。",
      "自从单父静鸣弦，猺獠苗蛮争侧耳。八排六峒风气开，昔时顽梗今廉耻。",
      "罢琴隐几看青山，宦情摄入诗情里。目送蜚鸿远兴生，一路吟诗赴郡城。",
      "秋风过我松寮下，话别林间片月明。重来有约理归棹，公事曾迂几日程。",
      "挂帆夜渡珠江浦，海潮有信风无情。我时西望发长啸，几欲寄书迟雁征。",
      "腊尽冰消春水长，烟雨蒙蒙荡双桨。何来远札款荆扉，拂袖清风快幽赏。",
      "开缄三复一沉吟，劳君千里虚提奖。自笑不如鲁仲连，坐看东海成桑田。",
      "天下车书归正统，借地开池种白莲。自笑不如夷与叔，普天何地非周粟。",
      "北俱卢洲长粳米，饱食无瞋亦无欲。自笑不如缠涧民，怀沙未是解空人。",
      "一片蒲团趺两膝，寂莫东风过耳轮。置书怀袖中，奚啻什袭珍。",
      "索居非所惜，古处通精神。山中莫问松年纪，惟问桃花几度春。"
    ]
  },
  {
    "id": "e647d10f0153e13ea2d1486591ba429b",
    "title": "题张北山太极行乐之图",
    "authorName": "成鹫",
    "authorId": "e647d10f0153e13e52c51893f3144cef",
    "dynasty": "明",
    "content": [
      "游遍东西南朔，究竟关闽濂洛。淹贯典坟丘索，镕铸精华糟粕。",
      "驱役风云电雹，成就文章著作。静似澄潭碧落，动若枢机橐籥。",
      "清比朱霞白鹤，高等泰山乔岳。悟到先天天不言，坐断湖山山一角。",
      "手持一卷太极图，默与濂溪添注脚。五行一，阴阳也，诚无为，机善恶。",
      "阴阳一，太极也，入一门，闭六凿。太极本无极，也领真如归寂莫。",
      "用之则行舍则藏，此是北山真行乐。遥寻竺土契参同，直溯横渠绍家学。"
    ]
  },
  {
    "id": "e647d10f0153e13e6854f22b9569e8f5",
    "title": "送石广文赴西粤分考",
    "authorName": "成鹫",
    "authorId": "e647d10f0153e13e52c51893f3144cef",
    "dynasty": "明",
    "content": [
      "香山广文石娥啸，学究谈禅穷典要。",
      "斋珠缀领作朝珠，古调希声成别调。",
      "麟经领荐是何年，走马金台正英妙。",
      "抟风奋起北溟鹏，开笼放出新罗鹞。",
      "蹉跎几度上公车，抱玉还山赋遂初。",
      "谢公久注苍生望，陶令先回白社车。",
      "寻师亲入圆通室，契道参同教外书。",
      "虚空打破作明镜，窠臼掀翻擎智珠。",
      "智珠系在儒巾角，抛却簿书徇木铎。",
      "手握金篦入铁城，净刷嚣尘归澹薄。",
      "苜蓿盘中谁送钱，棂星门外堪罗雀。",
      "诸生屏迹萧生来，说有谈无差不恶。",
      "先生本是佛仙儒，萧生自号古之愚。",
      "师资针芥良不偶，问奇载酒徒区区。",
      "山僧近住鹅潭上，钓得锦江双鲤鱼。",
      "静山冷署见宾主，烟雨空林念索居。",
      "索居室迩人不远，出岫云心自舒卷。",
      "断科使者一纸书，撮合神交来早晚。",
      "三生石上一相寻，半月扁舟频往返。",
      "坐消暑气散尘襟，又赋西征趋棘院。",
      "漫说闲官闲似僧，捧檄驱车去不停。",
      "才经五里又千里，行过山程更水程。",
      "临岐欲赠难为赠，一抱无弦弹月明。",
      "曲终我亦还山去，云水茫茫空复情。"
    ]
  },
  {
    "id": "e647d10f0153e13e98a14cb27ec34ff8",
    "title": "朝天行赠王固山裕公入觐还粤见过",
    "authorName": "成鹫",
    "authorId": "e647d10f0153e13e52c51893f3144cef",
    "dynasty": "明",
    "content": [
      "天气清宁疑蘸碧，天象穹窿如屋极。天家近在五云边，天威不违颜咫尺。",
      "小人望天天九重，大人格天天一德。凤皇振响仪天庭，啼鴂鸣鸠胥屏息。",
      "大鹏奋翼抟天风，鹪鹩斥鴳低颜色。人生大小各有天，天上天下宁悬隔。",
      "我翁本是天上人，身骑天马乘天驿。朝天到日天门开，朝天归来天路直。",
      "天衣出箧带天香，天书开卷承天泽。建牙吹角天鼓鸣，驻节维舟问良觌。",
      "昨日领军今固山，回首天衢旧相识。山人乃是天下人，头带高天忘帝力。",
      "日中见斗天宇宽，蔀屋窥天虚室白。王乔一别去朝天，今来重见朝天舄。",
      "朝天归去当何如，巩固山河比磐石。我作朝天行，持赠朝天客。",
      "天阙重重指顾间，延伫天南望天北。"
    ]
  },
  {
    "id": "e647d10f0153e13ea533c0f2c0d96f93",
    "title": "题漆振伯赠言卷后",
    "authorName": "成鹫",
    "authorId": "e647d10f0153e13e52c51893f3144cef",
    "dynasty": "明",
    "content": [
      "忆我始识壮士时，西江水决横塘陂。",
      "长官顺流放巨舸，平通竹岸穿花篱。",
      "入门便问水深浅，出定老僧茫不知。",
      "须臾壮士剌船去，历尽千村还万户。",
      "田高田下费商量，江北江南归指顾。",
      "从容返命借箸筹，话到前川日西暮。",
      "老僧揖客问姓名，旁人欲语先低声。",
      "此翁不是寻常客，卑视郭解齐荆卿。",
      "儿时不乐戏俎豆，揭竿斩木驱群英。",
      "十三便笑舞阳怯，十五能请终军缨。",
      "身骑竹马谒幕府，抵掌谈笑销戎兵。",
      "结发辞家佩长剑，吴越山川游已遍。",
      "驱车燕赵访佳人，寂莫金台人不见。",
      "肝胆相从国士知，须眉岂逐风尘变。",
      "美人为政怀古欢，旧游万里偷弹冠。",
      "行縢结束岭南去，大道宁忧行路难。",
      "赋就长杨思狗监，栖迟安邑馈猪肝。",
      "猎心每逐烽烟动，侠骨那堪短褐宽。",
      "升平日久休兵革，腥风飙起萑苻泽。",
      "匣里芙蓉试一鸣，飞光褫取鲸鲵魄。",
      "卖刀买犊为何人，革心革面伊谁力。",
      "长歌归去不施劳，风雨连床无愧色。",
      "当局旁观知未知，此翁不是寻常客。",
      "善刀不肯杀痴顽，读书不屑循行墨。",
      "结交不用盟鸡坛，论功不作鸱鸮吓。",
      "要识此翁姓与名，江西漆郎字振伯。"
    ]
  },
  {
    "id": "e647d10f0153e13eb6ea45702f1b0ded",
    "title": "舟过南海神祠纪胜五十二韵",
    "authorName": "成鹫",
    "authorId": "e647d10f0153e13e52c51893f3144cef",
    "dynasty": "明",
    "content": [
      "方舆会有极，元气混无涯。",
      "四大水轮住，千江海印持。",
      "昆仑接云汉，溟渤潴天池。",
      "万派宗南澥，群峰巩北维。",
      "祝融熙帝载，习坎答南离。",
      "庙貌崇今古，明禋洽岁时。",
      "堂皇依岛屿，制度出班倕。",
      "波影摇银壁，霞光罥玉墀。",
      "周垣丹以雘，夏木蔽还亏。",
      "朱凤翔阿阁，雕龙绕绣帷。",
      "神君端黼黻，像教肃威仪。",
      "徽号丝纶锡，恭文碣石垂。",
      "金题悬日月，铜鼓列雄雌。",
      "邃寝齐眉媛，回廊斫额夸。",
      "纲珠交掩映，香篆互参差。",
      "花雨承珠靸，晨风满桂旗。",
      "百灵纷总总，群动信熙熙。",
      "帝力夫何有，神心予所知。",
      "溯洄由夙昔，俯仰在今兹。",
      "浮海身将老，轻舟晚更移。",
      "潮平黄木港，花发谷王祠。",
      "越陌寻芳径，磨崖读故碑。",
      "鸿文推哲匠，弘构仰成规。",
      "土木因时革，沧桑任运为。",
      "盘谈遵世谛，慷慨有遐思。",
      "延伫看山色，沉吟续楚辞。",
      "飘零悲泛梗，珍重荐江蓠。",
      "工祝传神语，征人指路岐。",
      "禅心通陟降，逸兴入逶迤。",
      "隔壁寻僧话，沿阶引鹤随。",
      "海光钟寂寞，旦过客栖迟。",
      "香积浑薰莸，蒲团厕菉葹。",
      "太虚宁轸域，周道岂平陂。",
      "怅别东林社，裴回古殿基。",
      "亭高名浴日，海阔见朝曦。",
      "石磴缘苔藓，雕甍枕碧漪。",
      "兴难辞跋涉，行不厌孤危。",
      "历巘舒清啸，凭栏咏古诗。",
      "坡公留墨沈，词客叶埙篪。",
      "蜗篆明还灭，龟趺仆更欹。",
      "摩挲瞪两睫，取次策双眉。",
      "蜃气呈真幻，鲛宫集瑰奇。",
      "虎门天锁钥，鱼石郡藩篱。",
      "螮蝀穿云脚，凫鹥浴水湄。",
      "渔家收蚬米，田舍足粳糜。",
      "几处烽烟熄，三春士女嬉。",
      "神人胥庆快，老少自扶携。",
      "俗俭芹堪美，年丰酒可酾。",
      "桑麻仍旧业，鸡黍订前期。",
      "莲国程伊迩，桃源路不迷。",
      "欲随江燕住，却恐野鸥疑。",
      "明发乘虚舫，洞天寻圣师。"
    ]
  },
  {
    "id": "e647d10f0153e13e694eb61e187aef06",
    "title": "贫儿诗",
    "authorName": "成鹫",
    "authorId": "e647d10f0153e13e52c51893f3144cef",
    "dynasty": "明",
    "content": [
      "微生返自然，从不慕肥鲜。",
      "怀古发长啸，师心空复怜。",
      "五金曾跃冶，百炼始成绵。",
      "故旧休通款，交游耻胁肩。",
      "回车遵道路，绝粒事神仙。",
      "俯首甘人后，翻身走马前。",
      "清臞形似鹤，皎洁净于莲。",
      "管带蒲团话，忘炊曲突烟。",
      "流尘生破甑，飞辔跃征鞭。",
      "短景催年老，斋居免业牵。",
      "卑栖宜矮屋，高咏薄贪泉。",
      "孤竹常枵腹，长江懒索钱。",
      "缊衣云片片，缀钵日悬悬。",
      "草屩将身去，香珠信手揎。",
      "野榸随地斸，苦茗带渣煎。",
      "忽讶隙风冷，宁知土壁穿。",
      "竹疏成鼓吹，松老落钗钿。",
      "菌枕纹依榻，莎茵绿胜毡。",
      "菜根邀上客，粪芋享时贤。",
      "卷幔山光满，窥池日晕圆。",
      "虚空高放眼，浓厚息垂涎。",
      "雅俗随丰俭，人天任促延。",
      "二时行处办，十万梦中缠。",
      "香国原无饭，陶琴岂有弦。",
      "衣珠藏自富，竿影正还偏。",
      "审能甘澹薄，何用更雕镌。",
      "寄语诸方道，来参一味禅。",
      "寒温三事衲，风雨七条椽。",
      "虚室空诸有，全身剩一拳。",
      "步行骑水牯，袖手看秋千。",
      "野老焚刍狗，村童放纸鸢。",
      "人由人去就，我与我周旋。",
      "衣褐休怀璧，书空代写笺。",
      "海潮消复长，山月望还弦。",
      "物理应如此，吾宗妙不传。",
      "休粮修白业，因地种黄连。",
      "苦趣成真乐，灵根秀识田。",
      "无心乘化往，何事抱愁思。",
      "道在箪瓢外，闲非水石边。",
      "形骸同土木，蓑笠亦貂蝉。",
      "真见须离见，生缘讵有缘。",
      "本来无欠剩，谁复较偏全。",
      "细入微尘界，高登自在天。",
      "瓶盘终有漏，溪壑不须填。",
      "幻寄随漂梗，浮生等逝川。",
      "光阴销艳骨，风烛散歌筵。",
      "好去参云水，归来磨■砖。",
      "腰间舂米石，江上钓鱼船。",
      "珍重惟今日，蹉跎又一年。",
      "漫将儿女见，逐物起狂颠。"
    ]
  },
  {
    "id": "e647d10f0153e13edbdceecadb9f7b0f",
    "title": "题四供十六颂壁立石",
    "authorName": "成鹫",
    "authorId": "e647d10f0153e13e52c51893f3144cef",
    "dynasty": "明",
    "content": [
      "挺然直峙，中立不倚。",
      "晔晔紫芝，灵根崛起。"
    ]
  },
  {
    "id": "e647d10f0153e13edbf9d73db6a6c679",
    "title": "通方石",
    "authorName": "成鹫",
    "authorId": "e647d10f0153e13e52c51893f3144cef",
    "dynasty": "明",
    "content": [
      "涅而不缁，磨而不磷。",
      "虚中方外，贞比幽人。"
    ]
  },
  {
    "id": "e647d10f0153e13e626fb54b09d8be65",
    "title": "苍碧石",
    "authorName": "成鹫",
    "authorId": "e647d10f0153e13e52c51893f3144cef",
    "dynasty": "明",
    "content": [
      "赩如宝山，色类优昙。",
      "玉蕴于璞，青出于蓝。"
    ]
  },
  {
    "id": "e647d10f0153e13e9c945d11425c26ff",
    "title": "玲珑石",
    "authorName": "成鹫",
    "authorId": "e647d10f0153e13e52c51893f3144cef",
    "dynasty": "明",
    "content": [
      "八面玲珑，四楞著地。",
      "何须点头，心空及第。"
    ]
  },
  {
    "id": "e647d10f0153e13e7bec4b6ebc323e61",
    "title": "水仙花",
    "authorName": "成鹫",
    "authorId": "e647d10f0153e13e52c51893f3144cef",
    "dynasty": "明",
    "content": [
      "山凡难弟，梅亦难兄。",
      "尘根清净，水石移情。"
    ]
  },
  {
    "id": "e647d10f0153e13e0b916eebdea011db",
    "title": "荼𧃲花",
    "authorName": "成鹫",
    "authorId": "e647d10f0153e13e52c51893f3144cef",
    "dynasty": "明",
    "content": [
      "荆棘丛中，幽芳旖旎。",
      "甘露门开，闻薰随喜。"
    ]
  },
  {
    "id": "e647d10f0153e13ea933779b35dd66f4",
    "title": "蘡薁花",
    "authorName": "成鹫",
    "authorId": "e647d10f0153e13e52c51893f3144cef",
    "dynasty": "明",
    "content": [
      "播种中秋，看花上巳。",
      "绿叶丹葩，孤标独异。"
    ]
  },
  {
    "id": "e647d10f0153e13e391d311d1b590842",
    "title": "虞姬花",
    "authorName": "成鹫",
    "authorId": "e647d10f0153e13e52c51893f3144cef",
    "dynasty": "明",
    "content": [
      "种出秣陵，名传垓下。",
      "青眼相看，素心自写。"
    ]
  },
  {
    "id": "e647d10f0153e13e4e460ad420e6c660",
    "title": "佛手柑",
    "authorName": "成鹫",
    "authorId": "e647d10f0153e13e52c51893f3144cef",
    "dynasty": "明",
    "content": [
      "示兜罗锦，耀光明拳。",
      "垂金色臂，佛果斯圆。"
    ]
  },
  {
    "id": "e647d10f0153e13e37e03db3ea8eee51",
    "title": "菱角",
    "authorName": "成鹫",
    "authorId": "e647d10f0153e13e52c51893f3144cef",
    "dynasty": "明",
    "content": [
      "苇渡凌波，囊锥脱颖。",
      "净尽锋芒，具见体性。"
    ]
  },
  {
    "id": "e647d10f0153e13e485bddb4e0c8a56e",
    "title": "石榴",
    "authorName": "成鹫",
    "authorId": "e647d10f0153e13e52c51893f3144cef",
    "dynasty": "明",
    "content": [
      "明珠在腹，开口示人。",
      "和盘托出，自己家珍。"
    ]
  },
  {
    "id": "e647d10f0153e13ef75a6951d2ffede9",
    "title": "波罗",
    "authorName": "成鹫",
    "authorId": "e647d10f0153e13e52c51893f3144cef",
    "dynasty": "明",
    "content": [
      "是岸非岸，即物离物。",
      "因地果生，为波罗蜜。"
    ]
  },
  {
    "id": "e647d10f0153e13e0f4c3e2f36c7d0fa",
    "title": "紫白茄",
    "authorName": "成鹫",
    "authorId": "e647d10f0153e13e52c51893f3144cef",
    "dynasty": "明",
    "content": [
      "紫岂夺朱，白可受采。",
      "并蒂连花，犍椎相会。"
    ]
  },
  {
    "id": "e647d10f0153e13ee6025324bb1018b8",
    "title": "苦瓜",
    "authorName": "成鹫",
    "authorId": "e647d10f0153e13e52c51893f3144cef",
    "dynasty": "明",
    "content": [
      "生不厌苦，熟不妨甜。",
      "生熟并用，取不伤廉。"
    ]
  },
  {
    "id": "e647d10f0153e13e7b14675916a6040c",
    "title": "白菜",
    "authorName": "成鹫",
    "authorId": "e647d10f0153e13e52c51893f3144cef",
    "dynasty": "明",
    "content": [
      "老根嫩茎，黄花绿叶。",
      "香积有馀，齑缸总摄。"
    ]
  },
  {
    "id": "e647d10f0153e13e0c6852ec9270f199",
    "title": "茼蒿",
    "authorName": "成鹫",
    "authorId": "e647d10f0153e13e52c51893f3144cef",
    "dynasty": "明",
    "content": [
      "差比菊英，宁同萧艾。",
      "味荐盘中，香生物外。"
    ]
  },
  {
    "id": "e647d10f0153e13e5aa221c4693073d7",
    "title": "萧子志三多忧为病书来问药答此",
    "authorName": "成鹫",
    "authorId": "e647d10f0153e13e52c51893f3144cef",
    "dynasty": "明",
    "content": [
      "蜉蝣命短，龟鹤日长。",
      "修夭一辙，古今同忙。"
    ]
  },
  {
    "id": "e647d10f0153e13e5aa221c4ac94762e",
    "title": "萧子志三多忧为病书来问药答此",
    "authorName": "成鹫",
    "authorId": "e647d10f0153e13e52c51893f3144cef",
    "dynasty": "明",
    "content": [
      "时时相见，云水无乡。",
      "守尔沉寂，任世雌黄。"
    ]
  },
  {
    "id": "e647d10f0153e13e5aa221c4309a4f25",
    "title": "萧子志三多忧为病书来问药答此",
    "authorName": "成鹫",
    "authorId": "e647d10f0153e13e52c51893f3144cef",
    "dynasty": "明",
    "content": [
      "彼岸有涯，我心无极。",
      "寂寂幽居，万念俱息。"
    ]
  },
  {
    "id": "e647d10f0153e13e02b9717cbf35063e",
    "title": "梦入深山题诗六句醒而足之",
    "authorName": "成鹫",
    "authorId": "e647d10f0153e13e52c51893f3144cef",
    "dynasty": "明",
    "content": [
      "自笑半生坐井，今日始离人境。",
      "虽非员峤方壶，也是孤峰绝顶。",
      "人偷名去不追，天送闲来便领。",
      "分明一段奇缘，却被钟声唤醒。"
    ]
  },
  {
    "id": "e647d10f01725a6421d43bb585a02675",
    "title": "丹阳湖",
    "authorName": "陈叔绍",
    "authorId": "e647d10f01725a64d1457b72d1457b72",
    "dynasty": "明",
    "content": [
      "积水涵太虚，一望何弥弥。",
      "风澜漾轻縠，霞光映文绮。",
      "遥山鸟外横，孤棹沙边舣。",
      "渔家夜语声，深在芦花里。"
    ]
  },
  {
    "id": "e647d10f017975107f62481ef8862192",
    "title": "吊达奚司空次苏应机原韵",
    "authorName": "陈仕俊",
    "authorId": "e647d10f01797510d1457b72d1457b72",
    "dynasty": "明",
    "content": [
      "岂知流落送生涯，肠断归帆去转赊。",
      "晓望可堪迷旧国，夜台谁信是真家。",
      "精魂已化三生石，幽恨还成百结花。",
      "并与胥涛同积忿，海门朝夕自声嗟。"
    ]
  },
  {
    "id": "e647d10f017975107f62481e98c2d172",
    "title": "吊达奚司空次苏应机原韵",
    "authorName": "陈仕俊",
    "authorId": "e647d10f01797510d1457b72d1457b72",
    "dynasty": "明",
    "content": [
      "海国东南自一涯，故乡何处梦中赊。",
      "只应肠断无归路，却有游魂得到家。",
      "仙骨已看成槁木，世缘真信是空花。",
      "惟馀手植波罗树，叶叶风吹自怨嗟。"
    ]
  },
  {
    "id": "e647d10f017975107f62481e2e6473ae",
    "title": "吊达奚司空次苏应机原韵",
    "authorName": "陈仕俊",
    "authorId": "e647d10f01797510d1457b72d1457b72",
    "dynasty": "明",
    "content": [
      "真成芳草落天涯，谁念王孙信息赊。",
      "狐首自难忘故国，猿肠空断忆还家。",
      "游魂缥缈随风叶，冷泪斓斑散雨花。",
      "千载越裳重译使，摩挲谁不为兴嗟。"
    ]
  },
  {
    "id": "e647d10f01afc3540793d75d9a362c9d",
    "title": "咏从化景三首",
    "authorName": "黎邦璘",
    "authorId": "e647d10f01afc354d1457b72d1457b72",
    "dynasty": "明",
    "content": [
      "仙媛昔餐霞，依止此山曲。",
      "不见承鸾踪，空馀春草绿。"
    ]
  },
  {
    "id": "e647d10f01afc3540793d75dc66ff674",
    "title": "咏从化景三首",
    "authorName": "黎邦璘",
    "authorId": "e647d10f01afc354d1457b72d1457b72",
    "dynasty": "明",
    "content": [
      "衣冠盛五岭，高山奠南服。",
      "五指出层云，岧岧翠相簇。"
    ]
  },
  {
    "id": "e647d10f01afc3540793d75da965df5b",
    "title": "咏从化景三首",
    "authorName": "黎邦璘",
    "authorId": "e647d10f01afc354d1457b72d1457b72",
    "dynasty": "明",
    "content": [
      "孤村临野渡，轻烟罥前渚。",
      "借问往来人，孰是停桡处。"
    ]
  },
  {
    "id": "e647d10f01c37e3a92428b16d9752963",
    "title": "为傅本荣令器启蒙学书作",
    "authorName": "陈繗",
    "authorId": "e647d10f01c37e3ad1457b72d1457b72",
    "dynasty": "明",
    "content": [
      "山下泉初出，涓涓漱石流。",
      "污泥沉涧底，活水有源头。",
      "河海汪汪日，鱼龙跃跃秋。",
      "个中能变化，霄汉任遨游。"
    ]
  },
  {
    "id": "e647d10f01c37e3a0f0d43ef1fc569bf",
    "title": "晚归",
    "authorName": "陈繗",
    "authorId": "e647d10f01c37e3ad1457b72d1457b72",
    "dynasty": "明",
    "content": [
      "云外横归鸟，松梢挂落晖。",
      "一身轻似掷，双足疾如飞。",
      "客舍初明火，人家半掩扉。",
      "儿童笑相问，底事此时归。"
    ]
  },
  {
    "id": "e647d10f01c37e3ac84e3cbb281f50eb",
    "title": "与李秀士",
    "authorName": "陈繗",
    "authorId": "e647d10f01c37e3ad1457b72d1457b72",
    "dynasty": "明",
    "content": [
      "介胄文章客，均为琼海人。",
      "交游萍水上，离别剑江滨。",
      "两地皆寻祖，孤舟各问津。",
      "何时重见面，依旧一乡亲。"
    ]
  },
  {
    "id": "e647d10f01c37e3a7dcf9ccf4342d76b",
    "title": "送别三首",
    "authorName": "陈繗",
    "authorId": "e647d10f01c37e3ad1457b72d1457b72",
    "dynasty": "明",
    "content": [
      "雨雪正纷纷，相看欲断魂。",
      "绨袍犹恋恋，征袂已翻翻。",
      "秋色鹤山月，春空马岭云。",
      "知君怀我处，便是我思君。"
    ]
  },
  {
    "id": "e647d10f01c37e3a7dcf9ccfeeb7781c",
    "title": "送别三首",
    "authorName": "陈繗",
    "authorId": "e647d10f01c37e3ad1457b72d1457b72",
    "dynasty": "明",
    "content": [
      "出处有时节，行藏无定期。",
      "游踪何落落，归路莫迟迟。",
      "璞玉还堪琢，骊珠不可遗。",
      "要将怀素宝，售此盛明时。"
    ]
  },
  {
    "id": "e647d10f01c37e3a7dcf9ccfd4f10199",
    "title": "送别三首",
    "authorName": "陈繗",
    "authorId": "e647d10f01c37e3ad1457b72d1457b72",
    "dynasty": "明",
    "content": [
      "南北东西路，驱驰秋复春。",
      "十年孤苦客，万里一归人。",
      "屋宇皆非旧，襟怀亦自新。",
      "到家何事好，惟有弟兄亲。"
    ]
  },
  {
    "id": "e647d10f01c37e3af182e68b4500b9d3",
    "title": "送彭孔明膺荐入京",
    "authorName": "陈繗",
    "authorId": "e647d10f01c37e3ad1457b72d1457b72",
    "dynasty": "明",
    "content": [
      "携手上离亭，江山总是情。",
      "雨馀花色重，风细柳烟轻。",
      "出匣双龙奋，横空一鹤鸣。",
      "独怜今日酒，犹自为君倾。"
    ]
  },
  {
    "id": "e647d10f01c37e3ac0a36cd7a0bb4b66",
    "title": "月夜乘舟",
    "authorName": "陈繗",
    "authorId": "e647d10f01c37e3ad1457b72d1457b72",
    "dynasty": "明",
    "content": [
      "云净江还净，风清月更清。",
      "芦花两岸阔，莲叶一舟轻。",
      "天影随波动，帆光带月行。",
      "流连闲兴尽，回棹已三更。"
    ]
  },
  {
    "id": "e647d10f01c37e3a010df533c54f930c",
    "title": "游山水",
    "authorName": "陈繗",
    "authorId": "e647d10f01c37e3ad1457b72d1457b72",
    "dynasty": "明",
    "content": [
      "山色连云断，霞光照水飞。",
      "浪奔船势疾，波阔橹声微。",
      "水鸟翔还集，江花密更稀。",
      "五湖灯景好，范蠡亦忘归。"
    ]
  },
  {
    "id": "e647d10f01c37e3a855219d3ac257f78",
    "title": "金陵有见",
    "authorName": "陈繗",
    "authorId": "e647d10f01c37e3ad1457b72d1457b72",
    "dynasty": "明",
    "content": [
      "金陵多好景，一见便繁华。",
      "杨柳三春态，芙蓉四季花。",
      "池涵云影布，楼得月轮斜。",
      "谁觉心中事，綦巾忆旧家。"
    ]
  },
  {
    "id": "e647d10f01c37e3a548e2895edef517c",
    "title": "封家书",
    "authorName": "陈繗",
    "authorId": "e647d10f01c37e3ad1457b72d1457b72",
    "dynasty": "明",
    "content": [
      "裁纸常忧短，修书不见长。",
      "写成一个字，断尽九回肠。",
      "言语何亲切，缄封自谨防。",
      "几多心下事，都在个中藏。"
    ]
  },
  {
    "id": "e647d10f01c37e3aa62ac82f753463ad",
    "title": "海天春晓十首",
    "authorName": "陈繗",
    "authorId": "e647d10f01c37e3ad1457b72d1457b72",
    "dynasty": "明",
    "content": [
      "山外无山只有天，天光常在未明先。",
      "阳春到处增和气，瘴蔼开时起瑞烟。",
      "绿树经年迟落叶，花村无雪早耕田。",
      "居民乐得东风暖，总把单衣换木棉。"
    ]
  },
  {
    "id": "e647d10f01c37e3aa62ac82fe530af14",
    "title": "海天春晓十首",
    "authorName": "陈繗",
    "authorId": "e647d10f01c37e3ad1457b72d1457b72",
    "dynasty": "明",
    "content": [
      "大地春回大海中，韶华不与异乡同。",
      "林椰叶老无穷碧，海漆花娇别样红。",
      "钟鼓响低千瘴月，客船牵动五更风。",
      "平明纵步琼台看，描画丹青四面通。"
    ]
  },
  {
    "id": "e647d10f01c37e3aa62ac82f92b885a3",
    "title": "海天春晓十首",
    "authorName": "陈繗",
    "authorId": "e647d10f01c37e3ad1457b72d1457b72",
    "dynasty": "明",
    "content": [
      "一岛南来地脉长，东风文物晓青苍。",
      "绛唇微罩槟榔醉，螺髻斜簪茉莉香。",
      "巢鸟乍惊桑土湿，卧龙初起海云忙。",
      "梅梢尚有婵娟月，分得馀光过短墙。"
    ]
  },
  {
    "id": "e647d10f01c37e3aa62ac82f29b3ac22",
    "title": "海天春晓十首",
    "authorName": "陈繗",
    "authorId": "e647d10f01c37e3ad1457b72d1457b72",
    "dynasty": "明",
    "content": [
      "特颁鸾诰到天涯，带得春阳着物华。",
      "曲径暖风医病草，满林香雨吐奇花。",
      "七洲波静鳌山耸，五指天开鸟道斜。",
      "榆柳阴中烟雾曙，数声鸡犬野人家。"
    ]
  },
  {
    "id": "e647d10f01c37e3aa62ac82f7f28868b",
    "title": "海天春晓十首",
    "authorName": "陈繗",
    "authorId": "e647d10f01c37e3ad1457b72d1457b72",
    "dynasty": "明",
    "content": [
      "环海生黎半熟黎，一声犬吠一声鸡。",
      "雨馀红槿先春吐，露里黄茅向晓低。",
      "拾翠满溪无鸟迹，蹈青随处有霜蹄。",
      "熙熙总向阳春化，来自东南北与西。"
    ]
  },
  {
    "id": "e647d10f01c37e3aa62ac82fe8e42931",
    "title": "海天春晓十首",
    "authorName": "陈繗",
    "authorId": "e647d10f01c37e3ad1457b72d1457b72",
    "dynasty": "明",
    "content": [
      "鹭车飞下遍南州，趁晓春光总胜游。",
      "杨柳风中金勒马，桃花浪里木兰舟。",
      "山因日出收残照，江为潮来向上流。",
      "民族与时俱一变，也应海屋又添筹。"
    ]
  },
  {
    "id": "e647d10f01c37e3aa62ac82f8a653c51",
    "title": "海天春晓十首",
    "authorName": "陈繗",
    "authorId": "e647d10f01c37e3ad1457b72d1457b72",
    "dynasty": "明",
    "content": [
      "海不扬波风不号，太平光景满江皋。",
      "陶公东下清流远，婺母南来碧嶂高。",
      "春酿小糟翻鸭脚，晓寒单袷褪鹅毛。",
      "明时更喜多人杰，一破天荒尽白袍。"
    ]
  },
  {
    "id": "e647d10f01c37e3aa62ac82f6991296c",
    "title": "海天春晓十首",
    "authorName": "陈繗",
    "authorId": "e647d10f01c37e3ad1457b72d1457b72",
    "dynasty": "明",
    "content": [
      "火轮初出照寒微，茅屋齐开白板扉。",
      "傍晓江山偏有色，向阳花木倍生辉。",
      "游蜂课蜜纷纷去，乳燕离巢数数飞。",
      "愿得东君长自在，临风不用听催归。"
    ]
  },
  {
    "id": "e647d10f01c37e3aa62ac82f825c7ce3",
    "title": "海天春晓十首",
    "authorName": "陈繗",
    "authorId": "e647d10f01c37e3ad1457b72d1457b72",
    "dynasty": "明",
    "content": [
      "使节来时岛上春，玉骢嘶晓自行巡。",
      "薰风振起炎蒸地，和气嘘回冻馁民。",
      "千里讴歌千载遇，一年光景一时新。",
      "天工却也资寅亮，高慕春台在海滨。"
    ]
  },
  {
    "id": "e647d10f01c37e3aa62ac82ffd4bda7c",
    "title": "海天春晓十首",
    "authorName": "陈繗",
    "authorId": "e647d10f01c37e3ad1457b72d1457b72",
    "dynasty": "明",
    "content": [
      "地连沧海海连天，春日朝来得最先。",
      "千里山河开曙色，几家渔火起新烟。",
      "槟榔树底无源水，布谷声中小熟田。",
      "读罢小窗犹不寐，寒襟顿觉暖如绵。"
    ]
  },
  {
    "id": "e647d10f01c37e3ae6a2c0c549201751",
    "title": "海南风景",
    "authorName": "陈繗",
    "authorId": "e647d10f01c37e3ad1457b72d1457b72",
    "dynasty": "明",
    "content": [
      "琼台十县与三州，屹立南溟抗百流。",
      "水接扶桑先得日，山逢寒露未惊秋。",
      "云横婺母堆双髻，雾散陶公出一头。",
      "只道瀛洲登未得，不知身已在瀛洲。"
    ]
  },
  {
    "id": "e647d10f01c37e3ab436167016176a30",
    "title": "响水桥",
    "authorName": "陈繗",
    "authorId": "e647d10f01c37e3ad1457b72d1457b72",
    "dynasty": "明",
    "content": [
      "响水桥头响水桥，苍龙高卧白云霄。",
      "半滩涌激骊珠碎，几曲潺湲凤律调。",
      "周道南来平似砥，馀波东下直通潮。",
      "登临漫把相如笔，此去升仙竟不遥。"
    ]
  },
  {
    "id": "e647d10f01c37e3a1ff6c138d5929936",
    "title": "计氏耕乐",
    "authorName": "陈繗",
    "authorId": "e647d10f01c37e3ad1457b72d1457b72",
    "dynasty": "明",
    "content": [
      "湖上园林深更深，烟霞不与世浮沉。",
      "山中禾黍有年岁，物外乾坤无古今。",
      "春雨一犁莘氏野，蒸风三弄有虞琴。",
      "时来伊尹翻肽起，尧舜君民是此心。"
    ]
  },
  {
    "id": "e647d10f01c37e3aac045451f84847c9",
    "title": "琼台春晓",
    "authorName": "陈繗",
    "authorId": "e647d10f01c37e3ad1457b72d1457b72",
    "dynasty": "明",
    "content": [
      "海环四表一州中，春早壶天景趣同。",
      "枯草碧回前度色，好花娇胜往年红。",
      "岚开已见扶桑日，海晏应无飓母风。",
      "独有宪台豪迈客，阳春高调韵摩空。"
    ]
  },
  {
    "id": "e647d10f01c37e3a240fcc62fcee0e0f",
    "title": "明伦集胜",
    "authorName": "陈繗",
    "authorId": "e647d10f01c37e3ad1457b72d1457b72",
    "dynasty": "明",
    "content": [
      "彝伦明处日星光，光景熙然道义场。",
      "肄雅歌风周礼乐，董醇贾茂汉文章。",
      "宏开讲席来鳣兆，师济青衿列雁行。",
      "蚤晚升堂皆入室，贤才端的胜虞唐。"
    ]
  },
  {
    "id": "e647d10f01c37e3acdc9cbfca2274f6a",
    "title": "文庙仰高",
    "authorName": "陈繗",
    "authorId": "e647d10f01c37e3ad1457b72d1457b72",
    "dynasty": "明",
    "content": [
      "大明高起大明宫，万世规柍万国同。",
      "数仞门墙宵汉上，几声钟鼓雨烟中。",
      "欲登堂陛窥宗庙，似蹑楷梯上太空。",
      "此曰弥高还共仰，独惭卓尔隔帘栊。"
    ]
  },
  {
    "id": "e647d10f01c37e3a4aa8395fa3a23db2",
    "title": "云路春风",
    "authorName": "陈繗",
    "authorId": "e647d10f01c37e3ad1457b72d1457b72",
    "dynasty": "明",
    "content": [
      "云路门头泮沼东，东君到处总春融。",
      "咏归曾点行边趣，暖入光庭座上风。",
      "绕阁玲珑扬晓铎，满门桃李蔼芳丛。",
      "文衿济济闲来往，万里青云一路通。"
    ]
  },
  {
    "id": "e647d10f01c37e3a982c0ea691649a0b",
    "title": "泮池秋月",
    "authorName": "陈繗",
    "authorId": "e647d10f01c37e3ad1457b72d1457b72",
    "dynasty": "明",
    "content": [
      "半璧池中月一天，波光月色两婵娟。",
      "兔穿云破冰壶泄，鱼跃萍开宝镜悬。",
      "桂影飘飘侵赋笔，芹香采采照书毡。",
      "夜深想到观澜处，洙泗源头在眼前。"
    ]
  },
  {
    "id": "e647d10f01c37e3adca96fa10e856f7c",
    "title": "书灯继晷",
    "authorName": "陈繗",
    "authorId": "e647d10f01c37e3ad1457b72d1457b72",
    "dynasty": "明",
    "content": [
      "白驹穿隙去骎骎，几点青灯竞寸阴。",
      "泰宇光中星耿耿，唔咿声里夜沉沉。",
      "匡衡壁破通昏晓，车胤萤飞映古今。",
      "展卷坐来高著目，分明照见圣贤心。"
    ]
  },
  {
    "id": "e647d10f01c37e3a6175604d4fd42347",
    "title": "春游柳陌",
    "authorName": "陈繗",
    "authorId": "e647d10f01c37e3ad1457b72d1457b72",
    "dynasty": "明",
    "content": [
      "荏冉韶光和暖天，紫骝嘶入绿杨烟。",
      "风流肯落张生后，雪咏曾居谢氏前。",
      "醉伴娇娆飞舞袖，静依睨皖听歌弦。",
      "殷勤为问程夫子，谁谓偷闲学少年。"
    ]
  },
  {
    "id": "e647d10f01c37e3a023eb4529c520d99",
    "title": "飞来寺二首",
    "authorName": "陈繗",
    "authorId": "e647d10f01c37e3ad1457b72d1457b72",
    "dynasty": "明",
    "content": [
      "崔嵬一寺上何穷，满眼烟光入梵宫。",
      "流水尽归空寂里，远山犹在有无中。",
      "六窗掩映猿啼日，半夜萧条鹤唳风。",
      "安得飞来却飞去，种些禾黍庆年丰。"
    ]
  },
  {
    "id": "e647d10f01c37e3a023eb452f4cec836",
    "title": "飞来寺二首",
    "authorName": "陈繗",
    "authorId": "e647d10f01c37e3ad1457b72d1457b72",
    "dynasty": "明",
    "content": [
      "岩下谁知别有天，个中俯仰趣无边。",
      "风轻云淡日长午，鸟语花香春自妍。",
      "耕凿每悬伊尹笠，赓歌时抚伯牙弦。",
      "悠悠此乐传身世，古往今来几许年。"
    ]
  },
  {
    "id": "e647d10f01c37e3af137379cb4ce0b79",
    "title": "度梅关",
    "authorName": "陈繗",
    "authorId": "e647d10f01c37e3ad1457b72d1457b72",
    "dynasty": "明",
    "content": [
      "步出群峰第一巅，远瞻碧宇自茫然。",
      "天寒惟有梅含雪，地迥曾无柳带烟。",
      "愈上愈高知峻绝，渐行渐至可攀缘。",
      "古今过往知多少，一二登临敢厌频。"
    ]
  },
  {
    "id": "e647d10f01c37e3a3c4d74191ec94b3c",
    "title": "过邳州",
    "authorName": "陈繗",
    "authorId": "e647d10f01c37e3ad1457b72d1457b72",
    "dynasty": "明",
    "content": [
      "邳州城外漏频催，星汉昭回曙色开。",
      "爆竹自惊残腊去，椒觞相贺早春来。",
      "风光近迫名园杏，乡信遥传驿路梅。",
      "国有圣君家有母，深恩未报思悠哉。"
    ]
  },
  {
    "id": "e647d10f01c37e3af80cbb92ef98930b",
    "title": "与吴先生",
    "authorName": "陈繗",
    "authorId": "e647d10f01c37e3ad1457b72d1457b72",
    "dynasty": "明",
    "content": [
      "白鹿堂前径草封，先生从此蹑遗踪。",
      "庐山近出文峰下，湖水平归学海中。",
      "半榻清风莲叶绿，一坛香雨杏花红。",
      "匡南莫道登科少，丹桂行看满月宫。"
    ]
  },
  {
    "id": "e647d10f01c37e3acf3576bd3b92ad8b",
    "title": "舟中偶书所见",
    "authorName": "陈繗",
    "authorId": "e647d10f01c37e3ad1457b72d1457b72",
    "dynasty": "明",
    "content": [
      "一叶孤舟寄此生，江流谁管重和轻。",
      "岸头日日躬腰走，水面时时挂杖行。",
      "出险惟凭帆转力，无风频听棹歌声。",
      "为他惆怅船头看，满眼烟波拨不平。"
    ]
  },
  {
    "id": "e647d10f01c37e3a176df3ee19960007",
    "title": "仪真江口舟阻风",
    "authorName": "陈繗",
    "authorId": "e647d10f01c37e3ad1457b72d1457b72",
    "dynasty": "明",
    "content": [
      "仪真江口夜停舟，天意如何太苦留。",
      "已放雪花迷客眼，更翻风浪打船头。",
      "一场清话闲消兴，几曲长歌莫改愁。",
      "好是上林春尚早，探花延我待时游。"
    ]
  },
  {
    "id": "e647d10f01c37e3a9a607d5667132918",
    "title": "和周凤斋见寄",
    "authorName": "陈繗",
    "authorId": "e647d10f01c37e3ad1457b72d1457b72",
    "dynasty": "明",
    "content": [
      "四灵七德独称良，周室岐山是故乡。",
      "文彩九苞震日焕，翱翔千仞海天长。",
      "时明栖老梧枝冷，春暖餐馀竹实香。",
      "正是文明真瑞应，五云深处好飞扬。"
    ]
  },
  {
    "id": "e647d10f01c37e3ab2109394c9bdc54e",
    "title": "五月江边待客不至",
    "authorName": "陈繗",
    "authorId": "e647d10f01c37e3ad1457b72d1457b72",
    "dynasty": "明",
    "content": [
      "净扫苍苔一径荒，卷帘寂寞欲斜阳。",
      "新蒲切就椰杯覆，香茗烹馀石鼎凉。",
      "渡口云归龙已去，行边烟渺鹤相忘。",
      "暮江惆怅空搔首，江水滔滔恨更长。"
    ]
  },
  {
    "id": "e647d10f01c37e3aa2982b71918c11e0",
    "title": "江湖胜览",
    "authorName": "陈繗",
    "authorId": "e647d10f01c37e3ad1457b72d1457b72",
    "dynasty": "明",
    "content": [
      "天南天北路悠悠，杖剑南来欲尽头。",
      "兰棹拨穿袁渚月，芒鞋踏破谢山秋。",
      "五湖风景归吟兴，三岛云烟放眼收。",
      "见说子瞻多汗漫，平生奇绝在兹游。"
    ]
  },
  {
    "id": "e647d10f01c37e3a30913c889592b36f",
    "title": "皇华胜境",
    "authorName": "陈繗",
    "authorId": "e647d10f01c37e3ad1457b72d1457b72",
    "dynasty": "明",
    "content": [
      "皇皇花木几江山，宪檄颁行肃众观。",
      "一骑长驱琼岛近，斗州历览海天宽。",
      "菁莪歌蔼文明盛，木铎声闻士尽欢。",
      "书社万间环里社，回看稚髻总衣冠。"
    ]
  },
  {
    "id": "e647d10f01c37e3af6589a834ba4c95c",
    "title": "金陵胜览二首",
    "authorName": "陈繗",
    "authorId": "e647d10f01c37e3ad1457b72d1457b72",
    "dynasty": "明",
    "content": [
      "一统山河万国恢，太平光景净氛埃。",
      "滋荣晓露金门树，披拂春风玉砌苔。",
      "万叠楼台平地起，九重宫阙倚天开。",
      "圣朝根本隆斯地，汉族重兴气运回。"
    ]
  },
  {
    "id": "e647d10f01c37e3af6589a8371f5aeb8",
    "title": "金陵胜览二首",
    "authorName": "陈繗",
    "authorId": "e647d10f01c37e3ad1457b72d1457b72",
    "dynasty": "明",
    "content": [
      "高皇建极紫金偎，玉宇琼楼夐绝埃。",
      "瑞长仙芝庭下草，艳铺宫锦砌边苔。",
      "龙盘虎踞山河壮，地久天长寿域开。",
      "此日臣民凝望处，一天云汉正昭回。"
    ]
  },
  {
    "id": "e647d10f01c37e3a92a6e6f8878117d9",
    "title": "初进南雍",
    "authorName": "陈繗",
    "authorId": "e647d10f01c37e3ad1457b72d1457b72",
    "dynasty": "明",
    "content": [
      "宫墙高大羡南雍，何幸来游负笈从。",
      "秋水芙蓉齐秀出，春城桃李尽芳浓。",
      "月斜正听堂前鼓，日暮无闻饭后钟。",
      "自笑不才逢际遇，朗吟聊破寂寥中。"
    ]
  },
  {
    "id": "e647d10f01c37e3a0a11e727d57c4c82",
    "title": "和教习林先生韵",
    "authorName": "陈繗",
    "authorId": "e647d10f01c37e3ad1457b72d1457b72",
    "dynasty": "明",
    "content": [
      "雅韵飘飘兴转赊，风流端合称诗家。",
      "春云影里生池草，夜雨香中吐笔花。",
      "美丽何殊辉旭日，清奇共赏绮天霞。",
      "愧将涓滴添沧海，万顷茫然岂有涯。"
    ]
  },
  {
    "id": "e647d10f01c37e3a9cef16df7122ecfa",
    "title": "奉和都台忧水患诗即次原韵",
    "authorName": "陈繗",
    "authorId": "e647d10f01c37e3ad1457b72d1457b72",
    "dynasty": "明",
    "content": [
      "牂牁遥接越江头，底事年来有横流。",
      "万顷桑田千里浪，三江烟雨一渔舟。",
      "浚川往迹嗟何在，播种无功恨未收。",
      "想见台端今禹稷，为尧兼得十分忧。"
    ]
  },
  {
    "id": "e647d10f01c37e3a9cef16df4a15f25d",
    "title": "奉和都台忧水患诗即次原韵",
    "authorName": "陈繗",
    "authorId": "e647d10f01c37e3ad1457b72d1457b72",
    "dynasty": "明",
    "content": [
      "结发曾期到白头，薄缘何苦早分休。",
      "夫妻不共人间老，儿女空遗客里愁。",
      "一枕香魂兰麝古，半生贤行藻蘋秋。",
      "伤心怕说伤心事，不觉沾襟有泪流。"
    ]
  },
  {
    "id": "e647d10f01c37e3ac87bde5fcc49ae9b",
    "title": "送廷宾先生分教璚台",
    "authorName": "陈繗",
    "authorId": "e647d10f01c37e3ad1457b72d1457b72",
    "dynasty": "明",
    "content": [
      "萍水相逢便眼青，又看离别出都城。",
      "北来圣主恩新沐，南去先生道已行。",
      "红落吴江枫叶冷，碧连秦树桂花清。",
      "悬知桃李花开处，一道春风直至琼。"
    ]
  },
  {
    "id": "e647d10f01c37e3ab7cadb5a5d6f324a",
    "title": "送林省祭还乡",
    "authorName": "陈繗",
    "authorId": "e647d10f01c37e3ad1457b72d1457b72",
    "dynasty": "明",
    "content": [
      "乌纱才见一冠峨，画鹢俄闻两棹歌。",
      "淮水北来开冻早，越山南去受春多。",
      "不须歧路萦新柳，好向家林养旧柯。",
      "榱桷栋梁均有用，棆才未必计如何。"
    ]
  },
  {
    "id": "e647d10f01c37e3ae7da52d6027a3968",
    "title": "上都帅题凤",
    "authorName": "陈繗",
    "authorId": "e647d10f01c37e3ad1457b72d1457b72",
    "dynasty": "明",
    "content": [
      "眼前何鸟不腥膻，竹食惟应凤所天。",
      "七德性灵知更善，九苞文交睹争先。",
      "不闻楚客夸尼父，雇感韶音舞舜弦。",
      "寄语群枭休讶笑，好从千仞看联翩。"
    ]
  },
  {
    "id": "e647d10f01c37e3a4a57a3529f30ac44",
    "title": "送别胡一斋同年还乡",
    "authorName": "陈繗",
    "authorId": "e647d10f01c37e3ad1457b72d1457b72",
    "dynasty": "明",
    "content": [
      "红杏春风丹桂秋，一天光彩两同游。",
      "舞衣耀彩君深慰，瞻衮趋朝我独留。",
      "载重殊恩江上舸，兴高归趁月边楼。",
      "梦魂一路从君去，直到苍山建水头。"
    ]
  },
  {
    "id": "e647d10f01c37e3a4a57a352c69a3856",
    "title": "送别胡一斋同年还乡",
    "authorName": "陈繗",
    "authorId": "e647d10f01c37e3ad1457b72d1457b72",
    "dynasty": "明",
    "content": [
      "点铁原来要作金，文章成器此生心。",
      "微名已著登科甲，薄职偏教入翰林。",
      "晓曙进参丹陛近，春风歌咏玉堂深。",
      "一官万里无他报，两字清高是好音。"
    ]
  },
  {
    "id": "e647d10f01c37e3ad43c59c1925e9573",
    "title": "送王汝学先生",
    "authorName": "陈繗",
    "authorId": "e647d10f01c37e3ad1457b72d1457b72",
    "dynasty": "明",
    "content": [
      "平生山斗仰斯文，讲席曾叨侍夜分。",
      "程雪已知深为酢，合颜岂必厚于蕡。",
      "蛟螭尚与云龙逐，驽马难追德骥群。",
      "快见拜恩荣任处，御炉香暖紫衣芬。"
    ]
  },
  {
    "id": "e647d10f01c37e3a19f2ef961caf4706",
    "title": "上分巡陈宪佥",
    "authorName": "陈繗",
    "authorId": "e647d10f01c37e3ad1457b72d1457b72",
    "dynasty": "明",
    "content": [
      "凛凛霜风振海山，炎荒无地不生寥。",
      "豺狼寂寞逃千里，厦屋帡幪托万间。",
      "纠纠武夫回壮气，纷纷寒士总欢颜。",
      "夜来翘首孤城月，分外光辉分外圆。"
    ]
  },
  {
    "id": "e647d10f01c37e3a2f31010e1279983e",
    "title": "挽丘医官二首",
    "authorName": "陈繗",
    "authorId": "e647d10f01c37e3ad1457b72d1457b72",
    "dynasty": "明",
    "content": [
      "杏林春色总成非，满地飞花客到稀。",
      "医国谩劳怀远志，去家无复忆当归。",
      "火残文武时空炭，剂减君臣昼掩扉。",
      "寂寞不堪松下问，寒云深锁暮山晖。"
    ]
  },
  {
    "id": "e647d10f01c37e3a2f31010efb4dd487",
    "title": "挽丘医官二首",
    "authorName": "陈繗",
    "authorId": "e647d10f01c37e3ad1457b72d1457b72",
    "dynasty": "明",
    "content": [
      "西风拂面些歌成，魂去难招易怆情。",
      "沿径落花怜往迹，满林啼鸟吊诗名。",
      "一官乌帽空留影，三尺红罗痛写旌。",
      "遂使旧游伤感处，歌传薤露泪沾缨。"
    ]
  },
  {
    "id": "e647d10f01c37e3aa5687e4cb54d8821",
    "title": "送邢大舍人二首",
    "authorName": "陈繗",
    "authorId": "e647d10f01c37e3ad1457b72d1457b72",
    "dynasty": "明",
    "content": [
      "严翁名望重乌台，公子于今始一来。",
      "万里风霜追远迹，五湖风景动遗哀。",
      "凤雏共识文明瑞，乔梓谁非世用材。",
      "归去省亲思报国，拜恩还拟上蓬莱。"
    ]
  },
  {
    "id": "e647d10f01c37e3aa5687e4c597611ab",
    "title": "送邢大舍人二首",
    "authorName": "陈繗",
    "authorId": "e647d10f01c37e3ad1457b72d1457b72",
    "dynasty": "明",
    "content": [
      "星光南极见天中，啸傲湖山畅惠风。",
      "此日献图无俗客，当年同甲尽名公。",
      "气钟乔岳身常健，眼放长空兴不穷。",
      "借问先生吟醉后，曾忘昭代有夔龙。"
    ]
  },
  {
    "id": "e647d10f01c37e3ad05f6ee61a02a34a",
    "title": "上太守二首",
    "authorName": "陈繗",
    "authorId": "e647d10f01c37e3ad1457b72d1457b72",
    "dynasty": "明",
    "content": [
      "帘卷春风化日长，鼠牙无事到黄堂。",
      "月明沧海珠还浦，雨过青山虎渡江。",
      "五裤兴歌舆颂遍，两岐吐秀麦花香。",
      "我来肩息甘棠下，借得馀阴一夕凉。"
    ]
  },
  {
    "id": "e647d10f01c37e3ad05f6ee6666431c5",
    "title": "上太守二首",
    "authorName": "陈繗",
    "authorId": "e647d10f01c37e3ad1457b72d1457b72",
    "dynasty": "明",
    "content": [
      "四境弦歌处处扬，熙熙千里总春阳。",
      "安人每展经纶手，忧国还披铁石肠。",
      "日永蒲鞭空示辱，风清麦陇有馀香。",
      "夜来试看城头月，也得寒微一借光。"
    ]
  },
  {
    "id": "e647d10f01c37e3a91606b24ff6c3d80",
    "title": "哀朱先生",
    "authorName": "陈繗",
    "authorId": "e647d10f01c37e3ad1457b72d1457b72",
    "dynasty": "明",
    "content": [
      "先生耳目最聪明，年少群中一俊英。",
      "学步儒门才得路，修文鬼录已登名。",
      "丰城尘起龙泉暗，华表云归鹤梦惊。",
      "惆怅南窗勤苦处，凄凄夜雨吊寒檠。"
    ]
  },
  {
    "id": "e647d10f01c37e3abb01ac22a208e2f1",
    "title": "碧挑红杏",
    "authorName": "陈繗",
    "authorId": "e647d10f01c37e3ad1457b72d1457b72",
    "dynasty": "明",
    "content": [
      "狄公门下孔坛中，化雨何殊发育功。",
      "天上种时和露碧，日边栽处倚云红。",
      "叶残始见柯成实，花好都知色是空。",
      "造物原来有真宰，芙蓉江上任东风。"
    ]
  },
  {
    "id": "e647d10f01c37e3a7591b1dda8602da7",
    "title": "早朝谢恩即事",
    "authorName": "陈繗",
    "authorId": "e647d10f01c37e3ad1457b72d1457b72",
    "dynasty": "明",
    "content": [
      "玉河桥畔夜将阑，流水声中月半弯。",
      "几曲清歌赓乐府，一天光景净尘寰。",
      "六龙驾下丹霄近，五凤楼前玉笋班。",
      "共拜丹墀瞻咫尺，感恩犹恐报恩难。"
    ]
  },
  {
    "id": "e647d10f01c37e3aa62bbcc4ebbae994",
    "title": "燕都偶成",
    "authorName": "陈繗",
    "authorId": "e647d10f01c37e3ad1457b72d1457b72",
    "dynasty": "明",
    "content": [
      "乐育英才迈汉雍，独怜浮迹抗尘容。",
      "惊寒雁阵声初断，入夜鲈鱼味至浓。",
      "吹透邻墙三弄笛，撞开窗户五更钟。",
      "晓来又向金台看，满目云山似梦中。"
    ]
  },
  {
    "id": "e647d10f01c37e3a9dfbf5254a457c0e",
    "title": "送冯叔贵注选还乡",
    "authorName": "陈繗",
    "authorId": "e647d10f01c37e3ad1457b72d1457b72",
    "dynasty": "明",
    "content": [
      "璧池秋水正漫漫，流出都门送木兰。",
      "两袖香风辞柏府，一枝桃李属天官。",
      "腾身已许云霄近，回首休嗟道路难。",
      "君去忍分瓜与葛，连茹应在拔茅端。"
    ]
  },
  {
    "id": "e647d10f01c37e3a922476169f34fb15",
    "title": "文林别意送赖廷英赴贡",
    "authorName": "陈繗",
    "authorId": "e647d10f01c37e3ad1457b72d1457b72",
    "dynasty": "明",
    "content": [
      "泮宫门下祖筵间，话到平生别却难。",
      "连袂采芹春水暖，对窗观史夜灯寒。",
      "鸿飞岂信同遵陆，豹变宁知更长斑。",
      "为虎为龙从此去，不须瞻恋旧江山。"
    ]
  },
  {
    "id": "e647d10f01c37e3afe9e06fe823203d9",
    "title": "送交三首",
    "authorName": "陈繗",
    "authorId": "e647d10f01c37e3ad1457b72d1457b72",
    "dynasty": "明",
    "content": [
      "云满征袍霜满巾，恼离人处送离人。",
      "桥门流水寒生冻，客路凄风恨起尘。",
      "桃叶歌残前渡晚，桄榔烟暖故园春。",
      "临舆无奈分连袂，只恐儒毡冷席珍。"
    ]
  },
  {
    "id": "e647d10f01c37e3afe9e06fe06774aa1",
    "title": "送交三首",
    "authorName": "陈繗",
    "authorId": "e647d10f01c37e3ad1457b72d1457b72",
    "dynasty": "明",
    "content": [
      "谁云矮屋负长材，才在儒林拔萃来。",
      "孔孟文章充肺腑，伊周事业满胚胎。",
      "朝阳海上倾葵藿，霖雨天边被草莱。",
      "萍水有源沾丽泽，不妨诗酒共徘徊。"
    ]
  },
  {
    "id": "e647d10f01c37e3afe9e06fec2642889",
    "title": "送交三首",
    "authorName": "陈繗",
    "authorId": "e647d10f01c37e3ad1457b72d1457b72",
    "dynasty": "明",
    "content": [
      "白雪歌成雪满街，送君遥出凤凰台。",
      "萍飘水面聚还散，梅抱春心舒未开。",
      "马勒暂依庾岭表，骊珠难没海天涯。",
      "眼前钓得金鳌者，多自橘门跳出来。"
    ]
  },
  {
    "id": "e647d10f01c37e3a5303ca910bc9a95f",
    "title": "寓金陵寄家书",
    "authorName": "陈繗",
    "authorId": "e647d10f01c37e3ad1457b72d1457b72",
    "dynasty": "明",
    "content": [
      "乡里人归我未归，家书一纸寄阿谁。",
      "砚中滴泪浓磨墨，笔下伤心乱写诗。",
      "梦到北堂惟母接，望穿南极只天知。",
      "此书莫向堂前读，灵爽如闻也痛悲。"
    ]
  },
  {
    "id": "e647d10f01c37e3aada1532ad9a50578",
    "title": "赠锦衣卫千户",
    "authorName": "陈繗",
    "authorId": "e647d10f01c37e3ad1457b72d1457b72",
    "dynasty": "明",
    "content": [
      "冠世英雄继世勋，京都丰采孰如君。",
      "剑横杀气冲牛斗，戈耀秋光破阵云。",
      "兵甲胸中驰万马，貔貅门下拥千军。",
      "麒麟阁上传消息，竹帛名高四海闻。"
    ]
  },
  {
    "id": "e647d10f01c37e3aada1532a5d665c7f",
    "title": "赠锦衣卫千户",
    "authorName": "陈繗",
    "authorId": "e647d10f01c37e3ad1457b72d1457b72",
    "dynasty": "明",
    "content": [
      "气宇轩昂大丈夫，世家何愧执金吾。",
      "垂勋烨烨昭光烈，威武桓桓振帝都。",
      "万马无声听号令，三军奉法任招呼。",
      "圣明昼日来三接，会见康侯赞庙谟。"
    ]
  },
  {
    "id": "e647d10f01c37e3a54bac33e1b4ee74c",
    "title": "送省祭官还乡",
    "authorName": "陈繗",
    "authorId": "e647d10f01c37e3ad1457b72d1457b72",
    "dynasty": "明",
    "content": [
      "风雪劳劳半世形，喜闻公事了公庭。",
      "衣冠晓出披香殿，祖席睛开折柳亭。",
      "仕跳往来云外鸟，人生离合水中萍。",
      "孝亲拜祖须回首，犹有忠君志未宁。"
    ]
  },
  {
    "id": "e647d10f01c37e3a54bac33eb57345fd",
    "title": "送省祭官还乡",
    "authorName": "陈繗",
    "authorId": "e647d10f01c37e3ad1457b72d1457b72",
    "dynasty": "明",
    "content": [
      "江东城阙楚江东，几度霜华阅历中。",
      "头角已看今日变，衣冠不与旧时同。",
      "乌龙潭上三秋月，白鹭洲边一棹风。",
      "归去为家来为国，亲恩难掩主恩隆。"
    ]
  },
  {
    "id": "e647d10f01c37e3a548571d801abe047",
    "title": "土舍王义官哀挽",
    "authorName": "陈繗",
    "authorId": "e647d10f01c37e3ad1457b72d1457b72",
    "dynasty": "明",
    "content": [
      "抚济黎民日已昏，馀光留得照乾坤。",
      "一林风雨寒英气，三岛云烟惨梦魂。",
      "高义堂堂天地久，芳名蔼蔼菊松存。",
      "遗孤永抱终天恨，我亦悲歌洒泪痕。"
    ]
  },
  {
    "id": "e647d10f01c37e3a74051b0b35443fa1",
    "title": "黄大理佥宪广西赠行",
    "authorName": "陈繗",
    "authorId": "e647d10f01c37e3ad1457b72d1457b72",
    "dynasty": "明",
    "content": [
      "法星飞上五云端，烜赫威光照胆寒。",
      "圣主特崇纲纪任，远人争睹士师官。",
      "九秋风月双龙剑，万里乾坤一豸冠。",
      "从此桂天清似洗，更无烟气起林峦。"
    ]
  },
  {
    "id": "e647d10f01c37e3a7d9b03b482bfd812",
    "title": "悼亡四首",
    "authorName": "陈繗",
    "authorId": "e647d10f01c37e3ad1457b72d1457b72",
    "dynasty": "明",
    "content": [
      "宦游千里远相从，自是生同死亦同。",
      "比翼高飞天外鸟，连枝深结径边丛。",
      "烟沉古匣梅窗冷，尘掩遗编蕙帐空。",
      "此日孤儿多感恨，建江江水正流东。"
    ]
  },
  {
    "id": "e647d10f01c37e3a7d9b03b466f3b767",
    "title": "悼亡四首",
    "authorName": "陈繗",
    "authorId": "e647d10f01c37e3ad1457b72d1457b72",
    "dynasty": "明",
    "content": [
      "朱弦愁绝破瑶琴，流水无声恨转深。",
      "鸾凤楼空春寂寂，鸳鸯瓦冷夜沉沉。",
      "半生懿行传闺阃，千古遗风惨士林。",
      "除却一经文与史，更无遗子满籯金。"
    ]
  },
  {
    "id": "e647d10f01c37e3a7d9b03b4d152f996",
    "title": "悼亡四首",
    "authorName": "陈繗",
    "authorId": "e647d10f01c37e3ad1457b72d1457b72",
    "dynasty": "明",
    "content": [
      "数尺朱弦系玉琴，琴亡弦绝两难禁。",
      "离鸾有恨佳期隔，流水无声古调沉。",
      "鲍叔永遗钟子意，相如应负卓文心。",
      "可怜玄鹤庭前舞，犹恋当时再奏音。"
    ]
  },
  {
    "id": "e647d10f01c37e3a7d9b03b4d3951a65",
    "title": "悼亡四首",
    "authorName": "陈繗",
    "authorId": "e647d10f01c37e3ad1457b72d1457b72",
    "dynasty": "明",
    "content": [
      "排田回首泪垂膺，造物于人总不情。",
      "堪叹世衰交道丧，更悲邦殄哲人倾。",
      "数言已作终天诀，寸步何缘觉旧声。",
      "生死交情如不负，敢书心事告幽冥。"
    ]
  },
  {
    "id": "e647d10f01c37e3a1305f43d6750bcda",
    "title": "挽友二首",
    "authorName": "陈繗",
    "authorId": "e647d10f01c37e3ad1457b72d1457b72",
    "dynasty": "明",
    "content": [
      "闻君凶讣我填膺，从此无缘话旧情。",
      "天上忽乘箕尾去，人间俄叹栋梁倾。",
      "高山寥落阳春句，流水潺湲夕照声。",
      "可惜哲人今已矣，几回挥泪洒苍冥。"
    ]
  },
  {
    "id": "e647d10f01c37e3a1305f43d3c1efc7d",
    "title": "挽友二首",
    "authorName": "陈繗",
    "authorId": "e647d10f01c37e3ad1457b72d1457b72",
    "dynasty": "明",
    "content": [
      "望望龙门每愧膺，谁知一枕间交情。",
      "孤哀乏嗣号天泣，伤丧斯文泪雨倾。",
      "拨尽短琴中夜冷，梦回长笛半空声。",
      "追思杯酒闲谈处，风雨潇潇自晦冥。"
    ]
  },
  {
    "id": "e647d10f01c37e3aab19f30ac0c9ec51",
    "title": "挽徵士三首",
    "authorName": "陈繗",
    "authorId": "e647d10f01c37e3ad1457b72d1457b72",
    "dynasty": "明",
    "content": [
      "书剑飘飘老宿儒，铎声初歇听骊驹。",
      "花沾化雨香犹湿，人倚薰风醉欲扶。",
      "孔席夜寒千里梦，汉廷云护一双凫。",
      "人龙别后知何处，应作甘霖遍九区。"
    ]
  },
  {
    "id": "e647d10f01c37e3aab19f30aeaba6737",
    "title": "挽徵士三首",
    "authorName": "陈繗",
    "authorId": "e647d10f01c37e3ad1457b72d1457b72",
    "dynasty": "明",
    "content": [
      "英魂去去入昏衢，哀讣俄惊士大夫。",
      "拜命今才承宠诏，安人空未展宏谟。",
      "芳名藉藉嗟难泯，大志淹淹恨未舒。",
      "自古读书天不负，此言今日也成虚。"
    ]
  },
  {
    "id": "e647d10f01c37e3aab19f30a0111c826",
    "title": "挽徵士三首",
    "authorName": "陈繗",
    "authorId": "e647d10f01c37e3ad1457b72d1457b72",
    "dynasty": "明",
    "content": [
      "昨夜蟾光触少微，九泉何事卜幽栖。",
      "半生豪气秋山外，一枕仙魂夕照西。",
      "放鹤悠悠云水阔，遗珠渺渺海山低。",
      "那堪樽酒联诗处，花落花开鸟自啼。"
    ]
  },
  {
    "id": "e647d10f01c37e3aa2c4387f99483aca",
    "title": "忆亡妻及孩",
    "authorName": "陈繗",
    "authorId": "e647d10f01c37e3ad1457b72d1457b72",
    "dynasty": "明",
    "content": [
      "二十年来尔有家，相依才十四年华。",
      "二男春桂先零萼，四女秋阑始出芽。",
      "傍母眠时俄失母，有爷别后似无爷。",
      "啼饥号冷凭谁顾，尔独何心撒手耶。"
    ]
  },
  {
    "id": "e647d10f01c37e3ac704e7e78440572c",
    "title": "梦亡妻因感邵先生易数鸳帐情初洽鸾衾意已陈之句",
    "authorName": "陈繗",
    "authorId": "e647d10f01c37e3ad1457b72d1457b72",
    "dynasty": "明",
    "content": [
      "存殁只争三寸板，可怜隔断一生身。",
      "梦中相见还非见，醒后欲亲那得亲。",
      "鸳帐有情难再洽，鸾衾无意漫重陈。",
      "却惭前定先生数，翻作哀歌挽后人。"
    ]
  },
  {
    "id": "e647d10f01c37e3ace254695a2161cc4",
    "title": "又书梦",
    "authorName": "陈繗",
    "authorId": "e647d10f01c37e3ad1457b72d1457b72",
    "dynasty": "明",
    "content": [
      "死生离别各天涯，梦里又逢不在家。",
      "憔悴玉容无傅粉，半偏云鬓未簪花。",
      "出门迎我悲还喜，入室愁儿怨复嗟。",
      "料得英灵知我苦，顾家宁异旧时耶。"
    ]
  },
  {
    "id": "e647d10f01c37e3a57e8454e6f50796e",
    "title": "寓羊城寄弟",
    "authorName": "陈繗",
    "authorId": "e647d10f01c37e3ad1457b72d1457b72",
    "dynasty": "明",
    "content": [
      "母老居家我出疆，无妻无子总堪伤。",
      "阿兄疾病当危地，孩女伶仃托异乡。",
      "婢仆晓来无主唤，田园春去有谁忙。",
      "许多嘱付惟吾弟，一句言中泪两行。"
    ]
  },
  {
    "id": "e647d10f01c37e3a7fc770602fde06e1",
    "title": "萍水",
    "authorName": "陈繗",
    "authorId": "e647d10f01c37e3ad1457b72d1457b72",
    "dynasty": "明",
    "content": [
      "萍水秋风冷欲分，越仙难聚五羊群。",
      "太平桥外回潮早，远驿亭边醉日昏。",
      "葵藿影开青锁闼，羽林辉映大将军。",
      "悬知拜舞春台上，三祝嵩呼彻五云。"
    ]
  },
  {
    "id": "e647d10f01c37e3abda00c7374a052b5",
    "title": "自叙",
    "authorName": "陈繗",
    "authorId": "e647d10f01c37e3ad1457b72d1457b72",
    "dynasty": "明",
    "content": [
      "登科始信读书荣，教育殊恩出九重。",
      "父子总膺徵仕爵，妇姑同拜太君封。",
      "门迎化日文光焕，帘卷春风瑞气浓。",
      "孝足报亲忠报主，恩荣堂上拜雍容。"
    ]
  },
  {
    "id": "e647d10f01c37e3a8a4d42d483ebb7f3",
    "title": "代龚送友",
    "authorName": "陈繗",
    "authorId": "e647d10f01c37e3ad1457b72d1457b72",
    "dynasty": "明",
    "content": [
      "紫金山外柏台端，霜月同经一岁寒。",
      "仕路莫争迟速异，乡情偏觉别离难。",
      "迢迢驿路三千里，隐隐舟航十八滩。",
      "此日龙南暂回首，风云行见出泥蟠。"
    ]
  },
  {
    "id": "e647d10f01c37e3ac863916498a6066c",
    "title": "哭丘一成三首",
    "authorName": "陈繗",
    "authorId": "e647d10f01c37e3ad1457b72d1457b72",
    "dynasty": "明",
    "content": [
      "海岳钟生命世英，浑然才质自天成。",
      "文章应使出头避，诗句传看满座惊。",
      "回也眼前时立卓，鲤兮庭下正趋行。",
      "可怜造物无真宰，不与斯人假寿龄。"
    ]
  },
  {
    "id": "e647d10f01c37e3ac863916432c75d55",
    "title": "哭丘一成三首",
    "authorName": "陈繗",
    "authorId": "e647d10f01c37e3ad1457b72d1457b72",
    "dynasty": "明",
    "content": [
      "奉侍高堂迹久韬，半岩水石数间茅。",
      "润沾晓露苍苔滑，寒锁春云绿树高。",
      "映竹谩看鸡啄黍，隔林空听鸡鸣皋。",
      "溪桥回首斜阳外，路草凝烟共郁陶。"
    ]
  },
  {
    "id": "e647d10f01c37e3ac8639164be06fe3a",
    "title": "哭丘一成三首",
    "authorName": "陈繗",
    "authorId": "e647d10f01c37e3ad1457b72d1457b72",
    "dynasty": "明",
    "content": [
      "翠筠轩外日黄昏，倒屣寻居不见君。",
      "清庙暗疑收重器，白云空自锁衡门。",
      "诗坛几度吟风月，眉宇连宵入梦魂。",
      "孤馆觉来浑寂寞，茫茫心事向谁论。"
    ]
  },
  {
    "id": "e647d10f01c37e3aba616091d0621b18",
    "title": "端午代乡人会约",
    "authorName": "陈繗",
    "authorId": "e647d10f01c37e3ad1457b72d1457b72",
    "dynasty": "明",
    "content": [
      "兰汤一冼俗尘空，万众都归化日中。",
      "瑶草翠添争渡雨，锦莲香起乍晴风。",
      "枭羹不用当年贡，鱼腹难追自古忠。",
      "此日蒲觞谁不醉，乡歌几曲水流东。"
    ]
  },
  {
    "id": "e647d10f01c37e3a909d040a2bc5af93",
    "title": "送郡博陈先生秩满之京",
    "authorName": "陈繗",
    "authorId": "e647d10f01c37e3ad1457b72d1457b72",
    "dynasty": "明",
    "content": [
      "词源滚滚逐颓波，洙泗源流更若何。",
      "教本一心师道立，化行千里善人多。",
      "束脩不管资囊薄，章甫宁辞老鬓皤。",
      "此去赴都当益壮，不徒燕赵写悲歌。"
    ]
  },
  {
    "id": "e647d10f01c37e3a0fec2795d421b9e4",
    "title": "科甲登荣三首",
    "authorName": "陈繗",
    "authorId": "e647d10f01c37e3ad1457b72d1457b72",
    "dynasty": "明",
    "content": [
      "脱却青衣换绿袍，鸟纱巾子出头高。",
      "表陈黼座承恩渥，名著玉堂灿彩毫。",
      "鸾掖文章重声价，凤池出入尽英豪。",
      "书生一介如何幸，天上风云际有陶。"
    ]
  },
  {
    "id": "e647d10f01c37e3a0fec2795b7f5e27d",
    "title": "科甲登荣三首",
    "authorName": "陈繗",
    "authorId": "e647d10f01c37e3ad1457b72d1457b72",
    "dynasty": "明",
    "content": [
      "满城桃李动春风，三百衣冠一笑同。",
      "龙虎榜中增气象，琼林宴上列豪雄。",
      "宫花压帽天恩重，御苑颁衣日色融。",
      "拚醉不妨文字饮，唐虞嘉际总奇逢。"
    ]
  },
  {
    "id": "e647d10f01c37e3a0fec27957a4686e1",
    "title": "科甲登荣三首",
    "authorName": "陈繗",
    "authorId": "e647d10f01c37e3ad1457b72d1457b72",
    "dynasty": "明",
    "content": [
      "上托青天藉祖宗，半生劳计颇成功。",
      "读书自古原无负，有愿于今始得从。",
      "食禄幸沾新宠渥，衣冠不似旧仪容。",
      "故乡亲友如相问，只看胡甥即是侬。"
    ]
  },
  {
    "id": "e647d10f01c37e3af8ff1c96bc7847eb",
    "title": "读家兄近作谨次原韵",
    "authorName": "陈繗",
    "authorId": "e647d10f01c37e3ad1457b72d1457b72",
    "dynasty": "明",
    "content": [
      "关山迢递此心孚，烟景谁争任五湖。",
      "忧乐眼前尊酒共，别离江上片帆孤。",
      "鸿因避雪穿云去，鹗为横秋向日呼。",
      "此后桑榆收未晚，不须惆怅失东隅。"
    ]
  },
  {
    "id": "e647d10f01c37e3a72052cad3ae8fd3f",
    "title": "玩鹤子",
    "authorName": "陈繗",
    "authorId": "e647d10f01c37e3ad1457b72d1457b72",
    "dynasty": "明",
    "content": [
      "有鸟翩然寄迹幽，高人潇洒最相投。",
      "兴穷流水琴边韵，思入茶筵竹畔游。",
      "林棹几回芦渚晚，苏田二顷稻花秋。",
      "个中会得忘机处，千载依依任白头。"
    ]
  },
  {
    "id": "e647d10f01c37e3ac32f236c90a966c6",
    "title": "挽甥女死节",
    "authorName": "陈繗",
    "authorId": "e647d10f01c37e3ad1457b72d1457b72",
    "dynasty": "明",
    "content": [
      "谁人为死不悲伤，为汝悲来喜一场。",
      "若使命存身失节，不如肉腐骨犹香。",
      "夫君地下应含笑，亲戚人间莫断肠。",
      "且把柏舟诗一看，宛然千载见共姜。"
    ]
  },
  {
    "id": "e647d10f01c37e3ad8d7cb7f4dbb89d6",
    "title": "送梁大尹朝京三首",
    "authorName": "陈繗",
    "authorId": "e647d10f01c37e3ad1457b72d1457b72",
    "dynasty": "明",
    "content": [
      "明时海宴与河清，贤宰趋朝动远情。",
      "漠漠五云瞻帝阙，摇摇万里拥心旌。",
      "南园草绿金陵路，上苑花香锦绣城。",
      "想到会同称寿处，嵩呼万口两三声。"
    ]
  },
  {
    "id": "e647d10f01c37e3ad8d7cb7ffe813ce1",
    "title": "送梁大尹朝京三首",
    "authorName": "陈繗",
    "authorId": "e647d10f01c37e3ad1457b72d1457b72",
    "dynasty": "明",
    "content": [
      "梅雨晴时天日清，摘梅送旧觉酸情。",
      "绿槐影里行春酒，红槿花中驻晓旌。",
      "风月一航离海国，山河万里接皇城。",
      "悬知考绩功居最，平地春雷再一声。"
    ]
  },
  {
    "id": "e647d10f01c37e3ad8d7cb7f862fc2ed",
    "title": "送梁大尹朝京三首",
    "authorName": "陈繗",
    "authorId": "e647d10f01c37e3ad1457b72d1457b72",
    "dynasty": "明",
    "content": [
      "椰酒斟来玉色清，送君聊叙故乡情。",
      "鹦哥笼里频留语，舟子江中望去旌。",
      "星座有光腾玉陛，甘棠馀爱满琼城。",
      "也知此去官居要，骢马行高远寄声。"
    ]
  },
  {
    "id": "e647d10f01c37e3a18b0438c7ee21ff4",
    "title": "永慕",
    "authorName": "陈繗",
    "authorId": "e647d10f01c37e3ad1457b72d1457b72",
    "dynasty": "明",
    "content": [
      "膝下远来哀怨深，九泉恩爱几曾沉。",
      "休言眼底都无舜，须信鸟中尚有参。",
      "露湛雨濡千古泪，天长地久一生心。",
      "此身此外更谁慕，思慕亲时何处寻。"
    ]
  },
  {
    "id": "e647d10f01c37e3a399b26c3114ecb89",
    "title": "遇韦大尹",
    "authorName": "陈繗",
    "authorId": "e647d10f01c37e3ad1457b72d1457b72",
    "dynasty": "明",
    "content": [
      "别来屈指已三冬，萍水于今喜一逢。",
      "把酒更青平日眼，谭诗还赧旧时容。",
      "也知枳棘难栖凤，却怪松筠未化龙。",
      "明日江头又相别，云霄漠漠树重重。"
    ]
  },
  {
    "id": "e647d10f01c37e3a4499e26553d46b1b",
    "title": "送解户部还乡",
    "authorName": "陈繗",
    "authorId": "e647d10f01c37e3ad1457b72d1457b72",
    "dynasty": "明",
    "content": [
      "喜完公事出神京，也沐天边雨露荣。",
      "万里乾坤双眼阔，五湖风月一身轻。",
      "葡萄莫惜他乡醉，瓜葛还牵故国情。",
      "归去北窗且高卧，柴门长掩白云横。"
    ]
  },
  {
    "id": "e647d10f01c37e3abe43b2dc48b28c78",
    "title": "题吴氏流芳卷为魏韦作",
    "authorName": "陈繗",
    "authorId": "e647d10f01c37e3ad1457b72d1457b72",
    "dynasty": "明",
    "content": [
      "根本栽培岁月深，君家种德已成林。",
      "满堂桥梓增和气，绕砌芝兰弄晓阴。",
      "长养每从方寸地，荣华常奉九霄心。",
      "春风莫讶流芳远，根本栽培岁月深。"
    ]
  },
  {
    "id": "e647d10f01c37e3a2bba2cced020c084",
    "title": "次大尹弟晚归南渡韵",
    "authorName": "陈繗",
    "authorId": "e647d10f01c37e3ad1457b72d1457b72",
    "dynasty": "明",
    "content": [
      "南渡行来景渐昏，隔江烟火几家村。",
      "捣来流水犹闻碓，推出斜阳半掩门。",
      "马认故程行步促，人争归渡唤声喧。",
      "此时况有思乡客，极目寒云意独存。"
    ]
  },
  {
    "id": "e647d10f01c37e3a66ded78a7c389b49",
    "title": "和知州问菊二首",
    "authorName": "陈繗",
    "authorId": "e647d10f01c37e3ad1457b72d1457b72",
    "dynasty": "明",
    "content": [
      "蚤向西风课植篱，满篱生意为谁迟。",
      "眼前又欲荒三径，雨后何曾见一枝。",
      "晚节频添忠献兴，夕飧恐负屈原思。",
      "三分秋色今无二，到得黄花有几时。"
    ]
  },
  {
    "id": "e647d10f01c37e3a66ded78a12f81783",
    "title": "和知州问菊二首",
    "authorName": "陈繗",
    "authorId": "e647d10f01c37e3ad1457b72d1457b72",
    "dynasty": "明",
    "content": [
      "欲将晚节守藩篱，妆点秋光好却迟。",
      "紫艳耻为倾国色，清香宁属傲霜枝。",
      "满头自许归时插，荒径还留去后思。",
      "正是风霜摇落处，嫣然独笑且随时。"
    ]
  },
  {
    "id": "e647d10f01c37e3a7c84a3072aa58c01",
    "title": "送友人赴试",
    "authorName": "陈繗",
    "authorId": "e647d10f01c37e3ad1457b72d1457b72",
    "dynasty": "明",
    "content": [
      "昂昂志气欲凌云，年少人中几似君。",
      "正养池鱼资鲤队，争看野鹤在鸡群。",
      "清门绍述诗书业，彩笔纵横绣锦文。",
      "椿府又沾新雨露，桂花早早继清芬。"
    ]
  },
  {
    "id": "e647d10f01c37e3a9bae59e50508ce7a",
    "title": "别周先生乃嗣还乡",
    "authorName": "陈繗",
    "authorId": "e647d10f01c37e3ad1457b72d1457b72",
    "dynasty": "明",
    "content": [
      "叨陪诗礼事严翁，长少虽殊志气同。",
      "窗外唔咿芹泮月，花边吟咏舞雩风。",
      "愧予尚作鸡群鹤，羡子应为鲤化龙。",
      "归去简编加用力，青云路上蚤相逢。"
    ]
  },
  {
    "id": "e647d10f01c37e3a6740e0f1046007e8",
    "title": "哀提学赵先生",
    "authorName": "陈繗",
    "authorId": "e647d10f01c37e3ad1457b72d1457b72",
    "dynasty": "明",
    "content": [
      "活水源头涩不流，天光云影一时休。",
      "鱼龙泣血波成泪，湖海伤情浪白头。",
      "有本谩劳追孟氏，亟称无复见尼丘。",
      "洋洋浩派归何处，空自寒潭日影悠。"
    ]
  },
  {
    "id": "e647d10f01c37e3aea085e1b3f5e6f63",
    "title": "送友人还姑苏",
    "authorName": "陈繗",
    "authorId": "e647d10f01c37e3ad1457b72d1457b72",
    "dynasty": "明",
    "content": [
      "秋风昨夜透青衿，吟动还乡一片心。",
      "宦迹眼前云漠漠，客情江上月沉沉。",
      "荣华未必忙中得，安乐原于静处寻。",
      "萍水会君君会我，临歧惭愧一讴吟。"
    ]
  },
  {
    "id": "e647d10f01c37e3ad715a556e98790bc",
    "title": "送友人上京",
    "authorName": "陈繗",
    "authorId": "e647d10f01c37e3ad1457b72d1457b72",
    "dynasty": "明",
    "content": [
      "远携书剑上京华，万里江天一望赊。",
      "帆影爽开沧海月，马蹄香衬禁城花。",
      "宦情总付题桥笔，离思宁牵倚玉葭。",
      "廊庙早应成伟器，好摅忠力佐皇家。"
    ]
  },
  {
    "id": "e647d10f01c37e3aca7405e83286f9ce",
    "title": "永思堂",
    "authorName": "陈繗",
    "authorId": "e647d10f01c37e3ad1457b72d1457b72",
    "dynasty": "明",
    "content": [
      "轮奂峨峨耸栋梁，美哉孝子永思堂。",
      "画墙每睹劬功状，花幕犹闻笑语香。",
      "寸草凄凄天地老，双灵炯炯日星光。",
      "会看移孝忠能作，堂愈增高思愈长。"
    ]
  },
  {
    "id": "e647d10f01c37e3a0d4847e501bcf2c7",
    "title": "积善堂",
    "authorName": "陈繗",
    "authorId": "e647d10f01c37e3ad1457b72d1457b72",
    "dynasty": "明",
    "content": [
      "世家积累非朝夕，华匾辉煌照古今。",
      "父作子承归一道，宗功祖德本同心。",
      "泰山积土方成大，沧海容川始就深。",
      "善庆有馀应勿替，山高川阔费长吟。"
    ]
  },
  {
    "id": "e647d10f01c37e3a4f412444323bd724",
    "title": "瞻玉堂",
    "authorName": "陈繗",
    "authorId": "e647d10f01c37e3ad1457b72d1457b72",
    "dynasty": "明",
    "content": [
      "春田卜筑喜初成，北望红云绕帝京。",
      "玉署文章多旧稿，青山泉石有新名。",
      "开樽尚忆黄封酝，攲枕如闻禁漏声。",
      "暇日偶逢林叟说，琼台深处接蓬瀛。"
    ]
  },
  {
    "id": "e647d10f01c37e3aa213e3fda38661bf",
    "title": "上娄参议二首",
    "authorName": "陈繗",
    "authorId": "e647d10f01c37e3ad1457b72d1457b72",
    "dynasty": "明",
    "content": [
      "使车遥下海边初，雾拥云腾壮气多。",
      "化日光中明主诏，薰风高处远人歌。",
      "南山共仰周师尹，边土谁轻汉伏波。",
      "回首分茅山外过，金鳌铜柱看巍峨。"
    ]
  },
  {
    "id": "e647d10f01c37e3aa213e3fd677ed686",
    "title": "上娄参议二首",
    "authorName": "陈繗",
    "authorId": "e647d10f01c37e3ad1457b72d1457b72",
    "dynasty": "明",
    "content": [
      "东吴山气抗洪涛，秀气偏钟冠世豪。",
      "红杏香中文彩艳，紫薇花外政声高。",
      "明良已际今尧舜，黼黻还期古稷皋。",
      "极目海天频仰止，风流嬴得受甄陶。"
    ]
  },
  {
    "id": "e647d10f01c37e3a461a7de15987a982",
    "title": "留耕亭",
    "authorName": "陈繗",
    "authorId": "e647d10f01c37e3ad1457b72d1457b72",
    "dynasty": "明",
    "content": [
      "留耕亭下好溪山，顷顷都归方寸间。",
      "谷种但施平坦地，町畦不用巧机关。",
      "雨旸自有天公管，穫敛从知人事难。",
      "最是子孙长久计，食时须记创时难。"
    ]
  },
  {
    "id": "e647d10f01c37e3adb54a65c5e5ee588",
    "title": "柏乌吟",
    "authorName": "陈繗",
    "authorId": "e647d10f01c37e3ad1457b72d1457b72",
    "dynasty": "明",
    "content": [
      "柏台台上聚乌群，柏树阴森共夕曛。",
      "历历风霜秋已半，依依星月夜初分。",
      "归林暂睹南飞远，集戟终教北向勤。",
      "莫羡天涯好栖迹，奋身应到九霄云。"
    ]
  },
  {
    "id": "e647d10f01c37e3a17943894d470c67a",
    "title": "具庆堂",
    "authorName": "陈繗",
    "authorId": "e647d10f01c37e3ad1457b72d1457b72",
    "dynasty": "明",
    "content": [
      "阴阴乔木荫华堂，堂上双亲德孔良。",
      "鹤发载斑胥种种，酡颜含笑乐洋洋。",
      "椿般美茂萱般秀，天愈高明地愈长。",
      "膝下快看称寿处，绣襦佩玉舞相将。"
    ]
  },
  {
    "id": "e647d10f01c37e3a8992c2be69c1ec4c",
    "title": "送司训陈秩满之京",
    "authorName": "陈繗",
    "authorId": "e647d10f01c37e3ad1457b72d1457b72",
    "dynasty": "明",
    "content": [
      "久持教铎振琼州，文物熙然总遁游。",
      "山插半空黎婺晓，浪翻三汲禹门秋。",
      "行当梅雨开离席，香滚荷风扑去舟。",
      "万里长堂沧海阔，想应从此上瀛洲。"
    ]
  },
  {
    "id": "e647d10f01c37e3a439d88706fd157bc",
    "title": "观修道路有作",
    "authorName": "陈繗",
    "authorId": "e647d10f01c37e3ad1457b72d1457b72",
    "dynasty": "明",
    "content": [
      "裂石崩山急急忙，县官修路筑桥梁。",
      "一朝直起千人众，两道横开四丈长。",
      "坑坎几时填得满，田园到处被侵伤。",
      "驰车骤马平平过，谁敢崎岖怨路旁。"
    ]
  },
  {
    "id": "e647d10f01c37e3a65d05c973a1f1218",
    "title": "上镇戎李都帅",
    "authorName": "陈繗",
    "authorId": "e647d10f01c37e3ad1457b72d1457b72",
    "dynasty": "明",
    "content": [
      "一声长啸海天遥，万顷沧波不敢号。",
      "杀气壮时神气壮，福星高处将星高。",
      "月明营垒皆横枕，日落村墟已卖刀。",
      "幕府肃然无个事，卷帘时对太公韬。"
    ]
  },
  {
    "id": "e647d10f01c37e3adc0e661f06ea1ee0",
    "title": "上清理萧宪佥三首",
    "authorName": "陈繗",
    "authorId": "e647d10f01c37e3ad1457b72d1457b72",
    "dynasty": "明",
    "content": [
      "鹭车南下拥干旌，带得天威重远城。",
      "暗地鬼神浑破胆，寒潭草木亦知名。",
      "旁搜武士茅茹拔，遴选文儒藻鉴明。",
      "归骑无穷频揽辔，风高瘴海已澄清。"
    ]
  },
  {
    "id": "e647d10f01c37e3adc0e661f0085c797",
    "title": "上清理萧宪佥三首",
    "authorName": "陈繗",
    "authorId": "e647d10f01c37e3ad1457b72d1457b72",
    "dynasty": "明",
    "content": [
      "奸邪狡诈得其情，玉上青蝇一个生。",
      "河海古分咸与淡，渭径今溷浊和清。",
      "杀人自信曾参枉，取义谁怜豫让明。",
      "于氏门高阴骘重，只缘治狱尚公平。"
    ]
  },
  {
    "id": "e647d10f01c37e3adc0e661f867b8c58",
    "title": "上清理萧宪佥三首",
    "authorName": "陈繗",
    "authorId": "e647d10f01c37e3ad1457b72d1457b72",
    "dynasty": "明",
    "content": [
      "直道知公不世情，肯随贪鄙变平生。",
      "颓波江上愁皆浊，活水源头羡独清。",
      "尺雾谩劳秋月障，寸云何损太阳明。",
      "愿言隐步从渠视，周道便便以砥平。"
    ]
  },
  {
    "id": "e647d10f01c37e3a2e0778aa59298a37",
    "title": "赠兄会试",
    "authorName": "陈繗",
    "authorId": "e647d10f01c37e3ad1457b72d1457b72",
    "dynasty": "明",
    "content": [
      "一曲离歌万里程，江山满目弟兄情。",
      "断云凝树高低色，流水吞潮远近声。",
      "马足晓轻庾岭雪，花香春重锦官城。",
      "凤池得意应徯我，共沐恩波对圣明。"
    ]
  },
  {
    "id": "e647d10f01c37e3a3bda6d3cb6ac891a",
    "title": "送王文明还感恩",
    "authorName": "陈繗",
    "authorId": "e647d10f01c37e3ad1457b72d1457b72",
    "dynasty": "明",
    "content": [
      "金水桥边才北下，辟雍门下又南还。",
      "九重恩泽通琼海，一道文光过庾关。",
      "云暖莫教龙睡稳，雾寒应是豹纹斑。",
      "感恩归去须怀报，万里天庭咫尺闲。"
    ]
  },
  {
    "id": "e647d10f01c37e3af77e20ec5a2d6e26",
    "title": "送林绣衣还朝",
    "authorName": "陈繗",
    "authorId": "e647d10f01c37e3ad1457b72d1457b72",
    "dynasty": "明",
    "content": [
      "思亲已见还琼海，为国重看上玉京。",
      "竭力居家全孝养，许身为国尽忠诚。",
      "马蹄轻渡关山越，帆影光浮海月明。",
      "此去遥知膺宠擢，好教九有致澄清。"
    ]
  },
  {
    "id": "e647d10f01c37e3aeaec52fcfda07848",
    "title": "送廷仪之任安远",
    "authorName": "陈繗",
    "authorId": "e647d10f01c37e3ad1457b72d1457b72",
    "dynasty": "明",
    "content": [
      "圣王深爱远民安，安远抡才拜宰官。",
      "欲为九重宣德化，暂来百里抚癃残。",
      "露摇征旆吴山晓，月满维舟贡水寒。",
      "一路风光从此去，更无纤秽瘴层峦。"
    ]
  },
  {
    "id": "e647d10f01c37e3a66af6550869edbfd",
    "title": "送周至德还家",
    "authorName": "陈繗",
    "authorId": "e647d10f01c37e3ad1457b72d1457b72",
    "dynasty": "明",
    "content": [
      "富贵真成春梦婆，先生醒眼独如何。",
      "鱼窥浅涧谙钩饵，凤上高梧远网罗。",
      "万里乾坤孤棹稳，半林风月一冠峨。",
      "红尘陌上遥相送，惭愧临风为子歌。"
    ]
  },
  {
    "id": "e647d10f01c37e3af1783642fe30e174",
    "title": "拟东流杨景昌首尾吟",
    "authorName": "陈繗",
    "authorId": "e647d10f01c37e3ad1457b72d1457b72",
    "dynasty": "明",
    "content": [
      "乘舟不是打秋风，沧海南来庾岭东。",
      "十载交游萍水上，一天愁思树云中。",
      "杏园自愧无门入，花县宁知有路通。",
      "为爱山阴寒夜雪，乘舟不是打秋风。"
    ]
  },
  {
    "id": "e647d10f01c37e3a1618e8f6df2034c4",
    "title": "寄曲江司训周廷重",
    "authorName": "陈繗",
    "authorId": "e647d10f01c37e3ad1457b72d1457b72",
    "dynasty": "明",
    "content": [
      "曲江江上好山峰，才气宁非秀气钟。",
      "天上洪炉司鼓铸，人间良冶为陶镕。",
      "忍看金鉴昏如夜，不使铅刀快似锋。",
      "要得器充才适用，早加心力日磨砻。"
    ]
  },
  {
    "id": "e647d10f01c37e3a6ccdc957f9fa62b9",
    "title": "送王户部还乡省祭",
    "authorName": "陈繗",
    "authorId": "e647d10f01c37e3ad1457b72d1457b72",
    "dynasty": "明",
    "content": [
      "十年户部困为郎，一片云飞念故乡。",
      "瞻望忍能歌怙恃，奏陈端许奉蒸尝。",
      "庭槐影里乾坤阔，宰木丛中雨露香。",
      "此去未应在田里，早须鸣佩上岩廊。"
    ]
  },
  {
    "id": "e647d10f01c37e3a22e18e5674bab113",
    "title": "题吴氏义学田",
    "authorName": "陈繗",
    "authorId": "e647d10f01c37e3ad1457b72d1457b72",
    "dynasty": "明",
    "content": [
      "吴门重义家兴学，况复轻财置学田。",
      "舌作耕犁人让畔，心如谷种稼连阡。",
      "可无饥矣非谋食，不素飧号足养贤。",
      "化雨一方覃厚泽，诵弦歌里庆丰年。"
    ]
  },
  {
    "id": "e647d10f01c37e3a22e18e5670cdb38e",
    "title": "题吴氏义学田",
    "authorName": "陈繗",
    "authorId": "e647d10f01c37e3ad1457b72d1457b72",
    "dynasty": "明",
    "content": [
      "数亩膏腴郊外郊，舌端耕破陇头遥。",
      "春风暖播诗书种，时雨香沾秀实苗。",
      "学稼无劳樊氏请，输租不数石崇饶。",
      "个中岂是闲田地，预养英才佐治朝。"
    ]
  },
  {
    "id": "e647d10f01c37e3acf39210069e5650d",
    "title": "和梁大尹途中风景",
    "authorName": "陈繗",
    "authorId": "e647d10f01c37e3ad1457b72d1457b72",
    "dynasty": "明",
    "content": [
      "琼海年来俗境迁，我侯历览独垂怜。",
      "润沾香雨山花好，翠偃轻风径草鲜。",
      "载道颂声闻駃舌，满怀吟兴耸诗肩。",
      "曾闻苏老经行处，千古车书共一人。"
    ]
  },
  {
    "id": "e647d10f01c37e3acf39210069e5a96b",
    "title": "和梁大尹途中风景",
    "authorName": "陈繗",
    "authorId": "e647d10f01c37e3ad1457b72d1457b72",
    "dynasty": "明",
    "content": [
      "远持节使出花封，劝稼亲民总为公。",
      "葵藿有心终向日，草茅无地不从风。",
      "权衡富贵兮轻重，斗量徵输别异同。",
      "日照无私人共仰，馀光宁到覆盆中。"
    ]
  },
  {
    "id": "e647d10f01c37e3a08ea69562ee8aa64",
    "title": "次蔡梅轩会后偶成",
    "authorName": "陈繗",
    "authorId": "e647d10f01c37e3ad1457b72d1457b72",
    "dynasty": "明",
    "content": [
      "并育乾坤浩荡春，太仓粒米渺然身。",
      "盟追洛社风流古，言契金兰臭味真。",
      "同异浑忘心外迹，亲疏相爱义中仁。",
      "若教东鲁无君子，未必能成尚德人。"
    ]
  },
  {
    "id": "e647d10f01c37e3a08ea695615ccf7e9",
    "title": "次蔡梅轩会后偶成",
    "authorName": "陈繗",
    "authorId": "e647d10f01c37e3ad1457b72d1457b72",
    "dynasty": "明",
    "content": [
      "勉旃求友辅仁人，静里沈潜细认仁。",
      "花在好时犹未实，景从淡处始为真。",
      "风宾月友浑忘我，物与民胞尽属身。",
      "尧步舜趋师不让，藩篱撤尽大家春。"
    ]
  },
  {
    "id": "e647d10f01c37e3a022dcb1a78f83725",
    "title": "送李廷玉",
    "authorName": "陈繗",
    "authorId": "e647d10f01c37e3ad1457b72d1457b72",
    "dynasty": "明",
    "content": [
      "故人萍水喜相逢，尊酒那堪又不同。",
      "见日山边飞旅骑，温泉地上候归蓬。",
      "登堂好竭黄香孝，为国应怀吉甫忠。",
      "仕版注名深有望，莫耽乡玉老英雄。"
    ]
  },
  {
    "id": "e647d10f01c37e3a8de75ac54fe1ca55",
    "title": "寓中元旦",
    "authorName": "陈繗",
    "authorId": "e647d10f01c37e3ad1457b72d1457b72",
    "dynasty": "明",
    "content": [
      "韶华本是一般天，不道天公也自偏。",
      "世上有钱自有节，客中无酒亦无年。",
      "数茎淡菜寻常饭，一枕轻风自在眠。",
      "头发不梳冠不着，更无人到馆庭前。"
    ]
  },
  {
    "id": "e647d10f01c37e3ac40520b56cce957c",
    "title": "送别泉友",
    "authorName": "陈繗",
    "authorId": "e647d10f01c37e3ad1457b72d1457b72",
    "dynasty": "明",
    "content": [
      "南浦停舟已夕阳，馀光留得照离觞。",
      "双龙出海腾霄汉，孤鹜飞霞向晚凉。",
      "光泽西来流派远，晓山东望树云长。",
      "吾先来自泉江上，音信烦君为寄将。"
    ]
  },
  {
    "id": "e647d10f01c37e3ac2526cf0ac34c388",
    "title": "清明有感",
    "authorName": "陈繗",
    "authorId": "e647d10f01c37e3ad1457b72d1457b72",
    "dynasty": "明",
    "content": [
      "清明无客不思家，我到清明思转加。",
      "嫩绿又开新柳眼，娇红不是旧桃花。",
      "半生遗恨空流水，三尺孤坟自落霞。",
      "欲寄悽凉眼前泪，想应流不到天涯。"
    ]
  },
  {
    "id": "e647d10f01c37e3a93540d1a2ad7c8a2",
    "title": "途中有感",
    "authorName": "陈繗",
    "authorId": "e647d10f01c37e3ad1457b72d1457b72",
    "dynasty": "明",
    "content": [
      "一身漂泊一天涯，几度炎凉几岁华。",
      "踪迹此时犹在路，梦魂无夜不还家。",
      "影横清浅田田鹤，栖定黄昏树树鸦。",
      "人在风尘归未得，不如莺也奈何耶。"
    ]
  },
  {
    "id": "e647d10f01c37e3a447e3130ca603427",
    "title": "送会同徐先生待选南还",
    "authorName": "陈繗",
    "authorId": "e647d10f01c37e3ad1457b72d1457b72",
    "dynasty": "明",
    "content": [
      "莫怨秋风归路迟，芙蓉江上未曾知。",
      "巨舟正到中流处，美玉方当善价时。",
      "天际风云还有待，海门烟月暂相期。",
      "更无声寄唐廷佐，来看先生诵我诗。"
    ]
  },
  {
    "id": "e647d10f01c37e3aa0f829279c176d8a",
    "title": "琼台胜览送江右蒋举人还乡",
    "authorName": "陈繗",
    "authorId": "e647d10f01c37e3ad1457b72d1457b72",
    "dynasty": "明",
    "content": [
      "远驾六鳌过海琼，琼台风景胜蓬瀛。",
      "四州文物均成化，千里山河属大明。",
      "浪滚寒潮惊醉眼，花飞香雨动吟情。",
      "孤帆拔出苏仙后，奇绝还夸在此行。"
    ]
  },
  {
    "id": "e647d10f01c37e3aa0f82927ee5ed628",
    "title": "琼台胜览送江右蒋举人还乡",
    "authorName": "陈繗",
    "authorId": "e647d10f01c37e3ad1457b72d1457b72",
    "dynasty": "明",
    "content": [
      "直上楼台赏海天，天光海色浩相连。",
      "青山一发悬秋镜，白雪千寻破晓烟。",
      "触目胜观留去马，满怀佳兴重归船。",
      "故乡亲友遥相见，疑是蓬莱出洞仙。"
    ]
  },
  {
    "id": "e647d10f01c37e3aa0f829278a2ef5d3",
    "title": "琼台胜览送江右蒋举人还乡",
    "authorName": "陈繗",
    "authorId": "e647d10f01c37e3ad1457b72d1457b72",
    "dynasty": "明",
    "content": [
      "琼海南来欲尽头，壮哉奇绝在兹游。",
      "登山极目浑无地，观海回头总末流。",
      "梅岭瘴开征路晓，鹅湖云尽故园秋。",
      "春风握手丹墀上，射策推君第一筹。"
    ]
  },
  {
    "id": "e647d10f01c37e3aa0f82927e817090b",
    "title": "琼台胜览送江右蒋举人还乡",
    "authorName": "陈繗",
    "authorId": "e647d10f01c37e3ad1457b72d1457b72",
    "dynasty": "明",
    "content": [
      "有客飘然不世尘，青云洞府赏芳春。",
      "桂花香里声名旧，池草吟边风景新。",
      "为吊苏胡遗宦迹，却怜赵宋谪贤人。",
      "那堪怀古悲穷达，委质须为骨鲠臣。"
    ]
  },
  {
    "id": "e647d10f01c37e3a47fe9170ccbedd6d",
    "title": "和梁大尹吴川道中望琼山",
    "authorName": "陈繗",
    "authorId": "e647d10f01c37e3ad1457b72d1457b72",
    "dynasty": "明",
    "content": [
      "云开远见海中山，万里归程一水难。",
      "雨脚渐随车辙至，风声遥递棹歌喧。",
      "甘棠树老还当茇，桃李花开正满门。",
      "多少儿童骑竹马，拦街争迓旧郎君。"
    ]
  },
  {
    "id": "e647d10f01c37e3a9a61ddb388c09ed0",
    "title": "和梁大尹重经赤水道中感怀",
    "authorName": "陈繗",
    "authorId": "e647d10f01c37e3ad1457b72d1457b72",
    "dynasty": "明",
    "content": [
      "沧波赤水浩相连，古渡重过却自怜。",
      "华发暗惊非昨日，青天无恙似前年。",
      "野花啼鸟迎归路，芳草斜阳度远阡。",
      "想见琼台生瑞气，此时须识宰官旋。"
    ]
  },
  {
    "id": "e647d10f01c37e3a022e8e60df77af2b",
    "title": "送梁大尹考绩之京二首",
    "authorName": "陈繗",
    "authorId": "e647d10f01c37e3ad1457b72d1457b72",
    "dynasty": "明",
    "content": [
      "久羡侯心公且清，子民犹有故乡情。",
      "仁风早向千家扇，化日光悬五仞旌。",
      "柳色正新催晓驾，桃花依旧满春城。",
      "只今报最趋朝去，五色云中蔼令声。"
    ]
  },
  {
    "id": "e647d10f01c37e3a022e8e60dce2d2ce",
    "title": "送梁大尹考绩之京二首",
    "authorName": "陈繗",
    "authorId": "e647d10f01c37e3ad1457b72d1457b72",
    "dynasty": "明",
    "content": [
      "海国风微晓气清，沙头尊酒若为情。",
      "潮回蛋埠花连棹，露锁官桥柳拂旌。",
      "驯鹤飞趋双凤阙，紫骝嘶度五羊城。",
      "赏功更拟登台辅，丹陛时闻佩玉声。"
    ]
  },
  {
    "id": "e647d10f01c37e3ace1fb0fd4e160ff9",
    "title": "送李廷玉还横江二首",
    "authorName": "陈繗",
    "authorId": "e647d10f01c37e3ad1457b72d1457b72",
    "dynasty": "明",
    "content": [
      "一识荆州泮水旁，便如韩孟两形忘。",
      "竹轩夜雨连清梦，兰室秋风递好香。",
      "樽酒数来欢会少，片帆归去别离忙。",
      "从今未许重携手，拟作云龙逐四方。"
    ]
  },
  {
    "id": "e647d10f01c37e3ace1fb0fd923de699",
    "title": "送李廷玉还横江二首",
    "authorName": "陈繗",
    "authorId": "e647d10f01c37e3ad1457b72d1457b72",
    "dynasty": "明",
    "content": [
      "三叠阳关几帐然，交情无奈别离牵。",
      "桄榔叶暗山城雨，橘柚香分海市烟。",
      "合浦明珠清夜泪，横槎流水故乡情。",
      "别君况有逢君处，万里青云共一天。"
    ]
  },
  {
    "id": "e647d10f01c37e3a4e7b6bbc6b9a82a7",
    "title": "贺友四十一寿",
    "authorName": "陈繗",
    "authorId": "e647d10f01c37e3ad1457b72d1457b72",
    "dynasty": "明",
    "content": [
      "夸君齿德两俱迁，不动心来又一年。",
      "称寿自应徐满百，积功还许夙盈千。",
      "影翻金粟开图画，香荐冰桃入绮筵。",
      "伫看鸣珂游帝阙，人间别是一番鲜。"
    ]
  },
  {
    "id": "e647d10f01c37e3a772c27863b27c169",
    "title": "题陈妇程氏贞烈卷",
    "authorName": "陈繗",
    "authorId": "e647d10f01c37e3ad1457b72d1457b72",
    "dynasty": "明",
    "content": [
      "妇人多少失其夫，谁肯从夫就死途。",
      "但取心中无愧好，不求身外有名沽。",
      "舍身轻作一毫末，立节高如千仞孤。",
      "若较古来贞节者，于今都不让先躯。"
    ]
  },
  {
    "id": "e647d10f01c37e3a46b555d5550b0e71",
    "title": "赠梁大尹之京二首",
    "authorName": "陈繗",
    "authorId": "e647d10f01c37e3ad1457b72d1457b72",
    "dynasty": "明",
    "content": [
      "贤令真为父母官，爱民如子一般看。",
      "饥推谷食常教足，暖课蚕桑只怕寒。",
      "匍匐更无愁入井，征输不复笞追完。",
      "朝天却恐乔迁去，拟把双辕卧辙攀。"
    ]
  },
  {
    "id": "e647d10f01c37e3a46b555d5431fe4f9",
    "title": "赠梁大尹之京二首",
    "authorName": "陈繗",
    "authorId": "e647d10f01c37e3ad1457b72d1457b72",
    "dynasty": "明",
    "content": [
      "萧萧疋马去朝天，航海梯山路八千。",
      "清绩未陈双阙下，仁心先到五云边。",
      "新莺细柳长安晓，丽日光风大比年。",
      "朝罢快看承宠处，锦袍香蔼御炉烟。"
    ]
  },
  {
    "id": "e647d10f01c37e3a5f7ae3001ac8677e",
    "title": "和主师周自叙韵二首",
    "authorName": "陈繗",
    "authorId": "e647d10f01c37e3ad1457b72d1457b72",
    "dynasty": "明",
    "content": [
      "美玉于斯却有年，琢磨谁识此心坚。",
      "韬光未许徵疵玷，待价何妨岁月迁。",
      "瑚琏自应成女器，麒麟不愧受君鞭。",
      "卞和直抱荆山玉，肯向怀中怨老天。"
    ]
  },
  {
    "id": "e647d10f01c37e3a5f7ae300df1d7008",
    "title": "和主师周自叙韵二首",
    "authorName": "陈繗",
    "authorId": "e647d10f01c37e3ad1457b72d1457b72",
    "dynasty": "明",
    "content": [
      "岁寒心事蚤相期，满耳清音只自知。",
      "花袅细风香起处，枕攲斜月梦惺时。",
      "乍惊波浪翻龙窟，却拟箫韶奏凤池。",
      "寄语茅山陶隐士，个中因甚日凄其。"
    ]
  },
  {
    "id": "e647d10f01c37e3a3c93e214760f79a4",
    "title": "送刘汝坚赴春闱",
    "authorName": "陈繗",
    "authorId": "e647d10f01c37e3ad1457b72d1457b72",
    "dynasty": "明",
    "content": [
      "马驰霜晓剑横秋，万里江山属壮游。",
      "素蕴蚤夸希董贾，宏才今喜际虞周。",
      "气嘘日下生云雾，彩射天边贯斗牛。",
      "此去杏园春色好，一枝红占万人头。"
    ]
  },
  {
    "id": "e647d10f01c37e3a4b43236d93065398",
    "title": "和周凤轩寄",
    "authorName": "陈繗",
    "authorId": "e647d10f01c37e3ad1457b72d1457b72",
    "dynasty": "明",
    "content": [
      "姬氏眉中白最良，碧梧翠竹水云乡。",
      "朗吟风月襟怀壮，历览江山耳目长。",
      "绿野有田皆种德，黄花无径不生香。",
      "个中近托芝兰室，沾得遗芳远播扬。"
    ]
  },
  {
    "id": "e647d10f01c37e3acd223702154c84cd",
    "title": "题成趣园池亭",
    "authorName": "陈繗",
    "authorId": "e647d10f01c37e3ad1457b72d1457b72",
    "dynasty": "明",
    "content": [
      "寸地传来累世荣，浑然真趣自天成。",
      "鸟啼春槛琴轩静，鱼跃秋波钓艇横。",
      "日永落花闲里过，雨馀芳草梦中生。",
      "何时樽酒池亭上，吟草看花叙旧盟。"
    ]
  },
  {
    "id": "e647d10f01c37e3abc77474a056f1c09",
    "title": "赴会试南都美人家三首",
    "authorName": "陈繗",
    "authorId": "e647d10f01c37e3ad1457b72d1457b72",
    "dynasty": "明",
    "content": [
      "纷纷红紫眼中过，一点春风趣自多。",
      "矫艳不容花比貌，清高宁许雪齐歌。",
      "风轻和气生帘幕，云暖幽香入绮罗。",
      "记得去年秋夜半，广寒深处会仙娥。"
    ]
  },
  {
    "id": "e647d10f01c37e3abc77474a292d8dbc",
    "title": "赴会试南都美人家三首",
    "authorName": "陈繗",
    "authorId": "e647d10f01c37e3ad1457b72d1457b72",
    "dynasty": "明",
    "content": [
      "百花无色鸟无声，别有春风不世情。",
      "月避婵娟沉恨海，云迷清响下悲城。",
      "苏州隔座肠应断，司马当樽眼更明。",
      "睹此佳颜开此曲，蓝桥何处觅云英。"
    ]
  },
  {
    "id": "e647d10f01c37e3abc77474a0572388a",
    "title": "赴会试南都美人家三首",
    "authorName": "陈繗",
    "authorId": "e647d10f01c37e3ad1457b72d1457b72",
    "dynasty": "明",
    "content": [
      "薄施铅粉淡梳妆，小巧风流恁也强。",
      "矫欲比花还解语，艳将凝雪却生香。",
      "轻轻笑个情偏重，短短歌儿趣自长。",
      "色胜当年游月府，眼前缥缈见霓裳。"
    ]
  },
  {
    "id": "e647d10f01c37e3a01e53b65ff384a20",
    "title": "上二守祷雨有应",
    "authorName": "陈繗",
    "authorId": "e647d10f01c37e3ad1457b72d1457b72",
    "dynasty": "明",
    "content": [
      "调燮炎荒属郡君，亢阳那复烈如焚。",
      "直将人道回天道，便挽晴云作雨云。",
      "万井恩波春浩荡，一方生意日氤氲。",
      "晓来见说东南亩，次第深耕次第耘。"
    ]
  },
  {
    "id": "e647d10f01c37e3aff84283fed4c2035",
    "title": "上贤侯祷雨有应",
    "authorName": "陈繗",
    "authorId": "e647d10f01c37e3ad1457b72d1457b72",
    "dynasty": "明",
    "content": [
      "圣代安边信有神，阴灵也为作为臣。",
      "祸淫岂害称慈母，福善偏能爱子民。",
      "一水祷来晴亦雨，群鱼跃处暖生春。",
      "贤侯此日殷勤谢，曾借馀波洗旱尘。"
    ]
  },
  {
    "id": "e647d10f01c37e3a33c93234dd5f656d",
    "title": "上太守祷雨有应",
    "authorName": "陈繗",
    "authorId": "e647d10f01c37e3ad1457b72d1457b72",
    "dynasty": "明",
    "content": [
      "春风五马正巡行，来自燕都过粤城。",
      "带得北方生活水，洗翻南极旱旸精。",
      "士民皞皞依时泰，花木欣欣向晓荣。",
      "试问此工天不语，不归太守更谁评。"
    ]
  },
  {
    "id": "e647d10f01c37e3a33c93234509132ed",
    "title": "上太守祷雨有应",
    "authorName": "陈繗",
    "authorId": "e647d10f01c37e3ad1457b72d1457b72",
    "dynasty": "明",
    "content": [
      "天有精灵地有神，蓦然求到海江滨。",
      "亢阳化作随车雨，和气吹开拂面尘。",
      "麰麦两歧多献瑞，江山千里总回春。",
      "自怜寒谷迟生意，瑶草穿匀未得伸。"
    ]
  },
  {
    "id": "e647d10f01c37e3a619588197f7754a0",
    "title": "奉和周至德不得志韵",
    "authorName": "陈繗",
    "authorId": "e647d10f01c37e3ad1457b72d1457b72",
    "dynasty": "明",
    "content": [
      "烟波浩浩送行舟，此去非同汗漫游。",
      "芦荻洲边山月晓，芙蓉江上水天秋。",
      "一樽薄酒倾前事，万里长江占上流。",
      "闻道近来曾姓者，状元及第是吾俦。"
    ]
  },
  {
    "id": "e647d10f01c37e3ab001db221a756bb1",
    "title": "雷氏族谱",
    "authorName": "陈繗",
    "authorId": "e647d10f01c37e3ad1457b72d1457b72",
    "dynasty": "明",
    "content": [
      "雷氏家声四远闻，眼前仁孝见仁孙。",
      "族传有赖苏公谱，祖泽无忘郯子言。",
      "天叙秩然昭日月，民风淳处振乾坤。",
      "故家自是多乔木，根本深来叶愈繁。"
    ]
  },
  {
    "id": "e647d10f01c37e3a6e3e4f42c1dcc7ac",
    "title": "范氏族谱",
    "authorName": "陈繗",
    "authorId": "e647d10f01c37e3ad1457b72d1457b72",
    "dynasty": "明",
    "content": [
      "水有源兮木有根，根源深固古今存。",
      "源深始信支流远，根固从知柯叶繁。",
      "柯叶繁华沾雨露，支流远大润乾坤。",
      "问渠氏族何由盛，水有源兮木有根。"
    ]
  },
  {
    "id": "e647d10f01c37e3a2ab2fffdfbb38bae",
    "title": "杏坛别意",
    "authorName": "陈繗",
    "authorId": "e647d10f01c37e3ad1457b72d1457b72",
    "dynasty": "明",
    "content": [
      "红杏坛前听鼓琴，倚栏谁复赏知音。",
      "孔开早挹文风盛，颜氏偏沾化雨深。",
      "售玉已增今日价，席珍未负此生心。",
      "此行定拟乔迁去，欲写离歌不忍吟。"
    ]
  },
  {
    "id": "e647d10f01c37e3a960ce02a4772488b",
    "title": "题瞻云轩",
    "authorName": "陈繗",
    "authorId": "e647d10f01c37e3ad1457b72d1457b72",
    "dynasty": "明",
    "content": [
      "慈乌哑哑度南枝，游子惊寒泪满衣。",
      "自愧一身淹岁月，难将寸草报春晖。",
      "关山远望情何极，菽水承欢事已违。",
      "肠断几回空送目，孤云欲傍大行飞。"
    ]
  },
  {
    "id": "e647d10f01c37e3a20f274d93e4474d8",
    "title": "别南海何昌先生之南陵",
    "authorName": "陈繗",
    "authorId": "e647d10f01c37e3ad1457b72d1457b72",
    "dynasty": "明",
    "content": [
      "同一年来差一月，先生偏让我先生。",
      "孤飞未许接鸾翅，共济也曾陪雁行。",
      "璧水夜寒惭铎警，杏坛春暖听琴鸣。",
      "前程早晚都前定，何日重看聚德星。"
    ]
  },
  {
    "id": "e647d10f01c37e3a722d95000323a7f0",
    "title": "江口舟中元旦感怀而作",
    "authorName": "陈繗",
    "authorId": "e647d10f01c37e3ad1457b72d1457b72",
    "dynasty": "明",
    "content": [
      "蚤起新年到客船，人人快活我忧烦。",
      "心头塞住连麋哽，眼泪含来当酒吞。",
      "拱手只共天贺节，低头但见雪妆春。",
      "亲情骨肉当何处，独倚船窗暗断魂。"
    ]
  },
  {
    "id": "e647d10f01c37e3adbbcc2010159c67a",
    "title": "谢彭先生款礼并惠诗巾次韵其二",
    "authorName": "陈繗",
    "authorId": "e647d10f01c37e3ad1457b72d1457b72",
    "dynasty": "明",
    "content": [
      "再一观澜璧水间，风生高座接霏谈。",
      "堂前漫接南来雉，门下偏留北去骖。",
      "乌帽笼头公发白，青衫满目我袍蓝。",
      "相逢相喜文明日，还仰休光照斗南。"
    ]
  },
  {
    "id": "e647d10f01c37e3a77a0aad3f2701f2b",
    "title": "谢李侍御过访及惠书二首并序",
    "authorName": "陈繗",
    "authorId": "e647d10f01c37e3ad1457b72d1457b72",
    "dynasty": "明",
    "content": [
      "满道风霜不世尘，晓来吹上布衣身。",
      "谁知凛凛三冬日，自有温温一种春。",
      "守冻却惭江上客，不寒偏属岭南人。",
      "愿教一夜风霜变，均作阳和煦万民。"
    ]
  },
  {
    "id": "e647d10f01c37e3a77a0aad3f6d0ead7",
    "title": "谢李侍御过访及惠书二首并序",
    "authorName": "陈繗",
    "authorId": "e647d10f01c37e3ad1457b72d1457b72",
    "dynasty": "明",
    "content": [
      "加惠恭承物意新，接来犹似得明珍。",
      "展书如见秋霜面，落笔惊翻风雨神。",
      "云簇尚留天上诏，花生浑是梦中春。",
      "多君助我文章力，为扫千军敌万人。"
    ]
  },
  {
    "id": "e647d10f01c37e3a502c582e8150d3f9",
    "title": "又因所惠书弗全有西汉无东汉有终卷无首卷",
    "authorName": "陈繗",
    "authorId": "e647d10f01c37e3ad1457b72d1457b72",
    "dynasty": "明",
    "content": [
      "感君爱我古今通，惠我新书克有终。",
      "两汉事情虽有异，一书篇简必兼同。",
      "未知头绪徒知尾，只见西家不见东。",
      "聊写片言问端的，不知何地有全功。"
    ]
  },
  {
    "id": "e647d10f01c37e3aed74c84345f808f3",
    "title": "无题",
    "authorName": "陈繗",
    "authorId": "e647d10f01c37e3ad1457b72d1457b72",
    "dynasty": "明",
    "content": [
      "半夜敲门叫语喧，洞房惊起不成欢。",
      "饶他有事天来大，争奈多情海样宽。",
      "翡翠衾寒魂欲断，鸳鸯枕冷兴初阑。",
      "判开香袂登程去，几度回头过庾关。"
    ]
  },
  {
    "id": "e647d10f01c37e3a7a97ba87a3342053",
    "title": "为多情忆别",
    "authorName": "陈繗",
    "authorId": "e647d10f01c37e3ad1457b72d1457b72",
    "dynasty": "明",
    "content": [
      "一夜同衾百夜思，交欣未已便分离。",
      "揽衣辗转无眠处，推枕徘徊起坐时。",
      "云雨到头浑是梦，烟花满眼转生悲。",
      "多情却被无情苦，好汉磨来也似痴。"
    ]
  },
  {
    "id": "e647d10f01c37e3ac7632b4996a8ac30",
    "title": "见农妇插田歌作",
    "authorName": "陈繗",
    "authorId": "e647d10f01c37e3ad1457b72d1457b72",
    "dynasty": "明",
    "content": [
      "尺布包头学野装，轻移莲步水还香。",
      "裙如蛱蝶随风舞，手效蜻蜓点水忙。",
      "紧束晓烟青一把，细分春雨绿成行。",
      "山歌欲和声难调，恼杀摇鞭马上郎。"
    ]
  },
  {
    "id": "e647d10f01c37e3a151b2d0b5b464789",
    "title": "舟中重阳次至德韵",
    "authorName": "陈繗",
    "authorId": "e647d10f01c37e3ad1457b72d1457b72",
    "dynasty": "明",
    "content": [
      "舟泊渡头别路长，况逢重九寓他乡。",
      "一江波影依谁碧，两岸菊花为我黄。",
      "凉露沾衣吟里句，轻风落帽醉边觞。",
      "客中也得清平乐，万岁惟应祝圣王。"
    ]
  },
  {
    "id": "e647d10f01c37e3a467503df17d1d9db",
    "title": "都台黄门诸先生寄赠倡和严韵见示敢窃效颦并希呈正二首",
    "authorName": "陈繗",
    "authorId": "e647d10f01c37e3ad1457b72d1457b72",
    "dynasty": "明",
    "content": [
      "名公两地各停骖，越岭东头海峤南。",
      "君命远传皆不辱，夷心柔服总能堪。",
      "吟间风月情如一，天上台星应兆三。",
      "共整峨冠登宰辅，唐虞治理日高谈。"
    ]
  },
  {
    "id": "e647d10f01c37e3a467503df947eeacc",
    "title": "都台黄门诸先生寄赠倡和严韵见示敢窃效颦并希呈正二首",
    "authorName": "陈繗",
    "authorId": "e647d10f01c37e3ad1457b72d1457b72",
    "dynasty": "明",
    "content": [
      "使节皇皇驾铎骖，法星朗朗照天南。",
      "心清似水原无累，任重如山也自堪。",
      "国士抡才应寡二，台臣极品仅饶三。",
      "预看反命朝金阙，恭奉纶音进伟谈。"
    ]
  },
  {
    "id": "e647d10f01c37e3a220d56e907749d0d",
    "title": "吴都宪赠两广乡贡举人次韵未揭晓时",
    "authorName": "陈繗",
    "authorId": "e647d10f01c37e3ad1457b72d1457b72",
    "dynasty": "明",
    "content": [
      "朝阳高出凤嘶鸣，满耳声歌彻帝京。",
      "月桂九秋消息好，云霄万里道衢亨。",
      "南关曙色朝天骥，上苑春光出谷莺。",
      "况值宪台宣德教，品题嬴得重乡评。"
    ]
  },
  {
    "id": "e647d10f01c37e3ad3c76497013b2fdc",
    "title": "翰林题景",
    "authorName": "陈繗",
    "authorId": "e647d10f01c37e3ad1457b72d1457b72",
    "dynasty": "明",
    "content": [
      "横斜竹影夕阳西，半照山头半照溪。",
      "却喜班联鸾凤侣，不闻野噪鹧鸪啼。",
      "雨馀树滴猿偷果，风静花摇鸟过枝。",
      "水隐波翻鱼弄月，天空弹打斗星移。"
    ]
  },
  {
    "id": "e647d10f01c37e3abe5f8cdc83452e1b",
    "title": "奉使馈太常卿未会",
    "authorName": "陈繗",
    "authorId": "e647d10f01c37e3ad1457b72d1457b72",
    "dynasty": "明",
    "content": [
      "有缘千里能相会，咫尺无由得见之。",
      "七科不中天留意，四□无闻我自知。",
      "国史使非伯玉使，太常辞岂孺悲辞。",
      "不悄教中真教诲，退而修省是吾师。"
    ]
  },
  {
    "id": "e647d10f01c37e3a2b9adeab5f2e7a05",
    "title": "芹泮花封继美图为韦裘作",
    "authorName": "陈繗",
    "authorId": "e647d10f01c37e3ad1457b72d1457b72",
    "dynasty": "明",
    "content": [
      "严君此地会鸣铎，贤令于今更鼓琴。",
      "遗响振时惊俗耳，颂声高处快民心。",
      "风清月白花封夜，云影天光泮沼阴。",
      "试向山城听舆论，一家重沛两甘霖。"
    ]
  },
  {
    "id": "e647d10f01c37e3a062069c6ca8c2e1a",
    "title": "会饮",
    "authorName": "陈繗",
    "authorId": "e647d10f01c37e3ad1457b72d1457b72",
    "dynasty": "明",
    "content": [
      "有酒倾来饮，无钱莫去沽。",
      "但须欢意合，何必醉扶归。"
    ]
  },
  {
    "id": "e647d10f01c37e3a96849153f10b0b2c",
    "title": "松竹",
    "authorName": "陈繗",
    "authorId": "e647d10f01c37e3ad1457b72d1457b72",
    "dynasty": "明",
    "content": [
      "婆娑一古干，乐共此君友。",
      "任彼风与霜，岁寒心不朽。"
    ]
  },
  {
    "id": "e647d10f01c37e3a5467a8c5aef20ff9",
    "title": "风竹",
    "authorName": "陈繗",
    "authorId": "e647d10f01c37e3ad1457b72d1457b72",
    "dynasty": "明",
    "content": [
      "心兮本空虚，节为斜阳曲。",
      "勿谓枝叶低，还堪凤凰宿。"
    ]
  },
  {
    "id": "e647d10f01c37e3a300ad1fbf5c68cf2",
    "title": "露竹",
    "authorName": "陈繗",
    "authorId": "e647d10f01c37e3ad1457b72d1457b72",
    "dynasty": "明",
    "content": [
      "挺出花柳前，不屈霜露下。",
      "谁知个里头，亦有君子者。"
    ]
  },
  {
    "id": "e647d10f01c37e3a4edc8d49574e3de7",
    "title": "梅",
    "authorName": "陈繗",
    "authorId": "e647d10f01c37e3ad1457b72d1457b72",
    "dynasty": "明",
    "content": [
      "移出含章殿，犹妆寿阳额。",
      "岂无调羹味，山蜀良可惜。"
    ]
  },
  {
    "id": "e647d10f01c37e3a2d16d8755082a466",
    "title": "遣怀",
    "authorName": "陈繗",
    "authorId": "e647d10f01c37e3ad1457b72d1457b72",
    "dynasty": "明",
    "content": [
      "诗酒闲中趣，琴棋静里春。",
      "当前行乐地，风景最宜人。"
    ]
  },
  {
    "id": "e647d10f01c37e3aec1a0121eb434119",
    "title": "过严子陵钓台",
    "authorName": "陈繗",
    "authorId": "e647d10f01c37e3ad1457b72d1457b72",
    "dynasty": "明",
    "content": [
      "公为利名隐，我为利名来。",
      "羞见先生面，黄昏过钓台。"
    ]
  },
  {
    "id": "e647d10f01c37e3a581a090dc0ea0b76",
    "title": "相府咏梅",
    "authorName": "陈繗",
    "authorId": "e647d10f01c37e3ad1457b72d1457b72",
    "dynasty": "明",
    "content": [
      "东风昨夜到天涯，玉种移来宰相家。",
      "不是此心坚似铁，雪霜枝上敢开花。"
    ]
  },
  {
    "id": "e647d10f01c37e3a1966d9dfe364e91b",
    "title": "赴试白鱼入舟",
    "authorName": "陈繗",
    "authorId": "e647d10f01c37e3ad1457b72d1457b72",
    "dynasty": "明",
    "content": [
      "细鳞巨口亦奇哉，跳出龙门第几阶。",
      "周武渡江曾作兆，不知今日为谁来。"
    ]
  },
  {
    "id": "e647d10f01c37e3a8b344fc9032a0bfd",
    "title": "过武城",
    "authorName": "陈繗",
    "authorId": "e647d10f01c37e3ad1457b72d1457b72",
    "dynasty": "明",
    "content": [
      "夫子当年武城下，亦曾筦尔笑弦歌。",
      "我来不见弦歌日，筦尔其如感慨何。"
    ]
  },
  {
    "id": "e647d10f01c37e3af9baad26782f94c0",
    "title": "舟次大庙前有山余方仰止大尹公指曰此状似小姑山也余因口占一绝",
    "authorName": "陈繗",
    "authorId": "e647d10f01c37e3ad1457b72d1457b72",
    "dynasty": "明",
    "content": [
      "峻石巉岩骨貌粗，蓬蓬荒草鬓模糊。",
      "我来未必曾相识，见说依稀似小姑。"
    ]
  },
  {
    "id": "e647d10f01c37e3a169f8beadd7130aa",
    "title": "题画翡翠二首",
    "authorName": "陈繗",
    "authorId": "e647d10f01c37e3ad1457b72d1457b72",
    "dynasty": "明",
    "content": [
      "披青着翠翠毛衣，文彩天然信绝奇。",
      "勿谓此身飞不去，托身己在万年枝。"
    ]
  },
  {
    "id": "e647d10f01c37e3a169f8beacdc3b93c",
    "title": "题画翡翠二首",
    "authorName": "陈繗",
    "authorId": "e647d10f01c37e3ad1457b72d1457b72",
    "dynasty": "明",
    "content": [
      "文彩翻翻翠欲浮，脱毛还可百金求。",
      "带花飞上鸟云髻，别样精神肯出头。"
    ]
  },
  {
    "id": "e647d10f01c37e3a73d255af46336874",
    "title": "题画凤",
    "authorName": "陈繗",
    "authorId": "e647d10f01c37e3ad1457b72d1457b72",
    "dynasty": "明",
    "content": [
      "楚狂歌里叙无声，曾向岐山深处鸣。",
      "圣主于今邦有道，五云深处好飞腾。"
    ]
  },
  {
    "id": "e647d10f01c37e3a593fa89db5564764",
    "title": "题绘鹊",
    "authorName": "陈繗",
    "authorId": "e647d10f01c37e3ad1457b72d1457b72",
    "dynasty": "明",
    "content": [
      "黑白分明众所知，那堪绕树噪无枝。",
      "晓来花外高声语，为报飞腾是此期。"
    ]
  },
  {
    "id": "e647d10f01c37e3a2dc94b64527ec282",
    "title": "题白雉",
    "authorName": "陈繗",
    "authorId": "e647d10f01c37e3ad1457b72d1457b72",
    "dynasty": "明",
    "content": [
      "顶上芙蓉不用栽，羽衣曾向雪中来。",
      "平生不会多言语，一叫千门万户开。"
    ]
  },
  {
    "id": "e647d10f01c37e3a6c0717fc632bf9bc",
    "title": "送林办事省祭还乡",
    "authorName": "陈繗",
    "authorId": "e647d10f01c37e3ad1457b72d1457b72",
    "dynasty": "明",
    "content": [
      "金陵回望海天涯，万里乾坤总一家。",
      "君父厚恩都记取，莫教彩服绊乌纱。"
    ]
  },
  {
    "id": "e647d10f01c37e3a197156faf7ea5cbe",
    "title": "寓中见花为李挥使口号",
    "authorName": "陈繗",
    "authorId": "e647d10f01c37e3ad1457b72d1457b72",
    "dynasty": "明",
    "content": [
      "关王庙里一枝花，开遍东风占物华。",
      "想见当时英迈处，于今都属李侯家。"
    ]
  },
  {
    "id": "e647d10f01c37e3a4fc36e5c4cfd7f7e",
    "title": "持伞雨行即事",
    "authorName": "陈繗",
    "authorId": "e647d10f01c37e3ad1457b72d1457b72",
    "dynasty": "明",
    "content": [
      "竹作鎗兮纸作牌，暴风强雨撼将来。",
      "面前一任雷霆怒，有此牌鎗尽敌开。"
    ]
  },
  {
    "id": "e647d10f01c37e3a48d762039aaf0d50",
    "title": "思乡",
    "authorName": "陈繗",
    "authorId": "e647d10f01c37e3ad1457b72d1457b72",
    "dynasty": "明",
    "content": [
      "水隔江河云隔空，几番离思水云中。",
      "乡关日暮知何处，云自西飞水自东。"
    ]
  },
  {
    "id": "e647d10f01c37e3af6fab31ef6894109",
    "title": "琼南复睹天日送王汝学复任之京",
    "authorName": "陈繗",
    "authorId": "e647d10f01c37e3ad1457b72d1457b72",
    "dynasty": "明",
    "content": [
      "一方有眼皆观日，尺露无情谩瘴天。",
      "风伯到来还扫却，青天白日转依然。"
    ]
  },
  {
    "id": "e647d10f01c37e3abc15447075ee74b3",
    "title": "感旧",
    "authorName": "陈繗",
    "authorId": "e647d10f01c37e3ad1457b72d1457b72",
    "dynasty": "明",
    "content": [
      "翁寿七十春，庆生七儿子。",
      "传家良有人，功业皆由己。",
      "既不忝所生，又何憾于死。",
      "哀哉酒一杯，荒草斜阳里。"
    ]
  },
  {
    "id": "e647d10f01c37e3abc154470945f6fce",
    "title": "感旧",
    "authorName": "陈繗",
    "authorId": "e647d10f01c37e3ad1457b72d1457b72",
    "dynasty": "明",
    "content": [
      "光阴如过客，尘世一梦耳。",
      "七十古来稀，百年亦无几。",
      "学已成麟角，名彰附骥尾。",
      "后古人而生，不先古人死。",
      "口口复令终，如斯而已矣。"
    ]
  },
  {
    "id": "e647d10f01c37e3a466f9ea9ef971fe3",
    "title": "别友步原韵",
    "authorName": "陈繗",
    "authorId": "e647d10f01c37e3ad1457b72d1457b72",
    "dynasty": "明",
    "content": [
      "青青水间萍，绿绿萍间水。",
      "萍水两相逢，江湖一团美。",
      "自春还自秋，于沼更于沚。",
      "到处可滋培，随时任荣萎。",
      "忽闻波浪声，便觉金风起。",
      "吹动楚天头，荡开越江尾。",
      "何期萍水交，判尔参商异。",
      "聚散无定期，往来亦常理。",
      "矧余有生身，本自无根蒂。",
      "生养天地间，遨游山水里。",
      "大收满腔春，充塞浩然气。",
      "萍水俱浮游，匏瓜那着系。",
      "用之则流行，舍则随坎止。",
      "奋发云水边，激昂霄汉际。",
      "风云庆会时，日月重熙世。",
      "郅治昭文明，又兼修武备。",
      "英雄文武才，将相公侯位。",
      "何事不可为，能行亦自至。",
      "肯为游子颜，忽弃男儿志。",
      "功业尚可图，别离那足计。",
      "今日萍水边，分却金兰袂。",
      "只在两仪间，何愁不相会。"
    ]
  },
  {
    "id": "e647d10f01c37e3a8b344fc9427835af",
    "title": "过武城",
    "authorName": "陈繗",
    "authorId": "e647d10f01c37e3ad1457b72d1457b72",
    "dynasty": "明",
    "content": [
      "蕞尔武城邑，今城仍古城。",
      "城郭虽然是，人民日已更。",
      "当年子游子，曾宰治编氓。",
      "辙环孔宣父，过此访门生。",
      "不觉筦尔笑，笑闻弦歌声。",
      "于今筦尔笑，笑无弦歌鸣。",
      "筦尔貌则同，筦尔原异情。",
      "遥遥千载后，何人育群英。"
    ]
  },
  {
    "id": "e647d10f01c37e3ae7eefeb92d57b89e",
    "title": "万竹轩",
    "authorName": "陈繗",
    "authorId": "e647d10f01c37e3ad1457b72d1457b72",
    "dynasty": "明",
    "content": [
      "先生偏爱万竿竹，君子林中处幽独。",
      "披月凌云节节高，连轩累槛猗猗绿。",
      "荣华生瘁本无心，清风明月自古今。",
      "个中龙种无穷趣，低叶时来有凤吟。"
    ]
  },
  {
    "id": "e647d10f01c37e3a27d5e96ec2e22339",
    "title": "题丞君山水",
    "authorName": "陈繗",
    "authorId": "e647d10f01c37e3ad1457b72d1457b72",
    "dynasty": "明",
    "content": [
      "君家一幅画山水，劝我题诗在画里。我观山水真绝奇，历历江山鲜堪比。",
      "欲比蓬莱山，三岛有其间。欲比桃源洞，桃源千古成幻梦。",
      "不是蓬莱山，不是桃源洞。金陵好风景，只在个中看。",
      "春云入树暮山碧，秋波打空烟水寒。水光山色交相映，泛泛孤舟几亭榭。",
      "蓑笠巾裾山水间，阿谁还是仁智者。智者却乐水，仁者须乐山。",
      "乐山寿弥久，乐水乐自宽。二者自为二，一之良亦难。",
      "君能乐山复乐水，山水两全仁且智。今看山高兼水长，寿考无疆乐不已。",
      "我今写此为君歌，此歌不入俗人耳。"
    ]
  },
  {
    "id": "e647d10f01c37e3a14b858d317f7b68c",
    "title": "谢彭先生款礼并惠诗巾次韵其一",
    "authorName": "陈繗",
    "authorId": "e647d10f01c37e3ad1457b72d1457b72",
    "dynasty": "明",
    "content": [
      "布衿渐染未青青，还着蓝衫一过廷。",
      "日下拟沾新化雨，天边重睹旧恩星。",
      "谈深往事宵还旦，酒有馀樽醉未醒。",
      "却愧谫才非天器，仰钻徒自诉生平。"
    ]
  },
  {
    "id": "e647d10f01c45e6d6fd2c8f55895415c",
    "title": "幽居",
    "authorName": "李万龄",
    "authorId": "e647d10f01c45e6dd1457b72d1457b72",
    "dynasty": "明",
    "content": [
      "养性惟宜拙，山中一草堂。",
      "风来门自动，月到院生光。",
      "径僻青苔滑，窗虚绿树藏。",
      "淡然无一物，高卧对羲皇。"
    ]
  },
  {
    "id": "e647d10f01cbd3e520446117239de832",
    "title": "和大司成曾公励志诗时守国子博士",
    "authorName": "顾允成",
    "authorId": "e647d10f01cbd3e598986c009597353e",
    "dynasty": "明",
    "content": [
      "仁远乎哉只此心，为因失养转沦沉。",
      "静驰浮想天机浅，动逐游尘嗜欲深。",
      "克己须从偏处克，寻根莫向叶中寻。",
      "我闻入圣无多诀，混混原泉不可禁。"
    ]
  },
  {
    "id": "e647d10f01cbd3e57ab56acbe9fb48c2",
    "title": "赠明上人八章次叔兄韵",
    "authorName": "顾允成",
    "authorId": "e647d10f01cbd3e598986c009597353e",
    "dynasty": "明",
    "content": [
      "小人健用壮，君子义为尚。",
      "惟吾不独尊，天地共下上。"
    ]
  },
  {
    "id": "e647d10f01cbd3e57ab56acb9666370b",
    "title": "赠明上人八章次叔兄韵",
    "authorName": "顾允成",
    "authorId": "e647d10f01cbd3e598986c009597353e",
    "dynasty": "明",
    "content": [
      "多许明是多，少许明是少。",
      "倘遇苏摸棱，恁处讨分晓。"
    ]
  },
  {
    "id": "e647d10f01cbd3e57ab56acbfcda2251",
    "title": "赠明上人八章次叔兄韵",
    "authorName": "顾允成",
    "authorId": "e647d10f01cbd3e598986c009597353e",
    "dynasty": "明",
    "content": [
      "要和天作婚，要和地作嫁。",
      "且了见在身，漫讲无生话。"
    ]
  },
  {
    "id": "e647d10f01cbd3e57ab56acb71c1c0ae",
    "title": "赠明上人八章次叔兄韵",
    "authorName": "顾允成",
    "authorId": "e647d10f01cbd3e598986c009597353e",
    "dynasty": "明",
    "content": [
      "有世不受出，无魔不受鍊。",
      "君子之道四，拈来头头见。"
    ]
  },
  {
    "id": "e647d10f01cbd3e57ab56acb500c1a65",
    "title": "赠明上人八章次叔兄韵",
    "authorName": "顾允成",
    "authorId": "e647d10f01cbd3e598986c009597353e",
    "dynasty": "明",
    "content": [
      "丘垤不必贬，泰山不必尚。",
      "聊且放教平，下学而达上。"
    ]
  },
  {
    "id": "e647d10f01cbd3e57ab56acb04eb2664",
    "title": "赠明上人八章次叔兄韵",
    "authorName": "顾允成",
    "authorId": "e647d10f01cbd3e598986c009597353e",
    "dynasty": "明",
    "content": [
      "谈道何多多，行道何少少。",
      "梦中人说梦，长夜谁复晓。"
    ]
  },
  {
    "id": "e647d10f01cbd3e57ab56acbd7f00c44",
    "title": "赠明上人八章次叔兄韵",
    "authorName": "顾允成",
    "authorId": "e647d10f01cbd3e598986c009597353e",
    "dynasty": "明",
    "content": [
      "男大便须婚，女大便须嫁。",
      "做去是真修，说来是闲话。"
    ]
  },
  {
    "id": "e647d10f01cbd3e57ab56acb6e4f511b",
    "title": "赠明上人八章次叔兄韵",
    "authorName": "顾允成",
    "authorId": "e647d10f01cbd3e598986c009597353e",
    "dynasty": "明",
    "content": [
      "宁为刖足业，无为跃冶鍊。",
      "君子不可及，惟人所不见。"
    ]
  },
  {
    "id": "e647d10f01cbd3e527140f34c5654289",
    "title": "题孔坛四景其一",
    "authorName": "顾允成",
    "authorId": "e647d10f01cbd3e598986c009597353e",
    "dynasty": "明",
    "content": [
      "暮春春服成，当暑袗絺绤。",
      "秋阳以暴之，岁寒知松柏。"
    ]
  },
  {
    "id": "e647d10f01cbd3e5826caf3462fe94d5",
    "title": "吾与吟",
    "authorName": "顾允成",
    "authorId": "e647d10f01cbd3e598986c009597353e",
    "dynasty": "明",
    "content": [
      "只对青山不著书，鸢飞鱼跃见天机。",
      "嗒然隐几吾忘我，梦觉人间是与非。"
    ]
  },
  {
    "id": "e647d10f01cbd3e5826caf34641f973b",
    "title": "吾与吟",
    "authorName": "顾允成",
    "authorId": "e647d10f01cbd3e598986c009597353e",
    "dynasty": "明",
    "content": [
      "不对青山不著书，出于机也入于机。",
      "曾似有无双遣却，夜深乌鹊绕南飞。"
    ]
  },
  {
    "id": "e647d10f01cbd3e5826caf34a687da8e",
    "title": "吾与吟",
    "authorName": "顾允成",
    "authorId": "e647d10f01cbd3e598986c009597353e",
    "dynasty": "明",
    "content": [
      "亦对青山亦著书，廓然顺意莫猜疑。",
      "无端并入庄生梦，蝴蝶原来便是台。"
    ]
  },
  {
    "id": "e647d10f01cbd3e5826caf347efc5000",
    "title": "吾与吟",
    "authorName": "顾允成",
    "authorId": "e647d10f01cbd3e598986c009597353e",
    "dynasty": "明",
    "content": [
      "箪瓢疏水意何如，乐在其中境转舒。",
      "古人冷淡今人笑，漫被浮云点太虚。"
    ]
  },
  {
    "id": "e647d10f01cbd3e5826caf34de9f6b1e",
    "title": "吾与吟",
    "authorName": "顾允成",
    "authorId": "e647d10f01cbd3e598986c009597353e",
    "dynasty": "明",
    "content": [
      "浴沂风雩兴超然，童冠三三春暮天。",
      "古人冷淡今人笑，傀儡场中闹岁年。"
    ]
  },
  {
    "id": "e647d10f01cbd3e5826caf34e2a120af",
    "title": "吾与吟",
    "authorName": "顾允成",
    "authorId": "e647d10f01cbd3e598986c009597353e",
    "dynasty": "明",
    "content": [
      "鹪鹩偃鼠总蘧蘧，归休无用天下为。",
      "古人冷淡今人笑，豆羹箪食见须眉。"
    ]
  },
  {
    "id": "e647d10f01cbd3e5826caf34839d46cb",
    "title": "吾与吟",
    "authorName": "顾允成",
    "authorId": "e647d10f01cbd3e598986c009597353e",
    "dynasty": "明",
    "content": [
      "首阳山下日凄凄，敝屣侯封向采薇。",
      "古人冷淡今人笑，玄武门前血溅衣。"
    ]
  },
  {
    "id": "e647d10f01cbd3e5826caf34e3335aee",
    "title": "吾与吟",
    "authorName": "顾允成",
    "authorId": "e647d10f01cbd3e598986c009597353e",
    "dynasty": "明",
    "content": [
      "桐江滩上雪霏霏，独拥羊裘一钓垂。",
      "古人冷淡今人笑，南山又见北山移。"
    ]
  },
  {
    "id": "e647d10f01cbd3e5826caf34eee18aed",
    "title": "吾与吟",
    "authorName": "顾允成",
    "authorId": "e647d10f01cbd3e598986c009597353e",
    "dynasty": "明",
    "content": [
      "五柳萧萧映绿阴，先生不知何许人。",
      "古人冷淡今人笑，纷纷争媚玉楼春。"
    ]
  },
  {
    "id": "e647d10f01cbd3e5826caf3473fa73f1",
    "title": "吾与吟",
    "authorName": "顾允成",
    "authorId": "e647d10f01cbd3e598986c009597353e",
    "dynasty": "明",
    "content": [
      "紫芝先生年六十，生平未尝见女色。",
      "古人冷淡今人笑，二八嫦娥不离侧。"
    ]
  },
  {
    "id": "e647d10f01cbd3e5826caf34b71f6e57",
    "title": "吾与吟",
    "authorName": "顾允成",
    "authorId": "e647d10f01cbd3e598986c009597353e",
    "dynasty": "明",
    "content": [
      "伯鸾卓尔似人龙，且向吴门学赁舂。",
      "古人冷淡今人笑，以隶相尊倒托佣。"
    ]
  },
  {
    "id": "e647d10f01cbd3e5826caf34ec2f462e",
    "title": "吾与吟",
    "authorName": "顾允成",
    "authorId": "e647d10f01cbd3e598986c009597353e",
    "dynasty": "明",
    "content": [
      "男婚女嫁既已毕，子平山游不复出。",
      "古人冷淡今人笑，儿孙马牛何时逸。"
    ]
  },
  {
    "id": "e647d10f01cbd3e5826caf345e32d1b4",
    "title": "吾与吟",
    "authorName": "顾允成",
    "authorId": "e647d10f01cbd3e598986c009597353e",
    "dynasty": "明",
    "content": [
      "少文好游有奇僻，老疾名山图在室。",
      "古人冷淡今人笑，泰山当前眼如绌。"
    ]
  },
  {
    "id": "e647d10f01cbd3e5826caf34677df753",
    "title": "吾与吟",
    "authorName": "顾允成",
    "authorId": "e647d10f01cbd3e598986c009597353e",
    "dynasty": "明",
    "content": [
      "罗冲万金原不足，君平百钱自有馀。",
      "古人冷淡今人笑，却将不足奉有馀。"
    ]
  },
  {
    "id": "e647d10f01cbd3e5826caf3407537ee8",
    "title": "吾与吟",
    "authorName": "顾允成",
    "authorId": "e647d10f01cbd3e598986c009597353e",
    "dynasty": "明",
    "content": [
      "仲蔚蓬蒿雅没人，闭门养性略荣名。",
      "古人冷淡今人笑，击鼓求亡大过情。"
    ]
  },
  {
    "id": "e647d10f01cbd3e5826caf346ddd0eb6",
    "title": "吾与吟",
    "authorName": "顾允成",
    "authorId": "e647d10f01cbd3e598986c009597353e",
    "dynasty": "明",
    "content": [
      "短褐持蔬自奉宾，驎之父子水潾潾。",
      "古人冷淡今人笑，反命厨人代野人。"
    ]
  },
  {
    "id": "e647d10f01cbd3e5826caf340d657669",
    "title": "吾与吟",
    "authorName": "顾允成",
    "authorId": "e647d10f01cbd3e598986c009597353e",
    "dynasty": "明",
    "content": [
      "一坐藜床五十年，幼安当膝处皆穿。",
      "古人冷淡今人笑，累褥重茵自在眠。"
    ]
  },
  {
    "id": "e647d10f01cbd3e5826caf349d5aa081",
    "title": "吾与吟",
    "authorName": "顾允成",
    "authorId": "e647d10f01cbd3e598986c009597353e",
    "dynasty": "明",
    "content": [
      "一琴一鹤亦已清，如何屏去不留行。",
      "古人冷淡今人笑，前呼后拥小儿惊。"
    ]
  },
  {
    "id": "e647d10f01cbd3e5826caf341dfa23ba",
    "title": "吾与吟",
    "authorName": "顾允成",
    "authorId": "e647d10f01cbd3e598986c009597353e",
    "dynasty": "明",
    "content": [
      "酒或三行或五行，主宾会数而情真。",
      "古人冷淡今人笑，司马家风邈绝伦。"
    ]
  },
  {
    "id": "e647d10f01cbd3e5826caf3452689a19",
    "title": "吾与吟",
    "authorName": "顾允成",
    "authorId": "e647d10f01cbd3e598986c009597353e",
    "dynasty": "明",
    "content": [
      "喜怒哀乐未发前，此中气象作何观。",
      "古人冷淡今人笑，憧憧思虑汹狂澜。"
    ]
  },
  {
    "id": "e647d10f01cbd3e5826caf3443c4a58b",
    "title": "吾与吟",
    "authorName": "顾允成",
    "authorId": "e647d10f01cbd3e598986c009597353e",
    "dynasty": "明",
    "content": [
      "予欲无言见仲尼，子渊终日只如愚。",
      "古人冷淡今人笑，咸辅颊舌口嗫嚅。"
    ]
  },
  {
    "id": "e647d10f01cbd3e59b0027be15606427",
    "title": "酒色财气四吟",
    "authorName": "顾允成",
    "authorId": "e647d10f01cbd3e598986c009597353e",
    "dynasty": "明",
    "content": [
      "酒不迷人人自迷，一卮一卮复一卮。",
      "可怜曲糵消人志，病多休道药难医。"
    ]
  },
  {
    "id": "e647d10f01cbd3e59b0027beebbe99c8",
    "title": "酒色财气四吟",
    "authorName": "顾允成",
    "authorId": "e647d10f01cbd3e598986c009597353e",
    "dynasty": "明",
    "content": [
      "色不迷人人自迷，朝云暮雨狐绥绥。",
      "形神暗逐蛾眉耗，病多休道药难医。"
    ]
  },
  {
    "id": "e647d10f01cbd3e59b0027be9ba86c17",
    "title": "酒色财气四吟",
    "authorName": "顾允成",
    "authorId": "e647d10f01cbd3e598986c009597353e",
    "dynasty": "明",
    "content": [
      "财不迷人人自迷，锱铢计较遗阿谁。",
      "床头金肥貌日瘦，病多休道药难医。"
    ]
  },
  {
    "id": "e647d10f01cbd3e59b0027be618f401a",
    "title": "酒色财气四吟",
    "authorName": "顾允成",
    "authorId": "e647d10f01cbd3e598986c009597353e",
    "dynasty": "明",
    "content": [
      "气不迷人人自迷，焚如炎火驷莫追。",
      "一朝之忿忘其身，病多休道药难医。"
    ]
  },
  {
    "id": "e647d10f01cbd3e540cedafb400170d4",
    "title": "观省朱先生辱有诲言口占报谢",
    "authorName": "顾允成",
    "authorId": "e647d10f01cbd3e598986c009597353e",
    "dynasty": "明",
    "content": [
      "浪说谈心几十年，勘来仍在利名关。",
      "于今领得仙翁指，竟日忙中竟日闲。"
    ]
  },
  {
    "id": "e647d10f01cbd3e540cedafb758693d0",
    "title": "观省朱先生辱有诲言口占报谢",
    "authorName": "顾允成",
    "authorId": "e647d10f01cbd3e598986c009597353e",
    "dynasty": "明",
    "content": [
      "甲子俄经五十年，惭惶四十九年前。",
      "至人何幸重生我，特握真丹示大还。"
    ]
  },
  {
    "id": "e647d10f01cbd3e5c35973ddbbef91f8",
    "title": "题孔坛四景",
    "authorName": "顾允成",
    "authorId": "e647d10f01cbd3e598986c009597353e",
    "dynasty": "明",
    "content": [
      "不得中行必也狂，三三两两舞雩行。",
      "铿然舍瑟春风里，吟弄千年调转长。"
    ]
  },
  {
    "id": "e647d10f01cbd3e5c35973dd005d1621",
    "title": "题孔坛四景",
    "authorName": "顾允成",
    "authorId": "e647d10f01cbd3e598986c009597353e",
    "dynasty": "明",
    "content": [
      "闲来当暑起清风，乾巽相逢自化工。",
      "兀兀端居洵适适，羲皇何必北窗翁。"
    ]
  },
  {
    "id": "e647d10f01cbd3e5c35973dd41c47daa",
    "title": "题孔坛四景",
    "authorName": "顾允成",
    "authorId": "e647d10f01cbd3e598986c009597353e",
    "dynasty": "明",
    "content": [
      "秋水澄兮秋日烈，曦耀高悬终古赫。",
      "天若不生我仲尼，群蒙长夜谁见白。"
    ]
  },
  {
    "id": "e647d10f01cbd3e5c35973ddfc2baf5c",
    "title": "题孔坛四景",
    "authorName": "顾允成",
    "authorId": "e647d10f01cbd3e598986c009597353e",
    "dynasty": "明",
    "content": [
      "五霸之时冽似冬，杏坛松柏转茙蓊。",
      "于今留得青青在，万象回春领圣功。"
    ]
  },
  {
    "id": "e647d10f01cbd3e538048f5703e38719",
    "title": "寄薛玄台致奠太石贾丈并讯二尊人嫂夫人起居",
    "authorName": "顾允成",
    "authorId": "e647d10f01cbd3e598986c009597353e",
    "dynasty": "明",
    "content": [
      "昔年子归来，关山有太石。",
      "今日子迈往，朱龙无太石。",
      "如何转盼间，幽明倏旦夕。",
      "死去何所知，奈此高堂白。",
      "室内守空帏，念之悽怆百。",
      "为我问灵几，精气谁与宅。",
      "人生终会尽，彭殇亦安择。",
      "化作庄家蝶，隐几论今昔。"
    ]
  },
  {
    "id": "e647d10f01cbd3e5c72e6a6d19447549",
    "title": "寿浦环溪",
    "authorName": "顾允成",
    "authorId": "e647d10f01cbd3e598986c009597353e",
    "dynasty": "明",
    "content": [
      "环溪之水秀且清，华堂寿筵列大亨。",
      "千杯百杯无量酒，一唱三叹有馀音。",
      "寿翁伉俪健相埒，有子饶美笔铮铮。",
      "四壁图书雅足尚，满庭兰桂郁有英。",
      "天锡纯嘏介繁祉，龙章行照蟠桃觥。"
    ]
  },
  {
    "id": "e647d10f01cbd3e51ea55ece346857cf",
    "title": "旧得有读书乐时一讽咏欣然会心因广之为静坐乐会友乐各四章",
    "authorName": "顾允成",
    "authorId": "e647d10f01cbd3e598986c009597353e",
    "dynasty": "明",
    "content": [
      "山光照槛水绕廊，净几明窗一炷香。",
      "门无剥啄迥尔寂，壁有图书闇然章。",
      "韶光莫放忙里老，人生惟有静坐好。",
      "静坐之乐乐何如，万物皆春百虑除。"
    ]
  },
  {
    "id": "e647d10f01cbd3e51ea55ece340e6b7d",
    "title": "旧得有读书乐时一讽咏欣然会心因广之为静坐乐会友乐各四章",
    "authorName": "顾允成",
    "authorId": "e647d10f01cbd3e598986c009597353e",
    "dynasty": "明",
    "content": [
      "修竹压檐桑四围，郁郁瀼瀼露未曦。",
      "心地清凉夏不扇，南风徐来时动帏。",
      "当暑袗絺谁与侣，洒然自得静坐趣。",
      "静坐之乐乐何穷，无弦无弄寄高风。"
    ]
  },
  {
    "id": "e647d10f01cbd3e51ea55ecec9029844",
    "title": "旧得有读书乐时一讽咏欣然会心因广之为静坐乐会友乐各四章",
    "authorName": "顾允成",
    "authorId": "e647d10f01cbd3e598986c009597353e",
    "dynasty": "明",
    "content": [
      "庭梧昨夜叶有声，鸿雁来宾以秋鸣。",
      "月照怀中万累静，水共长天一色清。",
      "斋头剩有蒲团在，趁此静坐功更倍。",
      "静坐之乐乐陶陶，悠然俯仰忘卑高。"
    ]
  },
  {
    "id": "e647d10f01cbd3e51ea55eceadde1947",
    "title": "旧得有读书乐时一讽咏欣然会心因广之为静坐乐会友乐各四章",
    "authorName": "顾允成",
    "authorId": "e647d10f01cbd3e598986c009597353e",
    "dynasty": "明",
    "content": [
      "木落水尽千崖枯，隐几嗒焉我丧吾。",
      "万窍怒号任天籁，六藏赅存同蘧庐。",
      "梅花映带雪花白，芳洁足称静坐者。",
      "静坐之乐何处寻，雷在地中见天心。"
    ]
  },
  {
    "id": "e647d10f01cbd3e556fec7cba46fc1ab",
    "title": "万历甲辰秋东林书院落成步杨龟山先生此日不再得诗韵",
    "authorName": "顾允成",
    "authorId": "e647d10f01cbd3e598986c009597353e",
    "dynasty": "明",
    "content": [
      "此日今还得，朝辉耀扶桑。",
      "厥初赤子心，悬象并穹苍。",
      "无端过浮云，暂掩本灵光。",
      "努力事拂拭，依然露元阳。",
      "理欲判危微，规矩成员方。",
      "尘埃去弗来，真气泄针芒。",
      "日新又日新，其何用不臧。",
      "性非犹杞柳，仁义宁贼戕。",
      "无为彼教惑，吾道掷秕糠。",
      "大哉羲孔易，洗心密退藏。",
      "不效浅薄子，争斗群卉芳。",
      "天地人鼎立，至大而至刚。",
      "欲仁斯仁至，安所置彷徨。",
      "南方文学古，东林岁月长。",
      "继往开来兹，平步履康庄。",
      "念我逾五十，惭愧闇然章。",
      "从前所萦萦，不脱名利场。",
      "何当一奋跃，藩决失羸羊。",
      "日知其所无，月能幸无忘。",
      "果能此道矣，虽柔而必强。",
      "浩渺重溟波，一苇自堪航。",
      "流光不相贷，迅速转无常。",
      "朝闻夕死可，仁者寿不亡。",
      "若不及时敏，老至空悲伤。",
      "中行未易几，必也狷与狂。"
    ]
  },
  {
    "id": "e647d10f01cbd3e5542baf7602f9fa12",
    "title": "寿谈勉翁",
    "authorName": "顾允成",
    "authorId": "e647d10f01cbd3e598986c009597353e",
    "dynasty": "明",
    "content": [
      "矍铄勉翁，八十如童。",
      "头有异骨，足下生风。",
      "饮食衎衎，论说融融。",
      "图书满壁，芝兰郁蓊。",
      "陶家之酒，饮可三泛。",
      "邵氏之篇，吟且百筒。",
      "我歌南山，耋寿其逢。"
    ]
  },
  {
    "id": "e647d10f01cbd3e5b9def13b6d231597",
    "title": "应尽须尽吟",
    "authorName": "顾允成",
    "authorId": "e647d10f01cbd3e598986c009597353e",
    "dynasty": "明",
    "content": [
      "应尽须尽，行法俟命。",
      "剖破形骸，朗然独运。"
    ]
  },
  {
    "id": "e647d10f01cbd3e5f8d61cc5382ebed7",
    "title": "求儆里言",
    "authorName": "顾允成",
    "authorId": "e647d10f01cbd3e598986c009597353e",
    "dynasty": "明",
    "content": [
      "圣哉仲尼，五十无过。",
      "惟圣希天，愚敢托大。"
    ]
  },
  {
    "id": "e647d10f01cbd3e5f8d61cc512e45aa8",
    "title": "求儆里言",
    "authorName": "顾允成",
    "authorId": "e647d10f01cbd3e598986c009597353e",
    "dynasty": "明",
    "content": [
      "贤哉伯玉，五十知非。",
      "惟士希贤，愚敢有违。"
    ]
  },
  {
    "id": "e647d10f01cbd3e5f8d61cc5d330b601",
    "title": "求儆里言",
    "authorName": "顾允成",
    "authorId": "e647d10f01cbd3e598986c009597353e",
    "dynasty": "明",
    "content": [
      "仲尼知命，伯玉知非。",
      "出命入非，君子见几。"
    ]
  },
  {
    "id": "e647d10f01cbd3e5f8d61cc57399890a",
    "title": "求儆里言",
    "authorName": "顾允成",
    "authorId": "e647d10f01cbd3e598986c009597353e",
    "dynasty": "明",
    "content": [
      "五十始衰，戒之在色。",
      "莫庇斧斤，好是懿德。"
    ]
  },
  {
    "id": "e647d10f01cbd3e5f8d61cc54a8c0ee2",
    "title": "求儆里言",
    "authorName": "顾允成",
    "authorId": "e647d10f01cbd3e598986c009597353e",
    "dynasty": "明",
    "content": [
      "五十无闻，斯不足畏。",
      "回首后生，惊汗如沸。"
    ]
  },
  {
    "id": "e647d10f01cbd3e5f8d61cc5de032250",
    "title": "求儆里言",
    "authorName": "顾允成",
    "authorId": "e647d10f01cbd3e598986c009597353e",
    "dynasty": "明",
    "content": [
      "舜其至孝，五十而慕。",
      "予有父母，欲报无路。"
    ]
  },
  {
    "id": "e647d10f01d465c15aa8f28133978d7d",
    "title": "与鲍仲安伯原汪子翼泛舟竹溪寺访友不遇诗",
    "authorName": "郑潜",
    "authorId": "e647d10f01d465c1d1457b72d1457b72",
    "dynasty": "明",
    "content": [
      "乘舟溯清溪，来访古招提。",
      "树影涵波静，桃花隔岸迷。",
      "林深疑隐豹，潭黑欲燃犀。",
      "胜赏无终极，留连日又西。"
    ]
  },
  {
    "id": "e647d10f01d465c1de04ec00fae6df36",
    "title": "陪夏广文先生饮夜归偶成",
    "authorName": "郑潜",
    "authorId": "e647d10f01d465c1d1457b72d1457b72",
    "dynasty": "明",
    "content": [
      "梅所一尊酒，归来池馆幽。",
      "含风凉饮雪，对月醉梳头。",
      "爽入枯肠润，光分白发秋。",
      "明朝追往事，还忆在杭州。"
    ]
  },
  {
    "id": "e647d10f01d465c1a35d37c1a0a7c217",
    "title": "又题精严寺诗",
    "authorName": "郑潜",
    "authorId": "e647d10f01d465c1d1457b72d1457b72",
    "dynasty": "明",
    "content": [
      "云外絺衣润，松间铁杖鸣。",
      "度江潮半落，到寺景全清。",
      "万象精严域，千年悟觉城。",
      "卷帘秋气肃，归棹月华明。"
    ]
  },
  {
    "id": "e647d10f01d465c16c27b219dba744da",
    "title": "过沙湖",
    "authorName": "郑潜",
    "authorId": "e647d10f01d465c1d1457b72d1457b72",
    "dynasty": "明",
    "content": [
      "天阴惨平野，风急过沙湖。",
      "堤树千行瘦，昆山一点孤。",
      "程期思朔漠，游赏负姑苏。",
      "何日能来此，红船载酒壶。"
    ]
  },
  {
    "id": "e647d10f01d465c1786b93066980ddfa",
    "title": "过浈阳峡",
    "authorName": "郑潜",
    "authorId": "e647d10f01d465c1d1457b72d1457b72",
    "dynasty": "明",
    "content": [
      "清绝浈阳峡，秋过客思惊。",
      "风篁疑列戟，烟树似屯营。",
      "水毒人多瘴，山辉石有英。",
      "峒猺何日息，犹自滞官兵。"
    ]
  },
  {
    "id": "e647d10f01d465c120860f8ebfd6a57c",
    "title": "曲江西岸晚步",
    "authorName": "郑潜",
    "authorId": "e647d10f01d465c1d1457b72d1457b72",
    "dynasty": "明",
    "content": [
      "舟泊双江渡，行过西岸村。",
      "攀梅憎竹刺，藉草爱榕根。",
      "白石流波滑，青山野烧痕。",
      "家家椎髻女，汲水到黄昏。"
    ]
  },
  {
    "id": "e647d10f01d465c1dfd4b5324a6eb434",
    "title": "次韵",
    "authorName": "郑潜",
    "authorId": "e647d10f01d465c1d1457b72d1457b72",
    "dynasty": "明",
    "content": [
      "山从远浦尽，路向断桥过。",
      "破屋鸣春雨，寒潮送晚波。",
      "故人耀华毂，小隐隔蓬窝。",
      "出处从吾好，前川寄一蓑。"
    ]
  },
  {
    "id": "e647d10f01d465c1cf631c7759ebdfd7",
    "title": "黄河纪险",
    "authorName": "郑潜",
    "authorId": "e647d10f01d465c1d1457b72d1457b72",
    "dynasty": "明",
    "content": [
      "舟溯桃源县，朝盘未及餐。",
      "沙崩回柂折，风急下篷难。",
      "欹侧中流过，颠危两岸看。",
      "远方修贡职，河伯肯相残。"
    ]
  },
  {
    "id": "e647d10f01d465c12ee4d8ff3c83ff12",
    "title": "此中真意亭闲赋",
    "authorName": "郑潜",
    "authorId": "e647d10f01d465c1d1457b72d1457b72",
    "dynasty": "明",
    "content": [
      "虚亭无户牖，三面是青山。",
      "林影斜晖外，泉声夜雨寒。",
      "浮云时去住，独鹤自知还。",
      "会得此中意，澹然心事闲。"
    ]
  },
  {
    "id": "e647d10f01d465c1e01bdb7fed95b948",
    "title": "题文公书光风霁月四大字平章燕公将搆亭滦阳以此为扁",
    "authorName": "郑潜",
    "authorId": "e647d10f01d465c1d1457b72d1457b72",
    "dynasty": "明",
    "content": [
      "行乐归沂上，阳和满座中。",
      "精神秋沆瀣，胸次玉玲珑。",
      "草色浮窗动，花阴上几浓。",
      "乾坤清淑气，分付在吾躬。"
    ]
  },
  {
    "id": "e647d10f01d465c1e01bdb7fd4569692",
    "title": "题文公书光风霁月四大字平章燕公将搆亭滦阳以此为扁",
    "authorName": "郑潜",
    "authorId": "e647d10f01d465c1d1457b72d1457b72",
    "dynasty": "明",
    "content": [
      "宇宙自风月，千年犹一心。",
      "典型尊道统，翰墨照儒林。",
      "芹泮香生席，薇垣月满襟。",
      "将归滦水上，堂构表登临。"
    ]
  },
  {
    "id": "e647d10f01d465c101f88ee4816c5263",
    "title": "过野狐岭",
    "authorName": "郑潜",
    "authorId": "e647d10f01d465c1d1457b72d1457b72",
    "dynasty": "明",
    "content": [
      "回首野狐岭，山川地势高。",
      "中都开堡障，纳钵隐堂坳。",
      "帝业雄三辅，王师蕴六韬。",
      "秋风淮海上，黎庶望旌旄。"
    ]
  },
  {
    "id": "e647d10f01d465c1b2c2204728b0f167",
    "title": "送戴孟韫侍宦桂阳",
    "authorName": "郑潜",
    "authorId": "e647d10f01d465c1d1457b72d1457b72",
    "dynasty": "明",
    "content": [
      "送君岭南去，最喜桂阳州。",
      "紫翠千峰晓，嵌岩万籁秋。",
      "公庭如水静，书屋傍云幽。",
      "五马辉光处，娱亲足胜游。"
    ]
  },
  {
    "id": "e647d10f01d465c178726a186980843f",
    "title": "跋黄仲言录建士死节事实后",
    "authorName": "郑潜",
    "authorId": "e647d10f01d465c1d1457b72d1457b72",
    "dynasty": "明",
    "content": [
      "逝者不可作，佳名今尚存。",
      "圣恩优死节，王事见忠魂。",
      "愧我咨询后，怜君道义敦。",
      "孰能斩奸佞，酹酒荐寒原。"
    ]
  },
  {
    "id": "e647d10f01d465c1bb47c7ea92e25ff6",
    "title": "题曾云巢万里长江图",
    "authorName": "郑潜",
    "authorId": "e647d10f01d465c1d1457b72d1457b72",
    "dynasty": "明",
    "content": [
      "历历东南景，平生万里游。",
      "江光连海远，岚翠近天浮。",
      "小艇烟林暮，群鸦野树秋。",
      "乱离犹看画，吟思绕瀛洲。"
    ]
  },
  {
    "id": "e647d10f01d465c17d373e4289928dce",
    "title": "寄题安允恭员外双清亭",
    "authorName": "郑潜",
    "authorId": "e647d10f01d465c1d1457b72d1457b72",
    "dynasty": "明",
    "content": [
      "君家好池馆，水竹喜双清。",
      "湛湛春波渌，萧萧夜雨鸣。",
      "冰壶悬翠节，玉露滴金茎。",
      "漫笑沧洲客，长竿钓月明。"
    ]
  },
  {
    "id": "e647d10f01d465c1e8b42b297dbf4dbe",
    "title": "松台即景",
    "authorName": "郑潜",
    "authorId": "e647d10f01d465c1d1457b72d1457b72",
    "dynasty": "明",
    "content": [
      "南闽总炎热，地僻且从容。",
      "松垒风声细，淇园树影浓。",
      "绿筠生玉版，丹荔熟金钟。",
      "但恐村醪尽，何愁客思慵。"
    ]
  },
  {
    "id": "e647d10f01d465c1bb2d9bcf4e16e002",
    "title": "连江舟行十首",
    "authorName": "郑潜",
    "authorId": "e647d10f01d465c1d1457b72d1457b72",
    "dynasty": "明",
    "content": [
      "避濑沿崖曲，凭危缆树高。",
      "浊斯聊濯足，深矣讵容篙。",
      "并力怜舟子，无功愧我曹。",
      "晚来何处泊，清啸答松涛。"
    ]
  },
  {
    "id": "e647d10f01d465c1bb2d9bcfe87ed431",
    "title": "连江舟行十首",
    "authorName": "郑潜",
    "authorId": "e647d10f01d465c1d1457b72d1457b72",
    "dynasty": "明",
    "content": [
      "篷窗观物化，幽兴亦无涯。",
      "翠筱抽黄箨，青林蔓白花。",
      "蜗涎光暗石，虫蜕聚浮槎。",
      "小憩𣂏崖瀑，清风试煮茶。"
    ]
  },
  {
    "id": "e647d10f01d465c1bb2d9bcfc8f020b1",
    "title": "连江舟行十首",
    "authorName": "郑潜",
    "authorId": "e647d10f01d465c1d1457b72d1457b72",
    "dynasty": "明",
    "content": [
      "暮宿依沙觜，朝行亚树腰。",
      "乱山云作雨，一夜水如潮。",
      "激石流还逆，盘涡势未消。",
      "山灵应迟我，莫叹客程遥。"
    ]
  },
  {
    "id": "e647d10f01d465c1bb2d9bcf10ea505b",
    "title": "连江舟行十首",
    "authorName": "郑潜",
    "authorId": "e647d10f01d465c1d1457b72d1457b72",
    "dynasty": "明",
    "content": [
      "信宿双符峡，滩高不敢牵。",
      "洪涛迷望眼，飞沫洒吟肩。",
      "众力千钧勇，微生一线悬。",
      "垂堂念明训，吾命付苍天。"
    ]
  },
  {
    "id": "e647d10f01d465c1bb2d9bcf56a35151",
    "title": "连江舟行十首",
    "authorName": "郑潜",
    "authorId": "e647d10f01d465c1d1457b72d1457b72",
    "dynasty": "明",
    "content": [
      "秀色盘千叠，寒光凝九渊。",
      "土膏常产锡，石髓亦成铅。",
      "不藉冰霜力，应滋草木妍。",
      "我行图画里，何得有尘缘。"
    ]
  },
  {
    "id": "e647d10f01d465c1bb2d9bcf3a86dae6",
    "title": "连江舟行十首",
    "authorName": "郑潜",
    "authorId": "e647d10f01d465c1d1457b72d1457b72",
    "dynasty": "明",
    "content": [
      "引棹资修绠，攀萝蹑断蹊。",
      "浮屠如笋立，绝壁与云齐。",
      "峡怪风雷壮，天悭象纬低。",
      "舟航从此过，不作武陵迷。"
    ]
  },
  {
    "id": "e647d10f01d465c1bb2d9bcf89aa0ce2",
    "title": "连江舟行十首",
    "authorName": "郑潜",
    "authorId": "e647d10f01d465c1d1457b72d1457b72",
    "dynasty": "明",
    "content": [
      "绝顶崖崩堕，中流虎怒蹲。",
      "还如滟滪峡，岂是谢家墩。",
      "古木时栖鹘，深林夜叫猿。",
      "惜无疏凿力，浩浩达龙门。"
    ]
  },
  {
    "id": "e647d10f01d465c1bb2d9bcf50b09af1",
    "title": "连江舟行十首",
    "authorName": "郑潜",
    "authorId": "e647d10f01d465c1d1457b72d1457b72",
    "dynasty": "明",
    "content": [
      "曾赋楞伽峡，灵奇不可模。",
      "琼瑶镌作骨，翡翠淬为肤。",
      "鲛室冰分缕，龙湫月弄珠。",
      "何须问瀛海，身世在蓬壶。"
    ]
  },
  {
    "id": "e647d10f01d465c1bb2d9bcf3121fb85",
    "title": "连江舟行十首",
    "authorName": "郑潜",
    "authorId": "e647d10f01d465c1d1457b72d1457b72",
    "dynasty": "明",
    "content": [
      "幽邃归无极，嵌空尚可凭。",
      "碧通天一罅，秀拔地千层。",
      "环佩鸣绡幌，珠玑络锦缯。",
      "浑疑接仙驭，箫韵下崚嶒。"
    ]
  },
  {
    "id": "e647d10f01d465c1bb2d9bcfdf415e1d",
    "title": "连江舟行十首",
    "authorName": "郑潜",
    "authorId": "e647d10f01d465c1d1457b72d1457b72",
    "dynasty": "明",
    "content": [
      "千尺苍崖裂，银河一派流。",
      "初疑庐阜晓，还忆石门秋。",
      "练带何由泻，珠帘不可钩。",
      "海风江月咏，应继谪仙游。"
    ]
  },
  {
    "id": "e647d10f01d465c10deabba135621d57",
    "title": "送辛惟一舜中",
    "authorName": "郑潜",
    "authorId": "e647d10f01d465c1d1457b72d1457b72",
    "dynasty": "明",
    "content": [
      "夜雨凉生夕，幽居独起迟。",
      "烦君移小艇，别我到阳岐。",
      "碧障开莲萼，青林熟荔枝。",
      "同舟陪使节，须为道相思。"
    ]
  },
  {
    "id": "e647d10f01d465c1aebc864e11d86f56",
    "title": "送董之瑞",
    "authorName": "郑潜",
    "authorId": "e647d10f01d465c1d1457b72d1457b72",
    "dynasty": "明",
    "content": [
      "送子京师去，宣文阁下行。",
      "温然文翰质，藉甚典书名。",
      "苜蓿朝餐薄，梅花夜梦清。",
      "授经双白璧，珍重淑诸生。"
    ]
  },
  {
    "id": "e647d10f01d465c1f4a49bb39c57a4c3",
    "title": "述怀三首寄傅忠卿照磨",
    "authorName": "郑潜",
    "authorId": "e647d10f01d465c1d1457b72d1457b72",
    "dynasty": "明",
    "content": [
      "一家三十口，此地几经年。",
      "去国犹羁旅，观风实备员。",
      "漫迁谯郡佐，终作武夷仙。",
      "岁暮谁知已，梅花照简编。"
    ]
  },
  {
    "id": "e647d10f01d465c1f4a49bb3a7b43bdd",
    "title": "述怀三首寄傅忠卿照磨",
    "authorName": "郑潜",
    "authorId": "e647d10f01d465c1d1457b72d1457b72",
    "dynasty": "明",
    "content": [
      "去岁天屏客，今年又再来。",
      "屋存兵火后，民藉抚安回。",
      "带雨分畦菜，寻春折岭梅。",
      "渔樵喜相识，鸥鹭莫惊猜。"
    ]
  },
  {
    "id": "e647d10f01d465c1f4a49bb3241b8124",
    "title": "述怀三首寄傅忠卿照磨",
    "authorName": "郑潜",
    "authorId": "e647d10f01d465c1d1457b72d1457b72",
    "dynasty": "明",
    "content": [
      "风雪连三日，溪山异昔时。",
      "窗明宜纸帐，玉立见梅枝。",
      "薄宦身为累，丰年瑞可期。",
      "榕城春色好，何以慰相思。"
    ]
  },
  {
    "id": "e647d10f01d465c1eba133ad073729f9",
    "title": "柏井早行有怀",
    "authorName": "郑潜",
    "authorId": "e647d10f01d465c1d1457b72d1457b72",
    "dynasty": "明",
    "content": [
      "柏井朝行过短亭，日高犹未出林坰。",
      "远山积雪连云白，阴壑层冰带石青。",
      "一寸丹心思伏阙，十年甘旨负趋庭。",
      "都城春暖桃花发，遥忆群仙酒未醒。"
    ]
  },
  {
    "id": "e647d10f01d465c145aed113b3c82a62",
    "title": "故关和田文举宪幕留题",
    "authorName": "郑潜",
    "authorId": "e647d10f01d465c1d1457b72d1457b72",
    "dynasty": "明",
    "content": [
      "庾岭行来见故关，居庸北去复南还。",
      "年光荏苒宦游倦，旅况萧条诗句悭。",
      "每忆楼船临海上，岂期绣斧出云间。",
      "畏途何日氛埃净，归去林泉学驻颜。"
    ]
  },
  {
    "id": "e647d10f01d465c1c5515cd77e9e869b",
    "title": "甲午分台上京和王本中都事过居庸关韵",
    "authorName": "郑潜",
    "authorId": "e647d10f01d465c1d1457b72d1457b72",
    "dynasty": "明",
    "content": [
      "云边薄雾初开障，雨后清风不起沙。",
      "路入天关还作客，境非人世欲忘家。",
      "涓涓石溜鸣苍玉，闪闪林霏散彩霞。",
      "一望浮屠遍山谷，南薰偏发傍岩花。"
    ]
  },
  {
    "id": "e647d10f01d465c178d85e2ff3b7ed44",
    "title": "奉寄宣政院使士廉公",
    "authorName": "郑潜",
    "authorId": "e647d10f01d465c1d1457b72d1457b72",
    "dynasty": "明",
    "content": [
      "滦河流水绕郊扃，几度令人忆上京。",
      "诈马晓嘶趋内苑，香车晴碾过西城。",
      "客来毡帐书声静，公退松亭乐韵清。",
      "江汉只今犹阻隔，愿宣德泽被群生。"
    ]
  },
  {
    "id": "e647d10f01d465c1a1ba48b933666bce",
    "title": "送彦斌弟还侍",
    "authorName": "郑潜",
    "authorId": "e647d10f01d465c1d1457b72d1457b72",
    "dynasty": "明",
    "content": [
      "我方避地贫尤甚，子独还乡岁又阑。",
      "浮世风尘妨孝节，平生事业负儒冠。",
      "空怀鹤禁陪移步，远愧鸰原救急难。",
      "千里畏途当自爱，北堂珍重慰加餐。"
    ]
  },
  {
    "id": "e647d10f01d465c162822fd5d8123cd7",
    "title": "次韵刘庸道见寄",
    "authorName": "郑潜",
    "authorId": "e647d10f01d465c1d1457b72d1457b72",
    "dynasty": "明",
    "content": [
      "万里久辞天北关，一丘今寄水南山。",
      "且容茅屋林边住，莫羡楼船海上还。",
      "佳客移尊丹荔熟，高僧下榻白云闲。",
      "墓庐西望松楸长，肠断樵川碧玉环。"
    ]
  },
  {
    "id": "e647d10f01d465c193e34500dbced951",
    "title": "题考亭书院手桧",
    "authorName": "郑潜",
    "authorId": "e647d10f01d465c1d1457b72d1457b72",
    "dynasty": "明",
    "content": [
      "先生自植庭前树，今日人看手泽存。",
      "元气敷荣关造化，孙枝繁衍荫丘园。",
      "四时不改风烟色，千载犹承雨露恩。",
      "更喜天香满书屋，远将孔桧与同论。"
    ]
  },
  {
    "id": "e647d10f01d465c1fc4a633ce05a6a32",
    "title": "送刘元善之淮东运司",
    "authorName": "郑潜",
    "authorId": "e647d10f01d465c1d1457b72d1457b72",
    "dynasty": "明",
    "content": [
      "刘郎本自神仙骨，漫向人间学簿书。",
      "未必缠腰骑有鹤，可能弹铗食无鱼。",
      "风前玉树人争睹，露下金盘酒不虚。",
      "盐筴岂淹经济略，一钱珍重旧声誉。"
    ]
  },
  {
    "id": "e647d10f01d465c11c51d52d48324e37",
    "title": "题望海亭亭在乌石山之阳平章燕公所建",
    "authorName": "郑潜",
    "authorId": "e647d10f01d465c1d1457b72d1457b72",
    "dynasty": "明",
    "content": [
      "瀚海苍茫际远空，危亭极目兴无穷。",
      "潮平五虎风涛壮，波撼三山地势雄。",
      "华构入云嘘蜃气，金樽邀月咽龙宫。",
      "登临又喜楼船近，心逐川流日夜东。"
    ]
  },
  {
    "id": "e647d10f01d465c1ecb651ec0026c8bb",
    "title": "刘中书园亭",
    "authorName": "郑潜",
    "authorId": "e647d10f01d465c1d1457b72d1457b72",
    "dynasty": "明",
    "content": [
      "云收绿野半晴天，料峭寒欺淑景妍。",
      "平远山川笼薄雾，浅深杨柳带轻烟。",
      "且看金谷花妖艳，宁怨兰塘草郁芊。",
      "路入侯门春寂寂，空馀厩吏拂香鞯。"
    ]
  },
  {
    "id": "e647d10f01d465c1d914429e546bdab0",
    "title": "题兴化龙纪寺仪凤楼",
    "authorName": "郑潜",
    "authorId": "e647d10f01d465c1d1457b72d1457b72",
    "dynasty": "明",
    "content": [
      "深林幽径出平原，野水新畬带远村。",
      "父老焚香瞻使节，禅僧开阁驻轺轩。",
      "绿阴匝地琴书静，叠嶂连云草树繁。",
      "夜梦九仙贻好语，登楼高兴欲孤鶱。"
    ]
  },
  {
    "id": "e647d10f01d465c1096f83bfea31dfc2",
    "title": "雨窗有怀雪鹤山人",
    "authorName": "郑潜",
    "authorId": "e647d10f01d465c1d1457b72d1457b72",
    "dynasty": "明",
    "content": [
      "大象峰前华岳庵，雅宜樗散此投簪。",
      "高僧载酒来山北，故友移家近水南。",
      "尘世干戈将厌乱，道林风月遂幽探。",
      "何时雪鹤能相过，松下鸣琴兴未酣。"
    ]
  },
  {
    "id": "e647d10f01d465c1b53ad20cd9bbe076",
    "title": "题孙子起规川八景",
    "authorName": "郑潜",
    "authorId": "e647d10f01d465c1d1457b72d1457b72",
    "dynasty": "明",
    "content": [
      "西岩暝雨晓峰云，野渡中流漾夕曛。",
      "潭水镜寒涵夜月，屏山锦暖缬春芬。",
      "绕林鹤唳松间听，夹岸莺声柳外闻。",
      "待得双桥雪晴日，规川移棹访孙君。"
    ]
  },
  {
    "id": "e647d10f01d465c1b53ad20c33131cd0",
    "title": "题孙子起规川八景",
    "authorName": "郑潜",
    "authorId": "e647d10f01d465c1d1457b72d1457b72",
    "dynasty": "明",
    "content": [
      "锦城山水足游遨，万里轻舟溯峡劳。",
      "云净峨眉看古雪，风微滟滪听惊涛。",
      "相如文采琴台暮，诸葛功名剑阁高。",
      "不用登临倍惆怅，颂成蚤拟继王褒。"
    ]
  },
  {
    "id": "e647d10f01d465c1b53ad20ca5e27ef2",
    "title": "题孙子起规川八景",
    "authorName": "郑潜",
    "authorId": "e647d10f01d465c1d1457b72d1457b72",
    "dynasty": "明",
    "content": [
      "阶前绿竹添新笋，户外西轩对夕阳。",
      "公退有时延好客，昼长无事蔼清香。",
      "疏棂月白秋如洗，四座风生暮更凉。",
      "记得清河同庶役，丰碑千载独传芳。"
    ]
  },
  {
    "id": "e647d10f01d465c1b53ad20c502adf92",
    "title": "题孙子起规川八景",
    "authorName": "郑潜",
    "authorId": "e647d10f01d465c1d1457b72d1457b72",
    "dynasty": "明",
    "content": [
      "紫芝山势郁嵯峨，俯瞰层城近带河。",
      "一代杜鹃称绝响，千年石兽卧荒坡。",
      "阴阴宰木春逾茂，粲粲宸章墨未磨。",
      "景节永怀敦古谊，临风酹酒独悲歌。"
    ]
  },
  {
    "id": "e647d10f01d465c1b53ad20ca2b3348b",
    "title": "题孙子起规川八景",
    "authorName": "郑潜",
    "authorId": "e647d10f01d465c1d1457b72d1457b72",
    "dynasty": "明",
    "content": [
      "日射棕毛眩彩霞，龙冈联辔踏晴沙。",
      "笑趋宸德书香近，伫立慈仁树影斜。",
      "茶罢挥毫乌府润，讲馀进帙侍臣夸。",
      "分明畴昔滦京事，梦觉丹山噪晚鸦。"
    ]
  },
  {
    "id": "e647d10f01d465c1b53ad20cdf9f788e",
    "title": "题孙子起规川八景",
    "authorName": "郑潜",
    "authorId": "e647d10f01d465c1d1457b72d1457b72",
    "dynasty": "明",
    "content": [
      "笑捧天香出禁林，归来闽峤岁华侵。",
      "春晖报母心逾苦，甘旨娱亲意独深。",
      "隔岸园林江濯锦，临风阑槛竹鸣琴。",
      "长卿多病无由见，咫尺相思隔海岑。"
    ]
  },
  {
    "id": "e647d10f01d465c1b53ad20cc40edc55",
    "title": "题孙子起规川八景",
    "authorName": "郑潜",
    "authorId": "e647d10f01d465c1d1457b72d1457b72",
    "dynasty": "明",
    "content": [
      "卧病经春鬓欲斑，远劳书札到空山。",
      "已拚樗散成沦隐，岂有筹谋济世艰。",
      "万里云霄黄鹄举，一溪烟雨白鸥闲。",
      "明公忠孝恢前烈，拭目旌麾早渡关。"
    ]
  },
  {
    "id": "e647d10f01d465c1b53ad20c5ff95337",
    "title": "题孙子起规川八景",
    "authorName": "郑潜",
    "authorId": "e647d10f01d465c1d1457b72d1457b72",
    "dynasty": "明",
    "content": [
      "乌府追随记昔年，赋诗联骑出燕然。",
      "掾曹愧我无三语，时论知公有二天。",
      "西省春风人似玉，长沙秋晚树如烟。",
      "有年堂上思归客，闲却渊明种秫田。"
    ]
  },
  {
    "id": "e647d10f01d465c13e6f3bd2018080ac",
    "title": "王晦叔次韵答虎仲威见寄",
    "authorName": "郑潜",
    "authorId": "e647d10f01d465c1d1457b72d1457b72",
    "dynasty": "明",
    "content": [
      "春来行乐负芳草，不见良朋过远村。",
      "云气有时生石磴，风声终日在松轩。",
      "羡君壮志超前烈，老我丹心忆至尊。",
      "倘肯携书作邻并，瓜山蓬户竹为门。"
    ]
  },
  {
    "id": "e647d10f01d465c15eab22b58e0d483f",
    "title": "次韵答朱子中太守见寄",
    "authorName": "郑潜",
    "authorId": "e647d10f01d465c1d1457b72d1457b72",
    "dynasty": "明",
    "content": [
      "万壑千岩路欲迷，云中仙馆昼闻鸡。",
      "不嫌小室名匏寄，更拟危巢伴鹤栖。",
      "磻石会当来币聘，柴扉难可著轮蹄。",
      "自怜贫病身无补，乞与残年寿菊齐。"
    ]
  },
  {
    "id": "e647d10f01d465c183dbc2d7798fc6fd",
    "title": "水监双清亭与时敏联句",
    "authorName": "郑潜",
    "authorId": "e647d10f01d465c1d1457b72d1457b72",
    "dynasty": "明",
    "content": [
      "每厌风尘思海峤，不知城市有瀛洲。",
      "青山西去岚光近，紫阁前临王气浮。",
      "小艇半横莲渚外，好风多在树枝头。",
      "何当载酒频相过，笑倚阑干对白鸥。"
    ]
  },
  {
    "id": "e647d10f01d465c1625678ef8de6bbf9",
    "title": "寄汪季佩",
    "authorName": "郑潜",
    "authorId": "e647d10f01d465c1d1457b72d1457b72",
    "dynasty": "明",
    "content": [
      "外兄作尉金溪上，贱子迎亲南浦边。",
      "彩棒政闲惟禄养，敝裘时改复谁怜。",
      "巢居云气熏图画，部曲春风乐管弦。",
      "喜仗周郎问消息，书来珍重惠华笺。"
    ]
  },
  {
    "id": "e647d10f01d465c1cd7cc0ad440335d3",
    "title": "寄黄存斋",
    "authorName": "郑潜",
    "authorId": "e647d10f01d465c1d1457b72d1457b72",
    "dynasty": "明",
    "content": [
      "南田隐君七十馀，眼明犹堪细字书。",
      "挑灯读易山月落，把酒赋诗秋雨疏。",
      "可怜边境尚带甲，何日故园能荷锄。",
      "因风折梅问安否，惠我佳报今何如。"
    ]
  },
  {
    "id": "e647d10f01d465c111b7106a87d5fb3b",
    "title": "寄邓子方",
    "authorName": "郑潜",
    "authorId": "e647d10f01d465c1d1457b72d1457b72",
    "dynasty": "明",
    "content": [
      "云鹤去山人不远，近闻复在西来山。",
      "瑶琴夜弄江月白，彩笔醉洒湘云斑。",
      "四海交游成阻隔，平生嗜好只清闲。",
      "何时过我论心曲，林下柴扉昼不关。"
    ]
  },
  {
    "id": "e647d10f01d465c10393ae9da1dc6824",
    "title": "题柯敬仲竹木",
    "authorName": "郑潜",
    "authorId": "e647d10f01d465c1d1457b72d1457b72",
    "dynasty": "明",
    "content": [
      "丹丘神已化，竹树动寒飔。",
      "自笑乘槎客，相看鬓欲丝。"
    ]
  },
  {
    "id": "e647d10f01d465c18302713d89c40602",
    "title": "七夕答王诜",
    "authorName": "郑潜",
    "authorId": "e647d10f01d465c1d1457b72d1457b72",
    "dynasty": "明",
    "content": [
      "纨扇香云薄，絺衣玉露凉。",
      "相思共今夕，星彩动秋光。"
    ]
  },
  {
    "id": "e647d10f01d465c1acda3a536b03ac2e",
    "title": "山居杂兴五首",
    "authorName": "郑潜",
    "authorId": "e647d10f01d465c1d1457b72d1457b72",
    "dynasty": "明",
    "content": [
      "雨馀见梨山，双峰更叠出。",
      "白云绕山飞，半空青突兀。"
    ]
  },
  {
    "id": "e647d10f01d465c1acda3a53745cdb74",
    "title": "山居杂兴五首",
    "authorName": "郑潜",
    "authorId": "e647d10f01d465c1d1457b72d1457b72",
    "dynasty": "明",
    "content": [
      "桃枝青入檐，竹影翠当户。",
      "送客过溪桥，归来对风雨。"
    ]
  },
  {
    "id": "e647d10f01d465c1acda3a53aeaa122c",
    "title": "山居杂兴五首",
    "authorName": "郑潜",
    "authorId": "e647d10f01d465c1d1457b72d1457b72",
    "dynasty": "明",
    "content": [
      "墙头桑椹落，树上春鸠鸣。",
      "独立衡门晚，满川云气生。"
    ]
  },
  {
    "id": "e647d10f01d465c1acda3a5308af2eeb",
    "title": "山居杂兴五首",
    "authorName": "郑潜",
    "authorId": "e647d10f01d465c1d1457b72d1457b72",
    "dynasty": "明",
    "content": [
      "读易北窗前，不知日已暝。",
      "新月悬林端，松风洒萝径。"
    ]
  },
  {
    "id": "e647d10f01d465c1acda3a5389fd839c",
    "title": "山居杂兴五首",
    "authorName": "郑潜",
    "authorId": "e647d10f01d465c1d1457b72d1457b72",
    "dynasty": "明",
    "content": [
      "读书岂在多，适用一编足。",
      "君听刍荛言，可备太史录。"
    ]
  },
  {
    "id": "e647d10f01d465c120f2e40ee4209e5c",
    "title": "题淘金驿",
    "authorName": "郑潜",
    "authorId": "e647d10f01d465c1d1457b72d1457b72",
    "dynasty": "明",
    "content": [
      "至宝埋沙泥，良工日淘洗。",
      "大道在目前，求之亦如此。"
    ]
  },
  {
    "id": "e647d10f01d465c1244189c7e1d6968a",
    "title": "春山瀑布",
    "authorName": "郑潜",
    "authorId": "e647d10f01d465c1d1457b72d1457b72",
    "dynasty": "明",
    "content": [
      "一夜春雨过，千崖飞瀑多。",
      "青楼散珠箔，碧障列银河。"
    ]
  },
  {
    "id": "e647d10f01d465c11b27d51f2159080b",
    "title": "题欧阳承旨所书扇面",
    "authorName": "郑潜",
    "authorId": "e647d10f01d465c1d1457b72d1457b72",
    "dynasty": "明",
    "content": [
      "玉堂学士笔如椽，纨扇新题到海边。",
      "记得凤池春宴罢，紫毫香露洒银笺。"
    ]
  },
  {
    "id": "e647d10f01d465c1c17244e4efe82d65",
    "title": "题扇寄友人",
    "authorName": "郑潜",
    "authorId": "e647d10f01d465c1d1457b72d1457b72",
    "dynasty": "明",
    "content": [
      "欲买扁舟访武夷，棹歌声断白云飞。",
      "幔亭秋早多明月，载酒吹箫入翠微。"
    ]
  },
  {
    "id": "e647d10f01d465c1e695a2163ef3bfff",
    "title": "舟中作",
    "authorName": "郑潜",
    "authorId": "e647d10f01d465c1d1457b72d1457b72",
    "dynasty": "明",
    "content": [
      "平沙烟草牛羊集，远岸风林鸟鹊分。",
      "共喜扁舟向南国，岸帆冲破渡江云。"
    ]
  },
  {
    "id": "e647d10f01d465c1cdd80235c332d291",
    "title": "有怀知已",
    "authorName": "郑潜",
    "authorId": "e647d10f01d465c1d1457b72d1457b72",
    "dynasty": "明",
    "content": [
      "秋草连天山色青，穹庐咫尺隔蓬瀛。",
      "应随凤驾游仙阙，月下时闻玉佩声。"
    ]
  },
  {
    "id": "e647d10f01d465c1c80204d4c2b54cc3",
    "title": "题水竹居",
    "authorName": "郑潜",
    "authorId": "e647d10f01d465c1d1457b72d1457b72",
    "dynasty": "明",
    "content": [
      "苍茫海色栖寒碧，知是仙人水竹居。",
      "凉雨洒窗秋满坐，清风绕屋水循除。"
    ]
  },
  {
    "id": "e647d10f01d465c190961fbbdc570868",
    "title": "戏简翠林长老求茶",
    "authorName": "郑潜",
    "authorId": "e647d10f01d465c1d1457b72d1457b72",
    "dynasty": "明",
    "content": [
      "象峰深处得先春，簇簇金芽入焙新。",
      "剩与老禅醒醉梦，也应分惠到山人。"
    ]
  },
  {
    "id": "e647d10f01d465c1075a34ed897ea436",
    "title": "自高唐州至齐河夜题纪怀",
    "authorName": "郑潜",
    "authorId": "e647d10f01d465c1d1457b72d1457b72",
    "dynasty": "明",
    "content": [
      "东行初喜见青山，山色偏宜马上看。",
      "明日济南公事简，玉泉飞雪漱清寒。"
    ]
  },
  {
    "id": "e647d10f01d465c1075a34ed74754a1a",
    "title": "自高唐州至齐河夜题纪怀",
    "authorName": "郑潜",
    "authorId": "e647d10f01d465c1d1457b72d1457b72",
    "dynasty": "明",
    "content": [
      "驿程迢遰到齐河，农务森森生意多。",
      "圣主每忧民力困，官输犹自急征科。"
    ]
  },
  {
    "id": "e647d10f01d465c1075a34edfd22d810",
    "title": "自高唐州至齐河夜题纪怀",
    "authorName": "郑潜",
    "authorId": "e647d10f01d465c1d1457b72d1457b72",
    "dynasty": "明",
    "content": [
      "勤政堂中夜话迟，清风生坐觉霜飞。",
      "山东群盗今安有，使者何烦着绣衣。"
    ]
  },
  {
    "id": "e647d10f01d465c14b477efe76c84d5c",
    "title": "建南九曲棹歌",
    "authorName": "郑潜",
    "authorId": "e647d10f01d465c1d1457b72d1457b72",
    "dynasty": "明",
    "content": [
      "一曲仙溪汇众流，石梁凿断始通舟。",
      "风生倚竹秋声早，露滴金盘紫气浮。"
    ]
  },
  {
    "id": "e647d10f01d465c14b477efe59019cb9",
    "title": "建南九曲棹歌",
    "authorName": "郑潜",
    "authorId": "e647d10f01d465c1d1457b72d1457b72",
    "dynasty": "明",
    "content": [
      "二曲人家是后塘，回峦叠嶂互苍茫。",
      "小桥南望秦溪路，先到宜君五马坊。"
    ]
  },
  {
    "id": "e647d10f01d465c14b477efe333c7ad5",
    "title": "建南九曲棹歌",
    "authorName": "郑潜",
    "authorId": "e647d10f01d465c1d1457b72d1457b72",
    "dynasty": "明",
    "content": [
      "三曲迢迢山下村，平林修竹映丘园。",
      "龙池不竭春如海，忠穆馀波及子孙。"
    ]
  },
  {
    "id": "e647d10f01d465c14b477efee25fe0f6",
    "title": "建南九曲棹歌",
    "authorName": "郑潜",
    "authorId": "e647d10f01d465c1d1457b72d1457b72",
    "dynasty": "明",
    "content": [
      "四曲横山接郑墩，平川旷野见前村。",
      "渔歌晚渡黄龙圳，樵唱时闻大有源。"
    ]
  },
  {
    "id": "e647d10f01d465c14b477efe87b15556",
    "title": "建南九曲棹歌",
    "authorName": "郑潜",
    "authorId": "e647d10f01d465c1d1457b72d1457b72",
    "dynasty": "明",
    "content": [
      "五曲萦纡清浅流，仙源流水不容舟。",
      "人家门巷成墟市，阳泽桑麻荫墓丘。"
    ]
  },
  {
    "id": "e647d10f01d465c14b477efe2188b876",
    "title": "建南九曲棹歌",
    "authorName": "郑潜",
    "authorId": "e647d10f01d465c1d1457b72d1457b72",
    "dynasty": "明",
    "content": [
      "六曲中流注碧潭，集贤斜对宝华岩。",
      "秋风诗客歌芝陇，落日归僧入翠岚。"
    ]
  },
  {
    "id": "e647d10f01d465c14b477efec2a23f7f",
    "title": "建南九曲棹歌",
    "authorName": "郑潜",
    "authorId": "e647d10f01d465c1d1457b72d1457b72",
    "dynasty": "明",
    "content": [
      "七曲清陂障断流，农家篱落半沙洲。",
      "数声长乐疏钟晚，栖凤桥边景最幽。"
    ]
  },
  {
    "id": "e647d10f01d465c14b477efea9e99512",
    "title": "建南九曲棹歌",
    "authorName": "郑潜",
    "authorId": "e647d10f01d465c1d1457b72d1457b72",
    "dynasty": "明",
    "content": [
      "八曲云山好卜邻，楮衾萑席不忧贫。",
      "水边照日铺晴雪，竹外含风织翠茵。"
    ]
  },
  {
    "id": "e647d10f01d465c14b477efeeb40b9e9",
    "title": "建南九曲棹歌",
    "authorName": "郑潜",
    "authorId": "e647d10f01d465c1d1457b72d1457b72",
    "dynasty": "明",
    "content": [
      "古道通津近万安，石湖云绕福台山。",
      "游川何处堪招隐，春在沧浪九曲间。"
    ]
  },
  {
    "id": "e647d10f01d465c14b477efe19a49fc3",
    "title": "建南九曲棹歌",
    "authorName": "郑潜",
    "authorId": "e647d10f01d465c1d1457b72d1457b72",
    "dynasty": "明",
    "content": [
      "棹歌声远幔亭空，千载沧州兴味同。",
      "今日紫阳山下客，他年人唤采芝翁。"
    ]
  },
  {
    "id": "e647d10f01d465c1c5a32294fdb944ca",
    "title": "送别燕叔义之广东",
    "authorName": "郑潜",
    "authorId": "e647d10f01d465c1d1457b72d1457b72",
    "dynasty": "明",
    "content": [
      "过了梅关到五羊，满怀秋思洒飞霜。",
      "罗浮山下梅华月，千里相思梦亦香。"
    ]
  },
  {
    "id": "e647d10f01d465c117376df1efeca0cf",
    "title": "入京",
    "authorName": "郑潜",
    "authorId": "e647d10f01d465c1d1457b72d1457b72",
    "dynasty": "明",
    "content": [
      "端本堂开正万方，儒臣日日近储皇。",
      "讲明治道称尧舜，历览人文备宪章。"
    ]
  },
  {
    "id": "e647d10f01d465c117376df1e6dd9378",
    "title": "入京",
    "authorName": "郑潜",
    "authorId": "e647d10f01d465c1d1457b72d1457b72",
    "dynasty": "明",
    "content": [
      "洒天马乳秋先到，卓地鸾旗驾欲回。",
      "漫拟颂诗随警跸，愧无才力佐霜台。"
    ]
  },
  {
    "id": "e647d10f01d465c1fc983efcdd617296",
    "title": "清溪道中",
    "authorName": "郑潜",
    "authorId": "e647d10f01d465c1d1457b72d1457b72",
    "dynasty": "明",
    "content": [
      "平冈百里青草齐，草间鹧鸪朝暮啼。",
      "阴云淡日好天气，风卷野花随马蹄。"
    ]
  },
  {
    "id": "e647d10f01d465c1deaf1403ada5324c",
    "title": "上京行幸词",
    "authorName": "郑潜",
    "authorId": "e647d10f01d465c1d1457b72d1457b72",
    "dynasty": "明",
    "content": [
      "群山如画列层城，佳气滦阳此上京。",
      "四野穹庐环魏阙，三宫仗马拥霓旌。"
    ]
  },
  {
    "id": "e647d10f01d465c1deaf1403f6108459",
    "title": "上京行幸词",
    "authorName": "郑潜",
    "authorId": "e647d10f01d465c1d1457b72d1457b72",
    "dynasty": "明",
    "content": [
      "明德城南万骑过，御天门下百官多。",
      "箫韶九奏风云会，嵩岳三呼景象和。"
    ]
  },
  {
    "id": "e647d10f01d465c1deaf1403c90f1660",
    "title": "上京行幸词",
    "authorName": "郑潜",
    "authorId": "e647d10f01d465c1d1457b72d1457b72",
    "dynasty": "明",
    "content": [
      "宫草葱茸拂槛青，苑中麀鹿自和鸣。",
      "云边仙子锵环佩，日暮君王幸穆清。"
    ]
  },
  {
    "id": "e647d10f01d465c1deaf1403935078b8",
    "title": "上京行幸词",
    "authorName": "郑潜",
    "authorId": "e647d10f01d465c1d1457b72d1457b72",
    "dynasty": "明",
    "content": [
      "宫树行行密覆墙，雨馀沙净碧云凉。",
      "锦衣花帽金鞍马，彩仗红旗夹道光。"
    ]
  },
  {
    "id": "e647d10f01d465c1deaf1403f2bbfaca",
    "title": "上京行幸词",
    "authorName": "郑潜",
    "authorId": "e647d10f01d465c1d1457b72d1457b72",
    "dynasty": "明",
    "content": [
      "红云霭霭护棕毛，紫凤翩翩下彩绦。",
      "武士承宣呈角触，近臣侍宴赐珠袍。"
    ]
  },
  {
    "id": "e647d10f01d465c1deaf1403cc991469",
    "title": "上京行幸词",
    "authorName": "郑潜",
    "authorId": "e647d10f01d465c1d1457b72d1457b72",
    "dynasty": "明",
    "content": [
      "近西穹帐是青宫，瑞霭祥云晓日红。",
      "宝扇初开颜似玉，金舆方驾气如龙。"
    ]
  },
  {
    "id": "e647d10f01d465c1aefc7116ea054d23",
    "title": "次韵题王仲肃书方画壁",
    "authorName": "郑潜",
    "authorId": "e647d10f01d465c1d1457b72d1457b72",
    "dynasty": "明",
    "content": [
      "野石层层立翠螺，幽篁苍树晚烟多。",
      "梦回浑作江南看，满壁秋声落涧阿。"
    ]
  },
  {
    "id": "e647d10f01d465c1bd8e78bffb2c486b",
    "title": "山行五首",
    "authorName": "郑潜",
    "authorId": "e647d10f01d465c1d1457b72d1457b72",
    "dynasty": "明",
    "content": [
      "两山之间六七里，一岭上头千百盘。",
      "木杪见天披宿雾，云根坐石漱风湍。"
    ]
  },
  {
    "id": "e647d10f01d465c1bd8e78bfdb249954",
    "title": "山行五首",
    "authorName": "郑潜",
    "authorId": "e647d10f01d465c1d1457b72d1457b72",
    "dynasty": "明",
    "content": [
      "深林无路饥猿啸，孤嶂镵空山鬼愁。",
      "自信凡躯换仙骨，振衣飞步过山头。"
    ]
  },
  {
    "id": "e647d10f01d465c1bd8e78bf9ddc3b53",
    "title": "山行五首",
    "authorName": "郑潜",
    "authorId": "e647d10f01d465c1d1457b72d1457b72",
    "dynasty": "明",
    "content": [
      "千林竹死皆成纸，万陇丛生总是茶。",
      "空谷云深疑路断，绿阴流水有人家。"
    ]
  },
  {
    "id": "e647d10f01d465c1bd8e78bf7102c2e7",
    "title": "山行五首",
    "authorName": "郑潜",
    "authorId": "e647d10f01d465c1d1457b72d1457b72",
    "dynasty": "明",
    "content": [
      "深谷人家尽力耕，老翁稚子笑相迎。",
      "但愁官府徵租赋，不识风尘有甲兵。"
    ]
  },
  {
    "id": "e647d10f01d465c1bd8e78bf433cede6",
    "title": "山行五首",
    "authorName": "郑潜",
    "authorId": "e647d10f01d465c1d1457b72d1457b72",
    "dynasty": "明",
    "content": [
      "闭门高卧夜窗空，山酒微酣睡兴浓。",
      "月照纸衾浑是雪，道人身在白云中。"
    ]
  },
  {
    "id": "e647d10f01d465c1d42af5298dfafe1f",
    "title": "石门对酒",
    "authorName": "郑潜",
    "authorId": "e647d10f01d465c1d1457b72d1457b72",
    "dynasty": "明",
    "content": [
      "故人送我青田酒，载到石门山下开。",
      "坐对银河酌琼液，千年玄鹤亦飞来。"
    ]
  },
  {
    "id": "e647d10f01d465c17713b3b26261f399",
    "title": "为居中御史题",
    "authorName": "郑潜",
    "authorId": "e647d10f01d465c1d1457b72d1457b72",
    "dynasty": "明",
    "content": [
      "谏垣崇柏府，察院表松厅。",
      "执法昭乾象，郎官应列星。",
      "九重资耳目，四海捷风霆。",
      "清浊由泾渭，聪明在视听。",
      "按巡遵旧典，咨访靡常经。",
      "出使临分署，如松揭广庭。",
      "应储梁栋具，俨对雪霜形。",
      "挺特标孤峙，芳华德比馨。",
      "云烟春霭霭，风雨昼冥冥。",
      "贞白梅同洁，敷荣竹并青。",
      "岁寒知节操，品汇仰仪刑。",
      "大厦须扶植，颠崖赖底宁。",
      "何惭蜀庙柏，曾阅舜阶蓂。",
      "缥缈闻天籁，蜿蜒隐地灵。",
      "气盘龙起蛰，风度鹤梳翎。",
      "藓晕衣新绣，膏明刃发硎。",
      "居然立霄汉，飒尔击沧溟。",
      "杜甫遗诗本，毕宏开画屏。",
      "才疏叨茂选，亲老觊修龄。",
      "济济山东士，萧萧历下亭。",
      "观风惟黾勉，顾影独伶俜。",
      "兴已辜泉石，行当戒井陉。",
      "歌谣采田野，声迹达朝廷。",
      "漫续斯堂记，期看不朽铭。"
    ]
  },
  {
    "id": "e647d10f01d465c1fcf133feb576527d",
    "title": "题寒碧轩",
    "authorName": "郑潜",
    "authorId": "e647d10f01d465c1d1457b72d1457b72",
    "dynasty": "明",
    "content": [
      "不负沧洲约，停桡访玉溪。",
      "水从阶下响，人到竹间迷。",
      "牖户寒光动，帘栊碧浪低。",
      "绿阴侵坐冷，香雾拂云齐。",
      "俗士何由造，幽禽自在啼。",
      "墙东盘石径，篱外筑沙堤。",
      "凉月连宵好，秋声入暮凄。",
      "会看龙起蛰，还许凤来栖。",
      "书帙从儿读，壶觞待客携。",
      "他时重相见，当作浣花题。"
    ]
  },
  {
    "id": "e647d10f01d465c1253d73c5b41890ce",
    "title": "走笔次韵答卓伯长",
    "authorName": "郑潜",
    "authorId": "e647d10f01d465c1d1457b72d1457b72",
    "dynasty": "明",
    "content": [
      "问津北海滨，卜居南山麓。",
      "南山何所有，苍松与修竹。",
      "挺挺龙髯张，猗猗凤毛绿。",
      "幽涧生寒飔，阳冈散清旭。",
      "岚翠暮堪揽，石泉时自掬。",
      "胜景人共游，真乐予所独。",
      "炉薰昼逾永，周易坐忘读。",
      "亭小心更宽，朋来席频促。",
      "山中采蕨薇，林下樵朴樕。",
      "门掩红尘稀，檐虚白云宿。",
      "金堆卢橘黄，丹落锦荔熟。",
      "四郊多桑麻，比屋空杼轴。",
      "何由一身安，所愿百姓足。",
      "世途急功利，古道厌驰逐。",
      "劳生尚馀忧，节用应寡辱。",
      "静爱吟风蝉，远惭食苹鹿。",
      "诵子新诗篇，深荷相记录。"
    ]
  },
  {
    "id": "e647d10f01d465c1a1ab90a40ec96e6d",
    "title": "暮坐",
    "authorName": "郑潜",
    "authorId": "e647d10f01d465c1d1457b72d1457b72",
    "dynasty": "明",
    "content": [
      "烦暑方蕴隆，火云布寰宇。",
      "幸此林壑幽，青山绕环堵。",
      "怀人阻江海，掩卷空凝伫。",
      "岂无一樽酒，共听竹间雨。",
      "日暮卷珠帘，薰风入庭户。"
    ]
  },
  {
    "id": "e647d10f01d465c1b2a74e6c047c0ab7",
    "title": "忠孝行为江西行省右丞呼图克布哈作",
    "authorName": "郑潜",
    "authorId": "e647d10f01d465c1d1457b72d1457b72",
    "dynasty": "明",
    "content": [
      "孝为百行原，忠乃万世则。",
      "乾坤微忠孝，何以立人极。",
      "英英省右辖，出佐大江西。",
      "拜命辞魏阙，含情别慈闱。",
      "亲年八十馀，子仕万里外。",
      "王事有程期，何由遂欢爱。",
      "筹边计军务，排云叩天阍。",
      "冯夷护旌棨，瀚海无波澜。",
      "还家慰亲颜，伏阙上封事。",
      "方忧聚敛臣，遑恤忠孝士。",
      "明廷忽异政，法令非常情。",
      "都人不敢议，达官为之惊。",
      "免官亦何忧，从戎亦何愧。",
      "节义窜遐荒，奸贪拥虚位。",
      "煌煌中兴业，本在植纲常。",
      "民彝几沦没，政化期更张。",
      "薄俗非乱离，何以辨忠孝。",
      "大厦非栋梁，何以正廊庙。",
      "我歌忠孝行，送公涉沧溟。",
      "归朝庆眉寿，报国跻隆平。"
    ]
  },
  {
    "id": "e647d10f01d465c17bbb3519b2ec4310",
    "title": "徐仲仁以使君天上来六诗投赠遂歌山中人次韵答之",
    "authorName": "郑潜",
    "authorId": "e647d10f01d465c1d1457b72d1457b72",
    "dynasty": "明",
    "content": [
      "我本山中人，樵歌紫阳雪。",
      "攀桂游文场，观潮渡江浙。",
      "自惭驽钝质，鞭策殊汗血。",
      "胜地屡登临，蟾光几圆缺。",
      "煮石惊羊群，汲泉分雀舌。",
      "箪瓢常晏如，粱肉厌饕餮。",
      "早岁际升平，壮怀弥激烈。",
      "中年罹忧患，空负持宪节。",
      "孤桐韵逾清，野鹤心更洁。",
      "君爱秋萤飞，乍明还易灭。"
    ]
  },
  {
    "id": "e647d10f01d465c103354b840353cf9a",
    "title": "题张伯晋员外小景",
    "authorName": "郑潜",
    "authorId": "e647d10f01d465c1d1457b72d1457b72",
    "dynasty": "明",
    "content": [
      "晴空立香炉，秋雨出华盖。",
      "悬泉凝素练，幽草结芳佩。",
      "中林好茅堂，绝壑饶胜概。",
      "行吟者谁子，拂衣谢流辈。",
      "白云入招呼，青山共韬晦。",
      "吾欲从之游，披图已神会。"
    ]
  },
  {
    "id": "e647d10f01d465c155bbda9f7d4060d8",
    "title": "八月三日游方广洞天留题纪实望仙台与洞天相对乃前山也",
    "authorName": "郑潜",
    "authorId": "e647d10f01d465c1d1457b72d1457b72",
    "dynasty": "明",
    "content": [
      "循源入苍山，乘风蹑云栈。",
      "石门境方幽，洞天路疑断。",
      "杰阁撑岩空，危阑倚云半。",
      "络石藤为罗，攀崖竹垂缆。",
      "龙树春长荣，羊谷迹未漫。",
      "冰帘挂晴昼，飞步惊童丱。",
      "天瓢注龙尾，足以苏旱暵。",
      "我来当清秋，况得游览伴。",
      "篮舆念民力，铁杖契禅观。",
      "平生泉石兴，庶儗毛骨换。",
      "会登望仙台，松巢翠华幔。"
    ]
  },
  {
    "id": "e647d10f01d465c1a63bcdcc7b919456",
    "title": "贫女镜",
    "authorName": "郑潜",
    "authorId": "e647d10f01d465c1d1457b72d1457b72",
    "dynasty": "明",
    "content": [
      "青铜古鸾镜，翡翠光团团。",
      "误落贫女家，苦为尘所漫。",
      "良冶出新制，明月双螭蟠。",
      "方诸失精彩，娇娥媚膏兰。",
      "郎君重颜色，开奁时一看。",
      "古镜坐弃掷，掩辉独长叹。",
      "岂无磨淬工，不受贫女干。",
      "含情照秋水，憔悴生波澜。"
    ]
  },
  {
    "id": "e647d10f01d465c1bcdcbd82a0c01b50",
    "title": "东壁亭纪咏",
    "authorName": "郑潜",
    "authorId": "e647d10f01d465c1d1457b72d1457b72",
    "dynasty": "明",
    "content": [
      "峨峨乌石巅，其阳列兰若。",
      "江山称伟观，突兀献台榭。",
      "相君多幽兴，登览及公暇。",
      "晴空出岩厓，胜概閟榛槚。",
      "予时陪杖屦，攀陟先上下。",
      "巨灵开平基，可以搆虚厦。",
      "储皇赐珍翰，腾翥鸾凤化。",
      "一挥万钧力，什袭连城价。",
      "远移剑津石，对峙俨刻画。",
      "层檐倏翚飞，崇阶屹雄跨。",
      "昭回云汉章，东壁相焕射。",
      "重辉继离明，列宿粲华夏。",
      "清风洒城堞，秋雨熟禾稼。",
      "宝镂镇瓯闽，恩光被民社。",
      "夙忝趋春坊，兹恨违鹤驾。",
      "惭无吉甫才，诵诗拟陶谢。"
    ]
  },
  {
    "id": "e647d10f01d465c13b684bed6de22f55",
    "title": "题桓子匏寄轩",
    "authorName": "郑潜",
    "authorId": "e647d10f01d465c1d1457b72d1457b72",
    "dynasty": "明",
    "content": [
      "卜居水南里，乃在瓜山阳。",
      "敝庐仅容膝，小轩隘而方。",
      "块焉类匏寄，兀坐如面墙。",
      "短桷阚疏棂，野圃杂众芳。",
      "盘桓理遗编，游歌任行藏。",
      "所愿书满家，不羡果盈筐。",
      "南国杨梅熟，东山卢橘黄。",
      "家家躬种穫，户户勤耕桑。",
      "吾岂若匏瓜，累累无所将。",
      "寓形一寄尔，瓢樽两相忘。",
      "绵绵青蔓远，蔼蔼书带香。",
      "寤寐东陵侯，千载遥相望。"
    ]
  },
  {
    "id": "e647d10f01d465c1bc61a06316a30979",
    "title": "穷年守岁五首",
    "authorName": "郑潜",
    "authorId": "e647d10f01d465c1d1457b72d1457b72",
    "dynasty": "明",
    "content": [
      "穷年百忧集，怅然怀故居。",
      "故居渺何许，亲爱当何如。",
      "严君赣东邑，道阻音问疏。",
      "近使岭表来，分寄廪禄馀。",
      "新舂雪三斗，喜给旬浃储。",
      "加餐拜深恩，甘旨惭久虚。",
      "谁知海邦客，弹铗歌无鱼。"
    ]
  },
  {
    "id": "e647d10f01d465c1bc61a063eb059cb6",
    "title": "穷年守岁五首",
    "authorName": "郑潜",
    "authorId": "e647d10f01d465c1d1457b72d1457b72",
    "dynasty": "明",
    "content": [
      "穷年百忧散，心事梅花知。",
      "萧然四壁空，简书任纷披。",
      "亲朋馈糇粮，邻里遗酒卮。",
      "取与随所适，焉计穷通为。",
      "微名苦愚人，颠倒尘网羁。",
      "冰霜不相贷，风云浩难追。",
      "长歌以卒岁，勋业知何时。"
    ]
  },
  {
    "id": "e647d10f01d465c1bc61a0638ce6965a",
    "title": "穷年守岁五首",
    "authorName": "郑潜",
    "authorId": "e647d10f01d465c1d1457b72d1457b72",
    "dynasty": "明",
    "content": [
      "穷年坐未尽，新岁行相迎。",
      "曙光接海色，微雨兼飞霙。",
      "振衣趋幕府，矫首瞻祌京。",
      "缥缈鹓鹭班，中有韦布行。",
      "吾生胡独难，奔走事远征。",
      "五见海峤春，万邦怀圣明。",
      "举酒寿天地，当饮不尽觥。"
    ]
  },
  {
    "id": "e647d10f01d465c1b654d63fa49531e8",
    "title": "次韵答曾彦明都事",
    "authorName": "郑潜",
    "authorId": "e647d10f01d465c1d1457b72d1457b72",
    "dynasty": "明",
    "content": [
      "对酒不成醉，明朝俄远离。",
      "过门君已行，绿阴坐移时。",
      "佳句从南来，我车已驱驰。",
      "相思共明月，耿耿将安之。"
    ]
  },
  {
    "id": "e647d10f01d465c1f6d5be1ee9731a26",
    "title": "次韵酬葛元哲经历",
    "authorName": "郑潜",
    "authorId": "e647d10f01d465c1d1457b72d1457b72",
    "dynasty": "明",
    "content": [
      "忆昔少年时，到处游名山。",
      "讵知数载后，反堕尘网间。",
      "故乡佳山水，梦寐不可攀。",
      "感慨乌槎冈，栖迟碧水湾。",
      "兹辰入深谷，如得青莲环。",
      "拂石爱萝薜，穿云听潺湲。",
      "谁寄草堂赀，已开松菊关。",
      "况复迂宪节，绣衣相往还。",
      "终焉慕陶杜，岂敢侪商颜。",
      "霜叶晚瑟瑟，秋华晓斑斑。",
      "溪桥供憩息，池馆燕馀闲。",
      "便当此卜筑，足以散疏顽。"
    ]
  },
  {
    "id": "e647d10f01d465c17bf077acae40dbad",
    "title": "分题万岁山送张伯晋员外",
    "authorName": "郑潜",
    "authorId": "e647d10f01d465c1d1457b72d1457b72",
    "dynasty": "明",
    "content": [
      "京城帝王家，中有万岁山。",
      "俯临太液池，遥枕居庸关。",
      "邃古始开辟，鸿蒙奠两间。",
      "日月揭苍石，风云标广寒。",
      "金书照碧落，翠殿明朱阑。",
      "梯云蹑飞磴，举首天宇宽。",
      "玉龙喷香泉，金乌耀阳丹。",
      "圣皇一登览，群仙鸣佩环。",
      "旁通海波渌，远注金水湍。",
      "桥横螮蝀古，基压蛟鼍盘。",
      "潜昔忝侍从，日问龙楼安。",
      "朝陪仙仗过，暮送青宫还。",
      "南迁滞闽峤，北望怀金銮。",
      "张君天上人，青年佐冬官。",
      "持节使万里，相逢值忧艰。",
      "思亲白云下，旅食同悲酸。",
      "一朝别我去，振履登朝班。",
      "所怀臣子心，忠孝诚两难。",
      "愿坚事君志，犯颜赞台端。",
      "一请苏颠危，再请锄群奸。"
    ]
  },
  {
    "id": "e647d10f01d465c11386b5c2f9955460",
    "title": "寓精严寺次程伯来与秦景容郎中同游诗韵",
    "authorName": "郑潜",
    "authorId": "e647d10f01d465c1d1457b72d1457b72",
    "dynasty": "明",
    "content": [
      "平生志湖海，亦复慕林泉。",
      "驱车太行路，古道何盘盘。",
      "北走穷乌桓，滦京俯长川。",
      "南游涉交广，瓯越遂幽闲。",
      "紫霞绕吾庐，寒玉鸣我前。",
      "清净谐道心，空明契僧诠。",
      "由来高世士，脱屣山水间。",
      "先鞭愧吾友，入幕芙渠鲜。",
      "拂衣憩林下，似有三生缘。",
      "程子雅高和，临风写烦悁。",
      "不辞竟日留，翳景欲忘旋。",
      "嗟我三载后，感慨犹千年。",
      "卜庐事先陇，愿老浔湖边。"
    ]
  },
  {
    "id": "e647d10f01d465c17d17a8e5fcf1ab13",
    "title": "真意亭",
    "authorName": "郑潜",
    "authorId": "e647d10f01d465c1d1457b72d1457b72",
    "dynasty": "明",
    "content": [
      "累石出幽径，分泉入乔林。",
      "青山环吾庐，中有万古心。",
      "僻地敞虚构，炎歊隔繁阴。",
      "小槛横绿竹，高篷对苍岑。",
      "浮云过疏雨，飞鸟遗好音。",
      "凉风朝夕至，宁用窗户深。",
      "无才漫忧世，奔走力岂任。",
      "非无绝尘想，飘然谢缨簪。",
      "内观澹无得，外检纷莫寻。",
      "忘言会真意，天籁相与吟。",
      "悠悠寄玄览，洒洒开冲襟。"
    ]
  },
  {
    "id": "e647d10f01d465c10df2fa533f71eb7a",
    "title": "题刘氏易安亭",
    "authorName": "郑潜",
    "authorId": "e647d10f01d465c1d1457b72d1457b72",
    "dynasty": "明",
    "content": [
      "凤凰鸣高岗，朝阳丽平野。",
      "梧桐不生植，丹荔动盈把。",
      "千章列嘉木，万绿荫华厦。",
      "远山当轩楹，清影落樽斝。",
      "登高自舒啸，闭户绝车马。",
      "误疑天台路，岂比东林社。",
      "容膝易为安，劳生彼何暇。",
      "希年乐期颐，短歌咏风雅。",
      "汨汨势利徒，此意识者寡。",
      "我亦山野人，相逢在林下。",
      "可怜归无庐，何地种松槚。",
      "安得结白云，愿同巢居者。"
    ]
  },
  {
    "id": "e647d10f01d465c1ef0a9c4dfb303fab",
    "title": "甲辰四月二十五日过西宫谒别韩治书公衡",
    "authorName": "郑潜",
    "authorId": "e647d10f01d465c1d1457b72d1457b72",
    "dynasty": "明",
    "content": [
      "舆疾出城西，仰天发长啸。",
      "山川莽回互，云物相炳耀。",
      "薰风涤烦襟，旭日明远照。",
      "人生独何为，薄俗畏讥诮。",
      "昨日长男归，悲极还一笑。",
      "连年遭乱离，辛苦遁边徼。",
      "折肱指欲堕，忍死事忠孝。",
      "三子在目前，宁论贤不肖。",
      "苟遂骨肉欢，焉能羡华要。",
      "道经神仙宫，霜威宿廊庙。",
      "劲节高抗云，雄文远垂教。",
      "再拜韩荆州，微公孰同调。"
    ]
  },
  {
    "id": "e647d10f01d465c14b29e77442afd90b",
    "title": "笑问镜中客",
    "authorName": "郑潜",
    "authorId": "e647d10f01d465c1d1457b72d1457b72",
    "dynasty": "明",
    "content": [
      "笑问镜中客，胡为太瘦生。",
      "非关作诗苦，岂为慕时荣。",
      "毋乃禀受薄，况当灾患婴。",
      "忧国常恻恻，立身独茕茕。",
      "粝食每不饱，壮怀空自倾。",
      "夙耻混污浊，何由表忠贞。",
      "汝舌虽能言，莫与众口争。",
      "汝足虽能履，焉敢万里行。",
      "飞霜侵汝发，浮云翳汝晴。",
      "握短奚用沐，视远不复明。",
      "草堂谁与赀，石田难为耕。",
      "功名淡无味，山水故多情。",
      "为尔正衣冠，勉尔和音声。",
      "药石但稍稍，思虑徒营营。",
      "应接莫违俗，隐显毋近名。",
      "近名应害道，违俗反自轻。",
      "客笑竟不答，掉头气未平。",
      "掩镜转危坐，煦煦朝阳升。"
    ]
  },
  {
    "id": "e647d10f01d465c17fe2a13bab9680fa",
    "title": "题扇寄燕叔义郎中",
    "authorName": "郑潜",
    "authorId": "e647d10f01d465c1d1457b72d1457b72",
    "dynasty": "明",
    "content": [
      "千里共明月，六合生清风。",
      "悬知故人意，长在相思中。",
      "天阔雁难到，海遥舟可通。",
      "当年凤台路，樽酒别情浓。"
    ]
  },
  {
    "id": "e647d10f01d465c167b74db796f6f92b",
    "title": "题扇寄安允恭郎中",
    "authorName": "郑潜",
    "authorId": "e647d10f01d465c1d1457b72d1457b72",
    "dynasty": "明",
    "content": [
      "醉别松风台，新诗有馀韵。",
      "长幕惭先登，分垣霭佳政。",
      "荷雨枕簟凉，榕阴简书静。",
      "揽辔将南行，为君采歌咏。"
    ]
  },
  {
    "id": "e647d10f01e77a158b19f08a67163ec7",
    "title": "次韵其一",
    "authorName": "沈明远",
    "authorId": "e647d10f01e77a15d1457b72d1457b72",
    "dynasty": "明",
    "content": [
      "溪行仍水宿，夜坐散秋天。",
      "月出青枫里，乌啼古驿前。",
      "间关怀枉路，泙漫问邻船。",
      "想忆同心者，裁诗不待眠。"
    ]
  },
  {
    "id": "e647d10f01e77a154ed45522a768036f",
    "title": "送郑同夫归豫章分题诗分题龙门",
    "authorName": "沈明远",
    "authorId": "e647d10f01e77a15d1457b72d1457b72",
    "dynasty": "明",
    "content": [
      "峭拔终同禹凿存，折盘双磴竦云根。",
      "青天鸟没仙人掌，黑骨龙归箭栝门。",
      "寒落云泉摇暝影，晴开石镜见秋痕。",
      "诗成待刻嶙峋上，迟子重来与细论。"
    ]
  },
  {
    "id": "e647d10f01e77a15ec00ae9b0a8f68b4",
    "title": "漫兴用郭羲仲韵",
    "authorName": "沈明远",
    "authorId": "e647d10f01e77a15d1457b72d1457b72",
    "dynasty": "明",
    "content": [
      "近知消息苦难真，一日千回忆故人。",
      "极目风烟迷黑海，惊心花鸟惜青春。",
      "清谈王衍休挥麈，多事元规已污尘。",
      "重上高堂见君面，碧梧翠竹喜青新。"
    ]
  },
  {
    "id": "e647d10f0209ff8ca5719c152b918e76",
    "title": "与尹推府",
    "authorName": "俞大猷",
    "authorId": "e647d10f0209ff8c49b8b4f9dc5c768b",
    "dynasty": "明",
    "content": [
      "匣内青锋磨砺久，连舟航海斩妖魑。",
      "笑看风浪迷天地，静拨盘针定夏夷。",
      "渊隐虬龙惊阵跃，汉飞牛斗避锋移。",
      "捷书驰报承明主，沧海而今波不澌。"
    ]
  },
  {
    "id": "e647d10f0209ff8cec35cbc7ce18efeb",
    "title": "短歌行赠武河汤将军擢镇狼山",
    "authorName": "俞大猷",
    "authorId": "e647d10f0209ff8c49b8b4f9dc5c768b",
    "dynasty": "明",
    "content": [
      "蛟川见君蛩然喜，虎须猿臂一男子。三尺雕弓丈八矛，目底倭奴若蚍蚁。",
      "一笑遂为莫逆交，剖心相示寄生死。君战蛟川北，我战东海东。",
      "君骑五龙马，我控连钱骢。时时戈艇载左馘，岁岁献俘满千百。",
      "功高身危古则然，谗口真能变白黑。赭衣关木为君冤，君自从容如宿昔。",
      "顾我无几亦对簿，狱中悲喜见颜色。君相圣明日月悬，谗者亦顾傍人言。",
      "贷勋使过盛世事，威弧依旧上戎轩。君今耀镇狼山曲，云龙何处更相逐。",
      "春风离樽不可携，短歌遥赠亦自勖。与君堕地岂偶然，许大乾坤着两足。",
      "一度男儿无两身，担荷纲常忧覆泬。皓首期君共努力，秋棋胜着在残局。",
      "燕然山上石岩岩，堪嗟近代无人涘。与君相期瀚海间，回看北斗在南关。",
      "功成拂袖谢明主，不然带砺侯王亦等闲。"
    ]
  },
  {
    "id": "e647d10f0209ff8c15b59d41c5659121",
    "title": "咏牡丹",
    "authorName": "俞大猷",
    "authorId": "e647d10f0209ff8c49b8b4f9dc5c768b",
    "dynasty": "明",
    "content": [
      "闲花眼底千千种，此种人间擅最奇。",
      "国色天香人咏尽，丹心独抱更谁知？"
    ]
  },
  {
    "id": "e647d10f021e513d46a4d81ae269985f",
    "title": "朝阳洞下二泉",
    "authorName": "黄辉",
    "authorId": "e647d10f021e513dd1457b72d1457b72",
    "dynasty": "明",
    "content": [
      "洞天人不识，龙亦自为名。",
      "石室金壶发，丹床玉厂横。",
      "曾经幽客住，不遣宿猿争。",
      "坐觉羲和近，真骑紫柏行。"
    ]
  },
  {
    "id": "e647d10f021e513d425805650ef78958",
    "title": "酌岩泉",
    "authorName": "黄辉",
    "authorId": "e647d10f021e513dd1457b72d1457b72",
    "dynasty": "明",
    "content": [
      "石髓从君剖，何如玉乳香。",
      "额珠光直射，胆镜影横张。",
      "甘露霏龙沫，寒星散鹄浆。",
      "一杯和笑酌，分得道人粮。"
    ]
  },
  {
    "id": "e647d10f021e513ddd1a5ebd2cf9be1f",
    "title": "滴水岩二首",
    "authorName": "黄辉",
    "authorId": "e647d10f021e513dd1457b72d1457b72",
    "dynasty": "明",
    "content": [
      "晨雨洗秋碧，千峰寒古苔。",
      "云盘小马入，河折大龙回。",
      "源水不知处，涧花相唤开。",
      "茫茫尘劫事，问取石林灰。"
    ]
  },
  {
    "id": "e647d10f021e513ddd1a5ebdf14cf002",
    "title": "滴水岩二首",
    "authorName": "黄辉",
    "authorId": "e647d10f021e513dd1457b72d1457b72",
    "dynasty": "明",
    "content": [
      "细雨不妨游，轻云散若流。",
      "马蹄时带水，虫语似争秋。",
      "续骑方萦树，前尊已入丘。",
      "虚疑山路远，半为古碑留。"
    ]
  },
  {
    "id": "e647d10f021e513d47e19370b69abe87",
    "title": "自朝阳洞登岩顶",
    "authorName": "黄辉",
    "authorId": "e647d10f021e513dd1457b72d1457b72",
    "dynasty": "明",
    "content": [
      "雪窦虚无启，云幢指顾生。",
      "花唯谙石竹，草乍认山精。",
      "鹿角峰歧过，岩头世外行。",
      "孤鸿知我意，从此共南征。"
    ]
  },
  {
    "id": "e647d10f021e513d458d7ab2852c644c",
    "title": "白沙驿",
    "authorName": "黄辉",
    "authorId": "e647d10f021e513dd1457b72d1457b72",
    "dynasty": "明",
    "content": [
      "山驿冷荒荒，昏烟带叶黄。",
      "窗交蛛网月，垣隙虎蹄霜。",
      "携手同人尽，回身独夜长。",
      "佳期惟有梦，梦去转苍茫。"
    ]
  },
  {
    "id": "e647d10f021e513d1b429d043677394f",
    "title": "西瀼社少陵祠",
    "authorName": "黄辉",
    "authorId": "e647d10f021e513dd1457b72d1457b72",
    "dynasty": "明",
    "content": [
      "出峡是何意，栖巢仍恋枝。",
      "不应三亩券，买得古今祠。",
      "浅泊龙犹侮，孤鸣雀自悲。",
      "只应蓠芷近，屈宋有前期。"
    ]
  },
  {
    "id": "e647d10f021e513d9489fe2e75725cb3",
    "title": "送梅禹金还宣城",
    "authorName": "黄辉",
    "authorId": "e647d10f021e513dd1457b72d1457b72",
    "dynasty": "明",
    "content": [
      "北风吹雪乱征尘，野寺离觞不记巡。",
      "歌筑动迷追赏地，琴书偏泥倦游身。",
      "来时柳絮如今日，去后梅花是故人。",
      "及到敬亭相忆否，东山女伎正迎春。"
    ]
  },
  {
    "id": "e647d10f021e513dfbaaef0a140841cf",
    "title": "次韵答江进之见赠",
    "authorName": "黄辉",
    "authorId": "e647d10f021e513dd1457b72d1457b72",
    "dynasty": "明",
    "content": [
      "簿颔如山蜕骨余，散曹日与列仙居。",
      "新知总入逃禅酒，往事都成解梦书。",
      "身外姓名空自缚，年来容鬓定何如。",
      "长安雨后西山近，疲马安于四望车。"
    ]
  },
  {
    "id": "e647d10f021e513de9cd2b7d24ff4d5e",
    "title": "赠郑使君开府郧阳",
    "authorName": "黄辉",
    "authorId": "e647d10f021e513dd1457b72d1457b72",
    "dynasty": "明",
    "content": [
      "肘悬金印鬓初斑，遥望郧阳错绣间。",
      "自取赤文开地轴，真同玄武锁天关。",
      "衣袪斜绾三州水，剑脊平分两戒山。",
      "棨卫清香云气里，谢罗仙迹好追攀。"
    ]
  },
  {
    "id": "e647d10f021e513d4efaa0f60d4f31fc",
    "title": "西陵别袁小修用韵",
    "authorName": "黄辉",
    "authorId": "e647d10f021e513dd1457b72d1457b72",
    "dynasty": "明",
    "content": [
      "山阳残泪满荷衣，此别深怜法侣稀。",
      "与我周旋明日始，为谁流浪十年归。",
      "采兰自有山中乐，抱瓮原无世上机。",
      "巴蜀音尘犹幸接，江鱼西上雀东飞。"
    ]
  },
  {
    "id": "e647d10f021e513d3301611a88d6c1d5",
    "title": "别汝钝二首",
    "authorName": "黄辉",
    "authorId": "e647d10f021e513dd1457b72d1457b72",
    "dynasty": "明",
    "content": [
      "前路中年恶，残杯暗泪销。",
      "隔城今夜雨，江树万山遥。"
    ]
  },
  {
    "id": "e647d10f021e513d3301611aced86dc7",
    "title": "别汝钝二首",
    "authorName": "黄辉",
    "authorId": "e647d10f021e513dd1457b72d1457b72",
    "dynasty": "明",
    "content": [
      "暂住依黄菊，重逢判白头。",
      "春明一杯酒，老尽汉宫秋。"
    ]
  },
  {
    "id": "e647d10f021e513d7570310f819cba67",
    "title": "巫山二首",
    "authorName": "黄辉",
    "authorId": "e647d10f021e513dd1457b72d1457b72",
    "dynasty": "明",
    "content": [
      "摇落悲秋客，随风亦上台。",
      "如何千乘出，只为片云来。"
    ]
  },
  {
    "id": "e647d10f021e513d7570310f02dcfb54",
    "title": "巫山二首",
    "authorName": "黄辉",
    "authorId": "e647d10f021e513dd1457b72d1457b72",
    "dynasty": "明",
    "content": [
      "阳台花一片，落尽楚宫春。",
      "西家空作赋，原是梦中人。"
    ]
  },
  {
    "id": "e647d10f021e513d826eb0d9dc259fca",
    "title": "入峡书怀",
    "authorName": "黄辉",
    "authorId": "e647d10f021e513dd1457b72d1457b72",
    "dynasty": "明",
    "content": [
      "华发还来照玉溪，斑衣常是梦中啼。",
      "孱陵尺素何时到，家立相如客舍西。"
    ]
  },
  {
    "id": "e647d10f021e513dc1ef449be62bf5e0",
    "title": "巫山界岭",
    "authorName": "黄辉",
    "authorId": "e647d10f021e513dd1457b72d1457b72",
    "dynasty": "明",
    "content": [
      "野马荒前堠子开，天青独上客衣来。",
      "美人若有相思梦，云雨何曾隔楚台。"
    ]
  },
  {
    "id": "e647d10f021e513d5b01720d6e47d95e",
    "title": "巫夔道中杂歌四首",
    "authorName": "黄辉",
    "authorId": "e647d10f021e513dd1457b72d1457b72",
    "dynasty": "明",
    "content": [
      "狂云也自学朝朝，老雪判春未肯销。",
      "鹰嘴啄成三角路，虎牙衔出半边桥。"
    ]
  },
  {
    "id": "e647d10f021e513d5b01720d785578b7",
    "title": "巫夔道中杂歌四首",
    "authorName": "黄辉",
    "authorId": "e647d10f021e513dd1457b72d1457b72",
    "dynasty": "明",
    "content": [
      "未曾五里已三溪，几许寒厓挂断霓。",
      "乱石累成春雪碓，断桥横作上天梯。"
    ]
  },
  {
    "id": "e647d10f021e513d5b01720dd63d4ad8",
    "title": "巫夔道中杂歌四首",
    "authorName": "黄辉",
    "authorId": "e647d10f021e513dd1457b72d1457b72",
    "dynasty": "明",
    "content": [
      "星星冷炬拂云堆，夜踏偏桥半欲摧。",
      "人队似猿穿岭去，犬声如豹透林来。"
    ]
  },
  {
    "id": "e647d10f021e513d5b01720d360f9305",
    "title": "巫夔道中杂歌四首",
    "authorName": "黄辉",
    "authorId": "e647d10f021e513dd1457b72d1457b72",
    "dynasty": "明",
    "content": [
      "悬梯东折复西还，双磴斜开碧玉关。",
      "不雨不晴天着睡，冷云横出梦中山。"
    ]
  },
  {
    "id": "e647d10f021e513d34c133150d8af9d4",
    "title": "方生远来病中遗以小诗",
    "authorName": "黄辉",
    "authorId": "e647d10f021e513dd1457b72d1457b72",
    "dynasty": "明",
    "content": [
      "只尺佳人不见之，翻缘不见更相思。",
      "江城寂寂花朝雨，常记君来是病时。"
    ]
  },
  {
    "id": "e647d10f021e513dcb522a71ef965eec",
    "title": "阳台",
    "authorName": "黄辉",
    "authorId": "e647d10f021e513dd1457b72d1457b72",
    "dynasty": "明",
    "content": [
      "千里猿声巴峡东，半篙明月舞春风。",
      "楚天何处无云雨，独到阳台是梦中。"
    ]
  },
  {
    "id": "e647d10f021e513d3efa6809c078d030",
    "title": "石鼓歌",
    "authorName": "黄辉",
    "authorId": "e647d10f021e513dd1457b72d1457b72",
    "dynasty": "明",
    "content": [
      "成均桥门列者石，相传周宣员猎迹。蓊勃时时云气生，倒薤依微破苔隙。",
      "仿佛娲皇五色堕，错落星辰尚堪摘。此石阅人人递喜，昌黎先生好尤癖。",
      "可怜光价绝鼎钟，霜草风沙无怜惜。元和到今复几岁，流落尤能脱臼磶。",
      "金绳断钮玉柯迸，蝉榻何繇见光泽。孔子删诗偶遗漏，不缘片碣谁搜索。",
      "或疑成后蒐岐阳，椒举之言具楚籍。车攻即类宣王诗，四牡东徂岂西适。",
      "周家蒐苗世有事，平岐騕雒定何择。大篆分明史籀手，诅楚卑卑其能役。",
      "况复李斯七日叹，弱骨今犹相碣峄。此书穆满当伯仲，争令支孽掩宗祏。",
      "宇文偏陋复安取，一笑竖儒揣量窄。甄丰奇字诚辱收，六体粗堪证今昔。",
      "位置何须争甲癸，参差枉自疑君帛。从教缺剥费摩挲，古意居然存耆硕。",
      "显晦随人亦有时，一出雍凉几为客。小雅终存王者气，夜夜精光岌相射。",
      "护持岂为耽奇字，想像中兴在明辟。方今太平无一事，风雅袅蕤孰捃摭。",
      "但令梦寐到成宣，只字犹堪动心魄。老生更访吉日碑，剔尽昆仑亦何益。",
      "呜呼！石鼓歌成谁献闻，槐市阴阴土花碧。"
    ]
  },
  {
    "id": "e647d10f021e513de25bfe95e1fe2401",
    "title": "自军庄寻滴水岩下作",
    "authorName": "黄辉",
    "authorId": "e647d10f021e513dd1457b72d1457b72",
    "dynasty": "明",
    "content": [
      "老龙攫天来，神工郁随从。",
      "振鬣生群峦，触颔尽虚空。",
      "有地皆天行，是石作水用。",
      "小龙引双须，顾盼左右纵。",
      "裾裔互蔽亏，扃锁绝耘种。",
      "飞锡从何来，浩劫开蒙崿。",
      "何意摩尼珠，流光及微昪。",
      "愧非娑竭居，邂逅备禅诵。",
      "添香无所有，滴泉或堪供。",
      "山王诸眷属，大小悉相奉。",
      "藕孔不厌藏，蜜脾附滋众。",
      "横叠拓胸蟠，旁凿袪脾痛。",
      "刹竿昨初建，有客远来共。",
      "容足行汗漫，置身等飞动。",
      "玉乳试仙芽，珠果分山俸。",
      "千峰在按膝，直若堂视弄。",
      "两庑夹帝青，河光冷相送。",
      "灏气吐阳厂，冷风扇阴洞。",
      "绝壁度微柯，鸠栖谢危栋。",
      "自云冬腊和，差苦结夏冻。",
      "同心笑相语，兹游适秋仲。",
      "二仪正平叶，万象足抟控。",
      "羲辔投西腋，蟾宫隐东弄。",
      "宿鸟乱林影，星辰忽奔迸。",
      "呗声俄阒寂，秋虫绝喧哄。",
      "空响何处来，使我不成梦。",
      "披图昔神摇，俗氛苦醯瓮。",
      "今来将早鸿，幸尔辞鞿鞚。",
      "振衣恺风随，始觉微尘重。",
      "乐矣莲花国，兹游更无缝。"
    ]
  },
  {
    "id": "e647d10f021e513d27a0947b1f54d954",
    "title": "安乐窝",
    "authorName": "黄辉",
    "authorId": "e647d10f021e513dd1457b72d1457b72",
    "dynasty": "明",
    "content": [
      "兹山曾姓孙，公来复为邵。",
      "茅宇亦人群，远心豁茜峭。",
      "危坐二十年，阴阳恣翻校。",
      "用志疑于神，神者亦相劳。",
      "衣冠等韦编，从敝得灵造。",
      "忽于消息门，顿出混蒙窍。",
      "既了图南心，乃与公和笑。",
      "始信玄驹穴，饶有日月照。",
      "未来已成昨，万古空相吊。",
      "弄丸任真行，击壤从俗调。",
      "我来揽遗迹，沉冥想观妙。",
      "万有亦何思，乾坤本不耀。",
      "耳目尽系表，若为论太少。",
      "羲皇不离人，无言日相诏。",
      "幸谢执戟疲，可展床头好。",
      "吾亦爱吾窝，归与偶玄豹。"
    ]
  },
  {
    "id": "e647d10f021e513d05d6a515a9d26d88",
    "title": "睡起偶作简无修兄弟",
    "authorName": "黄辉",
    "authorId": "e647d10f021e513dd1457b72d1457b72",
    "dynasty": "明",
    "content": [
      "返照带微润，天似欲雨者。",
      "轻阴灭遥翠，月已下弦也。",
      "今日送行客，谈笑集兰若。",
      "离怀冷游兴，去住空残斝。",
      "俨如一聚沫，风前忽分舍。",
      "围鞍十丈尘，息影数椽瓦。",
      "睡思一何亲，枕簟复横惹。",
      "梦国无边际，腾腾恣游冶。",
      "最后与鹤言，鹤倦忽而哑。",
      "蚊雷斗呓语，枕上失归马。",
      "钩帘发孤笑，此梦真邪假。",
      "新梦正尔来，旧梦那堪把。",
      "晨会已如作，西日行东下。",
      "逝者速于轮，谁哉为炙輠。",
      "茫茫千万绪，何物任淘泻。",
      "忆我同心言，唯应结莲社。",
      "独立吐长吟，归禽声渐寡。",
      "暝色波暗流，星光淡相洒。"
    ]
  },
  {
    "id": "e647d10f021e513d8072b65c12b066c5",
    "title": "咏史",
    "authorName": "黄辉",
    "authorId": "e647d10f021e513dd1457b72d1457b72",
    "dynasty": "明",
    "content": [
      "吾怜东方生，辟世金马门。",
      "滑稽时若诡，委蛇体自真。",
      "猥以龙变姿，而偶郭舍人。",
      "窃酒戏万乘，折简调平津。",
      "缪巧固无端，讽谏难悉闻。",
      "壮哉割肉手，何有瑶池春。",
      "濯衣紫海遥，长啸流清尘。",
      "岁星去几时，青蝇遽来臻。",
      "太息巫蛊冤，何用千秋伸。"
    ]
  },
  {
    "id": "e647d10f021e513dc27b1f2c01f70eb2",
    "title": "发白沙驿登鬼愁岭望夷陵怀袁密修及诸子",
    "authorName": "黄辉",
    "authorId": "e647d10f021e513dd1457b72d1457b72",
    "dynasty": "明",
    "content": [
      "清霜碜晨饭，户限即林麓。",
      "山夫拥兜子，踊跃轻跳鹿。",
      "丹碧委厓涧，空青引簝竹。",
      "路势本直下，迫窘翻成曲。",
      "有梯石斫膝，无梯石啮足。",
      "虚疑猿接臂，倒比蝇仰屋。",
      "舆橦人作䨑，悬我出深谷。",
      "千峰走芒屦，大乌纷北扑。",
      "旭影捩去吭，云翮怒相触。",
      "但见黄牛背，不见黄牛腹。",
      "俯睨一缕烟，昨夜曾托宿。",
      "不以朝岚重，犹可西陵目。",
      "美人遂河汉，言笑何时续。",
      "净侣良可欢，能无念余独。"
    ]
  },
  {
    "id": "e647d10f021e513dbf0d98f54882ff0a",
    "title": "送刘学式给谏赴漳州",
    "authorName": "黄辉",
    "authorId": "e647d10f021e513dd1457b72d1457b72",
    "dynasty": "明",
    "content": [
      "一尊绿酒付何处，东风吹来客将去。",
      "不愁客路不逢春，何日重来共春住。",
      "去住相看且尽杯，春游从此判醒回。",
      "眼底酒人风雨散，明朝人日为谁来。"
    ]
  },
  {
    "id": "e647d10f021e513d59cf8d072dd7dc1d",
    "title": "晓发巴东",
    "authorName": "黄辉",
    "authorId": "e647d10f021e513dd1457b72d1457b72",
    "dynasty": "明",
    "content": [
      "霜枕村鸡兼竹鸡，出户便踏三层梯。",
      "沙崩桥折不可度，耐可船行当桥路。",
      "下坡唤取槲叶舟，捉桡推山山逆流。",
      "水急桡疏势难上，觅得枯䊺才二丈。",
      "船无羊耳冯谁牵，仓猝系之桨斗边。",
      "岸转岩倾石相戏，仰看山路如䊺细。",
      "滩头白勃是平生，者回始踏朝云行。",
      "那知白日高唐梦，犹带寒江半里程。"
    ]
  },
  {
    "id": "e647d10f021e513d41ec150fe7fe597b",
    "title": "送胥计部使饷蓟州便道还巴中",
    "authorName": "黄辉",
    "authorId": "e647d10f021e513dd1457b72d1457b72",
    "dynasty": "明",
    "content": [
      "太仓门开冷云湿，赤囊刻闺风雨亟。",
      "天子惊传索马价，马神夜向钱神泣。",
      "铸金为马会销磨，马化为金足转多。",
      "健儿无事日食马，马魂暗诉诸陵下。",
      "此去脱巾难料之，向来悬磬谁为者。",
      "火云烧海海骨露，中州千里无青树。",
      "去京千里日萧条，使者流民共愁路。",
      "怜君冒暑著征衣，犹喜輶轩得暂归。",
      "爱君不忍强君酒，心与白日同西飞。",
      "茫茫天地一徽敔，正恐余归君又出。",
      "且凭传语慰乡人，矿税终须有停敕。"
    ]
  },
  {
    "id": "e647d10f021e513d3035c9dd4e97d12d",
    "title": "襄阳隆中四十四韵",
    "authorName": "黄辉",
    "authorId": "e647d10f021e513dd1457b72d1457b72",
    "dynasty": "明",
    "content": [
      "斩蛟寒浦外，何处卧龙岑。",
      "乱世燕齐事，高人管乐心。",
      "隆中山故阖，汉上日偏沉。",
      "鱼水应奇会，蜗庐耐数寻。",
      "乾坤交顾盼，雷雨动萧森。",
      "感激轻强弱，营综妙古今。",
      "鹰扬师尽跃，虎视敌全喑。",
      "王略无偏正，天威有纵禽。",
      "雄图文武略，密计鬼神临。",
      "纠合忘残局，艰危失断金。",
      "屯田判不退，按堵了无侵。",
      "风送回旗影，星疏冷剑镡。",
      "木牛机少泄，巾帼辱犹任。",
      "多垒挥戈气，秋原别主忱。",
      "三分宁夙画，二表自馀音。",
      "宇宙纶巾老，山河阵苾沉。",
      "荆梁寒色迥，宛閟乱流深。",
      "苔色还遗井，松声岂故林。",
      "短茅存露井，叠剑引霜砧。",
      "寂寞军前泪，虚无世外琴。",
      "笔筹空简策，羽扇奈氛祲。",
      "执御甘相属，沾书共欲禁。",
      "水流深感岁，云出讵为霖。",
      "抚稻思圭里，看桃怆荡阴。",
      "英雄俱往迹，叹息此弥襟。",
      "想像躬耕罢，归来抱膝吟。"
    ]
  },
  {
    "id": "e647d10f022b315eb5ed9b91431a9e38",
    "title": "进腊日诗",
    "authorName": "唐文凤",
    "authorId": "e647d10f022b315ed1457b72d1457b72",
    "dynasty": "明",
    "content": [
      "大蜡逢嘉节，阳和暖欲回。",
      "人间恩惠溥，天上早春来。",
      "腊意风催柳，寒香雪沁梅。",
      "梁园应预宴，授简效邹枚。"
    ]
  },
  {
    "id": "e647d10f022b315eb5ed9b9187f1d586",
    "title": "进腊日诗",
    "authorName": "唐文凤",
    "authorId": "e647d10f022b315ed1457b72d1457b72",
    "dynasty": "明",
    "content": [
      "腊日饶佳景，乾坤万里同。",
      "三农方报祀，八蜡已成功。",
      "鹤禁春光早，龙庭喜气浓。",
      "太平端有像，愿勿效东封。"
    ]
  },
  {
    "id": "e647d10f022b315e6e152a904801b5d3",
    "title": "万安县",
    "authorName": "唐文凤",
    "authorId": "e647d10f022b315ed1457b72d1457b72",
    "dynasty": "明",
    "content": [
      "小小万安县，潺潺惶恐滩。",
      "江流章贡水，地接吉筠山。",
      "产薄赋应少，民稀政自闲。",
      "为言赵大尹，解任几时还。"
    ]
  },
  {
    "id": "e647d10f022b315ec0de58873e6cb571",
    "title": "洪武庚辰八月一日为抚安人民至衣锦乡访安湖书院拜先圣殿谒先贤祠栋宇倾挠廊庑荒茀顾瞻感叹念欲兴修兹焉经始以俟毕工历初十日夜坐挈矩堂新月满庭谩尔兴怀成五言近体十首时儒生钟民敬亦次余韵以纪一时之清兴也",
    "authorName": "唐文凤",
    "authorId": "e647d10f022b315ed1457b72d1457b72",
    "dynasty": "明",
    "content": [
      "凉夜坐长庑，披衣酒半醒。",
      "月涵双沼白，云去万山青。",
      "遗老犹文物，前修尚典刑。",
      "我来勤抚字，短发故星星。"
    ]
  },
  {
    "id": "e647d10f022b315ec0de58871cb3b9b5",
    "title": "洪武庚辰八月一日为抚安人民至衣锦乡访安湖书院拜先圣殿谒先贤祠栋宇倾挠廊庑荒茀顾瞻感叹念欲兴修兹焉经始以俟毕工历初十日夜坐挈矩堂新月满庭谩尔兴怀成五言近体十首时儒生钟民敬亦次余韵以纪一时之清兴也",
    "authorName": "唐文凤",
    "authorId": "e647d10f022b315ed1457b72d1457b72",
    "dynasty": "明",
    "content": [
      "昔号怀珍士，今游衣锦乡。",
      "三程祠尚在，二谢冢应荒。",
      "仪范崇昭代，功勋铭太常。",
      "自惭居邑宰，吊古意何长。"
    ]
  },
  {
    "id": "e647d10f022b315ec0de5887eabc6fff",
    "title": "洪武庚辰八月一日为抚安人民至衣锦乡访安湖书院拜先圣殿谒先贤祠栋宇倾挠廊庑荒茀顾瞻感叹念欲兴修兹焉经始以俟毕工历初十日夜坐挈矩堂新月满庭谩尔兴怀成五言近体十首时儒生钟民敬亦次余韵以纪一时之清兴也",
    "authorName": "唐文凤",
    "authorId": "e647d10f022b315ed1457b72d1457b72",
    "dynasty": "明",
    "content": [
      "天地有否泰，山川无古今。",
      "相传旧时政，应慕昔贤心。",
      "三献曾悲玉，四知常畏金。",
      "平生无寸术，一念恤民深。"
    ]
  },
  {
    "id": "e647d10f022b315ec0de58879e618120",
    "title": "洪武庚辰八月一日为抚安人民至衣锦乡访安湖书院拜先圣殿谒先贤祠栋宇倾挠廊庑荒茀顾瞻感叹念欲兴修兹焉经始以俟毕工历初十日夜坐挈矩堂新月满庭谩尔兴怀成五言近体十首时儒生钟民敬亦次余韵以纪一时之清兴也",
    "authorName": "唐文凤",
    "authorId": "e647d10f022b315ed1457b72d1457b72",
    "dynasty": "明",
    "content": [
      "三桂雪霜古，孤槐风雨黄。",
      "昔贤祀宇在，先圣殿庭荒。",
      "壁刺藤枝小，墙垂草蔓长。",
      "愧予同政教，感慨意彷徨。"
    ]
  },
  {
    "id": "e647d10f022b315ec0de588766bab176",
    "title": "洪武庚辰八月一日为抚安人民至衣锦乡访安湖书院拜先圣殿谒先贤祠栋宇倾挠廊庑荒茀顾瞻感叹念欲兴修兹焉经始以俟毕工历初十日夜坐挈矩堂新月满庭谩尔兴怀成五言近体十首时儒生钟民敬亦次余韵以纪一时之清兴也",
    "authorName": "唐文凤",
    "authorId": "e647d10f022b315ed1457b72d1457b72",
    "dynasty": "明",
    "content": [
      "夜坐庭前月，娟娟影倍清。",
      "眼看前代迹，心切故乡情。",
      "积水鱼龙起，空林鸟鹊惊。",
      "灵槎如可觅，吾欲上蓬瀛。"
    ]
  },
  {
    "id": "e647d10f022b315ec0de58879031dc51",
    "title": "洪武庚辰八月一日为抚安人民至衣锦乡访安湖书院拜先圣殿谒先贤祠栋宇倾挠廊庑荒茀顾瞻感叹念欲兴修兹焉经始以俟毕工历初十日夜坐挈矩堂新月满庭谩尔兴怀成五言近体十首时儒生钟民敬亦次余韵以纪一时之清兴也",
    "authorName": "唐文凤",
    "authorId": "e647d10f022b315ed1457b72d1457b72",
    "dynasty": "明",
    "content": [
      "昨日又今日，千山复万山。",
      "道途常畏险，身世每思闲。",
      "有役吟情涩，无忧酒量宽。",
      "一官聊自慰，未必误儒冠。"
    ]
  },
  {
    "id": "e647d10f022b315ec0de588745a2fbb5",
    "title": "洪武庚辰八月一日为抚安人民至衣锦乡访安湖书院拜先圣殿谒先贤祠栋宇倾挠廊庑荒茀顾瞻感叹念欲兴修兹焉经始以俟毕工历初十日夜坐挈矩堂新月满庭谩尔兴怀成五言近体十首时儒生钟民敬亦次余韵以纪一时之清兴也",
    "authorName": "唐文凤",
    "authorId": "e647d10f022b315ed1457b72d1457b72",
    "dynasty": "明",
    "content": [
      "问月月不答，留云云自行。",
      "江山应有待，天地岂无情。",
      "苍狗形须变，青鸾影更明。",
      "一杯聊复尔，漫听浩歌声。"
    ]
  },
  {
    "id": "e647d10f022b315ec0de588711f7c93a",
    "title": "洪武庚辰八月一日为抚安人民至衣锦乡访安湖书院拜先圣殿谒先贤祠栋宇倾挠廊庑荒茀顾瞻感叹念欲兴修兹焉经始以俟毕工历初十日夜坐挈矩堂新月满庭谩尔兴怀成五言近体十首时儒生钟民敬亦次余韵以纪一时之清兴也",
    "authorName": "唐文凤",
    "authorId": "e647d10f022b315ed1457b72d1457b72",
    "dynasty": "明",
    "content": [
      "不尽吟诗趣，徘徊欲二更。",
      "乱星浮酒瓮，孤月煮茶铛。",
      "此夜朋徒兴，他乡兄弟情。",
      "平生仗忠信，抚事不须惊。"
    ]
  },
  {
    "id": "e647d10f022b315ec0de5887be9e4837",
    "title": "洪武庚辰八月一日为抚安人民至衣锦乡访安湖书院拜先圣殿谒先贤祠栋宇倾挠廊庑荒茀顾瞻感叹念欲兴修兹焉经始以俟毕工历初十日夜坐挈矩堂新月满庭谩尔兴怀成五言近体十首时儒生钟民敬亦次余韵以纪一时之清兴也",
    "authorName": "唐文凤",
    "authorId": "e647d10f022b315ed1457b72d1457b72",
    "dynasty": "明",
    "content": [
      "得酒晓仍饮，寻思夜更哦。",
      "人心应复尔，吾道竟如何。",
      "蟾影一池静，蛩声四壁多。",
      "百年斯道重，未用叹蹉跎。"
    ]
  },
  {
    "id": "e647d10f022b315ec0de5887d2f10716",
    "title": "洪武庚辰八月一日为抚安人民至衣锦乡访安湖书院拜先圣殿谒先贤祠栋宇倾挠廊庑荒茀顾瞻感叹念欲兴修兹焉经始以俟毕工历初十日夜坐挈矩堂新月满庭谩尔兴怀成五言近体十首时儒生钟民敬亦次余韵以纪一时之清兴也",
    "authorName": "唐文凤",
    "authorId": "e647d10f022b315ed1457b72d1457b72",
    "dynasty": "明",
    "content": [
      "问俗经村落，周行途路难。",
      "端严元有道，澹泊若无官。",
      "报国寸心赤，忧民两鬓斑。",
      "位卑才更拙，谁为达朝端。"
    ]
  },
  {
    "id": "e647d10f022b315ebc1ea3f5d6880192",
    "title": "永和镇",
    "authorName": "唐文凤",
    "authorId": "e647d10f022b315ed1457b72d1457b72",
    "dynasty": "明",
    "content": [
      "永和古名市，益国是家乡。",
      "窑变胚胎器，街存瓦砾墙。",
      "山川夺秀色，天地启珍藏。",
      "寂寞书台在，茫茫春草长。"
    ]
  },
  {
    "id": "e647d10f022b315e478f0ea60bcf0fae",
    "title": "和游新吴寺诗韵有小序黄字",
    "authorName": "唐文凤",
    "authorId": "e647d10f022b315ed1457b72d1457b72",
    "dynasty": "明",
    "content": [
      "步屧响回廊，庭虚月一方。",
      "栴檀云弄影，薝卜夜吹香。",
      "禅定猿窥钵，经残鹤护房。",
      "明朝觅归路，满地叶飞黄。"
    ]
  },
  {
    "id": "e647d10f022b315e478f0ea6c23021ff",
    "title": "和游新吴寺诗韵有小序黄字",
    "authorName": "唐文凤",
    "authorId": "e647d10f022b315ed1457b72d1457b72",
    "dynasty": "明",
    "content": [
      "驮经白马寺，创额赤乌年。",
      "宗续云门法，心参雪窦禅。",
      "松高留鹤语，树老蜕龙悬。",
      "长日翻经罢，蒲团礼佛前。"
    ]
  },
  {
    "id": "e647d10f022b315e478f0ea6d1e855dd",
    "title": "和游新吴寺诗韵有小序黄字",
    "authorName": "唐文凤",
    "authorId": "e647d10f022b315ed1457b72d1457b72",
    "dynasty": "明",
    "content": [
      "倚杖闲寻寺，吟诗忽过桥。",
      "晚山含雨暗，秋水共天遥。",
      "自愧花封治，难从桂隐招。",
      "婆婆游世界，钟鼓乐清朝。"
    ]
  },
  {
    "id": "e647d10f022b315eda081aa82afcea82",
    "title": "螺子山",
    "authorName": "唐文凤",
    "authorId": "e647d10f022b315ed1457b72d1457b72",
    "dynasty": "明",
    "content": [
      "山名螺子小，苍翠欲参天。",
      "势压崆峒外，形凝混沌前。",
      "琳宫浮紫气，梵宇出青莲。",
      "吾欲投簪绂，归耕老石田。"
    ]
  },
  {
    "id": "e647d10f022b315e9e87c091514e5887",
    "title": "吉水县",
    "authorName": "唐文凤",
    "authorId": "e647d10f022b315ed1457b72d1457b72",
    "dynasty": "明",
    "content": [
      "邑号古西昌，相传文物乡。",
      "栽花令尹宅，擢桂状元坊。",
      "江泻吉文字，山凝秀色苍。",
      "晓来春两霁，新绿柳丝长。"
    ]
  },
  {
    "id": "e647d10f022b315ed3a9930ed318765f",
    "title": "清江镇",
    "authorName": "唐文凤",
    "authorId": "e647d10f022b315ed1457b72d1457b72",
    "dynasty": "明",
    "content": [
      "镇市清江上，居民栋宇连。",
      "淮盐堆客肆，广货集商船。",
      "草色春迷地，波光暖浸天。",
      "凌晨征棹发，万灶起炊烟。"
    ]
  },
  {
    "id": "e647d10f022b315e011a07d30e1bd47c",
    "title": "丰城县",
    "authorName": "唐文凤",
    "authorId": "e647d10f022b315ed1457b72d1457b72",
    "dynasty": "明",
    "content": [
      "小县枕江滨，人家柳色新。",
      "斗牛空紫气，天地已青春。",
      "士俗犹追古，民风颇化淳。",
      "文安今寂寞，千古老儒臣。"
    ]
  },
  {
    "id": "e647d10f022b315e0a96759090096ce6",
    "title": "徐孺子亭",
    "authorName": "唐文凤",
    "authorId": "e647d10f022b315ed1457b72d1457b72",
    "dynasty": "明",
    "content": [
      "高士亭今废，遗基俯碧流。",
      "声名著东汉，人物重南州。",
      "友致生刍奠，宾延下榻留。",
      "平生惟食力，禄仕岂曾谋。"
    ]
  },
  {
    "id": "e647d10f022b315edcbb74e79b77bd9a",
    "title": "望湖亭",
    "authorName": "唐文凤",
    "authorId": "e647d10f022b315ed1457b72d1457b72",
    "dynasty": "明",
    "content": [
      "一上望湖亭，湖山四面青。",
      "天开浮碧落，水阔接沧溟。",
      "蛟窟人怀惧，龙祠客乞灵。",
      "老年思补报，短发恁星星。"
    ]
  },
  {
    "id": "e647d10f022b315e0a1611c2d6346804",
    "title": "落星石",
    "authorName": "唐文凤",
    "authorId": "e647d10f022b315ed1457b72d1457b72",
    "dynasty": "明",
    "content": [
      "女娲曾炼石，上补列星躔。",
      "遗质传千古，流光下九天。",
      "龙文犹照日，虹气欲生烟。",
      "水落年年在，西风几泊船。"
    ]
  },
  {
    "id": "e647d10f022b315ea8e8c1c57eef8eae",
    "title": "湖口县",
    "authorName": "唐文凤",
    "authorId": "e647d10f022b315ed1457b72d1457b72",
    "dynasty": "明",
    "content": [
      "万里长江远，扁舟一叶孤。",
      "山连彭泽县，水接洞庭湖。",
      "客市鱼堪买，人家酒可沽。",
      "丹心频念阙，指日到皇都。"
    ]
  },
  {
    "id": "e647d10f022b315ee0868427aee65cbf",
    "title": "湖口观音阁",
    "authorName": "唐文凤",
    "authorId": "e647d10f022b315ed1457b72d1457b72",
    "dynasty": "明",
    "content": [
      "杰阁枕江浒，登临为落帆。",
      "天开兜率境，波浸补陀岩。",
      "僧设伊蒲供，经翻贝叶函。",
      "村醪浇旅况，吾欲典春衫。"
    ]
  },
  {
    "id": "e647d10f022b315eca70347c7e681be9",
    "title": "彭泽县",
    "authorName": "唐文凤",
    "authorId": "e647d10f022b315ed1457b72d1457b72",
    "dynasty": "明",
    "content": [
      "欲问柴桑里，来寻陶令家。",
      "菊香无旧蝶，柳色有新鸦。",
      "云净浮青嶂，潮回拥白沙。",
      "县街今寂寞，酒贵不堪赊。"
    ]
  },
  {
    "id": "e647d10f022b315e57b4d0ee6ac1d2aa",
    "title": "马当峡夜泊",
    "authorName": "唐文凤",
    "authorId": "e647d10f022b315ed1457b72d1457b72",
    "dynasty": "明",
    "content": [
      "夜泊马当峡，潮归龙起风。",
      "往来千里外，辛劳五年中。",
      "每叹零丁客，多惭矍铄公。",
      "天空明月出，故故照孤篷。"
    ]
  },
  {
    "id": "e647d10f022b315ea667b32fc6372bcb",
    "title": "佛指峡阻风",
    "authorName": "唐文凤",
    "authorId": "e647d10f022b315ed1457b72d1457b72",
    "dynasty": "明",
    "content": [
      "佛指喜名峡，客心惊阻风。",
      "江山应有待，天地更能容。",
      "民俗思遗爱，臣心秉至公。",
      "老年频念阙，矫首五云东。"
    ]
  },
  {
    "id": "e647d10f022b315e2b159c70ce6263cb",
    "title": "再留佛指峡",
    "authorName": "唐文凤",
    "authorId": "e647d10f022b315ed1457b72d1457b72",
    "dynasty": "明",
    "content": [
      "昨日雨犹少，今朝风更多。",
      "江吞大信水，峡束小孤波。",
      "万事古如此，百年今若何。",
      "明当发征棹，沽酒一高歌。"
    ]
  },
  {
    "id": "e647d10f022b315e70664b6de5fd4f2d",
    "title": "离佛指峡",
    "authorName": "唐文凤",
    "authorId": "e647d10f022b315ed1457b72d1457b72",
    "dynasty": "明",
    "content": [
      "空传佛指现，不念佛心慈。",
      "怒浪排空猛，惊风入夜痴。",
      "峡青花雨坠，江碧柳烟垂。",
      "此地稽留苦，王程敢后期。"
    ]
  },
  {
    "id": "e647d10f022b315eb180f2a4a77e2e2c",
    "title": "横石矶",
    "authorName": "唐文凤",
    "authorId": "e647d10f022b315ed1457b72d1457b72",
    "dynasty": "明",
    "content": [
      "横石倚渔矶，狂风浪激飞。",
      "山头云覆帽，地骨草成衣。",
      "城绕江三面，天连水四维。",
      "人家柳汀上，沽酒卖鱼肥。"
    ]
  },
  {
    "id": "e647d10f022b315e54ad9ab4852c09fd",
    "title": "和尚港",
    "authorName": "唐文凤",
    "authorId": "e647d10f022b315ed1457b72d1457b72",
    "dynasty": "明",
    "content": [
      "人传和尚港，春水没渔矶。",
      "不见浮杯渡，空闻飞锡归。",
      "鲥鱼三月美，螃蟹九秋肥。",
      "惆怅玄真隐，衰年与愿违。"
    ]
  },
  {
    "id": "e647d10f022b315ebd2750e2523a056c",
    "title": "鲁港",
    "authorName": "唐文凤",
    "authorId": "e647d10f022b315ed1457b72d1457b72",
    "dynasty": "明",
    "content": [
      "鲁港停舟处，相逢故老谈。",
      "河鱼时泼剌，江燕又呢喃。",
      "带雨张帆腹，临风拂剑镡。",
      "百年董狐笔，愤死木绵庵。"
    ]
  },
  {
    "id": "e647d10f022b315e744463529eff1653",
    "title": "枭矶",
    "authorName": "唐文凤",
    "authorId": "e647d10f022b315ed1457b72d1457b72",
    "dynasty": "明",
    "content": [
      "拳石耸江中，波流四面同。",
      "今传神显异，昔诧女英雄。",
      "巴蜀经营远，荆吴割据通。",
      "魂归思故国，不祀永安宫。"
    ]
  },
  {
    "id": "e647d10f022b315e48a0643cc02eb358",
    "title": "芜湖县",
    "authorName": "唐文凤",
    "authorId": "e647d10f022b315ed1457b72d1457b72",
    "dynasty": "明",
    "content": [
      "芜湖旧名邑，官廨几经年。",
      "鼓响来祠下，舟行到县前。",
      "江花寒泣露，浦树暖浮烟。",
      "遥忆祁阳尹，同宗赖汝贤。"
    ]
  },
  {
    "id": "e647d10f022b315e55f4f934c0a9a0fd",
    "title": "东廊山",
    "authorName": "唐文凤",
    "authorId": "e647d10f022b315ed1457b72d1457b72",
    "dynasty": "明",
    "content": [
      "山耸号东廊，蜿蜒龙势长。",
      "地连春水白，天入晓云苍。",
      "日月经旋绕，乾坤接混茫。",
      "欲寻谢安乐，著屐此徜徉。"
    ]
  },
  {
    "id": "e647d10f022b315e9021b0e4b9d7192e",
    "title": "西廊山",
    "authorName": "唐文凤",
    "authorId": "e647d10f022b315ed1457b72d1457b72",
    "dynasty": "明",
    "content": [
      "高耸遥相并，东西势自分。",
      "常飞两山雨，只隔一江云。",
      "韩子登长恸，愚公移未勤。",
      "舟中几回首，苍翠倚斜曛。"
    ]
  },
  {
    "id": "e647d10f022b315e3b0dc6a572da8b24",
    "title": "晚泊大信",
    "authorName": "唐文凤",
    "authorId": "e647d10f022b315ed1457b72d1457b72",
    "dynasty": "明",
    "content": [
      "大信维舟泊，炊烟暝色迷。",
      "水光连上下，山势隔东西。",
      "江接淮淝近，天分吴楚低。",
      "人家多卖酒，旅客醉如泥。"
    ]
  },
  {
    "id": "e647d10f022b315e31e3504dbbdf7653",
    "title": "赠萧飞霞老道士",
    "authorName": "唐文凤",
    "authorId": "e647d10f022b315ed1457b72d1457b72",
    "dynasty": "明",
    "content": [
      "白发保修龄，神全体自宁。",
      "上清留紫府，内景诵黄庭。",
      "佩剑龙来仗，吹笙鹤下听。",
      "旌阳传秘术，符篆亦通灵。"
    ]
  },
  {
    "id": "e647d10f022b315e511c1717199082ff",
    "title": "寄内",
    "authorName": "唐文凤",
    "authorId": "e647d10f022b315ed1457b72d1457b72",
    "dynasty": "明",
    "content": [
      "恩赐王官俸，封题寄老妻。",
      "关河异南北，形影各东西。",
      "离旷孙留赘，娇痴女在闺。",
      "伤心安义命，收汝万行啼。"
    ]
  },
  {
    "id": "e647d10f022b315efe77ce0162362622",
    "title": "赠柏仲芳",
    "authorName": "唐文凤",
    "authorId": "e647d10f022b315ed1457b72d1457b72",
    "dynasty": "明",
    "content": [
      "弟子昔承教，先生今隐居。",
      "白头在闺阃，彩服立庭除。",
      "千里形神隔，三年音问疏。",
      "相思函丈侧，凉月夜晴初。"
    ]
  },
  {
    "id": "e647d10f022b315efe77ce0125e33fe2",
    "title": "赠柏仲芳",
    "authorName": "唐文凤",
    "authorId": "e647d10f022b315ed1457b72d1457b72",
    "dynasty": "明",
    "content": [
      "相思长北望，相别近南游。",
      "京国莺花雨，江湖芦雁秋。",
      "李生师说在，柏子隐居幽。",
      "安得陪清讲，炉香细细浮。"
    ]
  },
  {
    "id": "e647d10f022b315e0f31a10b00828ea0",
    "title": "书示次儿祯",
    "authorName": "唐文凤",
    "authorId": "e647d10f022b315ed1457b72d1457b72",
    "dynasty": "明",
    "content": [
      "七载从游宦，勤劬孝念深。",
      "关山千里月，父子一生心。",
      "老骥思长道，啼乌恋故林。",
      "乡书何日到，遥望白云岑。"
    ]
  },
  {
    "id": "e647d10f022b315e0f31a10beb161e90",
    "title": "书示次儿祯",
    "authorName": "唐文凤",
    "authorId": "e647d10f022b315ed1457b72d1457b72",
    "dynasty": "明",
    "content": [
      "老作王门客，栖迟两鬓霜。",
      "长孙怜稚弱，慈母喜康强。",
      "寒沼鱼堪脍，春罂酒可尝。",
      "昔年新种树，别后过人长。"
    ]
  },
  {
    "id": "e647d10f022b315e0f31a10b9e823aa5",
    "title": "书示次儿祯",
    "authorName": "唐文凤",
    "authorId": "e647d10f022b315ed1457b72d1457b72",
    "dynasty": "明",
    "content": [
      "吾家五兄弟，偻指恰三人。",
      "骨肉生兼死，光阴秋复春。",
      "家山千日酒，宦海百年身。",
      "几度思先垄，寒风泪洒巾。"
    ]
  },
  {
    "id": "e647d10f022b315e0f31a10b1bd9a3d8",
    "title": "书示次儿祯",
    "authorName": "唐文凤",
    "authorId": "e647d10f022b315ed1457b72d1457b72",
    "dynasty": "明",
    "content": [
      "我去驱车北，儿归返旆南。",
      "头寒宜戴帽，发短不胜簪。",
      "诗律吟馀稳，羁怀饮后酣。",
      "平安数行字，一札手初缄。"
    ]
  },
  {
    "id": "e647d10f022b315e0f31a10bcef62e23",
    "title": "书示次儿祯",
    "authorName": "唐文凤",
    "authorId": "e647d10f022b315ed1457b72d1457b72",
    "dynasty": "明",
    "content": [
      "父老已如此，子归将若何。",
      "乾坤饶雨露，风雪阻关河。",
      "花县民情切，枫宸圣泽多。",
      "涓埃期补报，吾道肯蹉跎。"
    ]
  },
  {
    "id": "e647d10f022b315e0f31a10b41c05777",
    "title": "书示次儿祯",
    "authorName": "唐文凤",
    "authorId": "e647d10f022b315ed1457b72d1457b72",
    "dynasty": "明",
    "content": [
      "弟昆心自切，父子谊尤真。",
      "日月千年晓，乾坤万物春。",
      "角声催去旆，帆影候归人。",
      "送汝京华道，浇愁酒味醇。"
    ]
  },
  {
    "id": "e647d10f022b315e0f31a10b9d8e84ca",
    "title": "书示次儿祯",
    "authorName": "唐文凤",
    "authorId": "e647d10f022b315ed1457b72d1457b72",
    "dynasty": "明",
    "content": [
      "去马策未数，行舟棹莫停。",
      "客愁双鬓白，家学一灯青。",
      "肯叹弹新铗，何忧守旧经。",
      "严城寒柝夜，残酒梦初醒。"
    ]
  },
  {
    "id": "e647d10f022b315e0f31a10b658f3623",
    "title": "书示次儿祯",
    "authorName": "唐文凤",
    "authorId": "e647d10f022b315ed1457b72d1457b72",
    "dynasty": "明",
    "content": [
      "瘦妻饮忧恨，弱女忆娇痴。",
      "旅况天难管，愁心客自知。",
      "雁宾来北渚，菊老醉东篱。",
      "惆怅陶彭泽，田园有所思。"
    ]
  },
  {
    "id": "e647d10f022b315e0f31a10b295fc814",
    "title": "书示次儿祯",
    "authorName": "唐文凤",
    "authorId": "e647d10f022b315ed1457b72d1457b72",
    "dynasty": "明",
    "content": [
      "嗜欲心如水，文章气比虹。",
      "青衫蒙帝泽，彩笔夺天工。",
      "肯叹龙钟叟，犹夸矍铄翁。",
      "时明当际遇，道在岂终穷。"
    ]
  },
  {
    "id": "e647d10f022b315e0f31a10bf5136bc7",
    "title": "书示次儿祯",
    "authorName": "唐文凤",
    "authorId": "e647d10f022b315ed1457b72d1457b72",
    "dynasty": "明",
    "content": [
      "北雪马如猬，南人貂作裘。",
      "自谙为客况，莫动念乡愁。",
      "子母钱神在，雌雄剑气浮。",
      "董生繁露笔，寂寞著春秋。"
    ]
  },
  {
    "id": "e647d10f022b315ee6c34d1bb7adb6ef",
    "title": "奉赋野橐驰",
    "authorName": "唐文凤",
    "authorId": "e647d10f022b315ed1457b72d1457b72",
    "dynasty": "明",
    "content": [
      "性野何能蓄，形庞自不群。",
      "远行五百里，重负一千斤。",
      "毳软寒沾雪，峰高暖积云。",
      "从今归惠养，效力肯辞勤。"
    ]
  },
  {
    "id": "e647d10f022b315e919bfdc74ed5308f",
    "title": "用钟伴读清明节灯下书怀韵",
    "authorName": "唐文凤",
    "authorId": "e647d10f022b315ed1457b72d1457b72",
    "dynasty": "明",
    "content": [
      "客里愁无柰，生前乐有涯。",
      "头风愈檄草，眼月眩灯花。",
      "泛泛清江艇，悠悠紫塞笳。",
      "不须怀故土，随分酌流霞。"
    ]
  },
  {
    "id": "e647d10f022b315e919bfdc7693a59b8",
    "title": "用钟伴读清明节灯下书怀韵",
    "authorName": "唐文凤",
    "authorId": "e647d10f022b315ed1457b72d1457b72",
    "dynasty": "明",
    "content": [
      "乡书来日下，老客在天涯。",
      "冀北千家酒，江南二月花。",
      "旅愁弹短铗，归思动清笳。",
      "怅望松楸处，黄山隐暮霞。"
    ]
  },
  {
    "id": "e647d10f022b315e919bfdc79ec0f128",
    "title": "用钟伴读清明节灯下书怀韵",
    "authorName": "唐文凤",
    "authorId": "e647d10f022b315ed1457b72d1457b72",
    "dynasty": "明",
    "content": [
      "乡心归有日，愁思浩无涯。",
      "寒食家家雨，清明处处花。",
      "细书裁短札，老泪滴悲笳。",
      "望远孤飞鹜，天边伴落霞。"
    ]
  },
  {
    "id": "e647d10f022b315e919bfdc79e97a898",
    "title": "用钟伴读清明节灯下书怀韵",
    "authorName": "唐文凤",
    "authorId": "e647d10f022b315ed1457b72d1457b72",
    "dynasty": "明",
    "content": [
      "云锁佳城处，岩溪碧水涯。",
      "翠珉悲没草，彩笔梦生花。",
      "牧子风前笛，羌人塞上笳。",
      "伤心留异土，归思绕烟霞。"
    ]
  },
  {
    "id": "e647d10f022b315e919bfdc7d40abefe",
    "title": "用钟伴读清明节灯下书怀韵",
    "authorName": "唐文凤",
    "authorId": "e647d10f022b315ed1457b72d1457b72",
    "dynasty": "明",
    "content": [
      "生长南山麓，羁栖北海涯。",
      "人情轻柳絮，客梦瘦梅花。",
      "遣兴乾春瓮，吹愁咽暮笳。",
      "何当问丹诀，修炼欲餐霞。"
    ]
  },
  {
    "id": "e647d10f022b315ed9fcb159999d9337",
    "title": "奉赋蹇驴",
    "authorName": "唐文凤",
    "authorId": "e647d10f022b315ed1457b72d1457b72",
    "dynasty": "明",
    "content": [
      "蹇驴自堪策，应是駏驉俦。",
      "缓辔小桥雪，长鸣伏枥秋。",
      "谪仙曾跨步，杜老每追游。",
      "黔产无他技，文传柳柳州。"
    ]
  },
  {
    "id": "e647d10f022b315ea6253f08de8081a7",
    "title": "题率滨亭",
    "authorName": "唐文凤",
    "authorId": "e647d10f022b315ed1457b72d1457b72",
    "dynasty": "明",
    "content": [
      "休父蕃遗裔，高亭俯率滨。",
      "渔樵终隐客，耕读太平民。",
      "柳暗清溪雨，花明碧嶂春。",
      "何当谢尘鞅，僦屋结比邻。"
    ]
  },
  {
    "id": "e647d10f022b315ea6253f085f6c8603",
    "title": "题率滨亭",
    "authorName": "唐文凤",
    "authorId": "e647d10f022b315ed1457b72d1457b72",
    "dynasty": "明",
    "content": [
      "亭枕率溪水，高人时往还。",
      "自甘心迹静，未叹鬓毛斑。",
      "雨暖跳红鲤，风凉下白鹇。",
      "优游忘世虑，拄颊饱看山。"
    ]
  },
  {
    "id": "e647d10f022b315ea6253f08ad2fbaa5",
    "title": "题率滨亭",
    "authorName": "唐文凤",
    "authorId": "e647d10f022b315ed1457b72d1457b72",
    "dynasty": "明",
    "content": [
      "海滨归大老，率土仰明君。",
      "未赐鉴湖曲，空传盘谷文。",
      "渚花红作雨，沙鸟白为群。",
      "安得亭中坐，溪云半榻分。"
    ]
  },
  {
    "id": "e647d10f022b315ea6253f08e0a2c85e",
    "title": "题率滨亭",
    "authorName": "唐文凤",
    "authorId": "e647d10f022b315ed1457b72d1457b72",
    "dynasty": "明",
    "content": [
      "坦率忘机事，长怀古朴风。",
      "徒传遇圯上，何意卧隆中。",
      "诗梦空飞鹤，文光尚吐虹。",
      "百年访遗迹，云散野亭空。"
    ]
  },
  {
    "id": "e647d10f022b315ea6253f0823f7874b",
    "title": "题率滨亭",
    "authorName": "唐文凤",
    "authorId": "e647d10f022b315ed1457b72d1457b72",
    "dynasty": "明",
    "content": [
      "翰墨前朝老，诗书后代孙。",
      "萝山近排闼，率水浅当门。",
      "地寂名犹胜，亭空扁尚存。",
      "扬休能索咏，此意许谁论。"
    ]
  },
  {
    "id": "e647d10f022b315ec841ae5b76b18812",
    "title": "秋晓陪驾出猎用钟伴读韵",
    "authorName": "唐文凤",
    "authorId": "e647d10f022b315ed1457b72d1457b72",
    "dynasty": "明",
    "content": [
      "鸡鸣戒早炊，晓日起嵎夷。",
      "风力寒侵骨，霜华湿点眉。",
      "招旌心望切，侍驾步行迟。",
      "获鹿欢声动，三军得隽时。"
    ]
  },
  {
    "id": "e647d10f022b315e467de33bf5c23655",
    "title": "前元至正十四年间庚申帝遣使谢嘉卿航海赍名币法酒至徽州歙县徵师山隐士郑玉子美授以翰林待制时端本堂正字郑彦昭启东宫侑以尚尊后辞不赴召值兵变所赐币流落民间乃购得之余以举保授兴国县令考满入觐遂裁制为衣以朝天阙感前代之恩币成圣朝之品服谩成七言律一章以寄意云",
    "authorName": "唐文凤",
    "authorId": "e647d10f022b315ed1457b72d1457b72",
    "dynasty": "明",
    "content": [
      "剪就天机云锦章，银丝万缕日争光。",
      "应酬晚节冰霜志，犹带前朝雨露香。",
      "袖拂苔痕封印匣，袂联棠影上琴堂。",
      "三年制锦朝京阙，衣绣终当归故乡。"
    ]
  },
  {
    "id": "e647d10f022b315e352ebe9ba9c58392",
    "title": "江东庙",
    "authorName": "唐文凤",
    "authorId": "e647d10f022b315ed1457b72d1457b72",
    "dynasty": "明",
    "content": [
      "山绕川回形势雄，神灵祠宇枕江东。",
      "灌婴已受平蛮策，石固应成佐汉功。",
      "大业沛丰今已寂，遗恩章贡久犹隆。",
      "故乡灯火黎民乐，祀飨春秋永不穷。"
    ]
  },
  {
    "id": "e647d10f022b315e379f91044eca5371",
    "title": "出水寺",
    "authorName": "唐文凤",
    "authorId": "e647d10f022b315ed1457b72d1457b72",
    "dynasty": "明",
    "content": [
      "梵刹巍峨知几年，上方楼阁出云烟。",
      "天开兜率无双境，山涌空同第一泉。",
      "惠远白莲期入社，陶潜黄菊愿归田。",
      "三生石上精魂在，月照心清悟夙缘。"
    ]
  },
  {
    "id": "e647d10f022b315eb625a56fb7103962",
    "title": "郁孤台",
    "authorName": "唐文凤",
    "authorId": "e647d10f022b315ed1457b72d1457b72",
    "dynasty": "明",
    "content": [
      "岧峣百尺郁孤台，境占清高乌府开。",
      "山耸空同连地起，水通章贡抱城来。",
      "东西日月环双毂，今古乾坤小一杯。",
      "翠浪玉虹依旧在，题诗谁继大苏才。"
    ]
  },
  {
    "id": "e647d10f022b315e30ca6e5d7df4e340",
    "title": "考满舟经十八滩",
    "authorName": "唐文凤",
    "authorId": "e647d10f022b315ed1457b72d1457b72",
    "dynasty": "明",
    "content": [
      "种就河阳花县春，此行考绩觐枫宸。",
      "三千里外思乡客，十八滩头游宦人。",
      "直节文山真大老，远归儋耳旧词臣。",
      "二公昔日曾经处，苔石斑斑篆刻新。"
    ]
  },
  {
    "id": "e647d10f022b315e04611f1c4558b27e",
    "title": "峡江",
    "authorName": "唐文凤",
    "authorId": "e647d10f022b315ed1457b72d1457b72",
    "dynasty": "明",
    "content": [
      "崖裂龙门来峡江，怒流不逞势舂撞。",
      "蜃楼云结飞汀雨，鲛室风生喷石泷。",
      "天地古初开混沌，山川形胜压鸿庞。",
      "酒醒夜看篷窗月，馀韵呜呜换笛腔。"
    ]
  },
  {
    "id": "e647d10f022b315e1ac9dde83d0ca318",
    "title": "洪洲",
    "authorName": "唐文凤",
    "authorId": "e647d10f022b315ed1457b72d1457b72",
    "dynasty": "明",
    "content": [
      "洪洲如缆系洪都，浮筏成形壮地图。",
      "山接崆峒连两广，江通彭蠡入三吴。",
      "水寒秋井潜蛟伏，波暖晴沙去雁呼。",
      "宝剑腾空何处觅，中流石柱倚云孤。"
    ]
  },
  {
    "id": "e647d10f022b315e4da3dd463b81dd7e",
    "title": "滕王阁",
    "authorName": "唐文凤",
    "authorId": "e647d10f022b315ed1457b72d1457b72",
    "dynasty": "明",
    "content": [
      "滕王高阁倚晴霄，十二栏干近斗杓。",
      "国土藩封存故典，山川形势拱中朝。",
      "三王文壮虹光吐，五老天开云气飘。",
      "怀古登临兴何已，新红酒熟注春瓢。"
    ]
  },
  {
    "id": "e647d10f022b315ea14b1b0c5e855f61",
    "title": "吴城山祠读苏东坡石砮文",
    "authorName": "唐文凤",
    "authorId": "e647d10f022b315ed1457b72d1457b72",
    "dynasty": "明",
    "content": [
      "儋耳归来思不群，衣冠洗尽瘴烟氛。",
      "质坚已出鼋鼍窟，制古犹存蝌蚪文。",
      "肃慎远遗知后学，荆梁入贡记前闻。",
      "摩挲石刻沉吟久，渔笛声中日又曛。"
    ]
  },
  {
    "id": "e647d10f022b315ec1bf114428901d02",
    "title": "过安庆吊余左丞",
    "authorName": "唐文凤",
    "authorId": "e647d10f022b315ed1457b72d1457b72",
    "dynasty": "明",
    "content": [
      "龙飞淮甸渡长江，抗守孤城死肯降。",
      "一士忠贞传左辖，百年神武定南邦。",
      "杲真兄弟时称独，巡远勋劳世少双。",
      "褒宠圣朝崇庙貌，巫歌觋舞降神幢。"
    ]
  },
  {
    "id": "e647d10f022b315ecc19b9af64bd6e4f",
    "title": "安庆城",
    "authorName": "唐文凤",
    "authorId": "e647d10f022b315ed1457b72d1457b72",
    "dynasty": "明",
    "content": [
      "大江万里怒流长，环绕坚城接混茫。",
      "地控江淮入吴楚，水通巴蜀汇荆湘。",
      "云连瀛海浮仙岛，天近神州壮帝乡。",
      "千古忠魂何处觅，下招谁为遣巫阳。"
    ]
  },
  {
    "id": "e647d10f022b315e77a01efd767c46de",
    "title": "过池州",
    "authorName": "唐文凤",
    "authorId": "e647d10f022b315ed1457b72d1457b72",
    "dynasty": "明",
    "content": [
      "东南浩渺大江来，山到池阳地势开。",
      "十里烟云迷雉堞，百年风雨护龙堆。",
      "居官自乏中牟政，济世应无太传才。",
      "老我登高尚能赋，何烦授简效邹枚。"
    ]
  },
  {
    "id": "e647d10f022b315e7b58e549f0839eae",
    "title": "斗湖为道人谢玉林赋",
    "authorName": "唐文凤",
    "authorId": "e647d10f022b315ed1457b72d1457b72",
    "dynasty": "明",
    "content": [
      "半湖秋浸斗来宽，彭蠡小龙时往还。",
      "仗剑驱雷翻水府，焚章乞雨达天关。",
      "云凝石髓朝流汞，月漾骊珠夜吐丹。",
      "吹醒一床池草梦，却随仙侣跨青鸾。"
    ]
  },
  {
    "id": "e647d10f022b315e8b371183652f8fbf",
    "title": "送训导陈公馀之筠阳",
    "authorName": "唐文凤",
    "authorId": "e647d10f022b315ed1457b72d1457b72",
    "dynasty": "明",
    "content": [
      "一经荐剡授官回，司教皋比讲席开。",
      "久聚德星传世业，好施化雨育英材。",
      "江通文水清澄底，山到筠阳翠作堆。",
      "九载考功多擢桂，天香高折数枝来。"
    ]
  },
  {
    "id": "e647d10f022b315e8b371183122b3e45",
    "title": "送训导陈公馀之筠阳",
    "authorName": "唐文凤",
    "authorId": "e647d10f022b315ed1457b72d1457b72",
    "dynasty": "明",
    "content": [
      "六籍穷探仔细看，太邱家世弟昆难。",
      "先生此日皋比席，御史当年獬豸冠。",
      "自是青春司教职，肯怜白首老儒官。",
      "西风黄菊筠阳道，吟得新诗字字安。"
    ]
  },
  {
    "id": "e647d10f022b315e3a75ca68ca5b4dd1",
    "title": "送徐布政之广东",
    "authorName": "唐文凤",
    "authorId": "e647d10f022b315ed1457b72d1457b72",
    "dynasty": "明",
    "content": [
      "宠恩授职喜超迁，庆锡纶音下日边。",
      "东广秉钧臣宰重，南州传谱子孙贤。",
      "五羊化石留千古，一鹗横秋上九天。",
      "朔雪炎风总王土，圣明德治在承宣。"
    ]
  },
  {
    "id": "e647d10f022b315ed35ae37226bdb53f",
    "title": "题江山独步图为地理白彦奇赋",
    "authorName": "唐文凤",
    "authorId": "e647d10f022b315ed1457b72d1457b72",
    "dynasty": "明",
    "content": [
      "乾坤如此好溪山，独步高人自往还。",
      "龙驻尽时苍石露，牛眠深处白云闲。",
      "邱原游览情何极，风月吟哦兴不悭。",
      "他日汝川川上路，青鞋布袜访松关。"
    ]
  },
  {
    "id": "e647d10f022b315e1f3b077c1e980651",
    "title": "安隐堂为秦遵道老人赋",
    "authorName": "唐文凤",
    "authorId": "e647d10f022b315ed1457b72d1457b72",
    "dynasty": "明",
    "content": [
      "安隐堂中七十翁，庞眉鹤发古人风。",
      "高名不减韩康伯，厚泽应同庞德公。",
      "稚子趋庭鸠杖出，嘉宾满坐蚁尊空。",
      "赐归得遂桑榆暖，击壤尧民乐岁丰。"
    ]
  },
  {
    "id": "e647d10f022b315e7df24ea998809692",
    "title": "和伴读钟启晦赠刘渊然高道诗韵",
    "authorName": "唐文凤",
    "authorId": "e647d10f022b315ed1457b72d1457b72",
    "dynasty": "明",
    "content": [
      "乘风欲访羽人邱，道骨仙姿第一流。",
      "坛上荧光宵礼斗，匣中剑影晓横秋。",
      "姓名久达黄金阙，品籍应居白玉楼。",
      "圣代只今崇教典，何烦紫气出关浮。"
    ]
  },
  {
    "id": "e647d10f022b315e5d3c9b14b1ef4285",
    "title": "送佥宪武本大之官闽南",
    "authorName": "唐文凤",
    "authorId": "e647d10f022b315ed1457b72d1457b72",
    "dynasty": "明",
    "content": [
      "拜命新除被宠光，观风持节镇炎方。",
      "三山恩煦绣衣日，八郡威凝白简霜。",
      "冰碗沉红尝荔子，晓盘摘绿荐槟榔。",
      "圣朝求治苏民瘼，肯让澄清说范滂。"
    ]
  },
  {
    "id": "e647d10f022b315e405af440d0f09828",
    "title": "送大尹之官房县",
    "authorName": "唐文凤",
    "authorId": "e647d10f022b315ed1457b72d1457b72",
    "dynasty": "明",
    "content": [
      "房陵山水绕郊墟，令尹新除甫下车。",
      "耆旧好寻高士传，交游为寄故人书。",
      "千家桃李春风后，百里桑麻夜雨馀。",
      "共说廉平宣治化，细询民瘼定何如。"
    ]
  },
  {
    "id": "e647d10f022b315e9a5bc40b9c7c245b",
    "title": "和伴读钟启晦雪中景春指挥留饮诗韵",
    "authorName": "唐文凤",
    "authorId": "e647d10f022b315ed1457b72d1457b72",
    "dynasty": "明",
    "content": [
      "东风一夜散琼花，春满皇都贵戚家。",
      "簌簌寒声蚕食叶，潇潇细响蟹行沙。",
      "饮馀醇酎颜常渥，吟得新诗鬓欲华。",
      "晚跨骄骢归甲第，开尊宴客泛流霞。"
    ]
  },
  {
    "id": "e647d10f022b315e3acda30cc262bb53",
    "title": "题古鄞汤润珉菊庄",
    "authorName": "唐文凤",
    "authorId": "e647d10f022b315ed1457b72d1457b72",
    "dynasty": "明",
    "content": [
      "东篱处士旧开径，东涧先生新作庄。",
      "白发自怜今世老，黄花犹惜昔时香。",
      "百年清兴留诗句，九日高情付酒觞。",
      "我欲赋归归未得，秋风吹梦故园荒。"
    ]
  },
  {
    "id": "e647d10f022b315ebba4c7eea582cc56",
    "title": "寄四弟子彰",
    "authorName": "唐文凤",
    "authorId": "e647d10f022b315ed1457b72d1457b72",
    "dynasty": "明",
    "content": [
      "岩溪溪上吕家林，庐墓年来宰木深。",
      "云冷九原今古恨，月明千里弟兄心。",
      "白鸥眠渚闲驯性，黄鸟迎风送好音。",
      "为问东篱丛菊在，相思几度动清吟。"
    ]
  },
  {
    "id": "e647d10f022b315e20441ef80db3881c",
    "title": "九日游庆寿寺",
    "authorName": "唐文凤",
    "authorId": "e647d10f022b315ed1457b72d1457b72",
    "dynasty": "明",
    "content": [
      "出游九日访招提，步屧秋风信杖藜。",
      "闻有紫蕤芝产秀，想多黄蕊菊开齐。",
      "闲官真隐陶彭泽，内史清名王会稽。",
      "老衲已无心迹累，自惭待漏听朝鸡。"
    ]
  },
  {
    "id": "e647d10f022b315e701595a27a8b7120",
    "title": "题画马",
    "authorName": "唐文凤",
    "authorId": "e647d10f022b315ed1457b72d1457b72",
    "dynasty": "明",
    "content": [
      "房星堕地夜流光，却向荥河产骕骦。",
      "云雾气蒸疑凤翥，风雷势激若龙骧。",
      "九千道里来神异，十二天闲得俊良。",
      "好语奚官勤洗刷，鸾舆稳驾御阶长。"
    ]
  },
  {
    "id": "e647d10f022b315e701595a2222f675b",
    "title": "题画马",
    "authorName": "唐文凤",
    "authorId": "e647d10f022b315ed1457b72d1457b72",
    "dynasty": "明",
    "content": [
      "一骏能空万马群，贰师穷远岂曾闻。",
      "影孤不踏瑶池月，气逸将陵玉宇云。",
      "首买千金来骏骨，队分五色杂龙文。",
      "同州沙苑春风早，丰草烟青牧养勤。"
    ]
  },
  {
    "id": "e647d10f022b315e701595a29d5a688d",
    "title": "题画马",
    "authorName": "唐文凤",
    "authorId": "e647d10f022b315ed1457b72d1457b72",
    "dynasty": "明",
    "content": [
      "骄姿不肯向人嘶，逸气棱棱迅步迟。",
      "宝勒缓牵芳草雨，锦鞯轻污落花泥。",
      "九衢风掉青丝尾，万里云生碧玉蹄。",
      "妙画只今神变化，龙光夜夜贯文奎。"
    ]
  },
  {
    "id": "e647d10f022b315ede954ccac57fb72e",
    "title": "二月二十日得家书",
    "authorName": "唐文凤",
    "authorId": "e647d10f022b315ed1457b72d1457b72",
    "dynasty": "明",
    "content": [
      "喜得平安一纸书，欣然顿觉客愁除。",
      "四千道路云山远，六十年华雪鬓疏。",
      "肯羡腰钱骑有鹤，不须弹铗食无鱼。",
      "丹心报国忠诚在，老我王门日曳裾。"
    ]
  },
  {
    "id": "e647d10f022b315e9b61fad18347c899",
    "title": "程母朱氏亢节守志寿跻百岁李雪庵为书寿乐堂崇节堂六大字以昭山窗先生之遗泽二子白玉君玉复扁其楼曰朝阳曰拂云其孙成得请予记之乃咏次四诗云寿乐堂",
    "authorName": "唐文凤",
    "authorId": "e647d10f022b315ed1457b72d1457b72",
    "dynasty": "明",
    "content": [
      "寿乐堂中白发亲，生存强健百年身。",
      "嫠居月苦青帷夜，笑语风和彩服春。",
      "谖草欣荣卫国咏，大椿憔悴漆园人。",
      "雪庵字画题华扁，射斗虹光笔有神。"
    ]
  },
  {
    "id": "e647d10f022b315e9b61fad1e46e6dc6",
    "title": "程母朱氏亢节守志寿跻百岁李雪庵为书寿乐堂崇节堂六大字以昭山窗先生之遗泽二子白玉君玉复扁其楼曰朝阳曰拂云其孙成得请予记之乃咏次四诗云寿乐堂",
    "authorName": "唐文凤",
    "authorId": "e647d10f022b315ed1457b72d1457b72",
    "dynasty": "明",
    "content": [
      "崇节堂中妇德全，岂期偕老不齐年。",
      "萧萧白发青霜肃，耿耿丹心白日悬。",
      "身比琼瑶应共粹，志如金石自同坚。",
      "玉堂肯与书贞节，史笔当今继马迁。"
    ]
  },
  {
    "id": "e647d10f022b315e9b61fad15b76dbdd",
    "title": "程母朱氏亢节守志寿跻百岁李雪庵为书寿乐堂崇节堂六大字以昭山窗先生之遗泽二子白玉君玉复扁其楼曰朝阳曰拂云其孙成得请予记之乃咏次四诗云寿乐堂",
    "authorName": "唐文凤",
    "authorId": "e647d10f022b315ed1457b72d1457b72",
    "dynasty": "明",
    "content": [
      "朝阳楼外楚天东，霞捧曈曈晓日红。",
      "弱木金鸡飞翐翐，茂梧丹凤语雍雍。",
      "关弓后羿留孤毂，缓辔羲和御六龙。",
      "下土小臣仰馀照，四时佳景驻春融。"
    ]
  },
  {
    "id": "e647d10f022b315e9b61fad1c3b216e6",
    "title": "程母朱氏亢节守志寿跻百岁李雪庵为书寿乐堂崇节堂六大字以昭山窗先生之遗泽二子白玉君玉复扁其楼曰朝阳曰拂云其孙成得请予记之乃咏次四诗云寿乐堂",
    "authorName": "唐文凤",
    "authorId": "e647d10f022b315ed1457b72d1457b72",
    "dynasty": "明",
    "content": [
      "拂云楼外万竿齐，直干森森接汉低。",
      "春雨百年龙未化，秋风五夜凤来栖。",
      "渭川波漾清阴转，蒋径云拖翠色迷。",
      "昔日凭阑今远去，诗成几度寄留题。"
    ]
  },
  {
    "id": "e647d10f022b315e320701a8a91f49e9",
    "title": "三月一日夜梦归家",
    "authorName": "唐文凤",
    "authorId": "e647d10f022b315ed1457b72d1457b72",
    "dynasty": "明",
    "content": [
      "十年宦寓在天涯，此夜渐渐梦到家。",
      "形幻春风轻柳絮，神清寒雪瘦梅花。",
      "归心未逐河边棹，旅思频惊塞上笳。",
      "依旧黄山千丈月，蘧蘧飞蝶误南华。"
    ]
  },
  {
    "id": "e647d10f022b315e3804036f34b5e99d",
    "title": "偕胡伴读访继上人",
    "authorName": "唐文凤",
    "authorId": "e647d10f022b315ed1457b72d1457b72",
    "dynasty": "明",
    "content": [
      "偶逢嘉节试同游，古刹黄花九月秋。",
      "莲社陶潜应有约，萸囊桓景不须求。",
      "乾坤容我襟怀壮，光景催人岁月流。",
      "为问麟经家学在，相期二老绍前修。"
    ]
  },
  {
    "id": "e647d10f022b315e3804036f4737debd",
    "title": "偕胡伴读访继上人",
    "authorName": "唐文凤",
    "authorId": "e647d10f022b315ed1457b72d1457b72",
    "dynasty": "明",
    "content": [
      "为访高僧浣俗缘，黄花香寂晚秋天。",
      "杜公诗句称支遁，韩子书辞慕大颠。",
      "嗜酒许开彭泽戒，吃茶应悟赵州禅。",
      "法华读罢心如水，方丈香浮一篆烟。"
    ]
  },
  {
    "id": "e647d10f022b315ef892f699a8ded504",
    "title": "忆二弟",
    "authorName": "唐文凤",
    "authorId": "e647d10f022b315ed1457b72d1457b72",
    "dynasty": "明",
    "content": [
      "愚兄文学人皆似，二季才华世共推。",
      "旅思何如乡思好，少年那比老年衰。",
      "江南春雨青灯夜，塞北寒云白雪时。",
      "杳杳空传鸿雁字，悠悠长赋鹡鸰诗。"
    ]
  },
  {
    "id": "e647d10f022b315e52d291c8f8cbe6ca",
    "title": "寄万松道士程宗吉",
    "authorName": "唐文凤",
    "authorId": "e647d10f022b315ed1457b72d1457b72",
    "dynasty": "明",
    "content": [
      "少年卜筑栖稠树，老境投闲隐万松。",
      "月白黄山骑独鹤，风清紫府佩双龙。",
      "平生物外交情厚，异土人间旅思浓。",
      "何日归田共还往，秋云步稳一枝筇。"
    ]
  },
  {
    "id": "e647d10f022b315e2f267b73eeaca6fa",
    "title": "春庵杨纪善见子之喜有诗次韵奉贺三首",
    "authorName": "唐文凤",
    "authorId": "e647d10f022b315ed1457b72d1457b72",
    "dynasty": "明",
    "content": [
      "乏嗣承宗亦可羞，掌珠喜见瑞光浮。",
      "家声有绍惟杨震，天道无知只邓攸。",
      "贺客每传诗志喜，夸人不用酒消忧。",
      "他年好绍箕裘业，才俊当推第一流。"
    ]
  },
  {
    "id": "e647d10f022b315e2f267b7306c97c4e",
    "title": "春庵杨纪善见子之喜有诗次韵奉贺三首",
    "authorName": "唐文凤",
    "authorId": "e647d10f022b315ed1457b72d1457b72",
    "dynasty": "明",
    "content": [
      "津津喜色上眉头，宾主持杯互劝酬。",
      "有酒何烦说罍耻，无钱安用效囊羞。",
      "应门岂比李泰伯，生子当如孙仲谋。",
      "欲验寸心窥造化，百年春雨长松楸。"
    ]
  },
  {
    "id": "e647d10f022b315e2f267b73a7c21020",
    "title": "春庵杨纪善见子之喜有诗次韵奉贺三首",
    "authorName": "唐文凤",
    "authorId": "e647d10f022b315ed1457b72d1457b72",
    "dynasty": "明",
    "content": [
      "意令与国助租丁，自是承宗德泽馨。",
      "祥凤已知生鸑鷟，小虫何必负螟蛉。",
      "阳回气候生邹律，春蔼芝兰满谢庭。",
      "父子祖孙传百代，此心安用测沈冥。"
    ]
  },
  {
    "id": "e647d10f022b315eada87819366ed273",
    "title": "题太常寺丞吕仲善寄弟仲铉双雀图",
    "authorName": "唐文凤",
    "authorId": "e647d10f022b315ed1457b72d1457b72",
    "dynasty": "明",
    "content": [
      "啾啾双雀晓风寒，花到酴醾春事阑。",
      "应似鸰原急难意，萧条不是纥干山。"
    ]
  },
  {
    "id": "e647d10f022b315e7ad48a97deafd8a3",
    "title": "题孤雁图",
    "authorName": "唐文凤",
    "authorId": "e647d10f022b315ed1457b72d1457b72",
    "dynasty": "明",
    "content": [
      "当年曾读鲍当咏，此日欣观崔白图。",
      "紫塞月寒怜影暗，黄芦风急想声孤。"
    ]
  },
  {
    "id": "e647d10f022b315e2736a201f74e844f",
    "title": "题东坡赤壁图",
    "authorName": "唐文凤",
    "authorId": "e647d10f022b315ed1457b72d1457b72",
    "dynasty": "明",
    "content": [
      "堪笑黄州秃发翁，江山词赋两争雄。",
      "至今千载留图画，良夜扁舟一鹤东。"
    ]
  },
  {
    "id": "e647d10f022b315ec42c5389f4e4ad71",
    "title": "题无心道人墨竹",
    "authorName": "唐文凤",
    "authorId": "e647d10f022b315ed1457b72d1457b72",
    "dynasty": "明",
    "content": [
      "一江疏雨翠烟迷，愁结寒云楚甸低。",
      "犹忆泊舟苍石岸，黄陵庙下鹧鸪啼。"
    ]
  },
  {
    "id": "e647d10f022b315ec42c53896e75a487",
    "title": "题无心道人墨竹",
    "authorName": "唐文凤",
    "authorId": "e647d10f022b315ed1457b72d1457b72",
    "dynasty": "明",
    "content": [
      "铁网何年出海波，玉根此日迸江莎。",
      "重华不返苍梧远，愁绝天寒双翠娥。"
    ]
  },
  {
    "id": "e647d10f022b315e588a8c693bcc69fc",
    "title": "题太常寺丞吕仲善寄弟仲铉双雁图",
    "authorName": "唐文凤",
    "authorId": "e647d10f022b315ed1457b72d1457b72",
    "dynasty": "明",
    "content": [
      "黄芦叶飐晚风轻，何事离群独自鸣。",
      "云阔天高行已断，江湖遥忆弟兄情。"
    ]
  },
  {
    "id": "e647d10f022b315e616889b44e38291a",
    "title": "题道士王贞白小像",
    "authorName": "唐文凤",
    "authorId": "e647d10f022b315ed1457b72d1457b72",
    "dynasty": "明",
    "content": [
      "碧水丹山物外春，琼楼玉宇绝埃尘。",
      "不随跨鹤吹笙去，犹作华阳洞里人。"
    ]
  },
  {
    "id": "e647d10f022b315e95772c1f6baae64f",
    "title": "题画牛图二首图有翰林滕王霄留题",
    "authorName": "唐文凤",
    "authorId": "e647d10f022b315ed1457b72d1457b72",
    "dynasty": "明",
    "content": [
      "三年出宰劝勤耕，䆉稏西风秋雨晴。",
      "从此牛闲饱丰草，可无留犊慰民情。"
    ]
  },
  {
    "id": "e647d10f022b315e95772c1f373fbecf",
    "title": "题画牛图二首图有翰林滕王霄留题",
    "authorName": "唐文凤",
    "authorId": "e647d10f022b315ed1457b72d1457b72",
    "dynasty": "明",
    "content": [
      "犊饱眠云倦不行，平沙过雨草初荣。",
      "玉堂亦有归耕志，牛背青山一笛横。"
    ]
  },
  {
    "id": "e647d10f022b315ee57d83bc9bb7773d",
    "title": "题墨梅",
    "authorName": "唐文凤",
    "authorId": "e647d10f022b315ed1457b72d1457b72",
    "dynasty": "明",
    "content": [
      "嫩条枯干著疏华，曾访林逋处士家。",
      "放鹤孤山秋夜永，娟娟明月照江沙。"
    ]
  },
  {
    "id": "e647d10f022b315e7b39f5e0536ab7a2",
    "title": "题马驎桃竹图",
    "authorName": "唐文凤",
    "authorId": "e647d10f022b315ed1457b72d1457b72",
    "dynasty": "明",
    "content": [
      "翠竹绯桃近水滨，杖藜应是避秦人。",
      "缉熙殿上春光永，岂识青城月色新。"
    ]
  },
  {
    "id": "e647d10f022b315efdd9c86e880644bd",
    "title": "题玉堂学士图",
    "authorName": "唐文凤",
    "authorId": "e647d10f022b315ed1457b72d1457b72",
    "dynasty": "明",
    "content": [
      "砚池波暖墨蛟腥，睡起挥毫手不停。",
      "天上玉堂春昼永，明朝宣豸写兰亭。"
    ]
  },
  {
    "id": "e647d10f022b315e570d5c30787c0238",
    "title": "题梅竹图",
    "authorName": "唐文凤",
    "authorId": "e647d10f022b315ed1457b72d1457b72",
    "dynasty": "明",
    "content": [
      "翡翠烟迷叶底寒，琼瑶雪积树头乾。",
      "小桥流水人何在，犹照孤山月一团。"
    ]
  },
  {
    "id": "e647d10f022b315e77e08fd42db74e21",
    "title": "题悬崖兰竹木石图",
    "authorName": "唐文凤",
    "authorId": "e647d10f022b315ed1457b72d1457b72",
    "dynasty": "明",
    "content": [
      "悬崖石罅托孤丛，冉冉幽香拂晚风。",
      "忽洒一枝湘雨湿，平生心事喜相同。"
    ]
  },
  {
    "id": "e647d10f022b315e77e08fd48762635a",
    "title": "题悬崖兰竹木石图",
    "authorName": "唐文凤",
    "authorId": "e647d10f022b315ed1457b72d1457b72",
    "dynasty": "明",
    "content": [
      "九畹如何不托根，却从孤石寄香魂。",
      "凤归来啄琅玕实，留得青山月一痕。"
    ]
  },
  {
    "id": "e647d10f022b315e77e08fd4fff0f5c7",
    "title": "题悬崖兰竹木石图",
    "authorName": "唐文凤",
    "authorId": "e647d10f022b315ed1457b72d1457b72",
    "dynasty": "明",
    "content": [
      "平生不肯汗秦鞭，来伴湘江二女仙。",
      "千古忠魂向何处，御风纫佩尚泠然。"
    ]
  },
  {
    "id": "e647d10f022b315e64cb8bca573e6c87",
    "title": "题层峦积翠图",
    "authorName": "唐文凤",
    "authorId": "e647d10f022b315ed1457b72d1457b72",
    "dynasty": "明",
    "content": [
      "叠巘重峦翠欲流，云藏古刹倚岩幽。",
      "上方钟罢僧归晚，古木寒泉十里秋。"
    ]
  },
  {
    "id": "e647d10f022b315e58e3041f6d3f52c8",
    "title": "题林下读书图",
    "authorName": "唐文凤",
    "authorId": "e647d10f022b315ed1457b72d1457b72",
    "dynasty": "明",
    "content": [
      "林下风流老隐居，心闲谩读数篇书。",
      "催科政拙何能了，野鹤孤云愧不如。"
    ]
  },
  {
    "id": "e647d10f022b315ee1ae5cd08bd38375",
    "title": "奉题徽宗御笔十八鹤图",
    "authorName": "唐文凤",
    "authorId": "e647d10f022b315ed1457b72d1457b72",
    "dynasty": "明",
    "content": [
      "仙姿何事拟登瀛，不戒乘轩百感生。",
      "千古青城空月色，可怜无复九皋鸣。"
    ]
  },
  {
    "id": "e647d10f022b315e362a80bbf3b9170d",
    "title": "题乌骓图",
    "authorName": "唐文凤",
    "authorId": "e647d10f022b315ed1457b72d1457b72",
    "dynasty": "明",
    "content": [
      "黑云不散护龙身，坠地房星夜有神。",
      "只恐健儿羁未得，潇潇风雨欲生鳞。"
    ]
  },
  {
    "id": "e647d10f022b315e701595a29de54da7",
    "title": "题画马",
    "authorName": "唐文凤",
    "authorId": "e647d10f022b315ed1457b72d1457b72",
    "dynasty": "明",
    "content": [
      "手控柔缰洗刷阑，曾经渴饮九河乾。",
      "太平无事边尘静，好入君王十二闲。"
    ]
  },
  {
    "id": "e647d10f022b315e701595a2ce9ee0e5",
    "title": "题画马",
    "authorName": "唐文凤",
    "authorId": "e647d10f022b315ed1457b72d1457b72",
    "dynasty": "明",
    "content": [
      "鬃振蹄奔势欲驰，龁馀丰草抢头低。",
      "平坡树影凉如洗，却忆瑶池月下嘶。"
    ]
  },
  {
    "id": "e647d10f022b315e27ea10d469d00f1f",
    "title": "题折梅花",
    "authorName": "唐文凤",
    "authorId": "e647d10f022b315ed1457b72d1457b72",
    "dynasty": "明",
    "content": [
      "墨沼移春春不知，却将玄色换仙姿。",
      "小桥流水孤山路，呼鹤归来月上迟。"
    ]
  },
  {
    "id": "e647d10f022b315e27ea10d4201d983b",
    "title": "题折梅花",
    "authorName": "唐文凤",
    "authorId": "e647d10f022b315ed1457b72d1457b72",
    "dynasty": "明",
    "content": [
      "寒风吹入砚池波，疏影清涵春意多。",
      "月白罗浮香梦醒，飞来青鸟夜如何。"
    ]
  },
  {
    "id": "e647d10f022b315e2d95ec24135e296c",
    "title": "寄主簿高泰铭",
    "authorName": "唐文凤",
    "authorId": "e647d10f022b315ed1457b72d1457b72",
    "dynasty": "明",
    "content": [
      "高适能诗五十过，文孙才德蔼春和。",
      "三年小试勾稽簿，处处桑麻雨露多。"
    ]
  },
  {
    "id": "e647d10f022b315e9208063f12749301",
    "title": "送金仲远调大同卫掾",
    "authorName": "唐文凤",
    "authorId": "e647d10f022b315ed1457b72d1457b72",
    "dynasty": "明",
    "content": [
      "三月东风吹雨晴，龙湾江上看潮生。",
      "潮生潮落自朝暮，不尽乡人离别情。"
    ]
  },
  {
    "id": "e647d10f022b315e9208063f1096264d",
    "title": "送金仲远调大同卫掾",
    "authorName": "唐文凤",
    "authorId": "e647d10f022b315ed1457b72d1457b72",
    "dynasty": "明",
    "content": [
      "我留子去意悽悽，匹马长途独向西。",
      "若到雁门关外望，故乡回首白云低。"
    ]
  },
  {
    "id": "e647d10f022b315e5f3ac7ad96022d08",
    "title": "咏马",
    "authorName": "唐文凤",
    "authorId": "e647d10f022b315ed1457b72d1457b72",
    "dynasty": "明",
    "content": [
      "房星天驷夜凝神，光照祥云散满身。",
      "十二闲中知第一，草丰沙苑早回春。"
    ]
  },
  {
    "id": "e647d10f022b315e5f3ac7ad72f89428",
    "title": "咏马",
    "authorName": "唐文凤",
    "authorId": "e647d10f022b315ed1457b72d1457b72",
    "dynasty": "明",
    "content": [
      "龙马由来产渥洼，骄思顾影自矜夸。",
      "太平天子东封日，五色成群云作花。"
    ]
  },
  {
    "id": "e647d10f022b315eb870c5dcdbaea58e",
    "title": "奉赋对月诗和陆长史韵",
    "authorName": "唐文凤",
    "authorId": "e647d10f022b315ed1457b72d1457b72",
    "dynasty": "明",
    "content": [
      "风扫浮云净碧空，秋蟾皎洁出天东。",
      "贤王心镜清如水，一照光明万里同。"
    ]
  },
  {
    "id": "e647d10f022b315e5a567398f2cb51b8",
    "title": "谢赐睿翰神妙变化远法钟王臣子仪不胜欣跃赋诗以进",
    "authorName": "唐文凤",
    "authorId": "e647d10f022b315ed1457b72d1457b72",
    "dynasty": "明",
    "content": [
      "睿思笔力扫千军，写遍金笺五色纹。",
      "墨沼鸾飞光掣电，天门龙跳势腾云。"
    ]
  },
  {
    "id": "e647d10f022b315e5a5673981fc4ab20",
    "title": "谢赐睿翰神妙变化远法钟王臣子仪不胜欣跃赋诗以进",
    "authorName": "唐文凤",
    "authorId": "e647d10f022b315ed1457b72d1457b72",
    "dynasty": "明",
    "content": [
      "清兴闲书笔阵图，妙窥八法不须摹。",
      "钟王墨迹何堪数，摘得骊龙颔下珠。"
    ]
  },
  {
    "id": "e647d10f022b315e5a567398328839cb",
    "title": "谢赐睿翰神妙变化远法钟王臣子仪不胜欣跃赋诗以进",
    "authorName": "唐文凤",
    "authorId": "e647d10f022b315ed1457b72d1457b72",
    "dynasty": "明",
    "content": [
      "临池清思日初长，龙剂香生玉楮光。",
      "八法精深入神品，侍臣蒙赐永珍藏。"
    ]
  },
  {
    "id": "e647d10f022b315e26beb64dcbd611fd",
    "title": "进贺千秋节诗甲申十二月十六日",
    "authorName": "唐文凤",
    "authorId": "e647d10f022b315ed1457b72d1457b72",
    "dynasty": "明",
    "content": [
      "明朝遵祖训，赵国锡王封。",
      "宗社藩维壮，山河表里雄。",
      "祥光惟岳降，寿算与天同。",
      "祚胤千年盛，贞符万世隆。",
      "成功劳汗马，启运翊飞龙。",
      "鹤驾神仙府，鸾笙帝子宫。",
      "春回十日后，星拱九霄中。",
      "暖沁梅香洁，寒消烛影红。",
      "玺文金灿烂，佩响玉玲珑。",
      "愿效长生祝，常瞻不老容。",
      "献图来阆苑，问道向崆峒。",
      "善颂惭无补，丹心效寸忠。"
    ]
  },
  {
    "id": "e647d10f022b315ed83a31a3936b2bf8",
    "title": "和吕德昭春日游问政二十韵",
    "authorName": "唐文凤",
    "authorId": "e647d10f022b315ed1457b72d1457b72",
    "dynasty": "明",
    "content": [
      "仙家白云里，水复更山重。",
      "已化双飞舄，空传九节筇。",
      "石函藏秘诀，宝剑瘗铦锋。",
      "境胜华阳洞，形高天柱峰。",
      "寻真何处问，学隐此情钟。",
      "阮肇留遗事，刘晨觅旧踪。",
      "佩悬青玉镂，丹熟紫金镕。",
      "咒法能驯虎，轻身可跨龙。",
      "蟠桃开蓓蕾，芝草长丰茸。",
      "日月同驹隙，乾坤等蚁封。",
      "蓬莱知路永，阆苑得春浓。",
      "鹤老应摧羽，鱼潜不露喁。",
      "唐诗存古碣，秦爵授枯松。",
      "树穴穿飞鼠，岩空集稚蜂。",
      "生涯从澹泊，景物自从容。",
      "颇觉游多趣，何烦闷少悰。",
      "石香炊饭软，泉冽酿醅醲。",
      "自有逃名志，宁无学古胸。",
      "疏狂李太白，风致郭林宗。",
      "羡子能行乐，来归日下舂。"
    ]
  },
  {
    "id": "e647d10f022b315e3b58aa5d863e653b",
    "title": "和刘通判赠人刻图书印韵",
    "authorName": "唐文凤",
    "authorId": "e647d10f022b315ed1457b72d1457b72",
    "dynasty": "明",
    "content": [
      "剪刀知汉篆，符刻是秦书。",
      "磨砺形模小，雕锼字画疏。",
      "绝怜新制巧，岂识古文馀。",
      "印白纤痕灭，涵朱淡色除。",
      "售求增贵重，贻赠感勤渠。",
      "素璞剜难就，黄金铸不如。",
      "传家称旧物，好古属贫居。",
      "经史烦明证，篇章任卷舒。",
      "牙签标李泌，藻翰记卢琚。",
      "携贡玉堂署，相随赋子虚。"
    ]
  },
  {
    "id": "e647d10f022b315eb4fd47717689f6f7",
    "title": "联句",
    "authorName": "唐文凤",
    "authorId": "e647d10f022b315ed1457b72d1457b72",
    "dynasty": "明",
    "content": [
      "秃头怜父白，老眼为儿青。",
      "山显因人杰，才超觉地灵。",
      "东湖徐稚宅，西蜀子云亭。",
      "世守寒毡物，家传古砚铭。",
      "三年忘窈窕，只影顾娉婷。",
      "今日来仪凤，当时拾聚萤。",
      "胡床知坐稳，羌笛不须听。",
      "世事风中烛，人情水上萍。",
      "清名推善政，旧业守遗经。",
      "莫压陈惊座，犹思鲤过庭。",
      "恢恢存晚节，落落叹晨星。",
      "苏子归巴国，申公出汉廷。",
      "便须花作县，莫恋肉为屏。",
      "书信凭鸿雁，原情相鹡鸰。",
      "公门有桃李，药笼备蔘苓。",
      "村号浣花曲，桥题驷马䮐。",
      "无儿堪授业，有女待归宁。",
      "故里云连屋，长江雪满汀。",
      "流光已健子，种德必添丁。",
      "饮酒思吞海，为文学建瓴。",
      "亲情胶固漆，时俗渭同泾。",
      "栖鸟巢南越，神鲲化北溟。",
      "家音报乌鹊，灯喜缀蜻蜓。",
      "寡和成孤唱，沉酣耻独醒。",
      "羲和称远驭，日月肯双停。",
      "奉养违甘旨，栖迟感荚蓂。",
      "龙颜瞻近侍，鹤发享修龄。",
      "草长康成里，松高御史厅。",
      "谁怜心似铁，自叹口如瓶。",
      "柳眼春烟润，梅腮冻雨零。",
      "金陵方返旆，鄱水又扬舲。",
      "鸾瑟难胶柱，牛刀试发硎。"
    ]
  },
  {
    "id": "e647d10f022b315e81b3b0044f40fcfd",
    "title": "题医士朱士良紫阳读书卷",
    "authorName": "唐文凤",
    "authorId": "e647d10f022b315ed1457b72d1457b72",
    "dynasty": "明",
    "content": [
      "结屋紫阳山下村，承家今喜见文孙。",
      "方抄已积三千卷，书读须穷十万言。",
      "缃帙芸香蒸雨润，石炉药气散烟昏。",
      "杏林手种阴功茂，云谷心传道脉存。",
      "龙虎炼成能自卫，虫鱼注就许重论。",
      "莫辞此日辛勤力，要使他年学术尊。"
    ]
  },
  {
    "id": "e647d10f022b315e81b3b004c865dcb9",
    "title": "题医士朱士良紫阳读书卷",
    "authorName": "唐文凤",
    "authorId": "e647d10f022b315ed1457b72d1457b72",
    "dynasty": "明",
    "content": [
      "流水淙淙撼石梁，紫阳当户挹岚光。",
      "何殊讲习居长白，自说流传属太仓。",
      "药品君臣储满笼，书签今古积连床。",
      "萤囊照眼能供读，龙化为人欲问方。",
      "坐爱茅檐随月色，病思橘井涌泉香。",
      "良医良相真何异，好拯生民济世康。"
    ]
  },
  {
    "id": "e647d10f022b315ee9c8f4ef4ef43367",
    "title": "初七日道经上冯坑",
    "authorName": "唐文凤",
    "authorId": "e647d10f022b315ed1457b72d1457b72",
    "dynasty": "明",
    "content": [
      "肩舆晓伊轧，岭峻不可度。",
      "崖阴草未春，云暗天欲暮。",
      "人家驾险居，农舍梯空住。",
      "森森雪竹林，垂垂雨棕树。",
      "我来询民俗，遗老多物故。",
      "顽浇可还淳，为政慎举措。"
    ]
  },
  {
    "id": "e647d10f022b315e2ce82c22419865ae",
    "title": "宿江口舟中见月",
    "authorName": "唐文凤",
    "authorId": "e647d10f022b315ed1457b72d1457b72",
    "dynasty": "明",
    "content": [
      "扁舟宿江口，露下夜初永。",
      "菰蒲猎猎声，叶飐风不静。",
      "缺月出未高，微波翻碎影。",
      "王事有程期，无寐自深省。"
    ]
  },
  {
    "id": "e647d10f022b315e2ce82c22f81e881e",
    "title": "宿江口舟中见月",
    "authorName": "唐文凤",
    "authorId": "e647d10f022b315ed1457b72d1457b72",
    "dynasty": "明",
    "content": [
      "舟行帆飞驶，夜泊桡暂停。",
      "月出湖水白，云开野山青。",
      "沙平集下鹭，风回约流萤。",
      "迢迢乡心切，渔笛声难听。"
    ]
  },
  {
    "id": "e647d10f022b315e2ce82c221703a517",
    "title": "宿江口舟中见月",
    "authorName": "唐文凤",
    "authorId": "e647d10f022b315ed1457b72d1457b72",
    "dynasty": "明",
    "content": [
      "辞家日已远，到县程将近。",
      "是身如蓬梗，飘泊何由定。",
      "石斗浪声齐，月摹人影正。",
      "江神愿乞灵，明朝风力顺。"
    ]
  },
  {
    "id": "e647d10f022b315e9a1a99e4d9b6d6dc",
    "title": "过九曲岭",
    "authorName": "唐文凤",
    "authorId": "e647d10f022b315ed1457b72d1457b72",
    "dynasty": "明",
    "content": [
      "峻岭何岧峣，羊肠纡九曲。",
      "涧沙水漾金，石壁泉泻玉。",
      "行人若蚁缘，巢居同鸟宿。",
      "石欹疑触头，路窄不容足。",
      "民生乐康阜，为政赖守牧。",
      "当今尧舜君，终化顽嚚俗。"
    ]
  },
  {
    "id": "e647d10f022b315e1e6107806c6e84cf",
    "title": "四月二日因公出诣城隍庙行香同高判簿郑长司黄广文及儒士钟子常坐庙门之下观一邑境内之溪山喜而有作",
    "authorName": "唐文凤",
    "authorId": "e647d10f022b315ed1457b72d1457b72",
    "dynasty": "明",
    "content": [
      "我来宰斯邑，倏忽十月馀。",
      "县庭纷聚讼，好怀那得舒。",
      "自春已逾夏，光景过隙驹。",
      "人生百年间，何为事区区。",
      "今晨偶公出，庙门坐斯须。",
      "山光列图画，树声杂笙竽。",
      "欣然乐闲适，不受凡俗拘。",
      "吟眸豁无际，群峰环四隅。",
      "愧匪廊庙器，亦非山泽臞。",
      "自甘牛刀试，民瘼何由苏。",
      "所期岁丰稔，忧时嗟术疏。",
      "终当化淳俗，击壤歌唐虞。"
    ]
  },
  {
    "id": "e647d10f022b315e1e610780ba71691e",
    "title": "四月二日因公出诣城隍庙行香同高判簿郑长司黄广文及儒士钟子常坐庙门之下观一邑境内之溪山喜而有作",
    "authorName": "唐文凤",
    "authorId": "e647d10f022b315ed1457b72d1457b72",
    "dynasty": "明",
    "content": [
      "偶坐古庙垣，趁此公事馀。",
      "因得雅怀适，更喜吟眸舒。",
      "遐思山谷士，皎皎同白驹。",
      "形迹脱物外，声名播中区。",
      "自知志有在，凡欲无所须。",
      "肯立齐王门，所好异瑟竽。",
      "冥鸿不可弋，驰马不受拘。",
      "何为书咄咄，谋拙守一隅。",
      "机深计非左，嗜浅形自臞。",
      "当今圣明君，苍生望来苏。",
      "沾濡德泽广，宽大法网疏。",
      "愿鼓南薰弦，至治如有虞。"
    ]
  },
  {
    "id": "e647d10f022b315e62e93502940f78f8",
    "title": "留方坑",
    "authorName": "唐文凤",
    "authorId": "e647d10f022b315ed1457b72d1457b72",
    "dynasty": "明",
    "content": [
      "兹行滞积雨，连日留方坑。",
      "棕榈每多茂，鹧鸪时自鸣。",
      "山深气犹冷，云暝岚不晴。",
      "年饥艰米食，尊空少醪倾。",
      "严刑禁侵渔，何由慰民情。",
      "应惭居抚字，报政当称平。"
    ]
  },
  {
    "id": "e647d10f022b315e014769de7be5278d",
    "title": "初度日有感",
    "authorName": "唐文凤",
    "authorId": "e647d10f022b315ed1457b72d1457b72",
    "dynasty": "明",
    "content": [
      "忆昔少年日，父母俱在堂。",
      "二弟娱戏彩，怡怡称寿觞。",
      "此乐不可得，此景不可常。",
      "情深风木感，陨涕空悲伤。",
      "每怀鞠育恩，有志苦未偿。",
      "今年逾知命，鬓发已半苍。",
      "微名误举保，出宰山水乡。",
      "妻孥应念我，远在天一方。",
      "旅思何郁郁，暌离惨中肠。",
      "无为儿女态，气节当慨慷。",
      "愿言施政成，居民化循良。",
      "焚香重载拜，白鹤方南翔。"
    ]
  },
  {
    "id": "e647d10f022b315ec31b087b03535d8a",
    "title": "八月一日寓衣锦乡祖印院",
    "authorName": "唐文凤",
    "authorId": "e647d10f022b315ed1457b72d1457b72",
    "dynasty": "明",
    "content": [
      "今为衣锦游，未遂衣锦归。",
      "每怜江山是，自叹人民非。",
      "道路榛莽塞，田畴禾黍稀。",
      "经行询土俗，故老情依依。",
      "剧谈昔日政，贪肆同封豨。",
      "怀奸比设阱，婴祸类发机。",
      "幸遇圣明朝，民安家已肥。",
      "嗟我叨邑宰，才疏名更微。",
      "愿言竭愚衷，清慎志不违。",
      "治平二三策，何当达京畿。",
      "寸心已渊沦，馀事犹尘飞。",
      "投簪蚤税驾，清风旧渔矶。"
    ]
  },
  {
    "id": "e647d10f022b315effbdaddcafc84182",
    "title": "祖印院荒废无僧仅有道人焚修屋宇漏损予命工瓦以覆之垣以缭之惟存孤松双柏苍然凌云感而有作",
    "authorName": "唐文凤",
    "authorId": "e647d10f022b315ed1457b72d1457b72",
    "dynasty": "明",
    "content": [
      "无僧禅寺古，门关少人来。",
      "于焉聊小憩，两庑取次开。",
      "修垣去榛棘，扫地除莓苔。",
      "像设已漫漶，檐隅亦倾颓。",
      "孤灯媚禅龛，浊酒湛客杯。",
      "俗嚚治难化，民疲心可哀。",
      "蹇予施政拙，牧驭非良才。",
      "耿介自独立，肯受庸众咍。",
      "顾瞻此庭戺，伫立空徘徊。",
      "惟馀松与柏，风雨不可摧。",
      "夭矫虬龙姿，偃蹇梁栋材。",
      "丁宁勿剪伐，留护晴云堆。"
    ]
  },
  {
    "id": "e647d10f022b315e412934f2762dd004",
    "title": "登镬岭",
    "authorName": "唐文凤",
    "authorId": "e647d10f022b315ed1457b72d1457b72",
    "dynasty": "明",
    "content": [
      "朝登镬岭巅，午下镬岭趾。",
      "山脉自兹分，水源由此始。",
      "衍散千万支，逆流十五里。",
      "滔汨螺滩平，濑浅石露齿。",
      "开豁锦里宽，地夷树攒荠。",
      "我来询遗老，施政尚德礼。",
      "人心险于湍，王道坦如砥。",
      "当脱鼎镬危，应习衣冠美。",
      "禾黍被郊原，牛羊散汀沚。",
      "昔年谢征南，功业传国史。",
      "至今祠庙存，祀飨荐芳芷。",
      "慨古怀斯人，九原呼不起。"
    ]
  },
  {
    "id": "e647d10f022b315ecc75a70961d968fe",
    "title": "过葛圣公祠",
    "authorName": "唐文凤",
    "authorId": "e647d10f022b315ed1457b72d1457b72",
    "dynasty": "明",
    "content": [
      "山形似飞鹅，下浴碧浔水。",
      "波光湛潭心，沙痕露洲觜。",
      "龙井神物藏，祷旱致霖雨。",
      "地灵钟石神，林深啸山鬼。",
      "思昔炎汉末，黄巾遍寰宇。",
      "负乘敢窃攘，稔恶肆奸宄。",
      "葛姥亦何贤，辟地来兹处。",
      "至今千载馀，厚德人所与。",
      "松风响哀弦，天籁咽悲语。",
      "乡民重遗爱，祠庙俯溪渚。",
      "春秋严祠飨，揭虔奠芳醑。",
      "云散山青青，神游向何许。"
    ]
  },
  {
    "id": "e647d10f022b315ee9fd88302f19463c",
    "title": "经大岭山",
    "authorName": "唐文凤",
    "authorId": "e647d10f022b315ed1457b72d1457b72",
    "dynasty": "明",
    "content": [
      "经行大岭山，登陟路危险。",
      "鸟道凌千寻，羊肠纡九转。",
      "担摩肩血赪，屦啮足皮茧。",
      "人家俯欹崖，农屋梯层巘。",
      "舂碓水倾槽，馔厨泉注笕。",
      "床折支青松，础坏蚀苍藓。",
      "在昔事游劫，啸聚俗污染。",
      "而今沐圣化，顽犷渐消遣。",
      "嗟我职牧民，才疏自惭腼。",
      "一念怀慈仁，寸心抱忠蹇。",
      "涵濡德未融，施设政犹浅。",
      "三年极抚绥，凶邪期脱免。"
    ]
  },
  {
    "id": "e647d10f022b315eb0e9567c75901753",
    "title": "望莲花山",
    "authorName": "唐文凤",
    "authorId": "e647d10f022b315ed1457b72d1457b72",
    "dynasty": "明",
    "content": [
      "峨峨莲花山，万仞高崔嵬。",
      "田形级阶梯，峰势层楼台。",
      "四时风雨暝，半日云雾开。",
      "昔年遭广寇，民屋俱炎埃。",
      "田畴已荒秽，垣墙半蒿莱。",
      "皇威赫斯怒，令行速奔雷。",
      "大将祃旗纛，天兵自南来。",
      "杀戮遗孽尽，鬼哭声哀哀。",
      "膏血涂宿莽，髑髅蚀苍苔。",
      "至今十载后，宁谧毋惊猜。",
      "嗟予膺宠命，治邑惭非才。",
      "劳心勤抚字，民物何康哉。"
    ]
  },
  {
    "id": "e647d10f022b315e69eeb523af23273c",
    "title": "访邹公寨",
    "authorName": "唐文凤",
    "authorId": "e647d10f022b315ed1457b72d1457b72",
    "dynasty": "明",
    "content": [
      "险隘郎团里，迢递大坑山。",
      "可怜兴王地，不在深谷间。",
      "平生文丞相，报君寸心丹。",
      "同行邹奉御，总戎石为关。",
      "祃旗召义勇，朔风吹雪寒。",
      "天心厌渎乱，国步遭艰难。",
      "元兵威破竹，列郡无一完。",
      "居然就执缚，北上何当还。",
      "日月虽云远，天地应更宽。",
      "安能著此愤，血泪不可乾。",
      "汗青忠臣传，千载永弗刊。",
      "我来访遗迹，故垒云漫漫。"
    ]
  },
  {
    "id": "e647d10f022b315e8b473b5e2bc89d13",
    "title": "重修安湖书院",
    "authorName": "唐文凤",
    "authorId": "e647d10f022b315ed1457b72d1457b72",
    "dynasty": "明",
    "content": [
      "崇冈若盘龙，兹地极高爽。",
      "何令临是乡，政教昔攸掌。",
      "周回廊庑成，宏深殿庭敞。",
      "搆屋鸠良材，买田收沃壤。",
      "训迪师有方，教育士有养。",
      "朝夕勤弦歌，春秋严祀享。",
      "皇恩雨露多，圣道日星朗。",
      "迄今百年馀，隳废盈草莽。",
      "我来重谒拜，遗像愧瞻仰。",
      "碑碣载雄文，丝竹留馀响。",
      "识此风化源，六经期再讲。",
      "矢言力兴修，述诗告吾党。"
    ]
  },
  {
    "id": "e647d10f022b315ebd3378bc67e70fe9",
    "title": "谒先贤祠",
    "authorName": "唐文凤",
    "authorId": "e647d10f022b315ed1457b72d1457b72",
    "dynasty": "明",
    "content": [
      "兴国虽僻远，先贤昔所治。",
      "有宋程太中，遗泽常在兹。",
      "二子随侍宦，义方训书诗。",
      "猗欤周元公，天挺贤哲姿。",
      "大道晦复明，元气淳化漓。",
      "平生悬冰鉴，一见深相知。",
      "授受斯有托，继绝百世师。",
      "至今过化地，濂洛留专祠。",
      "何公任兴创，岁久日月驰。",
      "荒废行复理，终当还旧规。",
      "嗟我重谒拜，荐芳酒盈卮。",
      "高山频仰止，悠悠起遐思。"
    ]
  },
  {
    "id": "e647d10f022b315e4ec3ce7401248203",
    "title": "读蛟峰文山碑",
    "authorName": "唐文凤",
    "authorId": "e647d10f022b315ed1457b72d1457b72",
    "dynasty": "明",
    "content": [
      "何年创书院，在昔咸淳时。",
      "固识教化首，经营辟新基。",
      "状元饱经术，丞相工文辞。",
      "名联龙虎榜，身居凤凰池。",
      "令尹亦登第，同折仙桂枝。",
      "相知书伟绩，凿凿镌穹碑。",
      "忠义千古在，光燄万丈垂。",
      "奇音铿金石，美奏谐埙篪。",
      "嗟哉去已远，遗爱民犹思。",
      "自惭踵公后，施政甫及期。",
      "愿言再兴修，远大以为期。",
      "摩挲频细读，怀古空涟洏。"
    ]
  },
  {
    "id": "e647d10f022b315e166082d99bfb67a0",
    "title": "过狮子滩",
    "authorName": "唐文凤",
    "authorId": "e647d10f022b315ed1457b72d1457b72",
    "dynasty": "明",
    "content": [
      "朝发龙王祠，暮过狮子滩。",
      "怪蹲石磊磊，细漱波潺潺。",
      "形疑鬼工凿，迹类神斧剜。",
      "我今问风俗，黎庶当抚安。",
      "慨兹水势险，漕运良独难。",
      "移檄召丁夫，分流杀奔湍。",
      "架木以成梁，隘石以为关。",
      "从兹获宁顺，扁舟轻往还。",
      "既无覆溺患，亦无负荷艰。",
      "民生喜粗给，公租幸早完。",
      "催科惭政拙，沗窃居微官。",
      "老臣肯负国，效职输寸丹。"
    ]
  },
  {
    "id": "e647d10f022b315e8b26637c5a3863a9",
    "title": "憩广法院",
    "authorName": "唐文凤",
    "authorId": "e647d10f022b315ed1457b72d1457b72",
    "dynasty": "明",
    "content": [
      "中洲有古刹，亭午聊小憩。",
      "禅龛映苔痕，佛衣湿岚翠。",
      "灯灺乏油滋，香炷无火试。",
      "尊者十八人，现世恁游戏。",
      "了了性自灵，如如形更异。",
      "当年方广寺，天台奇胜地。",
      "石桥夜月光，赤城朝霞气。",
      "我来恣流观，怀古念兴废。",
      "惟馀老孤衲，欲问西来意。",
      "聋耳寂无言，野状著芒履。",
      "归舟不可留，一篙秋水驶。",
      "明朝回县庭，沙际迎候吏。"
    ]
  },
  {
    "id": "e647d10f022b315ef9ccf0ddf3f5b1d5",
    "title": "洪武辛巳闰三月初九之吉陪同守郭公游灵山徘徊历览山水之胜可娱心目承命赋诗谩成古体一首录稿奉呈惟冀采览",
    "authorName": "唐文凤",
    "authorId": "e647d10f022b315ed1457b72d1457b72",
    "dynasty": "明",
    "content": [
      "峨峨空同山，巨镇峙江右。",
      "岌嶪凌穹苍，磅礴踞坤垕。",
      "灵山在平川，突起峰峦秀。",
      "何年构禅宫，金碧绚晴昼。",
      "深渊每潜龙，空岩疑伏兽。",
      "铁石嘘凉云，珠泉泻寒溜。",
      "连林竹影移，满道松阴覆。",
      "涧流响琴筑，岫势列笾豆。",
      "木客听讲经，山鬼伏施咒。",
      "万景自森罗，百灵谁领袖。",
      "今逢三月春，草木正芳茂。",
      "奉陪贤别驾，幸尾车尘后。",
      "游览谩徘徊，吟哦应逗遛。",
      "小酌酒味醇，初煮茶香透。",
      "我侯德政传，十邑期借寇。",
      "何当拜丹墀，鸿胪为敷奏。"
    ]
  },
  {
    "id": "e647d10f022b315efb8f60f9e9dfd0e3",
    "title": "题水石古松图",
    "authorName": "唐文凤",
    "authorId": "e647d10f022b315ed1457b72d1457b72",
    "dynasty": "明",
    "content": [
      "高松未化龙，僵立古涧旁。",
      "飞泉落天外，悬流千丈强。",
      "势来苍石峡，六月洒雪霜。",
      "滔滔朝宗意，入海潴汪洋。",
      "嗤彼采药儿，一苇何由航。",
      "曷若长在山，触石锵琳琅。",
      "犹疑水乐洞，常居白云乡。",
      "谁人胸次阔，点染归毫芒。",
      "浅波饥鹤立，渟渊蛰蛟藏。",
      "潇潇杂风雨，灵根茯苓香。",
      "我欲问群仙，乞我辟榖方。",
      "大材当爱护，留待作栋梁。"
    ]
  },
  {
    "id": "e647d10f022b315e2e45670fc173936f",
    "title": "乾坤大磅礴岂乏千里驹柰无伯乐顾空受驽骀欺如何掩下乘蹭蹬筋力疲一朝欣所遇毛骨称拳奇洗刷泥滓净展步如飙驰刍豆尚不饱敢赐金鞍骑",
    "authorName": "唐文凤",
    "authorId": "e647d10f022b315ed1457b72d1457b72",
    "dynasty": "明",
    "content": [
      "我有太阿剑，磨淬利锋铓。",
      "忆昔丰城狱，气射牛斗傍。",
      "傥无张华识，埋没吁可伤。",
      "千年土不蚀，宝匣生光线。",
      "风尘久澒洞，此物宁敢藏。"
    ]
  },
  {
    "id": "e647d10f022b315ed1146663724574a8",
    "title": "节妇吕嘉贞",
    "authorName": "唐文凤",
    "authorId": "e647d10f022b315ed1457b72d1457b72",
    "dynasty": "明",
    "content": [
      "人生如石火，倏忽无停光。",
      "来者日以续，往者日以忘。",
      "阴阳自不息，死生固其常。",
      "悠悠就泯灭，有志当悲伤。",
      "所以贵自立，卓然振颓纲。",
      "男儿慕勋业，才高万夫良。",
      "女子守贞节，秉心百炼钢。",
      "一生虽云短，万世亦以长。",
      "龊龊苟无誉，弱草栖秋霜。",
      "云何吕家女，薄俗能激昂。",
      "喧啾众鸟群，划见孤凤凰。",
      "白刃不辞苦，青春谢红妆。",
      "大义既已著，委顺名益彰。",
      "香魂掩幽壤，高坟多白杨。",
      "馀芳垂竹帛，肯愧纪述详。",
      "黄山锁愁霭，湿翠空苍苍。"
    ]
  },
  {
    "id": "e647d10f022b315e4465a9345bb1de35",
    "title": "林泉归隐图为王悦中赋",
    "authorName": "唐文凤",
    "authorId": "e647d10f022b315ed1457b72d1457b72",
    "dynasty": "明",
    "content": [
      "大隐与小隐，城市异山林。",
      "岂徒贵隐迹，并得隐者心。",
      "心迹既高尚，不受尘土侵。",
      "若人抱姱节，早已抽华簪。",
      "泉石閟幽趣，于焉事追寻。",
      "霜松落疏影，暝鹤有遗音。",
      "刈秫作美酒，适兴成孤斟。",
      "悠然任天性，手弄焦桐琴。",
      "紫云近接眼，晴空露微岑。",
      "结庐何必广，出处计已深。",
      "吁嗟慕彭泽，高风古犹今。"
    ]
  },
  {
    "id": "e647d10f022b315e03a92d2d304d754f",
    "title": "送罗生伯达升国学",
    "authorName": "唐文凤",
    "authorId": "e647d10f022b315ed1457b72d1457b72",
    "dynasty": "明",
    "content": [
      "梧桐生高冈，绿叶何葳蕤。",
      "所托既得地，畅茂谅亦宜。",
      "醴泉溉其根，甘露濡其枝。",
      "凤凰鸣哕哕，朝阳影离离。",
      "谐和五音具，孕材良且奇。",
      "神灵不敢惜，哲匠频顾之。",
      "斫成美琴瑟，登歌清庙时。",
      "罗生秀而整，有若碧梧姿。",
      "持此欲安往，伥伥求所知。",
      "论心必有遇，世岂无钟期。",
      "何当献天子，再歌南薰诗。"
    ]
  },
  {
    "id": "e647d10f022b315eb1349feff1c237f4",
    "title": "铜驼巷",
    "authorName": "唐文凤",
    "authorId": "e647d10f022b315ed1457b72d1457b72",
    "dynasty": "明",
    "content": [
      "古巷乃隘陋，犹说铜驼名。",
      "想当炎汉日，冶工铸始成。",
      "首山化金气，棠溪泄金精。",
      "红炉气磅礴，烈燄光晶荧。",
      "煽鞴神力助，钤椎鬼魄惊。",
      "拱卫击五雷，呵护烦六丁。",
      "狰狞异兽出，缭绕长虹萦。",
      "千年镇厚地，留兹洛阳城。",
      "摩挲几叹息，会见荆棘生。",
      "山海有倾竭，陵谷多变更。",
      "诗人重纪述，感激伤吾情。",
      "茫茫付陈迹，馀愤何由平。"
    ]
  },
  {
    "id": "e647d10f022b315ee75e3f09472abea1",
    "title": "涧水",
    "authorName": "唐文凤",
    "authorId": "e647d10f022b315ed1457b72d1457b72",
    "dynasty": "明",
    "content": [
      "伊洛与瀍涧，四水名尚存。",
      "当时周室盛，营此王城尊。",
      "环绕壮洛邑，朝东入河原。",
      "疆场临关塞，源流接藩垣。",
      "九里馀泽润，万古狂流奔。",
      "浮汨涵太虚，沉浸奠乾坤。",
      "霜寒洲渚缩，雨暖波涛翻。",
      "下通黄河流，终古何浑浑。",
      "乘槎访支机，河浩隔天孙。",
      "影彻汉津远，气蒸星斗昏。",
      "嗟我倦行役，老景伤精魂。",
      "沉吟兴未己，落日倾金盆。"
    ]
  },
  {
    "id": "e647d10f022b315e3e450e1b54206845",
    "title": "题东园道人晚钓图",
    "authorName": "唐文凤",
    "authorId": "e647d10f022b315ed1457b72d1457b72",
    "dynasty": "明",
    "content": [
      "槐池湛晴波，日光敛馀照。",
      "乐彼池上人，乘闲晚垂钓。",
      "悠悠七里滩，高风许同调。",
      "尔祖昔钓鳌，金门曾待诏。",
      "亦有孙子贤，事业远堪绍。",
      "不泛穷河槎，当鼓济川棹。",
      "岂有终隐沦，长才处廊庙。",
      "尚父心已许，巢父首犹掉。",
      "郁郁乔木阴，浓翠供吟眺。",
      "固无羡鱼志，投竿发清啸。",
      "自知天所与，不为人所料。",
      "矫首吴天高，紫烟横远峤。"
    ]
  },
  {
    "id": "e647d10f022b315eb961ab3355aa475e",
    "title": "咏琴",
    "authorName": "唐文凤",
    "authorId": "e647d10f022b315ed1457b72d1457b72",
    "dynasty": "明",
    "content": [
      "古琴縆七弦，而能谐五音。",
      "寥寥白鹤唳，杳杳苍龙吟。",
      "相传南薰操，应念虞舜心。",
      "民物乃康阜，解愠恩德深。"
    ]
  },
  {
    "id": "e647d10f022b315e292449df26ae9ca0",
    "title": "诸葛孔明",
    "authorName": "唐文凤",
    "authorId": "e647d10f022b315ed1457b72d1457b72",
    "dynasty": "明",
    "content": [
      "王道既以熄，霸业亦就隳。",
      "秦起居闰位，汉兴承帝基。",
      "绵延四百载，炎祚德日衰。",
      "当涂转凶悖，挟威神器危。",
      "天心有所托，挈归大耳儿。",
      "为求匡辅任，梦卜何人宜。",
      "谁识隆中叟，道合司马知。",
      "卧龙自偃蹇，肯学忘世为。",
      "三顾烦枉驾，幡然出无疑。",
      "欲缵东都绪，便把西蜀麾。",
      "诸将敌万人，桓桓熊虎姿。",
      "谗说莫能惑，鱼水情怡怡。",
      "益郡遂款附，荆州从政施。",
      "经营事征伐，吴魏相奔驰。",
      "竟成鼎足势，山河壮藩维。",
      "袖中出师表，快读涕泪垂。",
      "祈连路寂寞，褒斜谷险巇。",
      "流光将星堕，愤激巾帼遗。",
      "大厦窘风雨，一木诚难支。",
      "千年八阵碛，长江漾寒漪。"
    ]
  },
  {
    "id": "e647d10f022b315e7ddd0cb6c999ca5c",
    "title": "咏棋二首",
    "authorName": "唐文凤",
    "authorId": "e647d10f022b315ed1457b72d1457b72",
    "dynasty": "明",
    "content": [
      "书堂春昼永，闲拂文楸枰。",
      "沉思出神妙，握机布纵横。",
      "后粘势已缓，先著心尤精。",
      "或疏而致密，或危以求生。",
      "胜算如张良，奇计犹陈平。",
      "厄比马陵道，严于细柳营。",
      "俄然收伟绩，凯奏铭功成。",
      "遗图尚留迹，灵经久传名。",
      "但能谨始终，何须较输赢。",
      "动静各有辨，奇正还相倾。",
      "千年八阵法，石漾江流清。",
      "隆中老诸葛，长吟寄深情。"
    ]
  },
  {
    "id": "e647d10f022b315e7ddd0cb6ba549e20",
    "title": "咏棋二首",
    "authorName": "唐文凤",
    "authorId": "e647d10f022b315ed1457b72d1457b72",
    "dynasty": "明",
    "content": [
      "大圣有唐尧，创法何明智。",
      "妙测鬼神机，巧泄阴阳秘。",
      "子圆讶布星，局方疑象地。",
      "三百六十路，亿兆万千义。",
      "相对试手谈，所得在心计。",
      "要识生死关，当知动静势。",
      "点白既已难，拈黑亦不易。",
      "自经下著迟，遽失加倍利。",
      "灵变通仙术，谋略岂儿戏。",
      "如环乃无端，似屏而有倚。",
      "首尾常山蛇，奇骏荥河骥。",
      "洪涛纵巨鳞，秋空横独鸷。",
      "或疑偏将军，或居大元帅。",
      "堂堂列营阵，正正张旗帜。",
      "严整犹合队，纷纠若离次。",
      "冲突左右车，游击前后骑。",
      "出险喜获安，升高虑将坠。",
      "困围每坚壁，示敌从缓辔。",
      "减灶佯退怯，伏弩潜夙备。",
      "就粘必可待，投劫尚堪致。",
      "始疑倏终信，远谍俄近惎。",
      "辅汉陈曲逆，救秦田无忌。",
      "勇躁久用挑，饥贪怠吞饵。",
      "敌忾急擒首，修睦诚委质。",
      "气馁应俟养，锋锐欲少避。",
      "守关恃其隘，背水定其志。",
      "撞斗嗟范增，奉盘快毛遂。",
      "棋经古攸同，兵法今奚异。",
      "是以博识人，察此精微意。",
      "晷刻弗暂忘，闲适乃能置。",
      "竹院每闻声，玉堂常近侍。",
      "瀛洲风日好，巴园岁月驶。",
      "沸鼎茶香清，拂枰槐影翠。",
      "承恩谕赋诗，效愚敬题字。",
      "愧乏杜老才，陋匪柳公记。",
      "斐然成短章，冥搜五经笥。"
    ]
  },
  {
    "id": "e647d10f022b315ec905df96a4d1bd14",
    "title": "骁将",
    "authorName": "唐文凤",
    "authorId": "e647d10f022b315ed1457b72d1457b72",
    "dynasty": "明",
    "content": [
      "天赋骁勇姿，世称万人敌。",
      "猛奋拔山势，健伸扛鼎力。",
      "叱咤声如雷，群马皆辟易。",
      "出没声若风，独鸷自搏击。",
      "古将应难俦，今人更无匹。",
      "伏弩发马陵，烈焰炽赤壁。",
      "怒瞋目流电，威震须森戟。",
      "镇国矻长城，戍边穷异域。",
      "报捷书露布，奏凯驰羽檄。",
      "能踵卫霍功，可继关张绩。",
      "临阵设兵机，忠君效臣职。",
      "会当图云台，千载名烜赫。"
    ]
  },
  {
    "id": "e647d10f022b315ec4b329ea7fc43419",
    "title": "喜雨",
    "authorName": "唐文凤",
    "authorId": "e647d10f022b315ed1457b72d1457b72",
    "dynasty": "明",
    "content": [
      "皇天久不雨，一雨成岁功。",
      "君心妙孚感，膏泽施无穷。",
      "遂令封域内，禾黍咸芃芃。",
      "物物皆滋润，幸兹和气同。",
      "天道日以昭，君德日以隆。",
      "至诚格上下，惠政敷西东。",
      "舟车达四境，耕凿居三农。",
      "太平臻盛治，民俗如豳风。",
      "从今书大有，击壤歌时雍。"
    ]
  },
  {
    "id": "e647d10f022b315e38626d048cbd7379",
    "title": "六月二日王御东阁挥洒睿翰之暇适有青鸟飞集于前驯狎而鸣似依人而托得其所者因命画工为图以纪其异臣闻唐太宗临幸太液池见青鸟裴回容与欣然适意急宣阎立本图之今臣等获睹兹事与昔相类谨各赋诗以进",
    "authorName": "唐文凤",
    "authorId": "e647d10f022b315ed1457b72d1457b72",
    "dynasty": "明",
    "content": [
      "翩翩有青鸟，飞集东阁前。",
      "不食琼田粟，自带瑶池烟。",
      "暮辞海南雨，朝翔冀北天。",
      "为衔云锦书，祯祥兆延年。"
    ]
  },
  {
    "id": "e647d10f022b315ee7da7f1a0cd1310f",
    "title": "奉赋祯祥诗",
    "authorName": "唐文凤",
    "authorId": "e647d10f022b315ed1457b72d1457b72",
    "dynasty": "明",
    "content": [
      "圣皇御正统，恩德洽万方。",
      "上膺天命集，下缵帝业昌。",
      "一举天戈挥，再举龙旗扬。",
      "仁风息溟渤，妖星扫欃枪。",
      "朝野归清肃，奸谀敛披猖。",
      "功成迈汤武，治浃同虞唐。",
      "南服交阯夷，西詟阴山羌。",
      "万年保宗社，九州奠封疆。",
      "玉册启大国，玺节尊亲王。",
      "敕命出留守，北京居帝乡。",
      "四年宣政化，王泽日以𩃎。",
      "明时遇隆盛，和气感祯祥。",
      "甘雨自沾足，卿云亦飘翔。",
      "珍禽时下集，翠衿杂明珰。",
      "仙鹤每驯舞，缟衣间玄裳。",
      "瑞麦穗含秀，嘉禾实吹香。",
      "灵兔洁琼质，元龟耀金章。",
      "神拱霞炫烂，神龙雨腾骧。",
      "天花亦缤纷，毫光何炜煌。",
      "自兹诸福物，萃此世太康。",
      "诚心一以著，孝德久弥彰。",
      "盛事传不泯，史册长流芳。",
      "欲效歌颂美，当书纪述详。",
      "词臣愧才菲，白发凝秋霜。",
      "寸心沥忠赤，千载永弗忘。"
    ]
  },
  {
    "id": "e647d10f022b315eb6447897d3967315",
    "title": "再奉赋喜雨诗",
    "authorName": "唐文凤",
    "authorId": "e647d10f022b315ed1457b72d1457b72",
    "dynasty": "明",
    "content": [
      "皇天少甘泽，禾苗就枯槁。",
      "何以慰三农，摅诚事祈祷。",
      "贤王启睿衷，封章达穷昊。",
      "上帝潜感孚，炎埃急除扫。",
      "雷驱雨蒙蒙，风走云浩浩。",
      "乾池滀聚水，平陆注行潦。",
      "登场已收麦，被畛方茂稻。",
      "畎亩润黍菽，村疃荣桑枣。",
      "鼓舞喜儿童，歌谣乐耆老。",
      "徭役蠲免多，赋税供输早。",
      "宽恤沐深恩，仰载荷洪造。",
      "应书大有年，秋成登万宝。"
    ]
  },
  {
    "id": "e647d10f022b315e510db0b582122223",
    "title": "题颜辉写吕洞宾像",
    "authorName": "唐文凤",
    "authorId": "e647d10f022b315ed1457b72d1457b72",
    "dynasty": "明",
    "content": [
      "洞庭渺渺秋波阔，袖中三尺青蛇活。",
      "朗吟飞度天宇清，黄鹤楼寒桂香发。",
      "一声铁笛月色新，葫芦酒熟纯阳春。",
      "岂知误落颜辉笔，千载风流前后身。"
    ]
  },
  {
    "id": "e647d10f022b315ec840f24204b59842",
    "title": "题李息斋双竹图",
    "authorName": "唐文凤",
    "authorId": "e647d10f022b315ed1457b72d1457b72",
    "dynasty": "明",
    "content": [
      "双龙已化葛陂水，两凤初集丹山羽。",
      "虞廷既远费仙归，留得潇潇杂风雨。",
      "老聃文孙神思奇，笔吐元气何淋漓。",
      "一天秋兴收不得，疏影散作青瑶枝。"
    ]
  },
  {
    "id": "e647d10f022b315ea835567255ddd46d",
    "title": "游东龛岩赋十景诗读书岩",
    "authorName": "唐文凤",
    "authorId": "e647d10f022b315ed1457b72d1457b72",
    "dynasty": "明",
    "content": [
      "女娲炼遗补天石，六丁下凿开岩室。",
      "山灵閟护不敢居，留与令公读经籍。",
      "至今犹听吾伊声，刚风吹度渊龙惊。",
      "白云千古封故迹，汗青不朽传清名。"
    ]
  },
  {
    "id": "e647d10f022b315ea83556720c6afbc2",
    "title": "游东龛岩赋十景诗读书岩",
    "authorName": "唐文凤",
    "authorId": "e647d10f022b315ed1457b72d1457b72",
    "dynasty": "明",
    "content": [
      "东龛古刹寄岩麓，令公读书有遗躅。",
      "瑟瑟风语龙髯松，潇潇雨敲凤尾竹。",
      "流传香火将千秋，晨钟暮鼓云悠悠。",
      "鸾笙鹤驾碧霄远，神归故国应来游。"
    ]
  },
  {
    "id": "e647d10f022b315ea8355672ff593291",
    "title": "游东龛岩赋十景诗读书岩",
    "authorName": "唐文凤",
    "authorId": "e647d10f022b315ed1457b72d1457b72",
    "dynasty": "明",
    "content": [
      "无帆无楫空类舫，不经江涨波涛漾。",
      "当年已办济川功，留得遗形岩石上。",
      "纵令百丈那可牵，高歌击节时叩舷。",
      "云流如水疑欲泛，沧海桑田多变迁。"
    ]
  },
  {
    "id": "e647d10f022b315ea83556725c4618ef",
    "title": "游东龛岩赋十景诗读书岩",
    "authorName": "唐文凤",
    "authorId": "e647d10f022b315ed1457b72d1457b72",
    "dynasty": "明",
    "content": [
      "空潭形圆小于瓮，寒泉注满波翻永。",
      "秋蟾落影如明珠，夜永骊龙应起弄。",
      "若能变作葡萄醅，酣饮吏部应时来。",
      "当年令公日咽漱，青山猿鹤无惊猜。"
    ]
  },
  {
    "id": "e647d10f022b315ea83556725cd62cac",
    "title": "游东龛岩赋十景诗读书岩",
    "authorName": "唐文凤",
    "authorId": "e647d10f022b315ed1457b72d1457b72",
    "dynasty": "明",
    "content": [
      "雨沐莲峰青孕孕，移来宜付中书卧。",
      "东溟为砚云如笺，写遍长天愁欲破。",
      "令公手携登玉堂，凤池波浸山苍苍。",
      "龙蛇鸾鹄有神助，九霄夜贯晴虹光。"
    ]
  },
  {
    "id": "e647d10f022b315ea835567269db7fc1",
    "title": "游东龛岩赋十景诗读书岩",
    "authorName": "唐文凤",
    "authorId": "e647d10f022b315ed1457b72d1457b72",
    "dynasty": "明",
    "content": [
      "怪石两分自中断，形势巍峨色璀璨。",
      "令公试剑剑有神，应谶他年平内难。",
      "锋铓不钝耀雪霜，匣藏三尺紫电光。",
      "若教砥砺剸犀兕，空使李广弯弧长。"
    ]
  },
  {
    "id": "e647d10f022b315ea835567293350e50",
    "title": "游东龛岩赋十景诗读书岩",
    "authorName": "唐文凤",
    "authorId": "e647d10f022b315ed1457b72d1457b72",
    "dynasty": "明",
    "content": [
      "放生湖中有金鲤，身带铜环弄清泚。",
      "年多变态神化龙，三十六鳞云气起。",
      "已能济世成甘霖，令公涵育恩泽深。",
      "白波茫茫不复见，千年空负琴高心。"
    ]
  },
  {
    "id": "e647d10f022b315ea835567262e8f0fd",
    "title": "游东龛岩赋十景诗读书岩",
    "authorName": "唐文凤",
    "authorId": "e647d10f022b315ed1457b72d1457b72",
    "dynasty": "明",
    "content": [
      "百尺飞泉如瀑布，直泻悬崖几朝暮。",
      "气迷云缕鲛绡垂，光射冰帘月钩露。",
      "当年为唤锦袍仙，好咏银河落九天。",
      "令公名同流不竭，千古界破苍山烟。"
    ]
  },
  {
    "id": "e647d10f022b315ea83556721eda845f",
    "title": "游东龛岩赋十景诗读书岩",
    "authorName": "唐文凤",
    "authorId": "e647d10f022b315ed1457b72d1457b72",
    "dynasty": "明",
    "content": [
      "尖石森然疑笋出，恰类龙孙启雷蛰。",
      "草如箨解春雨香，树若枝凝晓云湿。",
      "山鬼忍馋不敢锄，头角放倚青天孤。",
      "何年成竹结丹实，凤凰飞来衔瑞图。"
    ]
  },
  {
    "id": "e647d10f022b315ea83556723da02d8f",
    "title": "游东龛岩赋十景诗读书岩",
    "authorName": "唐文凤",
    "authorId": "e647d10f022b315ed1457b72d1457b72",
    "dynasty": "明",
    "content": [
      "两股寒泉五交络，围绕山腰遭束缚。",
      "金锁朝垂铁石悬，玉绳夜浸银河落。",
      "当时曾絷内难凶，至今千古流无穷。",
      "我来涤笔写奇句，一条喷雪飞晴空。"
    ]
  },
  {
    "id": "e647d10f022b315e4883bcbbb54af6d3",
    "title": "舟泊吴城山龙王祠",
    "authorName": "唐文凤",
    "authorId": "e647d10f022b315ed1457b72d1457b72",
    "dynasty": "明",
    "content": [
      "吴城之山若拳小，吴城之水深如沼。",
      "上留遗庙久妥灵，下有潜宫更幽渺。",
      "东湖西湖波合流，望穷浩荡天尽头。",
      "雨滋岸柳春色浅，烟凝渚树朝光浮。",
      "昨暮天昏风簌簌，停桡夜泊祠下宿。",
      "羁怀磊块不可降，强饮一尊村酒绿。",
      "山川有神能福人，和风瑞气海宇春。",
      "兴周已起渭滨老，但愿白首称良臣。"
    ]
  },
  {
    "id": "e647d10f022b315e8b310fe983fe646e",
    "title": "题番人出猎图",
    "authorName": "唐文凤",
    "authorId": "e647d10f022b315ed1457b72d1457b72",
    "dynasty": "明",
    "content": [
      "塞北天高风蚤寒，将军出猎原野宽。",
      "皂旗半卷鹰未放，忍使潜逃狐兔残。",
      "左鞬右櫜意气满，骏马翩翩嘶顾影。",
      "酒酣梦熟氍毹春，月转穹庐夜初永。"
    ]
  },
  {
    "id": "e647d10f022b315e8b310fe93565a5e7",
    "title": "题番人出猎图",
    "authorName": "唐文凤",
    "authorId": "e647d10f022b315ed1457b72d1457b72",
    "dynasty": "明",
    "content": [
      "驾鹅东飞天宇高，马鸣旷野风萧萧。",
      "将军自是射雕手，凭陵志气何太骄。",
      "一骏乌云一骏雪，四蹄踏遍天山月。",
      "酒酣时听刺刺歌，蒲萄杯深和琼屑。"
    ]
  },
  {
    "id": "e647d10f022b315e8b310fe9319ab3a0",
    "title": "题番人出猎图",
    "authorName": "唐文凤",
    "authorId": "e647d10f022b315ed1457b72d1457b72",
    "dynasty": "明",
    "content": [
      "骄骢旋转如惊龙，手挽一石乌号弓。",
      "笑撚银箭遥指点，背身射落孤飞鸿。",
      "骏龙前行犹返顾，日暮归来足狐兔。",
      "醉中慢拨琵琶春，汉月流光湿寒露。"
    ]
  },
  {
    "id": "e647d10f022b315e8b310fe981a89721",
    "title": "题番人出猎图",
    "authorName": "唐文凤",
    "authorId": "e647d10f022b315ed1457b72d1457b72",
    "dynasty": "明",
    "content": [
      "青丝手控拳毛騧，边庭雪冷多风沙。",
      "锦袍绣鞍貂帽暖，女姬晕酒颜如花。",
      "塞下雪飞大于席，掣电追风去无迹。",
      "明朝献获单于欢，炙肉行觞酪浆碧。"
    ]
  },
  {
    "id": "e647d10f022b315e99fa25210b5b2ed9",
    "title": "过左蠡汇泽龙王祠",
    "authorName": "唐文凤",
    "authorId": "e647d10f022b315ed1457b72d1457b72",
    "dynasty": "明",
    "content": [
      "长江渺渺天际来，东汇大泽地势开。",
      "狂流播风喷寒雪，怒浪卷雾奔晴雷。",
      "下有龙渊深莫测，黑入太阴云雨积。",
      "水府宽幽宫阙多，虚明知是龙君宅。",
      "龙君护国常显灵，河清海晏波涛宁。",
      "曾传禹贡载篇籍，每读郦生穷水经。",
      "我来祠下顾瞻久，羞牲脍鲤酹春酒。",
      "远渚青青已出蒲，平沙漠漠初摇柳。",
      "神灵有喜蚤乞晴，百里一瞬如镜平。",
      "蛟鼍帖伏蜃气散，风驶若马孤帆轻。",
      "老臣白发心犹铁，自惭下考蒙恩泽。",
      "当思补报恤疲民，遥望五云时恋阙。"
    ]
  },
  {
    "id": "e647d10f022b315ea10fdc538f09cce9",
    "title": "鞋山",
    "authorName": "唐文凤",
    "authorId": "e647d10f022b315ed1457b72d1457b72",
    "dynasty": "明",
    "content": [
      "大姑轻移莲步摇，脱却宫鞋浮晚潮。",
      "湘妃亦失凌波袜，香魂千古恨未消。",
      "五老为媒笑疏拙，曾嫁彭郎怨离别。",
      "云凝眉黛不胜愁，心逐寒矶夜深月。"
    ]
  },
  {
    "id": "e647d10f022b315e7ac9d57ef616e080",
    "title": "大孤山",
    "authorName": "唐文凤",
    "authorId": "e647d10f022b315ed1457b72d1457b72",
    "dynasty": "明",
    "content": [
      "大孤山前波浪急，蒲帆高张饱风力。",
      "篙师酹酒为乞灵，一舸中流如箭疾。",
      "龙王祠下钟鼓声，江天晓日生新晴。",
      "五云缥渺在何许，紫金王气浮神京。"
    ]
  },
  {
    "id": "e647d10f022b315e45dc8d854297417e",
    "title": "送金仲远调迁大同卫掾",
    "authorName": "唐文凤",
    "authorId": "e647d10f022b315ed1457b72d1457b72",
    "dynasty": "明",
    "content": [
      "龙湾江头闻蹋歌，送行将柰离愁何。",
      "离愁自深酒力浅，情比杨花飞雪多。",
      "杨花飞雪雨初洗，离人欲去行复止。",
      "大同遥遥西北天，边尘不惊严虎垒。",
      "戍屯知有张将军，将军猛气凌秋云。",
      "去年坐镇滁阳卫，今年承恩威远闻。",
      "幕府金郎总才彦，婉画奇勋刀笔健。",
      "人生要在心相知，青眼相看忘贵贱。",
      "太行渺渺千里途，雁门关西黄草枯。",
      "番儿晓咽银觱篥，羌女夜暖红氍毹。",
      "柳营肃令常镇静，霜冷月明角弓劲。",
      "他时考绩赴铨曹，报最应能赞军政。",
      "我留子去休迟迟，丈夫岂学儿女悲。",
      "秋鸿归飞有寄字，为言别后长相思。"
    ]
  },
  {
    "id": "e647d10f022b315e3fdf1508ad69d7fc",
    "title": "题百马图",
    "authorName": "唐文凤",
    "authorId": "e647d10f022b315ed1457b72d1457b72",
    "dynasty": "明",
    "content": [
      "戴君胸中著金马，拂拭生绢恣挥洒。雄姿百疋吐毫端，艺精肯在韩干下。",
      "骁腾八尺俄成龙，宛在同州沙苑中。丰草青青饭暖雨，长空漠漠嘶寒风。",
      "或怒交蹄如虎搏，或喜昂身同雀跃。低头已卸白玉鞍，逸气肯受黄金络。",
      "倦馀抢地衮轻尘，落花乱点雪满身。掠尾梳鬃浴江水，张唇浮鼻吞河津。",
      "方瞳烨烨紫电掣，远道奔驰汗凝血。有时揩树乌啄疮，危梢影动黄昏月。",
      "子母回顾恰有恩，搀先退后咸超群。十十五五工异态，出没隐见何纷纭。",
      "君不见八龙九逸难再得，白兔飞黄有谁识。遥怜教舞解衔杯，尚诧开元太平日。",
      "左骖右骖无复施，四闲五闲随所宜。渥洼异种不复有，千金市骨将奚为。",
      "当今圣朝逢至治，卫霍穷兵事边鄙。蒲萄苜蓿朔云深，按图一一献天子。"
    ]
  },
  {
    "id": "e647d10f022b315e8432e1d24218891b",
    "title": "鹤叹",
    "authorName": "唐文凤",
    "authorId": "e647d10f022b315ed1457b72d1457b72",
    "dynasty": "明",
    "content": [
      "卫公爱鹤久成癖，曾置禄位乘君轩。",
      "千年丹熟顶留晕，六月积雪衣无痕。",
      "低鸣晓饮璚池水，舞影夜栖琪树园。",
      "子晋不归缑氏岭，令威未语城东门。",
      "可怜仙质落尘网，竟与凡鸟同争喧。",
      "当时怜宠意已极，遂令士卒空衔冤。",
      "一朝狄难有谁御，俯首无声难报恩。",
      "沉吟为尔发浩叹，遥天月堕烟生昏。"
    ]
  },
  {
    "id": "e647d10f022b315e565c261935bfcf54",
    "title": "格山隐居八景诗八章为休阳胡希永赋古木春风",
    "authorName": "唐文凤",
    "authorId": "e647d10f022b315ed1457b72d1457b72",
    "dynasty": "明",
    "content": [
      "古木茏苁高倚天，皮皴干老知几年。",
      "乔枝上经鸾凤宿，蟠根下有蛟虬眠。",
      "三月春风日吹拂，叶幄团团拭新绿。",
      "每思世泽久栽培，满地清阴覆华屋。"
    ]
  },
  {
    "id": "e647d10f022b315e565c2619764335c2",
    "title": "格山隐居八景诗八章为休阳胡希永赋古木春风",
    "authorName": "唐文凤",
    "authorId": "e647d10f022b315ed1457b72d1457b72",
    "dynasty": "明",
    "content": [
      "崭然五石如人长，苍藓点身云补裳。",
      "氤氲天外恁舒卷，晓日欲吐生砑光。",
      "须臾变态澹无迹，云石常存千古碧。",
      "思亲遥睇总关情，孤鹤飞来破秋色。"
    ]
  },
  {
    "id": "e647d10f022b315e565c2619af92f8c8",
    "title": "格山隐居八景诗八章为休阳胡希永赋古木春风",
    "authorName": "唐文凤",
    "authorId": "e647d10f022b315ed1457b72d1457b72",
    "dynasty": "明",
    "content": [
      "盈尖山高云勒齐，樵人采薪费攀跻。",
      "斧声响答递清唱，惊起一个幽禽啼。",
      "空林烟暝日将暮，荷担行行觅归路。",
      "平生几曲太平歌，不识宫商有遗谱。"
    ]
  },
  {
    "id": "e647d10f022b315e565c26197238e68f",
    "title": "格山隐居八景诗八章为休阳胡希永赋古木春风",
    "authorName": "唐文凤",
    "authorId": "e647d10f022b315ed1457b72d1457b72",
    "dynasty": "明",
    "content": [
      "闵口渡头春水深，渔舟闲系垂柳阴。",
      "有时鼓枻起清唱，听来自是沧浪吟。",
      "绿蓑为衣青箬笠，九陌黄尘不留迹。",
      "鳜鱼肥美酒新篘，醉卧满溪沙月白。"
    ]
  },
  {
    "id": "e647d10f022b315e565c26197de5dffa",
    "title": "格山隐居八景诗八章为休阳胡希永赋古木春风",
    "authorName": "唐文凤",
    "authorId": "e647d10f022b315ed1457b72d1457b72",
    "dynasty": "明",
    "content": [
      "小溪溪上危桥横，影落长虹波底明。",
      "风翻水漾势夭矫，晚日回光秋雨晴。",
      "不见隮西成五彩，鸟鹊未来石填海。",
      "行人摇兀度云空，忽听渔歌声欸乃。"
    ]
  },
  {
    "id": "e647d10f022b315e565c2619f5b899b4",
    "title": "格山隐居八景诗八章为休阳胡希永赋古木春风",
    "authorName": "唐文凤",
    "authorId": "e647d10f022b315ed1457b72d1457b72",
    "dynasty": "明",
    "content": [
      "神人挥鞭马不惊，四蹄踣铁无留行。",
      "至今石磴印遗迹，玉寒隐约云气生。",
      "忠烈功成封越国，千古英灵犹不没。",
      "嘶风几度耀金戈，汗血当年称骏骨。"
    ]
  },
  {
    "id": "e647d10f022b315e565c26194ea106c0",
    "title": "格山隐居八景诗八章为休阳胡希永赋古木春风",
    "authorName": "唐文凤",
    "authorId": "e647d10f022b315ed1457b72d1457b72",
    "dynasty": "明",
    "content": [
      "越国神祠人乞灵，铿鍧钟响风前听。",
      "华鲸吼处月在户，惊破幽居尘梦醒。",
      "声声咽秋几昏暮，村叟溪童趁归路。",
      "遥知敲断故乡心，渺渺关山隔烟雾。"
    ]
  },
  {
    "id": "e647d10f022b315e565c261908c4a692",
    "title": "格山隐居八景诗八章为休阳胡希永赋古木春风",
    "authorName": "唐文凤",
    "authorId": "e647d10f022b315ed1457b72d1457b72",
    "dynasty": "明",
    "content": [
      "莲堂夜静秋气清，翻经坐对山月明。",
      "流光满地如走汞，南飞绕树鸟鹊惊。",
      "去年见月归故里，今年见月留客邸。",
      "阴晴圆缺许谁知，天香桂子凉风起。"
    ]
  },
  {
    "id": "e647d10f022b315e463fc7ac9efc5da8",
    "title": "仙鹿",
    "authorName": "唐文凤",
    "authorId": "e647d10f022b315ed1457b72d1457b72",
    "dynasty": "明",
    "content": [
      "空山白云护阴石，鹿过深苔印行迹。",
      "春风长茸暖犹浅，苍雪点身寒未湿。",
      "应归蓬岛群仙家，日永恣慵眠彩霞。",
      "自向琼田饱芝草，肯来禁苑偷奇花。",
      "谁言一金汝无用，骏马千金增价重。",
      "长遭鏖战惊尘沙，何如缓驾飞云车。"
    ]
  },
  {
    "id": "e647d10f022b315e25a021c4df79623a",
    "title": "题汪康民耕云堂时奉使归自瓜哇国回星源鳙溪",
    "authorName": "唐文凤",
    "authorId": "e647d10f022b315ed1457b72d1457b72",
    "dynasty": "明",
    "content": [
      "有客有客颀而长，短髭漆黑双瞳光。",
      "东门邂逅喜觌面，问之桑梓应同乡。",
      "昨朝叩门特相访，屐齿啮碎残花香。",
      "自言家住鳙溪上，结屋为扁耕云堂。",
      "昔年勤力事稼穑，驱牛暝踏山雨凉。",
      "朝耕西畴云扑帽，夜归北陇云沾裳。",
      "春烟染成秀苗绿，秋风吹熟嘉实黄。",
      "去年随云向闽粤，荐剡已铨薇省郎。",
      "如何奉使不惮远，仙槎泛海波茫茫。",
      "今年携云返故里，翻思旧业将就荒。",
      "云归岩岫人在野，愿欲居隐歌时康。",
      "徐稚东湖有高躅，子真谷口流遗芳。",
      "古今人物傥可并，悠悠千载遥相望。"
    ]
  },
  {
    "id": "e647d10f022b315e8cf8ab5560ec031f",
    "title": "和紫金庵晓上人韵",
    "authorName": "唐文凤",
    "authorId": "e647d10f022b315ed1457b72d1457b72",
    "dynasty": "明",
    "content": [
      "高僧结茆住空山，悬栈绝磴愁跻攀。",
      "苦心鍊行息百虑，能悟幻泡如是观。",
      "人间但觉岁月速，物外始识天地宽。",
      "清香馥郁皆薝卜，密影摇曳惟旃檀。",
      "黑虎听经伏层石，苍龙护法循危栏。",
      "定学隐峰飞杖锡，何须子晋骑凤鸾。",
      "佛灯媚夜燃云暖，衲衣生藓侵肌寒。",
      "半生枯坐骨格瘦，几度谈空舌本乾。",
      "风光模写入眼底，才思紬绎抽毫端。",
      "竹床秋爽卧不醒，石室日高吟未安。",
      "而今羡子兴潇散，十年离乱良可叹。",
      "城郭烟埃惊满眼，生民杀戮痛刻肝。",
      "嗟予苦被忧患缚，何由握手博一欢。",
      "常思远公约元亮，结盟何事攒眉难。",
      "他时西林作三笑，双凫定许凌风翰。"
    ]
  },
  {
    "id": "e647d10f022b315e84f6808991de2dd9",
    "title": "题孙以仁枫林挟弹小像",
    "authorName": "唐文凤",
    "authorId": "e647d10f022b315ed1457b72d1457b72",
    "dynasty": "明",
    "content": [
      "孙君皎然冰雪颜，翩翩白马锦覆鞍。晓来秋雨湿远山，枫林点染霜叶丹。",
      "微酡潮脸酒半酣，轻衫似怯风力寒。手中时拈金弹丸，弓影微开月半弯。",
      "何人貌取画图里，潇洒丰神人莫比。既非长杨羽猎士，亦非细柳将军子。",
      "自是清宾居幕底，怪得风流有如此。局促簿书良可耻，才全文武能兼美，万里功名从此始。"
    ]
  },
  {
    "id": "e647d10f022b315e494b4b606e54ed66",
    "title": "题烟梅图",
    "authorName": "唐文凤",
    "authorId": "e647d10f022b315ed1457b72d1457b72",
    "dynasty": "明",
    "content": [
      "老蛟何年蜕奇骨，化作枯梅在空谷。",
      "根回微暖欲漏春，风织烟丝裂轻縠。",
      "仙姿疑隔云母帘，欲露不露谁敢觇。",
      "洗髓直求银汉水，飘香肯向含章檐。",
      "至今留得明月影，误寄芳魂呼未醒。",
      "却思深雪在江南，罗袜生尘寒夜永。",
      "广平心肠铁石顽，无情空对冰玉颜。",
      "青鸟来迟碧天阔，梦飞不到罗浮山。"
    ]
  },
  {
    "id": "e647d10f022b315e0c6c335ca6bd8d39",
    "title": "郑居贞自闽归歙往迎母因赋此饯别",
    "authorName": "唐文凤",
    "authorId": "e647d10f022b315ed1457b72d1457b72",
    "dynasty": "明",
    "content": [
      "书巢先生豪杰士，出自康成通德里。",
      "平生显宦倾时流，声名勃勃秋涛起。",
      "吁嗟时异事亦殊，而今老去将何如。",
      "旧境萧条鞠荒草，梦魂常恋长林居。",
      "季子归来问松菊，有意诛求结茅屋。",
      "白云在望碧山高，愿学耕田在空谷。",
      "当年小隐留武夷，读书奉母情愉怡。",
      "文章久诧韩侍御，赠言贵比珊瑚枝。",
      "斓斑彩衣耀晴日，皎皎照人冰雪质。",
      "潘舆远导千里途，陟屺何须惮行役。",
      "愿言早见登归程，故园景物关幽情。",
      "竹林有约久相待，煮茶空听松风声。"
    ]
  },
  {
    "id": "e647d10f022b315e4f3f5ad973173885",
    "title": "鸡鸣台和刘通判韵",
    "authorName": "唐文凤",
    "authorId": "e647d10f022b315ed1457b72d1457b72",
    "dynasty": "明",
    "content": [
      "刘项共筑鸡鸣台，嵯峨百尺应危哉。隆准宽仁有大度，重瞳剽悍非良才。",
      "剑光电飞大蛇死，天心已归赤帝子。云起芒砀五色奇，咸阳王气清如水。",
      "君不见楚歌已绝荒鸡鸣，悲凤潇潇号五陵。千古兴亡只如此，感叹空令愁思增。"
    ]
  },
  {
    "id": "e647d10f022b315efa2c808ecfcba883",
    "title": "题吉知事五山图",
    "authorName": "唐文凤",
    "authorId": "e647d10f022b315ed1457b72d1457b72",
    "dynasty": "明",
    "content": [
      "平阳五山高接天，朝暮吞吐多云烟。",
      "洪荒破后知几年，丹崖翠壁开金莲。",
      "太行远起势欲骞，峨峨万仞倚不偏。",
      "下视诸峰培塿然，中原巨镇雄且专。",
      "尧山特立可比肩，横截坤轴相牵联。",
      "幽崖砑砥留其巅，舜山罗列突在前。",
      "七窍下瞰穷深渊，至今疑有潜蛟眠。",
      "石室空洞堪夤缘，奇怪得非神斧镌。",
      "想初侧微躬力田，野人让畔同周旋。",
      "禹山正峙东南边，脉络直抵黄河壖。",
      "怀襄世远思古先，众流随浚归平川。",
      "九州安奠人民全，耕有桑麻居有廛。",
      "析城之山更蜿蜒，岩峦环拱城壁坚。",
      "神汤祷旱志益虔，剪爪断发为牲牷。",
      "五山四圣名犹传，吉侯家世人推贤。",
      "平生词翰争奇妍，红莲幕下如神仙。",
      "遥瞻五山路绵延，结庐旧隐依林泉。",
      "故乡思念情未宣，画图不尽心拳拳。",
      "嗟予愧乏笔如椽，为侯击节哦长篇。"
    ]
  },
  {
    "id": "e647d10f022b315ee57d83bc0678ba4b",
    "title": "题墨梅",
    "authorName": "唐文凤",
    "authorId": "e647d10f022b315ed1457b72d1457b72",
    "dynasty": "明",
    "content": [
      "臞仙学仙被仙谪，何年飞身下瑶阙。",
      "袖中犹带返魂香，熏透琼英寄愁绝。",
      "玉京路远不得归，岁岁江南历冰䨮。",
      "白鹤唳断孤山云，青禽语冷罗浮月。",
      "自从影落墨池春，清气犹存励清节。",
      "缟衣谁恨污缁尘，要识广平心似铁。"
    ]
  },
  {
    "id": "e647d10f022b315e0424d9c8cfd62664",
    "title": "题祁门陈友章十景卷飞龙晓日",
    "authorName": "唐文凤",
    "authorId": "e647d10f022b315ed1457b72d1457b72",
    "dynasty": "明",
    "content": [
      "金乌啼破扶桑瞑，凌晨刷羽飞龙顶。",
      "海云绚彩万丈红，青山都散晴霞影。",
      "白头凝睇咸池东，浴光竟属何人功。",
      "羲和缓辔且停驭，负暄欲献输微忠。"
    ]
  },
  {
    "id": "e647d10f022b315e0424d9c820e8a77d",
    "title": "题祁门陈友章十景卷飞龙晓日",
    "authorName": "唐文凤",
    "authorId": "e647d10f022b315ed1457b72d1457b72",
    "dynasty": "明",
    "content": [
      "雨痕洗净秋容碧，翠泼晴岚晓凝湿。",
      "山高不碍河汉流，冷风吹送行云急。",
      "登高望远何茫茫，欲吊虞舜思时康。",
      "沉吟未尽怀古兴，凤飞不到青天长。"
    ]
  },
  {
    "id": "e647d10f022b315e0424d9c873965f40",
    "title": "题祁门陈友章十景卷飞龙晓日",
    "authorName": "唐文凤",
    "authorId": "e647d10f022b315ed1457b72d1457b72",
    "dynasty": "明",
    "content": [
      "芳春已破三月中，桃花参差吹暖红。",
      "腻香涨雨紫溪阔，霞翻晴浪摇青空。",
      "渔郎已去渔舟在，白发避秦秦世改。",
      "中流变化神鲤多，日夜朝宗向东海。"
    ]
  },
  {
    "id": "e647d10f022b315e0424d9c80dc99c21",
    "title": "题祁门陈友章十景卷飞龙晓日",
    "authorName": "唐文凤",
    "authorId": "e647d10f022b315ed1457b72d1457b72",
    "dynasty": "明",
    "content": [
      "残虹阁住微雨收，晴光倒射芳草洲。",
      "嫩绿扶春上溪树，树绕翠烟如水流。",
      "凉阴垂垂映渔舫，叶幄搴风疑步阵。",
      "碧云不断楚天低，昏昏暝色迷人望。"
    ]
  },
  {
    "id": "e647d10f022b315e0424d9c88dc29473",
    "title": "题祁门陈友章十景卷飞龙晓日",
    "authorName": "唐文凤",
    "authorId": "e647d10f022b315ed1457b72d1457b72",
    "dynasty": "明",
    "content": [
      "晓角吹散行云飞，扶桑枝头日弄辉。",
      "晴山凝春得春色，岚光作雨翠扑衣。",
      "楼头尘压鼓声静，燕子窥人春昼永。",
      "栏干十二转东风，自卷疏帘看花影。"
    ]
  },
  {
    "id": "e647d10f022b315e0424d9c8bb0fa25e",
    "title": "题祁门陈友章十景卷飞龙晓日",
    "authorName": "唐文凤",
    "authorId": "e647d10f022b315ed1457b72d1457b72",
    "dynasty": "明",
    "content": [
      "石潭渊澄小于沼，汞液飞光泻晴昊。",
      "蟾娘洗头湿翠云，乱发梳残化文藻。",
      "镜波帖帖寒影孤，皎然清冰凝玉壶。",
      "冯夷梦愕夜起舞，手中夺得骊龙珠。"
    ]
  },
  {
    "id": "e647d10f022b315e0424d9c800137948",
    "title": "题祁门陈友章十景卷飞龙晓日",
    "authorName": "唐文凤",
    "authorId": "e647d10f022b315ed1457b72d1457b72",
    "dynasty": "明",
    "content": [
      "青山冒顶云作巢，两峰势挟同峡高。",
      "晓风急雨忽吹散，满地勃勃翻云涛。",
      "白衣苍狗变化速，从龙伴鹤无拘束。",
      "卷舒怡悦隐者心，不似襄王夸宋玉。"
    ]
  },
  {
    "id": "e647d10f022b315e0424d9c8bc65bfd4",
    "title": "题祁门陈友章十景卷飞龙晓日",
    "authorName": "唐文凤",
    "authorId": "e647d10f022b315ed1457b72d1457b72",
    "dynasty": "明",
    "content": [
      "西山山头欲颓日，阴云作昏山已失。",
      "子龙翼母归澄湫，秋风卷地波涛立。",
      "银竹插空雨脚来，倚栏纵观帘半开。",
      "天河疑漏势转急，洗尽埃氛遍九垓。"
    ]
  },
  {
    "id": "e647d10f022b315e0424d9c80dc91f01",
    "title": "题祁门陈友章十景卷飞龙晓日",
    "authorName": "唐文凤",
    "authorId": "e647d10f022b315ed1457b72d1457b72",
    "dynasty": "明",
    "content": [
      "满溪秋波浸霞影，天光压碎玻瓈冷。",
      "孤舟载月远浦归，沙鸟惊飞鸥梦醒。",
      "披蓑老渔黄发多，鼓枻自唱沧浪歌。",
      "数声欸乃未终听，水深风急将奈何。"
    ]
  },
  {
    "id": "e647d10f022b315e0424d9c833c6692a",
    "title": "题祁门陈友章十景卷飞龙晓日",
    "authorName": "唐文凤",
    "authorId": "e647d10f022b315ed1457b72d1457b72",
    "dynasty": "明",
    "content": [
      "青山倒衔半边日，江天鸟度烟光夕。",
      "霞缕牵丝百尺长，一竿袅袅秋风急。",
      "琉璃影滑波无痕，霓纶牛饵鱼不吞。",
      "白头贪醉懒归去，芦花香里开清樽。"
    ]
  },
  {
    "id": "e647d10f022b315e5fc1a50fe276bc71",
    "title": "题枯木竹石",
    "authorName": "唐文凤",
    "authorId": "e647d10f022b315ed1457b72d1457b72",
    "dynasty": "明",
    "content": [
      "沧江昨夜秋风起，翠涛怒吼翻蛟尾。",
      "怪石雨侵云母寒，枯株风掉珊瑚倚。",
      "潇湘洞庭烟冥冥，遥天目极疑山青。",
      "重华已远二妃怨，玉箫吹与孤鸾听。"
    ]
  },
  {
    "id": "e647d10f022b315e13824493cc35095f",
    "title": "题梅兰竹石图",
    "authorName": "唐文凤",
    "authorId": "e647d10f022b315ed1457b72d1457b72",
    "dynasty": "明",
    "content": [
      "罗浮仙子骑白凤，翠禽啼破寒香梦。",
      "飞向淇园觅秋实，风触湘累佩声动。",
      "同心比石坚不移，贞姿劲节相因依。",
      "平生四美托交契，岁寒盟好深天机。",
      "砚池波翻月涵墨，写出清标素绡湿。",
      "广云湘雨路迢迢，沦落江南总尘迹。"
    ]
  },
  {
    "id": "e647d10f022b315e7fa9d3e9a4113318",
    "title": "题赵昌折枝山茶图",
    "authorName": "唐文凤",
    "authorId": "e647d10f022b315ed1457b72d1457b72",
    "dynasty": "明",
    "content": [
      "江南冰雪苦作寒，万物憔悴无好颜。",
      "东皇有意漏消息，先送一颗回春丹。",
      "朱砂乱点鹤顶碎，绛裙深染猩血殷。",
      "赵昌创法夺天巧，阳和脉脉生毫端。",
      "遽能貌取艳丽质，胭脂未洗香云乾。",
      "至今没骨久不见，徐熙已矣空长叹。",
      "生绡拂拭得奇玩，嫣然疑在山林间。",
      "卷图吟罢注双目，彩霞光射青天宽。"
    ]
  },
  {
    "id": "e647d10f022b315e04794c84c8de85bb",
    "title": "题严子陵钓台图",
    "authorName": "唐文凤",
    "authorId": "e647d10f022b315ed1457b72d1457b72",
    "dynasty": "明",
    "content": [
      "炎刘焰熄几不燃，莽星妖光万丈悬。",
      "卯金炉中虹吐烟，赭肩群聚蚁慕膻。",
      "天心岂愿刮席玄，赤龙飞起白水渊。",
      "六合电扫皇风宣，英雄趋朝簉鹭鹓。",
      "侯王济济相后先，亿兆臣伏孰敢喧。",
      "子陵高卧志益坚，冥鸿避弋能孤骞。",
      "平生和好如篪埙，一贵一贱忍弃捐。",
      "九重召入玉榻眠，列宿磨荡惊失躔。",
      "羊裘归来破露肩，钓竿袅袅晴丝牵。",
      "东京清节推独贤，高台屹立石一拳。",
      "千秋万古名犹传，空山青青水潺湲。"
    ]
  },
  {
    "id": "e647d10f022b315e0b4b4e2704c08435",
    "title": "题枯木竹石图四首",
    "authorName": "唐文凤",
    "authorId": "e647d10f022b315ed1457b72d1457b72",
    "dynasty": "明",
    "content": [
      "子龙吟风翼老蛟，湘江怒立翻波涛。",
      "长星垂光惊堕地，化作怪质崚嶒高。",
      "何年墨仙下人境，醉染冰肤散清影。",
      "兔锥锋砺刺蛟龙，腥血模糊吹不醒。"
    ]
  },
  {
    "id": "e647d10f022b315e0b4b4e27ee333de7",
    "title": "题枯木竹石图四首",
    "authorName": "唐文凤",
    "authorId": "e647d10f022b315ed1457b72d1457b72",
    "dynasty": "明",
    "content": [
      "墨仙骑龙东海归，袖中带得东海石。",
      "翩然更欲游三湘，仿佛苍梧二妃泣。",
      "翠云染就琅玕青，铁网罩取珊瑚赤。",
      "墨仙梦熟呼不还，湿透鲛绡见遗迹。",
      "天河月淡夜窗虚，潇潇凉动秋声急。"
    ]
  },
  {
    "id": "e647d10f022b315e0b4b4e27a0c63f98",
    "title": "题枯木竹石图四首",
    "authorName": "唐文凤",
    "authorId": "e647d10f022b315ed1457b72d1457b72",
    "dynasty": "明",
    "content": [
      "神人施鞭石能语，怪质棱棱天所斧。",
      "雨馀流润吐玄云，三尺新波涨湘浦。",
      "冯夷驱雷怒蛟翻，皇妃御风翠鸾舞。",
      "极目东南烟雾深，九点疑山几今古。"
    ]
  },
  {
    "id": "e647d10f022b315e0b4b4e27a7a69f9a",
    "title": "题枯木竹石图四首",
    "authorName": "唐文凤",
    "authorId": "e647d10f022b315ed1457b72d1457b72",
    "dynasty": "明",
    "content": [
      "黄陵庙前呼鹧鸪，秋阴漠漠昏苍梧。",
      "南巡不返二妃怨，苦竹丛深西日晡。",
      "微风吹凉下翡翠，空江浴影摇珊瑚。",
      "当年游处今复见，湘水湘云归画图。"
    ]
  },
  {
    "id": "e647d10f022b315e5ac054df49d4fb87",
    "title": "题何养素煮雪轩",
    "authorName": "唐文凤",
    "authorId": "e647d10f022b315ed1457b72d1457b72",
    "dynasty": "明",
    "content": [
      "水曹耳孙冰玉质，亦爱观梅东阁立。",
      "梅梢乾雪手可拈，拾取春芽和琼液。",
      "方炉炽火金乌腾，孤铛煮月银蟾泣。",
      "珠玑脱串暗有声，瑶琼碎屑轻无迹。",
      "萍雨疑跳春浪惊，松风误杂秋声急。",
      "鹤飞影堕烟榻寒，蛟浮气袅云窗湿。",
      "风流不让陶谷夸，高致敢与卢仝敌。",
      "诗脾凉沁蔗浆融，渴吻香零甘露浥。",
      "吟哦几度三咽馀，乾坤清气归胸臆。"
    ]
  },
  {
    "id": "e647d10f022b315eb347ebd06a4077b3",
    "title": "题何养素马图",
    "authorName": "唐文凤",
    "authorId": "e647d10f022b315ed1457b72d1457b72",
    "dynasty": "明",
    "content": [
      "房星降精龙作胎，渥洼之水深如杯。",
      "夜飞霹雳电光紫，良驹已产真龙媒。",
      "长鸣超群空冀北，下视众马皆驽骀。",
      "天生气质难委弃，万里入贡何年来。",
      "圣恩已许充内厩，九重荡荡天门开。",
      "铁衔宝勒镂银汞，玉鞍丝辔妆玟瑰。",
      "虽调德性闲两服，终逞逸气凌九垓。",
      "王良老去复谁御，伯乐往矣令人哀。",
      "百年变化尚形迹，生绡寂寞烦松煤。",
      "求贤求骏同一理，千金买骨逢奇才。",
      "燕昭致礼郭隗重，何人再筑黄金台。"
    ]
  },
  {
    "id": "e647d10f022b315e3b5b8af407d01f9a",
    "title": "题李白玩月图",
    "authorName": "唐文凤",
    "authorId": "e647d10f022b315ed1457b72d1457b72",
    "dynasty": "明",
    "content": [
      "长庚之星光配月，何年降精生李白。",
      "倏向人寰汗漫游，骨异神清本仙谪。",
      "平生爱月如嗜饴，老蟾流辉沁诗脾。",
      "胸中玲珑广寒殿，珠玑欬唾天香吹。",
      "良宵醉月坐花影，银汞镕阶光烱烱。",
      "梦咽玄霜玉兔寒，露湿锦袍呼不醒。",
      "惯赊月色长安春，玉环媒私力士嗔。",
      "清平调新声未绝，楼船迫胁连边尘。",
      "夜郎天高月黑黑，忍死投荒去京国。",
      "金鸡放赦归江南，采石波宽酒杯窄。",
      "眼花捉月月倒悬，翻身起舞水中天。",
      "冯夷夜护叱河伯，遗骸肯污饥蛟涎。",
      "巫阳下招招醉魄，帝遣归来住蟾阙。",
      "精神仍作长庚星，万古千秋伴圆缺。"
    ]
  },
  {
    "id": "e647d10f022b315eb0511e25824674f2",
    "title": "题长江万里图为赵中道赋",
    "authorName": "唐文凤",
    "authorId": "e647d10f022b315ed1457b72d1457b72",
    "dynasty": "明",
    "content": [
      "一廛老屋城南隅，读书乐道非愚夫。",
      "西川有客踏秋雨，访予手把长江图。",
      "披图细数经行处，天山白积银为树。",
      "冰澌暖沁六月流，雪波怒向三巴注。",
      "蜀江溶溶远纡回，巨灵擘破巫峡开。",
      "势雄地束不得逞，直走万丈疑奔雷。",
      "瞿塘滟滪天下险，巨石双分锐磨剪。",
      "盘涡每忧巨浸深，冷喷犹嫌急波浅。",
      "人鲊瓮头云结愁，馋蛟昼舞寒风秋。",
      "至喜亭边可贳酒，秭归县前仍舣舟。",
      "荆湘荡漾平于掌，蒲帆箭疾飞双桨。",
      "苍龙山露翠烟中，白虹水接银河上。",
      "岳阳楼高明月凉，仙人踏冷鹤背霜。",
      "玉箫吹碎丹凤语，宝剑拭动青蛇光。",
      "洞庭茫茫接彭蠡，千里相望同尺咫。",
      "无情五老苍颜凋，含羞二姑黛鬟美。",
      "扬澜潴滀鄱湖宽，水府冯夷严守关。",
      "明珠泣坠渊容怨，冰绡织就鲛人闲。",
      "枭矶秉灵孙小女，冷风倏度神巫语。",
      "客回望尽江东云，鸟归带得淮南雨。",
      "须臾放棹下金陵，蓬莱宫阙高崚嶒。",
      "黄衣圣人御宸极，紫雾冲霄王气腾。",
      "浪游历记万馀里，愕梦惊魂几悲喜。",
      "江花江水兴无穷，点染丹青烦画史。",
      "赋诗题画心悠然，才思安得如涌泉。",
      "酒酣击节唾壶缺，长歌杜陵壮游篇。"
    ]
  },
  {
    "id": "e647d10f022b315e3e2bdbaffceda338",
    "title": "题邵思谊小景次韵",
    "authorName": "唐文凤",
    "authorId": "e647d10f022b315ed1457b72d1457b72",
    "dynasty": "明",
    "content": [
      "山含湿翠雨新沐，山下茅茨绕松竹。",
      "断矶波萦皱縠纹，喷石飞泉响琼玉。",
      "长安几度九鼎迁，桃源风景犹依然。",
      "按图卜居傥可得，吾将归隐抛尘缘。"
    ]
  },
  {
    "id": "e647d10f022b315e3b9c3b7fa5a11080",
    "title": "题匡庐雪齐图",
    "authorName": "唐文凤",
    "authorId": "e647d10f022b315ed1457b72d1457b72",
    "dynasty": "明",
    "content": [
      "宇宙有此匡庐山，群峰层叠如髻鬟。",
      "地钟天造称胜境，异人往往居其间。",
      "至今遗迹尚可觅，山灵夜护不敢干。",
      "乐天草堂云卷幕，静修药炉月吐丹。",
      "匡君书屋猿啸树，惠公讲座鹤守关。",
      "瑶田芝草烟漠漠，石床苔花雨斑斑。",
      "林光晓拖横练湿，松声时动疏籁寒。",
      "昔年一往纵遐览，平生壮游眼界宽。",
      "冥搜景物入吟咏，挥洒未怪才思悭。",
      "是时冬深纷雨雪，六花乱舞来人寰。",
      "崆峒尚远何杳杳，混沌未判犹漫漫。",
      "青藏古桧失夭矫，白映列岫迷㠝岏。",
      "琼仙定降锦屏曲，玉女自浴银河湾。",
      "遥连二孤悲素影，近挹五老愁苍颜。",
      "天公贶我太清绝，此时此景真奇观。",
      "故乡泉石起深念，洞天再觅途路难。",
      "星霜荏苒落尘梦，无因置我双佩环。",
      "寻幽访道偿夙愿，投簪幸遂心迹闲。",
      "何人胸中夺造化，真境仿佛生毫端。",
      "旧游历历频指点，晴窗对画俄长叹。",
      "悠然莲社十八友，白头元亮应当还。",
      "追思高贤不复见，坐听飞瀑空潺潺。"
    ]
  },
  {
    "id": "e647d10f022b315e92262f077eca9307",
    "title": "题蹴鞠图",
    "authorName": "唐文凤",
    "authorId": "e647d10f022b315ed1457b72d1457b72",
    "dynasty": "明",
    "content": [
      "李根九泉枝叶萎，五季闰位迭兴衰。",
      "戈鋋相寻危易危，后唐承统绪乃微。",
      "何烦祝天天已知，夹马营空王气奇。",
      "赵家生子龙凤姿，平阳后胤孱弱资。",
      "木札兆先人不疑，陈桥仓卒胡尔为。",
      "举世群雄竞追随，明良相逢同一时。",
      "会合正遇风云期，乘闲且复相娱嬉。",
      "军中之乐谅亦宜，青巾白袍大耳儿。",
      "历年三百开洪基，紫衣穆穆善容仪。",
      "荧煌烛影难逃讥，黑帽绿衫燕尾眉。",
      "翩然对蹴手揽衣，相业曹随继萧规。",
      "昭辅大面兼丰颐，侧身注目从旁窥。",
      "太尉粗俗纷鬓丝，平生羔酒香凝卮。",
      "衣色淡黄巾色缁，石郎并肩立不移。",
      "是中年老茁白髭，姓名未识知为谁。",
      "君臣汗竹声光垂，当时邂逅忘等夷。",
      "岂意后世图书之，龙香兔颖含馀悲。",
      "煜煜东井奎璧辉，八荒四海咸雍熙。",
      "自从感慨歌五噫，故都茫茫黍离离。",
      "嗟哉往事不可追，目送飞鸿起遐思。"
    ]
  },
  {
    "id": "e647d10f022b315ea37c605d463a7bd2",
    "title": "题山水图",
    "authorName": "唐文凤",
    "authorId": "e647d10f022b315ed1457b72d1457b72",
    "dynasty": "明",
    "content": [
      "群山起伏如惊龙，特立不屈疑争雄。",
      "遥天斜出紫菡萏，落日倒射青芙蓉。",
      "长溪萦回绕山麓，细濑淙淙漱寒玉。",
      "烟凝向暮波光酣，飞来乱点轻鸥浴。",
      "林间结屋谁幽栖，疏窗俯碧虚檐齐。",
      "仿佛神仙金华洞，依稀渔人武陵溪。",
      "人间真境空寂寂，每凭毫素留遗迹。",
      "云迷不返捕鱼舟，雨冷犹存化羊石。",
      "我居大好山水州，金华武陵路悠悠。",
      "按图奇胜不用得，长吟声撼松风秋。"
    ]
  },
  {
    "id": "e647d10f022b315e64550d838366120b",
    "title": "题虎啸风生图",
    "authorName": "唐文凤",
    "authorId": "e647d10f022b315ed1457b72d1457b72",
    "dynasty": "明",
    "content": [
      "南山虎穴云冥冥，猛兽中居藜藿青。",
      "林深谷暗日欲暝，据地大吼风汵汵。",
      "黄熊赤豹莫敢触，狡兔妖狐徒自伏。",
      "威棱震耀电目光，视雄耽眈欲逐逐。",
      "昂头掉尾时欠伸，食麛攫犊秋复春。",
      "短衣匹马有李广，折弧堕矢无裴旻。"
    ]
  },
  {
    "id": "e647d10f022b315e503c6f89f1bce177",
    "title": "题画",
    "authorName": "唐文凤",
    "authorId": "e647d10f022b315ed1457b72d1457b72",
    "dynasty": "明",
    "content": [
      "青山盘盘俯溪水，乱石平沙露洲渚。",
      "扁舟一叶泊渔矶，老树秋声作龙语。",
      "何人读书坐船头，投竿罢钓丝纶收。",
      "小童吹火芦苇湿，酒香鱼美无闲愁。",
      "向晚天寒斜日暝，云敛风轻波影净。",
      "倦来抛书动清酌，吴歌越歌不堪听。",
      "我生欲效张志和，头戴箬笠被青蓑。",
      "非熊梦断心已寂，自甘衰老将奈何。"
    ]
  },
  {
    "id": "e647d10f022b315ebcec01ef57854aca",
    "title": "题画为芝黄汪志高作",
    "authorName": "唐文凤",
    "authorId": "e647d10f022b315ed1457b72d1457b72",
    "dynasty": "明",
    "content": [
      "苍松蜕骨虬龙蛰，满地清阴云气湿。",
      "山中采药人未归，老翁杖藜童子立。",
      "翁来问师日欲西，直疑刘阮仙路迷。",
      "寻真未遇兴尽返，武陵空觅桃花溪。",
      "至今却忆芝黄墅，松月轩中足清趣。",
      "深根伏苓大于人，独荷长镵斸秋雨。"
    ]
  },
  {
    "id": "e647d10f022b315e846d4fa526ce88f8",
    "title": "题秋江捕鱼图",
    "authorName": "唐文凤",
    "authorId": "e647d10f022b315ed1457b72d1457b72",
    "dynasty": "明",
    "content": [
      "秋江云浮岛屿孤，澄波万顷平若铺。",
      "烟收日暮鱼正出，渔人群聚相喧呼。",
      "或垂大罾或举网，小船如梭捷来往。",
      "天空嗷嗷鸿雁鸣，风轻淅淅菰蒲响。",
      "行客步迟心急归，盘湾隔崦通径微。",
      "恍类黄州赤壁岸，又疑青山采石矶。",
      "我生惯识江湖景，已历风波尘梦醒。",
      "短蓑圆笠钓丝轻，结盟鸥鹭从渔隐。",
      "酒酣耳热成清歌，吴音越调商声多。",
      "羊裘已敝身自老，玉璜未得心如何。",
      "令我披图发长啸，满目枫林半残照。",
      "东津谁续观鱼篇，少陵曾鼓三巴棹。"
    ]
  },
  {
    "id": "e647d10f022b315e66f06a6624722d24",
    "title": "赠天台张思文",
    "authorName": "唐文凤",
    "authorId": "e647d10f022b315ed1457b72d1457b72",
    "dynasty": "明",
    "content": [
      "天台之山高插天，赤城雁荡相勾连。",
      "石桥流水秋不竭，声锵玉佩何涓涓。",
      "朝沐雨痕疑彩云，暮浮霞影生紫烟。",
      "洞府深沉异尘世，月明笙鹤来飞仙。",
      "乾坤清气不肯散，钟英吐秀生才贤。",
      "故家乃有赤松裔，秘书曾授黄石篇。",
      "至今文献久未坠，冠盖相望联后先。",
      "椿翁佐政留古歙，治同斯立居蓝田。",
      "棠阴日永讼庭静，爱民不忍施蒲鞭。",
      "今春令子事省觐，弟昆列侍行周旋。",
      "言归故乡又远别，稳泛浙东秋雨船。",
      "临岐索赠无好语，蚕头字拙纨扇圆。",
      "彩衣奉养尤切切，白发待望应拳拳。",
      "冬初再期一聚首，莫使风雪逾残年。",
      "丈夫那作寻常别，长歌起舞挥龙泉。",
      "虹霓浩气心愈壮，饮酒有如鲸吸川。",
      "嗟我老生年半百，潇潇霜鬓成华颠。",
      "刀圭欲觅安可致，凡骨未超尘俗缘。",
      "为语天台众仙侣，紫阳悟道探玄玄。",
      "蓬瀛得路傥相遇，会当寄我青瑶编。"
    ]
  },
  {
    "id": "e647d10f022b315e74b7f6c60d63e044",
    "title": "题牧牛图",
    "authorName": "唐文凤",
    "authorId": "e647d10f022b315ed1457b72d1457b72",
    "dynasty": "明",
    "content": [
      "绿野春深平似掌，土脉膏黏皆沃壤。",
      "群牛耕罢饭雨肥，萋萋丰草和烟长。",
      "承平每书大有年，禾黍连被东西阡。",
      "早驱晚牧少拘束，人牛两闲不用鞭。",
      "一童骑背向归路，推先呼后频返顾。",
      "一童跨伏身半欹，昂首诉风天欲暮。",
      "我生长大居山林，惯识此景天机深。",
      "自甘食力老农业，歌残白石嗟无心。"
    ]
  },
  {
    "id": "e647d10f022b315e74b7f6c69106ad1f",
    "title": "题牧牛图",
    "authorName": "唐文凤",
    "authorId": "e647d10f022b315ed1457b72d1457b72",
    "dynasty": "明",
    "content": [
      "春耕驱牛声叱叱，释犁随意放原隰。",
      "潇潇老树风势狂，仿佛隔山雨来急。",
      "小童坐背不用牵，绿蓑湿短青笠圆。",
      "一牛徐行绳在手，一牛回顾疑争先。",
      "更看最后缓追逐，日暮天昏归路熟。",
      "草肥水暖意自闲，蹄健力强非觳觫。",
      "时平乐业甘为农，处处击壤歌年丰。",
      "黍稌盈囷官赋足，但愿称作多牛翁。"
    ]
  },
  {
    "id": "e647d10f022b315ed6b27da02d2435c3",
    "title": "七言古体诗一章共二十四韵不揣芜陋录送郑彦彬赴王驸马都尉馆时兄彦昭亦寓闽中",
    "authorName": "唐文凤",
    "authorId": "e647d10f022b315ed1457b72d1457b72",
    "dynasty": "明",
    "content": [
      "圣皇六飞渡江水，义旗所向群奸弭。",
      "金陵龙虎挹神京，郁葱王气冲天紫。",
      "攀鳞附翼俱英雄，文武赫若和阳公。",
      "荣膺国戚联肺腑，秀毓星斗罗心胸。",
      "忆昨董师临古歙，招贤喜遇词章伯。",
      "贾谊声华擅独奇，郑虔才思推三绝。",
      "去年移戍当会稽，绛帐戎幕相追随。",
      "乞假归来养慈母，岂意泪著堂萱萎。",
      "今年又喜镇闽海，走币遥遥千里外。",
      "谁言坐冷客无毡，悬榻尘凝久相待。",
      "于焉判袂不可留，青山绿水增离愁。",
      "橐金曾为陆贾赆，蛮音椎结今南州。",
      "气候炎蒸异中土，严霜虐雪何曾睹。",
      "椰子酒残焚鹧鸪，荔支雨歇啼鹦鹉。",
      "主宾相见情愈深，洗尽别来慕蔺心。",
      "有时觅句月窥户，几度谈经风满林。",
      "君家难兄代希有，丧乱升沉十年久。",
      "昔时青马卸雕鞯，今日酡颜成皓首。",
      "吁嗟世事何必论，开怀且倒玻瓈尊。",
      "萍蓬得聚海上国，猿鹤入梦江南村。",
      "宾主弟兄真四美，此乐人间果难拟。",
      "机云孝友出彝伦，管鲍交情忘尔汝。",
      "愿言岁晚罢功名，归与谷口堪娱情。",
      "好披袯襫立烟雨，数声布榖催春耕。"
    ]
  },
  {
    "id": "e647d10f022b315ef5044fdd078b52b1",
    "title": "十八学士卷",
    "authorName": "唐文凤",
    "authorId": "e647d10f022b315ed1457b72d1457b72",
    "dynasty": "明",
    "content": [
      "隋亡晋阳启唐祚，锦帆未返江都路。",
      "野鸟为鸾人肆欺，天心厌乱谁能诉。",
      "一朝裴寂成深谋，家国转变汝所由。",
      "白旄黄钺两京定，四海晏然无所忧。",
      "功高德厚称神武，太子齐王安足数。",
      "忠臣猛将任股肱，宠异宏开天策府。",
      "当时贤俊十八人，嘉谟直道情相亲。",
      "可否献替陈至理，何曾宛转全天伦。",
      "瀛洲茫茫近蓬岛，迥隔尘寰风日好。",
      "如纶如綍出王言，戒逸戒奢箴大宝。",
      "或称博学行秘书，或称忠鲠智有馀。",
      "阴阳大化任调燮，经籍奥义烦分区。",
      "殷勤畴咨当世务，司勋记室并主簿。",
      "考功祭酒博士伦，著作参军典签数。",
      "是中诸子皆良才，十七可尊一可猜。",
      "如何骁腾众龙媒，著彼碌碌真驽骀。",
      "岂知诒谋传后祸，雨露才沾鬓云妥。",
      "此獠空怜头血流，斛麦谀言无不可。",
      "清风环佩声珊珊，抠趋进退意气闲。",
      "龙眠居士有佳趣，好事写入画图间。",
      "我今展卷起深想，千古神交见神像。",
      "一时陈迹付逝波，肯信流芳在天壤。",
      "只今幸际休明时，虞舜至治应无为。",
      "群贤毕集玉堂署，咫尺瀛洲端可期。",
      "圣朝岂无此学士，我亦趋朝拜丹陛。",
      "古今人物许同俦，留取声名继青史。"
    ]
  },
  {
    "id": "e647d10f022b315ee918396d5bd6dff0",
    "title": "新安八景诗屏山春雨",
    "authorName": "唐文凤",
    "authorId": "e647d10f022b315ed1457b72d1457b72",
    "dynasty": "明",
    "content": [
      "问政春山高倚屏，白云飞去遥天青。",
      "松巢雨暝鹤回晚，丹池风急龙归腥。",
      "至今剑光夜不散，石枰棋冷斧柯烂。",
      "三耳仙人湿羽衣，当年醉熟琼花观。"
    ]
  },
  {
    "id": "e647d10f022b315ee918396df75a2ef6",
    "title": "新安八景诗屏山春雨",
    "authorName": "唐文凤",
    "authorId": "e647d10f022b315ed1457b72d1457b72",
    "dynasty": "明",
    "content": [
      "溪流素练三千尺，寒光摇曳朝云湿。",
      "风驱勃勃海涛翻，弥漫欲浸天宇碧。",
      "帆归冲断半溪分，扶桑日照收氤氲。",
      "数声渔唱破清晓，沙际惊飞鸥鹭群。"
    ]
  },
  {
    "id": "e647d10f022b315ee918396d4311d76e",
    "title": "新安八景诗屏山春雨",
    "authorName": "唐文凤",
    "authorId": "e647d10f022b315ed1457b72d1457b72",
    "dynasty": "明",
    "content": [
      "新安讲学尊紫阳，书堂夜永声琅琅。",
      "穆陵宸翰鸾凤翥，奎璧下贯晴虹光。",
      "上探孔孟继濂洛，道重泰山与乔岳。",
      "神游故国想归来，月明应化辽天鹤。"
    ]
  },
  {
    "id": "e647d10f022b315ee918396dbcafe7f2",
    "title": "新安八景诗屏山春雨",
    "authorName": "唐文凤",
    "authorId": "e647d10f022b315ed1457b72d1457b72",
    "dynasty": "明",
    "content": [
      "乌聊山头残晓月，光射落星苍石裂。",
      "当年故垒埋剑刀，至今犹带英雄血。",
      "华鲸吼散秋空云，六街车马何纷纷。",
      "一百八声声更彻，直恐梦惊天上闻。"
    ]
  },
  {
    "id": "e647d10f022b315ee918396ddee53d90",
    "title": "新安八景诗屏山春雨",
    "authorName": "唐文凤",
    "authorId": "e647d10f022b315ed1457b72d1457b72",
    "dynasty": "明",
    "content": [
      "欲落不落晚日黄，归雁写遍遥天长。",
      "数声渔笛起何许，孤舟下濑如龙骧。",
      "漠漠烟横溪万顷，鸦背斜阳驻馀景。",
      "叩舷歌断蘋花风，残酒半销幽梦醒。"
    ]
  },
  {
    "id": "e647d10f022b315ee918396dfac70ceb",
    "title": "新安八景诗屏山春雨",
    "authorName": "唐文凤",
    "authorId": "e647d10f022b315ed1457b72d1457b72",
    "dynasty": "明",
    "content": [
      "天遣六丁来下凿，绀宇参差出楼阁。",
      "空岩不见椎斧痕，毋乃混沌元气朴。",
      "岚光林影迷烟霏，轻浮翠雨凉沾衣。",
      "樵歌未起行人少，山僧飞锡朝来归。"
    ]
  },
  {
    "id": "e647d10f022b315ee918396d95163353",
    "title": "新安八景诗屏山春雨",
    "authorName": "唐文凤",
    "authorId": "e647d10f022b315ed1457b72d1457b72",
    "dynasty": "明",
    "content": [
      "三十六峰青作朵，朱砂泉香煮阴火。",
      "涧鸣流碎琼瑶英，崖空积遍珠玑颗。",
      "日光倒射玉芙蓉，群仙问道来崆峒。",
      "临风环佩傥可挹，便欲飞身骑白龙。"
    ]
  },
  {
    "id": "e647d10f022b315ee918396d481a1227",
    "title": "新安八景诗屏山春雨",
    "authorName": "唐文凤",
    "authorId": "e647d10f022b315ed1457b72d1457b72",
    "dynasty": "明",
    "content": [
      "小池湛湛玉色泉，直疑下有白龙眠。",
      "山灵擘破石髓溢，一泓空碧涵漪涟。",
      "幽人和月掬在手，笑吸清辉当春酒。",
      "酒酣大叫问山灵，千年谁是知心友。"
    ]
  },
  {
    "id": "e647d10f022b315e4fa01a83d92c2c3f",
    "title": "董宣庙",
    "authorName": "唐文凤",
    "authorId": "e647d10f022b315ed1457b72d1457b72",
    "dynasty": "明",
    "content": [
      "湖阳公主国懿亲，白日故纵奴杀人。",
      "臣为赤县清辇尘，杀人者死法用伸。",
      "奔车入奏主勿嗔，主欺国法非欺民。",
      "民可滥杀焉用臣，臣如有罪死枫宸。",
      "臣如无罪何屈身，当时回天力万钧。",
      "震慑贵戚动九垠，生为郎官死勾陈。",
      "忠必获报神必灵，宜其庙貌高麒麟。"
    ]
  },
  {
    "id": "e647d10f022b315e39201410e4fb2ec4",
    "title": "题李营邱枯木图",
    "authorName": "唐文凤",
    "authorId": "e647d10f022b315ed1457b72d1457b72",
    "dynasty": "明",
    "content": [
      "营邱枯木天下无，笔端造化何荣枯。",
      "想当盘礡欲画际，天为助兴神为驱。",
      "邓林已化防风骨，沧海乍出珊瑚株。",
      "良材何异徂徕产，大用不值明堂需。",
      "自怜形质赦斤斧，岂叹薪爨供樵苏。",
      "万牛回首力未许，独匠指顾心难图。",
      "空遗偃蹇蔽村野，白石凿凿泉呜呜。",
      "枯梢似挂瘦蛇影，乱叶恍茁乖龙须。",
      "我生本是山泽叟，隐居林樾同凡夫。",
      "昂霄耸壑日在望，号雨呼风时与俱。",
      "只今廊庙重缔构，楩楠杞梓当贮储。",
      "按图工师傥所取，意营目盼增嗟吁。"
    ]
  },
  {
    "id": "e647d10f022b315e97401ea5aa26a10a",
    "title": "和游新吴寺诗韵有小序其二叶字",
    "authorName": "唐文凤",
    "authorId": "e647d10f022b315ed1457b72d1457b72",
    "dynasty": "明",
    "content": [
      "招提境清幽，小径萦曲折。",
      "登高目可舒，揽秀意犹惬。",
      "石坛花雨飘，琴室松风歇。",
      "向晚偶题诗，写遍寒蕉叶。"
    ]
  },
  {
    "id": "e647d10f022b315e97401ea545485273",
    "title": "和游新吴寺诗韵有小序其二叶字",
    "authorName": "唐文凤",
    "authorId": "e647d10f022b315ed1457b72d1457b72",
    "dynasty": "明",
    "content": [
      "涯洲地幽深，寻僧聊小憩。",
      "名山在寰区，胜境异人世。",
      "涧寒龙已归，村深虎初逝。",
      "上方钟磬声，疑是云门寺。"
    ]
  },
  {
    "id": "e647d10f022b315e0caec23ae8b31f8d",
    "title": "送张守正归句容故乡啼乌行",
    "authorName": "唐文凤",
    "authorId": "e647d10f022b315ed1457b72d1457b72",
    "dynasty": "明",
    "content": [
      "慈乌啼，声何悲，声悲情惨风凄凄。昔时孤雄引雏飞，雏飞远去羽翼齐。",
      "可怜流落天之涯，孤雄摧折嗟命违。天荒地老归无期，雏生未报返哺慈。",
      "霜寒水夜长相思，慈乌啼，声何悲。尔何不往故林栖，中有乔木连云低。",
      "愿因晨风送尔归，空巢补葺哺其儿，不受风雨漂摇危。"
    ]
  },
  {
    "id": "e647d10f022b315ef760e0ac221ccfee",
    "title": "鸣雁篇",
    "authorName": "唐文凤",
    "authorId": "e647d10f022b315ed1457b72d1457b72",
    "dynasty": "明",
    "content": [
      "雁鸣嘹唳穿云飞，秋风吹老黄芦枝。江南江北九月时，水田菰米食可肥。",
      "平沙漠漠罗网稀，年年饮啄忘祸机。南天月色无光晖，孤鸿行断摧翅垂。",
      "翩翩不下洲渚非，思乡旅客情依依。几回缄书烦寄之，雁双欲来胡不来，今年与客同春归。"
    ]
  },
  {
    "id": "e647d10f022b315eb0f8307c727651cb",
    "title": "茆山歌",
    "authorName": "唐文凤",
    "authorId": "e647d10f022b315ed1457b72d1457b72",
    "dynasty": "明",
    "content": [
      "茆山三峰瘦于削，拔地劖天起岩崿。",
      "茆家兄弟已成仙，翩然欲下骑丹鹤。",
      "琼宫琳宇相参差，灵芝瑞草何葳蕤。",
      "羽衣或跨黑虎降，玉印曾获白兔窥。",
      "可怜桑田变沧海，依旧三峰森翠霭。",
      "山中有客久出游，孟浪不归今几载。",
      "昨朝青鸟传云书，招邀好觅烟霞居。",
      "白石炊香凝雪粒，黄精酿熟浮玉蛆。",
      "飙车忽乘归兴速，茆山之歌已终曲。",
      "殷勤为我谢茆仙，丹台许注长生箓。"
    ]
  },
  {
    "id": "e647d10f022b315e939f7a478177d8f6",
    "title": "洞天曲",
    "authorName": "唐文凤",
    "authorId": "e647d10f022b315ed1457b72d1457b72",
    "dynasty": "明",
    "content": [
      "天下洞天三十六，茆家兄弟来句曲。",
      "至今虹光贯斗牛，药炉九转还丹伏。",
      "三峰直走如惊龙，落日倒射青芙蓉。",
      "刚风吹老琼花折，书传云锦来金童。",
      "功成寄语远游客，好访山中一区宅。",
      "归来管领旧烟霞，长啸数声秋月白。"
    ]
  },
  {
    "id": "e647d10f022b315eef5bcd127d614581",
    "title": "黄山谣",
    "authorName": "唐文凤",
    "authorId": "e647d10f022b315ed1457b72d1457b72",
    "dynasty": "明",
    "content": [
      "黄山之高高倚天，三十六峰含紫烟。秋空浸月开金莲，浮邱容成久飞仙。",
      "至今尚涌朱砂泉，二仙一笑三千年。海枯石烂陵谷迁，蓬瀛嬉戏何时还。",
      "丹室空閟青瑶编，猿吟啾啾鹤翩翩。山灵谁主空凄然，句曲有客抛尘缘。",
      "卧云岁久志益坚，御风复返三茅巅，下视齐州九点烟。"
    ]
  },
  {
    "id": "e647d10f022b315ef3926292a3b1d320",
    "title": "游子吟",
    "authorName": "唐文凤",
    "authorId": "e647d10f022b315ed1457b72d1457b72",
    "dynasty": "明",
    "content": [
      "朝为游子吟，暮怀游子悲。游子去日远，慈母将俦依。",
      "母发白如雪，子心皎如月。但得子心如月圆，照母白发高堂前。"
    ]
  },
  {
    "id": "e647d10f022b315e7ec11434635f6b6b",
    "title": "彩衣曲",
    "authorName": "唐文凤",
    "authorId": "e647d10f022b315ed1457b72d1457b72",
    "dynasty": "明",
    "content": [
      "彩衣兮般般，游子归兮慈母欢。彩衣兮楚楚，游子去兮母心苦。",
      "游子去兮离忧多，母心苦兮将柰何。"
    ]
  },
  {
    "id": "e647d10f022b315ed8cf21c841e6a267",
    "title": "树萱吟",
    "authorName": "唐文凤",
    "authorId": "e647d10f022b315ed1457b72d1457b72",
    "dynasty": "明",
    "content": [
      "树萱北堂戺，翠叶何葳蕤。",
      "深沾雨露恩，恐遭霜雪萎。",
      "昔年初种时，短短根在土。",
      "今年已着花，蕊擘金钗股。",
      "花开仅十日，亲寿期千春。",
      "常怀岁月迈，未报鞠育仁。",
      "谁言可忘忧，离忧转如积。",
      "临行绕萱丛，露濡彩衣湿。"
    ]
  },
  {
    "id": "e647d10f022b315e05bba39b0dc1edc9",
    "title": "占鹊辞",
    "authorName": "唐文凤",
    "authorId": "e647d10f022b315ed1457b72d1457b72",
    "dynasty": "明",
    "content": [
      "北堂灵鹊声喳喳，下阶自衔萱草花。",
      "慈母倚门每占喜，定想行人归到家。",
      "昔时苦被鹊声误，臆对含愁如欲诉。",
      "今日鹊声知有准，惊去回翔仍返顾。",
      "东家郎君不出庭，别离那识过平生。",
      "纵使今朝竞喧噪，有耳何曾为尔听。",
      "西家农夫在田野，恬熙生长茅檐下。",
      "几回着意送清音，聒乱生憎遭唾骂。",
      "惟有慈闱白发亲，屡卜佳声秋复春。",
      "温凊疏违甘旨缺，而今喜见远归人。",
      "丁宁灵鹊莫飞去，深栖只向堂前树。",
      "上无鹰鹯下弹丸，每听流声慰愁绪。",
      "行人既归尔适宜，行人又去尔不知。",
      "但当爱身慎饮啄，他年再报归来期。"
    ]
  },
  {
    "id": "e647d10f022b315edc9b2ae161d50212",
    "title": "树中草",
    "authorName": "唐文凤",
    "authorId": "e647d10f022b315ed1457b72d1457b72",
    "dynasty": "明",
    "content": [
      "野草附树青，蟠根空穴里。",
      "虽蒙雨露濡，柔叶易枯死。",
      "嗟尔亦何情，失地犹贪生。",
      "不如培厚土，芊芊自欣荣。"
    ]
  },
  {
    "id": "e647d10f022b315e69c74f5623fc1db8",
    "title": "陌上花",
    "authorName": "唐文凤",
    "authorId": "e647d10f022b315ed1457b72d1457b72",
    "dynasty": "明",
    "content": [
      "陌上花开春日迟，临安女儿缓缓归。花开轻易辞故枝，缓归只恐恩爱违。",
      "人生几何成老丑，劝君且尽一杯酒。愿君善保千金寿，夹马祥光荡牛斗，满目江山复何有。"
    ]
  },
  {
    "id": "e647d10f022b315e1febc77ef0646cde",
    "title": "绿水曲",
    "authorName": "唐文凤",
    "authorId": "e647d10f022b315ed1457b72d1457b72",
    "dynasty": "明",
    "content": [
      "绿水不见底，水深情更深。",
      "中有比目鱼，同目复同心。"
    ]
  },
  {
    "id": "e647d10f022b315ed39feb5e4ef44853",
    "title": "洛阳陌",
    "authorName": "唐文凤",
    "authorId": "e647d10f022b315ed1457b72d1457b72",
    "dynasty": "明",
    "content": [
      "看花洛阳陌，春色上衣来。",
      "但使花长好，不肯放春回。"
    ]
  },
  {
    "id": "e647d10f022b315e04bd64e753395901",
    "title": "静夜思",
    "authorName": "唐文凤",
    "authorId": "e647d10f022b315ed1457b72d1457b72",
    "dynasty": "明",
    "content": [
      "举头见明月，万古月不老。",
      "月圆人亦圆，人月应同好。"
    ]
  },
  {
    "id": "e647d10f022b315e874ea365241c2381",
    "title": "相逢行",
    "authorName": "唐文凤",
    "authorId": "e647d10f022b315ed1457b72d1457b72",
    "dynasty": "明",
    "content": [
      "相逢不道远，相见即言归。",
      "高堂春昼永，好待舞斑衣。"
    ]
  },
  {
    "id": "e647d10f022b315e6e5b49e8f7277501",
    "title": "玉阶怨",
    "authorName": "唐文凤",
    "authorId": "e647d10f022b315ed1457b72d1457b72",
    "dynasty": "明",
    "content": [
      "夜深白玉阶，露下寒侵骨。",
      "娉婷不敢行，恐踏团圆月。"
    ]
  },
  {
    "id": "e647d10f022b315e6b41b26cec901faa",
    "title": "上东门行",
    "authorName": "唐文凤",
    "authorId": "e647d10f022b315ed1457b72d1457b72",
    "dynasty": "明",
    "content": [
      "上东门在何所河阳城南，瀍河浒旧时豪华。今已空惟有当年，一抔土闻说汉家。",
      "全盛秋，门前列第皆王侯。朱轮翠毂日来往，凝笳叠鼓长喧啾。",
      "画檐雕拱接宫观，十里香尘飞不断。天上频颁丹诏过，民间屡免田租半。",
      "白发老人不识兵，闾阎小儿歌太平。斗鸡走马寻常事，岂有纷纷愁叹声。",
      "二疏乞归章初上，公卿曾此盛供帐。道傍观者如云屯，杂彩从车几千辆。",
      "韶华转眼流星过，倏忽荆棘埋铜驼。逢萌挂冠固已矣，石勒倚啸将如何。",
      "往事伤心不能道，惆怅东门何足保。君不见北邙山头四五陵，玉匣珠襦总荒草。"
    ]
  },
  {
    "id": "e647d10f022b315ef15b37aaad49d7a4",
    "title": "七星石歌",
    "authorName": "唐文凤",
    "authorId": "e647d10f022b315ed1457b72d1457b72",
    "dynasty": "明",
    "content": [
      "不周山崩天柱折，天倾西北形露缺。",
      "混沌已分元气裂，女娲补之毋乃拙。",
      "炼石五色生紫烟，云粘霞缀恐未坚。",
      "列宿参差自环绕，璇杓耀芒安次躔。",
      "后来星陨化为石，少阳少刚同气质。",
      "沉思应是娲皇遗，晕映珠联犹玓瓅。",
      "何年下坠新安城，砥平莹滑常晶荧。",
      "六丁呵护神鬼守，肯与人世镌碑铭。",
      "移来独在万山顶，妥置琳宫秋月冷。",
      "步虚声歇刚风吹，瀛海神游梦初醒。",
      "扬州道士骑鹤仙，几回朗诵黄庭篇。",
      "簪冠佩剑爽思袭，澄空浸水光相连。",
      "土花莫蚀埃尘净，劫火难燃离斧刃。",
      "宁戚扣角那能歌，秦人施鞭安敢运。",
      "非产庐阜非太湖，赤瑛为骨琼为肤。",
      "煌煌耿耿三四点，如此至宝寰区无。",
      "好共兹山镇悠久，夜夜祥光照穹垕。",
      "不磨不泐千万年，留向瑶坛长礼斗。"
    ]
  },
  {
    "id": "e647d10f022b315eabc3087a0e818867",
    "title": "送鲍仲嘉省亲诗望云篇",
    "authorName": "唐文凤",
    "authorId": "e647d10f022b315ed1457b72d1457b72",
    "dynasty": "明",
    "content": [
      "朝登崇山，言策其马。",
      "白云孤飞，亲舍在下。",
      "望彼白云，悠悠其思。",
      "思亲云远，曷能来归。",
      "浮云在空，变态无迹。",
      "吁嗟季子，滞于行役。",
      "昔之未返，忧心孔殷。",
      "今尔既还，笑语欣欣。",
      "有斑其衣，有白其发。",
      "再瞻再拜，慰尔契阔。",
      "跻彼堂矣，称彼觞矣。",
      "亲之康矣，乐无疆矣。"
    ]
  },
  {
    "id": "e647d10f022b315e30a9f6f00fb84c4f",
    "title": "乌夜啼和韵",
    "authorName": "唐文凤",
    "authorId": "e647d10f022b315ed1457b72d1457b72",
    "dynasty": "明",
    "content": [
      "绕树三匝乌择栖，风清月白咿喔啼。",
      "闺中恼杀无家女，时时臆对含愁语。",
      "抛针倦绣减兰灯，脸褪铅花堕红雨。"
    ]
  },
  {
    "id": "e647d10f022b315eee665671f279f92b",
    "title": "关山月",
    "authorName": "唐文凤",
    "authorId": "e647d10f022b315ed1457b72d1457b72",
    "dynasty": "明",
    "content": [
      "秋月生寒山，照妾空帏间。",
      "忽起远道思，良人守秦关。",
      "近闻更移戍，舟上泸河湾。",
      "迢迢各千里，相望何时还。",
      "盛年叹零落，览镜凋朱颜。",
      "妾心徒自悲，月色长自闲。"
    ]
  },
  {
    "id": "e647d10f022b315ec4bf51e0b3c07841",
    "title": "短歌行",
    "authorName": "唐文凤",
    "authorId": "e647d10f022b315ed1457b72d1457b72",
    "dynasty": "明",
    "content": [
      "日月苦短短，倏忽百年满。",
      "古今浩茫茫，慷慨万感长。",
      "不如饮美酒，驱愁消鬓霜。",
      "劳劳尘世内，沉醉知几场。",
      "有子力耕稼，有妇供蚕桑。",
      "口吟白纻词，手把黄金觞。",
      "哂彼轻薄儿，车骑夸辉光。"
    ]
  },
  {
    "id": "e647d10f022da21663847f579388a3e5",
    "title": "虔州怀古",
    "authorName": "夏寅",
    "authorId": "e647d10f022da216d1457b72d1457b72",
    "dynasty": "明",
    "content": [
      "宋家后叶如东晋，南渡虔州益可哀。",
      "母后撒帘行在所，相臣开府济时才。",
      "虎头城向江心起，龙脉泉从地底来。",
      "人代兴亡今又古，春风回首郁孤台。"
    ]
  },
  {
    "id": "e647d10f022da216fe426349ddb52559",
    "title": "送王给事",
    "authorName": "夏寅",
    "authorId": "e647d10f022da216d1457b72d1457b72",
    "dynasty": "明",
    "content": [
      "一语回天事已难，朝居青琐暮蓝关。",
      "冰霜夜结孤臣思，花柳春融逐客颜。",
      "楚树荒凉三户县，越山重叠五溪蛮。",
      "殊方本较长沙远，只是皇恩许便还。"
    ]
  },
  {
    "id": "e647d10f022da2160ed1812fd4cabdbb",
    "title": "春夜曲",
    "authorName": "夏寅",
    "authorId": "e647d10f022da216d1457b72d1457b72",
    "dynasty": "明",
    "content": [
      "宝鸭烟消几缕香，月移花影过长廊。",
      "春情一种无聊赖，自起烧灯照海棠。"
    ]
  },
  {
    "id": "e647d10f022da216a4b9a5b3b81358d7",
    "title": "梅边美人",
    "authorName": "夏寅",
    "authorId": "e647d10f022da216d1457b72d1457b72",
    "dynasty": "明",
    "content": [
      "欲向东风问早春，闲来花底步香尘。",
      "试看一种婵娟态，即是罗浮梦里人。"
    ]
  },
  {
    "id": "e647d10f022da2161a110614b06f6874",
    "title": "芭蕉美人",
    "authorName": "夏寅",
    "authorId": "e647d10f022da216d1457b72d1457b72",
    "dynasty": "明",
    "content": [
      "晓妆才罢思徘徊，罗袜轻移步绿苔。",
      "试向芭蕉问春信，一缄芳札为谁开？"
    ]
  },
  {
    "id": "e647d10f022da21648a08c19507c6018",
    "title": "春宫词",
    "authorName": "夏寅",
    "authorId": "e647d10f022da216d1457b72d1457b72",
    "dynasty": "明",
    "content": [
      "重重绿树围宫墙，杨花扑人春思长。",
      "绛缕重封守宫血，翠鬟空学巫山妆。",
      "监宫夜上金门锁，銮音渐远羊车过。",
      "熏笼斜倚未成眠，月痕已向楼西堕。"
    ]
  },
  {
    "id": "e647d10f0241247829cb367f04cfaf6a",
    "title": "宋徽宗画半开梅",
    "authorName": "张迪",
    "authorId": "e647d10f02412478d1457b72d1457b72",
    "dynasty": "明",
    "content": [
      "上皇朝罢酒初酣，写出梅花蕊半含。",
      "惆怅汴宫春去后，一枝流落到江南。"
    ]
  },
  {
    "id": "e647d10f024ac7700141ca882e62543f",
    "title": "嘉禾",
    "authorName": "张璧",
    "authorId": "e647d10f024ac770571d3a9489ae0fe2",
    "dynasty": "明",
    "content": [
      "城楼倒影落湖波，湖上风帆镜里过。",
      "归客自炊菰米饭，小娃争唱《竹枝》歌。",
      "梭头艇子轻于叶，雪色沙鸥白似鹅。",
      "此地将军战时血，春来丹渍藓痕多。"
    ]
  },
  {
    "id": "e647d10f024ac770c6c2ca739d9f3c7c",
    "title": "送曹弘道吴",
    "authorName": "张璧",
    "authorId": "e647d10f024ac770571d3a9489ae0fe2",
    "dynasty": "明",
    "content": [
      "螺女江头春水长，年年送客折垂杨。",
      "多愁怕送东吴客，只为东吴是故乡。"
    ]
  },
  {
    "id": "e647d10f024ac770425e997b8d745a90",
    "title": "横溪",
    "authorName": "张璧",
    "authorId": "e647d10f024ac770571d3a9489ae0fe2",
    "dynasty": "明",
    "content": [
      "扁舟东来歌扣舷，四顾云水心茫然。",
      "蛟龙见窟不见唾，星斗满身如在天。",
      "打鼓卖鱼江雨歇，看山濯足溪风颠。",
      "解衣典取酒一石，醉伴忘机鸥鸟眠。"
    ]
  },
  {
    "id": "e647d10f025352a6a7903eef3b78306f",
    "title": "寿戴竹堂五章",
    "authorName": "蔡轼",
    "authorId": "e647d10f025352a6d1457b72d1457b72",
    "dynasty": "明",
    "content": [
      "竹堂之作，爰究爰度。",
      "百堵皆兴，其究安宅。",
      "竹堂之成，刻桷丹楹。",
      "爰居爰处，既安且宁。",
      "竹堂之深，青青子衿。",
      "且以喜乐，鼓瑟鼓琴。",
      "竹堂之幽，以遨以游。",
      "寿考维祺，良士休休。",
      "从以孙子，本支百世。",
      "明明在天，用锡尔祉。"
    ]
  },
  {
    "id": "e647d10f02779ec47316ffd51d7fc5c4",
    "title": "咏何节妇",
    "authorName": "邓彦良",
    "authorId": "e647d10f02779ec4d1457b72d1457b72",
    "dynasty": "明",
    "content": [
      "地老天荒亘古今，桑田沧海几浮沉。",
      "千年井水无风浪，犹是斯人守义心。"
    ]
  },
  {
    "id": "e647d10f02779ec492b47c75b1b0f095",
    "title": "咏赵烈女",
    "authorName": "邓彦良",
    "authorId": "e647d10f02779ec4d1457b72d1457b72",
    "dynasty": "明",
    "content": [
      "烈女何曾更二夫，守身唯死是良图。",
      "风颓俗污兵尘里，一段纲常赖尔扶。"
    ]
  },
  {
    "id": "e647d10f0297b1418805bd7838e73e15",
    "title": "浣花馆",
    "authorName": "顾达",
    "authorId": "e647d10f0297b141d1457b72d1457b72",
    "dynasty": "明",
    "content": [
      "垂丝拂波迥，沉影带云流。",
      "莺啼渚烟净，燕飞帘雨收。",
      "萍开双桨荡，花浮群鲤游。",
      "东风约朝暖，晞发面轻鸥。"
    ]
  },
  {
    "id": "e647d10f0297b1416f7021e970037875",
    "title": "春草池",
    "authorName": "顾达",
    "authorId": "e647d10f0297b141d1457b72d1457b72",
    "dynasty": "明",
    "content": [
      "浮飙偃兰薄，飞烟生水涟。",
      "红沾雨花湿，翠侵衣桁鲜。",
      "翡翠晚迷径，蜻蜓酣倚船。",
      "援笔摅藻思，临流怀惠连。"
    ]
  },
  {
    "id": "e647d10f0297b1418c5f6fe533e902c3",
    "title": "绿波亭",
    "authorName": "顾达",
    "authorId": "e647d10f0297b141d1457b72d1457b72",
    "dynasty": "明",
    "content": [
      "碧色涨春云，圆文生暮雨。",
      "稍平杨柳岸，已没鵁鶄渚。",
      "锦鳞唼萍游，兰棹隔烟语。",
      "曲栏倚东风，怀人渺南浦。"
    ]
  },
  {
    "id": "e647d10f02ab6354ce9ceefb38d506d6",
    "title": "送陈献甫之云栖",
    "authorName": "王志坚",
    "authorId": "e647d10f02ab6354af5afd7f21fe5b8b",
    "dynasty": "明",
    "content": [
      "宝刀陇上日初沉，壁观峰前云正深。",
      "四十八声清夜发，教人失却少年心。"
    ]
  },
  {
    "id": "e647d10f02ab6354fcdb1a1a265d5c98",
    "title": "河间道中杂兴二首",
    "authorName": "王志坚",
    "authorId": "e647d10f02ab6354af5afd7f21fe5b8b",
    "dynasty": "明",
    "content": [
      "朝求百骑尽如龙，赵女齐儿一队中。",
      "席帽长衫浑不辨，只教银镫露双弓。"
    ]
  },
  {
    "id": "e647d10f02ab6354fcdb1a1a2d6440a0",
    "title": "河间道中杂兴二首",
    "authorName": "王志坚",
    "authorId": "e647d10f02ab6354af5afd7f21fe5b8b",
    "dynasty": "明",
    "content": [
      "驿马朝餐苜蓿肥，三鬃剪出疾于飞。",
      "行人尽望红尘起，开府差人阙下归。"
    ]
  },
  {
    "id": "e647d10f02ab6354e859d6c1c884c7e5",
    "title": "读宋史张浚传二首",
    "authorName": "王志坚",
    "authorId": "e647d10f02ab6354af5afd7f21fe5b8b",
    "dynasty": "明",
    "content": [
      "一立彤墀喙便长，有时鲍老也当场。",
      "富平未起符离又，可悔弹文到李纲。"
    ]
  },
  {
    "id": "e647d10f02ab6354e859d6c1c3241376",
    "title": "读宋史张浚传二首",
    "authorName": "王志坚",
    "authorId": "e647d10f02ab6354af5afd7f21fe5b8b",
    "dynasty": "明",
    "content": [
      "十万良家等蠛蠓，符离一夕水流红。",
      "魏公心法由来异，鼻息如雷学寇公。"
    ]
  },
  {
    "id": "e647d10f02ab6354e93e04edd0f8b85e",
    "title": "观冯生所藏倭王锦袍歌",
    "authorName": "王志坚",
    "authorId": "e647d10f02ab6354af5afd7f21fe5b8b",
    "dynasty": "明",
    "content": [
      "冯生示我倭锦袍，腥风凛凛寒发毛。天吴紫凤恍惚是，水底鲛人亲自缫。",
      "倭王昔日乘潮入，箕子城头鬼夜泣。道旁瓦砾青珊瑚，茫茫衰草人膏湿。",
      "休徒暂住釜山坞，帐下健儿弄余武。鼎烹壮士似孤雏，槊挂婴儿作旋舞。",
      "何人东征拥貔貅，前茅初度辽海头。咄哉奉使竟不效，抱头窜却临淮侯。",
      "军中谁复探虎穴，猛士如云皆缩舌。冯生奋髯决独往，丈夫生计三尺铁。",
      "当时清正酋中雄，偏师坐拥千旗红。葛巾直往恣谈笑，一言未毕意已通。",
      "夷国亦有天，夷人亦有心。对君指心与君语，戴天愿如沧海深。",
      "临别殷勤重回首，西望长途酹杯酒。征袍自解锦云鲜，赠君刚及西风后。",
      "归来朝事一番变，讳却和戎尽言战。征夫羽箭各垂腰，东南转饷车遥遥。",
      "兵连海外不可解，从此司农心计劳。冯生趣驾归田去，尽铸腰镰作农具。",
      "只今蹩蹩长安尘，姓名不上论功疏。茅斋夜静闻寒柝，听君话旧灯花落。",
      "君不见钱将军，夜半提师斫阵云。功高不赏人所惜，鼠牙雀角何纷纷。",
      "世上难凭伸与屈，劝君且尽杯中物。"
    ]
  },
  {
    "id": "e647d10f02ab63549c97df46259c8189",
    "title": "寄长蘅二首",
    "authorName": "王志坚",
    "authorId": "e647d10f02ab6354af5afd7f21fe5b8b",
    "dynasty": "明",
    "content": [
      "少小事编摩，谓可操左契。",
      "及乎当得失，辄非向所计。",
      "年来变态屡，追时殆如谜。",
      "屈伸苟不爽，冥冥失权势。",
      "咄哉司衡人，实乃天公隶。",
      "一编余故簏，字画麻姑细。",
      "仿佛共丹铅，深夜重门闭。",
      "十年梦幻身，感此潸欲涕。"
    ]
  },
  {
    "id": "e647d10f02ab63549c97df461ffe25a1",
    "title": "寄长蘅二首",
    "authorName": "王志坚",
    "authorId": "e647d10f02ab6354af5afd7f21fe5b8b",
    "dynasty": "明",
    "content": [
      "吾观仕宦人，每每念丘壑。",
      "虽复非真实，兹意或间作。",
      "譬如酒食困，番思茗饮乐。",
      "病苟稍稍去，旋复恣馋嚼。",
      "嗟余困折久，甫得离蔬鳷。",
      "救口犹不遑，何遽厌杯杓。",
      "念吾坚顽姿，本自甘濩落。",
      "兹游非得已，黾勉就人爵。",
      "人生能几何，胡为久薰灼？",
      "宁为沙上鸥，无为笼中鹤。",
      "山灵闻吾言，生平谨然诺。"
    ]
  },
  {
    "id": "e647d10f02c090320e57180f8a1885b2",
    "title": "厓山吊古其四",
    "authorName": "何治",
    "authorId": "e647d10f02c09032d1457b72d1457b72",
    "dynasty": "明",
    "content": [
      "五更有数符难易，四广逢厓势易穷。",
      "独抱春秋昭大义，分明夷夏见孤忠。",
      "巍巍古庙晴天外，历历遗墟夕照中。",
      "这莫沈沙销铁戟，海云烟月属渔翁。"
    ]
  },
  {
    "id": "e647d10f02c0903226c2a8914d76fbff",
    "title": "厓山吊古其二",
    "authorName": "何治",
    "authorId": "e647d10f02c09032d1457b72d1457b72",
    "dynasty": "明",
    "content": [
      "兴亡事往山河在，潮汐天然日夜回。",
      "一个是谁成就得，三公仁自舍生来。"
    ]
  },
  {
    "id": "e647d10f02c0903226c2a891ce475782",
    "title": "厓山吊古其二",
    "authorName": "何治",
    "authorId": "e647d10f02c09032d1457b72d1457b72",
    "dynasty": "明",
    "content": [
      "庙门高倚夕阳开，古木苍藤猿啸哀。",
      "金阙汴京何处所，慈元宫殿长蒿莱。"
    ]
  },
  {
    "id": "e647d10f02c09032679f0e3390eae762",
    "title": "厓山吊古其一",
    "authorName": "何治",
    "authorId": "e647d10f02c09032d1457b72d1457b72",
    "dynasty": "明",
    "content": [
      "无怠无荒，四夷来王。",
      "怠而荒矣，厓山其亡。",
      "厓山兀兀，厓水汤汤。",
      "天地其长，日月其光。",
      "鉴前者失，愿献我皇。"
    ]
  },
  {
    "id": "e647d10f02d245edb553037d2ea7903d",
    "title": "送止言澹归两公先入栖贤",
    "authorName": "释今镜",
    "authorId": "e647d10f02d245edd1457b72d1457b72",
    "dynasty": "明",
    "content": [
      "俱出烽烟外，深山随所之。",
      "溪声初洗耳，雪色动扬眉。",
      "草没安禅稳，人稀乞食迟。",
      "茅茨宽结构，待我隔秋期。"
    ]
  },
  {
    "id": "e647d10f02d245ed5903550433845acc",
    "title": "秋夜独步",
    "authorName": "释今镜",
    "authorId": "e647d10f02d245edd1457b72d1457b72",
    "dynasty": "明",
    "content": [
      "静夜寡俦侣，行行疏磬飘。",
      "素怀江月近，破衲晚风招。",
      "随意惟残夜，回头是断桥。",
      "因知天地内，万籁一无聊。"
    ]
  },
  {
    "id": "e647d10f02d245ed43419de9714960d6",
    "title": "赠冯紫光游",
    "authorName": "释今镜",
    "authorId": "e647d10f02d245edd1457b72d1457b72",
    "dynasty": "明",
    "content": [
      "满天风雪下，怜汝独行人。",
      "旅食嗟何晚，寒衣薄过春。",
      "他乡言语拙，失路性情真。",
      "今古悲游子，谁为激入秦。"
    ]
  },
  {
    "id": "e647d10f02d245edfb93da71b90e7169",
    "title": "送见一公还栖贤",
    "authorName": "释今镜",
    "authorId": "e647d10f02d245edd1457b72d1457b72",
    "dynasty": "明",
    "content": [
      "约君投老是匡庐，金井埋头愿不虚。",
      "松未成阴归计早，雪犹当路客途纡。",
      "休惊屋破藏冰柱，好借窗明读梵书。",
      "行爱清冬风日美，白云深处莫踌躇。"
    ]
  },
  {
    "id": "e647d10f02d245eddbad1445c5bc47de",
    "title": "送万赖公出岭",
    "authorName": "释今镜",
    "authorId": "e647d10f02d245edd1457b72d1457b72",
    "dynasty": "明",
    "content": [
      "霜天只有雁南飞，何事苍凉又别离。",
      "今日共伤杨柳尽，明年遥忆杜鹃期。",
      "频经野戍人多识，历上重滩路较迟。",
      "一钵自谙云水冷，乱峰孤影独行持。"
    ]
  },
  {
    "id": "e647d10f02e64b842f07f31e885d546f",
    "title": "石其人",
    "authorName": "冯椿",
    "authorId": "e647d10f02e64b84d1457b72d1457b72",
    "dynasty": "明",
    "content": [
      "才名惊世在名山，山在其人方寸间。",
      "不是其人身不出，白云深闭九重关。"
    ]
  },
  {
    "id": "e647d10f02e64b84108c75ecb87ab958",
    "title": "田妇",
    "authorName": "冯椿",
    "authorId": "e647d10f02e64b84d1457b72d1457b72",
    "dynasty": "明",
    "content": [
      "谁家少妇着青裙，低笠随夫笑语耘。",
      "多少深宫闲白昼，烟花涂抹几如君。"
    ]
  },
  {
    "id": "e647d10f02f481fb4de7e5cc72e79a7c",
    "title": "游浮邱呈赵太史",
    "authorName": "刘尧佐",
    "authorId": "e647d10f02f481fbd1457b72d1457b72",
    "dynasty": "明",
    "content": [
      "海上丹邱一径通，千年仙迹未冥蒙。",
      "珊瑚井后丹光在，玳瑁亭高凤吹空。",
      "倚槛苍烟浮叠嶂，开尊紫气隐帘栊。",
      "玉堂仙吏新篇满，已副名山石室中。"
    ]
  },
  {
    "id": "e647d10f030d9004e3872325b05406a8",
    "title": "偶作",
    "authorName": "梁玉姬",
    "authorId": "e647d10f030d9004d1457b72d1457b72",
    "dynasty": "明",
    "content": [
      "忆郎瞥见在春郊，欢极轻将翠袖招。",
      "近觑庞儿原不是，羞生双颊晕难消。"
    ]
  },
  {
    "id": "e647d10f030f3b87ab9014d0e0c79404",
    "title": "暮春后园",
    "authorName": "孟洋",
    "authorId": "e647d10f030f3b87bffc9834d63fbf8c",
    "dynasty": "明",
    "content": [
      "暇日西园内，问春春欲归。",
      "雀惊看果落，蝶懒觉花稀。",
      "积水斜通径，游丝暗着衣。",
      "流光不可转，心事苦多违。"
    ]
  },
  {
    "id": "e647d10f030f3b872b047aee578bf80e",
    "title": "烟",
    "authorName": "孟洋",
    "authorId": "e647d10f030f3b87bffc9834d63fbf8c",
    "dynasty": "明",
    "content": [
      "湘流落日外，沙迥暮生烟。",
      "杳杳千峰失，霏霏万壑连。",
      "鹊翻知浦树，人语辨江船。",
      "暗里猿声断，愁深搅夜眠。"
    ]
  },
  {
    "id": "e647d10f030f3b8715e114ecf2575023",
    "title": "重过康庄驿",
    "authorName": "孟洋",
    "authorId": "e647d10f030f3b87bffc9834d63fbf8c",
    "dynasty": "明",
    "content": [
      "汝上初经月，康庄兹再行。",
      "孤心天外系，白发道边生。",
      "雪草交狐迹，风沙斗马鸣。",
      "遥怜清济色，未肯濯尘缨。"
    ]
  },
  {
    "id": "e647d10f030f3b873dfbb2a7ea28a3e4",
    "title": "访龙洞",
    "authorName": "孟洋",
    "authorId": "e647d10f030f3b87bffc9834d63fbf8c",
    "dynasty": "明",
    "content": [
      "野情尘外惬，秋思马前生。",
      "去雁迷山色，悬藤落涧声。",
      "洞空千树响，云细一花明。",
      "渐觉人踪绝，烟霞近赤城。"
    ]
  },
  {
    "id": "e647d10f030f3b87043bb1dd84c395e0",
    "title": "有悼一首为华泉大司徒作",
    "authorName": "孟洋",
    "authorId": "e647d10f030f3b87bffc9834d63fbf8c",
    "dynasty": "明",
    "content": [
      "早修容服侍明公，琴匣书签坐卧同。",
      "春色故随流水去，雨声犹向落花中。",
      "月明东阁凭阑歇，尘暗西窗倚镜空。",
      "十二峰头云不尽，夜深还到楚王宫。"
    ]
  },
  {
    "id": "e647d10f030f3b875c2916158479382d",
    "title": "回雁峰",
    "authorName": "孟洋",
    "authorId": "e647d10f030f3b87bffc9834d63fbf8c",
    "dynasty": "明",
    "content": [
      "回雁峰高起夕岚，孤舟落日系江潭。",
      "雁知瘴疠愁南渡，逐客明朝路更南。"
    ]
  },
  {
    "id": "e647d10f03216605fd9408cc9ea438a1",
    "title": "秋夜次陈次卯韵",
    "authorName": "柯元楫",
    "authorId": "e647d10f03216605d1457b72d1457b72",
    "dynasty": "明",
    "content": [
      "露重花梢滴有声，闲庭人静听残更。",
      "相思最怕楼头月，照入空床梦不成。"
    ]
  },
  {
    "id": "e647d10f03290795557dfa3b2db05b6d",
    "title": "丹阳道中",
    "authorName": "黄玄",
    "authorId": "e647d10f03290795d1457b72d1457b72",
    "dynasty": "明",
    "content": [
      "五陵为客久，儒服满尘埃。",
      "望阙无知己，还乡愧不才。",
      "山阴残雨度，河广断云开。",
      "归去多朋旧，春城共酒杯。"
    ]
  },
  {
    "id": "e647d10f0329079539fffa9805d52bbd",
    "title": "河上立春",
    "authorName": "黄玄",
    "authorId": "e647d10f03290795d1457b72d1457b72",
    "dynasty": "明",
    "content": [
      "故国几时别，殊乡今早春。",
      "青阳开霁雪，残日送归人。",
      "渐与云霄隔，空惊岁月新。",
      "不堪零落处，愁泪满衣巾。"
    ]
  },
  {
    "id": "e647d10f032907951b7ba36983b3153c",
    "title": "北岭陪殷大夜饮感别",
    "authorName": "黄玄",
    "authorId": "e647d10f03290795d1457b72d1457b72",
    "dynasty": "明",
    "content": [
      "故国秋风见仲宣，悲欢都集夜灯前。",
      "二毛对酒仍堪醉，万里还家只自怜。",
      "树拂断猿疑峡路，月临征雁梦湘川。",
      "谩将草木同衰朽，未必阳春雨露偏。"
    ]
  },
  {
    "id": "e647d10f032907957df2532634f6be46",
    "title": "送金秀才之温陵",
    "authorName": "黄玄",
    "authorId": "e647d10f03290795d1457b72d1457b72",
    "dynasty": "明",
    "content": [
      "官亭花发酒初香，白马翩翩大道傍。",
      "醉客尽随歌舞散，寒川空对别离长。",
      "紫云洞里逢秋月，赤鲤潭边度早霜。",
      "休说故山多少恨，军中吹角断人肠。"
    ]
  },
  {
    "id": "e647d10f032907950b9cc54e23c40016",
    "title": "秋夜听谷大弹阳春白雪遂歌以赠",
    "authorName": "黄玄",
    "authorId": "e647d10f03290795d1457b72d1457b72",
    "dynasty": "明",
    "content": [
      "昔闻歌《白雪》，未知弦上声。看君弹来秋月下，十指如度春风鸣。",
      "初闻飘飘下天阙，乱逐回风气骚屑。冻来深树梅不开，散入空林竹应折。",
      "又如纷纷江上来，流音中节浑相催。灞陵一日几人度，剡溪半夜孤舟回。",
      "清川带寒流，野鸟绝繁语。少女歌残叶共飞，仙郎唱罢花能舞。",
      "须臾雪晴风亦迟，按弦问君君不知。声残响绝无所见，惟见桐枝秋露垂。"
    ]
  },
  {
    "id": "e647d10f03290795e5924c6df01213f1",
    "title": "题周进士古木清猿图",
    "authorName": "黄玄",
    "authorId": "e647d10f03290795d1457b72d1457b72",
    "dynasty": "明",
    "content": [
      "昔从锦城来，却过愁猿道。千崖万嶂不可闻，此中哀怨令人老。",
      "况是西江秋水来，冲波逆折鸣风雷。攀萝涉水苦难度，腾枝抱子俱萦回。",
      "空林阴阴不知处，前惊后呼若相语。正当绝险陵天梯，揽辔听来泪如雨。",
      "君不见蚕丛开国通秦关，六龙西幸仍跻攀。猿声鸟道有如此，一为长歌《行路难》。"
    ]
  },
  {
    "id": "e647d10f03290795b9a71e5f528b0f35",
    "title": "咏秋风",
    "authorName": "黄玄",
    "authorId": "e647d10f03290795d1457b72d1457b72",
    "dynasty": "明",
    "content": [
      "目眇洞庭波，辞雄楚江宴。",
      "帝子正愁予，羁臣发先变。",
      "冷然阊阖生，飒尔江潭遍。",
      "随阳惊塞雁，附热驱巢燕。",
      "萦回步云飞，飘拂歌雪转。",
      "衣露戒履冰，弦霜愁泪霰。",
      "蔡文掩悲笳，班姬袭团扇。",
      "凄凉如一宵，偏向长门殿。"
    ]
  },
  {
    "id": "e647d10f032d669a5ed5ca537a83acb8",
    "title": "送人归钱塘",
    "authorName": "丁恒",
    "authorId": "e647d10f032d669ad1457b72d1457b72",
    "dynasty": "明",
    "content": [
      "折尽长亭柳，条寒已不禁。",
      "凉风生海色，微雨淡秋阴。",
      "歧路空南北，浮生自古今。",
      "相逢即相别，何处写遐心。"
    ]
  },
  {
    "id": "e647d10f032d669acdeb1f9eaa92ff35",
    "title": "云溪",
    "authorName": "丁恒",
    "authorId": "e647d10f032d669ad1457b72d1457b72",
    "dynasty": "明",
    "content": [
      "闻道云溪上，乔林翠拂天。",
      "鸟啼萝径外，花落石潭边。",
      "雨歇黄精老，春深皂荚圆。",
      "高人高卧所，毛骨半成仙。"
    ]
  },
  {
    "id": "e647d10f032d669abf7f19e4c8cb9177",
    "title": "咏柳戏赠任文甫",
    "authorName": "丁恒",
    "authorId": "e647d10f032d669ad1457b72d1457b72",
    "dynasty": "明",
    "content": [
      "芳容濯濯出天然，每到春来却自怜。",
      "处士门前斜带雨，将军营里细含烟。",
      "柔条无力因垂地，飞絮多情欲上天。",
      "折赠行人离别后，不堪憔悴日三眠。"
    ]
  },
  {
    "id": "e647d10f032d669a39160fb5f179750a",
    "title": "石潨山",
    "authorName": "丁恒",
    "authorId": "e647d10f032d669ad1457b72d1457b72",
    "dynasty": "明",
    "content": [
      "遥望平林曙色温，淡烟新霭正纷纭。",
      "高低松竹阴相接，撩乱藤萝暝不分。",
      "谷口行人冲雾出，林间啼鸟隔溪闻。",
      "不知初日散空翠，惟见青山生白云。"
    ]
  },
  {
    "id": "e647d10f032d669a7d76b7a86e55f578",
    "title": "送文可归杭州",
    "authorName": "丁恒",
    "authorId": "e647d10f032d669ad1457b72d1457b72",
    "dynasty": "明",
    "content": [
      "李君才华世希有，湖海清名在人口。",
      "连年踪迹爱狂游，马蹄遍向天涯走。",
      "春风二月度鄱阳，买舟远下南斗傍。",
      "笔床茶灶浑无恙，犹带关前花雨香。",
      "我是烟霞旧时侣，鹿裘卧听山前雨。",
      "出门正欲问荆州，人来又道君归去。",
      "相逢不得叙生平，短歌欲赠难为情。",
      "秋风吹云浦树碧，南雁叫月江芦清。",
      "闻君家住孤山后，到家春色生衣袖。",
      "为问林逋旧隐居，至今尚有梅花否。"
    ]
  },
  {
    "id": "e647d10f032eb0ba7f665ff0d708ad54",
    "title": "君山竹院",
    "authorName": "陈继儒",
    "authorId": "e647d10f032eb0ba299210013c1e4bd6",
    "dynasty": "明",
    "content": [
      "及肩新种竹，濯足旧疏湾。",
      "钓月鱼为伴，偕书僧送还。"
    ]
  },
  {
    "id": "e647d10f032eb0bac37228e91d416940",
    "title": "集灵篇·五二",
    "authorName": "陈继儒",
    "authorId": "e647d10f032eb0ba299210013c1e4bd6",
    "dynasty": "明",
    "appreciation": "有很多德性极容易为人混淆，不可不辨明。像人们往往以待人傲慢，来表现自己高人一等；把善于运用花言巧语的人，当作是谦虚的人。事实上，高明在于内涵，而不在外表；谦虚出于真心，而不出于假意。真正有内涵的人，绝不轻忽傲慢；真正谦虚的人虚怀若谷，并不对人阿谀奉承。\n有人误把待人苛刻当作严明，又把人格卑贱视为心胸宽大。实际上，严明并不失宽大，宽大亦不失去做人的原则。苛刻不过是自私和残忍，卑贱则是毫无人格，所以，苛酷的人践踏他人，卑贱的人则是自我践踏。",
    "content": [
      "简傲不可谓高，谄谀不可谓谦，刻薄不可谓严明，苟不可谓宽大。"
    ],
    "translation": "不可把轻忽傲慢误为高明，也不可将阿谀谄媚视为谦让，待人苟酷不能称之为严明，也不能视人格卑贱为心胸宽大。"
  },
  {
    "id": "e647d10f032eb0baa0fb7ad8bb8728cf",
    "title": "读少陵集",
    "authorName": "陈继儒",
    "authorId": "e647d10f032eb0ba299210013c1e4bd6",
    "dynasty": "明",
    "content": [
      "兔脱如飞神鹘见，珠沉无底老龙知。",
      "少年莫漫轻吟味，五十方能读杜诗。"
    ]
  },
  {
    "id": "e647d10f03471426707b71c583d85364",
    "title": "湖上杂兴",
    "authorName": "孙宜",
    "authorId": "e647d10f034714264dcf43544e9cec1f",
    "dynasty": "明",
    "content": [
      "地远山围宅，城孤市绕村。",
      "菰蒲侵草阁，鸥鹭到柴门。",
      "野雾峰全暝，湖烟渚半昏。",
      "坐怜渔父过，随意倒芳樽。"
    ]
  },
  {
    "id": "e647d10f03471426ca0827caca1a5194",
    "title": "驾幸承天二首",
    "authorName": "孙宜",
    "authorId": "e647d10f034714264dcf43544e9cec1f",
    "dynasty": "明",
    "content": [
      "迢遥列郡总维城，彩仗朱笼夹道迎。",
      "太守尚宽诛北地，群臣何似幸南京。",
      "山河嵩洛开皇览，雨露荆襄动圣情。",
      "莫谓此行劳万乘，即今四海是升平。"
    ]
  },
  {
    "id": "e647d10f03471426ca0827ca55ac1bae",
    "title": "驾幸承天二首",
    "authorName": "孙宜",
    "authorId": "e647d10f034714264dcf43544e9cec1f",
    "dynasty": "明",
    "content": [
      "万国先声二月过，亲行丰乐旧山河。",
      "趋朝故老虔奔走，失候元臣合谴诃。",
      "燕寝昼参增拭泪，享筵朝荐阅登歌。",
      "从来只谒关殊思，此地无妨礼数多。"
    ]
  },
  {
    "id": "e647d10f0347142658e132b3ec0746f3",
    "title": "湖上",
    "authorName": "孙宜",
    "authorId": "e647d10f034714264dcf43544e9cec1f",
    "dynasty": "明",
    "content": [
      "湖上秋色半，经年吾始来。",
      "系舟泊矶口，聊访垂纶台。",
      "水光荡菰蒲，鸥鹭相与回。",
      "沙明白石岸，日丽青霞杯。",
      "渔父烟艇中，棹歌声相催。",
      "片月出远空，苍茫碧云开。",
      "北斗插波落，天河低野回。",
      "露下凉吹生，飒然动秋怀。",
      "杖藜谢邻叟，斗酒明当偕。"
    ]
  },
  {
    "id": "e647d10f03471426d2872b34a8bf5a15",
    "title": "湖上歌",
    "authorName": "孙宜",
    "authorId": "e647d10f034714264dcf43544e9cec1f",
    "dynasty": "明",
    "content": [
      "城西草堂湖水头，清沙白石高堂幽。越人鼓枻渔父唱，我行暮出湖上游。",
      "游中少年谁最少，周王二子同扳留。湖风拂船船欲放，渚日回烟烟正柔。",
      "白鸥之岸青草洲，绿水不动沧波收。咫尺复愁雷雨至，萧条但觉陂塘秋。",
      "明星迢迢月皎皎，高歌妙曲扬中流。佳人此夕应遗佩，王子今辰还共舟。",
      "人生有乐须白头，百年光景难遽休。君不见潇湘之侧风雨愁，金花瑶草空悠悠。"
    ]
  },
  {
    "id": "e647d10f034714262222656e6cbd31b2",
    "title": "皇夫叹",
    "authorName": "孙宜",
    "authorId": "e647d10f034714264dcf43544e9cec1f",
    "dynasty": "明",
    "content": [
      "岁当己亥三月初，天子南幸鄢郢都。飞书走檄连日夜，藩司之使催皇夫。",
      "编氓土著签不足，流居浮户贴始敷。索资要赂弊难竟，私有里甲公吏徒。",
      "高原竖旗众夫集，县官领夫速行役。额夫四百征已办，发票捉人尚村邑。",
      "城中杻械絷盈道，中男幼丁尽供籍。问之何物为此谋，校官署职明需求。",
      "赤金白银惟意纳，少者禁锢多即收。穷乡下井宁得脱，苦刑痛笞无时休。",
      "丝毫公费非不有，簿册夸张任其手。小民但图免淹系，儿女何辞易升斗。",
      "君不见广文昔时饭不足，仆妾年来厌粱肉。又不见苍头役卒衣旧鹑，夜半通贿人椓门。"
    ]
  },
  {
    "id": "e647d10f034714260482d21d0ea5ea3a",
    "title": "皇砖叹",
    "authorName": "孙宜",
    "authorId": "e647d10f034714264dcf43544e9cec1f",
    "dynasty": "明",
    "content": [
      "龙舆凤驾西南行，有敕谋广承天城。",
      "亚卿奉诏区画当，内侍督作简命精。",
      "湖南州县半雕敝，募徒取具无横征。",
      "昨来羽檄冲宵至，御堲皇砖坐兹地。",
      "县令封柴重纷扰，藩司处价良宽倍。",
      "百金须砖仅过万，民力官州足供费。",
      "黄湖山前余古窑，开山设廨临江皋。",
      "千夫抟埴众牛踏，泊官点阅闲吏劳。",
      "连云烟火望不息，弃地瓦砾增时高。",
      "圬人窑徒告如数，洁酒虔牲谢神护。",
      "材成赤土齐方平，光发青铜尽完固。"
    ]
  },
  {
    "id": "e647d10f034714260482d21d4cae9d61",
    "title": "皇砖叹",
    "authorName": "孙宜",
    "authorId": "e647d10f034714264dcf43544e9cec1f",
    "dynasty": "明",
    "content": [
      "监工动色匠氏喜，敕使行台定无怒。平原莽旷毕出砖，署县发卒罗砖船。",
      "大艘小舶尽查报，来商去贾无敢前。要资纳贿始一脱，白昼牙校明哄阗。",
      "报船未已还签部，越里穷乡索殷富。家饶斗斛那得眠，囊有锱铢悉充赂。",
      "分画宁蒙滑胥悯，逋逃反遭苦刑锢。君不见砖船报尽解头过，未解之砖尚填布。",
      "又不见县官库吏日夕忙，秤金量银如太仓。"
    ]
  },
  {
    "id": "e647d10f0353fbe04b41dd9f659556b9",
    "title": "吊文丞相天祥",
    "authorName": "许灿",
    "authorId": "e647d10f0353fbe0d1457b72d1457b72",
    "dynasty": "明",
    "content": [
      "胡尘昏帝阙，龙驭避天骄。",
      "壮士丹心在，楼船王气消。",
      "人间无故土，海上失行朝。",
      "恸哭燕山道，黄冠归梦遥。"
    ]
  },
  {
    "id": "e647d10f0353fbe019775309ccfa6294",
    "title": "吊陆丞相秀夫",
    "authorName": "许灿",
    "authorId": "e647d10f0353fbe0d1457b72d1457b72",
    "dynasty": "明",
    "content": [
      "沧溟方击楫，金屋尚垂帘。",
      "国事关心苦，朝衣浥泪沾。",
      "天涯扶日角，水底抱龙髯。",
      "庙貌犹生气，千秋肃具瞻。"
    ]
  },
  {
    "id": "e647d10f0353fbe013ec36e5066b8e9b",
    "title": "吊张太傅世杰",
    "authorName": "许灿",
    "authorId": "e647d10f0353fbe0d1457b72d1457b72",
    "dynasty": "明",
    "content": [
      "忆昔焦山战，人人不顾身。",
      "孤臣空有泪，九庙已无神。",
      "波浪翻天恶，英雄厉鬼邻。",
      "海陵回首处，故国已迷津。"
    ]
  },
  {
    "id": "e647d10f035d8c32156a0fe1109bfcc8",
    "title": "读易亭",
    "authorName": "胡宗奎",
    "authorId": "e647d10f035d8c32d1457b72d1457b72",
    "dynasty": "明",
    "content": [
      "石公读易不求文，精言于今义薄云。",
      "山谷有君人杰至，竹林无籁鸟声频。",
      "窗前草木阴阳理，窝外云峰卦象纹。",
      "烟锁九原茅塞路，瓣香何处吊英魂。"
    ]
  },
  {
    "id": "e647d10f035d8c32a7e5128960f7f917",
    "title": "南山",
    "authorName": "胡宗奎",
    "authorId": "e647d10f035d8c32d1457b72d1457b72",
    "dynasty": "明",
    "content": [
      "层峦南峙景宜人，今古登吟类李绅。",
      "岛上观澜知道体，酒中联句适情真。",
      "鸣弦峰峻星辰近，读易亭幽蓍草新。",
      "忘势贤侯同众乐，熙熙风月葛天民。"
    ]
  },
  {
    "id": "e647d10f03b435d40e74c89b3b0e3e6b",
    "title": "次前韵",
    "authorName": "刘竑",
    "authorId": "e647d10f03b435d4d1457b72d1457b72",
    "dynasty": "明",
    "content": [
      "古春迁谪地，每留贤者毂。",
      "风景渐为开，阳和变穷谷。",
      "花擅佳山水，悬河飞巉矗。",
      "最胜者崆峒，天遗评品目。",
      "迩来罗东川，梅月仝寄足。",
      "山灵识旷赏，镌崖破珠玉。",
      "我丘本邻峒，笑望徒心掬。",
      "古为西山梗，此山端染俗。",
      "此洞复何为，复托此山曲。",
      "宽衣通盗阻，不籍衷甲簇。",
      "固饶胸中兵，贤劳天所福。",
      "乃知由良人，匪一一廪禄。",
      "即戎国大事，庙算罔亵渎。",
      "行看武书馀，焚香一誓祝。"
    ]
  },
  {
    "id": "e647d10f03b8939829ec817213013939",
    "title": "陇外寄答李道甫二首",
    "authorName": "魏允中",
    "authorId": "e647d10f03b89398f337d999228499b5",
    "dynasty": "明",
    "content": [
      "汝已投沙去，余兼出塞行。",
      "升沉非所意，聚散不无惊。",
      "别路交商气，离歌断羽声。",
      "客愁正无赖，陇月向人明。"
    ]
  },
  {
    "id": "e647d10f03b8939829ec8172eec5f7f5",
    "title": "陇外寄答李道甫二首",
    "authorName": "魏允中",
    "authorId": "e647d10f03b89398f337d999228499b5",
    "dynasty": "明",
    "content": [
      "岂意中兴日，翻为外补年。",
      "吾兄同去国，何客到离筵。",
      "失足成千里，批鳞下九天。",
      "汉家《东观记》，流涕入新编。"
    ]
  },
  {
    "id": "e647d10f03b89398c6100bde06a4142e",
    "title": "和冯员外秋日上陵",
    "authorName": "魏允中",
    "authorId": "e647d10f03b89398f337d999228499b5",
    "dynasty": "明",
    "content": [
      "青山一望松楸地，紫禁遥分剑佩行。",
      "断壑有云犹捧日，高陵无树不沾霜。",
      "遗弓欲洒千秋泪，荐食频修八月尝。",
      "田祀向来多宠渥，不应西署老冯唐。"
    ]
  },
  {
    "id": "e647d10f03b89398205223ecc44ef183",
    "title": "去妇词二首",
    "authorName": "魏允中",
    "authorId": "e647d10f03b89398f337d999228499b5",
    "dynasty": "明",
    "content": [
      "云雨阳台旧路迷，千山明月照人啼。",
      "背风纵作孤飞翼，索胜金笼里面栖。"
    ]
  },
  {
    "id": "e647d10f03b89398205223ec7db5fffb",
    "title": "去妇词二首",
    "authorName": "魏允中",
    "authorId": "e647d10f03b89398f337d999228499b5",
    "dynasty": "明",
    "content": [
      "落花飞絮共悠悠，怕入东风燕子楼。",
      "为看武陵源里水，断肠东去不西流。"
    ]
  },
  {
    "id": "e647d10f03b89398cd20c17faa00a09b",
    "title": "招去妇词二首",
    "authorName": "魏允中",
    "authorId": "e647d10f03b89398f337d999228499b5",
    "dynasty": "明",
    "content": [
      "不见流莺空见春，凭谁传语一沾巾。",
      "若怜求友当年意，忍扫蛾眉别嫁人。"
    ]
  },
  {
    "id": "e647d10f03b89398cd20c17feb1c5f61",
    "title": "招去妇词二首",
    "authorName": "魏允中",
    "authorId": "e647d10f03b89398f337d999228499b5",
    "dynasty": "明",
    "content": [
      "佳人一别永相望，江北江南道路长。",
      "莫上青楼度杨柳，重来朱槛结鸳鸯。"
    ]
  },
  {
    "id": "e647d10f03caf8ca3b5c6159780b984c",
    "title": "次临封八景韵江口归帆",
    "authorName": "蒙尧佐",
    "authorId": "e647d10f03caf8cad1457b72d1457b72",
    "dynasty": "明",
    "content": [
      "云水苍茫湛碧苔，扁舟远近布帆开。",
      "微风遽拂残山转，斜日遥望孤屿回。",
      "不尽波光迷渚草，依稀笛韵落江梅。",
      "潮平渡日石头合，系缆抠衣览胜徊。"
    ]
  },
  {
    "id": "e647d10f03caf8ca3b5c61595efdcbbf",
    "title": "次临封八景韵江口归帆",
    "authorName": "蒙尧佐",
    "authorId": "e647d10f03caf8cad1457b72d1457b72",
    "dynasty": "明",
    "content": [
      "障住西江葭菼洲，何年杀气溢矶头。",
      "剩传霸主横天势，宁及渔家清唱秋。",
      "不闻尘世朝昏改，惟见绿波日夜流。",
      "生涯莫厌微如许，柔橹烟霞浪漫游。"
    ]
  },
  {
    "id": "e647d10f03caf8ca3b5c6159ea5e8e17",
    "title": "次临封八景韵江口归帆",
    "authorName": "蒙尧佐",
    "authorId": "e647d10f03caf8cad1457b72d1457b72",
    "dynasty": "明",
    "content": [
      "闻说蟠龙形胜森，独多烟雨入春深。",
      "朝迷树杪山牵练，风过堤头柳拂金。",
      "入望空蒙阑客思，悬知霢霂慰农心。",
      "苍天若为遐方恤，甘澍年年遍绿阴。"
    ]
  },
  {
    "id": "e647d10f03caf8ca3b5c6159f4700e9e",
    "title": "次临封八景韵江口归帆",
    "authorName": "蒙尧佐",
    "authorId": "e647d10f03caf8cad1457b72d1457b72",
    "dynasty": "明",
    "content": [
      "三冬酒熟庆年丰，濯锦山前处处同。",
      "席上几看人自醉，座中一点笑颜红。",
      "青回竹叶凝朝露，香入梨花趁晚风。",
      "仙令当年颜已驻，丹砂谁解在瓶中。"
    ]
  },
  {
    "id": "e647d10f03caf8ca3b5c61597cf865c6",
    "title": "次临封八景韵江口归帆",
    "authorName": "蒙尧佐",
    "authorId": "e647d10f03caf8cad1457b72d1457b72",
    "dynasty": "明",
    "content": [
      "五岭地炎蚤解冰，西山积雪看消零。",
      "几多柳眼悬珠泪，无数花纹点画屏。",
      "瓦屋渐镕檐溜白，琼瑶才散山容青。",
      "杜门正学袁生卧，泛艇谁来访草亭。"
    ]
  },
  {
    "id": "e647d10f03caf8ca3b5c6159032e2d99",
    "title": "次临封八景韵江口归帆",
    "authorName": "蒙尧佐",
    "authorId": "e647d10f03caf8cad1457b72d1457b72",
    "dynasty": "明",
    "content": [
      "梵林地僻绝嚣纷，隐隐钟声隔岸闻。",
      "扣急池边惊野鸟，响馀门外驻飞云。",
      "山僧出定鲸鲵吼，行客思家车马勤。",
      "遥想碧纱千载事，为谁依旧勒名勋。"
    ]
  },
  {
    "id": "e647d10f03caf8ca3b5c615925fc2d3b",
    "title": "次临封八景韵江口归帆",
    "authorName": "蒙尧佐",
    "authorId": "e647d10f03caf8cad1457b72d1457b72",
    "dynasty": "明",
    "content": [
      "星名古寺遗踪远，月挂空山分外明。",
      "竹影却疑蟠影动，松声时带磬声清。",
      "光分郊野昏如画，照彻浅崖险亦平。",
      "谁使传灯来此处，清辉今已彻专城。"
    ]
  },
  {
    "id": "e647d10f03caf8ca3b5c61597f1c5d1e",
    "title": "次临封八景韵江口归帆",
    "authorName": "蒙尧佐",
    "authorId": "e647d10f03caf8cad1457b72d1457b72",
    "dynasty": "明",
    "content": [
      "峻岭迢递势倚天，山猿穴处泻飞泉。",
      "倾来银汉千溪润，散作琼花满地圆。",
      "孙楚怡情食入耳，伯淳垂老乐前川。",
      "临流漫说尘缘净，清濯缨丝自豁然。"
    ]
  },
  {
    "id": "e647d10f03d288751e8ab4fe7e843ff1",
    "title": "墨竹",
    "authorName": "卓敬",
    "authorId": "e647d10f03d28875d1457b7228fc2782",
    "dynasty": "明",
    "content": [
      "洞庭木落水生波，月入斜窗露气多。",
      "虞帝不归秋自晚，满江烟雨泣湘娥。"
    ]
  },
  {
    "id": "e647d10f03d288759ae12bdd4fdc2772",
    "title": "栽梅",
    "authorName": "卓敬",
    "authorId": "e647d10f03d28875d1457b7228fc2782",
    "dynasty": "明",
    "content": [
      "风流东阁题诗客，潇洒西湖处士家。",
      "雪冷江深无梦到，自锄明月种梅花。"
    ]
  }
]