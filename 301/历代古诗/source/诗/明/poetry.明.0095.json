[
  {
    "id": "e647d10f92194bd44440196358ca3290",
    "title": "送潘大宪副视关中学政",
    "authorName": "王世贞",
    "authorId": "e647d10f92194bd4e60e81c4bcb41ccd",
    "dynasty": "明",
    "content": [
      "雍容冠旆入燕京，经术江东旧着名。",
      "不似公家潘散骑，仅将行色赋西征。"
    ]
  },
  {
    "id": "e647d10f92194bd44440196340d6960a",
    "title": "送潘大宪副视关中学政",
    "authorName": "王世贞",
    "authorId": "e647d10f92194bd4e60e81c4bcb41ccd",
    "dynasty": "明",
    "content": [
      "三辅青衿拜下风，就中三礼更推公。",
      "似闻伯仲金华省，曾奏先朝白虎通。"
    ]
  },
  {
    "id": "e647d10f92194bd4eca1175aae52162f",
    "title": "偶阅楞严作",
    "authorName": "王世贞",
    "authorId": "e647d10f92194bd4e60e81c4bcb41ccd",
    "dynasty": "明",
    "content": [
      "十年难弟未知音，七处征心可见心。",
      "何似卷堂聊散去，任他鱼鸟各飞沉。"
    ]
  },
  {
    "id": "e647d10f92194bd4eca1175a18ec1406",
    "title": "偶阅楞严作",
    "authorName": "王世贞",
    "authorId": "e647d10f92194bd4e60e81c4bcb41ccd",
    "dynasty": "明",
    "content": [
      "莲花采去觅淤泥，觌面张拳转更迷。",
      "了得本来无染意，眼前何境不菩提。"
    ]
  },
  {
    "id": "e647d10f92194bd4eca1175ad61af99c",
    "title": "偶阅楞严作",
    "authorName": "王世贞",
    "authorId": "e647d10f92194bd4e60e81c4bcb41ccd",
    "dynasty": "明",
    "content": [
      "毋劳九品忆莲台，也莫栖栖代世哀。",
      "一念不生真体净，圆通大士应声来。"
    ]
  },
  {
    "id": "e647d10f92194bd4eca1175ab26f1644",
    "title": "偶阅楞严作",
    "authorName": "王世贞",
    "authorId": "e647d10f92194bd4e60e81c4bcb41ccd",
    "dynasty": "明",
    "content": [
      "莫把尘心惹世尘，阿私十格尚沉沦。",
      "那知梵释诸天位，原是灵山九地人。"
    ]
  },
  {
    "id": "e647d10f92194bd43f719dcf6766f99b",
    "title": "寿魏鸿胪七帙",
    "authorName": "王世贞",
    "authorId": "e647d10f92194bd4e60e81c4bcb41ccd",
    "dynasty": "明",
    "content": [
      "诗酒弦歌寄此生，风流重见顾家瑛。",
      "不须屈指量贫富，七十年中擅太平。"
    ]
  },
  {
    "id": "e647d10f92194bd43f719dcf3f5ae43d",
    "title": "寿魏鸿胪七帙",
    "authorName": "王世贞",
    "authorId": "e647d10f92194bd4e60e81c4bcb41ccd",
    "dynasty": "明",
    "content": [
      "庭前木兰何太奇，千朵万朵白迷离。",
      "争似中堂双玉树，对翻华萼吐孙枝。"
    ]
  },
  {
    "id": "e647d10f92194bd43f719dcf73944391",
    "title": "寿魏鸿胪七帙",
    "authorName": "王世贞",
    "authorId": "e647d10f92194bd4e60e81c4bcb41ccd",
    "dynasty": "明",
    "content": [
      "牙绯艾绿拥朋尊，可爱君家好弟昆。",
      "犹有雍容诗礼在，令人长忆魏阳元。"
    ]
  },
  {
    "id": "e647d10f92194bd43f719dcfac6ea8c6",
    "title": "寿魏鸿胪七帙",
    "authorName": "王世贞",
    "authorId": "e647d10f92194bd4e60e81c4bcb41ccd",
    "dynasty": "明",
    "content": [
      "宾筵弁侧半傀俄，犹戴乌纱检白波。",
      "不为一官能恋恋，少年辛苦读书多。"
    ]
  },
  {
    "id": "e647d10f92194bd480e582a8d8bc52f1",
    "title": "周三俊郎时诵道书辞其舅学士公游南太学得绝句二首",
    "authorName": "王世贞",
    "authorId": "e647d10f92194bd4e60e81c4bcb41ccd",
    "dynasty": "明",
    "content": [
      "十里珠帘出晓妆，长干春色待周郎。",
      "从他误曲毋劳顾，留得斋心奉紫皇。"
    ]
  },
  {
    "id": "e647d10f92194bd480e582a8f528ab1b",
    "title": "周三俊郎时诵道书辞其舅学士公游南太学得绝句二首",
    "authorName": "王世贞",
    "authorId": "e647d10f92194bd4e60e81c4bcb41ccd",
    "dynasty": "明",
    "content": [
      "袖里南华与舅论，翻从玉润爱冰神。",
      "晚菘早韭山中味，慎莫夸他肉食人。"
    ]
  },
  {
    "id": "e647d10f92194bd44ddf4be428be2dd9",
    "title": "戏为樱桃题二绝句",
    "authorName": "王世贞",
    "authorId": "e647d10f92194bd4e60e81c4bcb41ccd",
    "dynasty": "明",
    "content": [
      "葡萄赐紫那同贵，金橘堆黄剩是酸。",
      "何似琢圆千靺鞨，深红透出水晶盘。"
    ]
  },
  {
    "id": "e647d10f92194bd44ddf4be45a42232d",
    "title": "戏为樱桃题二绝句",
    "authorName": "王世贞",
    "authorId": "e647d10f92194bd4e60e81c4bcb41ccd",
    "dynasty": "明",
    "content": [
      "含桃一荐柏梁新，偷入新诗郭舍人。",
      "笑杀上林村令句，李梅争似啮妃唇。"
    ]
  },
  {
    "id": "e647d10f92194bd42c23ed32f3e5183c",
    "title": "送张兰溪公除补选",
    "authorName": "王世贞",
    "authorId": "e647d10f92194bd4e60e81c4bcb41ccd",
    "dynasty": "明",
    "content": [
      "迢迢单舫上天京，单父当年政已成。",
      "五月南薰无限意，弹琴莫道不成声。"
    ]
  },
  {
    "id": "e647d10f92194bd42c23ed320bb1d691",
    "title": "送张兰溪公除补选",
    "authorName": "王世贞",
    "authorId": "e647d10f92194bd4e60e81c4bcb41ccd",
    "dynasty": "明",
    "content": [
      "曾传八咏在东阳，可借双凫下未央。",
      "溪边小儿骑竹马，洞口仙人呼石羊。"
    ]
  },
  {
    "id": "e647d10f92194bd487c29ff8c6058595",
    "title": "襄国王飞教千里岁一慰存野人无以仰酬惟祝麟趾之庆而已敬成四绝情见乎辞",
    "authorName": "王世贞",
    "authorId": "e647d10f92194bd4e60e81c4bcb41ccd",
    "dynasty": "明",
    "content": [
      "老龙堤畔彩云开，千乘旌旗射猎来。",
      "蔽日鹏雏浑不管，掌中贪捧一珠回。"
    ]
  },
  {
    "id": "e647d10f92194bd487c29ff85a5f432c",
    "title": "襄国王飞教千里岁一慰存野人无以仰酬惟祝麟趾之庆而已敬成四绝情见乎辞",
    "authorName": "王世贞",
    "authorId": "e647d10f92194bd4e60e81c4bcb41ccd",
    "dynasty": "明",
    "content": [
      "渚宫春雪一登坛，宋玉文成最耐看。",
      "十二巫峰尽盘石，莫容云雨梦中残。"
    ]
  },
  {
    "id": "e647d10f92194bd487c29ff81a814eb0",
    "title": "襄国王飞教千里岁一慰存野人无以仰酬惟祝麟趾之庆而已敬成四绝情见乎辞",
    "authorName": "王世贞",
    "authorId": "e647d10f92194bd4e60e81c4bcb41ccd",
    "dynasty": "明",
    "content": [
      "六月金盘安石榴，榴房忽绽玉浆流。",
      "欲知太母尝新意，亲遣高王问魏收。"
    ]
  },
  {
    "id": "e647d10f92194bd487c29ff8cf566370",
    "title": "襄国王飞教千里岁一慰存野人无以仰酬惟祝麟趾之庆而已敬成四绝情见乎辞",
    "authorName": "王世贞",
    "authorId": "e647d10f92194bd4e60e81c4bcb41ccd",
    "dynasty": "明",
    "content": [
      "老病蒙庄五亩阴，年年孤负楚王金。",
      "虽然曳尾泥涂乐，未少衔珠一片心。"
    ]
  },
  {
    "id": "e647d10f92194bd4387ed6bb137fd4ec",
    "title": "陈道复写牡丹征仲题句以徐熙拟之戏步于后",
    "authorName": "王世贞",
    "authorId": "e647d10f92194bd4e60e81c4bcb41ccd",
    "dynasty": "明",
    "content": [
      "谁将野逸拟徐熙，一种妖红晕玉肌。",
      "应是陈闳被宣召，沉香亭畔写杨妃。"
    ]
  },
  {
    "id": "e647d10f92194bd4cf74e831e7f35bf8",
    "title": "答沈嘉则",
    "authorName": "王世贞",
    "authorId": "e647d10f92194bd4e60e81c4bcb41ccd",
    "dynasty": "明",
    "content": [
      "风流翻入步虚词，南国人称沈亚之。",
      "不信缑山辛苦意，只言笙鹤便相随。"
    ]
  },
  {
    "id": "e647d10f92194bd4cf74e831c60af7fe",
    "title": "答沈嘉则",
    "authorName": "王世贞",
    "authorId": "e647d10f92194bd4e60e81c4bcb41ccd",
    "dynasty": "明",
    "content": [
      "才从苦海脱沈沦，两鬓萧疏已似银。",
      "君是谪仙宁不解，玉京那有半残人。"
    ]
  },
  {
    "id": "e647d10f92194bd479de4d4b447bb517",
    "title": "同州王先生赐绂依昙阳庵修西方业以俟师真盻蚃少子某迎之不可于其归也代先生送之",
    "authorName": "王世贞",
    "authorId": "e647d10f92194bd4e60e81c4bcb41ccd",
    "dynasty": "明",
    "content": [
      "阿翁非为远公留，为觅金篦净土游。",
      "十万八千犹未是，可应西向忆同州。"
    ]
  },
  {
    "id": "e647d10f92194bd479de4d4bb87d1b61",
    "title": "同州王先生赐绂依昙阳庵修西方业以俟师真盻蚃少子某迎之不可于其归也代先生送之",
    "authorName": "王世贞",
    "authorId": "e647d10f92194bd4e60e81c4bcb41ccd",
    "dynasty": "明",
    "content": [
      "莫因离别泪阑干，老子冰心彻底寒。",
      "会得西归真意后，不妨儿女话团圞。"
    ]
  },
  {
    "id": "e647d10f92194bd4d10aa440d4edac07",
    "title": "同州二先辈以书迎其父令公归不得作二绝慰之",
    "authorName": "王世贞",
    "authorId": "e647d10f92194bd4e60e81c4bcb41ccd",
    "dynasty": "明",
    "content": [
      "雪山行道不辞辛，车匿空归罗㬋嗔。",
      "以此深心奉尘刹，古来方是报恩人。"
    ]
  },
  {
    "id": "e647d10f92194bd4d10aa440347298eb",
    "title": "同州二先辈以书迎其父令公归不得作二绝慰之",
    "authorName": "王世贞",
    "authorId": "e647d10f92194bd4e60e81c4bcb41ccd",
    "dynasty": "明",
    "content": [
      "朝闻丹诀暮西还，不踏江南处处山。",
      "但使郎君如尹喜，可容真气误函关。"
    ]
  },
  {
    "id": "e647d10f92194bd4f6c8e159cdf52ca6",
    "title": "题枫谷卷为杭州喻邦相",
    "authorName": "王世贞",
    "authorId": "e647d10f92194bd4e60e81c4bcb41ccd",
    "dynasty": "明",
    "content": [
      "春至能青秋更丹，山深不共荻花寒。",
      "武林官道知多少，总与行人醉面看。"
    ]
  },
  {
    "id": "e647d10f92194bd4f6c8e159e2f04fa3",
    "title": "题枫谷卷为杭州喻邦相",
    "authorName": "王世贞",
    "authorId": "e647d10f92194bd4e60e81c4bcb41ccd",
    "dynasty": "明",
    "content": [
      "庭葵向阳知故赤，谷枫背日亦成丹。",
      "总令心事各有寄，谁解霜风领岁寒。"
    ]
  },
  {
    "id": "e647d10f92194bd4af62c33b6fd300c6",
    "title": "赠钱效拙六帙寿言二绝句",
    "authorName": "王世贞",
    "authorId": "e647d10f92194bd4e60e81c4bcb41ccd",
    "dynasty": "明",
    "content": [
      "钱翁长余星一周，十年先着鹿皮裘。",
      "如逢海上添筹客，为我聊呼第二筹。"
    ]
  },
  {
    "id": "e647d10f92194bd4af62c33b3252581a",
    "title": "赠钱效拙六帙寿言二绝句",
    "authorName": "王世贞",
    "authorId": "e647d10f92194bd4e60e81c4bcb41ccd",
    "dynasty": "明",
    "content": [
      "鲁连乍觅东海住，安期复从海东来。",
      "饮君寿酒君试问，为是仙才说客才。"
    ]
  },
  {
    "id": "e647d10f92194bd4816e37db22c4ab05",
    "title": "赠黄鹄",
    "authorName": "王世贞",
    "authorId": "e647d10f92194bd4e60e81c4bcb41ccd",
    "dynasty": "明",
    "content": [
      "道子粗豪故有神，精微仍数李公麟。",
      "何当扫尽铅华态，貌得乾坤万古真。"
    ]
  },
  {
    "id": "e647d10f92194bd4816e37db60819402",
    "title": "赠黄鹄",
    "authorName": "王世贞",
    "authorId": "e647d10f92194bd4e60e81c4bcb41ccd",
    "dynasty": "明",
    "content": [
      "誓墓归来老病身，无心去逐世间尘。",
      "与君轰饮君犹恨，不写人间第一人。"
    ]
  },
  {
    "id": "e647d10f92194bd4a0b6e8dae56baab9",
    "title": "寄赠吴大倕倩",
    "authorName": "王世贞",
    "authorId": "e647d10f92194bd4e60e81c4bcb41ccd",
    "dynasty": "明",
    "content": [
      "十载吴郎已大名，青山依旧楚诸生。",
      "似闻老蚌蹉跎意，欲遣双珠入帝城。"
    ]
  },
  {
    "id": "e647d10f92194bd4087bb4177cda5dde",
    "title": "寄赠吴二皋倩",
    "authorName": "王世贞",
    "authorId": "e647d10f92194bd4e60e81c4bcb41ccd",
    "dynasty": "明",
    "content": [
      "酒态傀俄兄不如，弄船钓得武昌鱼。",
      "青藜忽破高斋色，醒后吾伊读父书。"
    ]
  },
  {
    "id": "e647d10f92194bd4fd1cde37e8e71713",
    "title": "和张肖甫司马题王阳德使君阳湖别墅十咏知乐轩",
    "authorName": "王世贞",
    "authorId": "e647d10f92194bd4e60e81c4bcb41ccd",
    "dynasty": "明",
    "content": [
      "鲸口初分玉涧余，金鳞点点跃青渠。",
      "欲知鱼乐无如子，曾向澄江梦作鱼。"
    ]
  },
  {
    "id": "e647d10f92194bd4fd1cde379ae45121",
    "title": "和张肖甫司马题王阳德使君阳湖别墅十咏知乐轩",
    "authorName": "王世贞",
    "authorId": "e647d10f92194bd4e60e81c4bcb41ccd",
    "dynasty": "明",
    "content": [
      "从他赤日也清凉，室利南来是道场。",
      "不似石家金谷地，热心偏向绿珠忙。"
    ]
  },
  {
    "id": "e647d10f92194bd4fd1cde3749f1fa78",
    "title": "和张肖甫司马题王阳德使君阳湖别墅十咏知乐轩",
    "authorName": "王世贞",
    "authorId": "e647d10f92194bd4e60e81c4bcb41ccd",
    "dynasty": "明",
    "content": [
      "小阁疏帘面面开，不知何处送青来。",
      "佛螺欲傍斜阳敛，那有珠丝系得回。"
    ]
  },
  {
    "id": "e647d10f92194bd4fd1cde37fe7ca7f4",
    "title": "和张肖甫司马题王阳德使君阳湖别墅十咏知乐轩",
    "authorName": "王世贞",
    "authorId": "e647d10f92194bd4e60e81c4bcb41ccd",
    "dynasty": "明",
    "content": [
      "天花争坠不黏身，下作东林红锦裀。",
      "却恨酒醒眠起后，悄然无计一留春。"
    ]
  },
  {
    "id": "e647d10f92194bd4fd1cde3796db81da",
    "title": "和张肖甫司马题王阳德使君阳湖别墅十咏知乐轩",
    "authorName": "王世贞",
    "authorId": "e647d10f92194bd4e60e81c4bcb41ccd",
    "dynasty": "明",
    "content": [
      "千寻碧皱倚空蒙，湖眼山眉态不穷。",
      "错讶楼台缘蜃气，中天涌出化人宫。"
    ]
  },
  {
    "id": "e647d10f92194bd4fd1cde37483cea76",
    "title": "和张肖甫司马题王阳德使君阳湖别墅十咏知乐轩",
    "authorName": "王世贞",
    "authorId": "e647d10f92194bd4e60e81c4bcb41ccd",
    "dynasty": "明",
    "content": [
      "纷纷金粟万如来，移自西方七宝台。",
      "笑杀中秋灵隐夜，总令收得不堪栽。"
    ]
  },
  {
    "id": "e647d10f92194bd4fd1cde37071ec2d6",
    "title": "和张肖甫司马题王阳德使君阳湖别墅十咏知乐轩",
    "authorName": "王世贞",
    "authorId": "e647d10f92194bd4e60e81c4bcb41ccd",
    "dynasty": "明",
    "content": [
      "有时峡坼流云逗，有时云薄峰尖透。",
      "主人蹑屐伛偻归，剪得氤缊满双袖。"
    ]
  },
  {
    "id": "e647d10f92194bd4fd1cde379182cede",
    "title": "和张肖甫司马题王阳德使君阳湖别墅十咏知乐轩",
    "authorName": "王世贞",
    "authorId": "e647d10f92194bd4e60e81c4bcb41ccd",
    "dynasty": "明",
    "content": [
      "旸湖千顷白云流，百尺隗俄在上头。",
      "欲语超然无可道，不牵尘世一丝愁。"
    ]
  },
  {
    "id": "e647d10f92194bd4fd1cde37544a3386",
    "title": "和张肖甫司马题王阳德使君阳湖别墅十咏知乐轩",
    "authorName": "王世贞",
    "authorId": "e647d10f92194bd4e60e81c4bcb41ccd",
    "dynasty": "明",
    "content": [
      "万条青玉逼云寒，余箨犹堪剪作冠。",
      "张廌莫跨居处好，王家亦自有琅玕。"
    ]
  },
  {
    "id": "e647d10f92194bd4fd1cde37e348b621",
    "title": "和张肖甫司马题王阳德使君阳湖别墅十咏知乐轩",
    "authorName": "王世贞",
    "authorId": "e647d10f92194bd4e60e81c4bcb41ccd",
    "dynasty": "明",
    "content": [
      "才歌白苎水生凉，脉脉柔风送暗香。",
      "记取郑公三伏日，碧筒徐吸紫霞浆。"
    ]
  },
  {
    "id": "e647d10f92194bd4be72b159a8510c27",
    "title": "偶题",
    "authorName": "王世贞",
    "authorId": "e647d10f92194bd4e60e81c4bcb41ccd",
    "dynasty": "明",
    "content": [
      "抛却功名事上真，名根犹自惹凡尘。",
      "怪来人鸟宫中客，多是羲皇向上人。"
    ]
  },
  {
    "id": "e647d10f92194bd4be72b1591c1fdaf2",
    "title": "偶题",
    "authorName": "王世贞",
    "authorId": "e647d10f92194bd4e60e81c4bcb41ccd",
    "dynasty": "明",
    "content": [
      "平生不拟作裴休，见有遗书好拨愁。",
      "拨得一行黄蘖字，何须更访赤松游。"
    ]
  },
  {
    "id": "e647d10f92194bd40815a9593e0aebab",
    "title": "蔡文学曼倩求书其赠大父九十四翁及父孝廉诗因题一绝于后",
    "authorName": "王世贞",
    "authorId": "e647d10f92194bd4e60e81c4bcb41ccd",
    "dynasty": "明",
    "content": [
      "九十四翁归道乡，孝廉花萼日相望。",
      "看君三世催身老，不是夸君大父行。"
    ]
  },
  {
    "id": "e647d10f92194bd4f0be69b6d039995f",
    "title": "昨秋有传殿卿左史游道山者得一绝见慰不胜快心走笔奉贺",
    "authorName": "王世贞",
    "authorId": "e647d10f92194bd4e60e81c4bcb41ccd",
    "dynasty": "明",
    "content": [
      "春来飞梦玉京山，乞得交梨一颗还。",
      "遍叩金台无长史，只应犹自在人间。"
    ]
  },
  {
    "id": "e647d10f92194bd446175a2102868a7e",
    "title": "有莲洲比丘者托康生寄一偈云法身有口能噇饭大地无尘翳眼睛此事遥知已相悉愿垂一语印愚情率尔奉答",
    "authorName": "王世贞",
    "authorId": "e647d10f92194bd4e60e81c4bcb41ccd",
    "dynasty": "明",
    "content": [
      "噇饭莫贪香积饭，无尘翻惹六根尘。",
      "通身是口通身眼，口眼应须赚世人。"
    ]
  },
  {
    "id": "e647d10f92194bd4a70f95b70559c445",
    "title": "又代僧答",
    "authorName": "王世贞",
    "authorId": "e647d10f92194bd4e60e81c4bcb41ccd",
    "dynasty": "明",
    "content": [
      "噇饭何妨香积饭，无尘一任世间尘。",
      "通身是口通身眼，口眼何曾赚世人。"
    ]
  },
  {
    "id": "e647d10f92194bd4a8dc05ca97f29eca",
    "title": "题李使君扇头小画",
    "authorName": "王世贞",
    "authorId": "e647d10f92194bd4e60e81c4bcb41ccd",
    "dynasty": "明",
    "content": [
      "几重云树几重山，小小茅檐三两间。",
      "但许使君赍酒至，不妨南陌荷锄还。"
    ]
  },
  {
    "id": "e647d10f92194bd45adf0a454fec45f7",
    "title": "袁绳之太常起家赴南少司空走笔为赠",
    "authorName": "王世贞",
    "authorId": "e647d10f92194bd4e60e81c4bcb41ccd",
    "dynasty": "明",
    "content": [
      "汉家清议重南宫，卧雪能怜袁邵公。",
      "总为太常高第久，玺书连旦拜司空。"
    ]
  },
  {
    "id": "e647d10f92194bd45adf0a45f2469527",
    "title": "袁绳之太常起家赴南少司空走笔为赠",
    "authorName": "王世贞",
    "authorId": "e647d10f92194bd4e60e81c4bcb41ccd",
    "dynasty": "明",
    "content": [
      "单车轧轧度丹阳，十载清名扬太常。",
      "任是令公家宴好，也应中夜减红妆。"
    ]
  },
  {
    "id": "e647d10f92194bd45adf0a454caad832",
    "title": "袁绳之太常起家赴南少司空走笔为赠",
    "authorName": "王世贞",
    "authorId": "e647d10f92194bd4e60e81c4bcb41ccd",
    "dynasty": "明",
    "content": [
      "颠倒衣裳白发侵，箧中腰带半无金。",
      "当时谏草垂磨灭，犹是区区请剑心。"
    ]
  },
  {
    "id": "e647d10f92194bd45adf0a45b8cd2ac8",
    "title": "袁绳之太常起家赴南少司空走笔为赠",
    "authorName": "王世贞",
    "authorId": "e647d10f92194bd4e60e81c4bcb41ccd",
    "dynasty": "明",
    "content": [
      "依然蓝笋叩精兰，剥啄声停稚子欢。",
      "懒病科头当六月，不因知已便弹冠。"
    ]
  },
  {
    "id": "e647d10f92194bd4360889ef82acbeba",
    "title": "吴生得神符治余少子士骏疟应手即愈走笔赠之",
    "authorName": "王世贞",
    "authorId": "e647d10f92194bd4e60e81c4bcb41ccd",
    "dynasty": "明",
    "content": [
      "眼见儿曹病骨苏，将言无鬼未全无。",
      "少陵总有花卿句，不及吴郎一字符。"
    ]
  },
  {
    "id": "e647d10f92194bd472e138d7128307b7",
    "title": "偶成",
    "authorName": "王世贞",
    "authorId": "e647d10f92194bd4e60e81c4bcb41ccd",
    "dynasty": "明",
    "content": [
      "楚英晚节希转轮，汉狱株连千万人。",
      "清净慈悲两安在，西来谁为治贪嗔。"
    ]
  },
  {
    "id": "e647d10f92194bd472e138d77de5370a",
    "title": "偶成",
    "authorName": "王世贞",
    "authorId": "e647d10f92194bd4e60e81c4bcb41ccd",
    "dynasty": "明",
    "content": [
      "读书万卷葛勾漏，饮酒千钟郭景纯。",
      "狂夫借此聊自暖，第恐天宫无二人。"
    ]
  },
  {
    "id": "e647d10f92194bd472e138d779e0002c",
    "title": "偶成",
    "authorName": "王世贞",
    "authorId": "e647d10f92194bd4e60e81c4bcb41ccd",
    "dynasty": "明",
    "content": [
      "畴尊武媚作越古，畴字阿𡡉为总持。",
      "不怕舌尖难过鼻，只谋衣钵且宽眉。"
    ]
  },
  {
    "id": "e647d10f92194bd472e138d76dc56ba2",
    "title": "偶成",
    "authorName": "王世贞",
    "authorId": "e647d10f92194bd4e60e81c4bcb41ccd",
    "dynasty": "明",
    "content": [
      "古来持律让宣公，何事贪它天食供。",
      "身后拟归慈氏院，眼前不见西来宗。"
    ]
  },
  {
    "id": "e647d10f92194bd472e138d78c961eb0",
    "title": "偶成",
    "authorName": "王世贞",
    "authorId": "e647d10f92194bd4e60e81c4bcb41ccd",
    "dynasty": "明",
    "content": [
      "于阗比汉一小县，纵令护法能几何。",
      "懊恨谈禅裴相国，不将黄蘖换青娥。"
    ]
  },
  {
    "id": "e647d10f92194bd472e138d760cb6341",
    "title": "偶成",
    "authorName": "王世贞",
    "authorId": "e647d10f92194bd4e60e81c4bcb41ccd",
    "dynasty": "明",
    "content": [
      "海山方丈不肯住，要住第三兜率天。",
      "只恐放教居外院，小蛮樊素共年年。"
    ]
  },
  {
    "id": "e647d10f92194bd472e138d75c5d34b0",
    "title": "偶成",
    "authorName": "王世贞",
    "authorId": "e647d10f92194bd4e60e81c4bcb41ccd",
    "dynasty": "明",
    "content": [
      "白云先生高侍中，自夸呼吸与天通。",
      "斗大扬州贡赋绝，只缘真诰有曹公。"
    ]
  },
  {
    "id": "e647d10f92194bd472e138d725e421a8",
    "title": "偶成",
    "authorName": "王世贞",
    "authorId": "e647d10f92194bd4e60e81c4bcb41ccd",
    "dynasty": "明",
    "content": [
      "西昆艳体杨学士，醉里禅那夸更深。",
      "金面棋盘都拍碎，却因丁寇便惊心。"
    ]
  },
  {
    "id": "e647d10f92194bd472e138d70be1de2f",
    "title": "偶成",
    "authorName": "王世贞",
    "authorId": "e647d10f92194bd4e60e81c4bcb41ccd",
    "dynasty": "明",
    "content": [
      "莲经女子转山谷，五戒禅师作东坡。",
      "一升一降事未已，更四百年将奈何。"
    ]
  },
  {
    "id": "e647d10f92194bd472e138d7a07dc8a0",
    "title": "偶成",
    "authorName": "王世贞",
    "authorId": "e647d10f92194bd4e60e81c4bcb41ccd",
    "dynasty": "明",
    "content": [
      "少年谤法晚护法，□抨鲁公少温公。",
      "僧雏两耳掩欲尽，未必西天耳尽聋。"
    ]
  },
  {
    "id": "e647d10f92194bd472e138d7ba0b8717",
    "title": "偶成",
    "authorName": "王世贞",
    "authorId": "e647d10f92194bd4e60e81c4bcb41ccd",
    "dynasty": "明",
    "content": [
      "纵横说法张无垢，犹自低头妙喜公。",
      "读尽传灯杲师业，觉他心地未全空。"
    ]
  },
  {
    "id": "e647d10f92194bd472e138d7fa03a4df",
    "title": "偶成",
    "authorName": "王世贞",
    "authorId": "e647d10f92194bd4e60e81c4bcb41ccd",
    "dynasty": "明",
    "content": [
      "长春占断维摩刹，灵噩平增德士巾。",
      "归睹玉皇称帝释，始知元是一家人。"
    ]
  },
  {
    "id": "e647d10f92194bd4b3f4f8d0b4a0d907",
    "title": "楼道人一衲一笠一瓢遨游海岳而所携诗卷多名士如王格太仆吴国伦参政张位侍读同王稚登太学张凤翼先辈昆弟之作皆在焉仍虚首简以乞余题戏呈二绝归之",
    "authorName": "王世贞",
    "authorId": "e647d10f92194bd4e60e81c4bcb41ccd",
    "dynasty": "明",
    "content": [
      "道人雅自毛仙伯，元白韩刘诗卷多。",
      "解道蕊珠宫里住，尽应翻作步虚歌。"
    ]
  },
  {
    "id": "e647d10f92194bd4b3f4f8d0e111cdb7",
    "title": "楼道人一衲一笠一瓢遨游海岳而所携诗卷多名士如王格太仆吴国伦参政张位侍读同王稚登太学张凤翼先辈昆弟之作皆在焉仍虚首简以乞余题戏呈二绝归之",
    "authorName": "王世贞",
    "authorId": "e647d10f92194bd4e60e81c4bcb41ccd",
    "dynasty": "明",
    "content": [
      "囊里牛腰诗卷粗，他年鹤背重还无。",
      "何如负局先生好，只挟真形五岳图。"
    ]
  },
  {
    "id": "e647d10f92194bd4a34f95a985c8d0dc",
    "title": "百谷别余礼补陀出此扇索题走笔戏之",
    "authorName": "王世贞",
    "authorId": "e647d10f92194bd4e60e81c4bcb41ccd",
    "dynasty": "明",
    "content": [
      "南海南头有落迦，观音宝座拥云霞。",
      "王郎内典应须看，此是支那小白花。"
    ]
  },
  {
    "id": "e647d10f92194bd425fbdfc78c77abff",
    "title": "伯玉肖甫见过后即作书遣候明卿而殊苦一介之难因成二绝并寄明卿",
    "authorName": "王世贞",
    "authorId": "e647d10f92194bd4e60e81c4bcb41ccd",
    "dynasty": "明",
    "content": [
      "门外初停嵇吕车，殷勤仍嘱武昌鱼。",
      "从来一点相知念，不为蒲轮便破除。"
    ]
  },
  {
    "id": "e647d10f92194bd425fbdfc71ca4f207",
    "title": "伯玉肖甫见过后即作书遣候明卿而殊苦一介之难因成二绝并寄明卿",
    "authorName": "王世贞",
    "authorId": "e647d10f92194bd4e60e81c4bcb41ccd",
    "dynasty": "明",
    "content": [
      "丹枫九月大江寒，欲结双鱼千万难。",
      "何似只凭秋枕梦，泠然一夜度齐安。"
    ]
  },
  {
    "id": "e647d10f92194bd4b3b56eeb3b54d642",
    "title": "寄黄州邹使君迪光兼简周弘礿选部",
    "authorName": "王世贞",
    "authorId": "e647d10f92194bd4e60e81c4bcb41ccd",
    "dynasty": "明",
    "content": [
      "黄州黄菊遍地黄，太守餐英齿颊香。",
      "若少醇醪助秋兴，袛应悬榻待周郎。"
    ]
  },
  {
    "id": "e647d10f92194bd4b3b56eeb56aeec60",
    "title": "寄黄州邹使君迪光兼简周弘礿选部",
    "authorName": "王世贞",
    "authorId": "e647d10f92194bd4e60e81c4bcb41ccd",
    "dynasty": "明",
    "content": [
      "苍头信去频丁嘱，赤鼻矶头赋在无。",
      "闻说使君开碣石，不妨千载配双珠。"
    ]
  },
  {
    "id": "e647d10f92194bd4065f5dba63a55958",
    "title": "黄州周二选部居忧作此寄之君故以星变言事忤贵人见谪",
    "authorName": "王世贞",
    "authorId": "e647d10f92194bd4e60e81c4bcb41ccd",
    "dynasty": "明",
    "content": [
      "七月十五忆黄州，中有豪贤重姓周。",
      "任使纶巾为布帽，也能雄辨压曹刘。"
    ]
  },
  {
    "id": "e647d10f92194bd4065f5dba9efd87df",
    "title": "黄州周二选部居忧作此寄之君故以星变言事忤贵人见谪",
    "authorName": "王世贞",
    "authorId": "e647d10f92194bd4e60e81c4bcb41ccd",
    "dynasty": "明",
    "content": [
      "占星疏草胜君房，匡鼎揶揄石显忙。",
      "今日中天蒙气尽，可能无意向明光。"
    ]
  },
  {
    "id": "e647d10f92194bd48a853dc55bbc300c",
    "title": "洞庭陆生医而能诗以三律见投聊成二绝答之",
    "authorName": "王世贞",
    "authorId": "e647d10f92194bd4e60e81c4bcb41ccd",
    "dynasty": "明",
    "content": [
      "角头深处不知年，忽破霜风入郡廛。",
      "买药收书知已了，只应还趁太湖船。"
    ]
  },
  {
    "id": "e647d10f92194bd48a853dc52910bcbe",
    "title": "洞庭陆生医而能诗以三律见投聊成二绝答之",
    "authorName": "王世贞",
    "authorId": "e647d10f92194bd4e60e81c4bcb41ccd",
    "dynasty": "明",
    "content": [
      "坏色方袍垫角巾，老夫身是佛家身。",
      "劳君苦赠千秋句，那有虚名可借人。"
    ]
  },
  {
    "id": "e647d10f92194bd45b574522bf91d45f",
    "title": "谢云仙老人皆用古语起",
    "authorName": "王世贞",
    "authorId": "e647d10f92194bd4e60e81c4bcb41ccd",
    "dynasty": "明",
    "content": [
      "我所思兮在桂林，感君屡致瑶华音。",
      "纵令一语不相荐，终是悠悠千古心。"
    ]
  },
  {
    "id": "e647d10f92194bd45b574522539103b1",
    "title": "谢云仙老人皆用古语起",
    "authorName": "王世贞",
    "authorId": "e647d10f92194bd4e60e81c4bcb41ccd",
    "dynasty": "明",
    "content": [
      "湘中老人读黄老，手撷金光玉芝草。",
      "他年谒帝何所征，一点苍梧紫烟小。"
    ]
  },
  {
    "id": "e647d10f92194bd40756089c2a76dd7f",
    "title": "题双雀梅花扇",
    "authorName": "王世贞",
    "authorId": "e647d10f92194bd4e60e81c4bcb41ccd",
    "dynasty": "明",
    "content": [
      "东厨残食竞饥鸦，西舍饱蜂喧晚衙。",
      "岂是中庭无滞穗，皎然双雀坐梅花。"
    ]
  },
  {
    "id": "e647d10f92194bd4bbe4b029b64edaf2",
    "title": "寒夜怀元驭",
    "authorName": "王世贞",
    "authorId": "e647d10f92194bd4e60e81c4bcb41ccd",
    "dynasty": "明",
    "content": [
      "无病无愁拥一毡，怯寒犹自不成眠。",
      "谁怜鸡骨支床者，布帽冲风访墓田。"
    ]
  },
  {
    "id": "e647d10f92194bd4284c9cd09b96b583",
    "title": "陆少宰与绳北上迂道见访山中赠别",
    "authorName": "王世贞",
    "authorId": "e647d10f92194bd4e60e81c4bcb41ccd",
    "dynasty": "明",
    "content": [
      "柴门寂寂掩苍苔，小雨轻风香篆回。",
      "鸟雀惯将篮笋狎，无人知道宰官来。"
    ]
  },
  {
    "id": "e647d10f92194bd4284c9cd0d1ffc07c",
    "title": "陆少宰与绳北上迂道见访山中赠别",
    "authorName": "王世贞",
    "authorId": "e647d10f92194bd4e60e81c4bcb41ccd",
    "dynasty": "明",
    "content": [
      "女牛惊见一星高，暖眼初回仲蔚蒿。",
      "中散纵然饶懒癖，可应容易绝山涛。"
    ]
  },
  {
    "id": "e647d10f92194bd4284c9cd0a41f775c",
    "title": "陆少宰与绳北上迂道见访山中赠别",
    "authorName": "王世贞",
    "authorId": "e647d10f92194bd4e60e81c4bcb41ccd",
    "dynasty": "明",
    "content": [
      "东风不作薜萝春，物色劳君到隐沦。",
      "圣代夔龙方接席，可能容得弃瓢人。"
    ]
  },
  {
    "id": "e647d10f92194bd4284c9cd026fd8a8d",
    "title": "陆少宰与绳北上迂道见访山中赠别",
    "authorName": "王世贞",
    "authorId": "e647d10f92194bd4e60e81c4bcb41ccd",
    "dynasty": "明",
    "content": [
      "浊酒离亭望眼孤，明朝春色傍艖䒀。",
      "燕中啼鸟知无数，莫遣空林闻鹧鸪。"
    ]
  },
  {
    "id": "e647d10f92194bd4e6750958ec84e873",
    "title": "戏赠于■先",
    "authorName": "王世贞",
    "authorId": "e647d10f92194bd4e60e81c4bcb41ccd",
    "dynasty": "明",
    "content": [
      "七月十五夜何其，正值扁舟访我时。",
      "留卿且试盂兰供，来岁依稀丛桂枝。"
    ]
  },
  {
    "id": "e647d10f92194bd44949aadb80064040",
    "title": "庭有小方池延袤不盈丈种白莲花且植五垂柳环之",
    "authorName": "王世贞",
    "authorId": "e647d10f92194bd4e60e81c4bcb41ccd",
    "dynasty": "明",
    "content": [
      "雪白莲花出水开，陶家仙令好徘徊。",
      "纵令无酒攒眉去，且为薰风五柳来。"
    ]
  },
  {
    "id": "e647d10f92194bd4625930dc3f5a5504",
    "title": "意上人一梓甓婆罗门弃家入道通习三乘援苏学士赠乡僧文老例乞余一言走笔应之",
    "authorName": "王世贞",
    "authorId": "e647d10f92194bd4e60e81c4bcb41ccd",
    "dynasty": "明",
    "content": [
      "看君竿木向随身，知是三乘老斫轮。",
      "仗作忠师无缝塔，须弥一半万由旬。"
    ]
  },
  {
    "id": "e647d10f92194bd4625930dc2a323fad",
    "title": "意上人一梓甓婆罗门弃家入道通习三乘援苏学士赠乡僧文老例乞余一言走笔应之",
    "authorName": "王世贞",
    "authorId": "e647d10f92194bd4e60e81c4bcb41ccd",
    "dynasty": "明",
    "content": [
      "当日蜀僧过蜀客，于今吴客咏吴僧。",
      "如何尚有乡心在，两两长松挂葛藤。"
    ]
  },
  {
    "id": "e647d10f92194bd44ca59469dd3d73a5",
    "title": "看李张二子奕",
    "authorName": "王世贞",
    "authorId": "e647d10f92194bd4e60e81c4bcb41ccd",
    "dynasty": "明",
    "content": [
      "疏帘落日小楸枰，美作山人坐隐名。",
      "一片杀机相对发，不如青海去谈兵。"
    ]
  },
  {
    "id": "e647d10f92194bd4fe69618ff4fce48d",
    "title": "十二绝句送敬美弟闽中学政",
    "authorName": "王世贞",
    "authorId": "e647d10f92194bd4e60e81c4bcb41ccd",
    "dynasty": "明",
    "content": [
      "一傲除书两挂冠，归云欲出洞门寒。",
      "凝空易作千原雨，承日还高五色翰。"
    ]
  },
  {
    "id": "e647d10f92194bd4fe69618fb76de133",
    "title": "十二绝句送敬美弟闽中学政",
    "authorName": "王世贞",
    "authorId": "e647d10f92194bd4e60e81c4bcb41ccd",
    "dynasty": "明",
    "content": [
      "莫言时雨未平匀，西洒秦天东入闽。",
      "惟是钱塘一水地，至今犹有望霓人。"
    ]
  },
  {
    "id": "e647d10f92194bd4fe69618f2b66e3cf",
    "title": "十二绝句送敬美弟闽中学政",
    "authorName": "王世贞",
    "authorId": "e647d10f92194bd4e60e81c4bcb41ccd",
    "dynasty": "明",
    "content": [
      "七闽文物有容辉，吹律邹生事已非。",
      "欲向春风问消息，一时翘首问乌衣。"
    ]
  },
  {
    "id": "e647d10f92194bd4fe69618f9c60424c",
    "title": "十二绝句送敬美弟闽中学政",
    "authorName": "王世贞",
    "authorId": "e647d10f92194bd4e60e81c4bcb41ccd",
    "dynasty": "明",
    "content": [
      "千迭名山千迭青，五更风铎五更星。",
      "莫言池草今无梦，也要随君到幔亭。"
    ]
  },
  {
    "id": "e647d10f92194bd4fe69618fa5bea4a5",
    "title": "十二绝句送敬美弟闽中学政",
    "authorName": "王世贞",
    "authorId": "e647d10f92194bd4e60e81c4bcb41ccd",
    "dynasty": "明",
    "content": [
      "幔亭溪畔密藏云，曲曲清流皱縠文。",
      "火枣向来须已啖，前身可是武夷君。"
    ]
  },
  {
    "id": "e647d10f92194bd4fe69618f2baf1264",
    "title": "十二绝句送敬美弟闽中学政",
    "authorName": "王世贞",
    "authorId": "e647d10f92194bd4e60e81c4bcb41ccd",
    "dynasty": "明",
    "content": [
      "倚幰看云度武夷，霜皮古柏隐丛祠。",
      "诸生定有椒浆供，为读羊公堕泪碑。"
    ]
  },
  {
    "id": "e647d10f92194bd4fe69618fd8cdd4c2",
    "title": "十二绝句送敬美弟闽中学政",
    "authorName": "王世贞",
    "authorId": "e647d10f92194bd4e60e81c4bcb41ccd",
    "dynasty": "明",
    "content": [
      "千林霞碎荔枝风，火齐堆盘万颗同。",
      "卢橘杨梅知不论，可能收得状元红。"
    ]
  },
  {
    "id": "e647d10f92194bd4fe69618f1e46cd5c",
    "title": "十二绝句送敬美弟闽中学政",
    "authorName": "王世贞",
    "authorId": "e647d10f92194bd4e60e81c4bcb41ccd",
    "dynasty": "明",
    "content": [
      "万安桥畔水曾波，紫蛎红瑶处处多。",
      "采得明珠堪把玩，莫教鱼目笑蹉跎。"
    ]
  },
  {
    "id": "e647d10f92194bd4fe69618fa494e548",
    "title": "十二绝句送敬美弟闽中学政",
    "authorName": "王世贞",
    "authorId": "e647d10f92194bd4e60e81c4bcb41ccd",
    "dynasty": "明",
    "content": [
      "绛帷斜卷木兰舟，夹岸蛮音入棹讴。",
      "使者解书丁有尾，不妨行部下汀州。"
    ]
  },
  {
    "id": "e647d10f92194bd4fe69618f52700c8d",
    "title": "十二绝句送敬美弟闽中学政",
    "authorName": "王世贞",
    "authorId": "e647d10f92194bd4e60e81c4bcb41ccd",
    "dynasty": "明",
    "content": [
      "澹圃西连恬憺宫，香煤欲冷树号风。",
      "从他猿鹤相惊怨，自是冰心出处同。"
    ]
  },
  {
    "id": "e647d10f92194bd4fe69618fc9fbbf50",
    "title": "十二绝句送敬美弟闽中学政",
    "authorName": "王世贞",
    "authorId": "e647d10f92194bd4e60e81c4bcb41ccd",
    "dynasty": "明",
    "content": [
      "破寒三盏瓮头春，临到分离亦怆神。",
      "我厌长生君用世，可能终作耦耕人。"
    ]
  },
  {
    "id": "e647d10f92194bd4fe69618fd855b783",
    "title": "十二绝句送敬美弟闽中学政",
    "authorName": "王世贞",
    "authorId": "e647d10f92194bd4e60e81c4bcb41ccd",
    "dynasty": "明",
    "content": [
      "右丞虽则恋清幽，五短元应让蜀州。",
      "记取玉矾书内句，莫容堂印挂心头。"
    ]
  },
  {
    "id": "e647d10f92194bd4119f60233ea98738",
    "title": "送肖甫司马于清洋江口",
    "authorName": "王世贞",
    "authorId": "e647d10f92194bd4e60e81c4bcb41ccd",
    "dynasty": "明",
    "content": [
      "清尊红烛暂为欢，临到分携醉醒难。",
      "纵有冰壶心一片，伴君终是怯长安。"
    ]
  },
  {
    "id": "e647d10f92194bd432aadc616c5321c8",
    "title": "再送伯玉至清洋口",
    "authorName": "王世贞",
    "authorId": "e647d10f92194bd4e60e81c4bcb41ccd",
    "dynasty": "明",
    "content": [
      "君携胡建我曹丘，各拥双株玉树秋。",
      "两地客星分不得，清洋中半是鸿沟。"
    ]
  },
  {
    "id": "e647d10f92194bd44deafc4701e59064",
    "title": "三送与绳至奣子",
    "authorName": "王世贞",
    "authorId": "e647d10f92194bd4e60e81c4bcb41ccd",
    "dynasty": "明",
    "content": [
      "两岸朱衣送宰官，中流衲子话团圞。",
      "自怜不了能仁字，归卧杉龛萝月寒。"
    ]
  },
  {
    "id": "e647d10f92194bd4d7f8b678a4016c9e",
    "title": "五送本宁观潮南浦",
    "authorName": "王世贞",
    "authorId": "e647d10f92194bd4e60e81c4bcb41ccd",
    "dynasty": "明",
    "content": [
      "平原十日未从容，流水千重意万重。",
      "欲对乡人夸共载，仙舟自有郭林宗。"
    ]
  },
  {
    "id": "e647d10f92194bd4d548f8c6d2a76406",
    "title": "六送桢伯于城西关",
    "authorName": "王世贞",
    "authorId": "e647d10f92194bd4e60e81c4bcb41ccd",
    "dynasty": "明",
    "content": [
      "毋轻画省老冯郎，带銙生花艾绶黄。",
      "记取他年一奇事，岭南还策汉贤良。"
    ]
  },
  {
    "id": "e647d10f92194bd4b207e53770670a7c",
    "title": "用前例送家弟敬美视闽中学然至北水关而止盖余已徙居乡故也",
    "authorName": "王世贞",
    "authorId": "e647d10f92194bd4e60e81c4bcb41ccd",
    "dynasty": "明",
    "content": [
      "眼枯无泪意茫然，谢傅凭何遣暮年。",
      "若使弹成白翎雀，便应生断琵琶弦。"
    ]
  },
  {
    "id": "e647d10f92194bd4f69d2161edf1b695",
    "title": "乡进士邹道甫以严君之命借听于余余实无得也不忍逆其意以二绝酬之",
    "authorName": "王世贞",
    "authorId": "e647d10f92194bd4e60e81c4bcb41ccd",
    "dynasty": "明",
    "content": [
      "子云有字何须问，摩诘无言转更难。",
      "请看佛堂方丈地，丛丛忍草蔓栏干。"
    ]
  },
  {
    "id": "e647d10f92194bd4f69d21614113d201",
    "title": "乡进士邹道甫以严君之命借听于余余实无得也不忍逆其意以二绝酬之",
    "authorName": "王世贞",
    "authorId": "e647d10f92194bd4e60e81c4bcb41ccd",
    "dynasty": "明",
    "content": [
      "髻里明珠当自知，无端贫里叩贫儿。",
      "北邙山下千堆土，葬尽神仙不解悲。"
    ]
  },
  {
    "id": "e647d10f92194bd4a65abe950300a64d",
    "title": "黎丘大王以手书及诗画见投寄谢并赠得六绝句",
    "authorName": "王世贞",
    "authorId": "e647d10f92194bd4e60e81c4bcb41ccd",
    "dynasty": "明",
    "content": [
      "由来龙种尽权奇，七步陈王已唤迟。",
      "今日西园多应教，可能偏少仲宣诗。"
    ]
  },
  {
    "id": "e647d10f92194bd4a65abe95c4ce805e",
    "title": "黎丘大王以手书及诗画见投寄谢并赠得六绝句",
    "authorName": "王世贞",
    "authorId": "e647d10f92194bd4e60e81c4bcb41ccd",
    "dynasty": "明",
    "content": [
      "修竹梁园兴有余，墨华长染马卿裾。",
      "怪来遍被千金赐，习得家王凤尾书。"
    ]
  },
  {
    "id": "e647d10f92194bd4a65abe95be1683d6",
    "title": "黎丘大王以手书及诗画见投寄谢并赠得六绝句",
    "authorName": "王世贞",
    "authorId": "e647d10f92194bd4e60e81c4bcb41ccd",
    "dynasty": "明",
    "content": [
      "让帝虬髯三叶孙，汝阳眉宇尚天人。",
      "宫花不落砑光帽，羯鼓能催万树春。"
    ]
  },
  {
    "id": "e647d10f92194bd4a65abe9584e77e05",
    "title": "黎丘大王以手书及诗画见投寄谢并赠得六绝句",
    "authorName": "王世贞",
    "authorId": "e647d10f92194bd4e60e81c4bcb41ccd",
    "dynasty": "明",
    "content": [
      "芙蓉迭迭冠霓旌，千乘贤王春豫情。",
      "道是麻姑山色好，便呼麟脯寄方平。"
    ]
  },
  {
    "id": "e647d10f92194bd4a65abe956e6acea3",
    "title": "黎丘大王以手书及诗画见投寄谢并赠得六绝句",
    "authorName": "王世贞",
    "authorId": "e647d10f92194bd4e60e81c4bcb41ccd",
    "dynasty": "明",
    "content": [
      "鹅溪百尺茧丝宽，手写淇园万玉寒。",
      "移赠王生悬四壁，谁能触目不琅玕。"
    ]
  },
  {
    "id": "e647d10f92194bd4a65abe95c8c4c79d",
    "title": "黎丘大王以手书及诗画见投寄谢并赠得六绝句",
    "authorName": "王世贞",
    "authorId": "e647d10f92194bd4e60e81c4bcb41ccd",
    "dynasty": "明",
    "content": [
      "惭愧何郎通隐名，长斋礼佛诵无生。",
      "纵然博得诸王饷，不乞嵇家旧酒鎗。"
    ]
  },
  {
    "id": "e647d10f92194bd426e67dc7059d601d",
    "title": "赠医者马道人",
    "authorName": "王世贞",
    "authorId": "e647d10f92194bd4e60e81c4bcb41ccd",
    "dynasty": "明",
    "content": [
      "谁似燕中马自然，药囊蓑笠但随肩。",
      "生憎董奉多牵系，不爱人间卖杏钱。"
    ]
  },
  {
    "id": "e647d10f92194bd40b75976db6f768d5",
    "title": "送元驭阁老二十里桥同前例得一绝句",
    "authorName": "王世贞",
    "authorId": "e647d10f92194bd4e60e81c4bcb41ccd",
    "dynasty": "明",
    "content": [
      "一叶轻舠破绿蘋，惊看蓬底两纶巾。",
      "道人却有分携泪，丞相何无祗候人。"
    ]
  },
  {
    "id": "e647d10f92194bd4463e182acec75993",
    "title": "弇园杂咏十六首梵王桥",
    "authorName": "王世贞",
    "authorId": "e647d10f92194bd4e60e81c4bcb41ccd",
    "dynasty": "明",
    "content": [
      "隐隐红桥拂地开，徐徐蟾魄染青苔。",
      "诸天幻出金银相，色界天王尽下来。"
    ]
  },
  {
    "id": "e647d10f92194bd4463e182acf4b29f2",
    "title": "弇园杂咏十六首梵王桥",
    "authorName": "王世贞",
    "authorId": "e647d10f92194bd4e60e81c4bcb41ccd",
    "dynasty": "明",
    "content": [
      "佛日初开大地阴，虚疑长者买祗林。",
      "翛然一片浮云过，欲问黄金何处寻。"
    ]
  },
  {
    "id": "e647d10f92194bd4463e182a4651501a",
    "title": "弇园杂咏十六首梵王桥",
    "authorName": "王世贞",
    "authorId": "e647d10f92194bd4e60e81c4bcb41ccd",
    "dynasty": "明",
    "content": [
      "会得参同两渐和，庄生昨夜访维摩。",
      "若教更会真空意，万卷函经一字多。"
    ]
  },
  {
    "id": "e647d10f92194bd4463e182a81c82cff",
    "title": "弇园杂咏十六首梵王桥",
    "authorName": "王世贞",
    "authorId": "e647d10f92194bd4e60e81c4bcb41ccd",
    "dynasty": "明",
    "content": [
      "轻篙刺水澹忘归，狼籍残红处处飞。",
      "犹让当年霅中棹，两山空翠扑人衣。"
    ]
  },
  {
    "id": "e647d10f92194bd4463e182a2225de61",
    "title": "弇园杂咏十六首梵王桥",
    "authorName": "王世贞",
    "authorId": "e647d10f92194bd4e60e81c4bcb41ccd",
    "dynasty": "明",
    "content": [
      "湾环轻泚似金沟，宛转洄沿客自留。",
      "两岸芙蓉相对发，即令无酒不悲秋。"
    ]
  },
  {
    "id": "e647d10f92194bd4463e182a1dbcfe93",
    "title": "弇园杂咏十六首梵王桥",
    "authorName": "王世贞",
    "authorId": "e647d10f92194bd4e60e81c4bcb41ccd",
    "dynasty": "明",
    "content": [
      "罢翻经卷旋呼杯，为爱天香桂子开。",
      "醉后飞花满巾帻，真成金粟卧如来。"
    ]
  },
  {
    "id": "e647d10f92194bd4463e182a53cc68f9",
    "title": "弇园杂咏十六首梵王桥",
    "authorName": "王世贞",
    "authorId": "e647d10f92194bd4e60e81c4bcb41ccd",
    "dynasty": "明",
    "content": [
      "新■瓮底嘈嘈鸣，西邻稻垄黄云平。",
      "老夫眼饱腹亦饱，田家酒家虚得名。"
    ]
  },
  {
    "id": "e647d10f92194bd4463e182aacff117a",
    "title": "弇园杂咏十六首梵王桥",
    "authorName": "王世贞",
    "authorId": "e647d10f92194bd4e60e81c4bcb41ccd",
    "dynasty": "明",
    "content": [
      "日脚低垂雾半笼，虞山一抺有无中。",
      "划然长啸天风起，扫尽浮云现碧空。"
    ]
  },
  {
    "id": "e647d10f92194bd4463e182ac24bc2d6",
    "title": "弇园杂咏十六首梵王桥",
    "authorName": "王世贞",
    "authorId": "e647d10f92194bd4e60e81c4bcb41ccd",
    "dynasty": "明",
    "content": [
      "巉岩百尺俯澄潭，天水相和共蔚蓝。",
      "小坐自然尘外境，日斜无意下西弇。"
    ]
  },
  {
    "id": "e647d10f92194bd4463e182adf6b0fc7",
    "title": "弇园杂咏十六首梵王桥",
    "authorName": "王世贞",
    "authorId": "e647d10f92194bd4e60e81c4bcb41ccd",
    "dynasty": "明",
    "content": [
      "小小空明远似无，泠然一水自萦纡。",
      "潜虬相唤不肯出，为惜胡髯径寸珠。"
    ]
  },
  {
    "id": "e647d10f92194bd4463e182a60ba6a90",
    "title": "弇园杂咏十六首梵王桥",
    "authorName": "王世贞",
    "authorId": "e647d10f92194bd4e60e81c4bcb41ccd",
    "dynasty": "明",
    "content": [
      "小台犹绾双弇奇，试问台奇台不知。",
      "游人到此意忽忽，半学杨朱悲路岐。"
    ]
  },
  {
    "id": "e647d10f92194bd4463e182a7f85c7e4",
    "title": "弇园杂咏十六首梵王桥",
    "authorName": "王世贞",
    "authorId": "e647d10f92194bd4e60e81c4bcb41ccd",
    "dynasty": "明",
    "content": [
      "两弇中断有桥过，水束微风也自波。",
      "最好姮娥辉玉臂，莫容游擢搅青螺。"
    ]
  },
  {
    "id": "e647d10f92194bd4463e182abd47990c",
    "title": "弇园杂咏十六首梵王桥",
    "authorName": "王世贞",
    "authorId": "e647d10f92194bd4e60e81c4bcb41ccd",
    "dynasty": "明",
    "content": [
      "戍削风棱无媚姿，主人瞻拜具冠衣。",
      "乍可郁林将压载，那容汉女作支机。"
    ]
  },
  {
    "id": "e647d10f92194bd4463e182ac502dea9",
    "title": "弇园杂咏十六首梵王桥",
    "authorName": "王世贞",
    "authorId": "e647d10f92194bd4e60e81c4bcb41ccd",
    "dynasty": "明",
    "content": [
      "壶公饮酒酒初干，谁道壶中天地宽。",
      "幻出楼台成五色，飞来日月是双丸。"
    ]
  },
  {
    "id": "e647d10f92194bd4463e182a022e273c",
    "title": "弇园杂咏十六首梵王桥",
    "authorName": "王世贞",
    "authorId": "e647d10f92194bd4e60e81c4bcb41ccd",
    "dynasty": "明",
    "content": [
      "压尽千峰耸碧空，佳名谁并玉玲珑。",
      "梵音阁下眠三日，要看缭天吐白虹。"
    ]
  },
  {
    "id": "e647d10f92194bd475df494c75924e83",
    "title": "青玉笋即锦川峰之佳者并蜀锦也",
    "authorName": "王世贞",
    "authorId": "e647d10f92194bd4e60e81c4bcb41ccd",
    "dynasty": "明",
    "content": [
      "百尺排空玉笋青，山人端不负山灵。",
      "谁分望帝陵前锦，自是当年役五丁。"
    ]
  },
  {
    "id": "e647d10f92194bd4c6a4ebcb16907359",
    "title": "散花峡",
    "authorName": "王世贞",
    "authorId": "e647d10f92194bd4e60e81c4bcb41ccd",
    "dynasty": "明",
    "content": [
      "长年鼓棹穿岝崿，恰值春阑藤花落。",
      "一花堕帻酒一杯，懊恼东风不作恶。"
    ]
  },
  {
    "id": "e647d10f92194bd447117be1169bd20e",
    "title": "蟹螯峰",
    "authorName": "王世贞",
    "authorId": "e647d10f92194bd4e60e81c4bcb41ccd",
    "dynasty": "明",
    "content": [
      "毕郎左手偶一失，遗螯千秋化为石。",
      "当空怕遣酒星知，摄向微垣佐琼液。"
    ]
  },
  {
    "id": "e647d10f92194bd421a67a3db8698498",
    "title": "流杯石",
    "authorName": "王世贞",
    "authorId": "e647d10f92194bd4e60e81c4bcb41ccd",
    "dynasty": "明",
    "content": [
      "云根障底暗泉流，莲花瓣中莲叶舟。",
      "直疑分出君山酒，夺得头杯不肯休。"
    ]
  },
  {
    "id": "e647d10f92194bd4787373d6f8b23d32",
    "title": "飞练峡",
    "authorName": "王世贞",
    "authorId": "e647d10f92194bd4e60e81c4bcb41ccd",
    "dynasty": "明",
    "content": [
      "游女拿舟向峡边，惊呼白练界苍烟。",
      "生来未识天台瀑，湿着红衫不解怜。"
    ]
  },
  {
    "id": "e647d10f92194bd41cdfc26b5d850a78",
    "title": "娱晖滩",
    "authorName": "王世贞",
    "authorId": "e647d10f92194bd4e60e81c4bcb41ccd",
    "dynasty": "明",
    "content": [
      "滩头垂杨好系船，杨枝戏水桃花颠。",
      "枕流漱石从他误，白眼卧看沧浪天。"
    ]
  },
  {
    "id": "e647d10f92194bd43c05c4e3127ace56",
    "title": "嘉树亭",
    "authorName": "王世贞",
    "authorId": "e647d10f92194bd4e60e81c4bcb41ccd",
    "dynasty": "明",
    "content": [
      "嘉树周遭一水亭，不妨呼酒共沈溟。",
      "当头赤日不敢下，拂面好风吹自醒。"
    ]
  },
  {
    "id": "e647d10f92194bd43ebf5a0692fa631d",
    "title": "留鱼涧",
    "authorName": "王世贞",
    "authorId": "e647d10f92194bd4e60e81c4bcb41ccd",
    "dynasty": "明",
    "content": [
      "夭桃落英长自留，游鱼一入便堪愁。",
      "梁宫亦有千迷道，闽岭闻歌九曲流。"
    ]
  },
  {
    "id": "e647d10f92194bd48a0df08392c84ebe",
    "title": "敛霏亭",
    "authorName": "王世贞",
    "authorId": "e647d10f92194bd4e60e81c4bcb41ccd",
    "dynasty": "明",
    "content": [
      "倦鸟初栖犹未还，一生贪看夕阳山。",
      "纵令收尽人间色，几点峰尖紫翠间。"
    ]
  },
  {
    "id": "e647d10f92194bd48511f483e3f77cfd",
    "title": "小浮玉桥",
    "authorName": "王世贞",
    "authorId": "e647d10f92194bd4e60e81c4bcb41ccd",
    "dynasty": "明",
    "content": [
      "一拳残石水中央，醉艇纵横也不妨。",
      "唤作吴兴一浮玉，从教人笑夜郎王。"
    ]
  },
  {
    "id": "e647d10f92194bd423a4633e761ada11",
    "title": "先月亭",
    "authorName": "王世贞",
    "authorId": "e647d10f92194bd4e60e81c4bcb41ccd",
    "dynasty": "明",
    "content": [
      "呼尊欲缓暮天愁，忽有金波潋滟浮。",
      "总为西亭最先得，清光一抹露山头。"
    ]
  },
  {
    "id": "e647d10f92194bd4cc0ae4c635803940",
    "title": "天镜潭",
    "authorName": "王世贞",
    "authorId": "e647d10f92194bd4e60e81c4bcb41ccd",
    "dynasty": "明",
    "content": [
      "纤鳞不起静无风，倒写青天入镜中。",
      "两岸青山带楼阁，何人不道水晶宫。"
    ]
  },
  {
    "id": "e647d10f92194bd4027809adb357f330",
    "title": "凤条馆",
    "authorName": "王世贞",
    "authorId": "e647d10f92194bd4e60e81c4bcb41ccd",
    "dynasty": "明",
    "content": [
      "一片春云绿正饶，枝枝尽作凤皇条。",
      "他年傥得成焦尾，不待琴心已就挑。"
    ]
  },
  {
    "id": "e647d10f92194bd477e67bea79262934",
    "title": "寄屠长卿",
    "authorName": "王世贞",
    "authorId": "e647d10f92194bd4e60e81c4bcb41ccd",
    "dynasty": "明",
    "content": [
      "神虎门头一挂冠，镜湖东去海天宽。",
      "人间有客都无耳，自是相如胜井丹。"
    ]
  },
  {
    "id": "e647d10f92194bd477e67bea8c1bc5e5",
    "title": "寄屠长卿",
    "authorName": "王世贞",
    "authorId": "e647d10f92194bd4e60e81c4bcb41ccd",
    "dynasty": "明",
    "content": [
      "莫以怜才少相君，提封尽跨五湖云。",
      "请看六字镌官诏，便是仙都十赉文。"
    ]
  },
  {
    "id": "e647d10f92194bd4d283d10258dd39d1",
    "title": "离薋园杂咏四首鴳适轩",
    "authorName": "王世贞",
    "authorId": "e647d10f92194bd4e60e81c4bcb41ccd",
    "dynasty": "明",
    "content": [
      "大鹏九万苦不足，尺鴳抢榆恒有余。",
      "除却逍遥真际在，便应方朔羡侏儒。"
    ]
  },
  {
    "id": "e647d10f92194bd4d283d102eeccd5e8",
    "title": "离薋园杂咏四首鴳适轩",
    "authorName": "王世贞",
    "authorId": "e647d10f92194bd4e60e81c4bcb41ccd",
    "dynasty": "明",
    "content": [
      "百挺琅玕直复斜，午熏摇入小窗纱。",
      "偶然将作清漪看，碧浪湖头一钓艖。"
    ]
  },
  {
    "id": "e647d10f92194bd4d283d1025cb25856",
    "title": "离薋园杂咏四首鴳适轩",
    "authorName": "王世贞",
    "authorId": "e647d10f92194bd4e60e81c4bcb41ccd",
    "dynasty": "明",
    "content": [
      "九月微霜未授衣，桑榆向暖发堪晞。",
      "不知紫翠峰头敛，愁见栖鸦闪闪归。"
    ]
  },
  {
    "id": "e647d10f92194bd4d283d102b2d2d036",
    "title": "离薋园杂咏四首鴳适轩",
    "authorName": "王世贞",
    "authorId": "e647d10f92194bd4e60e81c4bcb41ccd",
    "dynasty": "明",
    "content": [
      "数拳培塿小亭前，涧壑峰峦亦宛然。",
      "不似壶公暂时幻，主人留结著书缘。"
    ]
  },
  {
    "id": "e647d10f92194bd4d642d9f860ee7c00",
    "title": "咏无住观中物四首白鹦鹉",
    "authorName": "王世贞",
    "authorId": "e647d10f92194bd4e60e81c4bcb41ccd",
    "dynasty": "明",
    "content": [
      "仙音隐隐似云和，雪色衣裳推素娥。",
      "生长白莲花瓣内，那能不遣诵弥陀。"
    ]
  },
  {
    "id": "e647d10f92194bd4d642d9f852d7e758",
    "title": "咏无住观中物四首白鹦鹉",
    "authorName": "王世贞",
    "authorId": "e647d10f92194bd4e60e81c4bcb41ccd",
    "dynasty": "明",
    "content": [
      "青田别种是胎仙，午夜清音彻九天。",
      "我诵黄庭换凡骨，他时一点破苍烟。"
    ]
  },
  {
    "id": "e647d10f92194bd4d642d9f89bd62ccb",
    "title": "咏无住观中物四首白鹦鹉",
    "authorName": "王世贞",
    "authorId": "e647d10f92194bd4e60e81c4bcb41ccd",
    "dynasty": "明",
    "content": [
      "日长行散步庭皋，插羽佳人媚寂寥。",
      "五色别成铺地锦，千铃忽起半天娇。"
    ]
  },
  {
    "id": "e647d10f92194bd4d642d9f895d840c4",
    "title": "咏无住观中物四首白鹦鹉",
    "authorName": "王世贞",
    "authorId": "e647d10f92194bd4e60e81c4bcb41ccd",
    "dynasty": "明",
    "content": [
      "猩红数点媚清泠，暖藻香萍度此生。",
      "莫向江湖贪广阔，近来鱼网大纵横。"
    ]
  },
  {
    "id": "e647d10f92194bd4bc633fe62e5bd221",
    "title": "无锡陈生自樊山王邸来将梓其诗乞序姑与饭而以二绝句止之",
    "authorName": "王世贞",
    "authorId": "e647d10f92194bd4e60e81c4bcb41ccd",
    "dynasty": "明",
    "content": [
      "词客淮南气若云，莫疑山叟怯相闻。",
      "自然鸡黍田家有，只是无名可借君。"
    ]
  },
  {
    "id": "e647d10f92194bd4bc633fe6c788114f",
    "title": "无锡陈生自樊山王邸来将梓其诗乞序姑与饭而以二绝句止之",
    "authorName": "王世贞",
    "authorId": "e647d10f92194bd4e60e81c4bcb41ccd",
    "dynasty": "明",
    "content": [
      "平台新赋许谁贤，惟有相如赐独偏。",
      "若要上林天子问，吮毫应更十余年。"
    ]
  },
  {
    "id": "e647d10f92194bd4106f9c2adca1232a",
    "title": "题画寿大参旸谷先生七十",
    "authorName": "王世贞",
    "authorId": "e647d10f92194bd4e60e81c4bcb41ccd",
    "dynasty": "明",
    "content": [
      "永嘉城外小缑山，明月长容笙鹤闲。",
      "总为旸湖泉石好，未教王子厌人间。"
    ]
  },
  {
    "id": "e647d10f92194bd4106f9c2af0783e7c",
    "title": "题画寿大参旸谷先生七十",
    "authorName": "王世贞",
    "authorId": "e647d10f92194bd4e60e81c4bcb41ccd",
    "dynasty": "明",
    "content": [
      "千重绿嶂百重流，仙籍垂登朝籍收。",
      "长见岁星瓯越部，不劳明主访羊裘。"
    ]
  },
  {
    "id": "e647d10f92194bd40c07b0caf0f02684",
    "title": "送林光宇文学同高吴二茂才还闽四绝句",
    "authorName": "王世贞",
    "authorId": "e647d10f92194bd4e60e81c4bcb41ccd",
    "dynasty": "明",
    "content": [
      "韩子文章日月光，当时闽海一欧阳。",
      "不论观察如常衮，分得三珠夜已光。"
    ]
  },
  {
    "id": "e647d10f92194bd40c07b0ca5e165e43",
    "title": "送林光宇文学同高吴二茂才还闽四绝句",
    "authorName": "王世贞",
    "authorId": "e647d10f92194bd4e60e81c4bcb41ccd",
    "dynasty": "明",
    "content": [
      "吴江霜冷落枫丹，闽峤繁花正耐看。",
      "识字儿曹师友意，春风桃李不成寒。"
    ]
  },
  {
    "id": "e647d10f92194bd40c07b0ca411df1e8",
    "title": "送林光宇文学同高吴二茂才还闽四绝句",
    "authorName": "王世贞",
    "authorId": "e647d10f92194bd4e60e81c4bcb41ccd",
    "dynasty": "明",
    "content": [
      "经术从推绛帐师，还惊博学与宏词。",
      "诸林树树闽大色，犹有温陵桂一枝。"
    ]
  },
  {
    "id": "e647d10f92194bd40c07b0ca45b0dde4",
    "title": "送林光宇文学同高吴二茂才还闽四绝句",
    "authorName": "王世贞",
    "authorId": "e647d10f92194bd4e60e81c4bcb41ccd",
    "dynasty": "明",
    "content": [
      "高子波澜自老成，吴郎神彩独纵横。",
      "他年并出延津剑，遥见星文动洛城。"
    ]
  },
  {
    "id": "e647d10f92194bd4e441b09e2e743e99",
    "title": "赠方士赖生",
    "authorName": "王世贞",
    "authorId": "e647d10f92194bd4e60e81c4bcb41ccd",
    "dynasty": "明",
    "content": [
      "还是江东赖布衣，芒鞋竹杖款荆扉。",
      "于今参得茅家诀，不向青山问所归。"
    ]
  },
  {
    "id": "e647d10f92194bd4aefe78432712909e",
    "title": "王阳德大参自诧地理师而极口为江右刘生游扬以为能得景纯三昩墓田丙舍一一听其更定刘子来谒乃有谓其非真者戏成小绝赠之",
    "authorName": "王世贞",
    "authorId": "e647d10f92194bd4e60e81c4bcb41ccd",
    "dynasty": "明",
    "content": [
      "王叟青乌夸秘传，逢君却耗买山钱。",
      "老夫尽有容身地，且傍春风住几年。"
    ]
  },
  {
    "id": "e647d10f92194bd4aefe7843e458a877",
    "title": "王阳德大参自诧地理师而极口为江右刘生游扬以为能得景纯三昩墓田丙舍一一听其更定刘子来谒乃有谓其非真者戏成小绝赠之",
    "authorName": "王世贞",
    "authorId": "e647d10f92194bd4e60e81c4bcb41ccd",
    "dynasty": "明",
    "content": [
      "青鞋博得杖头装，笑逐胡姬唤酒尝。",
      "任使桃花开落尽，总然还是旧刘郎。"
    ]
  },
  {
    "id": "e647d10f92194bd476837e2e9a69d9d7",
    "title": "赠莆阳林致远",
    "authorName": "王世贞",
    "authorId": "e647d10f92194bd4e60e81c4bcb41ccd",
    "dynasty": "明",
    "content": [
      "曾携银管侍瑶除，懒向王门曳敝裾。",
      "遗恨先朝诸殿榜，如何不遣仲将书。"
    ]
  },
  {
    "id": "e647d10f92194bd49895e8f2a97b6094",
    "title": "题文太史画别介征户部",
    "authorName": "王世贞",
    "authorId": "e647d10f92194bd4e60e81c4bcb41ccd",
    "dynasty": "明",
    "content": [
      "淡霭徐分远近山，孤舟相对白鸥闲。",
      "他年倘访弇州叟，只在渔歌欸乃间。"
    ]
  },
  {
    "id": "e647d10f92194bd4562a5049877826e9",
    "title": "术士孔生种种变幻狡狯见而赠以四绝句",
    "authorName": "王世贞",
    "authorId": "e647d10f92194bd4e60e81c4bcb41ccd",
    "dynasty": "明",
    "content": [
      "白波沈陆懒登台，一醉逢君笑口开。",
      "莫怪书生偏善幻，何人不是幻中来。"
    ]
  },
  {
    "id": "e647d10f92194bd4562a50496ca4aaf6",
    "title": "术士孔生种种变幻狡狯见而赠以四绝句",
    "authorName": "王世贞",
    "authorId": "e647d10f92194bd4e60e81c4bcb41ccd",
    "dynasty": "明",
    "content": [
      "斗旗才罢复藏钩，曼衍鱼龙眩未休。",
      "却恨茂陵龙去远，不教生拜乐通侯。"
    ]
  },
  {
    "id": "e647d10f92194bd4562a5049590f0f08",
    "title": "术士孔生种种变幻狡狯见而赠以四绝句",
    "authorName": "王世贞",
    "authorId": "e647d10f92194bd4e60e81c4bcb41ccd",
    "dynasty": "明",
    "content": [
      "一念才萌意已通，只缘先堕识情中。",
      "老夫心在阿惟越，笑尔逡巡化业虫。"
    ]
  },
  {
    "id": "e647d10f92194bd4562a504972eb5d50",
    "title": "术士孔生种种变幻狡狯见而赠以四绝句",
    "authorName": "王世贞",
    "authorId": "e647d10f92194bd4e60e81c4bcb41ccd",
    "dynasty": "明",
    "content": [
      "少年场里索相过，不往如呼俗物何。",
      "一任摩娑双眼看，山神伎俩苦无多。"
    ]
  },
  {
    "id": "e647d10f92194bd41884c7c6e0de84af",
    "title": "余生为其父德甫丈乞志墓其别也得四绝句送之中间且悲且喜或规或嘲往往情见乎辞",
    "authorName": "王世贞",
    "authorId": "e647d10f92194bd4e60e81c4bcb41ccd",
    "dynasty": "明",
    "content": [
      "七尺穹碑三尺坟，五君垂尽到余君。",
      "却怜身后谁知已，此意凄凉不可闻。"
    ]
  },
  {
    "id": "e647d10f92194bd41884c7c6668d4a1b",
    "title": "余生为其父德甫丈乞志墓其别也得四绝句送之中间且悲且喜或规或嘲往往情见乎辞",
    "authorName": "王世贞",
    "authorId": "e647d10f92194bd4e60e81c4bcb41ccd",
    "dynasty": "明",
    "content": [
      "阿翁不问生人产，有子徒能读父书。",
      "不为薛田荒欲尽，可令弹铗叹无鱼。"
    ]
  },
  {
    "id": "e647d10f92194bd41884c7c6f12fe4d4",
    "title": "余生为其父德甫丈乞志墓其别也得四绝句送之中间且悲且喜或规或嘲往往情见乎辞",
    "authorName": "王世贞",
    "authorId": "e647d10f92194bd4e60e81c4bcb41ccd",
    "dynasty": "明",
    "content": [
      "一接余郎月旦评，翛然四坐欲风生。",
      "请看朱邸王孙贵，杜口毗邪学净名。"
    ]
  },
  {
    "id": "e647d10f92194bd41884c7c6e87e4978",
    "title": "余生为其父德甫丈乞志墓其别也得四绝句送之中间且悲且喜或规或嘲往往情见乎辞",
    "authorName": "王世贞",
    "authorId": "e647d10f92194bd4e60e81c4bcb41ccd",
    "dynasty": "明",
    "content": [
      "双眼宁输郭景纯，青鞋踏遍为严亲。",
      "前山尽有牛眠地，只要余郎自卖身。"
    ]
  },
  {
    "id": "e647d10f92194bd45faec07a9b99bf4f",
    "title": "梁希鸿广陵人工古文辞贫不能诣吴门今有所因渡江见访得二绝赠之",
    "authorName": "王世贞",
    "authorId": "e647d10f92194bd4e60e81c4bcb41ccd",
    "dynasty": "明",
    "content": [
      "梁生日赋广陵潮，一水吴门天样遥。",
      "二十四桥都踏遍，可曾还见伯通桥。"
    ]
  },
  {
    "id": "e647d10f92194bd45faec07a5eeb8ad9",
    "title": "梁希鸿广陵人工古文辞贫不能诣吴门今有所因渡江见访得二绝赠之",
    "authorName": "王世贞",
    "authorId": "e647d10f92194bd4e60e81c4bcb41ccd",
    "dynasty": "明",
    "content": [
      "扬州白盐雪满船，扬州白苎白于绵。",
      "莫将流水轻弹尽，此调那容估客怜。"
    ]
  },
  {
    "id": "e647d10f92194bd4a2229062b677e12c",
    "title": "赵凡夫游太学太学师为赵丈汝师其父少参公凡夫之王父佥宪公同年也",
    "authorName": "王世贞",
    "authorId": "e647d10f92194bd4e60e81c4bcb41ccd",
    "dynasty": "明",
    "content": [
      "少年文采宋王孙，二水三山绕帝阍。",
      "携得通家名刺在，不妨长揖叩龙门。"
    ]
  },
  {
    "id": "e647d10f92194bd4a22290620393e406",
    "title": "赵凡夫游太学太学师为赵丈汝师其父少参公凡夫之王父佥宪公同年也",
    "authorName": "王世贞",
    "authorId": "e647d10f92194bd4e60e81c4bcb41ccd",
    "dynasty": "明",
    "content": [
      "桥门霜色凛峥嵘，朴教犹存圣世名。",
      "何事书生纷负笈，几人千载遇阳城。"
    ]
  },
  {
    "id": "e647d10f92194bd41b63b69fe8753447",
    "title": "过西邻许子看菊时曹子家傍焉",
    "authorName": "王世贞",
    "authorId": "e647d10f92194bd4e60e81c4bcb41ccd",
    "dynasty": "明",
    "content": [
      "篱边五色傲霜花，白酒黄鸡不用赊。",
      "乘兴即来酣即去，许家的的胜陶家。"
    ]
  },
  {
    "id": "e647d10f92194bd41b63b69fecbe2772",
    "title": "过西邻许子看菊时曹子家傍焉",
    "authorName": "王世贞",
    "authorId": "e647d10f92194bd4e60e81c4bcb41ccd",
    "dynasty": "明",
    "content": [
      "千钱不枉买西邻，浊酒墙头无限春。",
      "曹伯许男容入会，老夫叨长号王人。"
    ]
  },
  {
    "id": "e647d10f92194bd41b63b69f09ca16f8",
    "title": "过西邻许子看菊时曹子家傍焉",
    "authorName": "王世贞",
    "authorId": "e647d10f92194bd4e60e81c4bcb41ccd",
    "dynasty": "明",
    "content": [
      "今年菊种家家少，独自君篱细叶多。",
      "差胜江州王刺史，不须携酒也相过。"
    ]
  },
  {
    "id": "e647d10f92194bd41b63b69fbcf29970",
    "title": "过西邻许子看菊时曹子家傍焉",
    "authorName": "王世贞",
    "authorId": "e647d10f92194bd4e60e81c4bcb41ccd",
    "dynasty": "明",
    "content": [
      "醉眼摩娑不肯还，任他醮鼓也如闲。",
      "才穿丁邜桥头过，便是吾家郭里山。"
    ]
  },
  {
    "id": "e647d10f92194bd48509fcb37a808936",
    "title": "题慧山泉",
    "authorName": "王世贞",
    "authorId": "e647d10f92194bd4e60e81c4bcb41ccd",
    "dynasty": "明",
    "content": [
      "一勺清泠下九咽，分明仙掌露珠圆。",
      "空劳陆羽轻题品，天下谁当第一泉。"
    ]
  },
  {
    "id": "e647d10f92194bd42c3277f9b4ebdc05",
    "title": "上人自峨眉来云欲涉海礼补陀北礼五台走笔二绝赠之",
    "authorName": "王世贞",
    "authorId": "e647d10f92194bd4e60e81c4bcb41ccd",
    "dynasty": "明",
    "content": [
      "曾栖巴蜀峨眉顶，远见西天鹫岭无。",
      "昨夜普贤乘白象，向余先解髻中珠。"
    ]
  },
  {
    "id": "e647d10f92194bd42c3277f98c7f8677",
    "title": "上人自峨眉来云欲涉海礼补陀北礼五台走笔二绝赠之",
    "authorName": "王世贞",
    "authorId": "e647d10f92194bd4e60e81c4bcb41ccd",
    "dynasty": "明",
    "content": [
      "峨眉十载住不足，南礼潮音北五台。",
      "巴劫半生何处是，眼前谁个不如来。"
    ]
  },
  {
    "id": "e647d10f92194bd4f6cfb488752e5685",
    "title": "畲宗汉令君谢全椒事归作汗漫游者二十载曩岁以四律寄我方在斋居不能为和今岁复携七绝句见赠一谈而别辄依数报之",
    "authorName": "王世贞",
    "authorId": "e647d10f92194bd4e60e81c4bcb41ccd",
    "dynasty": "明",
    "content": [
      "五柳柴桑比更青，新诗字字敌山灵。",
      "知君不爱郎官宿，爱向江湖唤客星。"
    ]
  },
  {
    "id": "e647d10f92194bd4f6cfb48866a6514c",
    "title": "畲宗汉令君谢全椒事归作汗漫游者二十载曩岁以四律寄我方在斋居不能为和今岁复携七绝句见赠一谈而别辄依数报之",
    "authorName": "王世贞",
    "authorId": "e647d10f92194bd4e60e81c4bcb41ccd",
    "dynasty": "明",
    "content": [
      "美人曾寄红珊瑚，相见仍投明月珠。",
      "十五秦城偿不得，老夫无计且卢胡。"
    ]
  },
  {
    "id": "e647d10f92194bd4f6cfb488b0f79bfe",
    "title": "畲宗汉令君谢全椒事归作汗漫游者二十载曩岁以四律寄我方在斋居不能为和今岁复携七绝句见赠一谈而别辄依数报之",
    "authorName": "王世贞",
    "authorId": "e647d10f92194bd4e60e81c4bcb41ccd",
    "dynasty": "明",
    "content": [
      "七子中原雅唱酬，向余何事晚方求。",
      "但教寻得河源路，天柱昆仑在上头。"
    ]
  },
  {
    "id": "e647d10f92194bd4f6cfb488db7ead83",
    "title": "畲宗汉令君谢全椒事归作汗漫游者二十载曩岁以四律寄我方在斋居不能为和今岁复携七绝句见赠一谈而别辄依数报之",
    "authorName": "王世贞",
    "authorId": "e647d10f92194bd4e60e81c4bcb41ccd",
    "dynasty": "明",
    "content": [
      "天许青山换布衣，却防诗社畏金绯。",
      "屠郎鼓吻徐郎笑，满载五湖明月归。"
    ]
  },
  {
    "id": "e647d10f92194bd4f6cfb488cf3f2cdc",
    "title": "畲宗汉令君谢全椒事归作汗漫游者二十载曩岁以四律寄我方在斋居不能为和今岁复携七绝句见赠一谈而别辄依数报之",
    "authorName": "王世贞",
    "authorId": "e647d10f92194bd4e60e81c4bcb41ccd",
    "dynasty": "明",
    "content": [
      "愧君虚号谪仙人，一点仙源觅未真。",
      "可为出山呼小草，山中久自有风尘。"
    ]
  },
  {
    "id": "e647d10f92194bd4f6cfb488dc2ccc38",
    "title": "畲宗汉令君谢全椒事归作汗漫游者二十载曩岁以四律寄我方在斋居不能为和今岁复携七绝句见赠一谈而别辄依数报之",
    "authorName": "王世贞",
    "authorId": "e647d10f92194bd4e60e81c4bcb41ccd",
    "dynasty": "明",
    "content": [
      "十八娘红生荔枝，蚝房舌嫩比西施。",
      "更教何处夸三绝，为有畲郎七字诗。"
    ]
  },
  {
    "id": "e647d10f92194bd4f6cfb4889ad62951",
    "title": "畲宗汉令君谢全椒事归作汗漫游者二十载曩岁以四律寄我方在斋居不能为和今岁复携七绝句见赠一谈而别辄依数报之",
    "authorName": "王世贞",
    "authorId": "e647d10f92194bd4e60e81c4bcb41ccd",
    "dynasty": "明",
    "content": [
      "一炬丛祠逐楚瞳，令君独有狄家风。",
      "从他愤惋难为报，与说咸阳三月红。"
    ]
  },
  {
    "id": "e647d10f92194bd445d12112e09f5e37",
    "title": "王山人承父赴顾益卿中丞之约道经锡山诣陈稚登言别陈为叙出塞之艰涕泗不已承父愀然返棹作四绝句记之余属和焉",
    "authorName": "王世贞",
    "authorId": "e647d10f92194bd4e60e81c4bcb41ccd",
    "dynasty": "明",
    "content": [
      "一曲阳关泪黯然，出门旋作剡溪船。",
      "似怜思妇流黄泪，难向辽阳梦里传。"
    ]
  },
  {
    "id": "e647d10f92194bd445d12112c89112f6",
    "title": "王山人承父赴顾益卿中丞之约道经锡山诣陈稚登言别陈为叙出塞之艰涕泗不已承父愀然返棹作四绝句记之余属和焉",
    "authorName": "王世贞",
    "authorId": "e647d10f92194bd4e60e81c4bcb41ccd",
    "dynasty": "明",
    "content": [
      "白狼河北捷书闻，猎火千山上属云。",
      "幕府铙歌知自草，只无王粲和从军。"
    ]
  },
  {
    "id": "e647d10f92194bd445d12112c8f0259a",
    "title": "王山人承父赴顾益卿中丞之约道经锡山诣陈稚登言别陈为叙出塞之艰涕泗不已承父愀然返棹作四绝句记之余属和焉",
    "authorName": "王世贞",
    "authorId": "e647d10f92194bd4e60e81c4bcb41ccd",
    "dynasty": "明",
    "content": [
      "李广封侯数不奇，欲翻辽海洗胭脂。",
      "班生未上青油幕，谁勒燕然第二碑。"
    ]
  },
  {
    "id": "e647d10f92194bd445d12112ce27e5e1",
    "title": "王山人承父赴顾益卿中丞之约道经锡山诣陈稚登言别陈为叙出塞之艰涕泗不已承父愀然返棹作四绝句记之余属和焉",
    "authorName": "王世贞",
    "authorId": "e647d10f92194bd4e60e81c4bcb41ccd",
    "dynasty": "明",
    "content": [
      "纵然双足畏红尘，那便菰芦老此身。",
      "见说医无闾顶色，待君新句斗嶙峋。"
    ]
  },
  {
    "id": "e647d10f92194bd44f52df0535590e88",
    "title": "为俞子赠医朱寿甫",
    "authorName": "王世贞",
    "authorId": "e647d10f92194bd4e60e81c4bcb41ccd",
    "dynasty": "明",
    "content": [
      "肘后青囊也自奇，一膏肓起一刀圭。",
      "竖儒那有隋珠报，祗乞王郎七字诗。"
    ]
  },
  {
    "id": "e647d10f92194bd4b8e6774a18e8184e",
    "title": "朱大夫见贻古鼎辞之而侑以一绝句",
    "authorName": "王世贞",
    "authorId": "e647d10f92194bd4e60e81c4bcb41ccd",
    "dynasty": "明",
    "content": [
      "博山青袅篆烟孤，未论酬君值有无。",
      "从向匡庐蹑云气，肯从人世觅香炉。"
    ]
  },
  {
    "id": "e647d10f92194bd4bf9e14eaada682d2",
    "title": "戏题芹尚祠",
    "authorName": "王世贞",
    "authorId": "e647d10f92194bd4e60e81c4bcb41ccd",
    "dynasty": "明",
    "content": [
      "不知前后表何因，袁盎名僧芹尚神。",
      "翻恨佛门开忏悔，到来京洛有谗臣。"
    ]
  },
  {
    "id": "e647d10f92194bd45443fb9cdf082efe",
    "title": "白乳泉",
    "authorName": "王世贞",
    "authorId": "e647d10f92194bd4e60e81c4bcb41ccd",
    "dynasty": "明",
    "content": [
      "沸泉迎日似明玑，穿破云根乳自肥。",
      "何似世尊将作供，不教新犊雪山饥。"
    ]
  },
  {
    "id": "e647d10f92194bd4c173628303d53039",
    "title": "品外泉",
    "authorName": "王世贞",
    "authorId": "e647d10f92194bd4e60e81c4bcb41ccd",
    "dynasty": "明",
    "content": [
      "张陆真成足迹疏，谱中泉味未应如。",
      "园林百果登科尽，荔子才将首寄居。"
    ]
  },
  {
    "id": "e647d10f92194bd4d048d06cd4d64342",
    "title": "中贵人致牡丹一株颇丽雨中对之怅然停饮因寄仲氏敬美",
    "authorName": "王世贞",
    "authorId": "e647d10f92194bd4e60e81c4bcb41ccd",
    "dynasty": "明",
    "content": [
      "金陵汝醉牡丹下，余亦故园呼一尊。",
      "今年花发原无异，我向金陵汝故园。"
    ]
  },
  {
    "id": "e647d10f92194bd4d048d06c11df3d49",
    "title": "中贵人致牡丹一株颇丽雨中对之怅然停饮因寄仲氏敬美",
    "authorName": "王世贞",
    "authorId": "e647d10f92194bd4e60e81c4bcb41ccd",
    "dynasty": "明",
    "content": [
      "绿跗红萼两乡同，峭冷狂霖一慨中。",
      "留得洛阳培土法，明年并蒂赏东风。"
    ]
  },
  {
    "id": "e647d10f92194bd4d048d06c4e8e49ef",
    "title": "中贵人致牡丹一株颇丽雨中对之怅然停饮因寄仲氏敬美",
    "authorName": "王世贞",
    "authorId": "e647d10f92194bd4e60e81c4bcb41ccd",
    "dynasty": "明",
    "content": [
      "亦知春事易阑残，思到鸰原泪不干。",
      "却恨苍头供卯酒，谁家白屋有晨餐。"
    ]
  },
  {
    "id": "e647d10f92194bd4dc0fbbac6f0c9e2a",
    "title": "舍身台",
    "authorName": "王世贞",
    "authorId": "e647d10f92194bd4e60e81c4bcb41ccd",
    "dynasty": "明",
    "content": [
      "般若何曾有此因，如来偶醒恋身人。",
      "黄金台上高千尺，天下谁人不舍身。"
    ]
  },
  {
    "id": "e647d10f92194bd47aa077222fa1629c",
    "title": "献花岩",
    "authorName": "王世贞",
    "authorId": "e647d10f92194bd4e60e81c4bcb41ccd",
    "dynasty": "明",
    "content": [
      "自从偷破信师缄，百卉虽繁鸟不衔。",
      "无奈儿孙诽祖失，至今犹号献花岩。"
    ]
  },
  {
    "id": "e647d10f92194bd4ae7d1d5123878ef0",
    "title": "懒融洞",
    "authorName": "王世贞",
    "authorId": "e647d10f92194bd4e60e81c4bcb41ccd",
    "dynasty": "明",
    "content": [
      "雪里垂垂长白莲，不言不起更悠然。",
      "汝家初祖曾何道，翻结神天有漏缘。"
    ]
  },
  {
    "id": "e647d10f92194bd42670fcec91d2a243",
    "title": "宗人光禄华松鸿胪王继山邀余于王贡士园看牡丹后复同光禄看芍药戏成一绝",
    "authorName": "王世贞",
    "authorId": "e647d10f92194bd4e60e81c4bcb41ccd",
    "dynasty": "明",
    "content": [
      "坐深那论主和宾，总是乌衣巷里人。",
      "差胜红丹与白药，一般花蒂两番春。"
    ]
  },
  {
    "id": "e647d10f92194bd4626c7aaa12366351",
    "title": "金陵人家门多种树树头巢乌噪不止甚厌之戏为一绝",
    "authorName": "王世贞",
    "authorId": "e647d10f92194bd4e60e81c4bcb41ccd",
    "dynasty": "明",
    "content": [
      "吴门旧曲厌乌栖，又听长干乌夜啼。",
      "丈人屋头有何好，不如清晓汝南鸡。"
    ]
  },
  {
    "id": "e647d10f92194bd46e04b29bb7cda0f2",
    "title": "戊子初中夏金陵祈晴祈雨者各一而大宗伯姜公主之应因呈公一绝",
    "authorName": "王世贞",
    "authorId": "e647d10f92194bd4e60e81c4bcb41ccd",
    "dynasty": "明",
    "content": [
      "禾田宜雨麦宜晴，前后青泥叩玉清。",
      "姜氏重瞻灌坛令，秣陵初遇束长生。"
    ]
  },
  {
    "id": "e647d10f92194bd437a3c4dffa7350e1",
    "title": "大宗伯姜公倡诸公祈雨澍应偶成一绝奉览蒙赐迭四章不揣鄙陋辄依韵补上忘其续貂恐蹈蛇足不知群公能遂翕如成此胜事否",
    "authorName": "王世贞",
    "authorId": "e647d10f92194bd4e60e81c4bcb41ccd",
    "dynasty": "明",
    "content": [
      "欲将祈雨续祈晴，日日云璈礼上清。",
      "自是天公在方寸，占风莫问管先生。"
    ]
  },
  {
    "id": "e647d10f92194bd437a3c4df70e2042d",
    "title": "大宗伯姜公倡诸公祈雨澍应偶成一绝奉览蒙赐迭四章不揣鄙陋辄依韵补上忘其续貂恐蹈蛇足不知群公能遂翕如成此胜事否",
    "authorName": "王世贞",
    "authorId": "e647d10f92194bd4e60e81c4bcb41ccd",
    "dynasty": "明",
    "content": [
      "拟攀真宰叩阴晴，祗仗清卿彻底清。",
      "一望秣陵黄土色，不知新绿为谁生。"
    ]
  },
  {
    "id": "e647d10f92194bd437a3c4df650f8185",
    "title": "大宗伯姜公倡诸公祈雨澍应偶成一绝奉览蒙赐迭四章不揣鄙陋辄依韵补上忘其续貂恐蹈蛇足不知群公能遂翕如成此胜事否",
    "authorName": "王世贞",
    "authorId": "e647d10f92194bd4e60e81c4bcb41ccd",
    "dynasty": "明",
    "content": [
      "村村抱耒怨天晴，无奈钟山气转清。",
      "可为乖龙眠欲醒，千江鳞甲片时生。"
    ]
  },
  {
    "id": "e647d10f92194bd44cf40339533b7a0d",
    "title": "余自三月朔抵留任于今百三十日矣中间所见所闻有可忧可悯可悲可恨者信笔便成二十绝句至于适意之作十不能一亦见区区一段心绪况味耳",
    "authorName": "王世贞",
    "authorId": "e647d10f92194bd4e60e81c4bcb41ccd",
    "dynasty": "明",
    "content": [
      "仲春初旬辞故林，鲜腆卢胡直至今。",
      "一片真心终自见，不从儿辈觅知音。"
    ]
  },
  {
    "id": "e647d10f92194bd44cf403393070a06c",
    "title": "余自三月朔抵留任于今百三十日矣中间所见所闻有可忧可悯可悲可恨者信笔便成二十绝句至于适意之作十不能一亦见区区一段心绪况味耳",
    "authorName": "王世贞",
    "authorId": "e647d10f92194bd4e60e81c4bcb41ccd",
    "dynasty": "明",
    "content": [
      "啼饥哭死遍长干，唯有乌鸢意觉宽。",
      "山色江声空自好，不如聋瞽任春残。"
    ]
  },
  {
    "id": "e647d10f92194bd44cf40339b0e46c34",
    "title": "余自三月朔抵留任于今百三十日矣中间所见所闻有可忧可悯可悲可恨者信笔便成二十绝句至于适意之作十不能一亦见区区一段心绪况味耳",
    "authorName": "王世贞",
    "authorId": "e647d10f92194bd4e60e81c4bcb41ccd",
    "dynasty": "明",
    "content": [
      "残年故国已无秋，颇解民忧与国忧。",
      "今日忧来浑不减，更添惭愧到心头。"
    ]
  },
  {
    "id": "e647d10f92194bd44cf4033949d9a57f",
    "title": "余自三月朔抵留任于今百三十日矣中间所见所闻有可忧可悯可悲可恨者信笔便成二十绝句至于适意之作十不能一亦见区区一段心绪况味耳",
    "authorName": "王世贞",
    "authorId": "e647d10f92194bd4e60e81c4bcb41ccd",
    "dynasty": "明",
    "content": [
      "老去心情百不宜，未甘清影坐成移。",
      "虽然书卷衰无味，差胜敲棋卷白时。"
    ]
  },
  {
    "id": "e647d10f92194bd44cf40339ebd3006a",
    "title": "余自三月朔抵留任于今百三十日矣中间所见所闻有可忧可悯可悲可恨者信笔便成二十绝句至于适意之作十不能一亦见区区一段心绪况味耳",
    "authorName": "王世贞",
    "authorId": "e647d10f92194bd4e60e81c4bcb41ccd",
    "dynasty": "明",
    "content": [
      "散衙微缓日初西，稚子能勤进肉糜。",
      "西去街头三五步，不知烟火几家齐。"
    ]
  },
  {
    "id": "e647d10f92194bd44cf40339fb58b6d9",
    "title": "余自三月朔抵留任于今百三十日矣中间所见所闻有可忧可悯可悲可恨者信笔便成二十绝句至于适意之作十不能一亦见区区一段心绪况味耳",
    "authorName": "王世贞",
    "authorId": "e647d10f92194bd4e60e81c4bcb41ccd",
    "dynasty": "明",
    "content": [
      "学道频年懒未成，偶将身世付流萍。",
      "纵教自勘应难答，出爱微官处爱名。"
    ]
  },
  {
    "id": "e647d10f92194bd44cf403397701690d",
    "title": "余自三月朔抵留任于今百三十日矣中间所见所闻有可忧可悯可悲可恨者信笔便成二十绝句至于适意之作十不能一亦见区区一段心绪况味耳",
    "authorName": "王世贞",
    "authorId": "e647d10f92194bd4e60e81c4bcb41ccd",
    "dynasty": "明",
    "content": [
      "侯门犹自斗豪华，一宴中人产一家。",
      "马食鹑衣它日事，银罂翠釜片时夸。"
    ]
  },
  {
    "id": "e647d10f92194bd44cf40339bcd11f1b",
    "title": "余自三月朔抵留任于今百三十日矣中间所见所闻有可忧可悯可悲可恨者信笔便成二十绝句至于适意之作十不能一亦见区区一段心绪况味耳",
    "authorName": "王世贞",
    "authorId": "e647d10f92194bd4e60e81c4bcb41ccd",
    "dynasty": "明",
    "content": [
      "红女机裁供奉稀，外家无复恃恩私。",
      "江东父老聊须活，此是尧汤水旱时。"
    ]
  },
  {
    "id": "e647d10f92194bd44cf40339fd39e7b9",
    "title": "余自三月朔抵留任于今百三十日矣中间所见所闻有可忧可悯可悲可恨者信笔便成二十绝句至于适意之作十不能一亦见区区一段心绪况味耳",
    "authorName": "王世贞",
    "authorId": "e647d10f92194bd4e60e81c4bcb41ccd",
    "dynasty": "明",
    "content": [
      "麒麟蹙起带围赪，琬琰连旌二相名。",
      "莫怪君王重调燮，近来旸雨较分明。"
    ]
  },
  {
    "id": "e647d10f92194bd44cf403398eea9f96",
    "title": "余自三月朔抵留任于今百三十日矣中间所见所闻有可忧可悯可悲可恨者信笔便成二十绝句至于适意之作十不能一亦见区区一段心绪况味耳",
    "authorName": "王世贞",
    "authorId": "e647d10f92194bd4e60e81c4bcb41ccd",
    "dynasty": "明",
    "content": [
      "长夏辕门解甲时，轻衫十万羽林儿。",
      "不知一半耕农死，饱饭城头日日嬉。"
    ]
  },
  {
    "id": "e647d10f92194bd44cf40339ec8eacd4",
    "title": "余自三月朔抵留任于今百三十日矣中间所见所闻有可忧可悯可悲可恨者信笔便成二十绝句至于适意之作十不能一亦见区区一段心绪况味耳",
    "authorName": "王世贞",
    "authorId": "e647d10f92194bd4e60e81c4bcb41ccd",
    "dynasty": "明",
    "content": [
      "总为天王德意真，倾家多作赈饥人。",
      "两都多少黄金穴，不救区区白屋贫。"
    ]
  },
  {
    "id": "e647d10f92194bd44cf403397eedd2d5",
    "title": "余自三月朔抵留任于今百三十日矣中间所见所闻有可忧可悯可悲可恨者信笔便成二十绝句至于适意之作十不能一亦见区区一段心绪况味耳",
    "authorName": "王世贞",
    "authorId": "e647d10f92194bd4e60e81c4bcb41ccd",
    "dynasty": "明",
    "content": [
      "残妻病弟三贫息，刺促家音奈我何。",
      "六十三年牙齿落，此生垂尽亦从它。"
    ]
  },
  {
    "id": "e647d10f92194bd44cf40339ea53c333",
    "title": "余自三月朔抵留任于今百三十日矣中间所见所闻有可忧可悯可悲可恨者信笔便成二十绝句至于适意之作十不能一亦见区区一段心绪况味耳",
    "authorName": "王世贞",
    "authorId": "e647d10f92194bd4e60e81c4bcb41ccd",
    "dynasty": "明",
    "content": [
      "五湖小寇如饥禽，一疏轻摇朝野心。",
      "但使使君能信赏，何愁竖子不成擒。"
    ]
  },
  {
    "id": "e647d10f92194bd44cf40339f9b33bb3",
    "title": "余自三月朔抵留任于今百三十日矣中间所见所闻有可忧可悯可悲可恨者信笔便成二十绝句至于适意之作十不能一亦见区区一段心绪况味耳",
    "authorName": "王世贞",
    "authorId": "e647d10f92194bd4e60e81c4bcb41ccd",
    "dynasty": "明",
    "content": [
      "五侯池馆只如常，千骑传呵也不妨。",
      "恬澹总来才二字，可教容易便相忘。"
    ]
  },
  {
    "id": "e647d10f92194bd44cf40339ac2e1936",
    "title": "余自三月朔抵留任于今百三十日矣中间所见所闻有可忧可悯可悲可恨者信笔便成二十绝句至于适意之作十不能一亦见区区一段心绪况味耳",
    "authorName": "王世贞",
    "authorId": "e647d10f92194bd4e60e81c4bcb41ccd",
    "dynasty": "明",
    "content": [
      "书来病弟已加餐，离绪千头且暂宽。",
      "便是天恩赐休沐，可能同觅少年欢。"
    ]
  },
  {
    "id": "e647d10f92194bd44cf4033958ecba4a",
    "title": "余自三月朔抵留任于今百三十日矣中间所见所闻有可忧可悯可悲可恨者信笔便成二十绝句至于适意之作十不能一亦见区区一段心绪况味耳",
    "authorName": "王世贞",
    "authorId": "e647d10f92194bd4e60e81c4bcb41ccd",
    "dynasty": "明",
    "content": [
      "少年才气颇纵横，来问衰翁与借名。",
      "他日名成君自悔，只将牙颊送余生。"
    ]
  },
  {
    "id": "e647d10f92194bd44cf403395624bfe9",
    "title": "余自三月朔抵留任于今百三十日矣中间所见所闻有可忧可悯可悲可恨者信笔便成二十绝句至于适意之作十不能一亦见区区一段心绪况味耳",
    "authorName": "王世贞",
    "authorId": "e647d10f92194bd4e60e81c4bcb41ccd",
    "dynasty": "明",
    "content": [
      "数拳顽石点庭皋，蔓草疏花绕四遭。",
      "似与抢榆减归念，弇中终自有逍遥。"
    ]
  },
  {
    "id": "e647d10f92194bd44cf403392c3916ac",
    "title": "余自三月朔抵留任于今百三十日矣中间所见所闻有可忧可悯可悲可恨者信笔便成二十绝句至于适意之作十不能一亦见区区一段心绪况味耳",
    "authorName": "王世贞",
    "authorId": "e647d10f92194bd4e60e81c4bcb41ccd",
    "dynasty": "明",
    "content": [
      "超回直欲与丘齐，才到功名识便迷。",
      "只为崔巍大成殿，宰公东坐冉公西。"
    ]
  },
  {
    "id": "e647d10f92194bd44cf40339a2618519",
    "title": "余自三月朔抵留任于今百三十日矣中间所见所闻有可忧可悯可悲可恨者信笔便成二十绝句至于适意之作十不能一亦见区区一段心绪况味耳",
    "authorName": "王世贞",
    "authorId": "e647d10f92194bd4e60e81c4bcb41ccd",
    "dynasty": "明",
    "content": [
      "六朝诸帝总沈沦，古垄寒芜社鬼邻。",
      "何事彼都诸士女，刲羊争赛蒋侯神。"
    ]
  },
  {
    "id": "e647d10f92194bd44cf40339b33c9e57",
    "title": "余自三月朔抵留任于今百三十日矣中间所见所闻有可忧可悯可悲可恨者信笔便成二十绝句至于适意之作十不能一亦见区区一段心绪况味耳",
    "authorName": "王世贞",
    "authorId": "e647d10f92194bd4e60e81c4bcb41ccd",
    "dynasty": "明",
    "content": [
      "鸡鸣山头祀功臣，蝉冕虽蔫天泽新。",
      "颖公舌枯宋公馁，纵有微劳何处论。"
    ]
  },
  {
    "id": "e647d10f92194bd48143f0a2b078d9cd",
    "title": "嘲周公瑕馆钞库街",
    "authorName": "王世贞",
    "authorId": "e647d10f92194bd4e60e81c4bcb41ccd",
    "dynasty": "明",
    "content": [
      "秦淮南岸小行窝，八十微悭七十多。",
      "与说周郎宽误曲，任他商女乱嘲歌。"
    ]
  },
  {
    "id": "e647d10f92194bd43bad40f9be4005b8",
    "title": "游莫愁湖徐氏庄",
    "authorName": "王世贞",
    "authorId": "e647d10f92194bd4e60e81c4bcb41ccd",
    "dynasty": "明",
    "content": [
      "青山如黛水如油，垂柳千条拂地柔。",
      "不须真见卢家妇，才听湖名解莫愁。"
    ]
  },
  {
    "id": "e647d10f92194bd43bad40f97ef3ceab",
    "title": "游莫愁湖徐氏庄",
    "authorName": "王世贞",
    "authorId": "e647d10f92194bd4e60e81c4bcb41ccd",
    "dynasty": "明",
    "content": [
      "坐中吴语觉清便，三白新篘缩项鳊。",
      "把向石湖相较看，只应输却木兰船。"
    ]
  },
  {
    "id": "e647d10f92194bd43bad40f9c75ba91d",
    "title": "游莫愁湖徐氏庄",
    "authorName": "王世贞",
    "authorId": "e647d10f92194bd4e60e81c4bcb41ccd",
    "dynasty": "明",
    "content": [
      "断桥颓壁隐苍烟，僵石枯藤夕照边。",
      "将比莫愁应不似，徐娘虽老尚堪怜。"
    ]
  },
  {
    "id": "e647d10f92194bd43bad40f9b2230bc8",
    "title": "游莫愁湖徐氏庄",
    "authorName": "王世贞",
    "authorId": "e647d10f92194bd4e60e81c4bcb41ccd",
    "dynasty": "明",
    "content": [
      "一葫芦酒一沙鸥，唤作卢姬与劝酬。",
      "陌上少年知自悔，青楼抛尽锦缠头。"
    ]
  },
  {
    "id": "e647d10f92194bd49fb4855d3104c032",
    "title": "哭敬美弟二十四首",
    "authorName": "王世贞",
    "authorId": "e647d10f92194bd4e60e81c4bcb41ccd",
    "dynasty": "明",
    "content": [
      "一口空龈两鬓星，可能知已不凋零。",
      "那堪此夜山阳笛，吹到原头病鹡鸰。"
    ]
  },
  {
    "id": "e647d10f92194bd49fb4855dda5e32a5",
    "title": "哭敬美弟二十四首",
    "authorName": "王世贞",
    "authorId": "e647d10f92194bd4e60e81c4bcb41ccd",
    "dynasty": "明",
    "content": [
      "偷得余生能几时，不须肠断为分离。",
      "唯愁业识难凭据，枉向泉台无会期。"
    ]
  },
  {
    "id": "e647d10f92194bd49fb4855d2f870c9a",
    "title": "哭敬美弟二十四首",
    "authorName": "王世贞",
    "authorId": "e647d10f92194bd4e60e81c4bcb41ccd",
    "dynasty": "明",
    "content": [
      "一讣惊传渐已真，但来相慰各沾巾。",
      "谁能洗却关情话，只道乾坤无此人。"
    ]
  },
  {
    "id": "e647d10f92194bd49fb4855d6c72b433",
    "title": "哭敬美弟二十四首",
    "authorName": "王世贞",
    "authorId": "e647d10f92194bd4e60e81c4bcb41ccd",
    "dynasty": "明",
    "content": [
      "当时奉讳十年强，何夕何曾不对床。",
      "但落人间成聚散，更堪天地两茫茫。"
    ]
  },
  {
    "id": "e647d10f92194bd49fb4855d3b70cc97",
    "title": "哭敬美弟二十四首",
    "authorName": "王世贞",
    "authorId": "e647d10f92194bd4e60e81c4bcb41ccd",
    "dynasty": "明",
    "content": [
      "久将情字付庄周，有泪何曾汗漫流。",
      "今日泪来禁不得，始知真痛在心头。"
    ]
  },
  {
    "id": "e647d10f92194bd49fb4855d467ec475",
    "title": "哭敬美弟二十四首",
    "authorName": "王世贞",
    "authorId": "e647d10f92194bd4e60e81c4bcb41ccd",
    "dynasty": "明",
    "content": [
      "端坐能抛火宅身，共言前路不迷津。",
      "惟怜忍位无无着，那可翛然送世亲。"
    ]
  },
  {
    "id": "e647d10f92194bd49fb4855d1da7bafc",
    "title": "哭敬美弟二十四首",
    "authorName": "王世贞",
    "authorId": "e647d10f92194bd4e60e81c4bcb41ccd",
    "dynasty": "明",
    "content": [
      "澹圃烟波似辋川，薋园花木小平泉。",
      "而今总是销魂地，断送余生蜡屐缘。"
    ]
  },
  {
    "id": "e647d10f92194bd49fb4855dad4e50ad",
    "title": "哭敬美弟二十四首",
    "authorName": "王世贞",
    "authorId": "e647d10f92194bd4e60e81c4bcb41ccd",
    "dynasty": "明",
    "content": [
      "新诗十卷写初成，滴泪和丹字字评。",
      "唤作家鸡应不分，风神多自济南生。"
    ]
  },
  {
    "id": "e647d10f92194bd49fb4855d458c3b42",
    "title": "哭敬美弟二十四首",
    "authorName": "王世贞",
    "authorId": "e647d10f92194bd4e60e81c4bcb41ccd",
    "dynasty": "明",
    "content": [
      "初从六季仿先秦，晚节成风妙斫轮。",
      "若使余年天假后，老夫甘作卫夫人。"
    ]
  },
  {
    "id": "e647d10f92194bd49fb4855d800c0703",
    "title": "哭敬美弟二十四首",
    "authorName": "王世贞",
    "authorId": "e647d10f92194bd4e60e81c4bcb41ccd",
    "dynasty": "明",
    "content": [
      "容易金门四挂冠，不言田里起家难。",
      "前头正是云霄路，收拾雄心付盖棺。"
    ]
  },
  {
    "id": "e647d10f92194bd49fb4855de710787c",
    "title": "哭敬美弟二十四首",
    "authorName": "王世贞",
    "authorId": "e647d10f92194bd4e60e81c4bcb41ccd",
    "dynasty": "明",
    "content": [
      "尚忆当年废蓼莪，凄然吊影两湘累。",
      "那知白日回光处，已傍崦嵫奈尔何。"
    ]
  },
  {
    "id": "e647d10f92194bd49fb4855d6ef407ef",
    "title": "哭敬美弟二十四首",
    "authorName": "王世贞",
    "authorId": "e647d10f92194bd4e60e81c4bcb41ccd",
    "dynasty": "明",
    "content": [
      "子猷当日痛人琴，刚是乾坤死别心。",
      "若使弹成山水调，更应肠断为知音。"
    ]
  },
  {
    "id": "e647d10f92194bd49fb4855ddb2c01e6",
    "title": "哭敬美弟二十四首",
    "authorName": "王世贞",
    "authorId": "e647d10f92194bd4e60e81c4bcb41ccd",
    "dynasty": "明",
    "content": [
      "尚书阡柏紫云屯，新奉君王表墓门。",
      "莫较生前供养日，九泉先得侍晨昏。"
    ]
  },
  {
    "id": "e647d10f92194bd49fb4855de945bfa5",
    "title": "哭敬美弟二十四首",
    "authorName": "王世贞",
    "authorId": "e647d10f92194bd4e60e81c4bcb41ccd",
    "dynasty": "明",
    "content": [
      "谈玄未竟又谈禅，似净身心未了缘。",
      "何事又添名理障，病中犹着望崖编。"
    ]
  },
  {
    "id": "e647d10f92194bd49fb4855d4f8533d7",
    "title": "哭敬美弟二十四首",
    "authorName": "王世贞",
    "authorId": "e647d10f92194bd4e60e81c4bcb41ccd",
    "dynasty": "明",
    "content": [
      "晨朝煮粥啖饥贫，夕向寒林施鬼神。",
      "岂是好生非帝意，不教留却善缘人。"
    ]
  },
  {
    "id": "e647d10f92194bd49fb4855d406ab3c4",
    "title": "哭敬美弟二十四首",
    "authorName": "王世贞",
    "authorId": "e647d10f92194bd4e60e81c4bcb41ccd",
    "dynasty": "明",
    "content": [
      "支分身后析秋毫，尔自从容见似劳。",
      "惭愧老夫临去日，一抔黄土听儿曹。"
    ]
  },
  {
    "id": "e647d10f92194bd49fb4855d04f08234",
    "title": "哭敬美弟二十四首",
    "authorName": "王世贞",
    "authorId": "e647d10f92194bd4e60e81c4bcb41ccd",
    "dynasty": "明",
    "content": [
      "晨晡一哭泪全枯，泪到枯时气稍苏。",
      "无奈陡然冲念发，数声天际雁行孤。"
    ]
  },
  {
    "id": "e647d10f92194bd49fb4855d0ccb6bd8",
    "title": "哭敬美弟二十四首",
    "authorName": "王世贞",
    "authorId": "e647d10f92194bd4e60e81c4bcb41ccd",
    "dynasty": "明",
    "content": [
      "一病经年百感侵，到头方验道根深。",
      "银台化佛空劳至，不解无生忍处寻。"
    ]
  },
  {
    "id": "e647d10f92194bd49fb4855d0d1c671e",
    "title": "哭敬美弟二十四首",
    "authorName": "王世贞",
    "authorId": "e647d10f92194bd4e60e81c4bcb41ccd",
    "dynasty": "明",
    "content": [
      "长将勇退抑飞腾，火色鸢肩未可凭。",
      "别有数行家国泪，宋文皇帝语王弘。"
    ]
  },
  {
    "id": "e647d10f92194bd49fb4855d6d149d35",
    "title": "哭敬美弟二十四首",
    "authorName": "王世贞",
    "authorId": "e647d10f92194bd4e60e81c4bcb41ccd",
    "dynasty": "明",
    "content": [
      "欲将何物拟传真，遗墨纵横妙绝伦。",
      "不展如何便忘却，展来一字一伤神。"
    ]
  },
  {
    "id": "e647d10f92194bd49fb4855d431caa9e",
    "title": "哭敬美弟二十四首",
    "authorName": "王世贞",
    "authorId": "e647d10f92194bd4e60e81c4bcb41ccd",
    "dynasty": "明",
    "content": [
      "当时得御李龙门，爱尔长呼小陆云。",
      "今日人间留不得，可应相替一修文。"
    ]
  },
  {
    "id": "e647d10f92194bd49fb4855d89eea734",
    "title": "哭敬美弟二十四首",
    "authorName": "王世贞",
    "authorId": "e647d10f92194bd4e60e81c4bcb41ccd",
    "dynasty": "明",
    "content": [
      "闽海诸生雅并奇，山摧斗折为君悲。",
      "那知匹练吴门马，发白颜公在此时。"
    ]
  },
  {
    "id": "e647d10f92194bd49fb4855d64cab2dd",
    "title": "哭敬美弟二十四首",
    "authorName": "王世贞",
    "authorId": "e647d10f92194bd4e60e81c4bcb41ccd",
    "dynasty": "明",
    "content": [
      "遗书一字不关情，相度须宏士气平。",
      "纵美兹言谁为达，阿兄无意问燕京。"
    ]
  },
  {
    "id": "e647d10f92194bd49fb4855d557c77ae",
    "title": "哭敬美弟二十四首",
    "authorName": "王世贞",
    "authorId": "e647d10f92194bd4e60e81c4bcb41ccd",
    "dynasty": "明",
    "content": [
      "四十金绯已叹迟，腰章一纪未全移。",
      "莫言卿少年仍老，得老于今也不悲。"
    ]
  },
  {
    "id": "e647d10f92194bd4aaf96ab4d413c25b",
    "title": "上人将谒补陀过金陵谒诗为别",
    "authorName": "王世贞",
    "authorId": "e647d10f92194bd4e60e81c4bcb41ccd",
    "dynasty": "明",
    "content": [
      "百日都无一日闲，暂闲如在补陀山。",
      "难将面目从师勘，且向潮音洞里还。"
    ]
  },
  {
    "id": "e647d10f92194bd4aaf96ab4fdcef544",
    "title": "上人将谒补陀过金陵谒诗为别",
    "authorName": "王世贞",
    "authorId": "e647d10f92194bd4e60e81c4bcb41ccd",
    "dynasty": "明",
    "content": [
      "宝地莲花不动尊，如何移足向红尘。",
      "请公但问金陵客，若个能抛火宅身。"
    ]
  },
  {
    "id": "e647d10f92194bd452628573ee546452",
    "title": "赠闽人姚应诰林谐林故司寇汝雨公子也",
    "authorName": "王世贞",
    "authorId": "e647d10f92194bd4e60e81c4bcb41ccd",
    "dynasty": "明",
    "content": [
      "姚生拥鼻无闽语，林子裁篇有父风。",
      "怪得延津饶紫气，赠余双剑有雌雄。"
    ]
  },
  {
    "id": "e647d10f92194bd4981f7c3117ff8902",
    "title": "李宗伯以四绝句慰余请告赋此奉酬且伸后约",
    "authorName": "王世贞",
    "authorId": "e647d10f92194bd4e60e81c4bcb41ccd",
    "dynasty": "明",
    "content": [
      "清狂贺监雪盈颅，再乞君王旧镜湖。",
      "最爱青莲李供奉，掌中投赠四骊珠。"
    ]
  },
  {
    "id": "e647d10f92194bd4981f7c311ab6880e",
    "title": "李宗伯以四绝句慰余请告赋此奉酬且伸后约",
    "authorName": "王世贞",
    "authorId": "e647d10f92194bd4e60e81c4bcb41ccd",
    "dynasty": "明",
    "content": [
      "一书驰奏请林皋，旅病经时骨自高。",
      "十月霜浓流潦降，怜君空赋广陵涛。"
    ]
  },
  {
    "id": "e647d10f92194bd4981f7c31adea769b",
    "title": "李宗伯以四绝句慰余请告赋此奉酬且伸后约",
    "authorName": "王世贞",
    "authorId": "e647d10f92194bd4e60e81c4bcb41ccd",
    "dynasty": "明",
    "content": [
      "肯向朝贤叹积薪，从他籍底日沈沦。",
      "若教容易居薪上，已作君厨爨下尘。"
    ]
  },
  {
    "id": "e647d10f92194bd4981f7c3144065b8e",
    "title": "李宗伯以四绝句慰余请告赋此奉酬且伸后约",
    "authorName": "王世贞",
    "authorId": "e647d10f92194bd4e60e81c4bcb41ccd",
    "dynasty": "明",
    "content": [
      "金陵市酒黑于油，公肯来寻从事不。",
      "莫道老夫归思恶，比他陶令尚风流。"
    ]
  },
  {
    "id": "e647d10f92194bd46769578e08fb16b5",
    "title": "赠詹常卿与其弟仲发两茂才",
    "authorName": "王世贞",
    "authorId": "e647d10f92194bd4e60e81c4bcb41ccd",
    "dynasty": "明",
    "content": [
      "詹家玉树两分行，文酒丹青事事强。",
      "却有一言应莫笑，不知谁得使君狂。"
    ]
  },
  {
    "id": "e647d10f92194bd46769578efcbfc50b",
    "title": "赠詹常卿与其弟仲发两茂才",
    "authorName": "王世贞",
    "authorId": "e647d10f92194bd4e60e81c4bcb41ccd",
    "dynasty": "明",
    "content": [
      "水到休阳分外清，乔髦二子早知名。",
      "争先出匣龙渊色，容易交他乐令评。"
    ]
  },
  {
    "id": "e647d10f92194bd40b684fddd964aa96",
    "title": "送潘溧阳征复应朝便道省觐御史大夫公",
    "authorName": "王世贞",
    "authorId": "e647d10f92194bd4e60e81c4bcb41ccd",
    "dynasty": "明",
    "content": [
      "尚书尺一问潘郎，可是河阳让溧阳。",
      "河阳种花千万树，溧阳祗晓课农桑。"
    ]
  },
  {
    "id": "e647d10f92194bd40b684fdd457da77e",
    "title": "送潘溧阳征复应朝便道省觐御史大夫公",
    "authorName": "王世贞",
    "authorId": "e647d10f92194bd4e60e81c4bcb41ccd",
    "dynasty": "明",
    "content": [
      "河堤使者酒如泉，仙令婆娑舞膝前。",
      "但使双凫似双舄，不愁元日误朝天。"
    ]
  },
  {
    "id": "e647d10f92194bd40b684fddabe0e25a",
    "title": "送潘溧阳征复应朝便道省觐御史大夫公",
    "authorName": "王世贞",
    "authorId": "e647d10f92194bd4e60e81c4bcb41ccd",
    "dynasty": "明",
    "content": [
      "殷勤致问张京兆，亲引郎星上帝都。",
      "怀县潘郎应更好，不知明主赐金无。"
    ]
  },
  {
    "id": "e647d10f92194bd4f0334c7f2545e7dc",
    "title": "少宗伯李公引疾请告援前例讯之得四绝句",
    "authorName": "王世贞",
    "authorId": "e647d10f92194bd4e60e81c4bcb41ccd",
    "dynasty": "明",
    "content": [
      "朝霞片片锦官城，负弩诸侯待长卿。",
      "见说君王爱词赋，不教消渴怨金茎。"
    ]
  },
  {
    "id": "e647d10f92194bd4f0334c7fa5ec7d5c",
    "title": "少宗伯李公引疾请告援前例讯之得四绝句",
    "authorName": "王世贞",
    "authorId": "e647d10f92194bd4e60e81c4bcb41ccd",
    "dynasty": "明",
    "content": [
      "恒时杯底黑头公，拟探梅花未许同。",
      "可是长干春酒薄，教人无赖忆郫筒。"
    ]
  },
  {
    "id": "e647d10f92194bd4f0334c7fd196f777",
    "title": "少宗伯李公引疾请告援前例讯之得四绝句",
    "authorName": "王世贞",
    "authorId": "e647d10f92194bd4e60e81c4bcb41ccd",
    "dynasty": "明",
    "content": [
      "空溯长江望故山，知君终自不成还。",
      "金陵正好文星烂，玉垒那无紫气殷。"
    ]
  },
  {
    "id": "e647d10f92194bd4f0334c7f4f5ebc5d",
    "title": "少宗伯李公引疾请告援前例讯之得四绝句",
    "authorName": "王世贞",
    "authorId": "e647d10f92194bd4e60e81c4bcb41ccd",
    "dynasty": "明",
    "content": [
      "青春容物冠留都，难向明时乞鉴湖。",
      "白发江东醉司马，可能无念到莼鲈。"
    ]
  },
  {
    "id": "e647d10f92194bd4a2dd4e68eb25cb51",
    "title": "辱宗伯李公赐和六章词丽意深不揣续貂四绝仰尘清览",
    "authorName": "王世贞",
    "authorId": "e647d10f92194bd4e60e81c4bcb41ccd",
    "dynasty": "明",
    "content": [
      "天禄高从汉省开，著书谁似子云才。",
      "自言清净元无染，第少陶家归去来。"
    ]
  },
  {
    "id": "e647d10f92194bd4a2dd4e68e5a0d10e",
    "title": "辱宗伯李公赐和六章词丽意深不揣续貂四绝仰尘清览",
    "authorName": "王世贞",
    "authorId": "e647d10f92194bd4e60e81c4bcb41ccd",
    "dynasty": "明",
    "content": [
      "六朝风调本无伦，结绮临春俗杀人。",
      "带得烟霞两三字，看君新句已如神。"
    ]
  },
  {
    "id": "e647d10f92194bd4a2dd4e68948e217c",
    "title": "辱宗伯李公赐和六章词丽意深不揣续貂四绝仰尘清览",
    "authorName": "王世贞",
    "authorId": "e647d10f92194bd4e60e81c4bcb41ccd",
    "dynasty": "明",
    "content": [
      "衫紫围金发正玄，如何称病倦朝天。",
      "君家玉局翁应笑，藏史埋名二百年。"
    ]
  },
  {
    "id": "e647d10f92194bd4a2dd4e6853f27ff5",
    "title": "辱宗伯李公赐和六章词丽意深不揣续貂四绝仰尘清览",
    "authorName": "王世贞",
    "authorId": "e647d10f92194bd4e60e81c4bcb41ccd",
    "dynasty": "明",
    "content": [
      "漏泄春风六和章，白门花柳尽施妆。",
      "王弘自有江州榼，莫向阳家典鹔鹴。"
    ]
  },
  {
    "id": "e647d10f92194bd4695dc2995b610721",
    "title": "永嘉方子谦能诗奕品在第二过武昌吴明卿特作长歌赠之既而薄游金陵无所遇将谒东诸侯于其行也得四绝句续明卿后",
    "authorName": "王世贞",
    "authorId": "e647d10f92194bd4e60e81c4bcb41ccd",
    "dynasty": "明",
    "content": [
      "可为金陵住少时，绿杨摇曳荫铜池。",
      "城南别墅家家有，只是无人会赌棋。"
    ]
  },
  {
    "id": "e647d10f92194bd4695dc299a1c5833e",
    "title": "永嘉方子谦能诗奕品在第二过武昌吴明卿特作长歌赠之既而薄游金陵无所遇将谒东诸侯于其行也得四绝句续明卿后",
    "authorName": "王世贞",
    "authorId": "e647d10f92194bd4e60e81c4bcb41ccd",
    "dynasty": "明",
    "content": [
      "武昌元自长骚坛，那有楸枰似建安。",
      "未作围棋大中正，已容高品过方干。"
    ]
  },
  {
    "id": "e647d10f92194bd4695dc299a14fb9b6",
    "title": "永嘉方子谦能诗奕品在第二过武昌吴明卿特作长歌赠之既而薄游金陵无所遇将谒东诸侯于其行也得四绝句续明卿后",
    "authorName": "王世贞",
    "authorId": "e647d10f92194bd4e60e81c4bcb41ccd",
    "dynasty": "明",
    "content": [
      "一枰棋了一篇诗，谒遍诸侯橐尚垂。",
      "宣城若遇羊玄保，为乞当年赌郡资。"
    ]
  },
  {
    "id": "e647d10f92194bd4695dc299f12aed88",
    "title": "永嘉方子谦能诗奕品在第二过武昌吴明卿特作长歌赠之既而薄游金陵无所遇将谒东诸侯于其行也得四绝句续明卿后",
    "authorName": "王世贞",
    "authorId": "e647d10f92194bd4e60e81c4bcb41ccd",
    "dynasty": "明",
    "content": [
      "颜鲍墓荒程李死，人间只合剩方郎。",
      "君行乞得孤山谱，来向交游诧二方。"
    ]
  },
  {
    "id": "e647d10f92194bd4641e4b670a01319c",
    "title": "西宫御沟",
    "authorName": "王世贞",
    "authorId": "e647d10f92194bd4e60e81c4bcb41ccd",
    "dynasty": "明",
    "content": [
      "清泚弯环白玉沟，丛丛绿草衬澄流。",
      "自从天北金轮远，不染深宫粉黛愁。"
    ]
  },
  {
    "id": "e647d10f92194bd483229d75c3c48ace",
    "title": "璋上人自新都还鹫峰汪司马伯玉尊之为大总持而以文及诗侑之余亦得四绝句",
    "authorName": "王世贞",
    "authorId": "e647d10f92194bd4e60e81c4bcb41ccd",
    "dynasty": "明",
    "content": [
      "新都司马病维摩，说法虽多法不多。",
      "若使见时无一字，曼殊何处起风波。"
    ]
  },
  {
    "id": "e647d10f92194bd483229d751ca04e39",
    "title": "璋上人自新都还鹫峰汪司马伯玉尊之为大总持而以文及诗侑之余亦得四绝句",
    "authorName": "王世贞",
    "authorId": "e647d10f92194bd4e60e81c4bcb41ccd",
    "dynasty": "明",
    "content": [
      "师子林中大总持，何人不伏四威仪。",
      "争如软草铺裀卧，过尽诸天两不知。"
    ]
  },
  {
    "id": "e647d10f92194bd483229d75f840fe92",
    "title": "璋上人自新都还鹫峰汪司马伯玉尊之为大总持而以文及诗侑之余亦得四绝句",
    "authorName": "王世贞",
    "authorId": "e647d10f92194bd4e60e81c4bcb41ccd",
    "dynasty": "明",
    "content": [
      "说法归来卧鹫峰，钵中收得一盲龙。",
      "似闻魔事吴门盛，休遣波旬定里逢。"
    ]
  },
  {
    "id": "e647d10f92194bd483229d750178925c",
    "title": "璋上人自新都还鹫峰汪司马伯玉尊之为大总持而以文及诗侑之余亦得四绝句",
    "authorName": "王世贞",
    "authorId": "e647d10f92194bd4e60e81c4bcb41ccd",
    "dynasty": "明",
    "content": [
      "绮语场中误立身，一生涂抹费精神。",
      "于今较得些儿子，便觉无名可借人。"
    ]
  },
  {
    "id": "e647d10f92194bd4473306f0ae6dadea",
    "title": "戏赠高坐寺僧",
    "authorName": "王世贞",
    "authorId": "e647d10f92194bd4e60e81c4bcb41ccd",
    "dynasty": "明",
    "content": [
      "高坐道人谈十地，醉乡司马听三车。",
      "但教胡饼传生菜，何必诸天昼雨花。"
    ]
  },
  {
    "id": "e647d10f92194bd46eda96e0b40c9086",
    "title": "送乐天和尚参五台和尚谓我忘言久矣兹欲参五台而路警严甚借子一诗以御关吏呼可乎笑而许之",
    "authorName": "王世贞",
    "authorId": "e647d10f92194bd4e60e81c4bcb41ccd",
    "dynasty": "明",
    "content": [
      "五台拔地五千丈，犹起浮屠插汉孤。",
      "我有一尊无缝塔，烦师将寄老文殊。"
    ]
  },
  {
    "id": "e647d10f92194bd46eda96e0056bade5",
    "title": "送乐天和尚参五台和尚谓我忘言久矣兹欲参五台而路警严甚借子一诗以御关吏呼可乎笑而许之",
    "authorName": "王世贞",
    "authorId": "e647d10f92194bd4e60e81c4bcb41ccd",
    "dynasty": "明",
    "content": [
      "弇山居士诗名久，一字堪师作传繻。",
      "其奈西方渺然路，自家犹少护身符。"
    ]
  },
  {
    "id": "e647d10f92194bd40aad04374d2beb35",
    "title": "谈思重写梅花赠李茂承为题一绝句",
    "authorName": "王世贞",
    "authorId": "e647d10f92194bd4e60e81c4bcb41ccd",
    "dynasty": "明",
    "content": [
      "谈郎写梅今绝伦，貌得罗浮月下神。",
      "玉笛江城吹不落，一枝留伴谪仙人。"
    ]
  },
  {
    "id": "e647d10f92194bd44a90783e8d975438",
    "title": "沈孺休乞送曹生诗得之即别索一绝句为赠",
    "authorName": "王世贞",
    "authorId": "e647d10f92194bd4e60e81c4bcb41ccd",
    "dynasty": "明",
    "content": [
      "沈瘦能强它客肥，风流三绝见应稀。",
      "双珠博得酬知已，了却尘缘无是非。"
    ]
  },
  {
    "id": "e647d10f92194bd47a8ef308d43ac00c",
    "title": "黄白仲以二十绝句见投答之得六首",
    "authorName": "王世贞",
    "authorId": "e647d10f92194bd4e60e81c4bcb41ccd",
    "dynasty": "明",
    "content": [
      "怜君藻思若悬河，何自清时挂网罗。",
      "西去汀洲鹦鹉绿，古来名士患才多。"
    ]
  },
  {
    "id": "e647d10f92194bd47a8ef30850894865",
    "title": "黄白仲以二十绝句见投答之得六首",
    "authorName": "王世贞",
    "authorId": "e647d10f92194bd4e60e81c4bcb41ccd",
    "dynasty": "明",
    "content": [
      "明海稽山两道民，转从词笔弄精神。",
      "老夫自是前车辙，不二门中好立身。"
    ]
  },
  {
    "id": "e647d10f92194bd47a8ef308fc39d5a7",
    "title": "黄白仲以二十绝句见投答之得六首",
    "authorName": "王世贞",
    "authorId": "e647d10f92194bd4e60e81c4bcb41ccd",
    "dynasty": "明",
    "content": [
      "共爱通侯下士名，沈深甲馆隐倾城。",
      "冰心自是俱无染，偶为相如字长卿。"
    ]
  },
  {
    "id": "e647d10f92194bd47a8ef308eb478acd",
    "title": "黄白仲以二十绝句见投答之得六首",
    "authorName": "王世贞",
    "authorId": "e647d10f92194bd4e60e81c4bcb41ccd",
    "dynasty": "明",
    "content": [
      "如闻抖擞学无生，日饱僧厨不糁羹。",
      "习气恐然消未得，梦中犹记五侯鲭。"
    ]
  },
  {
    "id": "e647d10f92194bd47a8ef308d40b6395",
    "title": "黄白仲以二十绝句见投答之得六首",
    "authorName": "王世贞",
    "authorId": "e647d10f92194bd4e60e81c4bcb41ccd",
    "dynasty": "明",
    "content": [
      "镜湖如黛染山螺，莫似黄庭换白鹅。",
      "三迭琴心留自赏，从他门外有风波。"
    ]
  },
  {
    "id": "e647d10f92194bd47a8ef308c370e4b2",
    "title": "黄白仲以二十绝句见投答之得六首",
    "authorName": "王世贞",
    "authorId": "e647d10f92194bd4e60e81c4bcb41ccd",
    "dynasty": "明",
    "content": [
      "博得才名恨尚迟，名高他日自应知。",
      "五更家宝抛人去，揩眼仓皇向墨池。"
    ]
  },
  {
    "id": "e647d10f92194bd4d544ac2521d3bf6a",
    "title": "周山人稚尊游豫章时己十余年矣今日忽访我金陵容鬓非昔而风范不衰复出吴兴徐生一札徐别亦十年屡有言其无常者似一日得两故人喜成二绝以赠稚尊时己丑之夏四月也",
    "authorName": "王世贞",
    "authorId": "e647d10f92194bd4e60e81c4bcb41ccd",
    "dynasty": "明",
    "content": [
      "怜君双鬓已苍浪，意气能如客豫章。",
      "惟是长干顾新曲，有人知是旧周郎。"
    ]
  },
  {
    "id": "e647d10f92194bd4d544ac2544023cc8",
    "title": "周山人稚尊游豫章时己十余年矣今日忽访我金陵容鬓非昔而风范不衰复出吴兴徐生一札徐别亦十年屡有言其无常者似一日得两故人喜成二绝以赠稚尊时己丑之夏四月也",
    "authorName": "王世贞",
    "authorId": "e647d10f92194bd4e60e81c4bcb41ccd",
    "dynasty": "明",
    "content": [
      "十载南州徐孺子，几回梁月梦魂新。",
      "因君忽得双鱼信，一日真逢两故人。"
    ]
  },
  {
    "id": "e647d10f92194bd4dcd68925593a1f01",
    "title": "汪山人沂者故伯玉司马宗人也年七十九矣而诗不衰貌又不衰其游又不衰将之赵魏间依穆考功而老焉乞余诗为赠得二绝句",
    "authorName": "王世贞",
    "authorId": "e647d10f92194bd4e60e81c4bcb41ccd",
    "dynasty": "明",
    "content": [
      "三辅游成鬓已银，蹇驴犹自踏红尘。",
      "明年试斩淇园竹，西入咸关把钓纶。"
    ]
  },
  {
    "id": "e647d10f92194bd4dcd68925fdd53566",
    "title": "汪山人沂者故伯玉司马宗人也年七十九矣而诗不衰貌又不衰其游又不衰将之赵魏间依穆考功而老焉乞余诗为赠得二绝句",
    "authorName": "王世贞",
    "authorId": "e647d10f92194bd4e60e81c4bcb41ccd",
    "dynasty": "明",
    "content": [
      "司马盟坛众所宗，为愁年少不相容。",
      "穆生学得王家酝，三尺糟丘拟葬侬。"
    ]
  },
  {
    "id": "e647d10f92194bd4f27eb50a7cdf46ee",
    "title": "题画梅寄吴江赵令君季兆君广平人也宋广平尝赋之故云",
    "authorName": "王世贞",
    "authorId": "e647d10f92194bd4e60e81c4bcb41ccd",
    "dynasty": "明",
    "content": [
      "空庭一树影横斜，玉瘦香寒领岁华。",
      "解道广平心似铁，古来先已赋梅花。"
    ]
  },
  {
    "id": "e647d10f92194bd47bbe08cb10e29508",
    "title": "自瓜洲追大司马吴丈不及有怀",
    "authorName": "王世贞",
    "authorId": "e647d10f92194bd4e60e81c4bcb41ccd",
    "dynasty": "明",
    "content": [
      "风流华省接鹓班，一作冥鸿不易攀。",
      "前路数峰青似染，分明秀出是箕山。"
    ]
  },
  {
    "id": "e647d10f92194bd47bbe08cb8c24f03f",
    "title": "自瓜洲追大司马吴丈不及有怀",
    "authorName": "王世贞",
    "authorId": "e647d10f92194bd4e60e81c4bcb41ccd",
    "dynasty": "明",
    "content": [
      "依稀红旆影前途，欲近仍遥问却无。",
      "一片交情与乡思，先随明月到姑苏。"
    ]
  },
  {
    "id": "e647d10f92194bd48f3c7b51dc22dd45",
    "title": "追大司马吴丈及之俄而告别有感",
    "authorName": "王世贞",
    "authorId": "e647d10f92194bd4e60e81c4bcb41ccd",
    "dynasty": "明",
    "content": [
      "喜及前茅笑语新，终成离别转伤神。",
      "莫疑肝胆非男子，只为人间少此人。"
    ]
  },
  {
    "id": "e647d10f92194bd48f3c7b5144216f04",
    "title": "追大司马吴丈及之俄而告别有感",
    "authorName": "王世贞",
    "authorId": "e647d10f92194bd4e60e81c4bcb41ccd",
    "dynasty": "明",
    "content": [
      "亦知相别在相逢，无那殷勤意万重。",
      "若过延津晓离合，古来双剑是双龙。"
    ]
  },
  {
    "id": "e647d10f92194bd4d8757079f87987e0",
    "title": "赠僧参方一绝",
    "authorName": "王世贞",
    "authorId": "e647d10f92194bd4e60e81c4bcb41ccd",
    "dynasty": "明",
    "content": [
      "落迦南浸胜蓬莱，西有峨眉北五台。",
      "寄语圆通三大士，可能端为一僧来。"
    ]
  },
  {
    "id": "e647d10f92194bd40efdf3978994794c",
    "title": "大宗伯徐公携阿倩见饯娄江命赋之得二绝",
    "authorName": "王世贞",
    "authorId": "e647d10f92194bd4e60e81c4bcb41ccd",
    "dynasty": "明",
    "content": [
      "红绡中单白玉肤，问着恐是徐卿雏。",
      "不须刘尹评身价，但道方回胜也无。"
    ]
  },
  {
    "id": "e647d10f92194bd40efdf39797bc5592",
    "title": "大宗伯徐公携阿倩见饯娄江命赋之得二绝",
    "authorName": "王世贞",
    "authorId": "e647d10f92194bd4e60e81c4bcb41ccd",
    "dynasty": "明",
    "content": [
      "窄衫微卷按歌频，人道春卿桃李春。",
      "若使青莲听一曲，悔将潭水比汪伦。"
    ]
  },
  {
    "id": "e647d10f92194bd40efdf397b1ff904a",
    "title": "大宗伯徐公携阿倩见饯娄江命赋之得二绝",
    "authorName": "王世贞",
    "authorId": "e647d10f92194bd4e60e81c4bcb41ccd",
    "dynasty": "明",
    "content": [
      "飞白传纠坐不空，乍回秋水剪双瞳。",
      "若教携得金陵去，乐府应添明下童。"
    ]
  },
  {
    "id": "e647d10f92194bd434dc0cf738d4765e",
    "title": "吴江赵令君特访我吴阊走笔得二绝句赠之",
    "authorName": "王世贞",
    "authorId": "e647d10f92194bd4e60e81c4bcb41ccd",
    "dynasty": "明",
    "content": [
      "阊门祖道如干舫，谁似君侯一片情。",
      "此去吴江枫落候，好题红叶到留京。"
    ]
  },
  {
    "id": "e647d10f92194bd434dc0cf73c920020",
    "title": "吴江赵令君特访我吴阊走笔得二绝句赠之",
    "authorName": "王世贞",
    "authorId": "e647d10f92194bd4e60e81c4bcb41ccd",
    "dynasty": "明",
    "content": [
      "姑苏七邑总骚然，唯有吴江耐熟眠。",
      "不向西畴较收获，神明茂宰是丰年。"
    ]
  },
  {
    "id": "e647d10f92194bd4c8bc421c123975b8",
    "title": "送张先辈公觐四绝句",
    "authorName": "王世贞",
    "authorId": "e647d10f92194bd4e60e81c4bcb41ccd",
    "dynasty": "明",
    "content": [
      "少年文价重公车，大贝南金总不如。",
      "见说安昌后堂坐，可曾传得戴崇书。"
    ]
  },
  {
    "id": "e647d10f92194bd4c8bc421ceda2de5d",
    "title": "送张先辈公觐四绝句",
    "authorName": "王世贞",
    "authorId": "e647d10f92194bd4e60e81c4bcb41ccd",
    "dynasty": "明",
    "content": [
      "武昌前度别吴郎，又见张郎出武昌。",
      "谈笑才情宛相似，不烦抵掌悟庄王。"
    ]
  },
  {
    "id": "e647d10f92194bd4c8bc421c13201be0",
    "title": "送张先辈公觐四绝句",
    "authorName": "王世贞",
    "authorId": "e647d10f92194bd4e60e81c4bcb41ccd",
    "dynasty": "明",
    "content": [
      "风调吴侬敌楚狂，岭南诗酒更披猖。",
      "未论今夕乌衣巷，天上三星并姓张。"
    ]
  },
  {
    "id": "e647d10f92194bd4c8bc421c57740c02",
    "title": "送张先辈公觐四绝句",
    "authorName": "王世贞",
    "authorId": "e647d10f92194bd4e60e81c4bcb41ccd",
    "dynasty": "明",
    "content": [
      "临岐握手莫欷歔，白酒黄鸡乐有余。",
      "若使徒斟建业水，可能赢得武昌鱼。"
    ]
  },
  {
    "id": "e647d10f92194bd4c9923daecab1480d",
    "title": "送郑茂才梁辞梅锦衣宾馆还闽",
    "authorName": "王世贞",
    "authorId": "e647d10f92194bd4e60e81c4bcb41ccd",
    "dynasty": "明",
    "content": [
      "贵主妆台半藓纹，金吾新第蔼如云。",
      "幕中名士从他数，谁似青毡郑广文。"
    ]
  },
  {
    "id": "e647d10f92194bd4c9923dae6bfb7626",
    "title": "送郑茂才梁辞梅锦衣宾馆还闽",
    "authorName": "王世贞",
    "authorId": "e647d10f92194bd4e60e81c4bcb41ccd",
    "dynasty": "明",
    "content": [
      "枫亭驿前荔子丹，万安桥下蛎房宽。",
      "从教山水金陵好，总是难禁苜蓿盘。"
    ]
  },
  {
    "id": "e647d10f92194bd410079ccf51fee90b",
    "title": "题赵干烟霭秋涉图",
    "authorName": "王世贞",
    "authorId": "e647d10f92194bd4e60e81c4bcb41ccd",
    "dynasty": "明",
    "content": [
      "澹霭徐分远近山，一溪新涨碧湾环。",
      "行人不道褰裳苦，却似清沂出浴还。"
    ]
  },
  {
    "id": "e647d10f92194bd42bfaf523b51c08e1",
    "title": "赠陈簿",
    "authorName": "王世贞",
    "authorId": "e647d10f92194bd4e60e81c4bcb41ccd",
    "dynasty": "明",
    "content": [
      "楚臣衔愤出昭关，五岳犹然方寸间。",
      "说与傍人谁解惜，不如攲枕看钟山。"
    ]
  },
  {
    "id": "e647d10f92194bd42bfaf523aba3c045",
    "title": "赠陈簿",
    "authorName": "王世贞",
    "authorId": "e647d10f92194bd4e60e81c4bcb41ccd",
    "dynasty": "明",
    "content": [
      "由来避世有墙东，只合丹阳作寓公。",
      "新社总知无约束，酒垆诗卷任春风。"
    ]
  },
  {
    "id": "e647d10f92194bd427489d6387e16ba0",
    "title": "余以秋月履任有闽人孙司狱者廉慈着狴犴间不久迁广东幕僚憔悴不自得濒行搏颡乞言悯之为赋二绝句",
    "authorName": "王世贞",
    "authorId": "e647d10f92194bd4e60e81c4bcb41ccd",
    "dynasty": "明",
    "content": [
      "微官远道不须论，过里先高驷马门。",
      "非关狱吏生来贵，为是于家有子孙。"
    ]
  },
  {
    "id": "e647d10f92194bd427489d63713ddee3",
    "title": "余以秋月履任有闽人孙司狱者廉慈着狴犴间不久迁广东幕僚憔悴不自得濒行搏颡乞言悯之为赋二绝句",
    "authorName": "王世贞",
    "authorId": "e647d10f92194bd4e60e81c4bcb41ccd",
    "dynasty": "明",
    "content": [
      "青衫羸马帝城西，祖道无人落日低。",
      "犹有若卢方亩地，赪衣能作数行啼。"
    ]
  },
  {
    "id": "e647d10f92194bd4a6736874a319b53a",
    "title": "送吴翁晋游永嘉",
    "authorName": "王世贞",
    "authorId": "e647d10f92194bd4e60e81c4bcb41ccd",
    "dynasty": "明",
    "content": [
      "三春看尽秣陵花，乘兴扁舟下永嘉。",
      "制得锦囊尘不染，满中都贮赤城霞。"
    ]
  },
  {
    "id": "e647d10f92194bd4d0935e489cb3083a",
    "title": "谢宜兴令惠新茶",
    "authorName": "王世贞",
    "authorId": "e647d10f92194bd4e60e81c4bcb41ccd",
    "dynasty": "明",
    "content": [
      "宜兴紫笋未成枪，团作冰芽一寸方。",
      "白绢斜封亲拣送，可知犹带令君香。"
    ]
  },
  {
    "id": "e647d10f92194bd4d0935e48e24e2b88",
    "title": "谢宜兴令惠新茶",
    "authorName": "王世贞",
    "authorId": "e647d10f92194bd4e60e81c4bcb41ccd",
    "dynasty": "明",
    "content": [
      "中泠新水泼冰丝，泻向宣州雪白瓷。",
      "念尔欲浇诗思苦，千山绿竹晓衙时。"
    ]
  },
  {
    "id": "e647d10f92194bd439af874ccab918a8",
    "title": "送王季中北上谒选",
    "authorName": "王世贞",
    "authorId": "e647d10f92194bd4e60e81c4bcb41ccd",
    "dynasty": "明",
    "content": [
      "莫言相识冶城迟，才到胸中便吐奇。",
      "却语父时东海客，只今王掾不为痴。"
    ]
  },
  {
    "id": "e647d10f92194bd439af874ca74041e8",
    "title": "送王季中北上谒选",
    "authorName": "王世贞",
    "authorId": "e647d10f92194bd4e60e81c4bcb41ccd",
    "dynasty": "明",
    "content": [
      "仍携何逊上皇州，处处江山有倡酬。",
      "自是宦成诗亦就，永嘉今代出风流。"
    ]
  },
  {
    "id": "e647d10f92194bd439af874c448ec643",
    "title": "送王季中北上谒选",
    "authorName": "王世贞",
    "authorId": "e647d10f92194bd4e60e81c4bcb41ccd",
    "dynasty": "明",
    "content": [
      "当君白下趋朝日，是我青山独往时。",
      "若向尊庭问猿鹤，已应惭较十年迟。"
    ]
  },
  {
    "id": "e647d10f92194bd4e3596fe1ac8fca1e",
    "title": "昔年归卧江左新安汪惟一惠我五湖长印不出者再稔岁矣庚寅春永嘉林逸民仍刻以惠我不五日许放归一绝志喜即题扇赠之",
    "authorName": "王世贞",
    "authorId": "e647d10f92194bd4e60e81c4bcb41ccd",
    "dynasty": "明",
    "content": [
      "一竿当日钓菰芦，蓑底名衔长五湖。",
      "却被鸱夷生夺去，劳君仍与旧鱼符。"
    ]
  },
  {
    "id": "e647d10f92194bd4db85b18b0ce236c2",
    "title": "又答竺西子",
    "authorName": "王世贞",
    "authorId": "e647d10f92194bd4e60e81c4bcb41ccd",
    "dynasty": "明",
    "content": [
      "春风病眼日摩娑，衣底牟尼在浊波。",
      "自是老夫明不得，君今明得待如何。"
    ]
  },
  {
    "id": "e647d10f92194bd4c2557ef6a308c7de",
    "title": "送任户部督饷陕右",
    "authorName": "王世贞",
    "authorId": "e647d10f92194bd4e60e81c4bcb41ccd",
    "dynasty": "明",
    "content": [
      "大汉中兴日，匈奴近塞年。",
      "材官屯六郡，飞饷转三边。",
      "帝里春将尽，天山雪尚坚。",
      "纪明催转斗，充国拟留田。",
      "一上金城筴，俄分少府钱。",
      "关河俱动色，将士欲争先。",
      "葱岭鞭堪断，恒河铁可填。",
      "归来奏奇计，圣主在甘泉。"
    ]
  },
  {
    "id": "e647d10f92194bd4fcc9a3943af8fc2e",
    "title": "过天宁寺望塔有作",
    "authorName": "王世贞",
    "authorId": "e647d10f92194bd4e60e81c4bcb41ccd",
    "dynasty": "明",
    "content": [
      "浮图隋宝额，舍利汉金人。",
      "龟捧云蚨篆，龙蟠海藏鳞。",
      "蹑空依日月，飞磴隔风尘。",
      "入夜铃时语，摩空雁欲驯。",
      "霞标象外矗，色界望中新。",
      "万劫留真地，诸天护法轮。",
      "空怜证圣眼，犹是滞凡身。",
      "为有摩尼在，金篦与问津。"
    ]
  },
  {
    "id": "e647d10f92194bd4cc90e0f92661203c",
    "title": "塔光",
    "authorName": "王世贞",
    "authorId": "e647d10f92194bd4e60e81c4bcb41ccd",
    "dynasty": "明",
    "content": [
      "飞刹耸岧峣，回风万铎敲。",
      "神光发宝树，定力转金标。",
      "熠耀浑难拟，熹微迥不消。",
      "晦惊春月上，昏忆曙星摇。",
      "法雁珠频吐，神龙烛乍飘。",
      "一灯披幻劫，万界出沈寥。",
      "自失迷津晚，俄然觉路超。",
      "不须求指示，净域本非遥。"
    ]
  },
  {
    "id": "e647d10f92194bd430fade06a635465c",
    "title": "题娄东卷",
    "authorName": "王世贞",
    "authorId": "e647d10f92194bd4e60e81c4bcb41ccd",
    "dynasty": "明",
    "content": [
      "我昔娄水曲，结茅生事微。",
      "秋云挂江树，朝日满荆扉。",
      "岁晚观穫罢，田家招饮归。",
      "偶为鸥鸟忌，虚惜鲈鱼肥。",
      "见尔谈乡故，闻音疑是非。",
      "纶竿未能把，相对欲沾衣。"
    ]
  },
  {
    "id": "e647d10f92194bd4982d2a9aab8927c8",
    "title": "嘲周叔夜梦感",
    "authorName": "王世贞",
    "authorId": "e647d10f92194bd4e60e81c4bcb41ccd",
    "dynasty": "明",
    "content": [
      "客里深秋意，芸阁病周郎。",
      "魔障重难透，心兵躁未降。",
      "幽期即中夜，故好隔兰房。",
      "春卉留蝴蝶，晓雨殢高唐。",
      "惊回忽不见，思至自难忘。",
      "依依想颜色，濙濙湿泪光。",
      "千里倘同契，离睽讵云伤。"
    ]
  },
  {
    "id": "e647d10f92194bd402817e714dea3e30",
    "title": "答伯承新喻",
    "authorName": "王世贞",
    "authorId": "e647d10f92194bd4e60e81c4bcb41ccd",
    "dynasty": "明",
    "content": [
      "柳条霜又绿，不忍记离群。",
      "远道逢投札，空斋疑对君。",
      "梦将池草得，心以泽兰薰。",
      "露白金台月，山青玉笥云。",
      "毋深簿书意，期尔细论文。"
    ]
  },
  {
    "id": "e647d10f92194bd402817e717d8fb9e2",
    "title": "答伯承新喻",
    "authorName": "王世贞",
    "authorId": "e647d10f92194bd4e60e81c4bcb41ccd",
    "dynasty": "明",
    "content": [
      "李侯有仙骨，强尔加尘颜。",
      "名在公卿外，身犹簿尉间。",
      "开帘卧白日，推案得青山。",
      "公事多饶暇，新诗能往还。",
      "独馀离群意，相望涕潺湲。"
    ]
  },
  {
    "id": "e647d10f92194bd4603c87994c407abb",
    "title": "辛日之郊外小饮河亭即事",
    "authorName": "王世贞",
    "authorId": "e647d10f92194bd4e60e81c4bcb41ccd",
    "dynasty": "明",
    "content": [
      "息驾古亭边，流飙入壮筵。",
      "太液分波润，长杨选胜偏。",
      "空林发鼓吹，曲岸绕楼船。",
      "碧云空际合，朱规树杪县。",
      "韦曲天尺五，新丰酒十千。",
      "所欣居冗散，况此乐游年。"
    ]
  },
  {
    "id": "e647d10f92194bd4574e6b0b96c09389",
    "title": "送刘侍御清阅三吴军籍",
    "authorName": "王世贞",
    "authorId": "e647d10f92194bd4e60e81c4bcb41ccd",
    "dynasty": "明",
    "content": [
      "六月军书下，三吴宪节悬。",
      "日华浮组练，霜色护楼船。",
      "一使兼文武，孤忠失后先。",
      "海潮犀弩避，郡国虎符传。",
      "自昔东南地，曾分阃制权。",
      "挂帆当使马，耨火置屯田。",
      "将帅诛求里，逃亡涕泪前。",
      "刍粮还旧日，调发任他年。",
      "赤籍虚难满，苍生实可怜。",
      "萧条石壕吏，悽恻采微篇。",
      "闾井眉须察，兵戈骨未全。",
      "不堪家国计，为尔重悽然。"
    ]
  },
  {
    "id": "e647d10f92194bd4c6f42d3bf8652cb9",
    "title": "送方居道之应天",
    "authorName": "王世贞",
    "authorId": "e647d10f92194bd4e60e81c4bcb41ccd",
    "dynasty": "明",
    "content": [
      "落日大江树，扬帆帝子洲。",
      "仙台看不尽，天堑划分流。",
      "水击三千舶，云甍十二楼。",
      "腹心归掌握，参佐见风猷。",
      "吏事饶谈笑，公馀得卧游。",
      "烟花驰道晚，霜叶禁宫秋。",
      "潮阔连沧海，天清辨虎丘。",
      "莼鲈未须羡，乡思总能酬。"
    ]
  },
  {
    "id": "e647d10f92194bd40361850f7d93de84",
    "title": "送黄国范比部论京畿塞外狱便道归省",
    "authorName": "王世贞",
    "authorId": "e647d10f92194bd4e60e81c4bcb41ccd",
    "dynasty": "明",
    "content": [
      "敕罚归天吏，飞符出未央。",
      "帝城千骑月，龙剑九秋霜。",
      "草色乾坤老，军声关塞长。",
      "佩分华省玉，人是法曹郎。",
      "三尺依城旦，双旌指冀方。",
      "恩深禹车泪，生转汉萦章。",
      "渭水羞曾赤，箕星气独黄。",
      "别筵枫叶道，停锦荔枝乡。",
      "为有高门待，应夸结驷良。"
    ]
  },
  {
    "id": "e647d10f92194bd472902e316c42fa90",
    "title": "秋夜省直同李申二子登白云楼分韵得秋字",
    "authorName": "王世贞",
    "authorId": "e647d10f92194bd4e60e81c4bcb41ccd",
    "dynasty": "明",
    "content": [
      "何当白云吏，同上白云楼。",
      "海月分余坐，天风揽客裘。",
      "语来高岭失，曲罢片鸿愁。",
      "刁斗期门夜，流黄永巷秋。",
      "玉绳寒不落，金掌净堪收。",
      "未数陈登卧，聊为王粲游。",
      "他时念历落，非土怅淹留。",
      "岁月孤踪并，乾坤万象稠。",
      "尔曹珠炯炯，珍重欲谁投。"
    ]
  },
  {
    "id": "e647d10f92194bd45357fac70e00750b",
    "title": "二子诗多感边事再叠一首",
    "authorName": "王世贞",
    "authorId": "e647d10f92194bd4e60e81c4bcb41ccd",
    "dynasty": "明",
    "content": [
      "夜色舒长啸，西风吹满楼。",
      "边书白羽箭，宫诏紫貂裘。",
      "天地心难测，关河气转愁。",
      "鼓鼙敲月晕，兵甲暗霜秋。",
      "万柝行营满，千金选士收。",
      "请缨犹贾疏，勒碣几班游。",
      "金马名谁在，铜驼迹自留。",
      "乘轩吾道薄，赐第主恩稠。",
      "远愧吴门卒，朝簪未敢投。"
    ]
  },
  {
    "id": "e647d10f92194bd404e99cb5f4213a82",
    "title": "送楚人曹生义乌令",
    "authorName": "王世贞",
    "authorId": "e647d10f92194bd4e60e81c4bcb41ccd",
    "dynasty": "明",
    "content": [
      "美人御瑶舄，别我去长安。",
      "步草俱称植，栽花不让潘。",
      "贤如楚令尹，秩是汉郎官。",
      "风物东阳近，声名西岘看。",
      "人家稻禾足，公事酒杯宽。",
      "溪学郇公字，岩藏葛令丹。",
      "松间案猿鹤，花底集鹓鸾。",
      "欲作临岐赠，冰壶秋月寒。"
    ]
  },
  {
    "id": "e647d10f92194bd4e57a4b5164ba5efc",
    "title": "送万郎中恤刑楚中",
    "authorName": "王世贞",
    "authorId": "e647d10f92194bd4e60e81c4bcb41ccd",
    "dynasty": "明",
    "content": [
      "都门惜别地，草色更油然。",
      "尔去金鸡诏，应过岳雁天。",
      "春波巫峡满，夏泽洞庭偏。",
      "干羽尧阶后，轺车禹泪前。",
      "莺啼五溪渡，花发百蛮烟。",
      "赋就如相问，江梅玉笛边。"
    ]
  },
  {
    "id": "e647d10f92194bd4b59d0b809877fd9d",
    "title": "寒食山陵道中",
    "authorName": "王世贞",
    "authorId": "e647d10f92194bd4e60e81c4bcb41ccd",
    "dynasty": "明",
    "content": [
      "马首春还薄，乾坤气未苏。",
      "乱山浮日断，危戍逼云孤。",
      "花发已如落，柳垂犹半枯。",
      "兵戈百战息，烟火数家无。",
      "哭泣惊新鬼，扶携问老夫。",
      "石壕初避吏，榆岭复防胡。",
      "生事悲机杼，雄心抚仆姑。",
      "七陵佳气在，长拱帝王都。"
    ]
  },
  {
    "id": "e647d10f92194bd4134c82257b7ca5cd",
    "title": "过昌平拟上经略许中丞",
    "authorName": "王世贞",
    "authorId": "e647d10f92194bd4e60e81c4bcb41ccd",
    "dynasty": "明",
    "content": [
      "豹隐终南夺，龙韬蓟北专。",
      "建牙三辅色，吹角七陵烟。",
      "星斗青萍外，关河紫气前。",
      "双雕下鸣镝，万马听挥鞭。",
      "辟易胭支岭，峥嵘苜蓿天。",
      "高楼明月啸，横槊大风篇。",
      "白发筹边早，黄金募士偏。",
      "还应报烽火，不复近甘泉。"
    ]
  },
  {
    "id": "e647d10f92194bd4b406fbfa43bba638",
    "title": "吴山人将遍游北边谒予索诗云元戎苏相公迎之",
    "authorName": "王世贞",
    "authorId": "e647d10f92194bd4e60e81c4bcb41ccd",
    "dynasty": "明",
    "content": [
      "扩也负奇士，飘然辞帝京。",
      "乾坤双旅鬓，湖海一诗名。",
      "蹑履身犹健，论兵气未平。",
      "风尘沙海戍，雨雪蓟门行。",
      "雁已思南度，人今赋北征。",
      "褐衣春事晚，匕首壮心惊。",
      "旧识周司寇，齐名汉子卿。",
      "九关横却月，万里画长城。",
      "幕客金貂贵，军锋铁骑精。",
      "青油传夜色，白羽动秋声。",
      "感遇多投笔，逢时会请缨。",
      "燕然如可上，勒碣问班生。"
    ]
  },
  {
    "id": "e647d10f92194bd40133a4d5070cd37a",
    "title": "赋得反边马有归心",
    "authorName": "王世贞",
    "authorId": "e647d10f92194bd4e60e81c4bcb41ccd",
    "dynasty": "明",
    "content": [
      "蹀躞玄圃秣，驱驰青海烟。",
      "桃花汗玉勒，杨叶展丝鞭。",
      "得意逢都尉，长鸣逐左贤。",
      "鼓严霜耳峻，关恶夜蹄穿。",
      "刁斗征人泪，琵琶汉女弦。",
      "风声乱蒲类，月色满祁连。",
      "虎穴生偏贱，麟台迹未传。",
      "如逢貌奇骨，天外不辞年。"
    ]
  },
  {
    "id": "e647d10f92194bd4f41c35e2deb63105",
    "title": "任户部自密云回道却敌事甚悉寻贬官武定诗送之",
    "authorName": "王世贞",
    "authorId": "e647d10f92194bd4e60e81c4bcb41ccd",
    "dynasty": "明",
    "content": [
      "见说卢龙塞，番兵夜合围。",
      "笳吹城欲动，烽逼雁仍稀。",
      "仗节星郎驻，飞刍代马肥。",
      "晴虹袖匕首，秋月满戎衣。",
      "万死身犹在，孤臣事易非。",
      "还看谢州簿，白羽暮年挥。"
    ]
  },
  {
    "id": "e647d10f92194bd46a5f335e01ad2aef",
    "title": "送刘比部恤刑云贵",
    "authorName": "王世贞",
    "authorId": "e647d10f92194bd4e60e81c4bcb41ccd",
    "dynasty": "明",
    "content": [
      "轺车小司寇，鼓吹黄金台。",
      "天欲南荒尽，春还北极来。",
      "泣珠恩自远，祝网面仍开。",
      "贵竹披层瘴，昆池暖劫灰。",
      "客传星使部，人忆夜郎才。",
      "不识秋鸿外，新诗可寄裁。"
    ]
  },
  {
    "id": "e647d10f92194bd47a0317f9b5d20e8b",
    "title": "赋得纱灯",
    "authorName": "王世贞",
    "authorId": "e647d10f92194bd4e60e81c4bcb41ccd",
    "dynasty": "明",
    "content": [
      "谁剪纱为叶，翻怜玉作枝。",
      "霜轻织女制，星散影娥池。",
      "流黄动金缀，分红入翠卮。",
      "灿烂欺萤耀，霏薄胜蛛丝。",
      "还同瑟瑟幕，不掩丽娟姿。"
    ]
  },
  {
    "id": "e647d10f92194bd4f1dc0d22f16008fb",
    "title": "赠梅将军",
    "authorName": "王世贞",
    "authorId": "e647d10f92194bd4e60e81c4bcb41ccd",
    "dynasty": "明",
    "content": [
      "无论汉飞将，驰射尔谁先。",
      "一剑酬知已，千金结少年。",
      "建牙沧海日，挥羽蓟门烟。",
      "韎韐戎王锦，珊瑚宛马鞭。",
      "乾坤兵事重，将帅主恩偏。",
      "欲问汾阳贵，吾夸未遇前。"
    ]
  },
  {
    "id": "e647d10f92194bd441346a906e1e3553",
    "title": "回龙观",
    "authorName": "王世贞",
    "authorId": "e647d10f92194bd4e60e81c4bcb41ccd",
    "dynasty": "明",
    "content": [
      "绛节春时憩，玄宫夜不扃。",
      "薛衣屏日月，松骨破雷霆。",
      "剥落群真像，凄凉上帝庭。",
      "蚁台留雉堞，蜗壁断丹青。",
      "王气千年合，銮舆一夕经。",
      "河山被容卫，草木吐精灵。",
      "谷忆三呼应，云疑五彩停。",
      "莫将荣辱理，来此叩桑溟。"
    ]
  },
  {
    "id": "e647d10f92194bd4cb4a9165294abc4b",
    "title": "过天津",
    "authorName": "王世贞",
    "authorId": "e647d10f92194bd4e60e81c4bcb41ccd",
    "dynasty": "明",
    "content": [
      "此地辟天津，关城万马屯。",
      "势临南极迥，威拥上游尊。",
      "日月分三辅，风烟接九藩。",
      "雕盘秋气肃，鲸击夜涛奔。",
      "赤羽边庭檄，青油使者轩。",
      "北来多破胆，南望易消魂。",
      "人意明群盗，天心暗陆浑。",
      "凭舷仗尊酒，孤抱向谁论。"
    ]
  },
  {
    "id": "e647d10f92194bd492102f5b9395461a",
    "title": "过清源李宪使宴作",
    "authorName": "王世贞",
    "authorId": "e647d10f92194bd4e60e81c4bcb41ccd",
    "dynasty": "明",
    "content": [
      "河山初执手，天地一掀髯。",
      "月拥齐藩节，霜回汉使幨。",
      "宦途乡语细，军令酒杯严。",
      "白苎调歌管，青衣度舞帘。",
      "香抄云子饭，洁称水晶盐。",
      "笳鼓行营急，兰膏北海淹。",
      "金吾应不怕，为许夜厌厌。"
    ]
  },
  {
    "id": "e647d10f92194bd44b3d2df96477ff0f",
    "title": "自天津南所经由亡不陆沈者聊成短述兼志忧年得十六韵",
    "authorName": "王世贞",
    "authorId": "e647d10f92194bd4e60e81c4bcb41ccd",
    "dynasty": "明",
    "content": [
      "脉涌中原破，堤平万穴趋。",
      "青天回碣石，大壑播方壶。",
      "甲子尧年偶，庚辰禹佐殊。",
      "向来分水陆，兹往混江湖。",
      "远舍晨都鳄，危樯夜宅乌。",
      "鸥行饶道路，桧偃夺菰蒲。",
      "急瀑千珠溅，宽流一镜铺。",
      "縠文寒茧栗，锦色昼模糊。",
      "紫凤疑来往，天吴或有无。",
      "𩗗驱惊倏忽，帆迫乱喧呼。",
      "怒激钲声废，微争线力扶。",
      "身轻仍燕雀，势定始妻孥。",
      "瘗马祠空白，看龟目易朱。",
      "客程兹地险，民力几时苏。",
      "沈灶生涯尽，投薪骨髓枯。",
      "茫茫上帝远，吾意欲招巫。"
    ]
  },
  {
    "id": "e647d10f92194bd4156c5a7ace4b8671",
    "title": "寄李于鳞二十四韵",
    "authorName": "王世贞",
    "authorId": "e647d10f92194bd4e60e81c4bcb41ccd",
    "dynasty": "明",
    "content": [
      "四顾空搔首，中原独抚膺。",
      "月寒青海雁，风偃赤霄鹏。",
      "道路逢他辈，声华亦可凭。",
      "强为知已语，敢并故人称。",
      "忆自唯吾汝，相逢属废兴。",
      "舟联私郭泰，楼卧仰陈登。",
      "落月过三市，高秋问七陵。",
      "河奔浩莽荡，岳削重崚嶒。",
      "没羽真疑虎，疏韝乍纵鹰。",
      "风烟身许混，天地目频瞪。",
      "俗就谁心折，篇成岂价增。",
      "拙于贫贱共，狂得古今憎。",
      "岭表梁公实，山东李伯承。",
      "宗徐少卓荦，榛也老飞腾。",
      "独往时难遏，横行意颇矜。",
      "英雄方识尔，踯躅有来朋。",
      "眉宇千年色，襟期万壑冰。",
      "过从原不偶，聚散忽因仍。",
      "别路人如织，微官我独绳。",
      "孤槎春气迥，双剑斗文凝。",
      "酬酢怀翻切，浮沉道鲜能。",
      "暂归依酒伴，随泊访渔灯。",
      "此物期终遇，生予或可徵。",
      "亦知疑白璧，代尔任青蝇。"
    ]
  },
  {
    "id": "e647d10f92194bd42455896023f55958",
    "title": "奉送大司寇应公还天台",
    "authorName": "王世贞",
    "authorId": "e647d10f92194bd4e60e81c4bcb41ccd",
    "dynasty": "明",
    "content": [
      "投劾心初遂，生平节未磷。",
      "两朝均出入，一代借陶甄。",
      "有念俱生物，无营独任真。",
      "向传铜柱徼，曾拥绣衣巡。",
      "羌笮乾坤尽，甘棠雨露匀。",
      "戢兵驱揖让，吹律起沈沦。",
      "直道萋菲易，归装薏苡贫。",
      "至今看颂德，犹自满文身。",
      "海岱严旌钺，阿衡领缙绅。",
      "名齐山相远，治访盖公纯。",
      "北斗官逾贵，西曹法转新。",
      "自来惟重意，或少不冤民。",
      "在宥求明主，遗安惠老臣。",
      "但无惭竹简，何必问蒲轮。",
      "瀑布遥飞汉，衡门岂避秦。",
      "月来天柱晓，花发石桥春。",
      "白首风波隔，红颜药物亲。",
      "栖迟馀故吏，黯淡走庸人。",
      "拙计穷缘木，微才老积薪。",
      "空为国士语，南望重伤神。"
    ]
  },
  {
    "id": "e647d10f92194bd4a55ff94565b57f38",
    "title": "淮阳公署遣怀二首",
    "authorName": "王世贞",
    "authorId": "e647d10f92194bd4e60e81c4bcb41ccd",
    "dynasty": "明",
    "content": [
      "空馆云常合，荒阶叶易平。",
      "风霜私俗吏，天地狭狂生。",
      "啸引双长铗，愁依一短檠。",
      "惜眠晨鼓罢，散食午禽鸣。",
      "刀笔难违世，文章肯近名。",
      "翛然竟何语，奇思独能惊。"
    ]
  },
  {
    "id": "e647d10f92194bd4a55ff9451433b284",
    "title": "淮阳公署遣怀二首",
    "authorName": "王世贞",
    "authorId": "e647d10f92194bd4e60e81c4bcb41ccd",
    "dynasty": "明",
    "content": [
      "向惜湘累有，行求越石非。",
      "官宁为吾设，事颇与心违。",
      "随遇浮沉足，相知积渐稀。",
      "庭阴候吏散，树色晚鸦归。",
      "白发过搔首，青云阻拂衣。",
      "淮南小山桂，乡思欲翻飞。"
    ]
  },
  {
    "id": "e647d10f92194bd4bbdd2f07fc148c53",
    "title": "李南雄而进",
    "authorName": "王世贞",
    "authorId": "e647d10f92194bd4e60e81c4bcb41ccd",
    "dynasty": "明",
    "content": [
      "尔父南宫老，尊为帝者师。",
      "向来麟阁重，况有凤毛奇。",
      "难弟曾双戟，中年暂一麾。",
      "累朝悬赐履，万里借褰帷。",
      "庾岭熊轩过，凌江雀舫移。",
      "宦资装石见，心事买山知。",
      "乔木风霜古，渔樵日月私。",
      "浮云回意气，流水莹须眉。",
      "学稼兴时早，看花散每迟。",
      "不须求大药，即此是仙资。"
    ]
  },
  {
    "id": "e647d10f92194bd4bb73f8355798c6e5",
    "title": "赠浦翁",
    "authorName": "王世贞",
    "authorId": "e647d10f92194bd4e60e81c4bcb41ccd",
    "dynasty": "明",
    "content": [
      "早应公车辟，亡何爱隐沦。",
      "传经问心事，却杖转精神。",
      "守黑偏柔物，耽玄颇避人。",
      "乾坤为圃意，湖海狎鸥身。",
      "鸡黍能谋岁，莺花自与春。",
      "东林倘开社，识尔白纶巾。"
    ]
  },
  {
    "id": "e647d10f92194bd4c1c9948ddd84d49a",
    "title": "同陆象孙咏玉兰",
    "authorName": "王世贞",
    "authorId": "e647d10f92194bd4e60e81c4bcb41ccd",
    "dynasty": "明",
    "content": [
      "暂藉辛夷质，仍分薝卜光。",
      "微风催万舞，好雨净千妆。",
      "月向瑶台并，春还锦障藏。",
      "高枝疑汉掌，艳蕊胜唐昌。",
      "神女曾捐佩，宫妃欲施香。",
      "谁为后庭奏，一曲按霓裳。"
    ]
  },
  {
    "id": "e647d10f92194bd42691f4576307c159",
    "title": "读陈佥事祚遗事有感",
    "authorName": "王世贞",
    "authorId": "e647d10f92194bd4e60e81c4bcb41ccd",
    "dynasty": "明",
    "content": [
      "爱主投经术，如何遂触鳞。",
      "艰危兼数口，徂落始孤臣。",
      "吾道风霜旧，君明日月新。",
      "数罹年自老，垂死意常伸。",
      "岳峙生前节，星流化后神。",
      "向来绨几上，白简竟何人。"
    ]
  },
  {
    "id": "e647d10f92194bd4d9911bea8e3dcdbe",
    "title": "送徐汝厚之阳信令",
    "authorName": "王世贞",
    "authorId": "e647d10f92194bd4e60e81c4bcb41ccd",
    "dynasty": "明",
    "content": [
      "射策兰台日，题名棘寺年。",
      "风波乍相失，云树莽俱悬。",
      "月就留陈榻，天迂访戴船。",
      "衣冠仍澒洞，朝野并屯邅。",
      "不谓艰虞后，重逢涕泪前。",
      "移灯申契阔，握醑几留连。",
      "辞赋惊心少，交亲举目偏。",
      "公车除牍下，仙舄异方传。",
      "惜别频看鬓，深期各赠鞭。",
      "河山齐十二，礼乐鲁三千。",
      "保障谁堪语，弦歌尔自先。",
      "弹琴野雉听，开阁县花然。",
      "太岳千家色，欢阴万井烟。",
      "犊归新卖剑，马饮旧投钱。",
      "题壁劳明主，徵书与大贤。",
      "他时但鸾凤，莫使变鹰鹯。"
    ]
  },
  {
    "id": "e647d10f92194bd4328d976a99e175c6",
    "title": "七夕汪李二丈同过饯谢山人",
    "authorName": "王世贞",
    "authorId": "e647d10f92194bd4e60e81c4bcb41ccd",
    "dynasty": "明",
    "content": [
      "兹会遽为别，六街愁思生。",
      "月沈河不见，鹊迥夜无声。",
      "波浪鱼龙卧，关山鸿雁征。",
      "天孙一夕语，国士九秋情。",
      "逐世吾何拙，离居各未平。",
      "明河无捷路，梁苑有高名。",
      "缥缈低云树，羁栖隔露茎。",
      "年年当此夜，念尔若为情。"
    ]
  },
  {
    "id": "e647d10f92194bd48c91feaf551b4336",
    "title": "游石湖登上方寺",
    "authorName": "王世贞",
    "authorId": "e647d10f92194bd4e60e81c4bcb41ccd",
    "dynasty": "明",
    "content": [
      "客语上方胜，藤萝手自攀。",
      "归云初半塔，过雨忽分山。",
      "晻冉开青镜，参差列翠鬟。",
      "苔衣沾步屧，柏子落禅关。",
      "自喜长年慢，犹惭老宿闲。",
      "鸟还应已暮，未肯下人间。"
    ]
  },
  {
    "id": "e647d10f92194bd4c9641972e51c603f",
    "title": "岁暮家居有感",
    "authorName": "王世贞",
    "authorId": "e647d10f92194bd4e60e81c4bcb41ccd",
    "dynasty": "明",
    "content": [
      "伏腊京华会，今从海上看。",
      "中原散朋旧，故国倦衣冠。",
      "诗卷供人笑，尊醪把自宽。",
      "枯桑朔意久，过鸟夕阳寒。",
      "节序颦眉得，人才屈指难。",
      "未堪时揽镜，吾鬓欲如潘。"
    ]
  },
  {
    "id": "e647d10f92194bd45f36814104fa12f4",
    "title": "送梁思伯还南海",
    "authorName": "王世贞",
    "authorId": "e647d10f92194bd4e60e81c4bcb41ccd",
    "dynasty": "明",
    "content": [
      "韦贤原相汉，其子独辞侯。",
      "问岂家人产，交唯国士流。",
      "衣冠宁向俗，书卷自宽愁。",
      "蹑履三神遍，题诗五岳留。",
      "道存匏肯系，材大瓠还浮。",
      "傲世时扪虱，全身或应牛。",
      "席回桐柏雨，帆入广陵秋。",
      "淮海桓伊笛，乾坤郭泰舟。",
      "众情双眼在，吾党寸心酬。",
      "欲别频更烛，相思但倚楼。",
      "燕豪赠匕首，粤女问刀头。",
      "雁徼看犹去，羊城望转修。",
      "求仙勾曲岭，载酒郁林洲。",
      "何日寻初服，相期向子游。"
    ]
  },
  {
    "id": "e647d10f92194bd444cb2c1f7ef8882b",
    "title": "为茅太守题凤皇泉",
    "authorName": "王世贞",
    "authorId": "e647d10f92194bd4e60e81c4bcb41ccd",
    "dynasty": "明",
    "content": [
      "神瀵悬丹穴，灵岩控紫京。",
      "谁题秋涧水，还并古台名。",
      "润借岐山彩，流为嶰谷鸣。",
      "梧桐寒不谢，霜月照逾清。",
      "燕尾人家色，羊裘钓者情。",
      "今看渐如练，为尔映双旌。"
    ]
  },
  {
    "id": "e647d10f92194bd47d69f2c6dd60337a",
    "title": "赠方东平",
    "authorName": "王世贞",
    "authorId": "e647d10f92194bd4e60e81c4bcb41ccd",
    "dynasty": "明",
    "content": [
      "东郡分符日，西京奏赋时。",
      "文章元汝在，吏道亦吾师。",
      "宦岂将迎足，颜应抚字移。",
      "河流回驻马，岳色吐褰帷。",
      "一变加齐易，三年报鲁迟。",
      "向闻廉吏节，实恐动人知。"
    ]
  },
  {
    "id": "e647d10f92194bd41ab3dfe9cc51a5b4",
    "title": "送万比部章甫兵备云南十六韵",
    "authorName": "王世贞",
    "authorId": "e647d10f92194bd4e60e81c4bcb41ccd",
    "dynasty": "明",
    "content": [
      "籍甚衡湘誉，曹推法吏先。",
      "冯唐难计秩，荀羡始过年。",
      "喜识皇封大，恭承阃命专。",
      "西南汉君长，靡莫禹山川。",
      "五尺疑无地，千盘忽有天。",
      "箐阴连昼合，花暖四时偏。",
      "暮雨辞归雁，春云落站鸢。",
      "魋编分蹻国，筚辂启熊阡。",
      "节制非今少，跳梁自古然。",
      "楚氛开斧钺，巴雪引戈船。",
      "计密韬钤里，炎驱羽扇前。",
      "深恩羊帅并，高谕马卿传。",
      "织毾供夷税，销兵垦笮田。",
      "俱论碧鸡祀，重奏白狼篇。",
      "援柱威终复，虔刀位必迁。",
      "所馀岐路感，挥手灞陵烟。"
    ]
  },
  {
    "id": "e647d10f92194bd4357821c1bc023a95",
    "title": "送李员外实夫",
    "authorName": "王世贞",
    "authorId": "e647d10f92194bd4e60e81c4bcb41ccd",
    "dynasty": "明",
    "content": [
      "跃马河梁畔，殷勤更一卮。",
      "荒城寒自入，游子暮何之。",
      "忆昔含香省，逢君解佩时。",
      "久将流誉汰，偏引寸心私。",
      "睥睨回青眼，吹嘘念色丝。",
      "推年难汝弟，问字亦吾师。",
      "调笑更相折，疏狂醉不辞。",
      "金兰馀缱绻，玉树迫参差。",
      "飞盖骄频拥，离歌杳莫追。",
      "霜天涿鹿野，使者鹴鸠司。",
      "北走龙沙遍，南归雁候移。",
      "星辰摇鼓角，寓宇插旌麾。",
      "有疏堪流涕，无人可察眉。",
      "好乘秋令返，未许昼游迟。"
    ]
  },
  {
    "id": "e647d10f92194bd485aefbc9f4db3ef5",
    "title": "春日言怀",
    "authorName": "王世贞",
    "authorId": "e647d10f92194bd4e60e81c4bcb41ccd",
    "dynasty": "明",
    "content": [
      "万象乾坤里，春光各竞探。",
      "醉乡难久托，愁日渐谁贪。",
      "心事声名浅，年光案牍谙。",
      "鬓毛新蓟北，骨肉老江南。",
      "末路驱鞭甚，凡才斗穴酣。",
      "太空高鹳雀，幽谷小楩楠。",
      "脉脉将何辨，恢恢且共涵。",
      "饥凭方朔饱，苦任子云甘。",
      "纵逐时趋倦，终归世弃耽。",
      "不堪应但七，当黜或过三。",
      "众自淮阳薄，吾犹汉署惭。",
      "诘朝如赐履，随地足停骖。"
    ]
  },
  {
    "id": "e647d10f92194bd46a68bce48adaf106",
    "title": "为谢山人赠顾季狂",
    "authorName": "王世贞",
    "authorId": "e647d10f92194bd4e60e81c4bcb41ccd",
    "dynasty": "明",
    "content": [
      "游客争归赵，虞卿亦见寻。",
      "立谈双白璧，笑却千黄金。",
      "解道国恩重，谁同交谊深。",
      "崎岖依一老，流落见馀心。",
      "击筑无燕市，悲歌有越吟。",
      "揖予还拂袖，碣石暮云沈。"
    ]
  },
  {
    "id": "e647d10f92194bd4e5486355b14157d4",
    "title": "送方承天禹绩",
    "authorName": "王世贞",
    "authorId": "e647d10f92194bd4e60e81c4bcb41ccd",
    "dynasty": "明",
    "content": [
      "向来龙起处，曾此更鸣銮。",
      "父老十年复，君王三日欢。",
      "跸留佳气满，歌忆大风寒。",
      "望幸河山切，沾恩雨露宽。",
      "官曹副司隶，宫阙比长安。",
      "稚子车前拥，中涓桂后弹。",
      "声名方叔并，词赋郢人看。",
      "莫作南阳对，君今治岂难。"
    ]
  },
  {
    "id": "e647d10f92194bd4a04fb7fb03756604",
    "title": "送凌云鹄谏议之南京兆",
    "authorName": "王世贞",
    "authorId": "e647d10f92194bd4e60e81c4bcb41ccd",
    "dynasty": "明",
    "content": [
      "左掖梧桐色，清阴自宛然。",
      "龙鳞明主易，鸡舌近臣偏。",
      "高议留青琐，殷怀尽绮筵。",
      "横金兹日贵，倚玉异时缘。",
      "暖眼名流外，降心拙宦前。",
      "狂歌动星象，高会失风烟。",
      "骨肉悲欢共，襟期笑语传。",
      "应门邀缓带，归马熟停鞭。",
      "偃蹇忘宾事，峥嵘竞酒权。",
      "但知频乐圣，宁解羡登仙。",
      "离毕商秋月，悬参北斗天。",
      "云低石头旆，花簇大江船。",
      "河尹官曹副，丹阳郡国先。",
      "关山王者气，宫阙帝京篇。",
      "麈尾轻刘惔，刀环识吕虔。",
      "二难知并美，三乐问俱全。",
      "蛙黾甘留滞，鹓鸿惜翥骞。",
      "赵张贤不数，嵇阮意谁宣。",
      "海内兵为日，吾侪醉是年。",
      "渐怜飞盖小，徙倚阆风巅。"
    ]
  },
  {
    "id": "e647d10f92194bd46ff2c819ea328193",
    "title": "于鳞夜坐小酌因怀茂秦",
    "authorName": "王世贞",
    "authorId": "e647d10f92194bd4e60e81c4bcb41ccd",
    "dynasty": "明",
    "content": [
      "稚子频辞客，君来未掩扉。",
      "浊醪均妙理，燕坐对忘机。",
      "远树河流接，疏花露色归。",
      "事违心独赏，名近句还非。",
      "澒洞时才足，疏狂我辈稀。",
      "只怜月如练，不见谢玄晖。"
    ]
  },
  {
    "id": "e647d10f92194bd443fa9748ea8f876b",
    "title": "东郊",
    "authorName": "王世贞",
    "authorId": "e647d10f92194bd4e60e81c4bcb41ccd",
    "dynasty": "明",
    "content": [
      "东郊不忍驻，归马叩柴关。",
      "春或留天上，愁应满世间。",
      "酒尊凭破涕，朝事总销颜。",
      "黄发夸能老，青云恐失还。",
      "檀兮虚坎坎，桑者自闲闲。",
      "何日乘新雨，扶犁有故山。"
    ]
  },
  {
    "id": "e647d10f92194bd42f4302db313bf923",
    "title": "久病奉简曹中诸公",
    "authorName": "王世贞",
    "authorId": "e647d10f92194bd4e60e81c4bcb41ccd",
    "dynasty": "明",
    "content": [
      "千门动寒色，大树莽萧萧。",
      "日落中涓马，霜归散骑貂。",
      "渐谙高枕趣，不畏简书招。",
      "态向人间减，吟滋病后骄。",
      "此身难自掷，微禄仗君消。",
      "满百如相谴，抽簪有圣朝。"
    ]
  },
  {
    "id": "e647d10f92194bd46d0308e0fc213f3f",
    "title": "明卿过子相邀予以召客不赴闻二子有作赋此",
    "authorName": "王世贞",
    "authorId": "e647d10f92194bd4e60e81c4bcb41ccd",
    "dynasty": "明",
    "content": [
      "淰淰春云暗，霏霏冻雪开。",
      "故人何玉倚，中夜自珠来。",
      "气角千人废，雄争万古回。",
      "纵横甘汝辈，酬酢强吾才。",
      "世态频攻懒，乡书未拨哀。",
      "避名将罢咏，仇病并辞杯。",
      "咫尺乾坤妒，浮生日月催。",
      "不禁飞动色，清漏坐徘徊。"
    ]
  },
  {
    "id": "e647d10f92194bd479dad7e5540080ca",
    "title": "李水部父母",
    "authorName": "王世贞",
    "authorId": "e647d10f92194bd4e60e81c4bcb41ccd",
    "dynasty": "明",
    "content": [
      "地有庞公隐，贤其德曜伦。",
      "耦耕秋雨外，举案楚江滨。",
      "志已传经遂，恩方赐帛均。",
      "肉分大官腊，酒割上林春。",
      "翟茀鱼轩贵，宫袍鹭锦新。",
      "巫云助眉宇，湘雪斗风神。",
      "三妇调弦好，诸孙戏蜡频。",
      "当筵奏郢曲，上客是秦人。",
      "汤沐偏南纪，衣冠更北辰。",
      "彭年众所颂，吾意在庄椿。"
    ]
  },
  {
    "id": "e647d10f92194bd4c99207005a7b16cc",
    "title": "送万员外仲兵备广东",
    "authorName": "王世贞",
    "authorId": "e647d10f92194bd4e60e81c4bcb41ccd",
    "dynasty": "明",
    "content": [
      "向来明月璧，曾倚白云司。",
      "年事吾堪后，风裁汝更宜。",
      "扶摇催撇捩，留滞夺委蛇。",
      "岭海谁千骑，烟霄暂一麾。",
      "绣衣花瞑失，铜柱瘴天垂。",
      "羽檄年年是，韬钤处处疑。",
      "肉飞甘跋扈，藿食浪安危。",
      "使者苍梧节，楼船下濑师。",
      "五羊摧震叠，万蜃戢衡睢。",
      "不必陈鱼丽，应先问茧丝。",
      "青冥直指破，墨吏惠文知。",
      "得意当如此，无烦泣路岐。"
    ]
  },
  {
    "id": "e647d10f92194bd4e0d9c513538ee3f1",
    "title": "碧云寺",
    "authorName": "王世贞",
    "authorId": "e647d10f92194bd4e60e81c4bcb41ccd",
    "dynasty": "明",
    "content": [
      "峭壁琳宫转，丛篁白日移。",
      "斫云探地脉，喷雪注天池。",
      "祗树开千腊，昙花供六时。",
      "伏鱼惊午衬，眠犊起春耔。",
      "色界烟霞满，空门岁月私。",
      "苔阴侵屃屃，鸟影散罘罳。",
      "入观香时发，铨真听不疑。",
      "悟来珠炯炯，无复叩摩尼。"
    ]
  },
  {
    "id": "e647d10f92194bd4883d9ca2a014f7b3",
    "title": "香山寺",
    "authorName": "王世贞",
    "authorId": "e647d10f92194bd4e60e81c4bcb41ccd",
    "dynasty": "明",
    "content": [
      "闻钟寻古刹，高入白云层。",
      "北极诸天拥，中原一气凭。",
      "摄衣凌恍忽，飞磴插崚嶒。",
      "不谢菩提树，常明慧远灯。",
      "双星垂井动，片石抱蟾升。",
      "怒鬣摇风桧，残鳞坼雨藤。",
      "劫灰曾铁马，迷路有金绳。",
      "忽忆宸游事，千林色倍增。"
    ]
  },
  {
    "id": "e647d10f92194bd418b427805691ee2c",
    "title": "经功德废寺",
    "authorName": "王世贞",
    "authorId": "e647d10f92194bd4e60e81c4bcb41ccd",
    "dynasty": "明",
    "content": [
      "古寺逢人语，宣皇御辇过。",
      "散香群帝下，迎跸万灵呵。",
      "水束蟠丹砌，虹垂饮碧萝。",
      "雕梁扶日月，绣障拥山河。",
      "果失阿罗汉，缘空窣堵波。",
      "嘶鸣来白马，剥凿怅青螺。",
      "赐额苔全卧，残碑两自磨。",
      "棁龙阴吐甲，壁刹暮扬戈。",
      "佛坐狐禅倨，僧房鸟迹多。",
      "化城归一劫，净土让诸魔。",
      "函舌惊珠梵，泉音想玉珂。",
      "低昂人代有，生灭竟如何。"
    ]
  },
  {
    "id": "e647d10f92194bd4fc9dca8bb1dc2260",
    "title": "寄赠明卿给事谪江西幕",
    "authorName": "王世贞",
    "authorId": "e647d10f92194bd4e60e81c4bcb41ccd",
    "dynasty": "明",
    "content": [
      "千秋屈宋后，湘水日溅溅。",
      "间识斯文在，粗明大造权。",
      "扶摇鹏力重，俶傥骥群先。",
      "竹箭曾输楚，荷衣乍释燕。",
      "老亲夸剪拂，贱子奉联翩。",
      "执礼家人并，论心国士偏。",
      "峥嵘俱志彀，摆落未忘筌。",
      "喜夺慈明驭，思操晏子鞭。",
      "琐垣劳守黑，车马笑谈玄。",
      "倏忽时谋胜，参差帝泽捐。",
      "公孙宁布被，主父但金钱。",
      "鸡肋移官外，龙鳞抗疏前。",
      "大名人尽敌，小蹶世何怜。",
      "岂必论株累，那能共瓦全。",
      "一麾疏紫气，万死仗青天。",
      "药物愁诗癖，戈矛与胜缘。",
      "折腰身并狎，抵掌态逾妍。",
      "未远虞翻道，仍高贾谊年。",
      "吴钩寒自峻，郡榻暮虚悬。",
      "彭蠡摇坤轴，匡庐插斗躔。",
      "尽收迁地色，还赋五君篇。",
      "偃蹇渔阳掺，飘零蜀国弦。",
      "为君尽一奏，不尔借谁传。",
      "泛任秋涛梗，留馀夏泽荃。",
      "昔贤惭涕泪，吾计失留连。",
      "倘问归来事，城南二顷田。"
    ]
  },
  {
    "id": "e647d10f92194bd483f52325b647cdcd",
    "title": "送吴中丞入为少司徒",
    "authorName": "王世贞",
    "authorId": "e647d10f92194bd4e60e81c4bcb41ccd",
    "dynasty": "明",
    "content": [
      "尚忆秦廷哭，能令汉业昌。",
      "虎符徵使者，龙剑入渔阳。",
      "战伐深推毂，从衡易处囊。",
      "急难心转赤，纡画鬓先苍。",
      "日月垂南纪，风云护朔方。",
      "七擒收属国，一战扫穷荒。",
      "司马军中拜，金鱼袋里装。",
      "宁惟剪荆棘，且为树甘棠。",
      "羽扇妖氛避，穹庐燧色藏。",
      "春风眠突骑，暮雨至降王。",
      "女释供边馌，家馀宿亩粮。",
      "朅来平准议，谁握度支章。",
      "保障空思尹，秋毫或让桑。",
      "主忧偏社稷，公望切岩廊。",
      "饷转千樯月，漕飞万庾霜。",
      "牢盆自商贾，盐铁有贤良。",
      "物力江湖细，兵需陆海长。",
      "察眉难尽泪，刺骨未论伤。",
      "少府征宁缓，潢池势可当。",
      "亦知根本计，何以报明光。"
    ]
  },
  {
    "id": "e647d10f92194bd4430e8993aec1ff8b",
    "title": "顺甫枉书见问久未得答兹因明卿归成排律一章寄之",
    "authorName": "王世贞",
    "authorId": "e647d10f92194bd4e60e81c4bcb41ccd",
    "dynasty": "明",
    "content": [
      "魏子卧成癖，贻书仅所亲。",
      "援琴悲可就，结绶恐难真。",
      "紫塞犹驱马，青云几钓纶。",
      "如劳问星使，此去有波臣。",
      "懒慢功殊效，婆娑态转新。",
      "雷霆来鼓荡，天地走逡巡。",
      "毁重宁销骨，讥深或反唇。",
      "病身时一割，迂计日千颦。",
      "畏路将延汝，微生久误人。",
      "后期虽有任，遮莫并风尘。"
    ]
  },
  {
    "id": "e647d10f92194bd4004ca793376b2bd5",
    "title": "永平道中",
    "authorName": "王世贞",
    "authorId": "e647d10f92194bd4e60e81c4bcb41ccd",
    "dynasty": "明",
    "content": [
      "卢龙左冯翊，白马旧安西。",
      "浴日沧溟小，摧天碣石低。",
      "虎沈飞将羽，龙出慕容题。",
      "驱传令支塞，问津卑耳溪。",
      "荒祠孤竹并，让国大名齐。",
      "回首哀兵镞，沾膺愧马蹄。",
      "榆关秋一带，慎莫动征鼙。"
    ]
  },
  {
    "id": "e647d10f92194bd43d10a72f9f381b98",
    "title": "夏日再宿碧云寺",
    "authorName": "王世贞",
    "authorId": "e647d10f92194bd4e60e81c4bcb41ccd",
    "dynasty": "明",
    "content": [
      "春来虎溪笑，别尔竟长途。",
      "初地缘犹在，诸天念未孤。",
      "比丘惊出定，檀越见能呼。",
      "忍草看如昨，灵花问已无。",
      "归云仍卧榻，流水自斋厨。",
      "病骨苏金髓，尘心冷玉壶。",
      "暂栖同怖鸽，乞食伴饥乌。",
      "欲施周颙宅，吴中盗一区。"
    ]
  },
  {
    "id": "e647d10f92194bd4661c1073afbc01c1",
    "title": "拟访故兵曹段文贵不遂寄此",
    "authorName": "王世贞",
    "authorId": "e647d10f92194bd4e60e81c4bcb41ccd",
    "dynasty": "明",
    "content": [
      "闻君易水畔，日夕理蒿莱。",
      "自枉逾垣避，虚惭访棹回。",
      "十年追握手，一别滞衔杯。",
      "咄咄书能薄，乌乌听莫哀。",
      "罢官吾党事，多难世人才。",
      "倘问黄金力，犹填郭隗台。"
    ]
  },
  {
    "id": "e647d10f92194bd4421e7dde5dc967a3",
    "title": "贼深矣俞生颇有桑梓之恋胡能北哉恐一旦之不戒赋此寄怀凡十二韵",
    "authorName": "王世贞",
    "authorId": "e647d10f92194bd4e60e81c4bcb41ccd",
    "dynasty": "明",
    "content": [
      "之子乏时韵，颓然初一丘。",
      "为玄转寂寞，守黑故夷犹。",
      "五岳无禽向，三径有羊求。",
      "以兹衡门色，坐摄太华秋。",
      "衣食疑神隐，诗书与卧游。",
      "何悟欃枪下，顿使客星愁。",
      "鳌簪摧碣石，凿齿啖神州。",
      "血改勾吴道，烽炎沧海流。",
      "匏瓜系不食，萍梗飘自由。",
      "恐晚丹青意，谁堪玉石谋。",
      "天目亮怀阻，地肺未云修。",
      "宁因贵六尺，讵忍弃千秋。"
    ]
  },
  {
    "id": "e647d10f92194bd477a7a33e3144f02e",
    "title": "阻水高阳夜大风雨",
    "authorName": "王世贞",
    "authorId": "e647d10f92194bd4e60e81c4bcb41ccd",
    "dynasty": "明",
    "content": [
      "何人为驱魃，此夜复愁霖。",
      "已改江湖象，犹酣天地心。",
      "疾雷崩坐出，飞溜夺檐侵。",
      "怒挟孤城动，哀催万窍吟。",
      "扶摇大鹏翼，磊块巨鳌簪。",
      "散帙身俱厌，扁舟意与深。",
      "浮生长道路，倦翮未山林。",
      "所以桓司马，愀然恨陆沈。"
    ]
  },
  {
    "id": "e647d10f92194bd4d69a95163ef3b497",
    "title": "与故赵使君登定州塔",
    "authorName": "王世贞",
    "authorId": "e647d10f92194bd4e60e81c4bcb41ccd",
    "dynasty": "明",
    "content": [
      "灵鹫名藩驻，神龙法藏蟠。",
      "绛河潆井干，朱网罥天门。",
      "象外仙都广，寰中欲界尊。",
      "下方自风雨，绝顶半乾坤。",
      "眺拥千家出，歌迎万铎喧。",
      "驱车燕使者，题壁赵王孙。",
      "水合卢奴树，云冥鼓子村。",
      "语来心已净，不必问销魂。"
    ]
  },
  {
    "id": "e647d10f92194bd4d0bf222a3569bfd6",
    "title": "寄俞丈兵使汝成",
    "authorName": "王世贞",
    "authorId": "e647d10f92194bd4e60e81c4bcb41ccd",
    "dynasty": "明",
    "content": [
      "握手滹沱色，相看又转蓬。",
      "建牙秋鸟外，乘障白云中。",
      "手削三关险，身先六郡雄。",
      "举军骄塞月，万马听秋风。",
      "行路难毋问，从军乐未穷。",
      "勿投班氏笔，留写汉臣功。"
    ]
  },
  {
    "id": "e647d10f92194bd4596c5f669486ef71",
    "title": "真定刘使君子易月夜宴城北池亭观捕鱼",
    "authorName": "王世贞",
    "authorId": "e647d10f92194bd4e60e81c4bcb41ccd",
    "dynasty": "明",
    "content": [
      "钓渭客宁贵，如棠公岂频。",
      "水光回拍槛，秋色散惊缗。",
      "吹沫星飞动，穿深月隐沦。",
      "生涯捐浩荡，末路赴逡巡。",
      "雪压金盘细，霜飞玉箸新。",
      "异乡王肃茗，南国季鹰莼。",
      "尔自烹鲜理，吾何祝网仁。",
      "风波仍病骨，天地渐穷鳞。",
      "万事徵渔父，孤怀信校人。",
      "无烦问濠上，庄惠定谁真。"
    ]
  },
  {
    "id": "e647d10f92194bd4fd9187eb7fe2ed5a",
    "title": "秋日过于鳞郡斋分赋十体得高字",
    "authorName": "王世贞",
    "authorId": "e647d10f92194bd4e60e81c4bcb41ccd",
    "dynasty": "明",
    "content": [
      "不浅停车兴，宁因恋浊醪。",
      "客颜回把袂，吾手任持螯。",
      "十日市衣饮，千秋冠盖劳。",
      "北风寒赵瑟，明月隐吴刀。",
      "淮海身难下，乾坤首并搔。",
      "宦情馀汝在，物誉借诗逃。",
      "一别安孤枕，相知仗二毛。",
      "白云空在望，谁益太行高。"
    ]
  },
  {
    "id": "e647d10f92194bd439dee7ddf2f7e3cb",
    "title": "谢茂秦卢次楩谒余于魏郡有作",
    "authorName": "王世贞",
    "authorId": "e647d10f92194bd4e60e81c4bcb41ccd",
    "dynasty": "明",
    "content": [
      "命驾俱千里，衔杯问各天。",
      "文章一言合，姓字两生传。",
      "贯日荆卿匕，飞霜邹氏篇。",
      "璧还新去赵，金尽旧游燕。",
      "偃蹇中原并，纵横处士偏。",
      "青云折箕踞，白日助高眠。",
      "老尽人间态，贫操物外权。",
      "酒徒吾敢后，词笔尔争先。",
      "竹写淇园色，花吟大陆烟。",
      "拂衣从此别，为约五湖边。"
    ]
  },
  {
    "id": "e647d10f92194bd485bf476b4ccd0024",
    "title": "王丞明辅罗倅虞臣邀余天雄郡阁因携谢卢登焉",
    "authorName": "王世贞",
    "authorId": "e647d10f92194bd4e60e81c4bcb41ccd",
    "dynasty": "明",
    "content": [
      "郡阁诸贤在，谁堪屐齿高。",
      "漳流写衣带，伾岭出秋毫。",
      "堞起千家月，松回万壑涛。",
      "新篇携谢眺，若士起卢敖。",
      "罗友须羊肉，王猷似马曹。",
      "礼宁缘我设，兴自任君豪。",
      "夜色归长剑，天风佐浊醪。",
      "诗成谁第一，欲解鹔鹴袍。"
    ]
  },
  {
    "id": "e647d10f92194bd454c602518162568a",
    "title": "雪中寄张职方庄",
    "authorName": "王世贞",
    "authorId": "e647d10f92194bd4e60e81c4bcb41ccd",
    "dynasty": "明",
    "content": [
      "飞雪满天地，北风吹向人。",
      "遥怜戴逵宅，独命吕安轮。",
      "白眼狂相对，青山计未贫。",
      "肉丝移小部，角抵出西秦。",
      "猎骑捎生晚，胡姬斗酿新。",
      "鸟分瑶管弄，花压酒杯巡。",
      "客自呼投辖，君能问漉巾。",
      "坐明空里色，醉与性中真。",
      "大陆抟元气，长歌动有神。",
      "莫愁归路失，灯火辨城闉。"
    ]
  },
  {
    "id": "e647d10f92194bd465b8f74fab931152",
    "title": "答尚书顾公",
    "authorName": "王世贞",
    "authorId": "e647d10f92194bd4e60e81c4bcb41ccd",
    "dynasty": "明",
    "content": [
      "犹忆尚书履，今皇慰老成。",
      "拂衣辞白下，挥手谢苍生。",
      "略尽人间事，仍探物外情。",
      "著书穷小酉，呼酒颂长庚。",
      "海内安车望，丘中却杖行。",
      "风回万壑啸，月并五湖明。",
      "绛县能推甲，中郎旧与名。",
      "云霞留物色，天地任军声。",
      "玉案惭难报，金丹计已成。",
      "却凭青鸟使，为我问蓬瀛。"
    ]
  },
  {
    "id": "e647d10f92194bd42a7b83fb88fd9732",
    "title": "送吴提学迁广东参政用顾雍事",
    "authorName": "王世贞",
    "authorId": "e647d10f92194bd4e60e81c4bcb41ccd",
    "dynasty": "明",
    "content": [
      "汉家文苑传，早已著吴均。",
      "谁更兼循吏，君无让古人。",
      "泱泱东海色，浩浩广陵春。",
      "不必三年报，俱称一变新。",
      "羊城萦紫气，象岭度朱轮。",
      "月迥珠应复，星辉剑有神。",
      "酬心乍杯酒，挥手遽风尘。",
      "倘有相思句，还从雁外陈。"
    ]
  },
  {
    "id": "e647d10f92194bd4705cd44f6b247ae0",
    "title": "安东候警有述",
    "authorName": "王世贞",
    "authorId": "e647d10f92194bd4e60e81c4bcb41ccd",
    "dynasty": "明",
    "content": [
      "树影旌旗接，涛声鼓吹兼。",
      "雨拖残日脚，山割乱云尖。",
      "淮舰虽宽斗，齐师未解严。",
      "疮痍心转塞，骨肉泪频沾。",
      "恩泽诗书负，烽烟号令添。",
      "如何重推毂，翻使捷书淹。"
    ]
  },
  {
    "id": "e647d10f92194bd40cb7e8018310ffcf",
    "title": "赠别罗鹿龄",
    "authorName": "王世贞",
    "authorId": "e647d10f92194bd4e60e81c4bcb41ccd",
    "dynasty": "明",
    "content": [
      "衣裾辽海色，樽酒云门开。",
      "匹马故无恙，诸侯谁爱才。",
      "玉炊何地米，金筑异时台。",
      "缟带辍将赠，蒯缑歌始哀。",
      "文章身计失，疾病物情催。",
      "倘有莼鲈兴，能无共尔回。"
    ]
  },
  {
    "id": "e647d10f92194bd43aa2ba649b6a3b80",
    "title": "月夜步西园积雪有述",
    "authorName": "王世贞",
    "authorId": "e647d10f92194bd4e60e81c4bcb41ccd",
    "dynasty": "明",
    "content": [
      "积霰不知晚，泂然澄肺肝。",
      "冰壶初世外，天镜忽林端。",
      "一入清虚府，如斟沆瀣餐。",
      "敲分兔杵细，舞散羽衣单。",
      "束浪钱唐卷，飞花大庾残。",
      "银疑千顷叠，玉忆万枝寒。",
      "尽吐乾坤秘，平收海岱观。",
      "野夫殊未足，欲借阆风翰。"
    ]
  },
  {
    "id": "e647d10f92194bd4dbf726d0c9ea6162",
    "title": "游灵岩寺十二韵",
    "authorName": "王世贞",
    "authorId": "e647d10f92194bd4e60e81c4bcb41ccd",
    "dynasty": "明",
    "content": [
      "懒怯灵岩胜，惊看即道傍。",
      "天垂孤刹出，地转万峰藏。",
      "桥石鲸飞动，烟岚鹫渺茫。",
      "山形界齐鲁，榜字接隋唐。",
      "虎坐俄拿攫，虬潜欲奋扬。",
      "腊留祗树色，春勒宝花香。",
      "伏水侵禅座，归云护讲堂。",
      "慈篁深岁月，忍草足冰霜。",
      "饱进茵陈饭，眠酣荟蔚房。",
      "微吟和清磬，步屧信回廊。",
      "许掾谈推解，陶公醉不妨。",
      "莫疑车马客，尔亦困津梁。"
    ]
  },
  {
    "id": "e647d10f92194bd40b1089054cae7c17",
    "title": "再游灵岩寺十二韵",
    "authorName": "王世贞",
    "authorId": "e647d10f92194bd4e60e81c4bcb41ccd",
    "dynasty": "明",
    "content": [
      "为舍祗园竹，名山结愿偏。",
      "登临恍初地，徙倚更诸天。",
      "不改芙蓉色，微添萝薜烟。",
      "松云移叠嶂，花雨助鸣泉。",
      "芒屩青从引，苔衣碧任穿。",
      "井犹双鹤浴，瀑似片虹悬。",
      "磬发僧归定，灯馀客借传。",
      "新茶收月供，净氎割霞眠。",
      "未叩无生理，聊追有漏缘。",
      "空闻飞锡杖，不见布金田。",
      "尽劫终成幻，降心返离禅。",
      "只应何所住，一钵付流年。"
    ]
  },
  {
    "id": "e647d10f92194bd4faaf94bf847fea37",
    "title": "立春日戏为梁陈体于青州作",
    "authorName": "王世贞",
    "authorId": "e647d10f92194bd4e60e81c4bcb41ccd",
    "dynasty": "明",
    "content": [
      "青州青帝乡，春至冠群方。",
      "凌霜回太簇，条风鼓少阳。",
      "冰写滹沱色，雪厌寿阳妆。",
      "茧文初映绿，卵色未舒黄。",
      "鹰目微回盻，雉乳正群翔。",
      "击鞠诸田族，粘屣临淄倡。",
      "留髡东第酒，角驷上阑缰。",
      "繁雄将自始，欢愉殊未央。",
      "毋忧万凋瘵，左个在明堂。"
    ]
  },
  {
    "id": "e647d10f92194bd45ee2af239874580e",
    "title": "题东溪书屋其人中丞南溪公兄也",
    "authorName": "王世贞",
    "authorId": "e647d10f92194bd4e60e81c4bcb41ccd",
    "dynasty": "明",
    "content": [
      "徵君夙有尚，卜筑东溪头。",
      "人如叔度朗，宅比剡中幽。",
      "地润双珠吐，天空一镜收。",
      "朝宗竹箭水，解冻桃花流。",
      "初日绮文悦，条风罗带愁。",
      "渔家薜荔网，浣女木兰舟。",
      "拄颊西山晓，濯缨沧渚秋。",
      "君仍洗颍去，仲乃钓磻游。",
      "雨雪何年夜，能容王子猷。"
    ]
  },
  {
    "id": "e647d10f92194bd4064a1cef3ea36540",
    "title": "送姜佥宪始分省江西",
    "authorName": "王世贞",
    "authorId": "e647d10f92194bd4e60e81c4bcb41ccd",
    "dynasty": "明",
    "content": [
      "万庾敖仓粟，千帆下濑兵。",
      "伊谁任保障，南北一书生。",
      "命岂冯唐晚，恩元介子轻。",
      "拮据双鬓在，留滞寸心明。",
      "金紫当年物，丹青异日名。",
      "除书历下里，襆被斗边城。",
      "家接三江近，人如九派清。",
      "还逢狱中剑，拂拭请长缨。"
    ]
  },
  {
    "id": "e647d10f92194bd4139a7b5cc243b6ab",
    "title": "新乐端惠王挽诗一首",
    "authorName": "王世贞",
    "authorId": "e647d10f92194bd4e60e81c4bcb41ccd",
    "dynasty": "明",
    "content": [
      "帝纪年元狩，先王建社初。",
      "地分齐渤海，亲比汉朱虚。",
      "壁有先贤籍，门多处士车。",
      "蛟龙一夕变，鸡犬亦无馀。",
      "明月空丹辇，流云自绮疏。",
      "犹闻刘向在，能读枕中书。"
    ]
  },
  {
    "id": "e647d10f92194bd4911d6c45d44137b2",
    "title": "闻岛寇警有感因呈兵宪王使君",
    "authorName": "王世贞",
    "authorId": "e647d10f92194bd4e60e81c4bcb41ccd",
    "dynasty": "明",
    "content": [
      "烽火年年是，乾坤处处残。",
      "仓皇趋白羽，澒洞及黄冠。",
      "忽改汾阳色，知登汉将坛。",
      "天横须虑合，月上庵庐寒。",
      "剑客雄争奋，兵符静不欢。",
      "挥鞭画吴海，飞捷动长安。",
      "名已丹青刻，囊毋赤白看。",
      "渔樵吾计晚，戈甲此身难。",
      "筹策须时定，农耕稍自宽。",
      "好将铙吹曲，来奏柏台端。"
    ]
  },
  {
    "id": "e647d10f92194bd487d04ad61cf43c24",
    "title": "过子与二十韵",
    "authorName": "王世贞",
    "authorId": "e647d10f92194bd4e60e81c4bcb41ccd",
    "dynasty": "明",
    "content": [
      "汝官今复罢，吾晚欲看谁。",
      "一棹沧江色，孤城落木时。",
      "应门欢竞发，倒屣唤犹迟。",
      "青眼穷交甚，苍头夙嗜知。",
      "岕茶云入筥，渚稻雪分匙。",
      "软剥迎霜栗，纤供裛露葵。",
      "鹿寒红玉肪，鲂鲙白银丝。",
      "画烛双频换，清尊百不辞。",
      "坐移难辨客，谈胜各相师。",
      "远漏寒声短，疏棂曙影窥。",
      "凌兢追往事，飞动及新诗。",
      "天欲人才尽，身仍我辈私。",
      "总无惭凤德，应不悔蛾眉。",
      "野服安群态，时名舍众疑。",
      "酒徒殊未少，醉尉尔何为。",
      "老厌乾坤束，归凭日月欺。",
      "浮云轻剑玦，返路有埙篪。",
      "好展求羊径，重为嵇吕期。",
      "此生唯斗健，得句莫伤离。",
      "长揖苕溪畔，茫茫信所之。"
    ]
  },
  {
    "id": "e647d10f92194bd480a4e1c70ba6b024",
    "title": "哭徐汝思宪副十韵",
    "authorName": "王世贞",
    "authorId": "e647d10f92194bd4e60e81c4bcb41ccd",
    "dynasty": "明",
    "content": [
      "平原公子道，冰雪见追寻。",
      "我自愁梁狱，君能操越吟。",
      "古今成握手，天地各抽簪。",
      "急难朋情露，艰虞物态侵。",
      "一官身并掷，万卷恨俱沈。",
      "病但怜埋玉，穷谁问铄金。",
      "芰荷辞世早，萝薜畏人深。",
      "风郁铜川色，云横石室阴。",
      "烟波迟执绋，山水怅知音。",
      "未有延陵剑，空馀国士心。"
    ]
  },
  {
    "id": "e647d10f92194bd42a32b6f65f5a4d44",
    "title": "寄张见父",
    "authorName": "王世贞",
    "authorId": "e647d10f92194bd4e60e81c4bcb41ccd",
    "dynasty": "明",
    "content": [
      "万事俱不作，终年恒论诗。",
      "伯氏既以屈，汝诗欲何为。",
      "清淮破白后，上蔡飞苍时。",
      "兄酬复弟劝，吹埙还和篪。",
      "片语不孤赏，焉用他人知。"
    ]
  },
  {
    "id": "e647d10f92194bd42a32b6f6cdba4e18",
    "title": "寄张见父",
    "authorName": "王世贞",
    "authorId": "e647d10f92194bd4e60e81c4bcb41ccd",
    "dynasty": "明",
    "content": [
      "吴下忝两陆，汝南推二陈。",
      "毋论青云器，各致白雪身。",
      "五马驱騀駊，双鸿散逡巡。",
      "晋楚齐秦匹，东西南北人。",
      "何当一杯酒，相向和阳春。"
    ]
  },
  {
    "id": "e647d10f92194bd4902a3ab5715c254c",
    "title": "书怀",
    "authorName": "王世贞",
    "authorId": "e647d10f92194bd4e60e81c4bcb41ccd",
    "dynasty": "明",
    "content": [
      "欲询归后况，高枕即生涯。",
      "懒入时情甚，衰从物态加。",
      "浮踪付蕉鹿，宿疴笑弓蛇。",
      "酒渐输中户，诗仍讳大家。",
      "宽心篱外鴳，寄恨井中蛙。",
      "星斗终何预，江湖敢自夸。",
      "畏称徵士柳，羞种故侯瓜。",
      "不齿交游尽，何颜岁月赊。",
      "荣名真嚼蜡，眷属似抟沙。",
      "唯有空王观，能消梦里花。"
    ]
  },
  {
    "id": "e647d10f92194bd4814847e80ee8f86e",
    "title": "赋得双纱屏十韵",
    "authorName": "王世贞",
    "authorId": "e647d10f92194bd4e60e81c4bcb41ccd",
    "dynasty": "明",
    "content": [
      "云母翳槐席，火齐列延清。",
      "讵若兹屏丽，湛湛复盈盈。",
      "织从鲛手细，画出虎头精。",
      "含雾花如笑，栖烟鸟欲惊。",
      "蝇令仲谋误，牛作武秋鸣。",
      "玉魄壶堪濯，冰神镜转明。",
      "窥妆却月艳，障舞避风轻。",
      "清芬昼不隔，澄晖夕未倾。",
      "星流帝女制，池夺影娥名。",
      "自有淮王赋，春光甲汉京。"
    ]
  },
  {
    "id": "e647d10f92194bd4fc23ef8aaf21c87f",
    "title": "送张幼于扶侍还越舅家因檀施诸寺",
    "authorName": "王世贞",
    "authorId": "e647d10f92194bd4e60e81c4bcb41ccd",
    "dynasty": "明",
    "content": [
      "宁亲为令子，似舅即贤甥。",
      "我有王维句，重贻张仲行。",
      "玉看家宅相，花作板舆程。",
      "峰色两高紫，松阴九里清。",
      "忘忧行际草，惜别梦中荆。",
      "钿宝施贫域，篦金引化城。",
      "莫深慈母虑，斟酌锦囊轻。"
    ]
  },
  {
    "id": "e647d10f92194bd47eb10f985c0ccff9",
    "title": "赠昆山何丞之靖江国官",
    "authorName": "王世贞",
    "authorId": "e647d10f92194bd4e60e81c4bcb41ccd",
    "dynasty": "明",
    "content": [
      "一尊从父老，握手吴江湄。",
      "旧读何侯传，能贻宦后思。",
      "莫寻陶令兴，便托去来辞。",
      "客席今虚左，王门尽自宜。",
      "赋高梁苑雪，花满郁林枝。",
      "卧看驰驱者，应言汉使卑。"
    ]
  },
  {
    "id": "e647d10f92194bd4f094ffa684856fcc",
    "title": "奉送子敬宗兄之建宁司理因简明卿邵武",
    "authorName": "王世贞",
    "authorId": "e647d10f92194bd4e60e81c4bcb41ccd",
    "dynasty": "明",
    "content": [
      "大令吾宗彦，风流今在君。",
      "八蚕清转励，五马重仍分。",
      "瘴色凭骢破，乡书与雁闻。",
      "名题岘山月，诗忆幔亭云。",
      "狱吏愁丹笔，门人惜练裙。",
      "如逢郢中客，何以结殷勤。"
    ]
  },
  {
    "id": "e647d10f92194bd47d986ae4a9f715a7",
    "title": "夜宿天池雨归作",
    "authorName": "王世贞",
    "authorId": "e647d10f92194bd4e60e81c4bcb41ccd",
    "dynasty": "明",
    "content": [
      "石榻梦能浅，偶然甘雨零。",
      "乱烟萦处合，幽梵坐来停。",
      "薜挂疑相媚，松眠乍欲醒。",
      "遥淙斗飞白，断壁吐空青。",
      "涧发琴中水，池添镜里星。",
      "破萍龟浴甲，缀草鹤梳翎。",
      "步步堪回屐，时时忽建瓴。",
      "肯分香积饭，十日代翻经。"
    ]
  },
  {
    "id": "e647d10f92194bd450b62e361c69ab6f",
    "title": "月夜天池上方作",
    "authorName": "王世贞",
    "authorId": "e647d10f92194bd4e60e81c4bcb41ccd",
    "dynasty": "明",
    "content": [
      "天池此夜月，回彩映诸天。",
      "忽自牟尼捧，如从象罔悬。",
      "千林青琐碎，一涧碧潺湲。",
      "峰夺五湖色，城嘘万井烟。",
      "静闻僧偈惋，深现佛灯圆。",
      "玉借莲花顶，金添贝叶编。",
      "独栖成水观，小坐息尘缘。",
      "何处生公石，残更又管弦。"
    ]
  },
  {
    "id": "e647d10f92194bd4b0d41e3a87cc704d",
    "title": "卧病掩关即事有感示友人",
    "authorName": "王世贞",
    "authorId": "e647d10f92194bd4e60e81c4bcb41ccd",
    "dynasty": "明",
    "content": [
      "三旬不冠栉，始可称闲居。",
      "衰至颇知疾，懒来兼废书。",
      "悠然紫薇静，时见白云舒。",
      "稚子争为傲，穷交也自疏。",
      "卿应用卿法，吾亦爱吾庐。",
      "鸡黍从耕有，莺花逐梦除。",
      "子桑今自得，泄柳古何如。",
      "莫作时名拟，身拚齿颊馀。"
    ]
  },
  {
    "id": "e647d10f92194bd4d787bf6ba704cfe7",
    "title": "答赠戚都督二十韵",
    "authorName": "王世贞",
    "authorId": "e647d10f92194bd4e60e81c4bcb41ccd",
    "dynasty": "明",
    "content": [
      "十年缠杀气，闽海欲沈沦。",
      "自展风云略，因窥天地仁。",
      "一餐思报主，百战肯谋身。",
      "宝剑酬心热，钱刀结侠贫。",
      "捣批期尽敌，跳荡不无神。",
      "纩挟单言转，醪投万念均。",
      "昆阳愁虎豹，充国让麒麟。",
      "梦协非熊久，恩看锡马频。",
      "重茅颁节钺，双绶绾金银。",
      "日月宽南顾，星河捧北辰。",
      "耳闻铃阁暇，手写道经新。",
      "馀力开文苑，孤怀寄酒人。",
      "忽来鸿雁色，乍与薜萝春。",
      "缟纻乡仍贵，琼瑶报未真。",
      "病馀疑管鲍，意外得雷陈。",
      "己铩抟猋翼，谁沾涸辙鳞。",
      "千秋空在掌，五岳自为邻。",
      "筐篚惭宗测，壶歌忆祭遵。",
      "几时青雀舫，相对白纶巾。",
      "颇诧为渔旧，桃花好问津。"
    ]
  },
  {
    "id": "e647d10f92194bd4207a4c49e593d367",
    "title": "久病作",
    "authorName": "王世贞",
    "authorId": "e647d10f92194bd4e60e81c4bcb41ccd",
    "dynasty": "明",
    "content": [
      "一卧三钻火，扶携厌此身。",
      "验来方渐少，点罢药堪贫。",
      "万事须归病，千秋肯傍人。",
      "傲春僵后木，愁影钓馀鳞。",
      "绿醑判教负，黄花也自颦。",
      "久甘吾道左，翻得物情真。",
      "书癖仍玄晏，诗名岂照邻。",
      "亦知多掩镜，揽罢易沾巾。"
    ]
  },
  {
    "id": "e647d10f92194bd41664960398d8764c",
    "title": "傅司理母守节",
    "authorName": "王世贞",
    "authorId": "e647d10f92194bd4e60e81c4bcb41ccd",
    "dynasty": "明",
    "content": [
      "握手无存没，遗孤自始终。",
      "此生唯泣鹄，不死为丸熊。",
      "玉貌先年毁，冰心后日融。",
      "天留素机月，人诵柏舟风。",
      "太史诗垂采，仙郎籍已通。",
      "事归彤管上，名在紫泥中。",
      "隽箸时堪进，潘舆乐未穷。",
      "请看臣向传，能复几人同。"
    ]
  },
  {
    "id": "e647d10f92194bd43b5f0dfd437b93e7",
    "title": "题琉璃河新桥",
    "authorName": "王世贞",
    "authorId": "e647d10f92194bd4e60e81c4bcb41ccd",
    "dynasty": "明",
    "content": [
      "御水瀛州北，新桥大卤中。",
      "桥横三辅壮，水压九河雄。",
      "的历琼瑶砌，蜿蜒雾雨笼。",
      "神人为驱石，车马若排空。",
      "洞偃初亏月，楣飞欲霁虹。",
      "梵天从幻降，玄圃或潜通。",
      "鲸跃昆池雨，乌惊银浦风。",
      "霜蹄催凿落，霞舫破冲瀜。",
      "真作布金地，如窥献宝宫。",
      "今来题柱客，应小乘舆功。"
    ]
  },
  {
    "id": "e647d10f92194bd4b94744e3dd679cfa",
    "title": "焦山作",
    "authorName": "王世贞",
    "authorId": "e647d10f92194bd4e60e81c4bcb41ccd",
    "dynasty": "明",
    "content": [
      "胜地幽能辟，奇探倦转豪。",
      "一丸分铁瓮，双柱是金鳌。",
      "潮压楼台小，云含薜荔高。",
      "中峰带海色，半壁漱春涛。",
      "僧饭斋时得，乡愁醉里抛。",
      "欲寻焦处士，今古只蓬蒿。"
    ]
  },
  {
    "id": "e647d10f92194bd4b94744e392ab3224",
    "title": "焦山作",
    "authorName": "王世贞",
    "authorId": "e647d10f92194bd4e60e81c4bcb41ccd",
    "dynasty": "明",
    "content": [
      "青山望不断，一一凤凰飞。",
      "驾海双轮古，襟天匹练肥。",
      "鱼因听梵出，鹤为瘗铭归。",
      "客坐苔能席，僧房薜自衣。",
      "争潮渔鼓乱，离岸寺钟微。",
      "馀兴还能贾，长歌送落晖。"
    ]
  },
  {
    "id": "e647d10f92194bd49eaf25c73f3e5550",
    "title": "故关",
    "authorName": "王世贞",
    "authorId": "e647d10f92194bd4e60e81c4bcb41ccd",
    "dynasty": "明",
    "content": [
      "四塞河山险，中通一线行。",
      "雄关蔽全赵，叠嶂拱神京。",
      "尺地分寒暑，中天各晦明。",
      "秋英开绣壁，夕照吐金城。",
      "屋似浮空置，田疑傍汉耕。",
      "云根穿作窦，石髓借为粳。",
      "树杂旌旗拥，峰陪剑戟迎。",
      "符从襄子计，阵拟率然名。",
      "广武堪称客，成安未晓兵。",
      "古来兴废事，太半误儒生。"
    ]
  },
  {
    "id": "e647d10f92194bd4d52025658a4d3737",
    "title": "赠魏生十四韵吾迩来未尝作此许人语也其毋负我",
    "authorName": "王世贞",
    "authorId": "e647d10f92194bd4e60e81c4bcb41ccd",
    "dynasty": "明",
    "content": [
      "秀气钟全魏，名家自信陵。",
      "风期一代出，眉宇九秋澄。",
      "龙产看为骥，鲲游化是鹏。",
      "霜蹄宽小蹶，月窟勇先登。",
      "法取夔州细，才从大历增。",
      "五言融摆脱，只字斗骁腾。",
      "不作依刘表，谁堪御李膺。",
      "天雄驱建节，云卧夺中兴。",
      "得汝愁真破，归与老自矜。",
      "句淘漳水浊，谈削太行层。",
      "白雪无前后，朱颜有爱憎。",
      "流年姑裋褐，要路阻担簦。",
      "骨在金终许，胫伤玉可凭。",
      "还将代兴意，对酒颂如渑。"
    ]
  },
  {
    "id": "e647d10f92194bd4b6754edee2ab0226",
    "title": "题寄殷无美掩关",
    "authorName": "王世贞",
    "authorId": "e647d10f92194bd4e60e81c4bcb41ccd",
    "dynasty": "明",
    "content": [
      "桃李飞欲尽，衡荆犹寂如。",
      "无劳长者辙，自有古人书。",
      "白眼酬交少，清尊问字虚。",
      "禽情宽渐狎，草色傲能舒。",
      "业已潜夫就，终难求仲疏。",
      "还将一鸣意，从尔扣三馀。"
    ]
  },
  {
    "id": "e647d10f92194bd4d9478e892c43b1f5",
    "title": "九里松",
    "authorName": "王世贞",
    "authorId": "e647d10f92194bd4e60e81c4bcb41ccd",
    "dynasty": "明",
    "content": [
      "未叩三天竺，先过九里松。",
      "青葱表河润，夭矫失秦封。",
      "云结诸天座，风和万壑钟。",
      "翔空尾鸾凤，坼地甲虬龙。",
      "花满馀杭酿，脂充石室供。",
      "唯输道傍客，行止一藜筇。"
    ]
  },
  {
    "id": "e647d10f92194bd4577d5fc89e2ef216",
    "title": "灵隐寺",
    "authorName": "王世贞",
    "authorId": "e647d10f92194bd4e60e81c4bcb41ccd",
    "dynasty": "明",
    "content": [
      "步屧径垂尽，招提天忽开。",
      "山驱丹鹫下，泉卷白龙回。",
      "石气清僧席，藤阴袅佛台。",
      "铁衣双大士，金粟万如来。",
      "寺愧题名隐，诗怜异代才。",
      "游人日何限，无地着苍苔。"
    ]
  },
  {
    "id": "e647d10f92194bd485242fc3aae43e7d",
    "title": "赠吕光禄",
    "authorName": "王世贞",
    "authorId": "e647d10f92194bd4e60e81c4bcb41ccd",
    "dynasty": "明",
    "content": [
      "少小事结束，薄游倾五陵。",
      "飘然杖屦去，不爱帛书徵。",
      "人拟白衣相，自称黔鬓僧。",
      "雄心付磨灭，幽思削凭陵。",
      "汗马乾坤小，雕虫岁月增。",
      "妙能探众有，穷始向真乘。",
      "踏尽空山锡，谁堪续日灯。",
      "相逢但指口，吾意慕孙登。"
    ]
  },
  {
    "id": "e647d10f92194bd44e0898b43e1b63c4",
    "title": "富阳至桐庐道中",
    "authorName": "王世贞",
    "authorId": "e647d10f92194bd4e60e81c4bcb41ccd",
    "dynasty": "明",
    "content": [
      "扬舲溯流上，秋色竞纷纷。",
      "翠荇波仍绣，丹枫壁自文。",
      "路疑千岭尽，山为一江分。",
      "夕照高低出，滩声远近闻。",
      "薜衣过木客，椒酒问桐君。",
      "欲叩幽栖意，峰峰多白云。"
    ]
  },
  {
    "id": "e647d10f92194bd44ce535c2c7c8df95",
    "title": "大中丞潘公自吴兴扁舟见访醉我小祗园各抒遁况得十韵以谢",
    "authorName": "王世贞",
    "authorId": "e647d10f92194bd4e60e81c4bcb41ccd",
    "dynasty": "明",
    "content": [
      "薄宦容休沐，幽栖得故人。",
      "蓬今开仲蔚，花似识安仁。",
      "饷我乌程酒，兼之千里莼。",
      "片言心转合，一醉俸堪贫。",
      "兕斝骄增色，枭卢捷有神。",
      "态知颓玉好，交入断金亲。",
      "共爱浮家易，仍夸泽国邻。",
      "风尘生塞兑，岁月老知津。",
      "予忝分麾旧，公仍启事新。",
      "争为五湖长，此拜定谁真。"
    ]
  },
  {
    "id": "e647d10f92194bd46028195a567b6a5f",
    "title": "过沁州一舍大风雨即事",
    "authorName": "王世贞",
    "authorId": "e647d10f92194bd4e60e81c4bcb41ccd",
    "dynasty": "明",
    "content": [
      "峭崿撑天漏，妖云蔽日翔。",
      "千山俱鼎沸，万树各鸱张。",
      "迸雨排银镞，飞湍挂玉梁。",
      "左担愁绝涧，西顾失连冈。",
      "湿束人偏小，愁催路转长。",
      "行行畏鱼腹，步步怯羊肠。",
      "自哂随车谬，翻疑叱驭狂。",
      "安危此身在，大地有康庄。"
    ]
  },
  {
    "id": "e647d10f92194bd443631400cb7c5806",
    "title": "黄中贵园亭小燕",
    "authorName": "王世贞",
    "authorId": "e647d10f92194bd4e60e81c4bcb41ccd",
    "dynasty": "明",
    "content": [
      "筋骨秋来倦，郇厨可一过。",
      "青山屋里岫，曲沼镜中波。",
      "院洗涓人马，笼肥内史鹅。",
      "酒凭官法贵，肴按食经多。",
      "修事羊浑脱，煎肠鹿落河。",
      "兔园才竞秀，金谷令从苛。",
      "更进婆娑舞，新翻敕勒歌。",
      "莫轻钱积破，带马赠和哥。"
    ]
  },
  {
    "id": "e647d10f92194bd4a3ab320d3404bb57",
    "title": "哭李于鳞一百二十韵",
    "authorName": "王世贞",
    "authorId": "e647d10f92194bd4e60e81c4bcb41ccd",
    "dynasty": "明",
    "content": [
      "历下无真气，词林失大贤。",
      "那能诅岱岳，谁与问高天。",
      "才去垂三斗，悲来遍八埏。",
      "人应疑顿挫，帝或悔陶甄。",
      "念尔千夫俊，生操万古权。",
      "仁禽产丹穴，仙骥秣青田。",
      "妙取星弧发，清惊月胁穿。",
      "钩深百丈饵，抟捷九秋鹯。",
      "文许先秦上，诗卑正始还。",
      "五言珠错落，一字玉规圆。",
      "思逸龙云表，神超象帝先。",
      "殷盘高诘曲，周雅美便嬛。",
      "独表齐风大，俱疑汲冢前。",
      "峥嵘露头角，摆脱谢蹄筌。",
      "海阔珊瑚老，云深石髓坚。",
      "锦裁还蜀郡，璧就必于阗。",
      "绕笔江生蕊，芬裾屈氏荃。",
      "乍窥饶骇异，精识解钻研。",
      "有眼看从白，为郎意尚玄。",
      "志长轻濩落，才大得屯邅。",
      "不欲过千石，凭他满百愆。",
      "傲时夸襆被，贫肯较偷毡。",
      "纵倒中郎屣，能辞太尉笺。",
      "交游尽绯紫，岁月耗丹铅。",
      "路鬼揶揄去，腰符累若悬。",
      "扶风京尹亚，襄国辅城专。",
      "推案奸争吐，操斤剧自剸。",
      "买牛因解剑，饮马亦留钱。",
      "治理闻丞相，徵书下颍川。",
      "手堪为木铎，腹晓别杯棬。",
      "汉殿劳将作，秦山募梓楩。",
      "法冠巍揭宿，藻镜迥临边。",
      "衿傍函关拥，帷从太室褰。",
      "骊瓜真结实，华井独搴莲。",
      "宛骏收垂毕，冥鸿兴杳然。",
      "叱回邛坂驭，归作剡溪船。",
      "避客同干木，逃封似鲁连。",
      "荜门宽偃蹇，蓬鬓诎周旋。",
      "自抚高山操，人收白雪篇。",
      "披云凌巀嵲，乘月弄潺湲。",
      "雷泽深堪钓，欢阴近可佃。",
      "居疑潜洞穴，出竞指神仙。",
      "芝术锄端有，芙蓉木末搴。",
      "探真采离坎，观道得坤乾。",
      "悬圃壶开境，昆仑雪满巅。",
      "纵饶家累迫，断不世途牵。",
      "过客宁歌凤，门生乃献鳣。",
      "中兴逢鼎革，圣主下旌旃。",
      "省鸐初欣入，台乌再贺迁。",
      "锦开梁左席，花覆越来舷。",
      "喣沫沾江表，澄清划涧瀍。",
      "九苞腾见瑞，万蚁率归膻。",
      "暴斧犹拈手，潘舆未息肩。",
      "冰霜挫慈鸟，天地幻啼鹃。",
      "发短窥吴练，肠回断郢弦。",
      "坏梁通寤寐，辟谷误真诠。",
      "始作步兵恸，长耽北海眠。",
      "春秋麟获日，庚子鵩来年。",
      "营魄三尸妒，膏肓二竖跧。",
      "本因支骨毁，翻讶捧心妍。",
      "玉树埋将迫，金茎病不痊。",
      "慰书烦孝绪，却药少医扁。",
      "抚旧人人恋，伤心事事捐。",
      "魂辞宋玉去，稿托所忠传。",
      "伏枥驹差壮，歌盆鹄早瞑。",
      "夜台依圣善，秋閤锁婵娟。",
      "不及分香履，犹闻坠宝钿。",
      "有情推入梦，无累割归缘。",
      "日月长何补，风云快自便。",
      "朗融归■霮，混沌脱雕镌。",
      "佩惜干将化，棺堪麈尾填。",
      "苍皇鲍山色，冷落㟙湖烟。",
      "马鬣封犹壮，鱼灯闇讵㸐。",
      "累累坟四五，矗矗剑三千。",
      "宰木俄围拱，佳城易郁芊。",
      "埋光腾斗柄，含气吐蜿蜒。",
      "本自成夸父，犹疑侣偓佺。",
      "讣霾秋照黯，妖孛岁星躔。",
      "直是魑将魅，宁分蚁与鸢。",
      "旧游俱短气，何事不堪怜。",
      "思入张衡苦，悲将吴质缠。",
      "殷侯呼咄咄，许掾涕涟涟。",
      "七子孤徐干，生平一仲宣。",
      "衷肠须绕晋，烈魄肯投滇。",
      "忽报惊难定，徐徵或有焉。",
      "听来杯酒堕，语罢带围朘。",
      "恍忽时谵语，怦营晓索篿。",
      "那知寸草折，翻断百愁煎。",
      "踪迹堪惊虎，幽忧更怯弦。",
      "羸躯困薖轴，跛足类拘挛。",
      "满掬挥鲛泪，轻裘渍酒绵。",
      "暂冯青鸟达，莫怪素车延。",
      "欲哭仍枯眼，将歌已塞咽。",
      "悠悠思往岁，娓娓诉重泉。",
      "茅本曾名蕙，夔今反惜蚿。",
      "欲知吾变鲁，总为昔游燕。",
      "删笔推丁廙，忘形到郑虔。",
      "雄虽唳黄鹄，哀不废鸣蝉。",
      "窃喜陪膺乘，犹甘让祖鞭。",
      "尊分御露美，管夺彩霞鲜。",
      "左癖编三绝，输攻下九渊。",
      "纵衡儒后侠，跌宕酒中禅。",
      "不受尚书命，横翻开府筵。",
      "中清筹罢漏，赴懒影过砖。",
      "风格留扬扢，波澜借溯沿。",
      "商空争矫健，大卤放腾骞。",
      "身任呼痴物，官初并冗员。",
      "迹甘龙蠖近，名忝雁鸿联。",
      "慰别勤加饭，分赀与橐饘。",
      "调归形影合，交入肺肝偏。",
      "霓䍐招难转，羲轮去更遄。",
      "代兴愚敢任，后死恨逾绵。",
      "痛欲随兰槁，狂今愧瓦全。",
      "浮生长寂寂，怒目纵睊睊。",
      "百六贻多口，寻常饱老拳。",
      "吊形添惨澹，无计觅连翩。",
      "牛耳诚贪执，鸡尸敢放颠。",
      "萧条五子咏，乖隔二鸣编。",
      "欲勒太丘石，亲题京兆阡。",
      "词场空满目，谁定笔如椽。"
    ]
  },
  {
    "id": "e647d10f92194bd47db85fb6c73d383e",
    "title": "为顾莘夫尚宝题露香园八韵",
    "authorName": "王世贞",
    "authorId": "e647d10f92194bd4e60e81c4bcb41ccd",
    "dynasty": "明",
    "content": [
      "吴下风流地，重闻顾辟疆。",
      "一丘官自拙，三径意难荒。",
      "杖底千秋出，壶中万象藏。",
      "搆分苍鹿柴，穿得白鸥乡。",
      "竹露写清韵，荷飔来暗香。",
      "破云施短屐，过雨进轻航。",
      "鸡舌忘为吏，金茎不愿尝。",
      "可容王子敬，门外踞胡床。"
    ]
  },
  {
    "id": "e647d10f92194bd4ab5a553a593f57c3",
    "title": "张仲立移居",
    "authorName": "王世贞",
    "authorId": "e647d10f92194bd4e60e81c4bcb41ccd",
    "dynasty": "明",
    "content": [
      "汝意在穷巷，生涯诵卜居。",
      "庚桑新畏垒，苦竹旧张庐。",
      "孝友元无间，蓬蒿了不除。",
      "地今仁里美，池是让泉馀。",
      "宛尔双桐并，萧然五柳疏。",
      "移家无担石，立壁有图书。",
      "不改看山户，初迷问字车。",
      "东林夜来月，强半为君舒。"
    ]
  },
  {
    "id": "e647d10f92194bd4b100d0470af1f719",
    "title": "吾娄江东西二潮俱会于学宫之傍邑侯徐先生居焉因自号曰会川而尤子求为之图",
    "authorName": "王世贞",
    "authorId": "e647d10f92194bd4e60e81c4bcb41ccd",
    "dynasty": "明",
    "content": [
      "东西两潮水，各向一川平。",
      "不作淄渑异，还疑谷洛争。",
      "双龙骄欲斗，万马怒俱鸣。",
      "落似并刀剪，来添泮璧明。",
      "波臣车毂击，越女棹讴迎。",
      "舟楫才将老，烟波计已成。",
      "穴堪丹鲤出，天借白鸥盟。",
      "清泌衡门下，栖迟寄此生。"
    ]
  },
  {
    "id": "e647d10f92194bd4c6e428a1d0a7ad07",
    "title": "陈子道易向客徐相公所以忤陆都督出游谒余营丘有舍馆之契今年夏初复访海上留少时虽才气不衰而发种种矣赋此惜之且以赠别",
    "authorName": "王世贞",
    "authorId": "e647d10f92194bd4e60e81c4bcb41ccd",
    "dynasty": "明",
    "content": [
      "昔作平津客，能侵临汝侯。",
      "片言不称意，匹马遂西游。",
      "所至多蓬累，居然一蒯缑。",
      "卖文安损价，贳酒迫驱愁。",
      "命信天公活，身从地主收。",
      "访余归茂苑，每语必营丘。",
      "邴俸虽云薄，融尊可暂留。",
      "青回斯世眼，白对故人头。",
      "缟带乡元贱，绨袍暑不求。",
      "有珠堪照乘，为汝夜中投。"
    ]
  },
  {
    "id": "e647d10f92194bd4e9d0d3b85e82a679",
    "title": "挽观察俞丈汝成八韵",
    "authorName": "王世贞",
    "authorId": "e647d10f92194bd4e60e81c4bcb41ccd",
    "dynasty": "明",
    "content": [
      "宦迹乾坤满，归悰日月偏。",
      "罢谈云梦猎，欢拥雪儿眠。",
      "声酒雄心好，园林胜事专。",
      "删诗备九代，为乐及当年。",
      "月树传清响，风花杂委钿。",
      "庚申尸入谮，单阏鵩来旋。",
      "佩黯金鱼色，筝迷铜雀烟。",
      "西州门外客，支策诵遗篇。"
    ]
  },
  {
    "id": "e647d10f92194bd43a047b4116c4b9c1",
    "title": "赠刘君北还兼简谢丈茂秦",
    "authorName": "王世贞",
    "authorId": "e647d10f92194bd4e60e81c4bcb41ccd",
    "dynasty": "明",
    "content": [
      "汝师吾老友，诗律向来宽。",
      "事往绨袍易，时平蒯铗难。",
      "五言摧落魄，只字问加餐。",
      "遣使同端木，逃名可段干。",
      "萧条下客具，颠倒竖儒冠。",
      "莫话江南好，人情试自看。"
    ]
  },
  {
    "id": "e647d10f92194bd453642edc990a7e97",
    "title": "游石公山东连云障入剑楼",
    "authorName": "王世贞",
    "authorId": "e647d10f92194bd4e60e81c4bcb41ccd",
    "dynasty": "明",
    "content": [
      "地是排云上，天从破涧通。",
      "乍看双剑豁，不数五丁雄。",
      "一转成开辟，千寻接混融。",
      "竦身争鸟道，侧足瞰龙宫。",
      "鼍拥高低石，鲸嘘断续虹。",
      "张空帝子乐，叠浪大王风。",
      "响答歌增壮，尊扶力未穷。",
      "欲寻前相迹，明灭古苔中。"
    ]
  },
  {
    "id": "e647d10f92194bd427deda62faf694ca",
    "title": "过莫丈方伯园再过伯子云卿园作",
    "authorName": "王世贞",
    "authorId": "e647d10f92194bd4e60e81c4bcb41ccd",
    "dynasty": "明",
    "content": [
      "别分仁诲第，自起辟疆园。",
      "窈窕藏春癖，萦纡选胜繁。",
      "倒池深柳色，微雨逗禽言。",
      "梓泽真堪号，潘诗许再论。",
      "地应占宅相，书可胜家尊。",
      "看竹知无忤，王郎好弟昆。"
    ]
  },
  {
    "id": "e647d10f92194bd40815cf2f28866771",
    "title": "送昆仑山人王叔承游楚",
    "authorName": "王世贞",
    "authorId": "e647d10f92194bd4e60e81c4bcb41ccd",
    "dynasty": "明",
    "content": [
      "桃叶堕三湘，风吹作酒香。",
      "怀中双玉笛，把赠一王郎。",
      "不必夸鹦鹉，唯须典鹔鹴。",
      "众嫌文士薄，吾爱酒人狂。",
      "遂雁回天柱，登楼快武昌。",
      "稍闻鱼价贱，莫使铗歌长。"
    ]
  },
  {
    "id": "e647d10f92194bd45c2a52df0d213a30",
    "title": "大中丞临海王公以举远楼十六韵见示命和率尔续貂殊忘丑陋不足辱楣栋问也",
    "authorName": "王世贞",
    "authorId": "e647d10f92194bd4e60e81c4bcb41ccd",
    "dynasty": "明",
    "content": [
      "逼汉高开阁，筹边壮写图。",
      "指南通海国，走北饷天都。",
      "星欲重檐堕，云将列雉扶。",
      "淮流遥控楚，江势下吞吴。",
      "白马宣房颂，玄熊大禹谟。",
      "转输宽戍卒，利涉尽漕舻。",
      "匹练通流细，千帆挟雾粗。",
      "龙腥春动海，蚌吐夜明湖。",
      "羽卫云同合，敖仓雪并铺。",
      "已闻迁计相，仍借领兵符。",
      "阖辟新名重，浮沉往论徂。",
      "策勋须第一，有赏必称殊。",
      "事业能书鼎，诗篇可好竽。",
      "偶然存旧社，未肯忘迂儒。",
      "贵岂雕虫在，宽容尺鴳纾。",
      "知公意拂拭，矫首望长途。"
    ]
  },
  {
    "id": "e647d10f92194bd434ad0e3052c49fff",
    "title": "白光禄自晋陵枉驾海上感旧有赠",
    "authorName": "王世贞",
    "authorId": "e647d10f92194bd4e60e81c4bcb41ccd",
    "dynasty": "明",
    "content": [
      "上客平津阁，先朝建礼门。",
      "时名五字贵，国体片言尊。",
      "倏忽风云变，消摇岁月存。",
      "乍堪鸡作口，不并鹤乘轩。",
      "诗即香山社，家为履道园。",
      "清时人自失，晚节事重论。",
      "题凤吾何避，登龙尔渐敦。",
      "黄公酒垆伴，强半欲招魂。"
    ]
  },
  {
    "id": "e647d10f92194bd4ccda68bba7318a5d",
    "title": "采石谒太白祠",
    "authorName": "王世贞",
    "authorId": "e647d10f92194bd4e60e81c4bcb41ccd",
    "dynasty": "明",
    "content": [
      "苔阶拥立壁，遗像挂蟏蛸。",
      "诵尔天门句，不风江自涛。",
      "千秋无正始，一代见才豪。",
      "三山云作供，姑孰水为醪。",
      "霞明铜棺日，天堕宫锦袍。",
      "那能不相待，空自蹑金鳌。"
    ]
  },
  {
    "id": "e647d10f92194bd42f0a385e6fc4331d",
    "title": "京山李右伯师孟五鼓饯予观音岩作",
    "authorName": "王世贞",
    "authorId": "e647d10f92194bd4e60e81c4bcb41ccd",
    "dynasty": "明",
    "content": [
      "胜地停车得，离筵载酒勤。",
      "岩飞四时雨，树锁一溪云。",
      "似借军持滴，疑将梵呗闻。",
      "草成璎珞相，石作贝多文。",
      "催舞鸡三唱，惊栖鹊数群。",
      "潮音喧寂改，曙色去留分。",
      "恋恋皈慈氏，沾沾御李君。",
      "秋山如有意，苍翠转氛氲。"
    ]
  },
  {
    "id": "e647d10f92194bd4f15401b1b32a23d7",
    "title": "郑君义方亭",
    "authorName": "王世贞",
    "authorId": "e647d10f92194bd4e60e81c4bcb41ccd",
    "dynasty": "明",
    "content": [
      "子真家谷口，琼树已成行。",
      "并秀池塘草，俱为大国香。",
      "云霄鸿序近，日月鲤庭长。",
      "旧里名通德，新亭表义方。",
      "一经为世业，双璧奏天阊。",
      "宅相谁能拟，知从魏剧阳。"
    ]
  },
  {
    "id": "e647d10f92194bd448b38d4437262e00",
    "title": "封太常陈翁八十",
    "authorName": "王世贞",
    "authorId": "e647d10f92194bd4e60e81c4bcb41ccd",
    "dynasty": "明",
    "content": [
      "圭组离尘格，烟霞见贵人。",
      "绣盘鸂鶒旧，金蹙荔枝新。",
      "鹤骨何妨瘦，霜毛已自鬒。",
      "问年方梦猎，有子旧批鳞。",
      "为恋舞衣乐，言辞补衮臣。",
      "桃源如度索，琴水好垂纶。",
      "歌妓青油舫，新篘白葛巾。",
      "过从无约束，含鼓任天真。",
      "一效庄生颂，看君比大椿。"
    ]
  },
  {
    "id": "e647d10f92194bd405dffcc640bbeff8",
    "title": "哭袁提学鲁望十韵",
    "authorName": "王世贞",
    "authorId": "e647d10f92194bd4e60e81c4bcb41ccd",
    "dynasty": "明",
    "content": [
      "名家称父子，谁似汝南袁。",
      "死继修文职，生同命契言。",
      "拮据无素产，跌宕有清尊。",
      "白发收经术，朱幡仗主恩。",
      "铲埋争焕发，识汗必腾奔。",
      "海岱神犹王，风云变可论。",
      "毁真销至骨，招不返游魂。",
      "旧客高阳少，诸生稷下存。",
      "一经遗鲁壁，匹练傍吴门。",
      "为报泉台叟，孤儿是悯孙。"
    ]
  },
  {
    "id": "e647d10f92194bd4d12c6feddb8d52e9",
    "title": "新安汪将军父尝从戚都督平闽寇积功至三品将军有文武才弃诸生谒大司马铨得父官以归赋此壮之",
    "authorName": "王世贞",
    "authorId": "e647d10f92194bd4e60e81c4bcb41ccd",
    "dynasty": "明",
    "content": [
      "忆昨嘉隆际，乾坤辟睿谟。",
      "飞书购闽越，挟筴走匈奴。",
      "一入楼船幕，双悬虎豹符。",
      "蒿莱国士见，乔木世臣俱。",
      "接武人如玉，敦诗将是儒。",
      "看君燕颔在，投笔未应孤。"
    ]
  },
  {
    "id": "e647d10f92194bd43992b9979066f256",
    "title": "过羊开府祠",
    "authorName": "王世贞",
    "authorId": "e647d10f92194bd4e60e81c4bcb41ccd",
    "dynasty": "明",
    "content": [
      "但语羊公庙，那能不黯然。",
      "残碑无一字，堕泪有千年。",
      "敌折从恩巧，君明得让偏。",
      "吞吴付身后，荐杜及生前。",
      "似展襄江阔，长增岘首妍。",
      "习池南去是，也许世人传。"
    ]
  },
  {
    "id": "e647d10f92194bd4a1707dba9336032e",
    "title": "过习家池亭",
    "authorName": "王世贞",
    "authorId": "e647d10f92194bd4e60e81c4bcb41ccd",
    "dynasty": "明",
    "content": [
      "山简一时适，习家千古亭。",
      "中原天扰扰，刺史日冥冥。",
      "白帢人何在，铜鞮客试听。",
      "池留歌眼碧，峰压酒痕青。",
      "胜地真堪醉，清朝渐爱醒。",
      "婆娑欲小住，眠鹭起遥汀。"
    ]
  },
  {
    "id": "e647d10f92194bd46db8bfc4a3fda7ef",
    "title": "郧阳道中",
    "authorName": "王世贞",
    "authorId": "e647d10f92194bd4e60e81c4bcb41ccd",
    "dynasty": "明",
    "content": [
      "蜀道难从昔，郧山不易哉。",
      "分峨云作戍，如滟雪成堆。",
      "忽頫龙宫迫，俄惊鸟道开。",
      "旌旗从地涌，鼓吹薄岩回。",
      "无虎心时动，非猿响亦哀。",
      "胁肩峰岝崿，啮履浪喧豗。",
      "麇子甘从徙，郧公肯再来。",
      "俱言叱驭好，未有凿空才。"
    ]
  },
  {
    "id": "e647d10f92194bd49e57769952ac74e6",
    "title": "答曾翁",
    "authorName": "王世贞",
    "authorId": "e647d10f92194bd4e60e81c4bcb41ccd",
    "dynasty": "明",
    "content": [
      "不待投簪后，高名众始知。",
      "里元春雪地，官亦白云司。",
      "清世无哀郢，良辰有浴沂。",
      "斫轮馀老手，推毂付佳儿。",
      "景爱扶藜慢，甘从啖蔗迟。",
      "军城正愁绝，颐解为新诗。"
    ]
  },
  {
    "id": "e647d10f92194bd4e3d14dd3f2405ee7",
    "title": "净乐宫",
    "authorName": "王世贞",
    "authorId": "e647d10f92194bd4e60e81c4bcb41ccd",
    "dynasty": "明",
    "content": [
      "神农昔抚世，净乐已名都。",
      "末法开金相，真王得宝符。",
      "天从百战顺，人役万灵趍。",
      "羽卫齐宸极，丹青出睿谟。",
      "神功随现有，至理入论无。",
      "莫泥群真位，遗编误老儒。"
    ]
  },
  {
    "id": "e647d10f92194bd47f7aef083b8052d9",
    "title": "玉虚宫",
    "authorName": "王世贞",
    "authorId": "e647d10f92194bd4e60e81c4bcb41ccd",
    "dynasty": "明",
    "content": [
      "霞矗黄金界，虹飞白玉桥。",
      "帝居开显赫，天路入岧峣。",
      "薜网云常挂，松珠露不消。",
      "步将尘世隔，境许俗心调。",
      "圣水流仍暖，仙衣静自摇。",
      "可知笙鹤度，特底引王乔。"
    ]
  },
  {
    "id": "e647d10f92194bd43e99fc2f1e0eeccf",
    "title": "遇雨投紫霄宫宿",
    "authorName": "王世贞",
    "authorId": "e647d10f92194bd4e60e81c4bcb41ccd",
    "dynasty": "明",
    "content": [
      "千山入窈冥，万壑助泠泠。",
      "鸟道春元合，龙宫夜不扃。",
      "摩云峰展纛，掷火帝流铃。",
      "倦引投枝易，寒惊洒面醒。",
      "更衣朝紫极，添篆读黄庭。",
      "却忆明朝路，峰峰洗更青。"
    ]
  },
  {
    "id": "e647d10f92194bd4c9eebae95849703c",
    "title": "谒太和宫",
    "authorName": "王世贞",
    "authorId": "e647d10f92194bd4e60e81c4bcb41ccd",
    "dynasty": "明",
    "content": [
      "一柱太和宫，千岩元气中。",
      "芙蓉寒不谢，仙掌近还空。",
      "地是钩盘上，桥从贯索通。",
      "日轮团倏火，天乐断罡风。",
      "麇氏为宗国，幽方反寓公。",
      "赤明无信史，吾欲证崆峒。"
    ]
  },
  {
    "id": "e647d10f92194bd45c78e0bb4c63abdb",
    "title": "联句春夜顺甫子与见过",
    "authorName": "王世贞",
    "authorId": "e647d10f92194bd4e60e81c4bcb41ccd",
    "dynasty": "明",
    "content": [
      "上苑春将尽，虚堂夜未央。",
      "过频先缓带，欢至促飞觞。",
      "旧侣仍兰署，新诗自柏梁。",
      "群猜吾敢惜，万事尔俱忘。",
      "近眼难禁醉，看人且斗狂。",
      "哀弦任楚袖，短笛据胡床。",
      "传菜青浮甲，调酥玉缕妆。",
      "博喧枭扼雉，琴语凤酬凰。",
      "惨淡梁园月，絪缊汉殿香。",
      "且饶宫漏永，骑马破苍茫。"
    ]
  },
  {
    "id": "e647d10f92194bd4afcd77ce6181375d",
    "title": "潘景升见访后即游南雍应试赋此赠之以壮行色",
    "authorName": "王世贞",
    "authorId": "e647d10f92194bd4e60e81c4bcb41ccd",
    "dynasty": "明",
    "content": [
      "自读西征赋，时推西晋才。",
      "忽传中散驾，云自谼中来。",
      "文岂净而浅，人仍美且䰄。",
      "九方轻牝牡，八尺是龙騋。",
      "虚左成均席，登歌京兆杯。",
      "名高鳷鹊观，气逸凤凰台。",
      "六馆峥嵘重，三都次第裁。",
      "他时结驷过，莫遣破苍苔。"
    ]
  },
  {
    "id": "e647d10f92194bd458c3b860952275bc",
    "title": "题凌氏盟鸥馆",
    "authorName": "王世贞",
    "authorId": "e647d10f92194bd4e60e81c4bcb41ccd",
    "dynasty": "明",
    "content": [
      "自昔衣冠会，都非江海情。",
      "君今读书处，披槛湖波平。",
      "鸥鸟时时下，条风个个轻。",
      "一群飞的历，数点立分明。",
      "忽破春山翠，平添烟水清。",
      "孤栖如有约，一饱便无营。",
      "愧杀鹓行地，愁听凤沼名。",
      "忘机但来往，何必更寻盟。"
    ]
  },
  {
    "id": "e647d10f92194bd4a3df6a91e3ae864b",
    "title": "赋得柳条恒扑岸花气尽薰舟送沈子",
    "authorName": "王世贞",
    "authorId": "e647d10f92194bd4e60e81c4bcb41ccd",
    "dynasty": "明",
    "content": [
      "春风浑似剪，花柳一时齐。",
      "不独藏鸦稳，兼令去鹢迷。",
      "三眠初作絮，百和欲成泥。",
      "旖旎粘轻浪，颠狂扑大堤。",
      "青丝愁绾折，红袖惜分携。",
      "灞岸云初起，薇垣日未西。",
      "一枝从主赐，全树借卿栖。",
      "儤直星为柳，含香舌是鸡。",
      "河阳妆面好，京兆黛眉低。",
      "莫以为郎薄，时时恋故溪。"
    ]
  },
  {
    "id": "e647d10f92194bd41e928a249c36cd6c",
    "title": "送汤给事元衡入朝补旧省",
    "authorName": "王世贞",
    "authorId": "e647d10f92194bd4e60e81c4bcb41ccd",
    "dynasty": "明",
    "content": [
      "离筵一尊酒，还试五时衣。",
      "白简名逾重，青蒲事渐非。",
      "湛惊新露渥，聚讶旧星稀。",
      "莫以天颜瘦，应推海宇肥。",
      "暮云人怨别，乔木尔翻飞。",
      "倘及弘之事，无鱼老钓矶。"
    ]
  },
  {
    "id": "e647d10f92194bd4c553c16b2e20c02d",
    "title": "答兴国判张羽王",
    "authorName": "王世贞",
    "authorId": "e647d10f92194bd4e60e81c4bcb41ccd",
    "dynasty": "明",
    "content": [
      "转怜张别驾，十载二毛侵。",
      "黄口依人惯，青衫恋旧深。",
      "娵隅朝暮馔，谢豹短长吟。",
      "泣玉它年价，衔珠此日心。",
      "渐因穷刺骨，翻作怨知音。",
      "行止吾天帙，文章尔陆沉。",
      "数椽分孺子，一衲老丛林。",
      "如此蹄涔辙，双鱼亦浪寻。"
    ]
  },
  {
    "id": "e647d10f92194bd488ef2f5a10f1128d",
    "title": "日长至为悬弧之辰夜半起坐偶成",
    "authorName": "王世贞",
    "authorId": "e647d10f92194bd4e60e81c4bcb41ccd",
    "dynasty": "明",
    "content": [
      "子夜不成眠，篝灯对黯然。",
      "微阳欲动后，老我未生前。",
      "但喜初长日，毋论向暮年。",
      "悟来仍悄悄，收得渐绵绵。",
      "线任儿曹益，弧从耆宿悬。",
      "无人识余意，香火竞喧阗。"
    ]
  },
  {
    "id": "e647d10f92194bd4a971f6d7e6dad028",
    "title": "少司徒胡公蒙恩予告诗以寄情",
    "authorName": "王世贞",
    "authorId": "e647d10f92194bd4e60e81c4bcb41ccd",
    "dynasty": "明",
    "content": [
      "无辨存臣节，扳留见帝仁。",
      "从它贝锦客，不是茧丝臣。",
      "北极丹心苦，函关紫气真。",
      "泪枯缘国士，心死作山人。",
      "欲识加餐意，他年致主身。"
    ]
  },
  {
    "id": "e647d10f92194bd4ca13765f02ab3c2f",
    "title": "感事得五言长律三十句时家弟敬美致关中书为归计因赋此寄之",
    "authorName": "王世贞",
    "authorId": "e647d10f92194bd4e60e81c4bcb41ccd",
    "dynasty": "明",
    "content": [
      "大道本何诤，凡情空见憎。",
      "庙廊稀阙事，泉石易为绳。",
      "魔总百相娆，佛还三不能。",
      "岂予真白璧，劳彼任青蝇。",
      "会得无身语，依然有发僧。",
      "江湖元自阔，风浪定来澄。",
      "嘿嘿时弹指，凉凉对抚膺。",
      "尺书传令弟，三益喜良朋。",
      "草赋推司马，莼心托季鹰。",
      "非关怨摇落，业已削飞腾。",
      "缓蜡千山屐，来依六祖灯。",
      "天宁久钟会，尔不愧孙登。",
      "日月高难毁，乾坤大可凭。",
      "鹓雏从吓鼠，羊角定扶鹏。",
      "若说函中记，宁同汉五陵。"
    ]
  },
  {
    "id": "e647d10f92194bd4712bd34183cbb41f",
    "title": "送徐汝旭游太学扶侍宗伯公并讯谢宗伯",
    "authorName": "王世贞",
    "authorId": "e647d10f92194bd4e60e81c4bcb41ccd",
    "dynasty": "明",
    "content": [
      "南州士问美，北阙帝恩繁。",
      "稍慰晨昏恋，仍闻诗礼尊。",
      "出从鳣席授，归向鲤庭论。",
      "荀令香虽冷，何郎粉尚温。",
      "通家余濩落，乔木尔飞翻。",
      "获保野人业，能忘真宰恩。",
      "风飙倏以过，桃李竟何言。",
      "唯有青山色，依然傍筚门。"
    ]
  },
  {
    "id": "e647d10f92194bd4fc8ed58df2481c0e",
    "title": "尚进士请告扶侍者十五年渡江见访索诗为赠",
    "authorName": "王世贞",
    "authorId": "e647d10f92194bd4e60e81c4bcb41ccd",
    "dynasty": "明",
    "content": [
      "世人欣捧檄，而汝独陈情。",
      "问寝春朝美，披襟游思生。",
      "客愁过夏缓，诗句渡江清。",
      "指点娄侯国，徘徊亚子城。",
      "父为此州伯，儿结五湖盟。",
      "不作婴婚嫁，君家尚子平。"
    ]
  },
  {
    "id": "e647d10f92194bd469558e30b4bf670d",
    "title": "前挥使王君化六十寿言",
    "authorName": "王世贞",
    "authorId": "e647d10f92194bd4e60e81c4bcb41ccd",
    "dynasty": "明",
    "content": [
      "少年曾任侠，未老便抽身。",
      "抚剑思前事，登坛属后人。",
      "树同司马大，瓜救故侯贫。",
      "磊块聊全酒，逍遥且任真。",
      "围棋闲访谢，击缶或歌秦。",
      "闻说称觞地，琼花刺眼新。"
    ]
  },
  {
    "id": "e647d10f92194bd41b6b808ab2f57746",
    "title": "寿余德甫七十",
    "authorName": "王世贞",
    "authorId": "e647d10f92194bd4e60e81c4bcb41ccd",
    "dynasty": "明",
    "content": [
      "屈指燕中社，俄然尔七旬。",
      "五言欺大历，只字逼先秦。",
      "宦拙犹循吏，名逃是逸民。",
      "长揩玩世眼，谁证到头身。",
      "珠玉堪娱老，金绯不救贫。",
      "甘从绛县食，懒作豫章宾。",
      "双蹑匡庐屐，孤垂彭蠡纶。",
      "云鸿同意态，海鹤斗精神。",
      "彩笔天教健，清尊道并醇。",
      "无由寻缩地，相与结朱陈。"
    ]
  },
  {
    "id": "e647d10f92194bd448bc07097a8fed92",
    "title": "癸未除夜",
    "authorName": "王世贞",
    "authorId": "e647d10f92194bd4e60e81c4bcb41ccd",
    "dynasty": "明",
    "content": [
      "忆昨逢除夜，篝灯对苦吟。",
      "纵无儿女态，犹剧岁时心。",
      "恬憺吾惭我，蹉跎日至今。",
      "衰颜不解事，狂态觅知音。",
      "有铁皆成错，无弦始是琴。",
      "明年是明旦，百虑莫相侵。"
    ]
  },
  {
    "id": "e647d10f92194bd4289fb6ee521c865b",
    "title": "挽皇甫子循先生",
    "authorName": "王世贞",
    "authorId": "e647d10f92194bd4e60e81c4bcb41ccd",
    "dynasty": "明",
    "content": [
      "威明频解绶，玄晏少归田。",
      "人识书淫疾，天私党锢年。",
      "浮名日者传，乐事雪儿弦。",
      "尚作非熊梦，俄成赋鵩篇。",
      "遗文六季尽，新语众人传。",
      "罢理登山屐，谁偿卖赋钱。",
      "因君问班管，不朽立言偏。"
    ]
  },
  {
    "id": "e647d10f92194bd4d8083b173b709094",
    "title": "题故孟光禄怡老园",
    "authorName": "王世贞",
    "authorId": "e647d10f92194bd4e60e81c4bcb41ccd",
    "dynasty": "明",
    "content": [
      "昔在先皇日，吾犹识孟嘉。",
      "清朝倦黄阁，黄发岸乌纱。",
      "疏傅金虽少，香山社可夸。",
      "比邻共鸡黍，近水足鱼虾。",
      "汝逐华胥梦，人呼畏垒家。",
      "霜余大令橘，暑忆故侯瓜。",
      "往事存乔木，流年问落花。",
      "不须论代变，得老便生涯。"
    ]
  },
  {
    "id": "e647d10f92194bd4d4d8e0c832f347a7",
    "title": "元驭阁老将北上要余于野次言别得二章",
    "authorName": "王世贞",
    "authorId": "e647d10f92194bd4e60e81c4bcb41ccd",
    "dynasty": "明",
    "content": [
      "相印非时授，天书特地临。",
      "一鳌堪立极，万象想为霖。",
      "众讶商岩梦，吾知颍水心。",
      "恋从乌鸟剧，愁向鹡鸰深。",
      "朝市安从美，山林老亦侵。",
      "莫教男子泪，容易便沾襟。"
    ]
  },
  {
    "id": "e647d10f92194bd4d4d8e0c83ee7c63b",
    "title": "元驭阁老将北上要余于野次言别得二章",
    "authorName": "王世贞",
    "authorId": "e647d10f92194bd4e60e81c4bcb41ccd",
    "dynasty": "明",
    "content": [
      "拜命金瓯贵，征车竹使专。",
      "共迎丞相旆，还是孝廉船。",
      "应象三台外，降心一叟前。",
      "尧天从汝阔，佛日傍吾偏。",
      "取适难为境，贪闲亦碍禅。",
      "报君从此后，随分太平年。"
    ]
  },
  {
    "id": "e647d10f92194bd471c84ccdac75a701",
    "title": "题尤生画赠林总兵",
    "authorName": "王世贞",
    "authorId": "e647d10f92194bd4e60e81c4bcb41ccd",
    "dynasty": "明",
    "content": [
      "白云幕松顶，轻风扇茗垆。",
      "此时羊太傅，对客理阴符。",
      "且捉玉如意，暂疏金仆姑。",
      "清言宁误晋，雅志在吞吴。",
      "海静烽堪冷，时平将自儒。",
      "宁知日出处，片檄尽舆图。"
    ]
  },
  {
    "id": "e647d10f92194bd4845cd4e33551d86e",
    "title": "由阴径而下至振衣渡又名却女津",
    "authorName": "王世贞",
    "authorId": "e647d10f92194bd4e60e81c4bcb41ccd",
    "dynasty": "明",
    "content": [
      "夷犹竟韶景，窈窕此山阿。",
      "越女兴犹剧，夕阴将奈何。",
      "攀藤龂纤指，蹑草涴轻罗。",
      "石碍莲双朵，泥沾玉一窝。",
      "翻然欲飞渡，终是怯凌波。"
    ]
  },
  {
    "id": "e647d10f92194bd40b0bf8a7817f1bd7",
    "title": "文漪堂之后凉风堂",
    "authorName": "王世贞",
    "authorId": "e647d10f92194bd4e60e81c4bcb41ccd",
    "dynasty": "明",
    "content": [
      "凉风起苹末，集我凤凰条。",
      "小夺琴中理，时添酒外骄。",
      "回光泛芍药，遗响逗芭蕉。",
      "偶尔当三伏，欣然至久要。",
      "老夫凭仗汝，散发坐逍遥。"
    ]
  },
  {
    "id": "e647d10f92194bd4fb5c02ea47d47a98",
    "title": "薄暮练川朱侯过访小语别去寄赠一章",
    "authorName": "王世贞",
    "authorId": "e647d10f92194bd4e60e81c4bcb41ccd",
    "dynasty": "明",
    "content": [
      "一雨吐新蛤，千村生夏凉。",
      "传呼邑侯至，能使野人忙。",
      "早麦鸠堪噎，邻篘蚁借尝。",
      "微言露雄白，小坐逼昏黄。",
      "有懒酬高谊，无求恕老狂。",
      "今看孺子榻，犹带令君香。",
      "车马初疑梦，闾阎未忍忘。",
      "还同孝宣季，朱邑在桐乡。"
    ]
  },
  {
    "id": "e647d10f92194bd4ca0ce59fe97770de",
    "title": "王爱川先生归冯翊诗以送之",
    "authorName": "王世贞",
    "authorId": "e647d10f92194bd4e60e81c4bcb41ccd",
    "dynasty": "明",
    "content": [
      "叶县君其后，谈玄早弃官。",
      "远公一开社，陶令不眉攒。",
      "为识黄金界，翻憎白玉棺。",
      "晨钟僧粥暖，夜呗佛灯寒。",
      "狮子现毛孔，莲花生舌端。",
      "归心雁门市，初服鹿皮冠。",
      "莫恋枌榆好，西方行路难。"
    ]
  },
  {
    "id": "e647d10f92194bd493217a8f1814adbb",
    "title": "宿泖塔佛院",
    "authorName": "王世贞",
    "authorId": "e647d10f92194bd4e60e81c4bcb41ccd",
    "dynasty": "明",
    "content": [
      "莫言初地小，但觉四天宽。",
      "面面芙蓉镜，层层薜荔冠。",
      "一泓鹙眼碧，九点鹫头丹。",
      "呗响波声合，渔歌夜色残。",
      "经归龙藏易，僧结蜃楼难。",
      "我醉声闻酒，谁施法喜餐。",
      "倦分禅榻卧，闲借佛书看。",
      "犹有微根在，羞人唤宰官。"
    ]
  },
  {
    "id": "e647d10f92194bd48b5b29e4606a61f2",
    "title": "再题泖塔因赠修塔住持自正",
    "authorName": "王世贞",
    "authorId": "e647d10f92194bd4e60e81c4bcb41ccd",
    "dynasty": "明",
    "content": [
      "康会来江表，由拳已陆沉。",
      "五湖三亩地，千古一丛林。",
      "不坏金刚座，长抽碧玉簪。",
      "火齐摇塔杪，菡萏涌波心。",
      "汝有志公锡，何劳长者金。",
      "聚沙缘自昔，填海愿如今。",
      "一食分僧钵，三衣借客衾。",
      "鱼谙放生乐，鸟和讽经音。",
      "小缓庐山戒，篮舁日日寻。"
    ]
  },
  {
    "id": "e647d10f92194bd46b6ae5a6913d7826",
    "title": "寿顾翁七十",
    "authorName": "王世贞",
    "authorId": "e647d10f92194bd4e60e81c4bcb41ccd",
    "dynasty": "明",
    "content": [
      "少习东鲁学，诗书执礼身。",
      "晚膺西汉诏，孝弟力田人。",
      "好语时依口，穷愁不上颦。",
      "兰枝叶已茂，蔗境事方新。",
      "莫惜如渑酒，将分太液津。"
    ]
  },
  {
    "id": "e647d10f92194bd4379269ca3831ae1b",
    "title": "谢贞吉王孙雅饷",
    "authorName": "王世贞",
    "authorId": "e647d10f92194bd4e60e81c4bcb41ccd",
    "dynasty": "明",
    "content": [
      "书是丰城剑，僧为南浦鳞。",
      "直繇深气谊，宁独慕沈沦。",
      "念君饶异物，惭余非异人。",
      "三绝何能报，四愁虚自论。",
      "古来无限意，奚必在比邻。"
    ]
  },
  {
    "id": "e647d10f92194bd44d37618e95979847",
    "title": "寿曹茂来进士七十以故人仲蔚子请也",
    "authorName": "王世贞",
    "authorId": "e647d10f92194bd4e60e81c4bcb41ccd",
    "dynasty": "明",
    "content": [
      "尚忆公车日，君方冠弱辰。",
      "才真如太傅，老不慕平津。",
      "第读养生主，何论观国宾。",
      "鸥闲知易饱，鹤瘦不关贫。",
      "间引诗娱性，毋劳酒养醇。",
      "芝兰长自玉，竹柏得其真。",
      "园种樊侯漆，溪收张翰莼。",
      "犹余故交子，来作扫门人。"
    ]
  },
  {
    "id": "e647d10f92194bd441c372fa2d87c920",
    "title": "寄邓州刘广文",
    "authorName": "王世贞",
    "authorId": "e647d10f92194bd4e60e81c4bcb41ccd",
    "dynasty": "明",
    "content": [
      "昔忝襄邓节，于今十四年。",
      "清才岂我下，黄绶属城偏。",
      "七略元刘向，诸生仰郑虔。",
      "扶藜过五垄，探蠡酌甘泉。",
      "井自心源出，亭因览秀传。",
      "只愁花蜡烛，不暖青寒毡。"
    ]
  },
  {
    "id": "e647d10f92194bd467b3bf8088b5ec87",
    "title": "侍御苏君按滇中赋得五言八韵送之",
    "authorName": "王世贞",
    "authorId": "e647d10f92194bd4e60e81c4bcb41ccd",
    "dynasty": "明",
    "content": [
      "高帝何神武，魋编悉内臣。",
      "狎闻骢马使，时祀碧鸡神。",
      "自尔輶轩发，能开象魏新。",
      "坐令骄帅摄，行得悍王驯。",
      "斧划昆明曙，鞭回僰爨春。",
      "片言摇地轴，尺疏动星辰。",
      "蛮府音从革，奚囊句尽珍。",
      "清朝揆地好，不必问埋轮。"
    ]
  },
  {
    "id": "e647d10f92194bd4fddd43953b96c429",
    "title": "王怀中先生泉人也与余有通家分年七十有七矣貌壮丽健举止饮啖兼人既深东越建昌之学又善语玄素之秘访余弇中颇倾向言事诸少而刺辇上君子寻飘然远别得排律八韵赠之",
    "authorName": "王世贞",
    "authorId": "e647d10f92194bd4e60e81c4bcb41ccd",
    "dynasty": "明",
    "content": [
      "不必通家刺，衣裳为倒颠。",
      "乍惊颜转少，相对意俱玄。",
      "贮腹有千卷，问囊无一钱。",
      "尽驱妻子累，翻结宰官缘。",
      "泣路支离叟，怀人党锢篇。",
      "自因长住世，那可不忧天。",
      "甚矣吾衰矣，其然君岂然。",
      "太湖无限好，一曲养残年。"
    ]
  },
  {
    "id": "e647d10f92194bd40f0bbad382e0d692",
    "title": "慕椿林翁寿言",
    "authorName": "王世贞",
    "authorId": "e647d10f92194bd4e60e81c4bcb41ccd",
    "dynasty": "明",
    "content": [
      "六十犹婴慕，栖迟似鲁生。",
      "家传和靖隐，人识孝廉名。",
      "必轶齐梁驾，还追李杜盟。",
      "有雏俱五彩，合璧并连城。",
      "纶綍传西掖，冠裳自上京。",
      "峰如双髻黑，身似九仙轻。",
      "小饮收春树，端居咏太平。",
      "瑶池万年实，并益寿颜赪。"
    ]
  },
  {
    "id": "e647d10f92194bd48e62551895f4aa84",
    "title": "白雀寺秀上人新诗时有开元以前调又能作本色语出行卷谒余求订且将北游赋此送之",
    "authorName": "王世贞",
    "authorId": "e647d10f92194bd4e60e81c4bcb41ccd",
    "dynasty": "明",
    "content": [
      "六朝富僧藻，末宋始逃禅。",
      "及尔操觚日，逢余瘗砚年。",
      "曹溪一偈后，衣钵几人传。",
      "琢叶妨元气，拈花合自然。",
      "思超灵鹫表，格逸景龙前。",
      "莫以文通拙，徒成怨别篇。"
    ]
  },
  {
    "id": "e647d10f92194bd468284787be7661e9",
    "title": "咏江令",
    "authorName": "王世贞",
    "authorId": "e647d10f92194bd4e60e81c4bcb41ccd",
    "dynasty": "明",
    "content": [
      "江令好为佞，佞辞何太工。",
      "拈来摄山草，吹着后庭风。",
      "佛日不相照，君恩难望终。",
      "犹输孔范死，虚慨鲁侯忠。",
      "搏颊咸阳市，伤心建业宫。",
      "南冠无故墅，应始悟三空。"
    ]
  },
  {
    "id": "e647d10f92194bd487130b1357364ce7",
    "title": "答赠张太学孺愿兼寄示沈嘉则屠长卿孺愿之先人为大司马公嘉则长卿俱其客且与孺愿善序其诗而不能无白首之叹故云",
    "authorName": "王世贞",
    "authorId": "e647d10f92194bd4e60e81c4bcb41ccd",
    "dynasty": "明",
    "content": [
      "明海张司马，龙门一世师。",
      "久钦鲸力大，不尽凤毛奇。",
      "业称元方弟，名高蔡克儿。",
      "有才疑梦笔，无意仅为箕。",
      "天向金陵辟，虹从赤董垂。",
      "诸生俱避席，祭酒亦低帷。",
      "柳态犹长绪，兰心祗项斯。",
      "寄声屠与沈，须忆御膺时。"
    ]
  },
  {
    "id": "e647d10f92194bd41cde21adb55ebc63",
    "title": "齐王孙仲望邀同周公瑕陆成叔登清凉台分韵得风字",
    "authorName": "王世贞",
    "authorId": "e647d10f92194bd4e60e81c4bcb41ccd",
    "dynasty": "明",
    "content": [
      "绝磴盘天界，方台枕法宫。",
      "白龙衡划堑，丹鹫远排空。",
      "宝树青冥底，金茎紫气中。",
      "曼殊分化迹，石跪逊人工。",
      "岭似高低鸑，城疑断续虹。",
      "一依文佛日，四起大王风。",
      "目极神从爽，心清境自同。",
      "诸贤今鲍谢，能益帝都雄。"
    ]
  },
  {
    "id": "e647d10f92194bd46c07d66cbf9e719d",
    "title": "慰梅禹金试金陵放落一首",
    "authorName": "王世贞",
    "authorId": "e647d10f92194bd4e60e81c4bcb41ccd",
    "dynasty": "明",
    "content": [
      "昔时梅宛陵，欧九并驰称。",
      "万古一诗在，青山白发憎。",
      "云孙更蹭蹬，雪曲有飞腾。",
      "桃叶双头楫，芙蓉半臂绫。",
      "此时吴女队，让汝独先登。"
    ]
  },
  {
    "id": "e647d10f92194bd41a52cd296f97b364",
    "title": "送许京兆救故友李中丞左迁",
    "authorName": "王世贞",
    "authorId": "e647d10f92194bd4e60e81c4bcb41ccd",
    "dynasty": "明",
    "content": [
      "岂浅冯唐对，几同左伯冤。",
      "一书存友道，迁客是君恩。",
      "幞被辞京府，倾都恸国门。",
      "江云自舒卷，山色任晴昏。",
      "剩得支离叟，空为款曲言。",
      "赐环须有待，弟子莫招魂。"
    ]
  },
  {
    "id": "e647d10f92194bd4ff26a0a1bc37937a",
    "title": "故人卓澄甫光禄补官北上过金陵饮官舍赋此送之且订留署之约",
    "authorName": "王世贞",
    "authorId": "e647d10f92194bd4e60e81c4bcb41ccd",
    "dynasty": "明",
    "content": [
      "颠倒欣相命，翻飞不自胜。",
      "词人武林社，天子大官丞。",
      "醉态倾嵇叔，高标愧李膺。",
      "望迷金掌露，坐莹玉壶冰。",
      "我自难燕市，君应乞秣陵。",
      "莫嫌留署冷，官酒尚如渑。"
    ]
  },
  {
    "id": "e647d10f92194bd4b0b17436b3a5cfc4",
    "title": "访明征君事读唐高御碑有感",
    "authorName": "王世贞",
    "authorId": "e647d10f92194bd4e60e81c4bcb41ccd",
    "dynasty": "明",
    "content": [
      "征君不可迹，萝薜望来深。",
      "更藉空王力，高明传至今。",
      "蒲轮三起诏，螭首一纶青。",
      "虽表旌贤美，终非遁世心。",
      "欲伸苹芷荐，念尔不余歆。"
    ]
  },
  {
    "id": "e647d10f92194bd4dc4298b371c03490",
    "title": "朱定国失意后访我金陵赋此赠之",
    "authorName": "王世贞",
    "authorId": "e647d10f92194bd4e60e81c4bcb41ccd",
    "dynasty": "明",
    "content": [
      "十年真畏友，词组足儿师。",
      "访我金陵夕，犹衔璧刖悲。",
      "三山横秀色，六代吐雄词。",
      "是处堪携酒，何妨且咏诗。",
      "绸缪追往事，飞动卜前期。",
      "海错携来富，犹堪住少时。"
    ]
  },
  {
    "id": "e647d10f92194bd4f39841fabab819db",
    "title": "朱虞葑先为贤令入郎考功冰蘖之操皎然人口出视江右学政于其行赋此志别",
    "authorName": "王世贞",
    "authorId": "e647d10f92194bd4e60e81c4bcb41ccd",
    "dynasty": "明",
    "content": [
      "卓尔松筠操，皎然冰玉姿。",
      "已标循吏冠，复作儒林师。",
      "左蠡扬澜日，丰城辨斗时。",
      "青衿归水鉴，绛帐吐风仪。",
      "鹭渚飞扬旆，鸡山黯澹卮。",
      "老夫贪一壑，后会恐无期。"
    ]
  },
  {
    "id": "e647d10f92194bd49b64899448bf031c",
    "title": "观潮娄浒作",
    "authorName": "王世贞",
    "authorId": "e647d10f92194bd4e60e81c4bcb41ccd",
    "dynasty": "明",
    "content": [
      "七月十八日，潮头何壮哉。",
      "平驱银海立，忽卷雪山来。",
      "汹汹喷晴雪，殷殷动远雷。",
      "千艘催簸荡，万弩屈喧豗。",
      "笑缓枚生发，争先伍相才。",
      "老人惊未睹，尊酒喜重开。",
      "飞瀑庐山破，奔流砥柱摧。",
      "乾坤此三绝，欲返重徘徊。"
    ]
  },
  {
    "id": "e647d10f92194bd4954708c95d650425",
    "title": "过陆震卿大行读书处有赠",
    "authorName": "王世贞",
    "authorId": "e647d10f92194bd4e60e81c4bcb41ccd",
    "dynasty": "明",
    "content": [
      "过君读书处，破壁侵菰芦。",
      "不厌饥时麦，难挑旱后蔬。",
      "沈沦诗更好，飞动意能无。",
      "莫以鹬冠聚，尤深鱼服虞。",
      "时清宁任侠，宦薄且为儒。",
      "但使星文就，君王自按图。"
    ]
  },
  {
    "id": "e647d10f92194bd4c705259f78572275",
    "title": "顾仲韩携酒船相送倾倒尤深因赠仲韩并及张长舆朱氏三子",
    "authorName": "王世贞",
    "authorId": "e647d10f92194bd4e60e81c4bcb41ccd",
    "dynasty": "明",
    "content": [
      "绿水摇晴旭，沧洲动午烟。",
      "谁携若下酒，来唤子猷船。",
      "屑玉玄谈美，披沙丽句圆。",
      "书探龙爪秘，画得虎头传。",
      "泥饮推三雅，风流数七贤。",
      "老夫从袜解，不待长君前。"
    ]
  },
  {
    "id": "e647d10f92194bd4d78c24de165c7970",
    "title": "赠陆成叔山人新居",
    "authorName": "王世贞",
    "authorId": "e647d10f92194bd4e60e81c4bcb41ccd",
    "dynasty": "明",
    "content": [
      "薄俗人难傍，穷居地自偏。",
      "何妨号城市，亦自饱云烟。",
      "入坐青山满，沿阶绿树圆。",
      "馔饶三九菜，酒靳十千钱。",
      "驻户桓生马，裁诗薛氏笺。",
      "仍夸有奇绩，校得子虚篇。"
    ]
  },
  {
    "id": "e647d10f92194bd402c9190dff1dca6f",
    "title": "送方伯吴公入觐还金陵却赴浙省",
    "authorName": "王世贞",
    "authorId": "e647d10f92194bd4e60e81c4bcb41ccd",
    "dynasty": "明",
    "content": [
      "何限朝天艗，如公五两轻。",
      "君王书上考，宴饯下承明。",
      "不爱东胶赏，俱称召伯荣。",
      "三提长官印，十稔临安城。",
      "草木沾恩泽，江山识姓名。",
      "官如两高峻，人比孤山清。",
      "休汝冠裳会，留恂父老情。",
      "画熊犹缓发，竹马已先迎。",
      "久偃扶桑𩗗，仍留下濑兵。",
      "伫看新节钺，隐隐出西京。"
    ]
  },
  {
    "id": "e647d10f92194bd49ee58b1a66d42569",
    "title": "送德甫行部越中",
    "authorName": "王世贞",
    "authorId": "e647d10f92194bd4e60e81c4bcb41ccd",
    "dynasty": "明",
    "content": [
      "使者輶轩亦快哉，高名金虎署中推。",
      "十年未叹为郎拙，三尺仍劳圣主裁。",
      "此去悬蒲应自慰，人间刻木渐堪哀。",
      "江潮揭地千门转，海色摧天万舰来。",
      "飞檄昼销兵气尽，按章春傍使星回。",
      "莫将风雨疑吾道，且仗河山纵汝才。",
      "槜李诗成吴子郡，折梅人在越王台。",
      "蓟门何限如渑酒，愁对繁花不敢开。"
    ]
  },
  {
    "id": "e647d10f92194bd4c45861d994733a6d",
    "title": "过于鳞郡斋分赋十二体得名字",
    "authorName": "王世贞",
    "authorId": "e647d10f92194bd4e60e81c4bcb41ccd",
    "dynasty": "明",
    "content": [
      "春草骅骝出帝京，如何握手又孤城。",
      "主恩司马郎仍在，客礼元龙坐尽惊。",
      "稍为清樽驱黯澹，渐携孤抱斗峥嵘。",
      "朱弦晓并漳河色，白羽秋闲汉塞兵。",
      "闻道太行兼郡事，始知严助厌承明。",
      "新篇直已藏机甚，怪尔犹存海内名。"
    ]
  },
  {
    "id": "e647d10f92194bd44fb164f857978395",
    "title": "冬日同客游李太常伯华诸园",
    "authorName": "王世贞",
    "authorId": "e647d10f92194bd4e60e81c4bcb41ccd",
    "dynasty": "明",
    "content": [
      "窈窕纵横事事宜，还如谷口动京师。",
      "幽亭护竹寻难遍，寒日穿萝袅易垂。",
      "径尽樽醪时一引，坐新钟鼓不须移。",
      "风林忽送青山色，霜榭俄低白雪枝。",
      "歌罢缠头珠错落，舞残垂手玉逶迤。",
      "城隅柝响催逾劲，席里杯行愬莫迟。",
      "四海烽烟容汝老，百年丘壑为谁私。",
      "须留麈尾听玄讲，未许悲吟伏枥词。"
    ]
  },
  {
    "id": "e647d10f92194bd48c6acad5162deee2",
    "title": "戏赋后七夕",
    "authorName": "王世贞",
    "authorId": "e647d10f92194bd4e60e81c4bcb41ccd",
    "dynasty": "明",
    "content": [
      "牛女佳期已惘然，谁留馀闰荐新缘。",
      "重徵驾鹊愁难信，却浼奔龙苦不前。",
      "娟娟桂色初惊面，习习榆芬乍亸肩。",
      "恨杀朱明金作辔，还酬白帝玉为钱。",
      "解道千年无此夕，莫将今夕望明年。"
    ]
  },
  {
    "id": "e647d10f92194bd41ada300fc553bbe4",
    "title": "赠徐汝思统山东民兵",
    "authorName": "王世贞",
    "authorId": "e647d10f92194bd4e60e81c4bcb41ccd",
    "dynasty": "明",
    "content": [
      "除纸才看出建章，长绳便拟缚名王。",
      "相逢明月楼中啸，小出春风陌上桑。",
      "六郡良家紫骝马，三齐击技绿沈枪。",
      "挥毫坐夺燕支色，横槊全收瀚海霜。",
      "龙额但夸金印大，虎头休恨玉关长。",
      "调笑青州王节度，年年书记满胡床。"
    ]
  },
  {
    "id": "e647d10f92194bd47476adf821f35e08",
    "title": "候台长山弥日信手拨闷遂成十四韵",
    "authorName": "王世贞",
    "authorId": "e647d10f92194bd4e60e81c4bcb41ccd",
    "dynasty": "明",
    "content": [
      "病起孤城罢吏参，不堪车马日骖驔。",
      "五违燕雪寒沾佩，四见齐杨碧吐簪。",
      "歌就冯驩双短铗，书成殷浩一空函。",
      "亦知刀笔文无害，其那衣冠懒不堪。",
      "公谴纵然饶岁百，人情终是与朝三。",
      "名同牛后难争长，路绝羊肠未弛担。",
      "入梦风尘牵塞北，思归春雨暗江南。",
      "青云处处皆先进，白雪人人了不谈。",
      "温树祇容温室种，汉薪元拟汉臣甘。",
      "驱来鸟雀孤鹯饱，战罢檀槐万蚁酣。",
      "罥壁藤梢骄自得，拒霜松骨短何惭。",
      "且将玄白嘲扬子，未许雄雌问李聃。",
      "自古浮名身并患，于今奇字酒同耽。",
      "欲知送老藏荣处，西塞山头小筑庵。"
    ]
  },
  {
    "id": "e647d10f92194bd4bb075cdae03f2858",
    "title": "寿李宫监",
    "authorName": "王世贞",
    "authorId": "e647d10f92194bd4e60e81c4bcb41ccd",
    "dynasty": "明",
    "content": [
      "二十承恩拜奉车，年年青鬓侍彤除。",
      "天闲乍给新调马，御带仍悬旧赐鱼。",
      "清切星辰萦剑佩，郁葱云雾袅簪裾。",
      "入朝花夺宫袍锦，下直藜分秘殿书。",
      "曾为脱骖知越石，未应题赋荐相如。",
      "金茎大有长生露，乞取君王万岁馀。"
    ]
  },
  {
    "id": "e647d10f92194bd4ab1d1bb30696ceab",
    "title": "殷子以七言长韵见投聊抒鄙怀奉答凡二十韵",
    "authorName": "王世贞",
    "authorId": "e647d10f92194bd4e60e81c4bcb41ccd",
    "dynasty": "明",
    "content": [
      "忆昔翩翩邺下游，当时七子许应刘。",
      "狂来走马倾三市，醉里停鞭傲五侯。",
      "薄宦浮云工变异，新诗真宰泣雕锼。",
      "玉摧宁望全于瓦，弦直元输曲似钩。",
      "摇首中原无剑客，戢身沧海有渔舟。",
      "怀将池草难成梦，种就堂萱不改忧。",
      "解艾未须援塞马，诛茅翻拟愧巢鸠。",
      "行藏懒就先生卜，姓字甘从醉尉留。",
      "颇为酒饶祛物态，岂缘书就减穷愁。",
      "长林草坐呦呦鹿，急浦萍眠泛泛鸥。",
      "盛世老农兼老圃，残年寻壑复寻丘。",
      "纵怜折节因家难，实恐偷生重士羞。",
      "此日深源多慷慨，何人方朔并沈浮。",
      "春回白雪三湘色，天坼黄河万里流。",
      "意气百年夸燕颔，功名十上敝貂裘。",
      "哀梨我解毋蒸食，和璧君堪再暗投。",
      "吹出埙篪殊更苦，操成山水若为酬。",
      "连城价溢秦王殿，大国香从楚客洲。",
      "寥廓雕盘争健翼，康庄骥逸骋华辀。",
      "衡门久自疏车骑，蒯铗今真犯斗牛。",
      "去尔只身终五岳，微吾片语失千秋。"
    ]
  },
  {
    "id": "e647d10f92194bd489b60ffd76354246",
    "title": "酒房戏为长庆体示四郎侄",
    "authorName": "王世贞",
    "authorId": "e647d10f92194bd4e60e81c4bcb41ccd",
    "dynasty": "明",
    "content": [
      "且问吾家小杜康，泼醅浓醁许谁尝。",
      "软炊新稻真珠粒，细压寒槽白玉浆。",
      "泻出流霞偏让色，滴来甘露有生香。",
      "休论染指涎先下，任遣持螯手自忙。",
      "昼要督邮缸底静，宵防吏部瓮头狂。",
      "十年奔走愁为伴，万里归来醉是乡。",
      "席上清樽仍北海，城中旧侣有高阳。",
      "秫田已满七百斛，泥饮从今三万场。",
      "漉后葛巾堪倒戴，颓时藜杖好扶将。",
      "凭教卯酌还丁夜，不拟人间唤索郎。"
    ]
  },
  {
    "id": "e647d10f92194bd42c7c6ed4275db74d",
    "title": "戌亥之际有闻偶成一首",
    "authorName": "王世贞",
    "authorId": "e647d10f92194bd4e60e81c4bcb41ccd",
    "dynasty": "明",
    "content": [
      "春来负癖近膏肓，尽日支颐不下床。",
      "但是世情容懒却，不教年事向愁量。",
      "沧桑变后身难定，蛮触争来地已荒。",
      "冠盖几家狐父里，文章若个夜郎王。",
      "才怜夸父追炎，依旧阳鱎拥钓忙。",
      "学佛又投多宝座，寻真先试化金方。",
      "沽将浊酒新狂水，检罢残编古战场。",
      "欲向太湖栖一曲，建成车马聘东黄。"
    ]
  },
  {
    "id": "e647d10f92194bd412d3fa07f5d45262",
    "title": "薛文学瑞室",
    "authorName": "王世贞",
    "authorId": "e647d10f92194bd4e60e81c4bcb41ccd",
    "dynasty": "明",
    "content": [
      "君家旧事重黎后，可怕明州夕火红。",
      "一见赤尼逃贾相，再教青妇助麋公。",
      "澄师酒作天门雨，佛影龙回石窟风。",
      "悬壁安车欣自若，汲云碗井静无功。",
      "巢泥百代长帡燕，藜杖诸孙更吐虹。",
      "却忆上林多属玉，只今何处有遗宫。"
    ]
  },
  {
    "id": "e647d10f92194bd4e4f6347bdf0f6488",
    "title": "途次投赠少师徐相公南归七言近体六十句",
    "authorName": "王世贞",
    "authorId": "e647d10f92194bd4e60e81c4bcb41ccd",
    "dynasty": "明",
    "content": [
      "台阁频年秉化钧，俱将谟训比丝纶。",
      "鸿逵夙表仪端羽，骊海偏婴颔下鳞。",
      "两诏中兴光日月，千秋顾命见君臣。",
      "丹衷自委金縢秘，赤手重扶玉座新。",
      "百揆始知明舜目，普天原只颂尧仁。",
      "戟门昼敞恒如水，椽笔阳回总是春。",
      "已见辞侯超博陆，肯教开阁儗平津。",
      "商岩遍起成霖泽，宣室长扃绝鬼神。",
      "蒲类画波鲸顿偃，越裳梯岭雉能驯。",
      "从他得序同升在，不为流言引退频。",
      "归到谷城黄作石，挂馀神虎角名巾。",
      "峥嵘皂盖腾驰传，灿烂朱提捧赐银。",
      "内殿恩传衣锦敕，东门泪满望辕尘。",
      "九边蕃将争剺面，八座尚书未展颦。",
      "去国身轻凭款段，忧时鬓在写麒麟。",
      "鹏休六月方为息，蝇点连城反见珍。",
      "置酒可同疏傅纵，脱骖仍念越生贫。",
      "荣庭兰畹芬相袭，入眼荆花晚渐亲。",
      "三泖水疑增浩荡，九峰山忽耸嶙峋。",
      "那堪绿野栖迟地，转作苍生顾盻身。",
      "听履定谁攀赤舄，悬车应即改蒲轮。",
      "蓬心下泽知难变，蒿目中原忍更论。",
      "天地会当交泰否，云雷须自要亨屯。",
      "功名再续中书考，风俗能还上古淳。",
      "此际平原投谒士，向来丞相扫门人。",
      "沈湘些就音犹楚，扣阙书成哭向秦。",
      "病草远能沾雨露，瞻槐高竟隔星辰。",
      "山公实已怜嵇绍，谷口宁容卧郑真。",
      "浮誉总为周地璞，孤踪甘积汉家薪。",
      "何时得托支离树，长伴庄生祝大椿。"
    ]
  },
  {
    "id": "e647d10f92194bd4ff0706136249135b",
    "title": "新安汪惟一徐子与门生也李于鳞作长律题其竹丘卷云截作武陵溪上笛方知马援有门生惟一出以示余则于鳞仙逝矣感叹之馀辄步以赠",
    "authorName": "王世贞",
    "authorId": "e647d10f92194bd4e60e81c4bcb41ccd",
    "dynasty": "明",
    "content": [
      "万竹霜秋逼坐清，一丘君计已垂成。",
      "扬州筱簜真为美，王氏琅玕旧有名。",
      "坼地苍鳞争峭茜，干云翠尾出峥嵘。",
      "中山郁作龙蛇走，嶰谷裁将鸾凤鸣。",
      "若遇嵇康须把臂，偶同张荐欲逃荣。",
      "渭滨业就封堪素，梁苑篇高席不争。",
      "欲识汪伦歌日面，还怜李白醉时情。",
      "武陵何限伤春语，并入山阳笛里声。"
    ]
  },
  {
    "id": "e647d10f92194bd499944fcde082b405",
    "title": "挽故温州郡丞闽人黄公钏",
    "authorName": "王世贞",
    "authorId": "e647d10f92194bd4e60e81c4bcb41ccd",
    "dynasty": "明",
    "content": [
      "还因礼乐借登坛，力尽驱驰转更难。",
      "麾下虎符徵未合，匣中龙剑恨谁弹。",
      "偏师欲奋长缨请，匹马能冲组练残。",
      "刲后杲卿空有舌，哭回弘演已无肝。",
      "从他一蹶星同陨，留得孤忠璧自完。",
      "百粤风神开庙社，七闽精爽傍衣冠。",
      "丹心日月天俱捧，紫气虹霓海并寒。",
      "为道鲸波诸稍戢，只今重译满长安。"
    ]
  },
  {
    "id": "e647d10f92194bd4bb3b0e35a5105221",
    "title": "送谈思重太常北上",
    "authorName": "王世贞",
    "authorId": "e647d10f92194bd4e60e81c4bcb41ccd",
    "dynasty": "明",
    "content": [
      "三月江南花柳齐，玉壶移饯慧山西。",
      "稍闻隐酒辞金马，仍见为郎祀碧鸡。",
      "宵向受釐天语得，朝看陈祝御名题。",
      "垆香自袅烟云上，黼座傍瞻象纬低。",
      "艾绿袍文萦瑞鹘，水苍珂色压青骊。",
      "驺从卤簿班前引，乌忆中丞署里啼。",
      "唯是清斋三百日，可能今日醉如泥。"
    ]
  },
  {
    "id": "e647d10f92194bd449d6b18a328a2321",
    "title": "归自胥门会子与自滇南入贺有赠",
    "authorName": "王世贞",
    "authorId": "e647d10f92194bd4e60e81c4bcb41ccd",
    "dynasty": "明",
    "content": [
      "初闻单舫驻官河，喜极翻惊泪眼沱。",
      "名士风流垂欲尽，故人星聚拟如何。",
      "萧然短鬓争秋白，少选衰颜入夜酡。",
      "六诏天留双剑合，五湖人借片帆过。",
      "袅蹄绣错铁如意，琥珀光淩金叵罗。",
      "出箧寸心同解脱，拜嘉双眼为摩挲。",
      "吾安雁序联耕耒，尔道龙标有荷戈。",
      "汉典可仍金马祀，夷荒曾嗣白狼歌。",
      "宠王恩数新当减，司隶威仪旧不它。",
      "太华也应莲掌色，昆明亦否石鲸波。",
      "先朝玉帛嵩呼盛，今代衣冠禹贡多。",
      "三事旧游如见及，第言樗朽合烟萝。"
    ]
  },
  {
    "id": "e647d10f92194bd446566fc79a04a4b3",
    "title": "寄邓兵宪",
    "authorName": "王世贞",
    "authorId": "e647d10f92194bd4e60e81c4bcb41ccd",
    "dynasty": "明",
    "content": [
      "治郡功名不让黄，玺书频见下明光。",
      "谁将吴地随车雨，去作闽天列戟霜。",
      "射日龙文开组练，腾波鲸血偃馀皇。",
      "何人不借寇河内，有父唯呼邓护羌。",
      "童稚至今期竹马，东南是处爱甘棠。",
      "知君岂假讴谣重，总为骊珠逐孟尝。"
    ]
  },
  {
    "id": "e647d10f92194bd4c94fe9a75f5bfbd6",
    "title": "尚书学士吴兴董公过小祗园作",
    "authorName": "王世贞",
    "authorId": "e647d10f92194bd4e60e81c4bcb41ccd",
    "dynasty": "明",
    "content": [
      "惊传星象傍吾庐，孺子能勤长者车。",
      "林竹选留诗句后，石苔开识履声馀。",
      "先春丽藻争思御，及暝玄言转自舒。",
      "不独马曹堪拄笏，从他学士也焚鱼。",
      "扳留一水元衣带，惜别孤蟾似髻梳。",
      "为约把杯挥麈地，五陵车马万花初。"
    ]
  },
  {
    "id": "e647d10f92194bd4c87bfd351f012e7c",
    "title": "余赴太仆北上宴督漕王中丞新甫所感事有赠",
    "authorName": "王世贞",
    "authorId": "e647d10f92194bd4e60e81c4bcb41ccd",
    "dynasty": "明",
    "content": [
      "青灯浊酒坐相酬，感事惊心论旧游。",
      "犯斗故怜双剑在，照车先让一珠收。",
      "毋惊粒玉峨珂集，不睹台金蹀𨇾愁。",
      "愧我老非张万岁，念君功待鄂千秋。",
      "天空苜蓿霜难饱，春暖桃花水自流。",
      "任是囧书称太仆，何如计相拜通侯。"
    ]
  },
  {
    "id": "e647d10f92194bd4da7ddbbdb8c13840",
    "title": "寄挽黄淳父丈",
    "authorName": "王世贞",
    "authorId": "e647d10f92194bd4e60e81c4bcb41ccd",
    "dynasty": "明",
    "content": [
      "少微东壁两星虚，偏落吴江恨有馀。",
      "见失奉高犹自可，听亡叔度转愁予。",
      "松能傲雪还成槁，兰岂当门也自锄。",
      "若个曾偷江左集，何人不购永兴书。",
      "窗前谷雨分茶鼎，屧底春山却笋舆。",
      "种种风流今日尽，可应南望不欷歔。"
    ]
  },
  {
    "id": "e647d10f92194bd412df422269e84424",
    "title": "同日得承天曾丈参知及其子以三中丞蜀中书",
    "authorName": "王世贞",
    "authorId": "e647d10f92194bd4e60e81c4bcb41ccd",
    "dynasty": "明",
    "content": [
      "山城幕府叹离居，朋旧青云积渐疏。",
      "湘浦春深谁附雁，蜀江南下不通鱼。",
      "方愁晋代浮沉语，并得殷侯父子书。",
      "只字造从倡雪后，寸笺裁自浣花馀。",
      "银钩并美看难辨，玉案双酬愧不如。",
      "益部只今徵小许，凤毛池上莫教虚。"
    ]
  },
  {
    "id": "e647d10f92194bd42de00eb359f4bad8",
    "title": "大司寇王公扶侍太夫人驰传还里赋此为赠",
    "authorName": "王世贞",
    "authorId": "e647d10f92194bd4e60e81c4bcb41ccd",
    "dynasty": "明",
    "content": [
      "将母仍为昼锦身，亲从玉殿捧恩纶。",
      "旌旗自北风云近，花柳从南雨露匀。",
      "出入两朝中执法，起居八座太夫人。",
      "莱衣姓老看还少，粉署名秋别有春。",
      "桃实供从王母旧，履声听识郑公真。",
      "那应北斗虚喉舌，共望中台领缙绅。",
      "明主总深乌鸟慰，可能无意画麒麟。"
    ]
  },
  {
    "id": "e647d10f92194bd4d452c6bbe137e7e8",
    "title": "助甫携见甫过郧镇留饮喜赠",
    "authorName": "王世贞",
    "authorId": "e647d10f92194bd4e60e81c4bcb41ccd",
    "dynasty": "明",
    "content": [
      "握手踟蹰惜鬓丝，且先呼酒后论诗。",
      "文章李益难终贱，兄弟岑参并好奇。",
      "佩玉享来元自蔡，颔珠投罢即称随。",
      "青油幕下堪移日，玄武峰头合后期。",
      "折节客惊麇子地，跳梁人忆虎丘时。",
      "年光并得偏吾老，春色从公到汝迟。",
      "但是词人阳九过，无妨物态暮三疑。",
      "欲酬荃蕙须防化，莫遣东风道上吹。"
    ]
  },
  {
    "id": "e647d10f92194bd4ef03e8a1e53ce80b",
    "title": "敬美尚宝弟以七言长律卅句及洪崖图古方壶为寿倚语作答数亦如之而悽然之旨殊矣",
    "authorName": "王世贞",
    "authorId": "e647d10f92194bd4e60e81c4bcb41ccd",
    "dynasty": "明",
    "content": [
      "叨开制府国西陲，听说悬弧已自悲。",
      "晚得一城如斗大，可云千骑上头宜。",
      "交同矍圃三差在，迹似湘峰九尽疑。",
      "地远青山无捷径，天寒白雪有连枝。",
      "洪崖画迹开元代，梁苑罍樽武帝时。",
      "万里并将棠棣颂，百年先废蓼莪诗。",
      "夜听风雨床难接，春勒池塘草更迟。",
      "五短久应输散骑，二难端合避僧弥。",
      "清朝尚玺强增秩，醉客将军谬保持。",
      "所愿赐绯行简并，宁容剪白表微嗤。",
      "雄心老骥羞人问，小技雕虫懒众知。",
      "今是昨非孤抱合，宦情文思一时衰。",
      "长怜北海如流语，未信平原柰乐词。",
      "家有鉴湖那用乞，车还下泽不言疲。",
      "由来损益多深味，学易年今尚可追。"
    ]
  },
  {
    "id": "e647d10f92194bd49b5954dc07197705",
    "title": "避暑园居得长律二十句",
    "authorName": "王世贞",
    "authorId": "e647d10f92194bd4e60e81c4bcb41ccd",
    "dynasty": "明",
    "content": [
      "今年毒热异常年，似为吾园稍见蠲。",
      "谢客琴樽宽约束，亲人鱼鸟恣留连。",
      "已多苔色侵衣上，时有松声到枕边。",
      "凿就双溪长贮月，迭成三岛别藏天。",
      "莺花得所朝偏丽，虾菜趋时晚更鲜。",
      "中散酒鎗盛沆瀣，右军书笔走云烟。",
      "弦中白雪非江左，箧里青山是辋川。",
      "大雅诗歌篇十九，古文金石卷三千。",
      "乍谈飒尔凉飙至，小坐翛然大火捐。",
      "见说长安饶炙手，可容分借北窗眠。"
    ]
  },
  {
    "id": "e647d10f92194bd46e159e35977f1983",
    "title": "吾州有王三翁者沙人也年一百六常住明上人燕人也年一百四今秋眉州刘大瓢来访自言历三丁丑年百二十一度其状貌亦似百许岁人期以闰月之十二日会吾山园喜而有赋",
    "authorName": "王世贞",
    "authorId": "e647d10f92194bd4e60e81c4bcb41ccd",
    "dynasty": "明",
    "content": [
      "三老三百三十岁，一农一道一山僧。",
      "俱称献寿来南极，直数生年到裕陵。",
      "长就鹤形骄婉姱，炼成松骨斗崚嶒。",
      "囊余伏翼千秋饵，手拄胡孙万岁藤。",
      "迤逦降庭犹恨少，依稀杖国向来曾。",
      "他年太学应亲割，今日清尊暂作朋。",
      "疏上壶关名是茂，篇留陌上姓为应。",
      "悬知太史占星象，厕我嘉弧恐未能。"
    ]
  },
  {
    "id": "e647d10f92194bd41dc3eeadd90dae83",
    "title": "诗成之明日而王翁疾甚又明日就木矣感叹之余复得一章",
    "authorName": "王世贞",
    "authorId": "e647d10f92194bd4e60e81c4bcb41ccd",
    "dynasty": "明",
    "content": [
      "一百六年难老身，半刹那间隔世尘。",
      "飞去独为华表鹤，化来双剩禹门鳞。",
      "空教休琏歌三叟，赢得商于仅二人。",
      "海为桑田垂沮洳，峰如华顶断嶙峋。",
      "虎溪他日不成笑，橘叟兹秋聊对论。",
      "彭祖较来差尚夭，黔娄谥后未为贫。",
      "客从逝水浮云去，交许清风明月新。",
      "更道岁寒还有托，老梅拳曲伴松筠。"
    ]
  },
  {
    "id": "e647d10f92194bd458cfc525ec242554",
    "title": "大宗伯吴兴董公枉棹海滨道返命进士长君代访且赠长律饰奖过情愧感之情托之申和",
    "authorName": "王世贞",
    "authorId": "e647d10f92194bd4e60e81c4bcb41ccd",
    "dynasty": "明",
    "content": [
      "元老三朝鬓未苍，碧澜天目供文章。",
      "初将息念归祗树，雅有高名在柏梁。",
      "冀北群群空騕袅，淮南字字挟风霜。",
      "书成旧锡黄银印，梦醒犹疑白玉堂。",
      "善诲门墙多末照，怜才齿颊有余香。",
      "齐纨忽展银钩赠，越锦难轻玉案偿。",
      "共道贤良惟一董，可能京兆拟三王。",
      "芃芃兰桂秋逾茂，蔼蔼桑榆日未央。",
      "丹穴凤毛开气色，清时狐笔借飞扬。",
      "莫言兴尽山阴舫，衣带居然一水乡。"
    ]
  },
  {
    "id": "e647d10f92194bd45a70c251f3c265a3",
    "title": "杜清甫丈九十矣而矍铄如少年曾忆白香山赠裴淄州云九十不衰真地仙因倚起语寿之",
    "authorName": "王世贞",
    "authorId": "e647d10f92194bd4e60e81c4bcb41ccd",
    "dynasty": "明",
    "content": [
      "九十不衰真地仙，姓名无忝杜延年。",
      "围棋纵负人人墅，卖药能宽处处田。",
      "春暖弦歌秦女巷，午晴诗画米家船。",
      "携来鸠杖那防噎，赠得羊裘不肯穿。",
      "自剔残灯书小令，旋烹新茗结清缘。",
      "惟应蓟子摩铜狄，见尔垂髫学数钱。"
    ]
  },
  {
    "id": "e647d10f92194bd43591c7ff811a9657",
    "title": "寿封给事蠡湖顾翁八十",
    "authorName": "王世贞",
    "authorId": "e647d10f92194bd4e60e81c4bcb41ccd",
    "dynasty": "明",
    "content": [
      "江左宗盟陆凯前，中兴风雅贺循联。",
      "生儿誉贵同元叹，取妇篇多似彦先。",
      "省觐主恩深爱日，赐租封事上回天。",
      "俱夸小凤衔书地，才是非熊入梦年。",
      "银瓮法传中禁美，彩衣春夺五时鲜。",
      "彭湖斗野分雄剑，亚字城陂泛酒船。",
      "间出膏车新郭里，有时耕耒太湖田。",
      "浮名不爱真天隐，乐事长宽即地仙。"
    ]
  },
  {
    "id": "e647d10f92194bd48804a653e2d364b4",
    "title": "观察顾公六十寿言",
    "authorName": "王世贞",
    "authorId": "e647d10f92194bd4e60e81c4bcb41ccd",
    "dynasty": "明",
    "content": [
      "三朝旧德剡方腾，四姓高门代并称。",
      "人向隐君夸晚节，我于循吏表中兴。",
      "无书新沓交从在，有子蓝田价转增。",
      "赐觐宫花分露掌，传家谏草挹风棱。",
      "庭间鲤对诗能续，海近筹添事可凭。",
      "兴到玉峰舒蜡屐，思幽金泽傍渔灯。",
      "征车断不惊元叹，推毂虚曾忝茂弘。",
      "更祝朋尊须尽量，莫教春酒但如渑。"
    ]
  },
  {
    "id": "e647d10f92194bd44d667cce0115484f",
    "title": "寄题吴明卿参政北园",
    "authorName": "王世贞",
    "authorId": "e647d10f92194bd4e60e81c4bcb41ccd",
    "dynasty": "明",
    "content": [
      "使君天许卧林丘，背郭园成事事幽。",
      "槛外星辰依北极，坐中冰玉尽南州。",
      "族云䁆蔼三舂变，平楚苍茫一鉴收。",
      "乞得邻花添烂漫，偶来山鸟献钩辀。",
      "怪他妨醉平泉石，便我寻芳杜若洲。",
      "机事总忘难抱瓮，生涯虽小学垂钩。",
      "邙山地贵夸编埒，玄武陂宽好竞舟。",
      "争以侬家五亩墅，白公池馆让风流。"
    ]
  },
  {
    "id": "e647d10f92194bd4ed875e35341b1065",
    "title": "送吴晋陵赵常熟二太史赐环入朝俱取北意",
    "authorName": "王世贞",
    "authorId": "e647d10f92194bd4e60e81c4bcb41ccd",
    "dynasty": "明",
    "content": [
      "词林矫矫并人伦，抗疏那妨丞相嗔。",
      "坼地黄河双砥柱，回天白日一金轮。",
      "片言色借宸枫重，万姓声传谏草新。",
      "拟夺惠文冠太史，却将巾帼赠何人。",
      "耦耕沮溺身堪老，三径求羊迹共沦。",
      "主圣亲题罪已诏，时清须爱致君身。",
      "银鱼法锦联翩复，白虎名经次第陈。",
      "岂以豋仙夸去艗，母从遁叟问知津。",
      "折余虞仲祠前柳，采自延陵宅畔蘋。",
      "两地由来有廉让，可应徒作引裾臣。"
    ]
  },
  {
    "id": "e647d10f92194bd4e085f316bb50e50e",
    "title": "阅史偶有所感",
    "authorName": "王世贞",
    "authorId": "e647d10f92194bd4e60e81c4bcb41ccd",
    "dynasty": "明",
    "content": [
      "掩卷柴门数落晖，古来俱羡圣之威。",
      "那知天地长多事，总为英雄未息机。",
      "衣赭讵容人彘在，簪银还见女鼋归。",
      "鲍鱼不救祖龙臭，蝼蚁翻因齐霸肥。",
      "黄屋事移输白屋，衮衣缘尽着青衣。",
      "王孙子姓时时改，寒食园陵个个饥。",
      "尘世隙驹俄自了，竖儒毫兔易成非。",
      "江南鹿豕同游处，乔木连云尽百围。"
    ]
  },
  {
    "id": "e647d10f92194bd43197ab29a8a0b480",
    "title": "挽故赠太子少保潘恭定公时年八十有七",
    "authorName": "王世贞",
    "authorId": "e647d10f92194bd4e60e81c4bcb41ccd",
    "dynasty": "明",
    "content": [
      "甲子前头对大廷，耗磨同辈尽凋零。",
      "官从密印加三少，帝与祯符靳九龄。",
      "谁并五朝论出处，时因八座怆仪刑。",
      "生骄尚父犹宣发，炼得婴儿任解形。",
      "丹灶乍闲龙虎卫，赤霄疑驾凤凰軿。",
      "耆英会里无春雪，箕尾行边有岁星。",
      "两字易名华胜衮，千秋遗草汗长青。",
      "即看赑屃嫖姚冢，况复芝兰谢傅庭。"
    ]
  },
  {
    "id": "e647d10f92194bd47e8fc00f947376bc",
    "title": "三月三日屋后桃花下与儿子小酌红酒因忆昨岁从吴明卿诸楚人于弇园褉饮遂成一排律",
    "authorName": "王世贞",
    "authorId": "e647d10f92194bd4e60e81c4bcb41ccd",
    "dynasty": "明",
    "content": [
      "去岁三月复三日，忽逢楚狂为楚歌。",
      "即无草圣愧逸少，雅有兰亭如永和。",
      "故知故事不可再，避人避地将谁过。",
      "家西一湾小曲水，屋后半榻贫维摩。",
      "偶然儿子致红友，聊为桃花飞白波。",
      "盘餐第输狗杞美，鼓吹其奈鸢筝多。",
      "挚虞小儒不解事，无可韨除如我何。"
    ]
  },
  {
    "id": "e647d10f92194bd46f9ff2afdd8d202a",
    "title": "缇帅左都督麻城刘公贻书慰存且有名香佳扇之贶七言排律二十四句志谢",
    "authorName": "王世贞",
    "authorId": "e647d10f92194bd4e60e81c4bcb41ccd",
    "dynasty": "明",
    "content": [
      "春明祖道近黄昏，怅别殷勤款款言。",
      "十载鹿门余偃息，九霄羊角尔腾鶱。",
      "藉令东第通侯贵，谁似南衙太尉尊。",
      "直有诗书绳祖武，长将肝胆答君恩。",
      "朝霞剪赐宫袍丽，冬日聆传圣语温。",
      "竞病句夸曹左卫，衣冠祸解窦城门。",
      "三台不隔江湖梦，一壑翻劳霄汉论。",
      "地远菰芦难物色，天空鸿雁有音存。",
      "扇从巴蜀能蠲暑，香自西戎解返魂。",
      "稍觉枯鱼贪涸辙，居然病鹤怕乘轩。",
      "为圭为鼠同称璞，如蚁如山总字鲲。",
      "公辈长年扶日月，老夫余息任乾坤。"
    ]
  },
  {
    "id": "e647d10f92194bd46b75b9b8587123de",
    "title": "贺族孙都运汝康八十",
    "authorName": "王世贞",
    "authorId": "e647d10f92194bd4e60e81c4bcb41ccd",
    "dynasty": "明",
    "content": [
      "椹紫衫围腰带黄，茜朱颜夺鬓毛苍。",
      "庚桑垒置通三纪，甲子轮周又廿霜。",
      "四海宦游垂欲尽，五湖襟度雅相当。",
      "人夸渭水非熊卜，家有缑山驭鹤方。",
      "庭树似从峰玉徙，节蓂真共海筹长。",
      "竹林醉阮年犹少，对尔惭称大父行。"
    ]
  },
  {
    "id": "e647d10f92194bd4f8d7d743413ed648",
    "title": "余与竹溪王大中丞为郢中之别余十二年矣公抚关右值旱魃为虐公竭力祛之民渐回菜色辱遣使问存怃然有怀遂成一律时闰六月之望也",
    "authorName": "王世贞",
    "authorId": "e647d10f92194bd4e60e81c4bcb41ccd",
    "dynasty": "明",
    "content": [
      "十年郢里追陪后，百二秦关保障中。",
      "分陜古时惟召伯，三城今旦有张公。",
      "云霓疏自忧天切，鸿雁诗偏悯旱工。",
      "岂为土龙方致雨，将无铜雀解鸣风。",
      "即丘东海俱名族，建业长安总旧宫。",
      "无那新秋圆月色，一尊西笑向谁同。"
    ]
  },
  {
    "id": "e647d10f92194bd43a361a8db46adbff",
    "title": "承左虞兄过访赠余长歌感激用壮聊尔志答",
    "authorName": "王世贞",
    "authorId": "e647d10f92194bd4e60e81c4bcb41ccd",
    "dynasty": "明",
    "content": [
      "张侯若乳虎，少负食牛气。生平所不平，舍儿比国士。",
      "懒为大将长揖人，何况州司折腰吏。腰间累累金符黄，再悬再掷还君王。",
      "桃叶渡头解兔鹘，柳花店中脱鹔鹴。宁容醉尉呵止宿，甘与侏儒共一囊。",
      "虽然落魄高阳里，毕竟难呼纨裤子。当怀明月将报恩，入匣清霜少知己。",
      "以兹宿草荒蒋径，时复扁舟下娄水。兴来赠我长歌行，伯氏复与施丹青。",
      "恍如辋川入我案，又似易水溅溅鸣。虹云缭绕气郁勃，珠玑错落光纵横。",
      "丈夫有才终有用，为汝感慨神俱竦。生欲椎周子南床，死欲掘顾元公冢。",
      "嗣宗见忌双眼色，宣明可憎一面孔。汝慎勿学灌将军，我非窦家老秃翁。",
      "偶然小醉漏消息，前身自是汝南公。但遇人间失意事，相将跳入玉壶中。"
    ]
  },
  {
    "id": "e647d10f92194bd43ddd1d171200320b",
    "title": "秋日于鳞邢州郡斋分韵赋十二体",
    "authorName": "王世贞",
    "authorId": "e647d10f92194bd4e60e81c4bcb41ccd",
    "dynasty": "明",
    "content": [
      "白日来，凄以阴。柅余车，将余衾。觏倾国，申同心。目流■，意荡淫。",
      "酿高霞，弋遥岑。鲙沧海，脯穷林。饔者何，字兰金。削峥嵘，缓萧森。",
      "觞前跃，无停斟。万木飞，变徵音。洪涛走，北陆沈。衷愲结，竟沾襟。"
    ]
  },
  {
    "id": "e647d10f92194bd4131e11afc54b2394",
    "title": "卮语二首",
    "authorName": "王世贞",
    "authorId": "e647d10f92194bd4e60e81c4bcb41ccd",
    "dynasty": "明",
    "content": [
      "贵为掾，三语荐。贫为客，万言策。饱欲死，长三尺。饥欲死，东方朔。",
      "厕中鼠，空仓雀。卵有毛，马生角。巧抱瓮，愚炙毂。真渐离，假孙叔。",
      "叶公龙，淳于鹄。矢欲直，钩欲曲。归去来，卧空谷。"
    ]
  },
  {
    "id": "e647d10f92194bd4131e11af00d97923",
    "title": "卮语二首",
    "authorName": "王世贞",
    "authorId": "e647d10f92194bd4e60e81c4bcb41ccd",
    "dynasty": "明",
    "content": [
      "世间事，那有此。齐国王，卒饿死。沛亭长，作天子。岁百战，垂千祀。",
      "并六合，传二世。厕中人，断君头。堂下客，代君侯。魏冉走，刚成入。",
      "白起逝，安平出。吕易嬴，政僇韦。歇在楚，亦如之。臣相君，窃其母。",
      "君僇臣，弑其父。人既工，天亦巧。唶何为，日胶扰。"
    ]
  },
  {
    "id": "e647d10f92194bd472e138d74f51c4f9",
    "title": "偶成",
    "authorName": "王世贞",
    "authorId": "e647d10f92194bd4e60e81c4bcb41ccd",
    "dynasty": "明",
    "content": [
      "白日未易归，悄步庭中间。",
      "蝉鸣高树枝，鸣声一何闲。",
      "何知金飔袭，微质坐来捐。",
      "世末竟难期，焉在夸少年。",
      "亮无根株固，误使百忧煎。"
    ]
  },
  {
    "id": "e647d10f92194bd41d909c7df4f951ea",
    "title": "寓怀",
    "authorName": "王世贞",
    "authorId": "e647d10f92194bd4e60e81c4bcb41ccd",
    "dynasty": "明",
    "content": [
      "大禹迷终北，黄帝游华胥。",
      "化城高天表，古莽西南隅。",
      "阴阳亡交气，民人恒晏愉。",
      "乃知八极外，至乐故有馀。",
      "沴戾堕中央，令我不可居。",
      "阴谋相挡㧙，肉攫自纷拿。",
      "冥心超形外，冀得恣所如。"
    ]
  },
  {
    "id": "e647d10f92194bd41d909c7da5596b5d",
    "title": "寓怀",
    "authorName": "王世贞",
    "authorId": "e647d10f92194bd4e60e81c4bcb41ccd",
    "dynasty": "明",
    "content": [
      "矫氏脉季梁，任治为众医。",
      "泣者既不肖，歌者亦焉知。",
      "王孙戒祼葬，其友遂因之。",
      "庄氏等彭殇，达人守其规。",
      "求化焉能化，齐物故不齐。",
      "万类日樛纷，忘言将庶几。"
    ]
  },
  {
    "id": "e647d10f92194bd41d909c7d7494f0dc",
    "title": "寓怀",
    "authorName": "王世贞",
    "authorId": "e647d10f92194bd4e60e81c4bcb41ccd",
    "dynasty": "明",
    "content": [
      "甲兵被天来，朝野无偃居。",
      "思欲从园绮，筑坯商山庐。",
      "优游终馀日，俯仰多所愉。",
      "恒恐坤维拆，陵谷荡为墟。",
      "展转不克谋，憣然悟微躯。",
      "吾闻至人造，水火置若无。",
      "浊酒且自浇，块然还太初。"
    ]
  },
  {
    "id": "e647d10f92194bd41d909c7d1bb3352d",
    "title": "寓怀",
    "authorName": "王世贞",
    "authorId": "e647d10f92194bd4e60e81c4bcb41ccd",
    "dynasty": "明",
    "content": [
      "成季推郤縠，礼乐贵戎机。",
      "范宣让伯游，汰者亦不违。",
      "端揖堂皇上，彊楚辑衡雎。",
      "六氏为三家，蚕食公室卑。",
      "岂惟惭先节，晋德日言衰。"
    ]
  },
  {
    "id": "e647d10f92194bd41d909c7d02f426e7",
    "title": "寓怀",
    "authorName": "王世贞",
    "authorId": "e647d10f92194bd4e60e81c4bcb41ccd",
    "dynasty": "明",
    "content": [
      "神龙含夜光，千祀自无饥。",
      "即且甘其带，栩栩来见嗤。",
      "刘累气块结，上诉咸巫师。",
      "大化偶万形，此妍彼宁媸。",
      "两好各自固，焉在相是非。"
    ]
  },
  {
    "id": "e647d10f92194bd41d909c7dbd85a6f4",
    "title": "寓怀",
    "authorName": "王世贞",
    "authorId": "e647d10f92194bd4e60e81c4bcb41ccd",
    "dynasty": "明",
    "content": [
      "骊姬适晋侯，戎车啼妆湿。",
      "入宫与君欢，匡床愧其泣。",
      "才人邯郸艳，自夸倾城国。",
      "朝陪君王荐，夕作厮养匹。",
      "履荣仍讥贱，在约方念适。",
      "焉知非梦幻，役役劳真则。"
    ]
  },
  {
    "id": "e647d10f92194bd41d909c7d431c8109",
    "title": "寓怀",
    "authorName": "王世贞",
    "authorId": "e647d10f92194bd4e60e81c4bcb41ccd",
    "dynasty": "明",
    "content": [
      "左氏饰繁辞，乃在丧其明。",
      "子长下蚕室，述史拟麟经。",
      "毋论委质亏，所爱千秋名。",
      "夸诩尺寸长，冀与大化争。",
      "无趾笑仲尼，桎梏被天刑。",
      "何况于二生，没齿徒营营。"
    ]
  },
  {
    "id": "e647d10f92194bd41d909c7d0ead15fc",
    "title": "寓怀",
    "authorName": "王世贞",
    "authorId": "e647d10f92194bd4e60e81c4bcb41ccd",
    "dynasty": "明",
    "content": [
      "孔德岂不弘，匡人恨阳虎。",
      "参孝亦以孚，曾母为投杼。",
      "平原虚掩涕，毛生非溺者。",
      "古有两秋胡，空惊茂陵女。",
      "似是诚有端，偶来故无主。",
      "君子修冥冥，毁誉安足数。"
    ]
  },
  {
    "id": "e647d10f92194bd41d909c7df09ce8cf",
    "title": "寓怀",
    "authorName": "王世贞",
    "authorId": "e647d10f92194bd4e60e81c4bcb41ccd",
    "dynasty": "明",
    "content": [
      "彘王蔑周武，中兴振宣谟。",
      "殷忧歌云汉，虽旱不告逋。",
      "山甫实明哲，方召有良谟。",
      "徐夷既宁只，猃狁亦奔徂。",
      "人情戒其恒，勤思内自渝。",
      "祈父怨爪牙，杜伯蹈淫诛。",
      "遂令轮台诏，千古惜终初。"
    ]
  },
  {
    "id": "e647d10f92194bd41d909c7d7853a78e",
    "title": "寓怀",
    "authorName": "王世贞",
    "authorId": "e647d10f92194bd4e60e81c4bcb41ccd",
    "dynasty": "明",
    "content": [
      "秋风杀万物，春气滋群苗。",
      "何如谢寒暑，不荣亦不凋。",
      "老氏薄圣人，赏罚日哓哓。",
      "天地为之端，生人安不浇。",
      "寄情太始外，恬穆日逍遥。"
    ]
  },
  {
    "id": "e647d10f92194bd41d909c7d31631eca",
    "title": "寓怀",
    "authorName": "王世贞",
    "authorId": "e647d10f92194bd4e60e81c4bcb41ccd",
    "dynasty": "明",
    "content": [
      "大禹甘旨酒，愀然若有惩。",
      "万机日坌至，焉能事尊罂。",
      "陶公但湛饮，千载自休名。",
      "贫贱足肆志，富贵长营营。",
      "黼衮与布衣，交伸不可争。"
    ]
  },
  {
    "id": "e647d10f92194bd41d909c7d82cc0e55",
    "title": "寓怀",
    "authorName": "王世贞",
    "authorId": "e647d10f92194bd4e60e81c4bcb41ccd",
    "dynasty": "明",
    "content": [
      "昔有无支祈，佻负百夫力。",
      "终古腥淮流，金锁时掣搦。",
      "贰负杀窫窳，帝讨羁石室。",
      "梏拲锢其形，千载郁如腊。",
      "中祀无百年，滔滔恶焉极。",
      "宣淫荡天纪，一死事以息。",
      "怅然念休代，奸人易为贼。"
    ]
  },
  {
    "id": "e647d10f92194bd41d909c7d1740db61",
    "title": "寓怀",
    "authorName": "王世贞",
    "authorId": "e647d10f92194bd4e60e81c4bcb41ccd",
    "dynasty": "明",
    "content": [
      "皇王宪天则，广覆物不遗。",
      "四门列九服，大开明堂基。",
      "嬴帝吞六雄，扬兵震四垂。",
      "炎武因遗迹，滇岭悉来归。",
      "魋结袭冠簪，卉服改裳衣。",
      "西琛并南赆，王会无后期。",
      "善哉太史公，谓得圣人威。",
      "竖儒守一经，安能知是非。"
    ]
  },
  {
    "id": "e647d10f92194bd41d909c7df9e7ea41",
    "title": "寓怀",
    "authorName": "王世贞",
    "authorId": "e647d10f92194bd4e60e81c4bcb41ccd",
    "dynasty": "明",
    "content": [
      "渥丹未离色，返服岂不早。",
      "念此有尽年，徇彼无穷道。",
      "角犊挂遗编，春原日游好。",
      "紫云西北来，慨然商山皓。",
      "为人作羽翼，短发何皓皓。",
      "赤松骂留侯，钓奇污诸老。",
      "处则为远志，出则为小草。"
    ]
  },
  {
    "id": "e647d10f92194bd41d909c7d1cbcc446",
    "title": "寓怀",
    "authorName": "王世贞",
    "authorId": "e647d10f92194bd4e60e81c4bcb41ccd",
    "dynasty": "明",
    "content": [
      "文景体恭俭，陈粟俯丘山。",
      "易世因其资，气欲盖九纮。",
      "柏梁既以灾，建章遂造天。",
      "蜀汉穷材木，少府罄金钱。",
      "原麓既如髡，闾井宁不然。",
      "感此池上翁，精灵泣帝前。",
      "天心虽仁爱，毋乃滋倒悬。"
    ]
  },
  {
    "id": "e647d10f92194bd41d909c7d969af3d2",
    "title": "寓怀",
    "authorName": "王世贞",
    "authorId": "e647d10f92194bd4e60e81c4bcb41ccd",
    "dynasty": "明",
    "content": [
      "蜀有严夫子，渊博世无俦。",
      "九州历其八，意者辞帝州。",
      "五经亦以四，将无废春秋。",
      "春秋不忍读，帝州不可游。",
      "伐国且问谀，君子非所酬。",
      "是以终岩穴，冥心蹈清幽。"
    ]
  },
  {
    "id": "e647d10f92194bd41d909c7dacee6ae2",
    "title": "寓怀",
    "authorName": "王世贞",
    "authorId": "e647d10f92194bd4e60e81c4bcb41ccd",
    "dynasty": "明",
    "content": [
      "四大偶然合，六尘遂缘生。",
      "幻心从兹起，空华竟何形。",
      "执幻既为幻，离幻亦无成。",
      "积渐由奢靡，既得不可名。",
      "万动顺其轨，杳然空中澄。",
      "定静与寂感，吾闻之孔经。"
    ]
  },
  {
    "id": "e647d10f92194bd41d909c7dccc01195",
    "title": "寓怀",
    "authorName": "王世贞",
    "authorId": "e647d10f92194bd4e60e81c4bcb41ccd",
    "dynasty": "明",
    "content": [
      "卫人迎妇人，上车戒笞马。",
      "至门教送母，灭灶将失火。",
      "入室见臼曰，徙牖妨来者。",
      "此岂非所言，于时未为可。",
      "荆棘横周道，雷霆纷来下。",
      "硁硁小人哉，君子言不果。"
    ]
  },
  {
    "id": "e647d10f92194bd41d909c7d6c3feeaa",
    "title": "寓怀",
    "authorName": "王世贞",
    "authorId": "e647d10f92194bd4e60e81c4bcb41ccd",
    "dynasty": "明",
    "content": [
      "严仲怨韩相，避之轵深里。",
      "顾盻屠酤间，聂生为知已。",
      "百金何当道，片言杀心起。",
      "老母既以归，为君报睚眦。",
      "阑入白刃林，瞥然刺侠累。",
      "皮面不可迹，欲以存其姊。",
      "人间捐生士，殉名安足齿。"
    ]
  },
  {
    "id": "e647d10f92194bd41d909c7d5f70e86d",
    "title": "寓怀",
    "authorName": "王世贞",
    "authorId": "e647d10f92194bd4e60e81c4bcb41ccd",
    "dynasty": "明",
    "content": [
      "■力见距山，浑夕出肥遗。",
      "軨軨娱空桑，鹿台啸凫徯。",
      "念欲耕沃沮，妖氛缠四维。",
      "回首盼天阍，沈深叩无期。",
      "相柳食九州，膏血弥川坻。",
      "巫咸不能招，伥伥焉所归。"
    ]
  },
  {
    "id": "e647d10f92194bd41d909c7d55de64c4",
    "title": "寓怀",
    "authorName": "王世贞",
    "authorId": "e647d10f92194bd4e60e81c4bcb41ccd",
    "dynasty": "明",
    "content": [
      "步出城西门，踟蹰中不夷。",
      "道逢一仙长，自称广成师。",
      "授我一丸药，令我杜德机。",
      "揽镜朱颜凋，隤然废威仪。",
      "禽游无惊翼，兽逐鲜辟蹄。",
      "良玉岂不珍，在璞全光辉。",
      "惜哉和氏子，三刖乃其宜。"
    ]
  },
  {
    "id": "e647d10f92194bd41d909c7d53c24d54",
    "title": "寓怀",
    "authorName": "王世贞",
    "authorId": "e647d10f92194bd4e60e81c4bcb41ccd",
    "dynasty": "明",
    "content": [
      "西方有圣人，自然坐莲花。",
      "跏趺黄金相，下照千恒沙。",
      "庄严先帝释，纷诡诸罗叉。",
      "种种明心地，安在斗毗夸。",
      "奈何浮屠教，土木被诸华。",
      "求因还生障，积幻遂成魔。",
      "智士达其根，愚者将奈何。"
    ]
  },
  {
    "id": "e647d10f92194bd41d909c7d434940c5",
    "title": "寓怀",
    "authorName": "王世贞",
    "authorId": "e647d10f92194bd4e60e81c4bcb41ccd",
    "dynasty": "明",
    "content": [
      "杨朱嗟旅人，二妇不相当。",
      "美好由心造，贵贱亦何常。",
      "屈平避上官，楚材湛沅湘。",
      "李牧中郭开，赵氏血纵横。",
      "俯念千秋感，畴能竟其方。",
      "揖莸登兰席，虽尊故不芳。",
      "投璧陨磻阶，虽碎不移光。"
    ]
  },
  {
    "id": "e647d10f92194bd41d909c7db873d2e0",
    "title": "寓怀",
    "authorName": "王世贞",
    "authorId": "e647d10f92194bd4e60e81c4bcb41ccd",
    "dynasty": "明",
    "content": [
      "衰周渝王纪，战伐浩相寻。",
      "兵戈无宁绪，诗书故不任。",
      "贾竖亦钓奇，王孙折豪心。",
      "片言双白璧，一字千黄金。",
      "虽非吐哺节，收名良已深。",
      "挟瑟华阳宫，朱门日沈沈。",
      "所以蓬蒿士，宁为抱膝吟。"
    ]
  },
  {
    "id": "e647d10f92194bd41d909c7dac8afa9d",
    "title": "寓怀",
    "authorName": "王世贞",
    "authorId": "e647d10f92194bd4e60e81c4bcb41ccd",
    "dynasty": "明",
    "content": [
      "春秋宁无战，国辞良已修。",
      "获主称下臣，伏剑不相尤。",
      "虽靡赓歌代，优然见文柔。",
      "冯轼观士戏，无礼为君羞。",
      "况乃杯酒间，语笑皆戈矛。"
    ]
  },
  {
    "id": "e647d10f92194bd41d909c7d189d93eb",
    "title": "寓怀",
    "authorName": "王世贞",
    "authorId": "e647d10f92194bd4e60e81c4bcb41ccd",
    "dynasty": "明",
    "content": [
      "老父哀龚生，天年胡轻掷。",
      "孙登诮中散，不能含龙德。",
      "被裘舍遗金，恶在留其迹。",
      "生名为杀身，君平悟真易。",
      "二士岂不显，四贤胎余则。",
      "知白而守黑，乃为天下式。"
    ]
  },
  {
    "id": "e647d10f92194bd41d909c7dba80fbfa",
    "title": "寓怀",
    "authorName": "王世贞",
    "authorId": "e647d10f92194bd4e60e81c4bcb41ccd",
    "dynasty": "明",
    "content": [
      "越石豪贵姿，贾氏为密亲。",
      "苟无晋阳操，若濡意何伸。",
      "深源苍生望，何如渭川滨。",
      "高卧不克全，北伐丧其真。",
      "慎始固所贵，薄终不足陈。",
      "狐兔当衢跃，豺虎争啮人。",
      "七尺犹未掩，是非遽难论。"
    ]
  },
  {
    "id": "e647d10f92194bd41d909c7d262ef759",
    "title": "寓怀",
    "authorName": "王世贞",
    "authorId": "e647d10f92194bd4e60e81c4bcb41ccd",
    "dynasty": "明",
    "content": [
      "赤水三珠树，横条贯中天。",
      "金气何陆离，窃窥太乙躔。",
      "执法不能纠，紫微竟何言。",
      "下土虮虱臣，中夜心茫然。",
      "岂无弯弓志，腕弱意何宣。",
      "矫首太阳升，胡为向虞渊。"
    ]
  },
  {
    "id": "e647d10f92194bd41d909c7dc9761445",
    "title": "寓怀",
    "authorName": "王世贞",
    "authorId": "e647d10f92194bd4e60e81c4bcb41ccd",
    "dynasty": "明",
    "content": [
      "在天恶疾风，飘飖无定期。",
      "一决土囊口，迭宕不支持。",
      "强排浮云出，又复拘阂之。",
      "吹沙荡青冥，日月改光辉。",
      "波涛甘湛溺，借汝发其私。",
      "此物何足论，但恐伤天威。"
    ]
  },
  {
    "id": "e647d10f92194bd41d909c7dc3643014",
    "title": "寓怀",
    "authorName": "王世贞",
    "authorId": "e647d10f92194bd4e60e81c4bcb41ccd",
    "dynasty": "明",
    "content": [
      "吾闻共工氏，力欲吞九州。",
      "馀愤竟何伸，举首触不周。",
      "天为西北摧，地为东南浮。",
      "万姓弃嬴秦，项籍首相雠。",
      "白骨填函谷，濉水血不流。",
      "虽无君人业，千载起雄谋。",
      "战伐浩无终，吾生已马休。"
    ]
  },
  {
    "id": "e647d10f92194bd40ea536a16092a26c",
    "title": "秋日感怀",
    "authorName": "王世贞",
    "authorId": "e647d10f92194bd4e60e81c4bcb41ccd",
    "dynasty": "明",
    "content": [
      "孟秋辞残暑，稍稍澄露晞。",
      "飞沙来填穴，玄鸟逝安归。",
      "行人筹往路，还理箧中衣。",
      "夜永尚易晨，白日渐如驰。",
      "不惜流光逝，所惜来者非。",
      "玄蝉虽徵响，哀思竟陈谁。",
      "失志在饥寒，饱暖不可挥。"
    ]
  },
  {
    "id": "e647d10f92194bd4042d4b415296b46b",
    "title": "杂诗九首",
    "authorName": "王世贞",
    "authorId": "e647d10f92194bd4e60e81c4bcb41ccd",
    "dynasty": "明",
    "content": [
      "季夏薄火旻，出游汗徒御。",
      "浮云迥生惨，凛然被霜露。",
      "戈甲满道周，行留泣相顾。",
      "匈奴为我雠，安能罢遣戍。",
      "往甘三时逸，今征匪秋莫。",
      "死地身独任，焉用亲与故。",
      "壮恐当军锋，弱恐弃中路。",
      "西邻贾人子，一充嫖姚部。",
      "黄金橐驼装，貤封及千户。",
      "瀚海天如赭，彼人曾何睹。"
    ]
  },
  {
    "id": "e647d10f92194bd4042d4b4174bf34dd",
    "title": "杂诗九首",
    "authorName": "王世贞",
    "authorId": "e647d10f92194bd4e60e81c4bcb41ccd",
    "dynasty": "明",
    "content": [
      "日予追祸遘，往者祅氛逼。",
      "时平无二人，难起有群策。",
      "英英赵司成，抗节砺金石。",
      "庭陛秋风生，飒然万象辟。",
      "徐卿探乱源，杨子杜机逆。",
      "将相伊吕俦，皇仁示微责。",
      "大泽丧明珠，茫茫不可得。",
      "斯物返其真，吾徒斗间色。"
    ]
  },
  {
    "id": "e647d10f92194bd4042d4b411d729886",
    "title": "杂诗九首",
    "authorName": "王世贞",
    "authorId": "e647d10f92194bd4e60e81c4bcb41ccd",
    "dynasty": "明",
    "content": [
      "甲兵举世隘，贫贱百年轻。",
      "扰扰时人意，焉知肝胆诚。",
      "吾贵中心悦，何用等浮名。",
      "泽云固易变，溟渤亦可耕。",
      "道苟后三光，岂在凋其形。"
    ]
  },
  {
    "id": "e647d10f92194bd4042d4b417d3eeefd",
    "title": "杂诗九首",
    "authorName": "王世贞",
    "authorId": "e647d10f92194bd4e60e81c4bcb41ccd",
    "dynasty": "明",
    "content": [
      "客从东方来，车马何偪侧。",
      "昔者魏其里，今趋武安宅。",
      "武安高楼台，皇皇径百尺。",
      "欢宴迷暮旦，黄金为上客。",
      "魏其里中人，相与歌恻恻。",
      "以此去时路，等彼来时迹。"
    ]
  },
  {
    "id": "e647d10f92194bd4042d4b41cb56b031",
    "title": "杂诗九首",
    "authorName": "王世贞",
    "authorId": "e647d10f92194bd4e60e81c4bcb41ccd",
    "dynasty": "明",
    "content": [
      "盈盈青闺女，皎皎明朱颜。",
      "迥步惜流影，履綦戒前轩。",
      "自爱鸾凤音，不闻中堂言。",
      "君王下长秋，掖廷或见填。",
      "既忧入宫妒，复愧黄金妍。",
      "生业本田桑，昏旦劳所安。",
      "毁艳以自秘，羞同狭邪传。"
    ]
  },
  {
    "id": "e647d10f92194bd4042d4b4150f7b7d9",
    "title": "杂诗九首",
    "authorName": "王世贞",
    "authorId": "e647d10f92194bd4e60e81c4bcb41ccd",
    "dynasty": "明",
    "content": [
      "没人游大壑，出入鲛鳄间。",
      "手持珊瑚树，口噤不能言。",
      "务光岂有希，亦自湛于渊。",
      "各顾徇所好，焉能两攀援。",
      "道逢衣冠客，毂击马不旋。",
      "与子行苦殊，何用见疑患。"
    ]
  },
  {
    "id": "e647d10f92194bd4042d4b4116427523",
    "title": "杂诗九首",
    "authorName": "王世贞",
    "authorId": "e647d10f92194bd4e60e81c4bcb41ccd",
    "dynasty": "明",
    "content": [
      "公子敬好客，高义薄秋旻。",
      "前堂罗钟鼓，后厨击肥新。",
      "千金一言寿，琐琐何足云。",
      "中夜杀声起，鸟兽东西奔。",
      "四顾皆荆棘，安见堂中宾。",
      "竭力前卫营，乃是爨下人。",
      "公子追自咎，气结不能陈。",
      "恩施岂不广，各自顾其身。",
      "平生国士言，是非难等伦。"
    ]
  },
  {
    "id": "e647d10f92194bd4042d4b417fc7f186",
    "title": "杂诗九首",
    "authorName": "王世贞",
    "authorId": "e647d10f92194bd4e60e81c4bcb41ccd",
    "dynasty": "明",
    "content": [
      "如姬奉王寝，公子得兵符。",
      "君恩岂不深，各报徇所图。",
      "秦王幸赵倡，子政乃托躯。",
      "谓为嬴秦祀，千载永欢娱。",
      "子政自有父，赵倡自有夫。",
      "将心向他人，垂死心未孤。",
      "冥冥移社稷，雠敌安得如。",
      "微衷亮何叩，恻怆以长吁。"
    ]
  },
  {
    "id": "e647d10f92194bd435cab228bfac4eed",
    "title": "杂诗",
    "authorName": "王世贞",
    "authorId": "e647d10f92194bd4e60e81c4bcb41ccd",
    "dynasty": "明",
    "content": [
      "东家有美人，日日理红颜。",
      "春风爱如花，玉立当门前。",
      "西家有美人，曲局不成鬋。",
      "觕衣蔽韶质，深闺闲茂年。",
      "荡子乐行游，共夸东家妍。",
      "愿君弃所知，愿君重所捐。"
    ]
  },
  {
    "id": "e647d10f92194bd435cab228f6ed29fb",
    "title": "杂诗",
    "authorName": "王世贞",
    "authorId": "e647d10f92194bd4e60e81c4bcb41ccd",
    "dynasty": "明",
    "content": [
      "庭前有丹桂，西风吹落花。",
      "贵者集裀幕，贱者泥与沙。",
      "泥沙安足悲，裀幕安可夸。",
      "既离本枝固，焉能念芬华。",
      "毋为计荣辱，恻恻长自嗟。"
    ]
  },
  {
    "id": "e647d10f92194bd435cab228e8b35fd8",
    "title": "杂诗",
    "authorName": "王世贞",
    "authorId": "e647d10f92194bd4e60e81c4bcb41ccd",
    "dynasty": "明",
    "content": [
      "吾闻上古世，纯默澹玄始。",
      "太和渐以散，皇纲荡无纪。",
      "皓皓白日内，昏风忽然起。",
      "生人无常遘，致福岂在已。",
      "马以一鸣斥，凫以不鸣死。",
      "生者岂必鸣，鸣者岂不生。",
      "所以贤达人，顺时复安贞。",
      "嗟彼倏与忽，无乃营神形。"
    ]
  },
  {
    "id": "e647d10f92194bd47e3121de37977377",
    "title": "杂诗六首",
    "authorName": "王世贞",
    "authorId": "e647d10f92194bd4e60e81c4bcb41ccd",
    "dynasty": "明",
    "content": [
      "开卷意不怿，躧步临清池。",
      "好风从东来，披拂中所宜。",
      "群植欣向荣，谁能安后时。",
      "踟蹰将西暝，稍稍见清辉。",
      "明月虽投怀，不鉴中所悲。",
      "非因一尊酒，畴为蔽余思。"
    ]
  },
  {
    "id": "e647d10f92194bd47e3121de4a0ae3a6",
    "title": "杂诗六首",
    "authorName": "王世贞",
    "authorId": "e647d10f92194bd4e60e81c4bcb41ccd",
    "dynasty": "明",
    "content": [
      "萋萋谷中兰，素质何葳蕤。",
      "仰不睹天日，敢望雨露滋。",
      "虽或微芬发，寂寞聊自知。",
      "萧艾升君堂，左右争光辉。",
      "与子固殊途，安用迫相疑。"
    ]
  },
  {
    "id": "e647d10f92194bd47e3121de8c12977a",
    "title": "杂诗六首",
    "authorName": "王世贞",
    "authorId": "e647d10f92194bd4e60e81c4bcb41ccd",
    "dynasty": "明",
    "content": [
      "谡谡庭际松，一生恒孤植。",
      "幸以斤斧馀，风霜时摧击。",
      "亮无栋梁具，又乏桃李色。",
      "安能媚春阳，为人事雕饰。",
      "去去勿复言，敛分终山泽。"
    ]
  },
  {
    "id": "e647d10f92194bd47e3121deb05f1e9d",
    "title": "杂诗六首",
    "authorName": "王世贞",
    "authorId": "e647d10f92194bd4e60e81c4bcb41ccd",
    "dynasty": "明",
    "content": [
      "班姬奉增成，衔理甘曲局。",
      "宁知迫岁晏，商飙粟寒玉。",
      "李平一侍儿，咳唾黄金屋。",
      "朝矜赐膏沐，夕矜荐丝竹。",
      "勿谗纨扇歌，此歌本当哭。"
    ]
  },
  {
    "id": "e647d10f92194bd47e3121dead10aa39",
    "title": "杂诗六首",
    "authorName": "王世贞",
    "authorId": "e647d10f92194bd4e60e81c4bcb41ccd",
    "dynasty": "明",
    "content": [
      "山鸡具五色，毛尾长离蓰。",
      "顾影殊沾沾，凤皇当如斯。",
      "不独时世人，娄朱亦见欺。",
      "栖栖檐际凫，颈秃爪距卑。",
      "稻粱不时沾，鼎俎偶见遗。",
      "寄声于凤皇，何忍亦何疑。"
    ]
  },
  {
    "id": "e647d10f92194bd47e3121de7f5e32a9",
    "title": "杂诗六首",
    "authorName": "王世贞",
    "authorId": "e647d10f92194bd4e60e81c4bcb41ccd",
    "dynasty": "明",
    "content": [
      "采薇吴山阿，行行日将夕。",
      "道逢羽衣子，授我药五色。",
      "谓我当服之，与天无终极。",
      "生趣久已沦，安能淹兹域。",
      "饰申以待归，留者翻为客。",
      "顾叹此寸心，千载谁当白。"
    ]
  },
  {
    "id": "e647d10f92194bd44e01c038eb7e9ee3",
    "title": "读史有感十二首",
    "authorName": "王世贞",
    "authorId": "e647d10f92194bd4e60e81c4bcb41ccd",
    "dynasty": "明",
    "content": [
      "汉武棰八荒，中原亦云蒿。",
      "神鲛甘鼎腥，天马以游遨。",
      "归来大受计，柏梁造天高。",
      "赫哉轮台言，黔首息讴谣。",
      "肝腑授亲臣，八柄唯所操。",
      "钩戟化为耝，大农自称饶。",
      "薄海颂明哲，宁知贤者劳。"
    ]
  },
  {
    "id": "e647d10f92194bd44e01c038963853b2",
    "title": "读史有感十二首",
    "authorName": "王世贞",
    "authorId": "e647d10f92194bd4e60e81c4bcb41ccd",
    "dynasty": "明",
    "content": [
      "子长负奇气，少多贤豪游。",
      "堕身蚕室间，戢影旃孟俦。",
      "推毂岂不廑，惧为君子羞。",
      "彊戚䘍东都，帷幨运奇猷。",
      "金章耀左貂，济济十九侯。",
      "黄屋日以卑，炎烬掷洪流。",
      "唶哉履霜叹，千载有遗忧。"
    ]
  },
  {
    "id": "e647d10f92194bd44e01c038f7c61e84",
    "title": "读史有感十二首",
    "authorName": "王世贞",
    "authorId": "e647d10f92194bd4e60e81c4bcb41ccd",
    "dynasty": "明",
    "content": [
      "秦王睨萯阳，怒若彪虎哮。",
      "尸者二十七，末乃卿茅焦。",
      "砺齿肉六雄，分甘先尉缭。",
      "如何云阳狱，王孙中郁陶。",
      "千古感说难，逆鳞不可调。",
      "所以商山客，翛焉托渔樵。"
    ]
  },
  {
    "id": "e647d10f92194bd44e01c038cd33c343",
    "title": "读史有感十二首",
    "authorName": "王世贞",
    "authorId": "e647d10f92194bd4e60e81c4bcb41ccd",
    "dynasty": "明",
    "content": [
      "长卿赋上林，将以明得意。",
      "及乎谏猎书，凛然垂堂示。",
      "驰骋私所便，能无忽神器。",
      "众知乘船危，污轮诤何厉。",
      "为谢张大夫，晓人当如是。"
    ]
  },
  {
    "id": "e647d10f92194bd44e01c0386a8ed5ee",
    "title": "读史有感十二首",
    "authorName": "王世贞",
    "authorId": "e647d10f92194bd4e60e81c4bcb41ccd",
    "dynasty": "明",
    "content": [
      "白发四老人，汉皇不能致。",
      "羽翼功既成，飘然归地肺。",
      "留侯虽强食，未闻更延世。",
      "萧傅辞旧恩，怅然仇廷尉。",
      "矫首前二疏，冥冥在天裔。",
      "寄言风云者，倘来安足恃。"
    ]
  },
  {
    "id": "e647d10f92194bd44e01c038b23b70a5",
    "title": "读史有感十二首",
    "authorName": "王世贞",
    "authorId": "e647d10f92194bd4e60e81c4bcb41ccd",
    "dynasty": "明",
    "content": [
      "文帝繇代来，王臣尽朱邸。",
      "不闻昌武辈，遂与绛灌齿。",
      "椎朴据细旃，节啬贻来轨。",
      "洛阳一少年，志欲扬汉美。",
      "毋使元气漓，长者意乃尔。"
    ]
  },
  {
    "id": "e647d10f92194bd44e01c03814f08de2",
    "title": "读史有感十二首",
    "authorName": "王世贞",
    "authorId": "e647d10f92194bd4e60e81c4bcb41ccd",
    "dynasty": "明",
    "content": [
      "不韦泣酖杯，业为钓奇误。",
      "橐中千黄金，易君十万户。",
      "李斯泣五刑，实以仓鼠故。",
      "不见三川守，车马辉衢路。",
      "巧尽拙自来，利往名独污。",
      "所以西山客，居然一环堵。"
    ]
  },
  {
    "id": "e647d10f92194bd44e01c0385cbcfe88",
    "title": "读史有感十二首",
    "authorName": "王世贞",
    "authorId": "e647d10f92194bd4e60e81c4bcb41ccd",
    "dynasty": "明",
    "content": [
      "昨者饮魏其，今来客田鼢。",
      "朝事卫长平，夕从霍冠军。",
      "矫矫任与灌，用志乃不分。",
      "何如一岁星，濩落金马门。",
      "醉来据地歌，去就两无闻。"
    ]
  },
  {
    "id": "e647d10f92194bd44e01c038573047b3",
    "title": "读史有感十二首",
    "authorName": "王世贞",
    "authorId": "e647d10f92194bd4e60e81c4bcb41ccd",
    "dynasty": "明",
    "content": [
      "汉魏世云季，王纲日下挠。",
      "入则领尚书，出则揆百寮。",
      "阴晴薄太阳，曀霭为不消。",
      "喜怒变斯须，威福惟所操。",
      "魑魅窃天权，雷霆废其曹。",
      "大易戒履霜，为渐非一朝。"
    ]
  },
  {
    "id": "e647d10f92194bd44e01c038e821943c",
    "title": "读史有感十二首",
    "authorName": "王世贞",
    "authorId": "e647d10f92194bd4e60e81c4bcb41ccd",
    "dynasty": "明",
    "content": [
      "武帝掊阴山，失得与之均。",
      "二李竟不归，汉骨委边尘。",
      "及乎元成世，呼韩乃来宾。",
      "舍馆葡萄宫，奉表称外臣。",
      "彼运偶成衰，上策岂必臻。",
      "所以外宁惧，腼焉思圣人。"
    ]
  },
  {
    "id": "e647d10f92194bd44e01c038e67db769",
    "title": "读史有感十二首",
    "authorName": "王世贞",
    "authorId": "e647d10f92194bd4e60e81c4bcb41ccd",
    "dynasty": "明",
    "content": [
      "平陵朱阿游，请剑诛佞臣。",
      "天怒再为折，殿槛不复新。",
      "优游平津邸，笑谓薛赣君。",
      "小生欲相吏，而我岂其人。",
      "所效苟不雠，遂掷国士身。",
      "是以达节者，千秋恒自伸。"
    ]
  },
  {
    "id": "e647d10f92194bd44e01c038258469cb",
    "title": "读史有感十二首",
    "authorName": "王世贞",
    "authorId": "e647d10f92194bd4e60e81c4bcb41ccd",
    "dynasty": "明",
    "content": [
      "淳于挟帝私，公卿富交游。",
      "婉㜻谁最亲，丞相高陵侯。",
      "一旦淳于败，丞相荷帝留。",
      "白简二十人，往往中所雠。",
      "洎乎应大灾，君宠外虚优。",
      "累累北邙上，恩怨同一丘。",
      "千载读其书，令人慕巢由。"
    ]
  },
  {
    "id": "e647d10f92194bd4305f20077af67204",
    "title": "拟古七十首李都尉陵从军",
    "authorName": "王世贞",
    "authorId": "e647d10f92194bd4e60e81c4bcb41ccd",
    "dynasty": "明",
    "content": [
      "黄云被原野，策马欲何之。",
      "鼙鼓劲前林，招摇动旌旗。",
      "涕泪结为冰，婵媛将告谁。",
      "长当生死诀，尽我酒一卮。",
      "白露尚为霜，安能鬒不移。",
      "惟有金与石，庶以表心期。"
    ]
  },
  {
    "id": "e647d10f92194bd4305f2007556a3702",
    "title": "拟古七十首李都尉陵从军",
    "authorName": "王世贞",
    "authorId": "e647d10f92194bd4e60e81c4bcb41ccd",
    "dynasty": "明",
    "content": [
      "驱车出郭门，北风何惨悽。",
      "良朋相追饯，行李且光辉。",
      "浮云为我停，晨风为我啼。",
      "四牡既骙骙，御者安肯迟。",
      "弹琴写情素，柱促令弦移。",
      "泠泠流泉水，助我弦声悲。",
      "何以将远别，杨柳吐青枝。",
      "行人插枝去，往往自成围。",
      "少壮若流飙，逝者不复归。",
      "常闻忠与信，蛮貊可由之。",
      "及时各努力，王路正清夷。"
    ]
  },
  {
    "id": "e647d10f92194bd4305f2007a9a50188",
    "title": "拟古七十首李都尉陵从军",
    "authorName": "王世贞",
    "authorId": "e647d10f92194bd4e60e81c4bcb41ccd",
    "dynasty": "明",
    "content": [
      "妾有冰纨扇，云是齐宫作。",
      "得尚君王手，扬飙芙蓉阁。",
      "秋气忽见憎，冰簟同零落。",
      "卷舒夙所易，衔分栖中箔。",
      "物候代相迁，君恩终不薄。",
      "敢以南薰至，逆笑狐与貉。"
    ]
  },
  {
    "id": "e647d10f92194bd4305f20077d29db8b",
    "title": "拟古七十首李都尉陵从军",
    "authorName": "王世贞",
    "authorId": "e647d10f92194bd4e60e81c4bcb41ccd",
    "dynasty": "明",
    "content": [
      "栖栖岐山穴，避狄如走兔。",
      "扰扰历下田，鹿豕朝与暮。",
      "时至偶有为，人功竟焉数。",
      "虞帝小鳏夫，虚名攘唐祚。",
      "西伯老秃翁，脱身美人赂。",
      "百兽岂自来，凤皇人谁睹。",
      "垂死窜苍梧，荐禹如有负。",
      "戎马践幽王，实以妖女故。",
      "大运等循环，智巧安能度。",
      "十读九废书，千秋荣朝露。",
      "寄声谢时达，毋为圣贤误。"
    ]
  },
  {
    "id": "e647d10f92194bd4305f2007527f8475",
    "title": "拟古七十首李都尉陵从军",
    "authorName": "王世贞",
    "authorId": "e647d10f92194bd4e60e81c4bcb41ccd",
    "dynasty": "明",
    "content": [
      "势屈难见功，时危易为迹。",
      "大海无圉鳞，高风有矫翼。",
      "靳此万里抟，聊余一偃息。",
      "清时奇遘隐，材士多失职。",
      "小者州邑掾，大则公府辟。",
      "卑颜窃升斗，揽袂承书檄。",
      "寥矣帝者居，永绝渭川迹。",
      "吹箫夕拜相，屠狗朝开国。",
      "顾谓贾少年，兴文何太迫。",
      "诗书一长物，礼乐终奚益。",
      "圣主正当阳，群工但胁息。",
      "富贵垂昌裔，名声施无极。"
    ]
  },
  {
    "id": "e647d10f92194bd4305f2007607bd72b",
    "title": "拟古七十首李都尉陵从军",
    "authorName": "王世贞",
    "authorId": "e647d10f92194bd4e60e81c4bcb41ccd",
    "dynasty": "明",
    "content": [
      "置酒临西园，澄夜佐微凉。",
      "华盖飘圆月，列宿散陂塘。",
      "景风媚芙渠，冉冉布奇芳。",
      "清吹相间发，惊鸟顾我翔。",
      "急节促飞觞，为乐浩无方。",
      "俄俄众宾举，相与歌太康。",
      "芙渠自有芬，君子自有心。",
      "良辰不重得，命爵莫沉吟。"
    ]
  },
  {
    "id": "e647d10f92194bd4305f20071afe6e81",
    "title": "拟古七十首李都尉陵从军",
    "authorName": "王世贞",
    "authorId": "e647d10f92194bd4e60e81c4bcb41ccd",
    "dynasty": "明",
    "content": [
      "成周宏昌业，多士乃日新。",
      "远者由耕钓，迩则介弟亲。",
      "赫赫我皇魏，九有悉来宾。",
      "庸蜀为逋薮，江介有逆鳞。",
      "圣心输纳隍，黄钺下秋旻。",
      "楼船弥东渚，剑客出西秦。",
      "天网布中逵，所希在凤麟。",
      "畴为百金士，吾友气如云。",
      "太阿拂朝霜，繁弱抱宵轮。",
      "挥眸无前敌，抗志在必臻。",
      "伊余忝藩翰，夙昔备宗臣。",
      "同欢岐忧戚，厚禄豢其身。",
      "狐白足御寒，片腋非所珍。",
      "铅刀望一割，微颖不见伸。",
      "勇士思丧元，舍生乃成仁。",
      "怀君笃明义，聊以示殷勤。"
    ]
  },
  {
    "id": "e647d10f92194bd4305f20073f2270bb",
    "title": "拟古七十首李都尉陵从军",
    "authorName": "王世贞",
    "authorId": "e647d10f92194bd4e60e81c4bcb41ccd",
    "dynasty": "明",
    "content": [
      "公子富令德，穷乐在清时。",
      "卜昼启初筵，丙夜犹未疲。",
      "丛篁夹文馆，碧萼缀丹梯。",
      "潜月青林端，万颖射金池。",
      "澄露滴华桐，薰风穆然吹。",
      "炮炙参差进，觞醴纵横飞。",
      "伎士慕新端，肉奋丝竹驰。",
      "渊鳞中踊跃，宿鸟无宁枝。",
      "冉冉东方曙，欢唱掩鸣鸡。",
      "冠盖散交衢，粉泽有馀施。",
      "畸客夸殊遇，叹息不可追。"
    ]
  },
  {
    "id": "e647d10f92194bd4305f20073168bb77",
    "title": "拟古七十首李都尉陵从军",
    "authorName": "王世贞",
    "authorId": "e647d10f92194bd4e60e81c4bcb41ccd",
    "dynasty": "明",
    "content": [
      "乌鹊东北来，尾秃毛不全。",
      "得与凤皇游，珍禽日周还。",
      "今夕何良夕，公子开妙筵。",
      "请宽童羖罚，听我醉后言。",
      "少小事任侠，结束过邯郸。",
      "邯郸有奇女，美盻辅朱颜。",
      "一弹离鸾调，再弹别鹤弦。",
      "感君缠绵意，千金坐来捐。",
      "盟用南山石，好用蕙与兰。",
      "兰芳有时歇，南山幸勿刊。"
    ]
  },
  {
    "id": "e647d10f92194bd4305f200722b56d0b",
    "title": "拟古七十首李都尉陵从军",
    "authorName": "王世贞",
    "authorId": "e647d10f92194bd4e60e81c4bcb41ccd",
    "dynasty": "明",
    "content": [
      "炎德中崩溃，妖师乱天纲。",
      "蛮荆非吾土，窜身不及详。",
      "日月东西匿，雨雪正雱雱。",
      "忾叹念周京，咨洟浩纵横。",
      "桓桓今上宰，膺惩震八荒。",
      "解我南冠绁，寘我侍从行。",
      "譬彼粪上英，洗濯荐华堂。",
      "公子推明爱，欢燕结不忘。",
      "白云流尊觯，繟纚应朝阳。",
      "万舞煜中庭，蛾眉吹素商。",
      "常闻既醉诗，饮德厌膏粱。",
      "摩顶皆君赐，何以报恩光。",
      "窃希吉甫颂，清风播无疆。"
    ]
  },
  {
    "id": "e647d10f92194bd4305f20076673bb93",
    "title": "拟古七十首李都尉陵从军",
    "authorName": "王世贞",
    "authorId": "e647d10f92194bd4e60e81c4bcb41ccd",
    "dynasty": "明",
    "content": [
      "昔我游蓬池，上有古时台。",
      "长啸入青冥，万籁参差回。",
      "返顾大梁城，棂扉相对开。",
      "马头旦騀駊，日莫争飞埃。",
      "汉尸既雍雎，项血复殷垓。",
      "天地无精色，日月久徘徊。",
      "唉汝二竖子，何如酒一杯。"
    ]
  },
  {
    "id": "e647d10f92194bd4305f2007fd1230cd",
    "title": "拟古七十首李都尉陵从军",
    "authorName": "王世贞",
    "authorId": "e647d10f92194bd4e60e81c4bcb41ccd",
    "dynasty": "明",
    "content": [
      "扰扰两象间，生人各自为。",
      "余本田野夫，少小无远志。",
      "圭组岂不华，好者方为贵。",
      "习性偶成懒，敖乃非余意。",
      "窃窥庄氏言，颇怀养生计。",
      "忤外非有干，撄心乃足累。",
      "结茆流水曲，绿槐信所植。",
      "冶锻清阴下，弹琴衡门内。",
      "仰见孤飞鸿，寥唳出天裔。",
      "阮公青云度，浊酒幸与契。",
      "山生何为者，嬲我殊不寘。",
      "蜗庐欲枯壁，蛮触争何地。",
      "翛然龙门色，顿忘寰中事。"
    ]
  },
  {
    "id": "e647d10f92194bd4305f2007259cd239",
    "title": "拟古七十首李都尉陵从军",
    "authorName": "王世贞",
    "authorId": "e647d10f92194bd4e60e81c4bcb41ccd",
    "dynasty": "明",
    "content": [
      "羲魄尚高舂，天命未我离。",
      "云何纨裤子，往往意为师。",
      "阿阁连曲房，沈深不可窥。",
      "齐醴腐其肠，伐性有蛾眉。",
      "姬姜奏新声，欢多乐不支。",
      "药石为仇雠，美疢日以滋。",
      "东岱添新籍，鬼伯来见追。",
      "仰与高堂别，俯与亲爱辞。",
      "宗祀日萧条，涕泪如绠縻。",
      "人生非金石，快意多伏悲。"
    ]
  },
  {
    "id": "e647d10f92194bd4305f200776e5aabe",
    "title": "拟古七十首李都尉陵从军",
    "authorName": "王世贞",
    "authorId": "e647d10f92194bd4e60e81c4bcb41ccd",
    "dynasty": "明",
    "content": [
      "娟娟孤生蕙，托根湘山厓。",
      "上压千仞峰，下临万仞溪。",
      "微质殊众卉，谓为造化私。",
      "风霜相凌迫，雨露不见滋。",
      "朔气旦夕深，清芬坐来移。",
      "幸登君子堂，不足配芳徽。",
      "仰惭桧与柏，青青长不衰。",
      "俯愧东原草，犹得奉春时。"
    ]
  },
  {
    "id": "e647d10f92194bd4305f2007aebfc128",
    "title": "拟古七十首李都尉陵从军",
    "authorName": "王世贞",
    "authorId": "e647d10f92194bd4e60e81c4bcb41ccd",
    "dynasty": "明",
    "content": [
      "飘风吹枯树，皎月鉴空墀。",
      "曾是风不留，娟娟伫遐思。",
      "飘若荡子心，皎如静女仪。",
      "鸣琴中成瑟，哀弦来间之。",
      "蜩螗乘秋沸，熠耀与暑辞。",
      "苔藓历冬春，悠然骄履綦。",
      "攒念乃攻中，徵瘁在蛾眉。",
      "青阳何方至，桃李嫁路岐。",
      "寄声松与柏，敛分守山崖。"
    ]
  },
  {
    "id": "e647d10f92194bd4305f200705efe20a",
    "title": "拟古七十首李都尉陵从军",
    "authorName": "王世贞",
    "authorId": "e647d10f92194bd4e60e81c4bcb41ccd",
    "dynasty": "明",
    "content": [
      "宛洛何洋洋，经始先人庐。",
      "崇巘夹修篁，清波出文鱼。",
      "栖遁焉足陈，仁里私有馀。",
      "张侯负渊博，秉志乃冲虚。",
      "出则寄干城，入则宏庙谟。",
      "决胜开冀封，翛然良若无。",
      "多惧昔忝均，耦耕亦今愉。",
      "侯其谢鞅掌，就我暂为娱。",
      "命爵复弹琴，徜徉非一途。",
      "况有春阳色，蔼蔼在桑榆。"
    ]
  },
  {
    "id": "e647d10f92194bd4305f20074694e665",
    "title": "拟古七十首李都尉陵从军",
    "authorName": "王世贞",
    "authorId": "e647d10f92194bd4e60e81c4bcb41ccd",
    "dynasty": "明",
    "content": [
      "昏月初离毕，丹霞复荣朝。",
      "女风扶轮毂，雌霓振旌旓。",
      "杳杳七曜潜，沈沈二仪交。",
      "穴蚁登嵬垤，水鹳徙故巢。",
      "土社归狼籍，木偶竟飘飖。",
      "立壁俱就颓，曲突黔以消。",
      "密液肆沾飞，馀菑及蟏蛸。",
      "九徙不足叹，百念徒尔劭。",
      "念彼耦耕士，栖亩败禾苗。",
      "念彼行旅夫，然桂中夕劳。",
      "东征缺斧斨，北御解筋胶。",
      "眇矣发棠叹，弥哉塞瓠谣。",
      "厌见沈蛙灶，妻子吐长嘲。"
    ]
  },
  {
    "id": "e647d10f92194bd4305f2007d59ccbe7",
    "title": "拟古七十首李都尉陵从军",
    "authorName": "王世贞",
    "authorId": "e647d10f92194bd4e60e81c4bcb41ccd",
    "dynasty": "明",
    "content": [
      "尧舜相为贵，不能屈巢由。",
      "挂瓢箕山树，洗耳渭水流。",
      "四岳等朝荣，二女亦蜉蝣。",
      "黄绮卧商岩，目若无嬴刘。",
      "烨烨五色芝，可以饱千秋。",
      "如何崦嵫路，俯首建成侯。",
      "神龙虽自尊，饥则鳅缮流。",
      "寒蝉虽自眇，耻与鸟雀谋。"
    ]
  },
  {
    "id": "e647d10f92194bd4305f2007308ece96",
    "title": "拟古七十首李都尉陵从军",
    "authorName": "王世贞",
    "authorId": "e647d10f92194bd4e60e81c4bcb41ccd",
    "dynasty": "明",
    "content": [
      "忽忽寒将徂，冉冉春欲至。",
      "寒徂复留恋，春至胡濡滞。",
      "庭除无双迹，帷枕有孤涕。",
      "犹残流黄机，上绣鸳鸟翅。",
      "微音长辞听，手泽时流视。",
      "行云仍恍忽，明月但仿佛。",
      "恨彼伺晨鸟，精爽惊梦寐。",
      "白日阙冥车，子来既不易。",
      "黄泉稀生轨，予往将安至。",
      "踯躅墟墓间，纵横窜狐魅。",
      "宰木渐以拱，朽骨焉所恃。",
      "余发既种种，时来能无会。"
    ]
  },
  {
    "id": "e647d10f92194bd4305f20077762ba0e",
    "title": "拟古七十首李都尉陵从军",
    "authorName": "王世贞",
    "authorId": "e647d10f92194bd4e60e81c4bcb41ccd",
    "dynasty": "明",
    "content": [
      "屯时播明社，厄遘点华宗。",
      "逝以丘园贲，豫此拙薄悰。",
      "阳春冠天来，松菌遂不终。",
      "弓旌荷崇招，朱绂被微躬。",
      "击楫指洪河，回首盼大江。",
      "衔恩轻密戚，改谊诀故邦。",
      "缪通承华籍，得托黄绮踪。",
      "月请虽云薄，优游侍青宫。",
      "献纳百未酬，敢希疏傅风。",
      "衡门依清苑，日夕见嵩邙。",
      "数往今诚乖，抚物己未工。",
      "徵歌时自写，慨焉眷飞鸿。"
    ]
  },
  {
    "id": "e647d10f92194bd4305f2007476e08b9",
    "title": "拟古七十首李都尉陵从军",
    "authorName": "王世贞",
    "authorId": "e647d10f92194bd4e60e81c4bcb41ccd",
    "dynasty": "明",
    "content": [
      "客与荣贵去，身将贱辱存。",
      "昨日翟公罗，今张窦侯门。",
      "中厨出旨酒，不足奉罍尊。",
      "酒味非中薄，人情自寒温。",
      "女萝与松柏，本自非一根。",
      "松柏虽枯死，女萝尚攀援。",
      "行人为代恨，不与盘石婚。",
      "大火发昆冈，炎炎竟何论。"
    ]
  },
  {
    "id": "e647d10f92194bd4305f200749e733c6",
    "title": "拟古七十首李都尉陵从军",
    "authorName": "王世贞",
    "authorId": "e647d10f92194bd4e60e81c4bcb41ccd",
    "dynasty": "明",
    "content": [
      "红女恋一机，丈夫慕九州。",
      "拂袖出门去，妻子不足留。",
      "二室造帝基，黄河喷天流。",
      "一览意无馀，西入咸阳游。",
      "咸阳帝子里，车马若云浮。",
      "炊金复馔玉，赵瑟间齐讴。",
      "东家霍司马，西邸平津侯。",
      "南邻外人馆，北户文成楼。",
      "鸡鸣先朝日，起者何所求。",
      "试言平生业，十举九不酬。",
      "北风旦夕吹，敝我黑貂裘。",
      "低回返乡井，耕钓亦悠悠。"
    ]
  },
  {
    "id": "e647d10f92194bd4305f20072487a064",
    "title": "拟古七十首李都尉陵从军",
    "authorName": "王世贞",
    "authorId": "e647d10f92194bd4e60e81c4bcb41ccd",
    "dynasty": "明",
    "content": [
      "春卉畏秋序，冬秀虞炎德。",
      "亭亭南山柏，上敷芙蓉的。",
      "凌风表贞操，承阳饶艳色。",
      "眷怀结缡始，言在三星夕。",
      "燕婉吐芳唇，绸缪展清臆。",
      "靡靡辅属体，荧荧光泛席。",
      "弧矢为我雠，车轮倘相迫。",
      "明誓虽在今，合并非夙昔。",
      "矫若分飞鸟，乖离恨羽翼。",
      "何以示遥悰，托此花与柏。"
    ]
  },
  {
    "id": "e647d10f92194bd4305f200783f76564",
    "title": "拟古七十首李都尉陵从军",
    "authorName": "王世贞",
    "authorId": "e647d10f92194bd4e60e81c4bcb41ccd",
    "dynasty": "明",
    "content": [
      "虽云大厦颠，一木不能当。",
      "在昔有靡氏，孤旅兴少康。",
      "避狄奔岐下，周鼎日隆昌。",
      "桓桓仲山甫，车攻佐宣王。",
      "巨君挟狙诈，炎汉郁销亡。",
      "九有尽为新，片烬起昆冈。",
      "兴废固无端，贤者自有常。",
      "天柱中崩绝，妖牝操皇纲。",
      "鲁卫相鱼肉，聪勒噬边疆。",
      "自余与祖生，束发共徊翔。",
      "慷慨动鸣鸡，寒霜溢干将。",
      "天意与我违，边尘飞晋阳。",
      "干戈迫跬武，穹庐被川梁。",
      "俨若笼中翼，欲飞触四旁。",
      "岂不念昔贤，何以趾遗芳。",
      "大海呷鲸波，一苇思自航。",
      "悴柏束颠崖，陵苕摧素商。",
      "存为七尺辱，没为千载伤。"
    ]
  },
  {
    "id": "e647d10f92194bd4305f200761cf5ea7",
    "title": "拟古七十首李都尉陵从军",
    "authorName": "王世贞",
    "authorId": "e647d10f92194bd4e60e81c4bcb41ccd",
    "dynasty": "明",
    "content": [
      "粳稻吐孤颖，狐貉献微腋。",
      "岂不念饥寒，焉足充衣食。",
      "顾此下中士，得陪虚左席。",
      "投漆不违胶，援萝长附柏。",
      "边尘冠天来，幽晋纷荡坼。",
      "惭非千金璞，谬以连城易。",
      "揆负故主恩，聊探昔贤迹。",
      "程婴挟秘筴，赵宗复血食。",
      "豫让秉贞信，辱身三不恤。",
      "仓卒脱秦关，实繇鸣鸡力。",
      "从容复齐相，乃是求鱼客。",
      "衔报诚疚心，逢遘方显迹。",
      "山川回东首，芊眠白云隔。",
      "三复绕指言，忧来填胸臆。"
    ]
  },
  {
    "id": "e647d10f92194bd4305f200758677ff7",
    "title": "拟古七十首李都尉陵从军",
    "authorName": "王世贞",
    "authorId": "e647d10f92194bd4e60e81c4bcb41ccd",
    "dynasty": "明",
    "content": [
      "东海焉可耕，衡庐不足家。",
      "常闻金天女，漱液若木华。",
      "高掌郁千寻，上有青莲花。",
      "拍手呼鸾鸿，竦身凌紫霞。",
      "子晋相绍介，洪崖御我车。",
      "朱唇粲贝齿，永愿托姻娅。",
      "碧藕吐瑶丝，火枣纷如瓜。",
      "玉盎澄天酒，龙虎卫灵砂。",
      "欢乐光景驶，千岁未为遐。"
    ]
  },
  {
    "id": "e647d10f92194bd4305f2007808b9384",
    "title": "拟古七十首李都尉陵从军",
    "authorName": "王世贞",
    "authorId": "e647d10f92194bd4e60e81c4bcb41ccd",
    "dynasty": "明",
    "content": [
      "北风无停吹，玄发日夜素。",
      "命驾遵虞渊，将适万里路。",
      "亲朋来张祖，妻子挽悲慕。",
      "大造本无知，安能随物铸。",
      "精气偶然合，妄形为吾锢。",
      "善恶既强名，祸福亦虚度。",
      "东邻治彭老，服炼金石固。",
      "西邻师蒙庄，谓等陵苕露。",
      "达者竟何言，冥心黜两慕。",
      "时至亦不辞，未来无烦虑。",
      "寄谢醯鸡子，区区瓮中度。"
    ]
  },
  {
    "id": "e647d10f92194bd4305f2007718f1314",
    "title": "拟古七十首李都尉陵从军",
    "authorName": "王世贞",
    "authorId": "e647d10f92194bd4e60e81c4bcb41ccd",
    "dynasty": "明",
    "content": [
      "方朔明大隐，君平探幽蹈。",
      "去矣无足差，吾将从所好。",
      "春理霅上耕，秋归剡中钓。",
      "在物多饶境，选隙时一造。",
      "丹霞挟回浆，白云装行屩。",
      "奔险吐葱綪，芊眠含叫窱。",
      "何以明有获，听然动微笑。",
      "徇物非余术，资身良已要。",
      "岂不爱微名，空谷将谁耀。"
    ]
  },
  {
    "id": "e647d10f92194bd4305f2007141b42be",
    "title": "拟古七十首李都尉陵从军",
    "authorName": "王世贞",
    "authorId": "e647d10f92194bd4e60e81c4bcb41ccd",
    "dynasty": "明",
    "content": [
      "顾此有尽日，慨焉生游思。",
      "讯谍纷委驰，解者应自寄。",
      "清池届丛薄，沿洄信疲驷。",
      "层观景风返，乔陵紫云憩。",
      "跳波悦文鳞，回阳暖栖翅。",
      "黄菊何棻蕤，萧条得其意。",
      "时序非良适，取足竟有会。",
      "寤叹言故欢，幽芳徒延迟。",
      "彼境如可欣，合并安所事。"
    ]
  },
  {
    "id": "e647d10f92194bd4305f20074022f079",
    "title": "拟古七十首李都尉陵从军",
    "authorName": "王世贞",
    "authorId": "e647d10f92194bd4e60e81c4bcb41ccd",
    "dynasty": "明",
    "content": [
      "群秀方谢朱，忽与玄冥迫。",
      "萧条在时寓，达者亦有适。",
      "木落鲜滞欢，枫留蕴明色。",
      "敛泛澄天根，回滋收地脉。",
      "辽空吐纤翳，青崖间微滴。",
      "兴至不尽觞，毋乃佳时掷。",
      "况我英公子，肃徒罗周席。",
      "密坐人起端，遴欢任所择。",
      "纾华起物胜，用壮缘酒德。",
      "窃冀燕然勋，敬为閟馀墨。"
    ]
  },
  {
    "id": "e647d10f92194bd4305f2007392cd5e3",
    "title": "拟古七十首李都尉陵从军",
    "authorName": "王世贞",
    "authorId": "e647d10f92194bd4e60e81c4bcb41ccd",
    "dynasty": "明",
    "content": [
      "少皞承时柄，赤帝握天权。",
      "清商应嘉节，飞眺俯中原。",
      "群象俱投肃，万宝将告坚。",
      "齐鲁遥拱带，河洛自回环。",
      "肥遁感圣心，豫游布长筵。",
      "旌旗代林组，笳箫按候宣。",
      "黄菊华行李，玄酒返朱颜。",
      "昌期选后夫，枉士思故山。",
      "巢许容为客，虞德一何玄。",
      "蓬心愧薄劣，兹尚讵能言。"
    ]
  },
  {
    "id": "e647d10f92194bd4305f20072eacd2e5",
    "title": "拟古七十首李都尉陵从军",
    "authorName": "王世贞",
    "authorId": "e647d10f92194bd4e60e81c4bcb41ccd",
    "dynasty": "明",
    "content": [
      "群象倡明茂，四气适清和。",
      "凌晨将投礼，首宿事奢摩。",
      "闪若太阳来，朗耀周九阿。",
      "诸天从帝释，旌拂纷婀娜。",
      "修罗戢怨刃，波旬解障魔。",
      "馥郁旃檀树，彪炳珊瑚柯。",
      "醍醐酿甘露，徐挟神飙过。",
      "千叶青芙蓉，一一凌紫波。",
      "流铃相间发，宝座郁嵯峨。",
      "上有慈悲父，金顶秀青螺。",
      "端严八十相，妙好一何多。",
      "微吐柔细音，雍如鸣凤歌。",
      "惠泽彻无间，哀响遍婆娑。",
      "密迹中踊跃，大士亦隗俄。",
      "独解舍利子，回心乾闼婆。",
      "灵花散优钵，智果结庵罗。",
      "法鼓撞震方，慧灯导恒河。",
      "方广距由旬，成违仅刹那。",
      "冥心归真谛，毋使叹蹉跎。"
    ]
  },
  {
    "id": "e647d10f92194bd4305f20071e134dcb",
    "title": "拟古七十首李都尉陵从军",
    "authorName": "王世贞",
    "authorId": "e647d10f92194bd4e60e81c4bcb41ccd",
    "dynasty": "明",
    "content": [
      "贫来迫我耕，既耕贫不离。",
      "谁云非长策，舍此亦奚为。",
      "今晨作劳罢，曳耒归何迟。",
      "邻父悯我劳，要我过其居。",
      "芋叶荐鱼鲭，浊酒且盈卮。",
      "慨焉思人世，百劝百不辞。",
      "今人不为古，古人当在兹。",
      "过隙能几何，为乐当及时。",
      "劳者欲有歌，我歌自吾知。"
    ]
  },
  {
    "id": "e647d10f92194bd4305f20072e7700de",
    "title": "拟古七十首李都尉陵从军",
    "authorName": "王世贞",
    "authorId": "e647d10f92194bd4e60e81c4bcb41ccd",
    "dynasty": "明",
    "content": [
      "内史斥楼烦，嫖姚越祁连。",
      "将逞域外武，宁无务德言。",
      "中土厌胜朝，左衽垂百年。",
      "先皇振九伐，霈泽洒秦燕。",
      "大业未逮终，妖氛日横缠。",
      "版宇罹荡析，黔黎困倒悬。",
      "玄黄既在篚，壶浆宁不前。",
      "俯瞰单于台，秋风正萧然。",
      "戎车虽闲饬，尚其赖诸贤。"
    ]
  },
  {
    "id": "e647d10f92194bd4305f2007c7fa53ce",
    "title": "拟古七十首李都尉陵从军",
    "authorName": "王世贞",
    "authorId": "e647d10f92194bd4e60e81c4bcb41ccd",
    "dynasty": "明",
    "content": [
      "山水慕孔乐，丘园惭易贲。",
      "殊恩赐初服，薄游返真理。",
      "改策桐庐峰，遗舲富春涘。",
      "阴崿攒空翠，阳崖吐清泚。",
      "行鞋芳露润，饷榼流云止。",
      "丛林蔽啁唽，徐风发旖旎。",
      "解箨篁鸣玉，辞苞萼呈绮。",
      "溜溜窦乳滴，活活溪源徙。",
      "诧叹接来奇，邅回惜去美。",
      "流光暮摇漾，白石何齿齿。",
      "想见羊裘客，眇言旷千纪。",
      "滞迹好尤人，选念良在已。",
      "蝉緌信遗脱，渔钓从此始。"
    ]
  },
  {
    "id": "e647d10f92194bd4305f2007718924b6",
    "title": "拟古七十首李都尉陵从军",
    "authorName": "王世贞",
    "authorId": "e647d10f92194bd4e60e81c4bcb41ccd",
    "dynasty": "明",
    "content": [
      "赤县腾真气，丹观切太微。",
      "千祗肃羽卫，七圣扈鸾旗。",
      "神舟二龙跃，天黄八骏归。",
      "陆驰皆迹射，水击尽佽非。",
      "行宫初戾止，张乐答澄辉。",
      "神鱼翻镛贲，灵兽舞翟翚。",
      "金珰景风触，琼弁白云围。",
      "赵女击秦筑，吴娃鸣越丝。",
      "巧夫歌人偶，眩士吐寒曦。",
      "桃榴煜崖冠，荇薜灿波衣。",
      "烟澄淮楚出，天阔江介微。",
      "臣欢畏童羖，圣洽咏凫鹥。",
      "沧溟返西注，蒙汜郁东驰。",
      "夭乔欣当御，鳞翰骄奋飞。",
      "苕芼诚微贱，鼎俎内惭疑。"
    ]
  },
  {
    "id": "e647d10f92194bd4305f2007a9b3ba73",
    "title": "拟古七十首李都尉陵从军",
    "authorName": "王世贞",
    "authorId": "e647d10f92194bd4e60e81c4bcb41ccd",
    "dynasty": "明",
    "content": [
      "微寄迫如丝，将适千里道。",
      "仳心怜友于，言饯春原草。",
      "顾听双鸰鸣，何以泄予抱。",
      "解缆羡归潮，回膺怨层岛。",
      "遥遥西陵浦，宛宛澄波流。",
      "飘飘惊风发，汤汤沸陵丘。",
      "挥锋割舲楫，吹素染旌斿。",
      "八荒无岐色，七圣迷所由。",
      "宾俦久告绝，含悰将诉谁。",
      "仰希退飞鹢，俯感触藩羝。",
      "冥息胪故欢，端居奏新悲。",
      "悲新缠难遣，欢故杳莫追。",
      "园林饶奇趣，往往媚居人。",
      "哲兄昔领袖，伊予并沈沦。",
      "篇裁不孤赏，席至无只陈。",
      "华月在清圭，武夫映见珍。",
      "予行浩未已，子处将何如。",
      "青葱东斋沼，有无长新蒲。",
      "紫箨解修篁，文鸳弄鸣雏。",
      "从容命觞咏，倘以及睽孤。"
    ]
  },
  {
    "id": "e647d10f92194bd4305f200741b8e950",
    "title": "拟古七十首李都尉陵从军",
    "authorName": "王世贞",
    "authorId": "e647d10f92194bd4e60e81c4bcb41ccd",
    "dynasty": "明",
    "content": [
      "泳思遵江广，托瞩在严坰。",
      "百堞摇容滟，千棹和鏦铮。",
      "来鸿欣知止，丛菊夸后荣。",
      "盍簪攒云岫，散绮宿霞汀。",
      "清霜披林览，枯卉感籁鸣。",
      "究胜时扶策，沈怀聊屏觥。",
      "容华非予擅，物序搅我情。",
      "将治鹿门业，归耦长沮耕。",
      "毋染临渊叹，遂为渔者矜。"
    ]
  },
  {
    "id": "e647d10f92194bd4305f200703eb9765",
    "title": "拟古七十首李都尉陵从军",
    "authorName": "王世贞",
    "authorId": "e647d10f92194bd4e60e81c4bcb41ccd",
    "dynasty": "明",
    "content": [
      "秋风有奇色，能使昔邪黄。",
      "一叶嘘商曲，群鸿尽南翔。",
      "白云栖空除，华月湛匡床。",
      "外门罗来雀，内户按啼螀。",
      "卧疴与性会，华炫非所臧。",
      "精液随年销，金石依形长。",
      "湛然守寸宝，委顺无何乡。"
    ]
  },
  {
    "id": "e647d10f92194bd4305f2007f0d6df9f",
    "title": "拟古七十首李都尉陵从军",
    "authorName": "王世贞",
    "authorId": "e647d10f92194bd4e60e81c4bcb41ccd",
    "dynasty": "明",
    "content": [
      "严烽举中夜，游骑犯秦凉。",
      "天子投袂起，剑屦在寝皇。",
      "左锋当鱼丽，右铩按龙骧。",
      "曾是东征返，离离缺斧斨。",
      "束胸见使者，距跃讳残伤。",
      "转战焉支岭，蹀血瓯脱场。",
      "塞马劲如飙，横驱不可当。",
      "部曲星散尽，独身擒其王。",
      "枯骨遗鸢喙，英声贯人肠。",
      "生存百年事，没者万年芳。"
    ]
  },
  {
    "id": "e647d10f92194bd4305f2007fcf04c9a",
    "title": "拟古七十首李都尉陵从军",
    "authorName": "王世贞",
    "authorId": "e647d10f92194bd4e60e81c4bcb41ccd",
    "dynasty": "明",
    "content": [
      "衣冠神游肃，弓剑圣情纡。",
      "蒸新嘉周典，祠雍陋汉图。",
      "万象改冬凛，九有悉春敷。",
      "屏翳躬先扫，玄冥戒后诛。",
      "金椎隐驰道，玉戚护乘舆。",
      "蛟龙扰鞶革，麟凤翊流苏。",
      "朝云煜容卫，夕宿灿周庐。",
      "鸣镛震海立，传跸应嵩呼。",
      "父老望张饮，士女欣大酺。",
      "人文被岩壑，天藻冠京都。",
      "陈诗悉二雅，稽典嗣三谟。",
      "臣欢奉元首，赓歌幸未孤。"
    ]
  },
  {
    "id": "e647d10f92194bd4305f2007413daa32",
    "title": "拟古七十首李都尉陵从军",
    "authorName": "王世贞",
    "authorId": "e647d10f92194bd4e60e81c4bcb41ccd",
    "dynasty": "明",
    "content": [
      "落日多媚景，楚士中不怡。",
      "风吹湘山色，往往尽成疑。",
      "彼美无与晤，旷伫生劳思。",
      "三枯岫中蕙，再茁园柳荑。",
      "博山寒虬烬，屈戍绣蛛丝。",
      "徙倚翘芳迹，沉吟黯胶颐。",
      "虚有焦桐尾，黄金为谁徽。"
    ]
  },
  {
    "id": "e647d10f92194bd4305f2007e7968e07",
    "title": "拟古七十首李都尉陵从军",
    "authorName": "王世贞",
    "authorId": "e647d10f92194bd4e60e81c4bcb41ccd",
    "dynasty": "明",
    "content": [
      "禁籞森木天，文昌尔璇汉。",
      "风色飞廉馆，波文属玉观。",
      "银虬隐自鸣，金鸱对如玩。",
      "薜衣绣丹涩，蜗书吐玄灿。",
      "亭亭钟山秀，罘罳何历乱。",
      "务简化日舒，兴言染柔翰。",
      "即事台可悦，奚必休请浣。",
      "敢用蓬户观，夕从朱门旦。"
    ]
  },
  {
    "id": "e647d10f92194bd4305f2007b19d0757",
    "title": "拟古七十首李都尉陵从军",
    "authorName": "王世贞",
    "authorId": "e647d10f92194bd4e60e81c4bcb41ccd",
    "dynasty": "明",
    "content": [
      "风铎流清梵，天花坠妙译。",
      "解脱身自馀，清虚胜能择。",
      "薄游名王邸，俨如化人宅。",
      "多宝墄基阶，明玑喷沼泽。",
      "兰橑芬自栖，菼堤绿如积。",
      "和薰调言鸟，轻烟媚垂薜。",
      "束峡饶奇声，低舂出远色。",
      "即境良非幻，冥心庶已寂。",
      "至哉物外游，超然忘所获。"
    ]
  },
  {
    "id": "e647d10f92194bd4305f200781e150cf",
    "title": "拟古七十首李都尉陵从军",
    "authorName": "王世贞",
    "authorId": "e647d10f92194bd4e60e81c4bcb41ccd",
    "dynasty": "明",
    "content": [
      "九伐当熙代，十乘启元戎。",
      "以我师中吉，占彼后夫凶。",
      "皇仁等乾运，万宇悉帡幪。",
      "挥眸无拓拔，抵掌有山东。",
      "盘龙五花剑，号乌七札弓。",
      "蜂旗布飞宿，虎落绕长虹。",
      "崤函既平践，峣关复斩通。",
      "帐饮渴泾渭，军声摇华嵩。",
      "高筵班勇爵，中坰建武宫。",
      "翻嫌赐履狭，不数太师功。"
    ]
  },
  {
    "id": "e647d10f92194bd4305f2007c6d52dce",
    "title": "拟古七十首李都尉陵从军",
    "authorName": "王世贞",
    "authorId": "e647d10f92194bd4e60e81c4bcb41ccd",
    "dynasty": "明",
    "content": [
      "蓐食向东畴，薄暮始言还。",
      "遥见车马迹，蔼蔼散平川。",
      "鸡犬若有恋，鸟鹊尚盘旋。",
      "还顾问应门，错愕相告言。",
      "言有冠盖客，眉宇何轩轩。",
      "入门更左顾，彷徨回就辕。",
      "北风吹马嘶，落日送旌旃。",
      "沉吟思久要，畴为故所欢。",
      "自非徐方牧，谁能顾闾阎。",
      "贵贱常人态，君子自金兰。",
      "楩杞振休风，高云薄旻天。",
      "书此布区区，在下亮弗援。"
    ]
  },
  {
    "id": "e647d10f92194bd4305f20072319bfd5",
    "title": "拟古七十首李都尉陵从军",
    "authorName": "王世贞",
    "authorId": "e647d10f92194bd4e60e81c4bcb41ccd",
    "dynasty": "明",
    "content": [
      "寒暑更代至，为我炼朱颜。",
      "槐庭绿阴逝，稻垄黄云还。",
      "鸟雀思改栖，鸡豚亦不闲。",
      "据梧辞纷尚，采薪负奇艰。",
      "推迁其所，睽离思乃殷。",
      "遥心先枉渚，选友向江关。",
      "橘柚组衰景，云霞分故山。",
      "青灯代为耦，单巢竟成鳏。",
      "蠲疴稀灵剂，循视在刀环。"
    ]
  },
  {
    "id": "e647d10f92194bd4305f20073e3f1d36",
    "title": "拟古七十首李都尉陵从军",
    "authorName": "王世贞",
    "authorId": "e647d10f92194bd4e60e81c4bcb41ccd",
    "dynasty": "明",
    "content": [
      "欢闻子夜变，妾作懊憹憩。",
      "城上乌毕逋，墙头雀劳利。",
      "杨白风卷花，桃生雨辞蒂。",
      "引念磁石难，分颜剪刀易。",
      "密约悬庚癸，秘辞属丙丁。",
      "何朝更尔尔，一一问卿卿。"
    ]
  },
  {
    "id": "e647d10f92194bd4305f20070c2437da",
    "title": "拟古七十首李都尉陵从军",
    "authorName": "王世贞",
    "authorId": "e647d10f92194bd4e60e81c4bcb41ccd",
    "dynasty": "明",
    "content": [
      "泬寥澄丁夜，黯■流泓碧。",
      "晓月媚独征，清霜凌行色。",
      "稍稍曙吐帆，微微风饱席。",
      "林辉惊栖乱，波响跳鳞激。",
      "喟然川上逝，念此山中客。",
      "晨凉在衾裯，昼事馀巾帻。",
      "饮食不为人，游梦从所适。",
      "抚已能无愧，达生遘隐迹。",
      "年事离余往，简书代相迫。",
      "寄声夔龙偶，终蹈巢由则。"
    ]
  },
  {
    "id": "e647d10f92194bd4305f200709426c50",
    "title": "拟古七十首李都尉陵从军",
    "authorName": "王世贞",
    "authorId": "e647d10f92194bd4e60e81c4bcb41ccd",
    "dynasty": "明",
    "content": [
      "悠悠仓庚语，唤此帘栊曙。",
      "万象欣遇新，贱妾不改故。",
      "买愁榆荚钱，粘恨随杨絮。",
      "草信忘忧难，花疑合欢误。",
      "百种枕上心，千条梦中路。",
      "眼波写欲竭，眉峰解还聚。",
      "昨者玉关书，更移金河戍。",
      "玄冥彼方辞，青阳兹已暮。",
      "但睹朱成碧，未解鬒变素。",
      "对影欲有陈，冥然不相顾。"
    ]
  },
  {
    "id": "e647d10f92194bd4305f2007e14532c6",
    "title": "拟古七十首李都尉陵从军",
    "authorName": "王世贞",
    "authorId": "e647d10f92194bd4e60e81c4bcb41ccd",
    "dynasty": "明",
    "content": [
      "森蔚夸东观，渊穆表西清。",
      "左史读丘索，孔公比老彭。",
      "金壶浮泥汁，青藜太乙灯。",
      "六纬受李氏，七略仿更生。",
      "白马公孙辩，绣虎平原名。",
      "身依昭回汉，职列葱离星。",
      "陈矢徵肃慎，吴书问洞庭。",
      "驺牙收边籍，贰负表山经。",
      "穷探岁加我，执戟听沈冥。"
    ]
  },
  {
    "id": "e647d10f92194bd4305f2007d1b6a1d0",
    "title": "拟古七十首李都尉陵从军",
    "authorName": "王世贞",
    "authorId": "e647d10f92194bd4e60e81c4bcb41ccd",
    "dynasty": "明",
    "content": [
      "秦淮将征棹，西兴导返舻。",
      "谁言剑合地，即是袂分途。",
      "比带将同缟，拟蔌讵如蒲。",
      "倚醉聊慷慨，临醒复郁纡。",
      "遥帆雨中失，清尊月下孤。",
      "裁书怅南雁，托梦怨单乌。",
      "宝铰银平脱，珠韔金仆姑。",
      "还期一文轨，方驾骋天衢。"
    ]
  },
  {
    "id": "e647d10f92194bd4305f2007d596c906",
    "title": "拟古七十首李都尉陵从军",
    "authorName": "王世贞",
    "authorId": "e647d10f92194bd4e60e81c4bcb41ccd",
    "dynasty": "明",
    "content": [
      "秋风吹大荒，秋月满河梁。",
      "尺书问马走，一枕遍羊肠。",
      "羊肠几屈曲，轮鞅声相续。",
      "句里孟门青，意中淇水绿。",
      "绿水如丝流，青天去不收。",
      "王猷兴欲尽，卫玠始生愁。",
      "愁人自宛宛，日长岁苦短。",
      "蘼芜虚早齐，不睹松柏晚。"
    ]
  },
  {
    "id": "e647d10f92194bd4305f2007a5eff586",
    "title": "拟古七十首李都尉陵从军",
    "authorName": "王世贞",
    "authorId": "e647d10f92194bd4e60e81c4bcb41ccd",
    "dynasty": "明",
    "content": [
      "幽居擅丘樾，块尔称独晤。",
      "盘礴翰墨林，沈冥诗书趣。",
      "袅影文昼寂，飞英点林素。",
      "溪藤饮猿接，梁棘归鸟输。",
      "四起垂天云，疑亡出山路。",
      "屏刺少所通，非心不成故。",
      "慨此穆如侣，抒言托遥慕。"
    ]
  },
  {
    "id": "e647d10f92194bd4305f2007684ed2ce",
    "title": "拟古七十首李都尉陵从军",
    "authorName": "王世贞",
    "authorId": "e647d10f92194bd4e60e81c4bcb41ccd",
    "dynasty": "明",
    "content": [
      "役神苦烦慸，羁形困局促。",
      "言揽化人祛，税驾从所欲。",
      "瑶阶净于砥，宝观纷若簇。",
      "清篁展云幄，言鸟流风曲。",
      "舒霞缛流草，垂露布森木。",
      "中有青莲冠，修眸炯清淑。",
      "授我琼函字，长跪不敢读。",
      "秋飙触明珰，吹我堕几褥。",
      "琳琅恍犹听，芊郁疑在瞩。",
      "惆怅将起端，多岐浩难续。"
    ]
  },
  {
    "id": "e647d10f92194bd4305f2007b6f5f813",
    "title": "拟古七十首李都尉陵从军",
    "authorName": "王世贞",
    "authorId": "e647d10f92194bd4e60e81c4bcb41ccd",
    "dynasty": "明",
    "content": [
      "蜀江自西来，日夜流不息。",
      "束为荆门峡，崩腾锁南国。",
      "楚师既以𤏖，秦疆渐以画。",
      "万古擘石青，千秋吐灰黑。",
      "我行仗三老，扬舲浩无极。",
      "入耳寡停声，寓目鲜留色。",
      "日落一线明，悄然中原碧。",
      "惆怅为云女，虚无不可即。"
    ]
  },
  {
    "id": "e647d10f92194bd4305f200799ce84e7",
    "title": "拟古七十首李都尉陵从军",
    "authorName": "王世贞",
    "authorId": "e647d10f92194bd4e60e81c4bcb41ccd",
    "dynasty": "明",
    "content": [
      "昔有严先生，少妻仙尉儿。",
      "泥涂两鱼泳，风雨六龙飞。",
      "黄纸求故人，白云长见依。",
      "遂令箕颍客，复睹勋华姿。",
      "帝腹何便便，举足忽践之。",
      "客星歘然去，帝座光芒披。",
      "笑谓邓氏子，策杖一何卑。",
      "岩穴澄秋色，烟霞蔚天辉。",
      "怨见千秋士，寂寂西山薇。"
    ]
  },
  {
    "id": "e647d10f92194bd4305f20071ede345f",
    "title": "拟古七十首李都尉陵从军",
    "authorName": "王世贞",
    "authorId": "e647d10f92194bd4e60e81c4bcb41ccd",
    "dynasty": "明",
    "content": [
      "园桃畏霜霰，零落不自己。",
      "吾闻诸古人，衰荣亦常尔。",
      "所以遇春荣，澹乎无可喜。",
      "内外了不干，熹微识其始。",
      "明月海上来，中天澄如洗。",
      "至宝嗟已失，嚣然谀殇子。"
    ]
  },
  {
    "id": "e647d10f92194bd4305f2007aa21cecc",
    "title": "拟古七十首李都尉陵从军",
    "authorName": "王世贞",
    "authorId": "e647d10f92194bd4e60e81c4bcb41ccd",
    "dynasty": "明",
    "content": [
      "玄天泄至秘，大地输真宅。",
      "言访赤城居，试探黄庭策。",
      "黄庭何其妙，幽阙守玄魄。",
      "赤城信矣高，灵仙寄神迹。",
      "鸾軿夜分至，凤管空中适。",
      "眉掞芙蓉青，颜欺舜华白。",
      "归霞散衣桁，流水澄巾帻。",
      "泠然驭风来，倏尔凌云息。",
      "劳役悲在今，夷犹叹夙昔。",
      "因牵絓原网，遂铩冲霄翮。",
      "愁云幕远近，欲火煎日夕。",
      "隐隐移少年，沈沈散精液。",
      "敬谢广成师，为我示天则。",
      "竦辔昆仑颠，扬舲弱毛泽。",
      "沧桑坐经变，蒙汜何虞迫。",
      "火枣幸有馀，乞师知不惜。"
    ]
  },
  {
    "id": "e647d10f92194bd4305f20078205b55a",
    "title": "拟古七十首李都尉陵从军",
    "authorName": "王世贞",
    "authorId": "e647d10f92194bd4e60e81c4bcb41ccd",
    "dynasty": "明",
    "content": [
      "税驾依海壖，肃祠乘嘉月。",
      "朝日侵夜生，春溟际天阔。",
      "惊涛吐千崿，穷岛迫一发。",
      "百谷俱让王，九州悉倾穴。",
      "星河时翻动，天地中出没。",
      "体荐秩礼殷，祼将醪芬发。",
      "岿然祝融坐，肃矣群灵谒。",
      "环佩趣飘飖，灵旗去恍忽。",
      "缅怀拙薄踪，承明昔三入。",
      "敢问乘海桴，窃希迷津筏。",
      "弱水未易方，昆仑焉可越。",
      "矫首贯月槎，极目含珠阙。",
      "倘呼龙伯人，为我灼鳌骨。"
    ]
  },
  {
    "id": "e647d10f92194bd4305f2007fc8dd847",
    "title": "拟古七十首李都尉陵从军",
    "authorName": "王世贞",
    "authorId": "e647d10f92194bd4e60e81c4bcb41ccd",
    "dynasty": "明",
    "content": [
      "东风五陵畔，恣意少年游。",
      "鲁酒银凿落，宛辔金雕锼。",
      "狂童舞拍张，妖女弹箜篌。",
      "酒酣万事出，横披宫锦裘。",
      "尺八铁匕首，能令都市愁。",
      "避雠从车骑，结客取凉州。",
      "北断匈奴臂，西斩月支头。",
      "论功独第一，天子赐旌斿。",
      "图貌在麒麟，英风冠九州。",
      "笑谓故所知，功多罪不忧。",
      "当时杀人者，今日海西侯。"
    ]
  },
  {
    "id": "e647d10f92194bd4305f2007f528f1e3",
    "title": "拟古七十首李都尉陵从军",
    "authorName": "王世贞",
    "authorId": "e647d10f92194bd4e60e81c4bcb41ccd",
    "dynasty": "明",
    "content": [
      "散发池上酌，好客偶尔会。",
      "童子三四人，盘飧无兼味。",
      "蕖露时自滴，松风为谁至。",
      "冉冉落日尽，悠然发真醉。",
      "陶公既已往，千载沦兹意。"
    ]
  },
  {
    "id": "e647d10f92194bd4305f2007804892aa",
    "title": "拟古七十首李都尉陵从军",
    "authorName": "王世贞",
    "authorId": "e647d10f92194bd4e60e81c4bcb41ccd",
    "dynasty": "明",
    "content": [
      "为惜辋川好，携家事田作。",
      "青山映如带，绿树相历幂。",
      "燕乳林花乱，蚕肥桑阴薄。",
      "微雨终南来，鯈鱼蔼然乐。",
      "饷馌下鸢群，束书挂牛角。",
      "樵斧入涧深，丁丁送馀斫。",
      "归逢耦耕叟，问我来朝约。",
      "坐爱微风吹，尚隐残日脚。",
      "得暇便相过，床头有桑落。"
    ]
  },
  {
    "id": "e647d10f92194bd4305f2007057a48bf",
    "title": "拟古七十首李都尉陵从军",
    "authorName": "王世贞",
    "authorId": "e647d10f92194bd4e60e81c4bcb41ccd",
    "dynasty": "明",
    "content": [
      "边草五月绿，秦马三春肥。",
      "鸣鞭饰珂子，色夺宫罗衣。",
      "朝谒府主出，夕从射猎归。",
      "珊瑚照夜筵，行酒罗金绯。",
      "赵女青丝弹，胡姬白玉围。",
      "酒酣烛忽灭，语客任所为。",
      "横行缠头锦，零落珍珠琲。",
      "明月出东方，清波溢鸾旗。",
      "鸦青约素腕，双双扶入帏。",
      "北风旦暮吹，黄尘俱倒飞。",
      "如何咫尺地，步步春光辉。",
      "为谢盖大夫，时清刁斗稀。"
    ]
  },
  {
    "id": "e647d10f92194bd4305f200707b4e401",
    "title": "拟古七十首李都尉陵从军",
    "authorName": "王世贞",
    "authorId": "e647d10f92194bd4e60e81c4bcb41ccd",
    "dynasty": "明",
    "content": [
      "少小爱渔猎，不解慕清朝。",
      "春风荡孟诸，草绿胡马骄。",
      "一剑挥两从，只羽贯双雕。",
      "折节读诗书，策名列官僚。",
      "虽与贫贱辞，未远案牍劳。",
      "今朝涉淇上，中原莽萧萧。",
      "天晴太行出，峡急黄河摇。",
      "游鲤跳伏獭，飞凫堕鸣枭。",
      "恍若旧时游，欲呼故所招。",
      "夺标胡姬馆，走马河阳桥。",
      "丈夫自有命，时来则金貂。",
      "安能对玄经，终岁长寂寥。"
    ]
  },
  {
    "id": "e647d10f92194bd4305f20070ae4dfef",
    "title": "拟古七十首李都尉陵从军",
    "authorName": "王世贞",
    "authorId": "e647d10f92194bd4e60e81c4bcb41ccd",
    "dynasty": "明",
    "content": [
      "海色摇地绿，昆仑插天青。",
      "天地不相忌，千秋弄精灵。",
      "偶然复生余，抟作世人形。",
      "俗眼不能识，强呼为岁星。",
      "昨歌咸阳市，如意击玉瓶。",
      "醉骂文成侯，白眼春冥冥。",
      "新丰酒初熟，胡姬手如玉。",
      "十千换一斗，醉即垆头宿。",
      "中夜黎眉騧，银珰响相逐。",
      "上帝奏钧天，名姓登紫箓。",
      "蛾眉七十二，停筝待新曲。",
      "揽笔虹霞生，鸣毫风雨促。",
      "天姬粲瑶齿，重瞳亦回瞩。",
      "衣我宫锦袍，葡萄发醽醁。",
      "片言朝不投，夕买范生舟。",
      "三神未欲返，五湖且须游。",
      "鱼龙听咸池，遂为钓者求。",
      "愀然发长啸，千金等云浮。",
      "虞帝放丹均，波应及许由。",
      "不然箕山客，今作浔阳囚。",
      "黄鹄脱樊笼，低身瞰九州。",
      "衔珠报恩德，然后访丹丘。"
    ]
  },
  {
    "id": "e647d10f92194bd4305f20072d29180e",
    "title": "拟古七十首李都尉陵从军",
    "authorName": "王世贞",
    "authorId": "e647d10f92194bd4e60e81c4bcb41ccd",
    "dynasty": "明",
    "content": [
      "昔我游山东，高李相先后。",
      "豪鹰抟青冥，所击无不取。",
      "斫句必老苍，骊珠恋吾手。",
      "西入咸阳城，落魄鲜所偶。",
      "驼锦青貂裘，半为酒家有。",
      "时来异援出，三赋天子售。",
      "泚笔中书堂，公卿尽回首。",
      "虮虱脱洗沐，毛羽出抖擞。",
      "清华文昌步，磊落国士耦。",
      "欃枪亘北极，荧惑趋南斗。",
      "哥舒小竖子，弃我潼关守。",
      "万乘倏蒙尘，群公但奔走。",
      "鸣呼上帝仁，苍茫意愈厚。",
      "马嵬剪阴孽，朔方建阳纽。",
      "桓桓汉阴公，玉玺主亲受。",
      "制曰相国琯，汝往馘群丑。",
      "戎车实闲饬，骄将违指授。",
      "遂令陈涛士，义血漂杵臼。",
      "天威震莫测，左右夺申救。",
      "甫也一小臣，上书戒求旧。",
      "孤忠报社稷，馀分推朋友。",
      "幸免左伯诛，仍宽马迁咎。",
      "优游上州佐，零落一野叟。",
      "雪压履下趾，风吹衣前肘。",
      "饥寒自切骨，虚名在人口。",
      "穷途往念至，迟暮新恩负。",
      "千载与百年，茫茫付杯酒。"
    ]
  },
  {
    "id": "e647d10f92194bd4305f2007796491a5",
    "title": "拟古七十首李都尉陵从军",
    "authorName": "王世贞",
    "authorId": "e647d10f92194bd4e60e81c4bcb41ccd",
    "dynasty": "明",
    "content": [
      "屏出乖物情，薄游寓余目。",
      "春风夫如何，时见千里绿。",
      "蚕女犹未来，桑阴正渥缛。",
      "上有戴胜鸣，间关奏丝竹。",
      "彼奏非有适，此会如见属。",
      "因之念友生，历乱我心曲。",
      "沉思入迷径，回策从疲足。",
      "归及午饷馀，言跨返耕犊。"
    ]
  },
  {
    "id": "e647d10f92194bd4305f20079273cc29",
    "title": "拟古七十首李都尉陵从军",
    "authorName": "王世贞",
    "authorId": "e647d10f92194bd4e60e81c4bcb41ccd",
    "dynasty": "明",
    "content": [
      "农事有常期，侵晨向东畬。",
      "岂不念筋力，要为口所驱。",
      "大儿把桔槔，中儿佐犁锄。",
      "小者力不任，饷榼绕周涂。",
      "尽室事农耕，谁还读我书。",
      "荣华诚快意，变态亦不疏。",
      "团坐倾浊醪，移荫就桑榆。",
      "好雨从东来，庶足代勤劬。",
      "莫以玺角牛，当他驷马车。"
    ]
  },
  {
    "id": "e647d10f92194bd4305f20071e1d5c72",
    "title": "拟古七十首李都尉陵从军",
    "authorName": "王世贞",
    "authorId": "e647d10f92194bd4e60e81c4bcb41ccd",
    "dynasty": "明",
    "content": [
      "虑澹无可屏，端居生夜清。",
      "秋风在长松，谡谡令松鸣。",
      "因之动遥思，思我方外朋。",
      "趺坐深草色，流尘瘗函经。",
      "多露湿空山，欲往未能胜。",
      "回心入初地，万象了不应。",
      "方知见闻表，悠然有合并。",
      "如何怨碧云，役役伤道情。"
    ]
  },
  {
    "id": "e647d10f92194bd41eee4a203cc8543d",
    "title": "杂感六章",
    "authorName": "王世贞",
    "authorId": "e647d10f92194bd4e60e81c4bcb41ccd",
    "dynasty": "明",
    "content": [
      "新秋凉气微，大火犹蒸濩。",
      "不知当庭树，何繇中销落。",
      "葺葺梁间垒，玄鸟翩然作。",
      "今逝如有乖，昔来如有托。",
      "人情亦已长，积衰方成薄。"
    ]
  },
  {
    "id": "e647d10f92194bd41eee4a2014d65a21",
    "title": "杂感六章",
    "authorName": "王世贞",
    "authorId": "e647d10f92194bd4e60e81c4bcb41ccd",
    "dynasty": "明",
    "content": [
      "冉冉西流日，杳杳东逝川。",
      "弃女守空闺，不知时变迁。",
      "膏沐一朝施，含羞不自前。",
      "虽复回青盻，盛年坐君捐。",
      "二八方偶进，骈齿复齐颜。",
      "为媚须及早，为恩须及好。",
      "再收当中热，再捐当何道。"
    ]
  },
  {
    "id": "e647d10f92194bd41eee4a20bec491ef",
    "title": "杂感六章",
    "authorName": "王世贞",
    "authorId": "e647d10f92194bd4e60e81c4bcb41ccd",
    "dynasty": "明",
    "content": [
      "赤骥困服箱，足下有八埏。",
      "苍鹘困绦旋，翮下有九天。",
      "东风吹孟诸，短草何芊芊。",
      "鴐鹅飞我侧，狡兔出我前。",
      "㸌如云间电，挽弓不及弦。",
      "劲翮应修蹄，为君荡群鲜。",
      "人生非遇合，安能自称贤。"
    ]
  },
  {
    "id": "e647d10f92194bd41eee4a2040554fd9",
    "title": "杂感六章",
    "authorName": "王世贞",
    "authorId": "e647d10f92194bd4e60e81c4bcb41ccd",
    "dynasty": "明",
    "content": [
      "手携绿绮琴，去上高山阿。",
      "落日四无人，萧瑟扬洪波。",
      "凝神入天倪，心指遂相和。",
      "归来奏清曲，商飙綷纤罗。",
      "白云从东来，为我不忍过。",
      "奏者岂不廑，听者已隗俄。",
      "无情尚有知，有知当奈何。"
    ]
  },
  {
    "id": "e647d10f92194bd41eee4a20f2fc6efa",
    "title": "杂感六章",
    "authorName": "王世贞",
    "authorId": "e647d10f92194bd4e60e81c4bcb41ccd",
    "dynasty": "明",
    "content": [
      "贫贱诚难处，富贵宁易居。",
      "畴为执两端，令我与愿俱。",
      "藜藿犹未糁，列鼎穷珍腴。",
      "饥者靡不佳，饱者不羡馀。",
      "窈窕南山云，归乎恣所如。"
    ]
  },
  {
    "id": "e647d10f92194bd41eee4a20c8da4dac",
    "title": "杂感六章",
    "authorName": "王世贞",
    "authorId": "e647d10f92194bd4e60e81c4bcb41ccd",
    "dynasty": "明",
    "content": [
      "千金买骏马，百金买辔头。",
      "百千制狐白，十千珊瑚钩。",
      "相从诸少年，宛洛书行游。",
      "宛洛富名倡，挟瑟进清讴。",
      "但知媚黄金，焉知我为畴。",
      "出当从客欢，归当从妇谋。"
    ]
  },
  {
    "id": "e647d10f92194bd437f8f80dc7426727",
    "title": "书感",
    "authorName": "王世贞",
    "authorId": "e647d10f92194bd4e60e81c4bcb41ccd",
    "dynasty": "明",
    "content": [
      "婵娟无终极，燕赵遍蛾眉。",
      "百卉就春阳，芬艳迫参差。",
      "美人临流坐，顾影中自怡。",
      "岂以为人妍，皓齿发相讥。",
      "卤莽乃时情，千秋长若斯。"
    ]
  },
  {
    "id": "e647d10f92194bd437f8f80ddb27fa3d",
    "title": "书感",
    "authorName": "王世贞",
    "authorId": "e647d10f92194bd4e60e81c4bcb41ccd",
    "dynasty": "明",
    "content": [
      "白露湿螀声，枯叶悲自和。",
      "兰膏冻不发，三星渐沈河。",
      "里中多轻薄，昏醉相经过。",
      "两意既非当，虽欢其奈何。",
      "亮无同衾愿，闭户敛双蛾。"
    ]
  },
  {
    "id": "e647d10f92194bd42951d3c57105fb6b",
    "title": "我有一壶酒与于鳞赋",
    "authorName": "王世贞",
    "authorId": "e647d10f92194bd4e60e81c4bcb41ccd",
    "dynasty": "明",
    "content": [
      "我有一壶酒，与君醉花下。",
      "东风日夜至，群芳无停吐。",
      "高歌荡浮云，白日光起舞。",
      "陶然中心悦，忽往在千古。",
      "匪以藉世赢，他人安能取。"
    ]
  },
  {
    "id": "e647d10f92194bd49739614a333b236f",
    "title": "杂感",
    "authorName": "王世贞",
    "authorId": "e647d10f92194bd4e60e81c4bcb41ccd",
    "dynasty": "明",
    "content": [
      "朝阳发东隅，群动借其光。",
      "流影忽西颓，万象亦含章。",
      "谁云凉热变，迁代固所常。",
      "尔日平沙堤，今来禾黍场。",
      "鸟雀恋故枝，车马依他墙。",
      "要知亲者短，不及疏者长。",
      "邈矣任生操，咄哉魏其伤。",
      "誓纫幽兰佩，雅谊畴能量。"
    ]
  },
  {
    "id": "e647d10f92194bd49739614a0c3840b3",
    "title": "杂感",
    "authorName": "王世贞",
    "authorId": "e647d10f92194bd4e60e81c4bcb41ccd",
    "dynasty": "明",
    "content": [
      "髫龄操觚翰，冠弱庸清朝。",
      "驽质谢鞭策，闭户甘阒寥。",
      "挥汗畏请谒，四顾谁亲交。",
      "此时大道边，车马争流涛。",
      "举目灼夭华，回盻生秋蒿。",
      "亮匪万年身，胡忍弃尘嚣。",
      "呼儿理残编，手复量浊醪。",
      "得意且如此，后来惟所遭。"
    ]
  },
  {
    "id": "e647d10f92194bd49739614a439893bb",
    "title": "杂感",
    "authorName": "王世贞",
    "authorId": "e647d10f92194bd4e60e81c4bcb41ccd",
    "dynasty": "明",
    "content": [
      "为性本薄劣，聊乐在诗书。",
      "稍与古人近，顿觉世人疏。",
      "饱饭藉高卧，忽起临前除。",
      "隐隐带西山，历历薄吾庐。",
      "百里距非迩，爽气时吞嘘。",
      "出门复入门，举足愁尘污。",
      "以兹欣散秩，牢落扬雄居。"
    ]
  },
  {
    "id": "e647d10f92194bd4594591fda190666f",
    "title": "比曹初考述职有感",
    "authorName": "王世贞",
    "authorId": "e647d10f92194bd4e60e81c4bcb41ccd",
    "dynasty": "明",
    "content": [
      "岁月不我即，禄食三已期。",
      "揣分冒兢惕，程已惭素尸。",
      "出负友朋属，入惭父兄规。",
      "殿最他所任，得失中自知。",
      "伊予少浅涉，夙好经生期。",
      "稍见事乃谬，渐习心永睽。",
      "咎繇固圣者，其究亦趋时。",
      "南容复白圭，已甚非仲尼。",
      "滔滔亘天路，戚戚将向谁。"
    ]
  },
  {
    "id": "e647d10f92194bd4c7e2e01816b100ec",
    "title": "初入理圜土",
    "authorName": "王世贞",
    "authorId": "e647d10f92194bd4e60e81c4bcb41ccd",
    "dynasty": "明",
    "content": [
      "日予事铅椠，握志在皇羲。",
      "泣车岂不深，化理一何卑。",
      "咎繇固贤圣，毋乃逊后夔。",
      "人情如趋湿，盛时能豫衰。",
      "更以秩守寄，身为狱吏师。",
      "悠悠互朝暮，戚戚此圜狴。"
    ]
  },
  {
    "id": "e647d10f92194bd4c7e2e018eee89de5",
    "title": "初入理圜土",
    "authorName": "王世贞",
    "authorId": "e647d10f92194bd4e60e81c4bcb41ccd",
    "dynasty": "明",
    "content": [
      "圜狴何崔嵬，贯曜丽幽方。",
      "当昼日返冥，逾春草不芳。",
      "紏紏御呵怒，离离累讯伤。",
      "下当迩重泉，上永隔天阊。",
      "谁悉逝矣故，更悲来者长。"
    ]
  },
  {
    "id": "e647d10f92194bd4c7e2e0183a930b1b",
    "title": "初入理圜土",
    "authorName": "王世贞",
    "authorId": "e647d10f92194bd4e60e81c4bcb41ccd",
    "dynasty": "明",
    "content": [
      "庭前有高树，好鸟相因依。",
      "固以效和鸣，鸣声一何悲。",
      "疑歌复疑诉，流调更流悽。",
      "此鸟宁有异，听怀多是非。"
    ]
  },
  {
    "id": "e647d10f92194bd4e787609e00db28bf",
    "title": "偶书",
    "authorName": "王世贞",
    "authorId": "e647d10f92194bd4e60e81c4bcb41ccd",
    "dynasty": "明",
    "content": [
      "闭户延素晷，创足避华径。",
      "所惟力不任，非繇意无竞。",
      "沈沦既已甘，芬芳亦焉盛。",
      "寄责聊簿书，娱怀乃篇咏。",
      "策短世何长，瞿然恐难竟。",
      "得酒且复斟，吾当醉陶径。"
    ]
  },
  {
    "id": "e647d10f92194bd4d152291d2ab32db8",
    "title": "遥望北邙山",
    "authorName": "王世贞",
    "authorId": "e647d10f92194bd4e60e81c4bcb41ccd",
    "dynasty": "明",
    "content": [
      "遥望北邙山，冢墓郁相樛。",
      "石兽蹲草间，妖狐误来求。",
      "斧斤焉施伐，原窞各趋畴。",
      "积泯渐成无，焉能睹其由。",
      "生时藉世赢，迹往神不留。",
      "岂若蓬蒿士，一语为千秋。"
    ]
  },
  {
    "id": "e647d10f92194bd49f62596f77acbc03",
    "title": "省中视事有感",
    "authorName": "王世贞",
    "authorId": "e647d10f92194bd4e60e81c4bcb41ccd",
    "dynasty": "明",
    "content": [
      "披案适不乐，起步临前庭。",
      "顾视云中照，翳翳迫西楹。",
      "过日若倾波，谁为念不停。",
      "霜卉爱青阳，鬒丝忧素茎。",
      "刀笔理何深，能令走世名。",
      "蜀客虽寂寞，犹得守玄经。"
    ]
  },
  {
    "id": "e647d10f92194bd42ad2e7895c25cb38",
    "title": "二月朔渡淮即事",
    "authorName": "王世贞",
    "authorId": "e647d10f92194bd4e60e81c4bcb41ccd",
    "dynasty": "明",
    "content": [
      "江南芳欲齐，淮北绿初抽。",
      "曾是一水隔，候至物不周。",
      "回风荡枉渚，落日多惊流。",
      "榜人告宵征，剌剌生百愁。",
      "去棹若攀崖，来帆如赴湫。",
      "大小各有营，贵在中所求。",
      "庶卉趣春阳，枯荄亦怀柔。",
      "兹请苟未谐，何以返故畴。",
      "没为九原愧，存为高堂忧。",
      "亦知鬒畏素，遘此不能休。"
    ]
  },
  {
    "id": "e647d10f92194bd421d2f03c5212330e",
    "title": "归怀示舍弟",
    "authorName": "王世贞",
    "authorId": "e647d10f92194bd4e60e81c4bcb41ccd",
    "dynasty": "明",
    "content": [
      "北阙书虽上，南山业堪佃。",
      "吾弟沮溺流，耦耕亦何怨。",
      "轩冕诚可悦，焉能舍余贱。",
      "谬忝七子列，居然五君选。",
      "去去勿复陈，深衷晚当见。"
    ]
  },
  {
    "id": "e647d10f92194bd404d943ff50a3f6a1",
    "title": "旅梦作恶书此自解",
    "authorName": "王世贞",
    "authorId": "e647d10f92194bd4e60e81c4bcb41ccd",
    "dynasty": "明",
    "content": [
      "沟壑偶不死，来为世人弄。",
      "太湖七千顷，烟霞竟谁共。",
      "残月将曙来，清钟应霜动。",
      "殇子久已觉，彭聃犹然梦。",
      "去去勿复陈，吾生有吾重。"
    ]
  },
  {
    "id": "e647d10f92194bd436735752ba8a8748",
    "title": "谒孟庙敬述",
    "authorName": "王世贞",
    "authorId": "e647d10f92194bd4e60e81c4bcb41ccd",
    "dynasty": "明",
    "content": [
      "呜呼五亩宫，兹实英气聚。",
      "长楸径天风，森然虬龙舞。",
      "岂无枭鸱托，噤嗉不能吐。",
      "翔鸾翼丹桷，蟠螭绣文柱。",
      "中有贵者像，峄碧流眉宇。",
      "礼犹素王亚，秩非客卿伍。",
      "杨墨既廓如，仪秦亦微沮。",
      "伊昔传食时，天开齐梁主。",
      "其用不一究，归乃成万古。",
      "诸伧何为者，瑱珠列周庑。",
      "三复仁义篇，悠然配神禹。"
    ]
  },
  {
    "id": "e647d10f92194bd41c473f0fcc8171ea",
    "title": "题九松卷赠张生",
    "authorName": "王世贞",
    "authorId": "e647d10f92194bd4e60e81c4bcb41ccd",
    "dynasty": "明",
    "content": [
      "洛下九老人，采药徂徕山。",
      "化为九松树，萧然压尘寰。",
      "苍髯掀天风，赤足踏潺湲。",
      "顾谓五大夫，惜哉多厚颜。",
      "夫子从之游，不复叹才艰。",
      "盘桓峭茜下，箕踞嵯峨间。",
      "黄鹤呼欲归，白云时与闲。",
      "况有千秋苓，青尔双鬓斑。",
      "勿谓辟谷侯，孤风遂难攀。"
    ]
  },
  {
    "id": "e647d10f92194bd4cc48a81706d965dc",
    "title": "迫檄首路拟再陈情感怀有作",
    "authorName": "王世贞",
    "authorId": "e647d10f92194bd4e60e81c4bcb41ccd",
    "dynasty": "明",
    "content": [
      "山公援侍中，实以世交故。",
      "周子怨都亭，知为一官误。",
      "余本解宦人，岩薮焉能固。",
      "况兹回光瞩，差用洗沈愫。",
      "栖迟犹二始，踯躅当三辅。",
      "孟门苟已出，康庄知前骛。",
      "款段终在枥，谁为讥蹇步。",
      "铅刀冀一割，锋锷恐非故。",
      "巨痛时磔心，深忧恒栖嗉。",
      "露款一申言，皇览不反顾。",
      "陨涕别亲慈，含辛首前路。",
      "嗣章倘见俞，改服还韦布。"
    ]
  },
  {
    "id": "e647d10f92194bd4122b3d545edfa62d",
    "title": "移文两台乞休有述贻示舍弟",
    "authorName": "王世贞",
    "authorId": "e647d10f92194bd4e60e81c4bcb41ccd",
    "dynasty": "明",
    "content": [
      "疲马始恋闲，饥马始恋刍。",
      "全魏夹澶漳，兹实饶逸区。",
      "上宰匪私人，迫若中所图。",
      "众知蛾眉好，混沌独惊呼。",
      "富贵等逝飙，况不与愿俱。",
      "徇知时中奋，欲往复次且。",
      "再疏若沈波，单辞倘见俞。",
      "欧冶辨金材，纯钩冀为耝。",
      "鸿雁东南栖，遗音杳以疏。",
      "因风及斯章，兹秉亮不渝。"
    ]
  },
  {
    "id": "e647d10f92194bd4c11f2d4670494581",
    "title": "连得故里书亲友逝者五六辈皆齿相亚为之怃然有感",
    "authorName": "王世贞",
    "authorId": "e647d10f92194bd4e60e81c4bcb41ccd",
    "dynasty": "明",
    "content": [
      "日子启北辕，密懿遵江垾。",
      "念昔火乍流，兹今冰未泮。",
      "如何违盻间，相携就涂炭。",
      "冥摄不待符，当暮宁容旦。",
      "百岁若须臾，况乃未过半。",
      "虽匪邺下才，能忘子桓叹。",
      "浮荣诱人老，流景疾于窜。",
      "慨靡黄金术，可以凌霄汉。",
      "窃聆无生言，庶几叶幽玩。"
    ]
  },
  {
    "id": "e647d10f92194bd48226c223fdf591ff",
    "title": "静坐",
    "authorName": "王世贞",
    "authorId": "e647d10f92194bd4e60e81c4bcb41ccd",
    "dynasty": "明",
    "content": [
      "兹方信闲适，吏事随所遣。",
      "白日偶属余，胡为但令晏。",
      "渔猎千古间，所得亦已鲜。",
      "空檐滴残雪，寒垆袅馀篆。",
      "默坐无所思，悠然端倪显。",
      "欲窥静者功，微青冒枯藓。"
    ]
  },
  {
    "id": "e647d10f92194bd45896987f99ae92d3",
    "title": "谒阳明先生天真书院",
    "authorName": "王世贞",
    "authorId": "e647d10f92194bd4e60e81c4bcb41ccd",
    "dynasty": "明",
    "content": [
      "杖策寻幽巘，叩祠荐清蘋。",
      "木落群姿尽，烂然见天真。",
      "轻风飘须眉，萧萧若有神。",
      "三字抉灵机，万古意忽新。",
      "六经遂糟粕，千圣失经纶。",
      "媚川在怀中，舍楫问鲛人。",
      "笑彼愚公山，老昧襄城津。",
      "重恐鱼目多，冥然骄自珍。",
      "所以老氏叹，圣作大道湮。",
      "下学而上达，吾意书诸绅。"
    ]
  },
  {
    "id": "e647d10f92194bd4158809d7930cefcb",
    "title": "芙蓉园为用晦赋",
    "authorName": "王世贞",
    "authorId": "e647d10f92194bd4e60e81c4bcb41ccd",
    "dynasty": "明",
    "content": [
      "桃李媚春阳，容泽不终持。",
      "松柏虽后凋，谁为发华姿。",
      "神飙自西来，百卉俱变衰。",
      "感此亭亭质，皎然溪之湄。",
      "绿叶凌劲霜，朱华然素漪。",
      "君子含章美，修尚不傅时。",
      "衡庐藩兹植，聊用以自怡。"
    ]
  },
  {
    "id": "e647d10f92194bd4f9e7e5e99cff9bd5",
    "title": "题马远十二水",
    "authorName": "王世贞",
    "authorId": "e647d10f92194bd4e60e81c4bcb41ccd",
    "dynasty": "明",
    "content": [
      "上帝两带垂，长江黄河流。",
      "昆仑触天漏，下贮海一抔。",
      "震泽与洞庭，汇作东南沤。",
      "风云出千变，日月浴双辀。",
      "泓渟写秋星，萧瑟竞素湫。",
      "木落清浅出，石压琮琤抽。",
      "其细沫贯珠，巨者膏九州。",
      "谁能传此神，毋乃宋马侯。",
      "解衣盘礴初，已动冯夷愁。",
      "天一臆间吐，派九笔底收。",
      "生绡十二幅，幅幅穷雕锼。",
      "惜昔进御时，陡豁神龙眸。",
      "遂令大同殿，涛声撼床头。",
      "六宫摄其魄，所以不欲留。",
      "杨妹即大家，女史司校雠。",
      "朱填六玉箸，墨宛四银钩。",
      "锦缥赐两府，青缃润千秋。",
      "晴窗乍开阅，如练沾衣褠。",
      "恍作银汉翻，浸我白玉楼。",
      "当其郁怒笔，楣表腾蛟虬。",
      "及乎汩舒徐，遥颈延鹜鸥。",
      "动则开智乐，渊然与心谋。",
      "老思鉴湖曲，兴尽剡溪舟。",
      "左壁桑氏经，右图供卧游。",
      "那能学神禹，胼胝终荒丘。"
    ]
  },
  {
    "id": "e647d10f92194bd44a5398812696df20",
    "title": "过修武有叹",
    "authorName": "王世贞",
    "authorId": "e647d10f92194bd4e60e81c4bcb41ccd",
    "dynasty": "明",
    "content": [
      "淮阴下广武，张耳佐其师。",
      "全赵俱胁息，彊燕自风披。",
      "忽逢隆准使，赤节艴朝辉。",
      "斥易两雄帅，脱若提婴儿。",
      "剪楚朝奏勋，夕乃失临菑。",
      "所以云梦游，遂成曲逆奇。",
      "蒯武岂不藏，带砺乃吾欺。",
      "纯心奉明主，加罪宁乏辞。",
      "九族为君尽，千载令人疑。"
    ]
  },
  {
    "id": "e647d10f92194bd4641908d95d3dbb88",
    "title": "题远菉堂",
    "authorName": "王世贞",
    "authorId": "e647d10f92194bd4e60e81c4bcb41ccd",
    "dynasty": "明",
    "content": [
      "我园初离薋，君堂仍远菉。",
      "岂无女媭戒，恶草非所欲。",
      "荣芝当自秀，艺兰当自馥。",
      "出为王者瑞，处为幽人服。",
      "锄莠虑伤禾，伐莽表嘉木。",
      "兹意幸偶同，相将保空谷。"
    ]
  },
  {
    "id": "e647d10f92194bd4ea83430292fffdc3",
    "title": "经彭泽有怀陶公",
    "authorName": "王世贞",
    "authorId": "e647d10f92194bd4e60e81c4bcb41ccd",
    "dynasty": "明",
    "content": [
      "陶公辞彭泽，亦复聊其生。",
      "磬折岂足劳，而以事躬耕。",
      "安能如旅葵，百谷产中庭。",
      "鼎鼎百年内，贵在愿与并。",
      "浊醪佐新诗，聊以娱性灵。",
      "偶然获为人，偶获千载名。",
      "名者自随之，获者安所营。",
      "窃窥逸民言，令人愧浮荣。"
    ]
  },
  {
    "id": "e647d10f92194bd4139587106c6aec28",
    "title": "题振衣千仞冈为许给事寿",
    "authorName": "王世贞",
    "authorId": "e647d10f92194bd4e60e81c4bcb41ccd",
    "dynasty": "明",
    "content": [
      "我爱许武仲，春风隘尧天。",
      "脱屣岳牧尊，挂瓢清颍边。",
      "君岂苗裔耶，谑浪青琐贤。",
      "所遇稍不合，葛巾遂翛然。",
      "角里复绮村，奕煜紫芝鲜。",
      "峰峰足振衣，何必箕山颠。",
      "名当傲千秋，身当傲百年。"
    ]
  },
  {
    "id": "e647d10f92194bd497c736d1d180940a",
    "title": "题丘户部汝谦吾兼亭",
    "authorName": "王世贞",
    "authorId": "e647d10f92194bd4e60e81c4bcb41ccd",
    "dynasty": "明",
    "content": [
      "傲吏漆园氏，大隐东方生。",
      "心冥故黜迹，机悟乃超名。",
      "彼美司农子，夙有天倪盟。",
      "彳亍握算间，跌宕文史声。",
      "抱案揖长官，了若不相婴。",
      "拄笏对西山，悠然有馀清。",
      "识真垢不辱，贵我物自轻。",
      "何必规往哲，吾以师吾情。"
    ]
  },
  {
    "id": "e647d10f92194bd4904917950efd92e4",
    "title": "钟太傅荐季直表真迹后",
    "authorName": "王世贞",
    "authorId": "e647d10f92194bd4e60e81c4bcb41ccd",
    "dynasty": "明",
    "content": [
      "千古谈钟书，宣示乃其最。",
      "宁知黄初载，兹表有真际。",
      "初英丽朝阳，杂羽栖霞汭。",
      "刚柔自成克，疏密各异趣。",
      "始展恍若新，熟玩转相媚。",
      "遂令临池者，往往无宣示。",
      "得新多忘故，我则异于是。",
      "周鼎均所宝，康瓠乃识弃。"
    ]
  },
  {
    "id": "e647d10f92194bd464087e160b0ea48a",
    "title": "过定远问漆园不得",
    "authorName": "王世贞",
    "authorId": "e647d10f92194bd4e60e81c4bcb41ccd",
    "dynasty": "明",
    "content": [
      "兹地有漆园，是否庄生庐。",
      "遗迹杳莫存，遗言亦成诬。",
      "北风卷地来，鹏翼寒不舒。",
      "岂必真逍遥，能无爱枪榆。",
      "不才惧凫烹，存者乃为樗。",
      "令我何所据，瞿然思遂初。"
    ]
  },
  {
    "id": "e647d10f92194bd4c6b8b51af5ed84d8",
    "title": "题沈启南画虞山致道观昭明手植三桧初名七星桧",
    "authorName": "王世贞",
    "authorId": "e647d10f92194bd4e60e81c4bcb41ccd",
    "dynasty": "明",
    "content": [
      "白云团虞山，有七苍虬舞。",
      "云当梁初代，昭明读书所。",
      "虽干乾坤庇，实饱冰霜苦。",
      "其四托狐鸱，帝遣六丁取。",
      "存类矍圃三，去杀秦封五。",
      "宋人雅好事，往往为之补。",
      "颉颃若昆季，厥始实孙祖。",
      "隆准理固当，小巫气终阻。",
      "昨余游真宫，脱冠憩其下。",
      "日落长风来，飒然精灵语。",
      "及乎微月上，修鳞森欲吐。",
      "沈翁长康流，为桧传世谱。",
      "不欲令汉杰，轻与哙等伍。",
      "尺楮移秋山，真宰在阿堵。",
      "蓬窗一展看，森阴洗烦暑。",
      "何必称七星，三星亦自古。"
    ]
  },
  {
    "id": "e647d10f92194bd467b405af5851266d",
    "title": "今岁忽已知命仲冬五日为悬弧之旦不胜感怆聊叙今昔得六百字",
    "authorName": "王世贞",
    "authorId": "e647d10f92194bd4e60e81c4bcb41ccd",
    "dynasty": "明",
    "content": [
      "薄游狎流光，五帙俄已至。",
      "今为悬弧旦，使我废朝食。",
      "窃拊有尽身，自抆终天泪。",
      "罢牙息众嚣，闭阁负馀惴。",
      "离疏非冠日，通籍乃韶岁。",
      "为郎典方迓，业已三上计。",
      "比舍饶俊民，兴辞骛遥诣。",
      "虽匪大国香，岂为当门植。",
      "众嫭方奏淫，如何独求退。",
      "栖迟三辅谳，屏营东秦寄。",
      "雈苻既如浣，萧斧永绝试。",
      "烈炎弥原来，玉石同迸碎。",
      "龃龉缇萦书，艰危子坚祀。",
      "扣阍不睹天，洒血空坟地。",
      "岂无经渎念，处死殊以未。",
      "流哀悴松柏，馀辱蒙萝薜。",
      "屯夷理垂极，鼎革时初际。",
      "皇瞩回覆盆，谷灰起幽吹。",
      "徊徨深隐恻，踯躅窥慈意。",
      "南舟遍楚越，北辕轘晋魏。",
      "蓬心绝羝触，栎质惭鼯技。",
      "畴谓偏奇禀，谬中通人嗜。",
      "三台敢希历，九列无乃赘。",
      "牵马似有曹，攻驹岂吾艺。",
      "是时秋欲暮，天子问郧帅。",
      "尔以中执法，其往司节制。",
      "寻叨玺书宠，仍拜宫壶赐。",
      "肃肃萃冠簪，悠悠度旌旆。",
      "如何渭桥色，已作天涯视。",
      "严霜逐飞盖，修路疲征驷。",
      "汉水擘峡来，嵾峰蹈空置。",
      "褒斜绾单毂，井陉艰列骑。",
      "偶同王遵叱，无取子阳喟。",
      "片檄寝赤丸，尺棰走墨吏。",
      "捃拾虞军兴，纵舍伸主惠。",
      "窃窥宽大朝，因驿上封事。",
      "愚得或有一，斯狂岂可二。",
      "既采葑菲诚，复贷尸俎罪。",
      "虽尔竭涓涘，何由报恩施。",
      "芳已凋蕙兰，辛犹残姜桂。",
      "揶揄路鬼讥，婵媛女媭詈。",
      "策足趣暮闉，长鸣顿其辔。",
      "甘为退飞鹢，不作骧首骥。",
      "松柏偶然乔，宁因青阳媚。",
      "誓墓今已乖，入宫频见忌。",
      "谬陪七子列，恐为颜延弃。",
      "虽谢三君后，未甘李膺易。",
      "数往已自疑，揣来人同愧。",
      "伊昔虞舜慕，五十犹不替。",
      "惟彼曼容秩，六百旋请致。",
      "而我独何为，心迹两成悖。",
      "鬓讶蒲柳零，身安匏瓜系。",
      "雕虫业久贱，小草名还细。",
      "服政政欲疲，知命命何冀。",
      "纵识去者非，焉睹来者是。",
      "昔人多无闻，今余焉足畏。",
      "秋叶旦暮零，亲知同飘坠。",
      "江水日夜流，富贵亦偕逝。",
      "驻颜问刀圭，多难损根器。",
      "皈诚悟正觉，庶矣超人世。"
    ]
  },
  {
    "id": "e647d10f92194bd4522f248d56582079",
    "title": "思归二篇",
    "authorName": "王世贞",
    "authorId": "e647d10f92194bd4e60e81c4bcb41ccd",
    "dynasty": "明",
    "content": [
      "朝辞孟门险，暮即金阊驰。",
      "天路虽云旷，枳棘犹未夷。",
      "人情好居薄，为厚安得谐。",
      "朗朗日中天，浮云伏崦嵫。",
      "问齿虽少馀，其舌尚未隳。",
      "自非偏师济，焉能日衔枚。",
      "进当明所繇，退则保无为。"
    ]
  },
  {
    "id": "e647d10f92194bd4522f248d694f2207",
    "title": "思归二篇",
    "authorName": "王世贞",
    "authorId": "e647d10f92194bd4e60e81c4bcb41ccd",
    "dynasty": "明",
    "content": [
      "汉网既弥天，万羽争见张。",
      "朔风起不周，安能远飞翔。",
      "凤皇虽五色，在罗焉得祥。",
      "仰天一雄鸣，雍然中宫商。",
      "豪鸷击鲜翰，觜距血纵横。",
      "与子既殊德，畴见不相妨。",
      "虽复化为鸠，耽耽未可量。",
      "竦翼东南飞，天池浩茫茫。"
    ]
  },
  {
    "id": "e647d10f92194bd4870f62a5ea01d940",
    "title": "赠王詹事元驭",
    "authorName": "王世贞",
    "authorId": "e647d10f92194bd4e60e81c4bcb41ccd",
    "dynasty": "明",
    "content": [
      "紫宫何崔嵬，袅袅干青云。",
      "铜龙启枫阊，白虎荐衿绅。",
      "委蛇谈经术，天颜再为新。",
      "日晏始言旋，竹素良自欣。",
      "乃知清旃上，不废箕颍真。",
      "仪羽岂独嘉，渐当寄丝纶。",
      "大化一以漓，鲁叟不易醇。",
      "无为守至正，天下自归仁。"
    ]
  },
  {
    "id": "e647d10f92194bd414a89d499df14a6b",
    "title": "答刘太常子真",
    "authorName": "王世贞",
    "authorId": "e647d10f92194bd4e60e81c4bcb41ccd",
    "dynasty": "明",
    "content": [
      "离离道傍芷，随风即芬敷。",
      "习习谷中兰，引分任荣枯。",
      "众姱竞承颜，静女长独居。",
      "临当趣君召，且复立次且。",
      "顾念幽忧侣，携手命同车。",
      "膏泽谢当年，蛾眉日夜疏。",
      "发短不受笄，衣短不受裾。",
      "亮无入宫妒，焉能令君愉。",
      "贵者但不忘，贱者亦自舒。"
    ]
  },
  {
    "id": "e647d10f92194bd4191121bfcfa9f0c5",
    "title": "寄石大理拱辰",
    "authorName": "王世贞",
    "authorId": "e647d10f92194bd4e60e81c4bcb41ccd",
    "dynasty": "明",
    "content": [
      "昔我游漳河，遘子结欢好。",
      "穆生携其醴，邃古恣搜讨。",
      "及乎承平日，子壮予亦老。",
      "朔风吹飞藿，倏忽辞中道。",
      "为合长苦晚，为别长苦早。",
      "蒲柳不待冬，引分就枯槁。",
      "寄言和氏璧，斯世方共宝。",
      "为照当有时，有光且自葆。"
    ]
  },
  {
    "id": "e647d10f92194bd4928c4c157cc46237",
    "title": "晓起独步沿荷池",
    "authorName": "王世贞",
    "authorId": "e647d10f92194bd4e60e81c4bcb41ccd",
    "dynasty": "明",
    "content": [
      "初日乘馀霁，洒然酿轻凉。",
      "近市喧未起，群动各相忘。",
      "问我何为者，出门钓沧浪。",
      "环以清浅流，枕以绿萝庄。",
      "新荷欲舒翠，轻飙散微芳。",
      "游鱼点点见，一鸟高低翔。",
      "溯沿路不极，含轸与俱长。"
    ]
  },
  {
    "id": "e647d10f92194bd48016de1a00ed6e0b",
    "title": "西园雅集为邺中诸王作",
    "authorName": "王世贞",
    "authorId": "e647d10f92194bd4e60e81c4bcb41ccd",
    "dynasty": "明",
    "content": [
      "改服乘春豫，徵徒何缤郁。",
      "苑薄孟门塞，椒崇邺河曲。",
      "霞空散丛绮，风漪写文縠。",
      "笳翻驯鹿至，棠漾轻鸥逐。",
      "桂魄徂屡谢，兰膏禅相续。",
      "东西迷席改，昏旦遘欢促。",
      "搦管俱骛先，飞觞竞谋速。",
      "王其梁陈轨，宾亦邹枚属。",
      "名非履亢显，道以撝谦笃。",
      "设醴知不衰，官今益汤沐。"
    ]
  },
  {
    "id": "e647d10f92194bd49b95082f8f2b00e2",
    "title": "棘寺春集",
    "authorName": "王世贞",
    "authorId": "e647d10f92194bd4e60e81c4bcb41ccd",
    "dynasty": "明",
    "content": [
      "肃肃廷尉署，蔼蔼滋春阳。",
      "薰风自东来，吹万悦群芳。",
      "幽花媚和色，绣柏辞玄霜。",
      "化永公府寂，政简初日长。",
      "振策从英乂，幸遘此高堂。",
      "雍容盛冠佩，朗郁森琳琅。",
      "情至分欲舒，道迩契自彰。",
      "暂言谢纷嚣，高揖称虞唐。",
      "白云流飞觯，回景就移床。",
      "檐际鸟上下，雍声效和鸣。",
      "佳辰岂不欣，无乃流太康。",
      "职思寅恭义，载申伐木章。"
    ]
  },
  {
    "id": "e647d10f92194bd4c832091c03359ce5",
    "title": "西山道中候于鳞不至",
    "authorName": "王世贞",
    "authorId": "e647d10f92194bd4e60e81c4bcb41ccd",
    "dynasty": "明",
    "content": [
      "弭驾登崇椒，回眸注遥鞅。",
      "山谷日苍苍，寒蝉振悲响。",
      "修途浩无端，征车递来往。",
      "顾此尘中士，胡然殢余想。",
      "聊失在须臾，浩如隔云壤。",
      "意子或见迟，踟蹰两相向。"
    ]
  },
  {
    "id": "e647d10f92194bd42a826553766c153b",
    "title": "仲夏昌平道中",
    "authorName": "王世贞",
    "authorId": "e647d10f92194bd4e60e81c4bcb41ccd",
    "dynasty": "明",
    "content": [
      "初阳鸣仓庚，仲夏气清淑。",
      "东风荡平芜，如剪湖水绿。",
      "微流萦客骑，远饷附村犊。",
      "妇女四五人，来刈麦禾熟。",
      "农事岂不疲，欢言得所欲。",
      "鸟雀呼相啄，馀喧在乔木。",
      "行役多自愉，胡为悲局促。"
    ]
  },
  {
    "id": "e647d10f92194bd4034e429dd5d38a1a",
    "title": "秋日过于鳞郡斋分赋十体得发字",
    "authorName": "王世贞",
    "authorId": "e647d10f92194bd4e60e81c4bcb41ccd",
    "dynasty": "明",
    "content": [
      "入门登君堂，筐篚相罗列。",
      "大妇治酒浆，小妇为炊食。",
      "儿年十五馀，冠裳来肃客。",
      "感君缠绵意，含吐待君择。",
      "袖中双骊珠，光辉同秋月。",
      "恒恐风雷掩，重襺不得发。",
      "念当为欢始，胡言悲乖别。",
      "河汉经高天，牛女成岐阔。",
      "非无深宵契，曦晖难为悦。",
      "列宿繁如雨，焉知中所结。"
    ]
  },
  {
    "id": "e647d10f92194bd41125b4c574664d58",
    "title": "秋日垂暮郊眺有感",
    "authorName": "王世贞",
    "authorId": "e647d10f92194bd4e60e81c4bcb41ccd",
    "dynasty": "明",
    "content": [
      "迹往忽若冥，念来浩无倪。",
      "遨游将抒抱，更使中不夷。",
      "东轮背西鞅，荒楚属中逵。",
      "芊眠平芜合，郁术浮云驰。",
      "回首崦嵫湛，恍睹皇乾卑。",
      "赴暝无停色，嘘枯有馀悲。",
      "饥兔走顾罝，倦鸟详恶枝。",
      "岂不怀休饭，虞在罗伏机。",
      "奈何服明哲，俯首就衔羁。",
      "大火弥原来，焉能以瑾辞。",
      "龙战遗园绮，鸿冥辨孙嵇。",
      "神龟安曳涂，雄鸡惮为牺。",
      "冯生超自洒，人理其庶几。"
    ]
  },
  {
    "id": "e647d10f92194bd49f138ba3345239da",
    "title": "秋日与诸大夫登后湖阁宴眺有述",
    "authorName": "王世贞",
    "authorId": "e647d10f92194bd4e60e81c4bcb41ccd",
    "dynasty": "明",
    "content": [
      "崇丽多挛局，置远足徜徉。",
      "岂若登兹阁，二美适有当。",
      "高栋切天居，华燕冠文昌。",
      "凉飔躏嘉荫，落日暴崇冈。",
      "千甍波鳞踊，双阙风翼张。",
      "驰道东西直，轮鞅正纵横。",
      "俯瞰澄湖波，皎若明镜光。",
      "凫鹥下游鬣，菰稗出收潢。",
      "虽无方舟具，兴至欲褰裳。",
      "望舒随阳没，银灯嬉未央。",
      "上客袭主权，行筹浩无方。",
      "徒御私相谪，毋乃沦太康。"
    ]
  },
  {
    "id": "e647d10f92194bd4c7ad0e5bbd008c1f",
    "title": "赠况生药湖别业",
    "authorName": "王世贞",
    "authorId": "e647d10f92194bd4e60e81c4bcb41ccd",
    "dynasty": "明",
    "content": [
      "兹湖信灵境，灵境贵所招。",
      "维昔真人居，药就凌璇霄。",
      "旗峰感女泽，环江导宾潮。",
      "湛符填簸荡，遗砂寿肖翘。",
      "至今清泠府，万象不得骄。",
      "恍若太阳升，神丹现中宵。",
      "金波迎潨射，玉衡澄泬寥。",
      "枉汭款柔飔，阳荑配阴条。",
      "天鸡忻孳育，朱鲤恣陵跳。",
      "披岩肉芝长，犯雪黄精苗。",
      "秀郁钟故奇，象胜理自超。",
      "况生结精庐，窈窕临湖皋。",
      "杯中泻云物，镜端行渔樵。",
      "亮无晨风翰，偕子以逍遥。",
      "勺水甘谷如，服食等松乔。"
    ]
  },
  {
    "id": "e647d10f92194bd42d55adaa692810ed",
    "title": "游西山诸寺有感",
    "authorName": "王世贞",
    "authorId": "e647d10f92194bd4e60e81c4bcb41ccd",
    "dynasty": "明",
    "content": [
      "西山二百寺，蝉缓琉璃刹。",
      "其人中贵人，往往称檀越。",
      "银汉割岧峣，珠宫斗巀嵲。",
      "吐磴穷百盘，束流规千折。",
      "蹙阶白玉尘，飞坐黄金屑。",
      "斗削神力回，向背鬼工绝。",
      "世尊趺青莲，妆严明秋月。",
      "龙象左右陈，罗叉后先列。",
      "我闻说法时，乞食仅一钵。",
      "誓以不住身，普代众生孽。",
      "长者虽布金，小果那得说。",
      "柰何贪嗔念，希与圣谛结。",
      "填沙南赡髓，饰像恒河血。",
      "净土炯自如，广轮虚真辙。",
      "呜呼西竺冤，万古谁能雪。"
    ]
  },
  {
    "id": "e647d10f92194bd45fcc71a4a7cd8a1f",
    "title": "岁暮自檀州发赴青州有述",
    "authorName": "王世贞",
    "authorId": "e647d10f92194bd4e60e81c4bcb41ccd",
    "dynasty": "明",
    "content": [
      "奉期戒輶车，含辛拜严闑。",
      "密戚追告途，新知来要辙。",
      "是时冬向暮，微阳生阴冽。",
      "断莽吐伏流，隐林遁馀雪。",
      "麇趣纵横文，鸟革凄厉舌。",
      "苍苍界飞素，暧暧动幽悦。",
      "萦回中陂幰，遥裔前坰节。",
      "之齐踪稍畅，恋魏慸犹结。",
      "载讽陟冈言，终惭贲丘哲。"
    ]
  },
  {
    "id": "e647d10f92194bd4eff9c13600a957d4",
    "title": "夜起步中庭有感",
    "authorName": "王世贞",
    "authorId": "e647d10f92194bd4e60e81c4bcb41ccd",
    "dynasty": "明",
    "content": [
      "罢酒出中逵，皓魄起前楹。",
      "始见衔半规，稍稍渐成盈。",
      "积雪焉藏照，天地吐馀清。",
      "恍若玉龙飞，乔松郁峥嵘。",
      "羁雌无停影，号雄有求声。",
      "狐貉虽被躬，旷士中不胜。",
      "安驾双鸾翼，并起翔天京。"
    ]
  },
  {
    "id": "e647d10f92194bd4e264c6a03c03c605",
    "title": "春日于西园望云门山有述",
    "authorName": "王世贞",
    "authorId": "e647d10f92194bd4e60e81c4bcb41ccd",
    "dynasty": "明",
    "content": [
      "巨灵擘碣石，置之营丘东。",
      "千秋窍混沌，间道开玲珑。",
      "渐迩秋魄圆，稍迈晨星融。",
      "流云时停憩，返景并垂空。",
      "伊余怀禽好，之官偶齐封。",
      "羁服含馀责，推案厌微躬。",
      "曾是咫尺遥，故以简书慵。",
      "行药步周畦，披襟延绪风。",
      "倏如团鉴色，恍落清尊中。",
      "蚀雾俄半规，吹飙豁全通。",
      "靡靡呈苍翠，蔼蔼盈房栊。",
      "数足无登轨，寓目有来踪。",
      "峻陟淹徒御，卧游藉人工。",
      "何如日箕踞，于此玩无穷。"
    ]
  },
  {
    "id": "e647d10f92194bd4c4c80b59c418f5ec",
    "title": "初夏西园偶成",
    "authorName": "王世贞",
    "authorId": "e647d10f92194bd4e60e81c4bcb41ccd",
    "dynasty": "明",
    "content": [
      "铃阁何沈沈，初阳启烦嚣。",
      "讯谍纵横至，群咻递相要。",
      "虽靡片言才，往往不崇朝。",
      "躧履向闲除，移床就繁条。",
      "景风徐将拂，池荷乍与交。",
      "绿竹吐新劲，黄鸟展馀骄。",
      "诗书安其所，尊酒自为招。",
      "送日未毕欢，来暝复携劳。",
      "仕隐俄更荡，动静竟难调。",
      "持镜问朱颜，那能忘不雕。"
    ]
  },
  {
    "id": "e647d10f92194bd4ae19df90900bde24",
    "title": "初晴园亭即事偶书所怀",
    "authorName": "王世贞",
    "authorId": "e647d10f92194bd4e60e81c4bcb41ccd",
    "dynasty": "明",
    "content": [
      "天地意无常，吾人宁久安。",
      "今兹幸休暇，聊与为盘桓。",
      "绪雨就归飔，微阳来湿翰。",
      "箕颍匪在遥，步武生云端。",
      "顾见清池影，茫然愧衣冠。",
      "区区丹阳设，欲以敌东山。",
      "不见先民语，富贵多忧患。",
      "忧患从机发，那得借馀欢。",
      "乔木恶崩崖，根株离见难。"
    ]
  },
  {
    "id": "e647d10f92194bd48b546611b37265ae",
    "title": "雨饮李氏伯仲草堂遣谢",
    "authorName": "王世贞",
    "authorId": "e647d10f92194bd4e60e81c4bcb41ccd",
    "dynasty": "明",
    "content": [
      "负郭偃衡茅，停车遣幽讯。",
      "隐侯竹间出，难弟墙东引。",
      "耦耕及新麦，对漉饶夙酝。",
      "改白王弘衣，冀青阮公瞬。",
      "密雨战炎歊，初凉乘时进。",
      "散沫染空阶，馀膏惠修疄。",
      "慈明既外朗，叔慈复内润。",
      "玄言万飞屑，令色双联瑾。",
      "愧以干旄旋，更为薜萝信。",
      "早晚床头篘，愿言无所吝。"
    ]
  },
  {
    "id": "e647d10f92194bd4bb14507bcd07905c",
    "title": "雨后小酌西园",
    "authorName": "王世贞",
    "authorId": "e647d10f92194bd4e60e81c4bcb41ccd",
    "dynasty": "明",
    "content": [
      "业岫停阴润，遥空结层冥。",
      "好雨东南来，媚我园中英。",
      "下泻方池水，清文自然生。",
      "荷盖亭亭出，圉鬣亦纵横。",
      "中有双游鹜，延颈发欢鸣。",
      "幽壁青莓苔，枯荔蒙其荣。",
      "大小各自私，焉知皇泽平。",
      "举爵吟微谣，聊以写余情。"
    ]
  },
  {
    "id": "e647d10f92194bd4bb14507bdb3155d3",
    "title": "雨后小酌西园",
    "authorName": "王世贞",
    "authorId": "e647d10f92194bd4e60e81c4bcb41ccd",
    "dynasty": "明",
    "content": [
      "微雨中稍怿，按畦披榛莽。",
      "群秀欣相托，悠然动真赏。",
      "帙掩且罢开，尊来不虚往。",
      "半酣凌层岛，冀以弘遐想。",
      "屯阴弥在目，大埏无隙朗。",
      "回看墙东蔓，胡乃先蕙长。",
      "习习笼中翼，终成怨初网。"
    ]
  },
  {
    "id": "e647d10f92194bd41395c0f062853760",
    "title": "庭有积雪指麾儿辈戏为雪山偶作",
    "authorName": "王世贞",
    "authorId": "e647d10f92194bd4e60e81c4bcb41ccd",
    "dynasty": "明",
    "content": [
      "怡步向中庭，积雪何皑皑。",
      "战日愈自坚，依飙渐成堆。",
      "虽靡化人术，倏忽三峰开。",
      "削成像仙掌，横度为天台。",
      "更疑双灵鹫，一夜自飞来。",
      "东风澹荡吹，对尔酒一杯。",
      "不知吾与尔，玉山谁先颓。"
    ]
  },
  {
    "id": "e647d10f92194bd4713ef48f2769ca7b",
    "title": "风日清美行园有怀吴峻伯率尔折简",
    "authorName": "王世贞",
    "authorId": "e647d10f92194bd4e60e81c4bcb41ccd",
    "dynasty": "明",
    "content": [
      "亭午气清和，西园行挟策。",
      "阶藉葳蕤红，窗延纵横碧。",
      "时禽骄孤迈，芳草妒新迹。",
      "慨然怀良友，胡为但役役。",
      "刀笔余啸歌，诗书子徽纆。",
      "博谷声条桑，永晷不重得。",
      "愿言携琴至，呼尊命所适。"
    ]
  },
  {
    "id": "e647d10f92194bd485c75454467d106d",
    "title": "于役淄川途遇大雨有述",
    "authorName": "王世贞",
    "authorId": "e647d10f92194bd4e60e81c4bcb41ccd",
    "dynasty": "明",
    "content": [
      "冥冥乾维改，殷殷坤轴摧。",
      "女风嘘阴穴，族云布阳台。",
      "海色二有合，嘉霖四望来。",
      "玄鹳引吭鸣，游鱼矫鬐回。",
      "萎叶贪故柯，柔苗媚其荄。",
      "裳衣既颠倒，车马亦虺隤。",
      "迂辔就衡门，野父进我杯。",
      "请以甫田诗，宽彼东山怀。"
    ]
  },
  {
    "id": "e647d10f92194bd4d3ce70df02be8d17",
    "title": "初夏晨起",
    "authorName": "王世贞",
    "authorId": "e647d10f92194bd4e60e81c4bcb41ccd",
    "dynasty": "明",
    "content": [
      "初阳组林茑，轻飔衣屏障。",
      "草绶生绿滋，筠阴卷清浪。",
      "间发阴鹤和，时流黄鸟唱。",
      "旷矣物不接，嗒然吾将丧。",
      "虽靡向禽达，颇怀张邴放。",
      "一命羁所之，千秋郁微尚。",
      "郤案更沉吟，沉吟滋惆怅。"
    ]
  },
  {
    "id": "e647d10f92194bd412b8e8a7247ddf99",
    "title": "泰安即事呈同事诸君",
    "authorName": "王世贞",
    "authorId": "e647d10f92194bd4e60e81c4bcb41ccd",
    "dynasty": "明",
    "content": [
      "忽闻谒台去，颠倒揽裳衣。",
      "不知褦襶子，规腰何所师。",
      "含吐将及唇，瑟缩未成辞。",
      "流汗纷如浆，袖手不顾挥。",
      "委蛇将出门，归我旧须眉。",
      "轻风发微凉，白日已崦嵫。",
      "张宴陈钟鼓，为乐不逮时。",
      "北山有岱宗，南山有徂徕。",
      "溟海中相隔，步武竟焉之。"
    ]
  },
  {
    "id": "e647d10f92194bd412b8e8a7089d0661",
    "title": "泰安即事呈同事诸君",
    "authorName": "王世贞",
    "authorId": "e647d10f92194bd4e60e81c4bcb41ccd",
    "dynasty": "明",
    "content": [
      "琼台双文篚，上有五色芝。",
      "纤月承卿云，炜煜霞文披。",
      "藉以流黄绮，贡之白玉墀。",
      "违性虚见珍，虽贵非所希。",
      "不如南山柏，千载长如斯。"
    ]
  },
  {
    "id": "e647d10f92194bd41b5454c51cad351c",
    "title": "过潍县故孔北海祠作",
    "authorName": "王世贞",
    "authorId": "e647d10f92194bd4e60e81c4bcb41ccd",
    "dynasty": "明",
    "content": [
      "威凤虽在罗，耻与凡枭近。",
      "神龙刬其角，目固无鲛蜃。",
      "火垂赤帝灭，风犹素王振。",
      "角总吐英谈，冠弱流乂问。",
      "平原援中绝，北海诚空奋。",
      "艰难傍馀爝，廓落甘异摈。",
      "交祢岂慕狂，拒郤焉为吝。",
      "巢倾卵俱覆，梁逝室亦震。",
      "反谐鄢陵祝，不睹山阳恨。",
      "余本骨体人，千秋凛遗荩。",
      "高咏长寝篇，分香随澌尽。"
    ]
  },
  {
    "id": "e647d10f92194bd48170e9a5106dd328",
    "title": "薄暮东牟道中有作",
    "authorName": "王世贞",
    "authorId": "e647d10f92194bd4e60e81c4bcb41ccd",
    "dynasty": "明",
    "content": [
      "策骑缘海壖，兴发遂忘疲。",
      "将晞九阳发，思振三神衣。",
      "如何悲泉侧，阳乌欲罢飞。",
      "川后约其波，以待朱轮归。",
      "柳色有遗景，梓里无停晖。",
      "空青就磨灭，光景向熹微。",
      "二气既不分，吾人安敢违。",
      "改辔趣林薄，命烛叩衡扉。",
      "有酒但为欢，无酒且息机。",
      "天鸡在东方，三鸣不须斯。",
      "庶哉咸池浴，万象同赫羲。"
    ]
  },
  {
    "id": "e647d10f92194bd4935af616b91c8683",
    "title": "初至登州就台小憩",
    "authorName": "王世贞",
    "authorId": "e647d10f92194bd4e60e81c4bcb41ccd",
    "dynasty": "明",
    "content": [
      "陆走费轮蹄，暑征困衣领。",
      "浃旬嵎夷造，乃使烦虑屏。",
      "税微公牍简，讼折人吏静。",
      "海气蠲夙苛，山风荐微冷。",
      "庭葵悄然落，小雨殢远景。",
      "篇留浩荡域，酒引无何境。",
      "卧起俱所适，低回发沈省。",
      "彼烦焉终郤，此逸宁遂永。",
      "窃禄在牵丝，援阶类汲绠。",
      "颜腼久京洛，心掩谈箕颍。",
      "千石幸未逾，吾其从小邴。"
    ]
  },
  {
    "id": "e647d10f92194bd44cb12c2ad1702625",
    "title": "按部东海因怀鲁连逃迹慨然有述",
    "authorName": "王世贞",
    "authorId": "e647d10f92194bd4e60e81c4bcb41ccd",
    "dynasty": "明",
    "content": [
      "溟色饶奇变，云岛相荡擗。",
      "中有真人居，将无鲁连宅。",
      "先生犹龙哉，夭矫物莫测。",
      "灸輠辩与生，转丸机从匿。",
      "抗辞折新垣，秦众外辟易。",
      "飞书射聊城，燕将内捐嗌。",
      "引危励安平，一鼓坚城坼。",
      "提衡万师力，弁髦千金锡。",
      "散发东海隅，肆志随所适。",
      "他日圮上编，毋乃而黄石。",
      "我欲竟其终，青天杳无迹。"
    ]
  },
  {
    "id": "e647d10f92194bd4b01ec0e83118d1e1",
    "title": "余游蓬莱阁睹弹子涡石因记苏长公一章歌之与参政姜公共拾取数十枚为玩遂戏效其体作数语书付道士并呈姜公公前身为白玉蟾高弟解服食法其有以教我",
    "authorName": "王世贞",
    "authorId": "e647d10f92194bd4e60e81c4bcb41ccd",
    "dynasty": "明",
    "content": [
      "昔闻蓬莱顶，神仙好围棋。",
      "争道不相娱，散掷东海湄。",
      "海若鼓锋涛，为汝作玉师。",
      "历落涵天星，皎镜支汉机。",
      "数惊骊龙顾，或起陵阳悲。",
      "我无菖蒲根，杯水浴置之。",
      "岂必真壶峤，方圆亦参差。",
      "宇宙在一掬，芥子为须弥。",
      "姜侯蟾翁裔，服食夙所宜。",
      "他日访三神，煮以疗吾饥。"
    ]
  },
  {
    "id": "e647d10f92194bd4d2b9c1824f285cf4",
    "title": "弥陀寺饭僧作",
    "authorName": "王世贞",
    "authorId": "e647d10f92194bd4e60e81c4bcb41ccd",
    "dynasty": "明",
    "content": [
      "结夏依寂居，随缘憩修轸。",
      "宅惭周颙舍，米待郗超损。",
      "僧衬鸣钟集，佛供导幡引。",
      "霜研给孤麦，玉琢摩候菌。",
      "慈禽恋清呗，怖鸽驯馀赈。",
      "敢持有漏因，仰觊无生忍。",
      "曾是夙力馀，内观了何朕。",
      "追往踪既失，希来业难尽。",
      "毋以罪福求，幻身同兹泯。"
    ]
  },
  {
    "id": "e647d10f92194bd4e7a05082a0903323",
    "title": "弥陀寺遣暑作",
    "authorName": "王世贞",
    "authorId": "e647d10f92194bd4e60e81c4bcb41ccd",
    "dynasty": "明",
    "content": [
      "岩泉饶奇趣，松柏寄远迹。",
      "如何孤兰若，局蹐四蓬壁。",
      "慈云不垂荫，朱离苦相射。",
      "赫矣尼连火，邈哉阿耨泽。",
      "四大久厌离，诸缘归灭寂。",
      "是以烦恼身，更称清凉宅。",
      "夜梵流妙音，朝观离空色。",
      "窃从庞居士，巾发恣所适。"
    ]
  },
  {
    "id": "e647d10f92194bd48f344df869f72d56",
    "title": "早起",
    "authorName": "王世贞",
    "authorId": "e647d10f92194bd4e60e81c4bcb41ccd",
    "dynasty": "明",
    "content": [
      "初月将曙辉，亭亭澹空碧。",
      "微星渐以隐，存者犹历历。",
      "玄蝉乍停号，宿羽时鼓翼。",
      "时至钟未鸣，僧懒更成寂。",
      "乃至欲观心，悠然不可得。"
    ]
  },
  {
    "id": "e647d10f92194bd42df0c05188cf82ed",
    "title": "听夜呗作",
    "authorName": "王世贞",
    "authorId": "e647d10f92194bd4e60e81c4bcb41ccd",
    "dynasty": "明",
    "content": [
      "斋饭依八关，昏钟警诸妄。",
      "陈王演真呗，深公吐玄唱。",
      "清波徐潆洄，法雨渐调畅。",
      "振如迅霆激，细若游丝扬。",
      "哀籁流凡听，圆机转天吭。",
      "我闻青莲坐，妙法宣无上。",
      "魔王戢怨刃，龙女倾爱藏。",
      "如何旃檀刻，不睹梵音相。",
      "稽首悲宿因，誓心驱来障。"
    ]
  },
  {
    "id": "e647d10f92194bd4fa749896b29a35a0",
    "title": "晨起新城道中",
    "authorName": "王世贞",
    "authorId": "e647d10f92194bd4e60e81c4bcb41ccd",
    "dynasty": "明",
    "content": [
      "野宿无淹寐，蓐食焉待饱。",
      "主人戒鸡鸣，驱我就中道。",
      "行徒非古欢，惴惴来就保。",
      "隙月隐若窥，风林窣相恼。",
      "严霜白于雪，照我颜色槁。",
      "不恨颜色槁，但恨不自老。"
    ]
  },
  {
    "id": "e647d10f92194bd498cd503d3721061f",
    "title": "避暑大兄山庄作",
    "authorName": "王世贞",
    "authorId": "e647d10f92194bd4e60e81c4bcb41ccd",
    "dynasty": "明",
    "content": [
      "烦暑意不怿，聊适在山池。",
      "阳崖饶轩豁，阴谷吐寒飔。",
      "修竹藩广除，落英文素漪。",
      "鱼鸟各有得，余亦遂忘疲。",
      "觞奕送归阳，返颍射东坻。",
      "蔼蔼桑榆影，履舄任参差。",
      "寄言邑居子，笼翮安所之。"
    ]
  },
  {
    "id": "e647d10f92194bd49b3df3af544ce41e",
    "title": "初春同俞仲蔚及舍弟敬美登马鞍山得四首以山高月小为韵",
    "authorName": "王世贞",
    "authorId": "e647d10f92194bd4e60e81c4bcb41ccd",
    "dynasty": "明",
    "content": [
      "落日犹命屦，爱此城内山。",
      "初携惠连往，寻以长瑜还。",
      "清磬杳蔼外，行人苍翠间。",
      "扶酲过邻圃，独树梅花闲。"
    ]
  },
  {
    "id": "e647d10f92194bd49b3df3afb16ddbe8",
    "title": "初春同俞仲蔚及舍弟敬美登马鞍山得四首以山高月小为韵",
    "authorName": "王世贞",
    "authorId": "e647d10f92194bd4e60e81c4bcb41ccd",
    "dynasty": "明",
    "content": [
      "危坐揽群秀，天风吹布袍。",
      "吴江疋练白，泖塔孤茎高。",
      "斗酒寒不醉，剑歌短益豪。",
      "谁怜今仲蔚，此下有蓬蒿。"
    ]
  },
  {
    "id": "e647d10f92194bd49b3df3afbdef5d31",
    "title": "初春同俞仲蔚及舍弟敬美登马鞍山得四首以山高月小为韵",
    "authorName": "王世贞",
    "authorId": "e647d10f92194bd4e60e81c4bcb41ccd",
    "dynasty": "明",
    "content": [
      "冯策凌绝崖，呼觞陶嘉月。",
      "疏林叩幽牝，泠然中心悦。",
      "暝色坐来改，飞鸟时自没。",
      "望望逼城嚣，徘徊不能发。"
    ]
  },
  {
    "id": "e647d10f92194bd49b3df3af5cb248cd",
    "title": "初春同俞仲蔚及舍弟敬美登马鞍山得四首以山高月小为韵",
    "authorName": "王世贞",
    "authorId": "e647d10f92194bd4e60e81c4bcb41ccd",
    "dynasty": "明",
    "content": [
      "久矣甘尘栖，兹焉忽世表。",
      "披襟当澹荡，纵屐探窈窱。",
      "落日樵采竞，归路牛羊小。",
      "何以见幽悰，入门后栖鸟。"
    ]
  },
  {
    "id": "e647d10f92194bd4a66e2ab5b1893bf7",
    "title": "初秋屏居有感",
    "authorName": "王世贞",
    "authorId": "e647d10f92194bd4e60e81c4bcb41ccd",
    "dynasty": "明",
    "content": [
      "偃息衡门下，旦夕寡来躅。",
      "澄露将微风，披洒中所欲。",
      "外苛稍已蠲，畴能解中燠。",
      "玄蝉高树间，哀吟递相属。",
      "不念金气厉，令我白日促。",
      "循往心既乖，慨来身如束。",
      "顾视庭之幽，兰芬一何馥。",
      "幸免当门锄，居然安空谷。"
    ]
  },
  {
    "id": "e647d10f92194bd4a96ddc56e415deb9",
    "title": "游惠山酌泉次唐人韵",
    "authorName": "王世贞",
    "authorId": "e647d10f92194bd4e60e81c4bcb41ccd",
    "dynasty": "明",
    "content": [
      "穷溪回崇巘，午色正苍苍。",
      "上有千尺松，下有古时堂。",
      "幽籁相间作，止鸟顾我翔。",
      "乳窦溢清漪，杲日媚其光。",
      "眉宇澄秋色，齿颊散天香。",
      "念彼寻源人，慨然不能忘。"
    ]
  },
  {
    "id": "e647d10f92194bd4a96ddc5673474bd8",
    "title": "游惠山酌泉次唐人韵",
    "authorName": "王世贞",
    "authorId": "e647d10f92194bd4e60e81c4bcb41ccd",
    "dynasty": "明",
    "content": [
      "落日饶远态，群象来趋人。",
      "酌此涧下泉，爽焉各怀新。",
      "暗壑穿文流，白石何磷磷。",
      "岂不念远达，行当委时尘。",
      "洗耳卧空山，抗志薄青旻。",
      "頫仰千古士，思与巢许邻。"
    ]
  },
  {
    "id": "e647d10f92194bd4a96ddc5675490a22",
    "title": "游惠山酌泉次唐人韵",
    "authorName": "王世贞",
    "authorId": "e647d10f92194bd4e60e81c4bcb41ccd",
    "dynasty": "明",
    "content": [
      "精若栖林端，芳泉伏萝樾。",
      "躧步信所之，渐与人径绝。",
      "顾见潭影空，恍然超生灭。",
      "叩斧斫涧云，负铛煮山月。",
      "朗咏三君篇，清商四垂发。",
      "千秋庶可要，与子偕首辙。"
    ]
  },
  {
    "id": "e647d10f92194bd46ea9e99e2062efaf",
    "title": "冬日集舍侄一敬所作",
    "authorName": "王世贞",
    "authorId": "e647d10f92194bd4e60e81c4bcb41ccd",
    "dynasty": "明",
    "content": [
      "今辰风日佳，言集仲容庐。",
      "是时岁功毕，场圃方告舒。",
      "新篘嘈嘈鸣，黄鸡啄相趋。",
      "罗者欢得凫，网者欢得鱼。",
      "野人慕口腹，一饫不愿馀。",
      "顾见斜阳影，蔼蔼媚桑榆。",
      "群从更乐端，迭起求自逾。",
      "但酌令我酣，悠然渐黄虞。",
      "奚必青衿子，矩步诵诗书。",
      "世有中圣人，舍我其谁与。"
    ]
  },
  {
    "id": "e647d10f92194bd4cd264914e7c1c132",
    "title": "章道华见访田居作",
    "authorName": "王世贞",
    "authorId": "e647d10f92194bd4e60e81c4bcb41ccd",
    "dynasty": "明",
    "content": [
      "抱影寒庐下，春风怡然来。",
      "问言何为尔，有客访蒿莱。",
      "田家无夙供，鸡黍差足陪。",
      "斗酒相劳苦，慷慨兴往怀。",
      "抚衷虽难偶，循迹幸未乖。",
      "携手望白云，海色正崔嵬。",
      "因君明漆胶，友道谁终谐。"
    ]
  },
  {
    "id": "e647d10f92194bd473c90960a85913b8",
    "title": "闲居偶然作",
    "authorName": "王世贞",
    "authorId": "e647d10f92194bd4e60e81c4bcb41ccd",
    "dynasty": "明",
    "content": [
      "晏坐无与适，叩门亦不至。",
      "残叶时自扫，归云如相迟。",
      "颓阳坐来永，依依昔邪际。",
      "久矣城市间，始与懒一会。",
      "佳境恍有得，稍焉竟茫昧。",
      "寄言尘趋子，安知此中味。"
    ]
  },
  {
    "id": "e647d10f92194bd4144d47f76e9702dd",
    "title": "和仲蔚元日诗",
    "authorName": "王世贞",
    "authorId": "e647d10f92194bd4e60e81c4bcb41ccd",
    "dynasty": "明",
    "content": [
      "衡门启初旦，冉冉岁行益。",
      "节序人自欢，焉为同余寂。",
      "块然守一室，惆怅将至夕。",
      "天地虽更始，人生无终极。",
      "念欲昉乐端，忧怀纷如积。",
      "来者日以新，谁能返畴昔。",
      "余生愉在野，披睹中有获。",
      "托素毫翰林，千秋垂金石。",
      "逢掖足御寒，岂必尽狐白。",
      "兴言实起予，偕子臞山泽。"
    ]
  },
  {
    "id": "e647d10f92194bd469948e5f5efc9ead",
    "title": "暮坐蓠薋园即景一首",
    "authorName": "王世贞",
    "authorId": "e647d10f92194bd4e60e81c4bcb41ccd",
    "dynasty": "明",
    "content": [
      "高斋语来瞑，偶尔成幽憩。",
      "峥嵘石色古，窈窕川流细。",
      "新月在疏篁，娟娟自相媚。",
      "顾此群籁寂，恍焉睹真际。",
      "欲叩俄已忘，呼杯但成醉。"
    ]
  },
  {
    "id": "e647d10f92194bd4fb26afd6db65927a",
    "title": "小除夕归途遇风雨作",
    "authorName": "王世贞",
    "authorId": "e647d10f92194bd4e60e81c4bcb41ccd",
    "dynasty": "明",
    "content": [
      "今朝风雨色，凄其成岁暮。",
      "谁云望不迥，出门即非故。",
      "我马既玄黄，仆夫将焉诉。",
      "抚壮能几何，悠然怀往路。",
      "茫茫百忧集，安为鬒不素。",
      "稍明来者日，空悲昔者误。"
    ]
  },
  {
    "id": "e647d10f92194bd4fb26afd637b841bc",
    "title": "小除夕归途遇风雨作",
    "authorName": "王世贞",
    "authorId": "e647d10f92194bd4e60e81c4bcb41ccd",
    "dynasty": "明",
    "content": [
      "流雨泥我足，北风创我肌。",
      "令我朱颜改，使我含辛悲。",
      "举目见羊肠，日暮安所归。",
      "黄芦杂苦竹，哀声鸣相和。",
      "上有独栖鸟，下有长逝波。",
      "归家犹云尔，离家将奈何。"
    ]
  },
  {
    "id": "e647d10f92194bd4d05cdd67ca828945",
    "title": "季生夜猎不获一鲜赋此嘲之",
    "authorName": "王世贞",
    "authorId": "e647d10f92194bd4e60e81c4bcb41ccd",
    "dynasty": "明",
    "content": [
      "翩翩季公子，被服何轻蹻。",
      "骑从若浮云，行猎至我郊。",
      "是时冬始仲，日暮黄云高。",
      "罝网布原坻，左右建重茅。",
      "暝立负玄霜，令严寂不嚣。",
      "老狐饶先知，狡兔远伏逃。",
      "虽欲纵群骁，争先安所操。",
      "俄从灌莽间，稍辨东方鼌。",
      "人马无光辉，饥犬顾我号。",
      "东邻少年儿，竿杪置黏胶。",
      "戢身一指顾，百羽遂充庖。",
      "日入胡姬馆，灸鲜奏醇醪。",
      "公子诚豪鸷，兹役不得骄。"
    ]
  },
  {
    "id": "e647d10f92194bd43c25ff9416c38c40",
    "title": "暑懒",
    "authorName": "王世贞",
    "authorId": "e647d10f92194bd4e60e81c4bcb41ccd",
    "dynasty": "明",
    "content": [
      "一暑生百慵，一慵百事简。",
      "偃息衡门下，悠悠梦初转。",
      "亭午鸟倦啼，槐阴自舒卷。",
      "时有凉风来，泠然忽称善。",
      "勿谓羲皇人，此意知者鲜。"
    ]
  },
  {
    "id": "e647d10f92194bd43c25ff9435ea0531",
    "title": "暑懒",
    "authorName": "王世贞",
    "authorId": "e647d10f92194bd4e60e81c4bcb41ccd",
    "dynasty": "明",
    "content": [
      "凌晨何所道，匡坐但调息。",
      "客至了不关，眠者当分席。",
      "围棋白云墅，采莲明月泽。",
      "此赏非不领，烦暑将焉适。",
      "秋至暑会舒，吾懒终何如。"
    ]
  },
  {
    "id": "e647d10f92194bd419546d801a68a2f8",
    "title": "将游漆塘山泛五里湖作",
    "authorName": "王世贞",
    "authorId": "e647d10f92194bd4e60e81c4bcb41ccd",
    "dynasty": "明",
    "content": [
      "放舟信所适，爱此湖中春。",
      "春风剪澄眸，流光如盼人。",
      "轻讴起闲羽，柔橹潜修鳞。",
      "白云何方来，英英间青蘋。",
      "四壁千芙蓉，回波散嶙峋。",
      "寓目了无涉，适已中自亲。",
      "顾彼微阴移，慨然眷芳晨。"
    ]
  },
  {
    "id": "e647d10f92194bd491fdb9c7ed455ba2",
    "title": "舍舟步漆塘山竹松间作",
    "authorName": "王世贞",
    "authorId": "e647d10f92194bd4e60e81c4bcb41ccd",
    "dynasty": "明",
    "content": [
      "亭午维芳涘，改策探要眇。",
      "去美令神适，来奇信天造。",
      "𤂆𤂆伏泉流，湿我山中屩。",
      "遁羽时自名，幽花炯相照。",
      "清飔浮筠菉，白云弥松茑。",
      "峭茜菁葱色，时复栖眉表。",
      "回顾夸其俦，听然起微笑。"
    ]
  },
  {
    "id": "e647d10f92194bd45d6431c4c1e2b239",
    "title": "登漆塘山绝顶望太湖作",
    "authorName": "王世贞",
    "authorId": "e647d10f92194bd4e60e81c4bcb41ccd",
    "dynasty": "明",
    "content": [
      "逶迤导绝顶，旷朗澄心颜。",
      "襟带萦吴楚，表里见湖山。",
      "长风散庵霭，遥岭若连环。",
      "出没一气中，变幻俄万端。",
      "高天蔚浮蓝，黄金错其间。",
      "静闻渔唱起，暝见孤鸿还。",
      "长啸招䲭夷，缅邈不可攀。"
    ]
  },
  {
    "id": "e647d10f92194bd4354c36c97dd32426",
    "title": "奉释典诸部经于小祗园藏经阁中有述",
    "authorName": "王世贞",
    "authorId": "e647d10f92194bd4e60e81c4bcb41ccd",
    "dynasty": "明",
    "content": [
      "方广宣妙觉，总持谛真乘。",
      "白马叶休期，金人肇奇祯。",
      "伤哉末教日，圣泽渐以凌。",
      "冥迹蹈恒河，狂飙吹慧灯。",
      "我友条净业，慷慨惠函经。",
      "奚必具羯磨，居然一摩腾。",
      "小果固有漏，法施良足凭。",
      "虽靡布金田，幸依化人城。",
      "苍松云弥滃，修竹风琮琤。",
      "层阁临广除，回流激清泠。",
      "闼婆陈天乐，龙藏郁飞腾。",
      "中有慈悲相，恍发妙音声。",
      "玉笈启缃缥，流纨染翰青。",
      "仿佛贝叶端，自然莲花生。",
      "如日悬中天，万象借光明。",
      "稽首两足尊，发此希有诚。",
      "破除诸疑网，摧伏群魔兵。",
      "前因获心通，后果希胜增。",
      "愿以一切智，回施一切情。",
      "巀嵲西逝梁，金篦导前行。",
      "凡圣同超解，怨亲归合并。",
      "执离文字间，犹为道所憎。",
      "曹溪倘吾许，筌蹄讵堪徵。"
    ]
  },
  {
    "id": "e647d10f92194bd42f6831d0837d7566",
    "title": "十三夜步月过邻家饮作",
    "authorName": "王世贞",
    "authorId": "e647d10f92194bd4e60e81c4bcb41ccd",
    "dynasty": "明",
    "content": [
      "抱疴适不乐，强起无何时。",
      "念此月色佳，那能恋床帷。",
      "徐步叩东邻，觞席犹未移。",
      "有酒但斟酌，焉问主人谁。",
      "奇阴间木石，幽光蔼庭墀。",
      "浴魄冰壶中，藻荇互参差。",
      "泠然清声发，安辨竹与丝。",
      "大化冶寓形，忧乐不须斯。",
      "顾言隗俄际，所得其庶几。"
    ]
  },
  {
    "id": "e647d10f92194bd43911efd1029068d8",
    "title": "十四夜复步月过从弟饮作",
    "authorName": "王世贞",
    "authorId": "e647d10f92194bd4e60e81c4bcb41ccd",
    "dynasty": "明",
    "content": [
      "秋气日以佳，秋月垂当团。",
      "晚获徒步趣，相与复盘桓。",
      "剥啄惠连门，揽衣不及冠。",
      "呼妇出斗酒，手自裁肴餐。",
      "素旻溢清波，炯然濯肺肝。",
      "慨兹人间世，所受殊已难。",
      "安能需令节，谋客始为欢。",
      "白露下沾衣，北斗自阑干。",
      "远树出严钟，隐隐将就残。",
      "抚枕追往境，怅焉浩无端。"
    ]
  },
  {
    "id": "e647d10f92194bd44a817a4efbf63a8a",
    "title": "十五夜于小祗园坐月作",
    "authorName": "王世贞",
    "authorId": "e647d10f92194bd4e60e81c4bcb41ccd",
    "dynasty": "明",
    "content": [
      "纤阿应嘉候，祗园依化城。",
      "感此牟尼珠，扬光濯清泠。",
      "梵天白银桥，恍若燄摩升。",
      "清溪相环带，空水互晶荧。",
      "飞觞无遗憩，流霞湛然盈。",
      "顺风奏丝桐，袅袅发奇声。",
      "青松为我和，白云为我停。",
      "酒德将调浃，颓然玉山倾。",
      "披襟纳虚爽，万境皆光明。",
      "安能守空观，枯寂送馀生。"
    ]
  },
  {
    "id": "e647d10f92194bd4ecc2a4d60b5a3e36",
    "title": "十六夜月徐荆州见枉作",
    "authorName": "王世贞",
    "authorId": "e647d10f92194bd4e60e81c4bcb41ccd",
    "dynasty": "明",
    "content": [
      "欢宴申遥夕，疲薾辞请谒。",
      "故人从东来，今我思超忽。",
      "聊携一尊酒，相与陶嘉月。",
      "熹微破泱漭，冉冉出丛樾。",
      "是时初逾望，清可鉴毛发。",
      "虽复表亏端，幽晖殊未歇。",
      "玄鹤寥戾鸣，肃然惩栖鹘。",
      "敢以斗柄斜，辞君玉壶竭。",
      "携手仍与旋，清言至明发。"
    ]
  },
  {
    "id": "e647d10f92194bd4a2f0635cbb8c1475",
    "title": "秋日蓠薋园即事作",
    "authorName": "王世贞",
    "authorId": "e647d10f92194bd4e60e81c4bcb41ccd",
    "dynasty": "明",
    "content": [
      "兹地不数武，亦复具池台。",
      "亭午欣鸟雀，初凉愁草莱。",
      "恍然石色古，乃是微云回。",
      "竹润遥相借，兰芬时一来。",
      "客至但坐耳，相对亦悠哉。",
      "礼岂在巾帻，懒不废尊罍。"
    ]
  },
  {
    "id": "e647d10f92194bd485c43e8096c03a9e",
    "title": "秋日小祗园即事作",
    "authorName": "王世贞",
    "authorId": "e647d10f92194bd4e60e81c4bcb41ccd",
    "dynasty": "明",
    "content": [
      "幽竹藩行径，客来无送迎。",
      "石梁横秋色，高阁延远清。",
      "爱此修日景，弥耽静者情。",
      "时探诸品毕，不省何经名。",
      "微微甘雨至，稍稍凉风生。",
      "迟暮且莫返，与君听松声。"
    ]
  },
  {
    "id": "e647d10f92194bd4cf9571324ca4600e",
    "title": "嘉禾道中",
    "authorName": "王世贞",
    "authorId": "e647d10f92194bd4e60e81c4bcb41ccd",
    "dynasty": "明",
    "content": [
      "方春爱行役，因与陶嘉候。",
      "燕尾碧相袭，鸭头青始皱。",
      "轻风怜舟师，为我来往奏。",
      "收帆杨柳色，沽酒夕阳堠。",
      "有友四五人，倾觞如悬溜。",
      "丝鲙出网鲜，乳臇伏巢𪅏。",
      "扶兴端互起，谋欢策争售。",
      "问余倾玉山，应须堕月后。",
      "頫仰人间世，所得良不偶。"
    ]
  },
  {
    "id": "e647d10f92194bd46a22daf31b25332b",
    "title": "海上访王子不值追会嘉禾道中斐然投作聊此志酬",
    "authorName": "王世贞",
    "authorId": "e647d10f92194bd4e60e81c4bcb41ccd",
    "dynasty": "明",
    "content": [
      "芳波初成绿，柔杨亦已荑。",
      "乘此嘉淑候，慨然效安期。",
      "川涂虽绵邈，未获展光仪。",
      "前维悄然发，后舸日夜追。",
      "朗曜隔浮阴，景风为我披。",
      "携手登巍堞，赠我以新诗。",
      "彪毫等霞绚，溢齿若川驰。",
      "辨胜晷欲流，神王鬒不移。",
      "斐然见狂简，余归将庶几。"
    ]
  },
  {
    "id": "e647d10f92194bd48f1b107556ca0aa0",
    "title": "吴兴访徐子与庐次作",
    "authorName": "王世贞",
    "authorId": "e647d10f92194bd4e60e81c4bcb41ccd",
    "dynasty": "明",
    "content": [
      "溪回翠相袭，峰转青若招。",
      "西日残危堞，东风进轻桡。",
      "玄居在市廛，心清息诸嚣。",
      "图书尘苫壁，素旐何萧萧。",
      "念子虽茕然，犹能明久要。",
      "生死非异岐，浮沉信所遭。",
      "篝灯照华丝，斗酒为我劳。",
      "因怀阮嵇尚，悲至讵能消。",
      "引领俟明发，援笔摅长谣。"
    ]
  },
  {
    "id": "e647d10f92194bd401b0e3df5532f36a",
    "title": "海盐石堤与周生辈观日出作",
    "authorName": "王世贞",
    "authorId": "e647d10f92194bd4e60e81c4bcb41ccd",
    "dynasty": "明",
    "content": [
      "日者万物母，海为百谷王。",
      "两雄未荡摩，众有皆摧藏。",
      "天鸡警宵发，波臣导余望。",
      "穷纮露黝紫，极际见青苍。",
      "回首顾中原，破睫犹茫茫。",
      "倏忽金轮升，流光浴扶桑。",
      "一发界灙漭，万鬣竞纵横。",
      "湛湛天酒晞，煜煜云旗张。",
      "波将骇骏上，猋与蹻龙翔。",
      "无复虞蒙泛，阳德炽方昌。"
    ]
  },
  {
    "id": "e647d10f92194bd45162162189a5ae0e",
    "title": "伯父静庵公山池一首",
    "authorName": "王世贞",
    "authorId": "e647d10f92194bd4e60e81c4bcb41ccd",
    "dynasty": "明",
    "content": [
      "昔我游兹园，申慕憺忘归。",
      "园景非一态，事事令人怡。",
      "白云团幽荔，朱卉冠阴崖。",
      "疏沼延夕星，裁篁导春澌。",
      "潜鳞乘吹起，宿羽应候啼。",
      "谋奇开新术，戒返惑故蹊。",
      "涧饮分霓渴，馆宿逊霞栖。",
      "束帛违丘贲，悬金厌时夷。",
      "去家不廿载，陵谷忽中移。",
      "前逵改宿茑，后堂滋旅葵。",
      "灌木代丝弦，宫往商不之。",
      "回盻追前邈，抚景虞后衰。",
      "所以羊钜平，游岘发清徽。",
      "复闻桓司马，攀条泫然悲。",
      "寓形靡不消，垂言将庶几。"
    ]
  },
  {
    "id": "e647d10f92194bd495746509eea566e4",
    "title": "避疴山池月夜群从中有携酒至者即事作",
    "authorName": "王世贞",
    "authorId": "e647d10f92194bd4e60e81c4bcb41ccd",
    "dynasty": "明",
    "content": [
      "兹辰负末疴，适与余懒会。",
      "客来或不冠，客亦恕余意。",
      "圆月从东起，神飙能徐至。",
      "尊酒与盘飧，阿平诚知事。",
      "语笑岂必佳，往往得真际。",
      "时复邻笛声，乘风破遥裔。",
      "去者勿复辞，陶公陶然醉。"
    ]
  },
  {
    "id": "e647d10f92194bd41ce85eba044cbb82",
    "title": "将游阳羡过华明伯饯我惠山因憩俞氏园一首",
    "authorName": "王世贞",
    "authorId": "e647d10f92194bd4e60e81c4bcb41ccd",
    "dynasty": "明",
    "content": [
      "日余淹薖轴，托志在延搜。",
      "遵途告密戚，饯我以行游。",
      "选胜岂必遐，贵在获所求。",
      "青松夹长坂，菉竹被文流。",
      "探蠡酌清泠，沈慅洒然瘳。",
      "层霞缓川暝，归日使径幽。",
      "流憩仲蔚居，时兴浚冲愁。",
      "昔揽并大藩，今守各一丘。",
      "寄言天路者，寥廓多沈浮。"
    ]
  },
  {
    "id": "e647d10f92194bd450f253d88e765c15",
    "title": "发自义兴由东九抵湖汊一首",
    "authorName": "王世贞",
    "authorId": "e647d10f92194bd4e60e81c4bcb41ccd",
    "dynasty": "明",
    "content": [
      "扬舲出荆溪，溪流浩无尽。",
      "畴谓当萧辰，青山吐馀润。",
      "惊鳞发潜响，振羽横遥瞬。",
      "时见空翠来，焉知余榜进。",
      "乔木生午烟，场禾表秋信。",
      "茶叟携筐归，行歌渺然近。",
      "顾余若有适，壶浆当为引。",
      "明发从此辞，中宵衣时振。"
    ]
  },
  {
    "id": "e647d10f92194bd44e2d77fc3ea22f89",
    "title": "由张公后洞出前洞一首",
    "authorName": "王世贞",
    "authorId": "e647d10f92194bd4e60e81c4bcb41ccd",
    "dynasty": "明",
    "content": [
      "冥搜出天巧，遐尚穷真域。",
      "猿饮迫相辅，鸟伸骇所获。",
      "金膏时自闪，琼乳静还滴。",
      "窥天一线杳，察坠千鳞坼。",
      "云烹丹灶温，芝耕石田瘠。",
      "信足如已穷，俯身忽中辟。",
      "浴日万象开，琉璃成五色。",
      "芙蕖冠瑶柱，玫块填萝席。",
      "缔搆疑化城，阴森恐蛟宅。",
      "张公何为者，自言得灵液。",
      "千载垂空名，其人郁为腊。",
      "摄衣云霞颠，矫首三叹息。"
    ]
  },
  {
    "id": "e647d10f92194bd4ed439b675c0c15af",
    "title": "出张公洞经游玉女潭一首",
    "authorName": "王世贞",
    "authorId": "e647d10f92194bd4e60e81c4bcb41ccd",
    "dynasty": "明",
    "content": [
      "疲足辞幽界，敞目凌玄都。",
      "篁翠上交天，枫丹时缀涂。",
      "高霞冠璇表，流飔荡银铺。",
      "躧步瞰澄潭，恍若遘神姝。",
      "青崖覆萝发，绀水湛明矑。",
      "神往境自超，象胜理亦愉。",
      "匪耽交甫好，冀与禽尚徂。"
    ]
  },
  {
    "id": "e647d10f92194bd4ad15ae046f168821",
    "title": "探龙湫因观古琼树一首",
    "authorName": "王世贞",
    "authorId": "e647d10f92194bd4e60e81c4bcb41ccd",
    "dynasty": "明",
    "content": [
      "素秋送馀晷，深山饶伏奇。",
      "贾勇若无先，独造中所私。",
      "纳云穿奇搆，画石置清漪。",
      "天规隐䆗窱，壑舟入逶迤。",
      "拊足唱高音，泠泠逗幽崖。",
      "修干吐潜虬，舞蛟出惊枝。",
      "昔贤歌琼树，今我复来兹。",
      "俯仰千秋意，泫然令心悲。"
    ]
  },
  {
    "id": "e647d10f92194bd41fbb4b77c7b0ecf9",
    "title": "归自东九泛西九访善权寺一首",
    "authorName": "王世贞",
    "authorId": "e647d10f92194bd4e60e81c4bcb41ccd",
    "dynasty": "明",
    "content": [
      "归榜意不释，爱此澄湖晖。",
      "白云何英英，荡潏令波肥。",
      "所遘饶新境，沿洄遂忘疲。",
      "改策向精兰，散履蹑青坻。",
      "修苍摩天风，潜翠沾人衣。",
      "裁霞竦飞构，攀汉纳危扉。",
      "左洞殊泓渟，下有鸣声悲。",
      "兹赏未云饫，来奇信弗违。"
    ]
  },
  {
    "id": "e647d10f92194bd46e74c27e229d9028",
    "title": "游善权洞作",
    "authorName": "王世贞",
    "authorId": "e647d10f92194bd4e60e81c4bcb41ccd",
    "dynasty": "明",
    "content": [
      "巨灵两蹠拓，混沌七日开。",
      "阴崖忽中敞，万巧纷然来。",
      "廓如白玉堂，瑰柱芙蓉楣。",
      "天酒滴历垂，石燕纵横飞。",
      "泫泫含雾华，烁烁衔沙玑。",
      "靓深时中赏，旷朗使众怡。",
      "仙掌瞬若招，便嬽胜柔荑。",
      "谓我为王烈，授我赤石脂。",
      "灵境难久即，怊怅以徘徊。"
    ]
  },
  {
    "id": "e647d10f92194bd492cee5de714acb56",
    "title": "善权水洞一首",
    "authorName": "王世贞",
    "authorId": "e647d10f92194bd4e60e81c4bcb41ccd",
    "dynasty": "明",
    "content": [
      "出幽托奇秘，荐至谐智乐。",
      "朱华嵌岩椒，白云团衡壑。",
      "群溜何泠泠，争往若有托。",
      "奚必中宫商，噌吰即天乐。",
      "飞空浥苍翠，悬沫成丹雘。",
      "灵禽啁唽言，神鳞时腾跃。",
      "空色鸣沿溯，微寒生回薄。",
      "逝欲偕琴高，周身鲜灵药。"
    ]
  },
  {
    "id": "e647d10f92194bd4021e0a0fd5393b01",
    "title": "碧云寺泉",
    "authorName": "王世贞",
    "authorId": "e647d10f92194bd4e60e81c4bcb41ccd",
    "dynasty": "明",
    "content": [
      "苍龙戢其首，日夜漱寒玉。",
      "助尔松风声，借之竹色绿。",
      "时从斋厨下，泠然注空谷。",
      "自爱穿云多，焉知出山浊。",
      "一酌聆斯言，徘徊怆心曲。"
    ]
  },
  {
    "id": "e647d10f92194bd44f327dc1e3659b60",
    "title": "夜泊虞山下",
    "authorName": "王世贞",
    "authorId": "e647d10f92194bd4e60e81c4bcb41ccd",
    "dynasty": "明",
    "content": [
      "明当向城府，维舟此山足。",
      "奚必遂登临，聊以驱吾俗。",
      "初月未拟规，浮云更成璞。",
      "酒罢独何为，移书就残烛。"
    ]
  },
  {
    "id": "e647d10f92194bd4e95f9f8260423142",
    "title": "金焦饯戚都督作",
    "authorName": "王世贞",
    "authorId": "e647d10f92194bd4e60e81c4bcb41ccd",
    "dynasty": "明",
    "content": [
      "大江耸金焦，兹实界宇甸。",
      "圣灵深推毂，懿好将离燕。",
      "春酒挹千流，崇肴指双巘。",
      "柘鼓𣪞晴雷，绮帆衡惊电。",
      "回睇铜柱标，苍然天一线。",
      "极目龙沙南，紫气出葱茜。",
      "慷慨豫州楫，飒爽褒公箭。",
      "分躯应北扫，馀烈留南填。",
      "宾僚富词俊，文酒要酣战。",
      "燕石尚可铭，畴当为君先。"
    ]
  },
  {
    "id": "e647d10f92194bd4622b7fde042dbd04",
    "title": "初至杭左史郭公右史莫公邀宴西湖大风雨归作",
    "authorName": "王世贞",
    "authorId": "e647d10f92194bd4e60e81c4bcb41ccd",
    "dynasty": "明",
    "content": [
      "钱塘帝都会，西湖地灵杰。",
      "天目日夜翰，神瀵汇兹穴。",
      "山拥三面螺，城弯半弓霓。",
      "谬余长五湖，斯往信所阙。",
      "左相咏紫微，右枢和白雪。",
      "银榼渟宫醪，湘縢载珍飶。",
      "篮舆日骀荡，皂盖风飘瞥。",
      "稍出清波门，驺声狎啼鴂。",
      "色界纷送奇，目疲不得说。",
      "舟子方进篙，黄衫浪花撇。",
      "俄然两高墨，顿使万象涅。",
      "天笑眵不收，块噫鼓中裂。",
      "縠纹剪破碎，铁冠冒巀嵲。",
      "罗刹怒欲翻，鹫头奋仍掣。",
      "此辈逞狂怪，西子頩不悦。",
      "骤雨面面来，蓬窗时时揭。",
      "莫君如谢安，麈尾手徐挈。",
      "微谓郭长公，虽奇泛宜辍。",
      "仙舟固所慕，角巾毋乃折。",
      "郭公笑王生，此变为畴设。",
      "昨夜真宰过，颇畏灵秘泄。",
      "袖君斫轮手，更卷雕龙舌。",
      "不见渼陂行，雷雨亦愁绝。",
      "玉立山未颓，鲸吞海仍竭。",
      "携兴逼暮归，万燎吐明灭。"
    ]
  },
  {
    "id": "e647d10f92194bd4a80e99556e1c6de1",
    "title": "薄暮赴臬中诸公期未归出憩湖上旋得新月湛然独胜因成此篇",
    "authorName": "王世贞",
    "authorId": "e647d10f92194bd4e60e81c4bcb41ccd",
    "dynasty": "明",
    "content": [
      "整策嚣中要，改憩湖上宫。",
      "东霞尚冠渚，西魄已收蒙。",
      "弥弥烟幂地，澹澹月弦空。",
      "俄顷吐清照，万碧开朦胧。",
      "潜虬饮遥沚，栖鹘磔幽业。",
      "戢驺延远音，偃盖恣归艨。",
      "净色坐相媚，灵景伫莫从。",
      "酬赏诚少阙，会心何必同。"
    ]
  },
  {
    "id": "e647d10f92194bd4e0b079b5656ba2c3",
    "title": "与黎职方吕光禄共赋岘山石尊",
    "authorName": "王世贞",
    "authorId": "e647d10f92194bd4e60e81c4bcb41ccd",
    "dynasty": "明",
    "content": [
      "李相昔鲸饮，颜公复鸿鶱。",
      "遂令兹山名，远并太傅尊。",
      "闰季大火流，清阴犹未髡。",
      "选胜仍选良，避蒸因避喧。",
      "稍惊蒙茸豁，遂辞䆗窱扪。",
      "俨然见中洼，宛尔发清源。",
      "北斗与南箕，不挹名空存。",
      "安得泻天瓢，下注此石樽。",
      "左揽仙人箸，右洗玉女盆。",
      "夕旭代为薪，青山借作飧。",
      "遥吹从东来，密箐轻飙翻。",
      "一酌浇磊磈，再举超笼樊。",
      "首骖华胥路，息驾众妙门。",
      "始知泛三雅，有待犹为烦。"
    ]
  },
  {
    "id": "e647d10f92194bd4e2239e109f062d7e",
    "title": "石屋洞",
    "authorName": "王世贞",
    "authorId": "e647d10f92194bd4e60e81c4bcb41ccd",
    "dynasty": "明",
    "content": [
      "招隐岂必深，幽绝在康庄。",
      "天开一层轩，群秀纳青苍。",
      "其阳类江瑶，云足钟离房。",
      "右凹若旋螺，中栖太乙粮。",
      "游履迥失疲，归悰澹将忘。",
      "零雨滃四垂，飞润沾衣裳。",
      "山僧供茗罢，欲出仍彷徨。"
    ]
  },
  {
    "id": "e647d10f92194bd455ea3a36a97edd67",
    "title": "吴比部范太史邀游岘山二章",
    "authorName": "王世贞",
    "authorId": "e647d10f92194bd4e60e81c4bcb41ccd",
    "dynasty": "明",
    "content": [
      "吴兴岘山色，不减襄阳紫。",
      "气馀清和候，人是东南美。",
      "亦有艖头鳊，佐之若下醴。",
      "炊烟隔岭出，渔唱菰芦起。",
      "醉谓故所知，何必羊叔子。"
    ]
  },
  {
    "id": "e647d10f92194bd455ea3a3661ce0cc5",
    "title": "吴比部范太史邀游岘山二章",
    "authorName": "王世贞",
    "authorId": "e647d10f92194bd4e60e81c4bcb41ccd",
    "dynasty": "明",
    "content": [
      "改席延绪飔，披襟向晴昊。",
      "日染馀不水，烟平浮玉岛。",
      "顾见青芙蓉，了了透蘋藻。",
      "季重追旧欢，巨卿吐新好。",
      "勿云兴易尽，新月在前道。"
    ]
  },
  {
    "id": "e647d10f92194bd43c5a1cd0153171ae",
    "title": "病后初行园有述",
    "authorName": "王世贞",
    "authorId": "e647d10f92194bd4e60e81c4bcb41ccd",
    "dynasty": "明",
    "content": [
      "幽忧屏时累，况乃寝瘵馀。",
      "行散得中林，聊以境自舒。",
      "初阳破晨冰，流波跳伏鱼。",
      "松声坐来语，竹色窗中书。",
      "外喧稍不接，内寂恒湛如。",
      "安知浮荣在，且当谈遂初。"
    ]
  },
  {
    "id": "e647d10f92194bd4218f03244ffeea7e",
    "title": "焦山访郭道人次父不值用陶韵",
    "authorName": "王世贞",
    "authorId": "e647d10f92194bd4e60e81c4bcb41ccd",
    "dynasty": "明",
    "content": [
      "爱彼江上山，息此尘中鞅。",
      "故人今何许，令我发遐想。",
      "云胡焦居士，亦复舍山往。",
      "鸟雀渐以骄，菉葹渐以长。",
      "人生贵适我，所向何必广。",
      "慨焉发长谣，兹意存草莽。"
    ]
  },
  {
    "id": "e647d10f92194bd45c407d559f14a9b3",
    "title": "小祗园小憩用陶韵",
    "authorName": "王世贞",
    "authorId": "e647d10f92194bd4e60e81c4bcb41ccd",
    "dynasty": "明",
    "content": [
      "昔有蹈海言，兹意惜未践。",
      "踯躅孟门道，一官岂待免。",
      "忧来日苦短，数往情屡缅。",
      "春至不自知，稍闻鸟声善。",
      "市穷中林出，境迩意乃远。",
      "挟册水竹间，悠然忘其返。",
      "顾景忽自哂，吾何待吾浅。"
    ]
  },
  {
    "id": "e647d10f92194bd45c407d55e5deea0e",
    "title": "小祗园小憩用陶韵",
    "authorName": "王世贞",
    "authorId": "e647d10f92194bd4e60e81c4bcb41ccd",
    "dynasty": "明",
    "content": [
      "群荣秀春气，天地遂不贫。",
      "敢以百慵故，废我杯酒勤。",
      "修竹临绿波，清辉来媚人。",
      "迹从逝晷旧，情与来景新。",
      "游鱼故泼泼，时鸟亦欣欣。",
      "南征稍知吝，西往尚迷津。",
      "偶从静者说，获与兰若邻。",
      "世累从此祛，犹足称逸民。"
    ]
  },
  {
    "id": "e647d10f92194bd411482d05d68ba566",
    "title": "赠王复入山读书",
    "authorName": "王世贞",
    "authorId": "e647d10f92194bd4e60e81c4bcb41ccd",
    "dynasty": "明",
    "content": [
      "挟册厌时嚣，蹑屩辞故林。",
      "岩栖延孙啸，壤室鸣卜琴。",
      "流霞润清缃，飞溜助高吟。",
      "兰衷托隆古，萝尚谢兹今。",
      "頫仰千秋士，庶协丘中心。",
      "芊眠屯崖雾，幂历出岫霖。",
      "窃用返招隐，冀子惠好音。",
      "毋令三径合，言乖二仲寻。"
    ]
  },
  {
    "id": "e647d10f92194bd43d5186b3f2d65695",
    "title": "送吴士游郧阳用贫士韵",
    "authorName": "王世贞",
    "authorId": "e647d10f92194bd4e60e81c4bcb41ccd",
    "dynasty": "明",
    "content": [
      "高树带微阳，倦鸟相与依。",
      "本为聊托息，非用借光辉。",
      "南亩有栖粮，矫翮且一飞。",
      "晨当暂相辞，夕当复来归。",
      "躄足未朝餐，原尝代其饥。",
      "千载士失职，鼎鼎私所悲。"
    ]
  },
  {
    "id": "e647d10f92194bd43d5186b3f3da9500",
    "title": "送吴士游郧阳用贫士韵",
    "authorName": "王世贞",
    "authorId": "e647d10f92194bd4e60e81c4bcb41ccd",
    "dynasty": "明",
    "content": [
      "行游向郧楚，急憩鲜华轩。",
      "路若经商山，为我吊绮园。",
      "芝歌停遗响，麇迹但苍烟。",
      "隐见无专是，出处人自研。",
      "达为向平叹，倦为宗炳言。",
      "要子以异时，庶几于二贤。"
    ]
  },
  {
    "id": "e647d10f92194bd45d1b3b2dbdcba26c",
    "title": "程君将北游谒余诗为赠君精易数独谓余尚当出余不许也",
    "authorName": "王世贞",
    "authorId": "e647d10f92194bd4e60e81c4bcb41ccd",
    "dynasty": "明",
    "content": [
      "客有手一编，自云古周易。",
      "纷然后人造，不出先天画。",
      "西笑入长安，列肆坐秋色。",
      "倘遇宋大夫，相与谈昕夕。",
      "为言向子平，今已悟损益。",
      "未便五岳游，且蜡几两屐。",
      "去去勿复陈，遁爻许贞吉。"
    ]
  },
  {
    "id": "e647d10f92194bd400bb42f67fa06b40",
    "title": "过田家小饮有作",
    "authorName": "王世贞",
    "authorId": "e647d10f92194bd4e60e81c4bcb41ccd",
    "dynasty": "明",
    "content": [
      "今晨风日佳，默默鲜所亲。",
      "改服从田父，相与过西邻。",
      "虽无超时韵，所得亦以真。",
      "约略婚嫁资，岁功稍一论。",
      "瓠壶盈浊醪，芋叶裹鲜新。",
      "谦言酌卮酒，仓卒无主人。",
      "啖我栖埘鸡，为尔代司晨。",
      "东壁吐蚕丝，可以充钓缗。",
      "笑谓指顾间，遂穷水陆珍。",
      "代主计则然，毋乃非嘉宾。",
      "隗俄复隗俄，目送西归轮。"
    ]
  },
  {
    "id": "e647d10f92194bd4e5e3f81f45d32a9e",
    "title": "初泛湖乘风抵西洞庭",
    "authorName": "王世贞",
    "authorId": "e647d10f92194bd4e60e81c4bcb41ccd",
    "dynasty": "明",
    "content": [
      "萧晨风日佳，况乃泛澄漪。",
      "扬舲指空白，回首觉翠微。",
      "南望卞山址，北竟晋陵涯。",
      "玉玦周三垂，朗鉴翳全规。",
      "芙蓉插波心，花萼竞参差。",
      "谷飙卷长空，𤂆落迎帆来。",
      "遥岫无停瞬，近濑有定姿。",
      "玄醴染惊颜，觞至当不挥。",
      "寄言探奇者，此胜不易追。"
    ]
  },
  {
    "id": "e647d10f92194bd4efd541c2c0a512da",
    "title": "入林屋洞天不能竟有述",
    "authorName": "王世贞",
    "authorId": "e647d10f92194bd4e60e81c4bcb41ccd",
    "dynasty": "明",
    "content": [
      "林屋第九天，中藏万金庭。",
      "北穿丈人峰，西达蛾眉陉。",
      "垂滋结乳玉，穿㙧散空青。",
      "㟏岈藏石门，噌吰吐神钲。",
      "是时秋始暮，积潦尚澄盈。",
      "虽负褰裳勇，踝击中不胜。",
      "迩惭孺子托，远愧灵威生。",
      "誓欲偕青童，飙轮探窈冥。",
      "千载灵文出，圣治冀可徵。"
    ]
  },
  {
    "id": "e647d10f92194bd46485f477b72405b7",
    "title": "月夜登曲岩由竹林下山家观屏岩丙洞入阳谷作",
    "authorName": "王世贞",
    "authorId": "e647d10f92194bd4e60e81c4bcb41ccd",
    "dynasty": "明",
    "content": [
      "支策辞道林，飞镜挂大空。",
      "回光散玉岫，潜颖射金淙。",
      "扪萝入窈窕，循垓践玲珑。",
      "稍窥樵采径，获与园林通。",
      "璀灿间修篁，琮琤乍因风。",
      "慕奇惜奇尽，贪胜冀胜逢。",
      "仄足丙洞穴，耸身屏岩峰。",
      "骇瞩纷自来，浩倡乐无终。",
      "土豹吠寥阒，天鸡破鸿蒙。",
      "谁言兹宵既，能使余兴穷。"
    ]
  },
  {
    "id": "e647d10f92194bd4ebca906b3cb496ad",
    "title": "下缥渺峰由西湖历东湖抵资庆诸寺",
    "authorName": "王世贞",
    "authorId": "e647d10f92194bd4e60e81c4bcb41ccd",
    "dynasty": "明",
    "content": [
      "傲睨穷四周，轻风信余屧。",
      "既谢上岭危，颇忻下山捷。",
      "澄湖夹双瞳，乔松振千鬣。",
      "稍深疑无地，忽转长天接。",
      "古刹藏白云，疏林出红叶。",
      "估客喧归步，渔舟满收夹。",
      "饭候寻寺钟，菌香吐僧榼。",
      "斟酌声闻酒，颠倒居士祫。",
      "冥醉时一醒，空青忽交睫。"
    ]
  },
  {
    "id": "e647d10f92194bd4909ac60ad693acd9",
    "title": "泛小洞庭观奇石",
    "authorName": "王世贞",
    "authorId": "e647d10f92194bd4e60e81c4bcb41ccd",
    "dynasty": "明",
    "content": [
      "兹山饶奇石，混沌帝所凿。",
      "坠如渴猿饮，森若惊鹘搏。",
      "龙睛过犹闪，猊坐望还却。",
      "万窍吸籁号，一柱危崖阁。",
      "玲珑蔽秋涨，突兀生摇落。",
      "赤鲤舷际惊，白乌波面掠。",
      "挥手揽青苍，为余佐杯勺。"
    ]
  },
  {
    "id": "e647d10f92194bd4f6ba3a1b888b006f",
    "title": "度竹坞岭",
    "authorName": "王世贞",
    "authorId": "e647d10f92194bd4e60e81c4bcb41ccd",
    "dynasty": "明",
    "content": [
      "上岭若攀天，下岭若穿井。",
      "落日犹半规，深松已先暝。",
      "事将馀兴败，足与归念梗。",
      "时觉虬龙争，肃然发深警。"
    ]
  },
  {
    "id": "e647d10f92194bd4137a898ee9791186",
    "title": "将至建业大风雨作",
    "authorName": "王世贞",
    "authorId": "e647d10f92194bd4e60e81c4bcb41ccd",
    "dynasty": "明",
    "content": [
      "挂席凌大江，斗觉风云颠。",
      "日脚金琐碎，山头墨蜿蜒。",
      "高天忽下垂，密与沧波连。",
      "不辨川后界，坐失阳乌权。",
      "咫尺晃微白，浪花骄不圆。",
      "攒矢斗壁剥，神钲击喧阗。",
      "徙坐蔽束书，低眉睨长年。",
      "两仪退归所，万象仍悠然。",
      "山色媚举卮，波声清扣舷。",
      "变故在须臾，所得能不迁。",
      "是以暂往身，托志在归全。"
    ]
  },
  {
    "id": "e647d10f92194bd4d47defb9e8ee3aa4",
    "title": "早入庐山首路作",
    "authorName": "王世贞",
    "authorId": "e647d10f92194bd4e60e81c4bcb41ccd",
    "dynasty": "明",
    "content": [
      "徙符五岭外，归沐三冬前。",
      "及兹道彭蠡，九叠青依然。",
      "授衣变寒暑，击汰改流连。",
      "决策扣庐君，蓐食理枉阡。",
      "微月隐纷纶，流云渐芊眠。",
      "树杪生遥曙，草际出哀泉。",
      "来奇若故赏，新踪繇往缘。",
      "分无幽栖躅，慨焉叹诸贤。"
    ]
  },
  {
    "id": "e647d10f92194bd4ae520d87312e46db",
    "title": "入东林精舍",
    "authorName": "王世贞",
    "authorId": "e647d10f92194bd4e60e81c4bcb41ccd",
    "dynasty": "明",
    "content": [
      "晨色悬抗旌，流泉徇扶藜。",
      "贪看香垆曙，忽已过虎溪。",
      "古树绣上方，荒草掩前阶。",
      "屈戍蔓蟏蛸，军持跃醯鸡。",
      "寻胜冀获新，探往浩无倪。",
      "昔希遗民誓，永怀尘外栖。",
      "今憩东林轨，犹恋区中迷。",
      "悔濯当自今，赏愧庶无睽。"
    ]
  },
  {
    "id": "e647d10f92194bd463ca628a18098ab2",
    "title": "由云峰取道锦涧历险至绝顶",
    "authorName": "王世贞",
    "authorId": "e647d10f92194bd4e60e81c4bcb41ccd",
    "dynasty": "明",
    "content": [
      "改装问绣涧，徙屩披蹑云。",
      "涧仄愁陵缅，云杂争崩奔。",
      "急湍令玉危，缓溜使弦温。",
      "稍息一会心，屡踬复惊魂。",
      "参差吐锋距，倏忽变朝曛。",
      "前径为雾绝，后呼若空闻。",
      "矫䜪属大观，贾勇非离群。",
      "会已人世远，何繇叩天阍。"
    ]
  },
  {
    "id": "e647d10f92194bd4e8629870073c0ac8",
    "title": "由武当之紫霄历青羊桥憩五龙出仁威观有述",
    "authorName": "王世贞",
    "authorId": "e647d10f92194bd4e60e81c4bcb41ccd",
    "dynasty": "明",
    "content": [
      "跻危意方倦，入幽良自适。",
      "岩峦非一态，云日饶奇色。",
      "活活伏流来，泠泠深崖滴。",
      "腾虬悟风树，渴猊知水石。",
      "拿攫令魂惊，蜿蜒觉根坼。",
      "俶诡青羊涧，窈窕五龙室。",
      "彼美如有待，余欣宁无获。",
      "改辙见平畴，蔼蔼禾黍夕。",
      "归虑中未搅，目境时有失。",
      "安得乘蹻道，遥青庶可摘。"
    ]
  },
  {
    "id": "e647d10f92194bd4dc5de681cde12c2a",
    "title": "由南岩寻北岩谒不二和尚",
    "authorName": "王世贞",
    "authorId": "e647d10f92194bd4e60e81c4bcb41ccd",
    "dynasty": "明",
    "content": [
      "降陟虽疲迹，眺览用怡心。",
      "心怡体自调，支策探道林。",
      "是时春初暮，遥绿结屯阴。",
      "一幡扬空表，双树吐缘寻。",
      "初窥但绝壁，缓步得精蓝。",
      "开士久杜机，眄睐不能禁。",
      "延我坐芙蓉，啖我以林檎。",
      "清梵和流泉，噌吰海潮音。",
      "忽睹西岫景，圆规已半侵。",
      "归来愧禽鱼，自得忘高深。"
    ]
  },
  {
    "id": "e647d10f92194bd4e992932af55f87d3",
    "title": "信口赠莫山人",
    "authorName": "王世贞",
    "authorId": "e647d10f92194bd4e60e81c4bcb41ccd",
    "dynasty": "明",
    "content": [
      "再起犹畏途，斯意久郁郁。",
      "月俸已送官，早晚将解绂。",
      "留君一杯酒，乃是家田秫。",
      "丈人未悉恭，生平无长物。",
      "念欲饱果然，新诗不堪乞。"
    ]
  },
  {
    "id": "e647d10f92194bd4e2bfe607f281ff15",
    "title": "古意赠伯玉中丞二首",
    "authorName": "王世贞",
    "authorId": "e647d10f92194bd4e60e81c4bcb41ccd",
    "dynasty": "明",
    "content": [
      "娟娟闺中秀，托质为君助。",
      "中夜理笄总，日织三丈素。",
      "本用报君恩，惰者反成妒。",
      "蛾眉当秋风，飒然垂将暮。",
      "二八更代进，回光焉反顾。",
      "芙蓉鉴铅华，使我欲不御。",
      "岂在惜朱颜，实以宗祀故。",
      "止止且勿陈，欢爱尚中路。"
    ]
  },
  {
    "id": "e647d10f92194bd4e2bfe607d307cac3",
    "title": "古意赠伯玉中丞二首",
    "authorName": "王世贞",
    "authorId": "e647d10f92194bd4e60e81c4bcb41ccd",
    "dynasty": "明",
    "content": [
      "煜煜双纯钩，磨者益其锋。",
      "谡谡孤松树，耻为霜霰容。",
      "良骥疲太行，骧首思腾冲。",
      "万翮摩广原，畴能韬劲弓。",
      "之子负宏奇，郁为盖代雄。",
      "闽山有馀荫，粤海无惊风。",
      "惜哉世路晚，刺促难为工。",
      "君子任其劳，小人代其庸。",
      "天顾犹未宁，毋为悲道穷。"
    ]
  },
  {
    "id": "e647d10f92194bd43b9c35373354143f",
    "title": "与吕生谈有感",
    "authorName": "王世贞",
    "authorId": "e647d10f92194bd4e60e81c4bcb41ccd",
    "dynasty": "明",
    "content": [
      "仕路无拙速，众口令亲疏。",
      "吾本不忧怫，谁能使之愉。",
      "一语朝不谋，夕当赋归欤。",
      "云霞傍人生，天地待心舒。",
      "试与论往事，且复探故书。",
      "峥嵘后来薪，掩抑前钓鱼。",
      "物情固何极，意足恒自如。"
    ]
  },
  {
    "id": "e647d10f92194bd42acb542f371314f6",
    "title": "送舍弟敬美北上",
    "authorName": "王世贞",
    "authorId": "e647d10f92194bd4e60e81c4bcb41ccd",
    "dynasty": "明",
    "content": [
      "嘉运开骏招，轮帛四交驰。",
      "之子起自厉，为报当及时。",
      "杯酒指河梁，悢悢不能持。",
      "十载虽茕独，与子不相离。",
      "仰见晨风鸟，矫吭鸣何悲。",
      "修翼摩劲飙，一举绝天池。",
      "岂不快所往，念此卑林栖。",
      "舒卷无违性，动静各有宜。",
      "努力爱景光，千载以自期。"
    ]
  },
  {
    "id": "e647d10f92194bd42acb542f19b5b5d7",
    "title": "送舍弟敬美北上",
    "authorName": "王世贞",
    "authorId": "e647d10f92194bd4e60e81c4bcb41ccd",
    "dynasty": "明",
    "content": [
      "方舟遵枉渚，落日上征衣。",
      "离筵启方序，吾弟感仳离。",
      "愚哲虽异规，畴不慕昌期。",
      "哲者任其劳，愚者食其贻。",
      "上有晨昏奉，下有伏腊资。",
      "偃仰恒一编，耕钓不失时。",
      "子其宁尔怀，余处良以怡。"
    ]
  },
  {
    "id": "e647d10f92194bd42acb542fbc000c53",
    "title": "送舍弟敬美北上",
    "authorName": "王世贞",
    "authorId": "e647d10f92194bd4e60e81c4bcb41ccd",
    "dynasty": "明",
    "content": [
      "春星罗广陌，熹微依徵传。",
      "雄鸡无停号，炯尔天地旦。",
      "浮阴忽来滋，焉能长清汉。",
      "修条未易材，微萌无难蔓。",
      "送客各自媚，谁当发浩叹。",
      "仕宦恒苦晚，行乐恒苦短。",
      "所以邴生秩，往往不待满。"
    ]
  },
  {
    "id": "e647d10f92194bd42acb542f6ba5605f",
    "title": "送舍弟敬美北上",
    "authorName": "王世贞",
    "authorId": "e647d10f92194bd4e60e81c4bcb41ccd",
    "dynasty": "明",
    "content": [
      "窃有和氏璧，皎洁如秋月。",
      "当其未辞璞，忧在长埋没。",
      "初日奏秦庭，精光荧然发。",
      "美人粲玉齿，九宾为惊绝。",
      "在执苟不虔，能无中玷缺。",
      "子其爱连城，完归用将别。"
    ]
  },
  {
    "id": "e647d10f92194bd487b9b066b38e19a7",
    "title": "孙崇明政成乞归以诗慰送",
    "authorName": "王世贞",
    "authorId": "e647d10f92194bd4e60e81c4bcb41ccd",
    "dynasty": "明",
    "content": [
      "孙郎负宦声，而乃发遐想。",
      "厌作海外丞，愿为五湖长。",
      "父老揽袂言，神君欲何往。",
      "宝山一拳石，聊用压轻舫。",
      "归拜尚书阡，清风世无爽。"
    ]
  },
  {
    "id": "e647d10f92194bd44c80485cc34f1faa",
    "title": "别罗李袁三君",
    "authorName": "王世贞",
    "authorId": "e647d10f92194bd4e60e81c4bcb41ccd",
    "dynasty": "明",
    "content": [
      "上书不待报，解绶归田庐。",
      "斯岂悦隐沦，遽欲言遂初。",
      "衰慈遘沈■，医药寡异谟。",
      "百念不并牵，仓皇即修途。",
      "我友二三子，祖宴此城隅。",
      "缱绻握手间，形滞神不俱。",
      "西望九折坂，我肠更郁纡。",
      "北风排雁行，踬羽日夜疏。",
      "五里一返顾，十里一哀呼。",
      "非君回云照，浊水永自涂。",
      "努力敦兰好，合并亮不诬。"
    ]
  },
  {
    "id": "e647d10f92194bd41099e4522b7365aa",
    "title": "答明卿",
    "authorName": "王世贞",
    "authorId": "e647d10f92194bd4e60e81c4bcb41ccd",
    "dynasty": "明",
    "content": [
      "今兹暑用壮，衡荜藩吾身。",
      "白雪从南来，令我思郢人。",
      "故者日以疏，新者何自亲。",
      "所以一杯酒，黯然向沈沦。"
    ]
  },
  {
    "id": "e647d10f92194bd41099e4525d1d84d3",
    "title": "答明卿",
    "authorName": "王世贞",
    "authorId": "e647d10f92194bd4e60e81c4bcb41ccd",
    "dynasty": "明",
    "content": [
      "越女强入宫，顾影中不怡。",
      "群口浩无端，安能自蛾眉。",
      "窃悲幽贞志，至死不见知。",
      "所以双素腕，浣纱空江湄。"
    ]
  },
  {
    "id": "e647d10f92194bd4bc44946bf58fbd29",
    "title": "答戚希仲",
    "authorName": "王世贞",
    "authorId": "e647d10f92194bd4e60e81c4bcb41ccd",
    "dynasty": "明",
    "content": [
      "秋兰秇深谷，春英冠芳圻。",
      "当此摧掩日，是尔芬敷时。",
      "明堂大布政，哲匠顜英规。",
      "片言程金石，九有播令徽。",
      "焉睹耦耕子，参往商不随。",
      "皇天诱衷素，飞帛江之湄。",
      "方轨即周行，媚我以好姿。",
      "嬿婉甫及缡，千秋遂为期。",
      "论心当论远，结交须结晚。",
      "远心胜近面，晚交深缱绻。"
    ]
  },
  {
    "id": "e647d10f92194bd4497e6c90b1e3d82d",
    "title": "助甫远驾见访遂成四章情见乎辞",
    "authorName": "王世贞",
    "authorId": "e647d10f92194bd4e60e81c4bcb41ccd",
    "dynasty": "明",
    "content": [
      "为欢日苦短，为别日苦长。",
      "与子期燕中，不知几星霜。",
      "寒枝噪乾鹊，故人登我堂。",
      "东风随裾来，四坐为芬芳。",
      "缱绻未及申，命酒且尽觞。",
      "流尘满金徽，拂拭荐瑶床。",
      "弹者志文王，听者称望羊。",
      "击节三起坐，掩抑以彷徨。",
      "安得双鸾翼，凌云共翱翔。"
    ]
  },
  {
    "id": "e647d10f92194bd4497e6c9071283b42",
    "title": "助甫远驾见访遂成四章情见乎辞",
    "authorName": "王世贞",
    "authorId": "e647d10f92194bd4e60e81c4bcb41ccd",
    "dynasty": "明",
    "content": [
      "逾立谢兵符，始托君子盟。",
      "嬿婉甫再秋，十五为别龄。",
      "人生能几何，霜鬓不再青。",
      "故友艳春华，屈指若晨星。",
      "存者散各天，逝者忽已冥。",
      "拭泪荐君卮，安能令不盈。",
      "北斗向阑干，携手步中庭。",
      "景光各自爱，竹素以为徵。"
    ]
  },
  {
    "id": "e647d10f92194bd4497e6c90c9a655c6",
    "title": "助甫远驾见访遂成四章情见乎辞",
    "authorName": "王世贞",
    "authorId": "e647d10f92194bd4e60e81c4bcb41ccd",
    "dynasty": "明",
    "content": [
      "前人工织锦，后人但织缟。",
      "缟故不足言，无锦缟亦好。",
      "念我平生驩，来自千里道。",
      "契阔未及陈，涕泪如横潦。",
      "鼎养随形尽，恩诚委秋草。",
      "所以先达言，荣名竟为宝。",
      "搦管不自斑，安能为君藻。",
      "矫矫济南生，其骨惜已槁。"
    ]
  },
  {
    "id": "e647d10f92194bd4497e6c902f2b4b21",
    "title": "助甫远驾见访遂成四章情见乎辞",
    "authorName": "王世贞",
    "authorId": "e647d10f92194bd4e60e81c4bcb41ccd",
    "dynasty": "明",
    "content": [
      "举世谋选良，中野弃千里。",
      "扰扰骊黄内，安能别识此。",
      "駊騀牛羊间，其志乃四海。",
      "纯钩当夜鸣，所望在知已。",
      "五步不留行，郁为匣中水。",
      "紫气横斗牛，房星耿河沚。",
      "流光荡人目，拂拭从此始。",
      "骤驰当防蹶，骤试当防毁。",
      "三复老氏言，书绅赠吾子。"
    ]
  },
  {
    "id": "e647d10f92194bd4b2db4fae1d7737ae",
    "title": "别汪仲淹一章",
    "authorName": "王世贞",
    "authorId": "e647d10f92194bd4e60e81c4bcb41ccd",
    "dynasty": "明",
    "content": [
      "阳鸟北回翔，西南厉其翅。",
      "岂不恋比翼，群生各有制。",
      "衔草未遑食，顾巢焉能憩。",
      "念子乃从兄，怆予偏别弟。",
      "置祖荐大烹，行留各有味。",
      "子其珍尔璞，毋为贱工弃。"
    ]
  },
  {
    "id": "e647d10f92194bd4c7a88d65109e261e",
    "title": "赠徐子之楚臬二章凡三入矣",
    "authorName": "王世贞",
    "authorId": "e647d10f92194bd4e60e81c4bcb41ccd",
    "dynasty": "明",
    "content": [
      "委蛇问南征，结束戒明发。",
      "方舟指江汉，竹马遵沙汭。",
      "蔚蔚棠树阴，君鬒幸未雪。",
      "无情犹思御，有情宁无悦。",
      "二南将嗣徽，四履日以阔。",
      "为君起深叹，功成在三折。"
    ]
  },
  {
    "id": "e647d10f92194bd4c7a88d65bc09885e",
    "title": "赠徐子之楚臬二章凡三入矣",
    "authorName": "王世贞",
    "authorId": "e647d10f92194bd4e60e81c4bcb41ccd",
    "dynasty": "明",
    "content": [
      "使君何翩翩，五马一马骢。",
      "后乘艳春花，前旌拂南鸿。",
      "士女日袨装，矫首兰台宫。",
      "万木森变青，窃因被雄风。",
      "镃基既逮时，黍稌当遂丰。",
      "庶希弹冠侣，非复泣车穷。"
    ]
  },
  {
    "id": "e647d10f92194bd46801bb88888c08b2",
    "title": "南明卷为刺史封中丞孙翁题",
    "authorName": "王世贞",
    "authorId": "e647d10f92194bd4e60e81c4bcb41ccd",
    "dynasty": "明",
    "content": [
      "有凤含灵文，五色正葳蕤。",
      "矫翼西南天，流彩于滇池。",
      "政成感神雀，荣名垂碧鸡。",
      "非无圣人德，为祥不逮时。",
      "歌舞乐尧年，梧竹表馀栖。",
      "有子字鹓雏，阿阁朝见仪。",
      "出者庆来章，处者颂黄离。",
      "请看罗施国，处处生光辉。"
    ]
  },
  {
    "id": "e647d10f92194bd4a60f4c0c9b6a9268",
    "title": "次俞仲蔚题赵吴兴画陶元亮归去来辞",
    "authorName": "王世贞",
    "authorId": "e647d10f92194bd4e60e81c4bcb41ccd",
    "dynasty": "明",
    "content": [
      "陶令罢彭泽，正及黄花开。",
      "有酒不辞浊，长歌归去来。",
      "千载义熙波，谁能溯其洄。",
      "学士返吴天，椎发白毰毸。",
      "回首感宗周，掷国一婴孩。",
      "篮舆蹇柴桑，紫骝捷蓬莱。",
      "时睽迹更殊，畴能不见猜。",
      "惜哉丹青美，托尚隔云埃。"
    ]
  },
  {
    "id": "e647d10f92194bd40cc87ee85b01c9f2",
    "title": "萧懋建户部弃官后游杭以西湖诸长歌见寄赋此为赠",
    "authorName": "王世贞",
    "authorId": "e647d10f92194bd4e60e81c4bcb41ccd",
    "dynasty": "明",
    "content": [
      "当时萧次公，不受后曹诘。",
      "幞被归去来，秋风卧石室。",
      "尽橐买一船，钱塘比湘汩。",
      "壮气黯不收，虹霓缠其笔。",
      "两峰斗嵯峨，千秋写萧瑟。",
      "诧谓官不贫，珠玉纵横出。",
      "地留西湖胜，天与山人日。",
      "纵有䱬文鳐，勿疗敬微疾。"
    ]
  },
  {
    "id": "e647d10f92194bd43ed4a098036e6ccd",
    "title": "华员外改南司马部分韵",
    "authorName": "王世贞",
    "authorId": "e647d10f92194bd4e60e81c4bcb41ccd",
    "dynasty": "明",
    "content": [
      "忆昔岁在癸，我发初就弁。",
      "不以阿戎少，俾托阮公宴。",
      "以兹一分手，长思奉颜面。",
      "金闺幸同籍，未得展婉嬿。",
      "胡然重离别，翻令恨相见。",
      "归帆逐新水，落日在河县。",
      "殷勤戒尺素，愿将南归燕。"
    ]
  },
  {
    "id": "e647d10f92194bd4676a99877fa90f5f",
    "title": "次陆太宰全卿题戴文进画卷七首浣溪春行",
    "authorName": "王世贞",
    "authorId": "e647d10f92194bd4e60e81c4bcb41ccd",
    "dynasty": "明",
    "content": [
      "朝出锦官城，暮投浣花渡。",
      "步步花媚人，那能舍花去。",
      "但使有酒沽，不妨花下住。"
    ]
  },
  {
    "id": "e647d10f92194bd4676a9987aab4dda5",
    "title": "次陆太宰全卿题戴文进画卷七首浣溪春行",
    "authorName": "王世贞",
    "authorId": "e647d10f92194bd4e60e81c4bcb41ccd",
    "dynasty": "明",
    "content": [
      "谡谡松际风，泠泠涧底泉。",
      "宫商偶时合，来搅幽人眠。",
      "恍然梦中境，洞庭奏钧天。"
    ]
  },
  {
    "id": "e647d10f92194bd4676a99873ddc24b8",
    "title": "次陆太宰全卿题戴文进画卷七首浣溪春行",
    "authorName": "王世贞",
    "authorId": "e647d10f92194bd4e60e81c4bcb41ccd",
    "dynasty": "明",
    "content": [
      "维梢傍村坞，黯黯天地绿。",
      "忽有渔歌来，悠然逗深竹。",
      "不知月出否，稍见玲珑玉。"
    ]
  },
  {
    "id": "e647d10f92194bd4676a9987472ff9a2",
    "title": "次陆太宰全卿题戴文进画卷七首浣溪春行",
    "authorName": "王世贞",
    "authorId": "e647d10f92194bd4e60e81c4bcb41ccd",
    "dynasty": "明",
    "content": [
      "西风不酿雨，东雷空自疾。",
      "莲女叶盖头，相将委花出。",
      "但采了不妨，请看塔尖日。"
    ]
  },
  {
    "id": "e647d10f92194bd4676a9987515bca66",
    "title": "次陆太宰全卿题戴文进画卷七首浣溪春行",
    "authorName": "王世贞",
    "authorId": "e647d10f92194bd4e60e81c4bcb41ccd",
    "dynasty": "明",
    "content": [
      "十五团团月，当已离海岛。",
      "立残双莲瓣，夜色犹未好。",
      "非关月出晚，应是侬来早。"
    ]
  },
  {
    "id": "e647d10f92194bd4676a998798765151",
    "title": "次陆太宰全卿题戴文进画卷七首浣溪春行",
    "authorName": "王世贞",
    "authorId": "e647d10f92194bd4e60e81c4bcb41ccd",
    "dynasty": "明",
    "content": [
      "似传西湖霁，西子初赐沐。",
      "宛尔碧髻鸦，娟然青曼睩。",
      "欲住听晓莺，吴王忌人宿。"
    ]
  },
  {
    "id": "e647d10f92194bd4676a9987f88f4b92",
    "title": "次陆太宰全卿题戴文进画卷七首浣溪春行",
    "authorName": "王世贞",
    "authorId": "e647d10f92194bd4e60e81c4bcb41ccd",
    "dynasty": "明",
    "content": [
      "英英篱边菊，不与青阳遇。",
      "芳意终有合，宁为叹迟暮。",
      "百卉各竞时，葳蕤今何处。"
    ]
  },
  {
    "id": "e647d10f92194bd4d96ac2023f82a8bd",
    "title": "嘉靖丁未夏四月余以进士隶大理得左寺凡九人朝夕甚乐也又明年六月则八人者以次授去独予在晨候大吏升揖散步空馆顾影凄然为赋一章",
    "authorName": "王世贞",
    "authorId": "e647d10f92194bd4e60e81c4bcb41ccd",
    "dynasty": "明",
    "content": [
      "棘署同试政，濯濯多清佳。",
      "亮匪平生亲，忽成一朝谐。",
      "本为转蓬枝，愿申松柏怀。",
      "衡晷乍改岁，捷羽各分飞。",
      "松柏谅靡他，转蓬飘何依。",
      "昔者偶然合，今者为谁乖。",
      "零落山葵花，犹然媚空阶。",
      "茕茕顾流影，戚戚有馀悲。"
    ]
  },
  {
    "id": "e647d10f92194bd4ead00258d42719e9",
    "title": "送表兄出居",
    "authorName": "王世贞",
    "authorId": "e647d10f92194bd4e60e81c4bcb41ccd",
    "dynasty": "明",
    "content": [
      "中庭桃李树，蓁蓁夹庭阶。",
      "枝枝交荫带，叶叶互相依。",
      "雨露方齐润，东风亦均吹。",
      "何必同根蒂，然后乃宜家。",
      "此树本无言，移者自为蹊。",
      "昔合尚有分，今分合何时。",
      "送子出门去，挥泪不成辞。"
    ]
  },
  {
    "id": "e647d10f92194bd4ead00258608d2b44",
    "title": "送表兄出居",
    "authorName": "王世贞",
    "authorId": "e647d10f92194bd4e60e81c4bcb41ccd",
    "dynasty": "明",
    "content": [
      "今夕高宴会，登歌含惨吁。",
      "借问何为尔，送子以离居。",
      "离居多苦辛，歌浅思有馀。",
      "忆昔童冠时，朝暮两相于。",
      "胡为向康庄，改辙行自驱。",
      "比邻固匪遥，疏者曰以疏。",
      "但令心期迩，踪迹岂必俱。",
      "再拜与子别，四望野踟蹰。"
    ]
  },
  {
    "id": "e647d10f92194bd4f4cd95dfbe26376e",
    "title": "过维扬有怀子相",
    "authorName": "王世贞",
    "authorId": "e647d10f92194bd4e60e81c4bcb41ccd",
    "dynasty": "明",
    "content": [
      "淮南万木落，蒹葭鸿雁秋。",
      "回瞻大江水，极眺黄河流。",
      "念此区中士，天翰阻同游。",
      "岩岩丽神京，英俊满宾帱。",
      "岂乏携手好，抗志乃绸缪。",
      "浮沉众自睹，安测衷所由。",
      "奈何各分离，徽音邈以修。",
      "子如宵行烛，分辉均道周。",
      "予如汀际鸳，哀鸣望其俦。"
    ]
  },
  {
    "id": "e647d10f92194bd48864be255c446207",
    "title": "淮阳署中早起作",
    "authorName": "王世贞",
    "authorId": "e647d10f92194bd4e60e81c4bcb41ccd",
    "dynasty": "明",
    "content": [
      "九衢晨钟竞，千门秋色扃。",
      "隐隐赴人语，稍稍迫稀星。",
      "虚户渐舒白，条松尚蒙青。",
      "光华迥一照，暝晦失千灵。",
      "感彼狴中士，凛慄向严刑。",
      "伊予奉明役，薄劣敢遑宁。"
    ]
  },
  {
    "id": "e647d10f92194bd49ee83376f467b868",
    "title": "为子与赠吴生",
    "authorName": "王世贞",
    "authorId": "e647d10f92194bd4e60e81c4bcb41ccd",
    "dynasty": "明",
    "content": [
      "朋友天地间，斯途日荆棘。",
      "吴生山海人，雅好在朱剧。",
      "十六游燕市，颇与酒徒昵。",
      "一诺倾市中，寒榛回生色。",
      "徐子幸见知，握手为莫逆。",
      "徐子无一钱，英贤罗宾席。",
      "生也辍朝餔，力为助其啬。",
      "生也无一钱，大笑秋云白。",
      "千金或再至，心知恐遂失。",
      "营卫未掩身，于人计长溢。",
      "呜呼岂有要，浮云愧变易。",
      "不见扰扰者，原申无上客。"
    ]
  },
  {
    "id": "e647d10f92194bd4996053a10a0b3a90",
    "title": "寄徐郎中文通",
    "authorName": "王世贞",
    "authorId": "e647d10f92194bd4e60e81c4bcb41ccd",
    "dynasty": "明",
    "content": [
      "修途岐交踪，遐慕并夙轨。",
      "伊昔沐休遘，西游徐与李。",
      "彳亍时名外，违心不复已。",
      "结佩遗所欢，要之相终始。",
      "斯道多苦心，勇者竟其止。",
      "君行在何所，乃在剑门里。",
      "层空削蛾眉，悬索仅度指。",
      "下临千仞壑，回湍浩无底。",
      "周营戒一失，那能不涉此。"
    ]
  },
  {
    "id": "e647d10f92194bd48a0da840253e1d33",
    "title": "赠俞山人允文",
    "authorName": "王世贞",
    "authorId": "e647d10f92194bd4e60e81c4bcb41ccd",
    "dynasty": "明",
    "content": [
      "束发慕姣服，远媾托幽燕。",
      "名都富奇娼，入门各自妍。",
      "何意南威子，晦迹厕通廛。",
      "烂若朝霞际，濯若澄露鲜。",
      "蕴步肌芳发，黛粉出天然。",
      "璞璧铲光辉，何悟天质完。",
      "惜哉狎游客，口观失朱颜。",
      "葹杜满中洲，兰芬竟何言。"
    ]
  },
  {
    "id": "e647d10f92194bd48a0da840aa64e87e",
    "title": "赠俞山人允文",
    "authorName": "王世贞",
    "authorId": "e647d10f92194bd4e60e81c4bcb41ccd",
    "dynasty": "明",
    "content": [
      "冠盖罗长道，畸人困偃仰。",
      "极眺六合间，浮云何惝恍。",
      "焉睹槁与壤，含露发清响。",
      "浩浩沧溟流，珊瑚罥其网。",
      "虽靡任公力，躧步思泱漭。",
      "相顾及千载，时好忽以往。",
      "灼灼中园华，畴能无欢赏。",
      "不因凉飔候，宁知同草莽。"
    ]
  },
  {
    "id": "e647d10f92194bd48a0da84008b7a43f",
    "title": "赠俞山人允文",
    "authorName": "王世贞",
    "authorId": "e647d10f92194bd4e60e81c4bcb41ccd",
    "dynasty": "明",
    "content": [
      "伊予际微遘，素短应人略。",
      "冠佩婴其躬，容颜为时作。",
      "鸿鹄渐华阶，虽重非所托。",
      "贵贱当岐趣，念欲两居薄。",
      "人生非根株，取愿谁能博。",
      "华卿縻好爵，管生蹈丘壑。",
      "龙质既以殊，低昂成虚度。",
      "慨然革余往，从子甘藜藿。"
    ]
  },
  {
    "id": "e647d10f92194bd41e4703c143c85d20",
    "title": "别李于鳞",
    "authorName": "王世贞",
    "authorId": "e647d10f92194bd4e60e81c4bcb41ccd",
    "dynasty": "明",
    "content": [
      "今日别我友，还望之故乡。",
      "故乡岂无欢，我友安得将。",
      "行者惨不辉，居者以彷徨。",
      "肉骨虽摎拊，既析亦相忘。",
      "惟有肝与胆，委照差可方。",
      "焉顾非日月，东西扬景光。",
      "情知谐亲遘，乃在媒慨慷。",
      "虽有绸缪泪，何以写中肠。"
    ]
  },
  {
    "id": "e647d10f92194bd41e4703c1a678aed6",
    "title": "别李于鳞",
    "authorName": "王世贞",
    "authorId": "e647d10f92194bd4e60e81c4bcb41ccd",
    "dynasty": "明",
    "content": [
      "韦布走四海，万乘失一畸。",
      "悬知势分剧，心各有所施。",
      "踯躅生人间，含悃将向谁。",
      "夫子绝俦匹，吾道幸不疑。",
      "出门各有好，谓为媚予私。",
      "矫矫孤凤皇，翩翩向豳岐。",
      "鸱枭喧中野，鹪鹩骇卑枝。",
      "山鸡学仪羽，举世安可欺。"
    ]
  },
  {
    "id": "e647d10f92194bd41e4703c12cfa3389",
    "title": "别李于鳞",
    "authorName": "王世贞",
    "authorId": "e647d10f92194bd4e60e81c4bcb41ccd",
    "dynasty": "明",
    "content": [
      "置酒前为别，炙笙治哀丝。",
      "中有艳明珰，二八绝代姿。",
      "轻裾回芬发，自然成蛾眉。",
      "色授不能道，婉娈心所知。",
      "弹作双鸳鸯，流飙忽间之。",
      "含辛上车去，引领涕沾衣。",
      "时俗慕朱颜，朱颜识为谁。"
    ]
  },
  {
    "id": "e647d10f92194bd455cf98eca235caea",
    "title": "赠谢榛",
    "authorName": "王世贞",
    "authorId": "e647d10f92194bd4e60e81c4bcb41ccd",
    "dynasty": "明",
    "content": [
      "脱屣平原客，振衣燕昭台。",
      "吾人实龙矫，白日天崔嵬。",
      "广陆奏清商，悲风四垂来。",
      "俯仰狎世观，一二当中怀。",
      "极厄不顾知，中介有馀谐。",
      "亲者无愧亲，排者任其排。",
      "萧索一韦裳，傲睨千古才。",
      "扰扰冠盖徒，零落青门埃。"
    ]
  },
  {
    "id": "e647d10f92194bd428d3b3b204088b94",
    "title": "古意寄李于鳞",
    "authorName": "王世贞",
    "authorId": "e647d10f92194bd4e60e81c4bcb41ccd",
    "dynasty": "明",
    "content": [
      "幄中有奇质，拟是吴宫姝。",
      "腰间瑰瑜佩，耳缀大秦珠。",
      "宛若惊鸿度，灼如舜华敷。",
      "动摇幽芬发，行止宫商俱。",
      "游徒非古欢，枉盼意相驱。",
      "礼乱并一身，千金在须臾。",
      "明誓指秋天，谁能信不渝。",
      "临当相诀绝，抱此尽区区。"
    ]
  },
  {
    "id": "e647d10f92194bd428d3b3b2db33ad94",
    "title": "古意寄李于鳞",
    "authorName": "王世贞",
    "authorId": "e647d10f92194bd4e60e81c4bcb41ccd",
    "dynasty": "明",
    "content": [
      "黄鹄辞天池，周游于中土。",
      "秋禾郁如绣，徘徊能无下。",
      "所顾充口腹，当眸失罘𦊐。",
      "斑斑原中雉，踯躅同鼎俎。",
      "以此唳霄质，俯首凡禽伍。"
    ]
  },
  {
    "id": "e647d10f92194bd43f08a5e0a2f0a6b6",
    "title": "贻吴舍人",
    "authorName": "王世贞",
    "authorId": "e647d10f92194bd4e60e81c4bcb41ccd",
    "dynasty": "明",
    "content": [
      "日出群动发，大小各有营。",
      "之子何所为，泊然坐沈冥。",
      "抽翰掞华辞，踯躅畏时英。",
      "累却不遽前，一出万象惊。",
      "衔杯藉高咏，指顾浮云凝。",
      "勖哉深沉思，此物未可轻。",
      "奚必公与卿，然后展高名。",
      "不见扬马辈，为郎动西京。"
    ]
  },
  {
    "id": "e647d10f92194bd477e4be906831a6cd",
    "title": "古意再贻于鳞",
    "authorName": "王世贞",
    "authorId": "e647d10f92194bd4e60e81c4bcb41ccd",
    "dynasty": "明",
    "content": [
      "飘风起何因，吹氛荡华月。",
      "为照虽未周，畴能讥其缺。",
      "众草媚春晖，亭亭违阳柏。",
      "雪霜心已知，侵凌表孤直。",
      "秉道不见明，愚者嗤无益。",
      "覼缕类谗词，要子在深择。",
      "子其宁尔怀，齐轨之中陌。"
    ]
  },
  {
    "id": "e647d10f92194bd477e4be90d2cdebe1",
    "title": "古意再贻于鳞",
    "authorName": "王世贞",
    "authorId": "e647d10f92194bd4e60e81c4bcb41ccd",
    "dynasty": "明",
    "content": [
      "结发奉君子，明誓要不薄。",
      "山岳起苍黄，欢途为悲别。",
      "思喻随形影，昏旦无期辍。",
      "上堂顾宗祀，下堂顾身托。",
      "驱车周道中，足若罗荆棘。",
      "松秀太华颠，虞同稂莠植。",
      "岂不亮子心，爱深生虑博。"
    ]
  },
  {
    "id": "e647d10f92194bd476617f060028b346",
    "title": "高邮别子相",
    "authorName": "王世贞",
    "authorId": "e647d10f92194bd4e60e81c4bcb41ccd",
    "dynasty": "明",
    "content": [
      "回轸出君方，修途意弥恻。",
      "浮云莽互驰，奄然羲轮匿。",
      "中夜理夙炊，惋恋不能食。",
      "往遘岂乏欢，念若遗行迹。",
      "姣服谐奇慕，安能顾掩抑。",
      "举世各自矜，娟情无终极。",
      "脉脉睹何言，察此眉间色。"
    ]
  },
  {
    "id": "e647d10f92194bd4a75ac9d6ac58a239",
    "title": "寄俞仲蔚",
    "authorName": "王世贞",
    "authorId": "e647d10f92194bd4e60e81c4bcb41ccd",
    "dynasty": "明",
    "content": [
      "维昔休明代，委运忘悦康。",
      "山泽饶栖遁，霄汉富翱翔。",
      "穷显无鳏职，操志略相当。",
      "念余与之子，揽佩撷奇章。",
      "弱植不固含，明廷幸见扬。",
      "恒恐摧剥候，玄露负微芳。",
      "四兵东南来，杀气被乾纲。",
      "湖海波荡潏，一苇安得航。",
      "桃李植通衢，搴摘固其常。",
      "幽兰秀深谷，樵采虞见伤。",
      "我生非磐石，焉睹鬒不霜。",
      "奚必婴祸罗，百年等归藏。",
      "许子以不刊，勖哉爱景光。"
    ]
  },
  {
    "id": "e647d10f92194bd40d553941c34807cd",
    "title": "赠吴给事明卿",
    "authorName": "王世贞",
    "authorId": "e647d10f92194bd4e60e81c4bcb41ccd",
    "dynasty": "明",
    "content": [
      "汉宫郁崔嵬，层霄缭阿阁。",
      "维昔先后谟，三灵奠鼎卜。",
      "国是岂不显，往往沦华毂。",
      "仰睹双飞龙，夭矫盘丹艧。",
      "畴为翼其尊，高言赞宵服。",
      "乔木抗衡飙，卑枝欣有托。",
      "翳子翔天步，栖栖安余乐。"
    ]
  },
  {
    "id": "e647d10f92194bd40d5539416059e949",
    "title": "赠吴给事明卿",
    "authorName": "王世贞",
    "authorId": "e647d10f92194bd4e60e81c4bcb41ccd",
    "dynasty": "明",
    "content": [
      "岱宗何油油，触石起层阴。",
      "夭乔希生态，色飞讵能禁。",
      "为施苟失时，被物故不任。",
      "良苗杀其根，百草蔓相侵。",
      "远轨牵流潦，归翰泥故林。",
      "委弃衢道间，谁能明嘉霖。",
      "天泽岂不甘，怨者谥为淫。",
      "毋以贤达资，中彼谗夫心。"
    ]
  },
  {
    "id": "e647d10f92194bd486012bddf32bc56d",
    "title": "再赠谢榛",
    "authorName": "王世贞",
    "authorId": "e647d10f92194bd4e60e81c4bcb41ccd",
    "dynasty": "明",
    "content": [
      "浮云四何之，高天莽回互。",
      "空谷非所依，畴能测衷慕。",
      "念我平生欢，挥手不反顾。",
      "朔气日夜侵，霜霰浩无度。",
      "洪流飒然交，万木倏改素。",
      "庐巷墐户炊，停车饭中路。",
      "吐沫鲜馀润，裁襦狭广步。",
      "隐士代失职，达者惭其故。",
      "欲以俭世工，御风而飧露。"
    ]
  },
  {
    "id": "e647d10f92194bd404c9f31b8256737d",
    "title": "赠子相考功",
    "authorName": "王世贞",
    "authorId": "e647d10f92194bd4e60e81c4bcb41ccd",
    "dynasty": "明",
    "content": [
      "猗猗孤生蕙，托根泰山崖。",
      "上蒙千寻干，下临百仞溪。",
      "雨露既无当，地势使人疑。",
      "阳春自何来，为我发光辉。",
      "馨香中思奋，不能自致之。",
      "绿叶缛紫茎，令其媚庭阶。",
      "物性虽无适，贵在得所施。"
    ]
  },
  {
    "id": "e647d10f92194bd404c9f31b17e3a630",
    "title": "赠子相考功",
    "authorName": "王世贞",
    "authorId": "e647d10f92194bd4e60e81c4bcb41ccd",
    "dynasty": "明",
    "content": [
      "飞来孤白鸐，皑若流云色。",
      "秋冥发扶摇，直上万里息。",
      "朝饴芝田实，夕揽方壶碧。",
      "苍鹰摩天来，虽峻非我匹。",
      "彷徨思俦侣，踯躅不能食。",
      "俯见荒丘莽，下有华池翼。",
      "鸣皋一唱和，鸿蒙听为坼。",
      "所希在同声，宁论奋栖迹。"
    ]
  },
  {
    "id": "e647d10f92194bd4b7fc9cca5f5b924b",
    "title": "赠彭年黄姬水",
    "authorName": "王世贞",
    "authorId": "e647d10f92194bd4e60e81c4bcb41ccd",
    "dynasty": "明",
    "content": [
      "日余雠夷峤，委迹窜吴中。",
      "虽无兰椒臭，托佩君子躬。",
      "彭生掞秋实，黄友撷春荣。",
      "参差申微尚，婉娈未逮终。",
      "凯风从南来，吹我向幽邦。",
      "亲故感仳离，遵渚饯宾鸿。",
      "妙辞将柔翰，煜若双琮璜。",
      "挥手鹜声途，湛心耽患丛。",
      "咫尺平生好，惝恍恨河嵩。",
      "众耳迫相求，显者代称工。",
      "慨此蓬蒿士，永谢轮鞅踪。",
      "抚壮岂需偕，蒙汜恐未容。",
      "何以表殷勤，江介凋芙蓉。",
      "矢言要齐轨，庶其慰忧悰。"
    ]
  },
  {
    "id": "e647d10f92194bd489502576fbc8b8cd",
    "title": "答仲蔚",
    "authorName": "王世贞",
    "authorId": "e647d10f92194bd4e60e81c4bcb41ccd",
    "dynasty": "明",
    "content": [
      "当春弥不怿，委薄日纷樛。",
      "捐脰延远怀，密阴覆曾丘。",
      "忽枉故人书，言短旨何修。",
      "苍苍眉间宇，尽入云霞流。",
      "婉娈若崇朝，何云隔三秋。",
      "黄鹄啄玄浆，稻粱宁见谋。",
      "虽蒙天池泳，不忘故匹俦。",
      "颐辂生食醯，愧以嗜相投。",
      "将为同枝誓，良辰去我遒。",
      "庭卉未扬芬，欲报不能酬。"
    ]
  },
  {
    "id": "e647d10f92194bd4e9dedd37b3a3968c",
    "title": "贻梁伯龙",
    "authorName": "王世贞",
    "authorId": "e647d10f92194bd4e60e81c4bcb41ccd",
    "dynasty": "明",
    "content": [
      "乔木竦崩崖，下临千仞溪。",
      "岂不虞倾折，根株讵能移。",
      "回风吹转蓬，飘飖穷天垂。",
      "念此岁云晏，廓落竟焉归。",
      "两慕中未宣，安睹已所悲。",
      "周道横豺虎，饬步讵成规。",
      "君子忧世患，小人偷自怡。",
      "恒恐羲轮逝，为谋不毕时。",
      "唯有贻竹素，可以惬衷期。"
    ]
  },
  {
    "id": "e647d10f92194bd4c50de11b4ea26b20",
    "title": "贻梁公实",
    "authorName": "王世贞",
    "authorId": "e647d10f92194bd4e60e81c4bcb41ccd",
    "dynasty": "明",
    "content": [
      "箕斗亘穹霄，万古各相望。",
      "精光无初合，虽暌固其常。",
      "自予与之子，明誓结肝肠。",
      "孔雀畏北风，徘徊竟南翔。",
      "离思生欢洽，往遘积苍茫。",
      "茹藘洵绛哉，茱萸发微芳。",
      "寓目恐见移，于衷固无当。",
      "采彼蕙兰花，衡湘邈以长。",
      "白露虽天物，玄飙荡为霜。",
      "盛时不见佩，枯槁空自伤。"
    ]
  },
  {
    "id": "e647d10f92194bd4f19e90e12e8d6784",
    "title": "答陆鸣羽秀才",
    "authorName": "王世贞",
    "authorId": "e647d10f92194bd4e60e81c4bcb41ccd",
    "dynasty": "明",
    "content": [
      "晨翮慕劲飙，夕羽眷乔林。",
      "子称烂白石，予游倦黄金。",
      "箕踞灌木阴，四野助悲吟。",
      "世才总津要，吾道甘陆沉。",
      "出处毋论迹，所希在知音。"
    ]
  },
  {
    "id": "e647d10f92194bd4db5d111bcc0b12c0",
    "title": "赠子与",
    "authorName": "王世贞",
    "authorId": "e647d10f92194bd4e60e81c4bcb41ccd",
    "dynasty": "明",
    "content": [
      "衔命首皇畿，遵途蓟北疆。",
      "阊阖风云至，回瞻浩苍苍。",
      "慨我同心友，携手周道傍。",
      "廓落鲜故欢，踟蹰问他方。",
      "行人无期返，留者恐不长。",
      "念欲更余辙，偕子以遨翔。"
    ]
  },
  {
    "id": "e647d10f92194bd4db5d111b06f53f5c",
    "title": "赠子与",
    "authorName": "王世贞",
    "authorId": "e647d10f92194bd4e60e81c4bcb41ccd",
    "dynasty": "明",
    "content": [
      "遨翔黄鹄颠，焦螟望为疑。",
      "昔与二三子，坚白守空规。",
      "天贻乔松质，何惧风不持。",
      "岂意雷霆举，击我双连枝。",
      "宁无一杯酒，杯尽华嵩移。",
      "延首盼穹荒，愯然中奋飞。"
    ]
  },
  {
    "id": "e647d10f92194bd4db5d111baffd0b63",
    "title": "赠子与",
    "authorName": "王世贞",
    "authorId": "e647d10f92194bd4e60e81c4bcb41ccd",
    "dynasty": "明",
    "content": [
      "奋飞以何为，行迈指三吴。",
      "黄金填城郭，兵甲荡为墟。",
      "天地不相亲，生人安得娱。",
      "豺狼来称友，荆棘夺我庐。",
      "与子殊形影，所往竟难俱。"
    ]
  },
  {
    "id": "e647d10f92194bd4db5d111be7e2a0b8",
    "title": "赠子与",
    "authorName": "王世贞",
    "authorId": "e647d10f92194bd4e60e81c4bcb41ccd",
    "dynasty": "明",
    "content": [
      "难俱亦何言，意至轻别离。",
      "鸣驺越修坂，飞盖风逶迤。",
      "阳春缘轮发，白日借光辉。",
      "大小各有营，焉能预为期。",
      "明河中荡潏，三星亦相辞。"
    ]
  },
  {
    "id": "e647d10f92194bd4db5d111b245a2301",
    "title": "赠子与",
    "authorName": "王世贞",
    "authorId": "e647d10f92194bd4e60e81c4bcb41ccd",
    "dynasty": "明",
    "content": [
      "相辞携年逝，玉貌焉独留。",
      "堂下三株桃，遗核手为掊。",
      "再见如人立，三见等松楸。",
      "汤汤黄河水，浩浩东南流。",
      "白骨日夜消，犹能积为丘。",
      "亮无安期药，何以经千秋。"
    ]
  },
  {
    "id": "e647d10f92194bd4db5d111b55e0dd36",
    "title": "赠子与",
    "authorName": "王世贞",
    "authorId": "e647d10f92194bd4e60e81c4bcb41ccd",
    "dynasty": "明",
    "content": [
      "千秋无终极，蛾眉若朝霜。",
      "初阳虽云薄，凝气自无常。",
      "蒙庄忧生士，忧在等彭殇。",
      "畏至欲无言，离居能自臧。",
      "皛皛双圆景，终古媚其光。",
      "太岳鼓洪垆，流风扇八荒。"
    ]
  },
  {
    "id": "e647d10f92194bd4d8dc319cc96f93b4",
    "title": "赠许殿卿左迁镇夷州",
    "authorName": "王世贞",
    "authorId": "e647d10f92194bd4e60e81c4bcb41ccd",
    "dynasty": "明",
    "content": [
      "送子城东门，言适万里道。",
      "维昔罗施境，亥步困周讨。",
      "高天閟清泠，毒雾施百草。",
      "鼪鼯窜深穴，山都啼木杪。",
      "霮霮去踪绵，悠悠回轮渺。",
      "妖氛缠南极，汗漫无时晓。",
      "在远虽明代，犹虞不自保。",
      "兰荃饶香泽，金气成枯槁。",
      "何以贻所欢，誓言偕衷好。"
    ]
  },
  {
    "id": "e647d10f92194bd448cd35e47abec100",
    "title": "赠卢楠",
    "authorName": "王世贞",
    "authorId": "e647d10f92194bd4e60e81c4bcb41ccd",
    "dynasty": "明",
    "content": [
      "葳蕤山中桂，零落随飘扬。",
      "何意回风起，将尔向高堂。",
      "绮裀承金粟，四坐誉芬芳。",
      "萧艾故匹俦，敛分终道傍。",
      "履荣虽谐遘，超贱讵无方。",
      "受质既殊伦，畴能竟不臧。",
      "唯有倾城国，可以喻文章。"
    ]
  },
  {
    "id": "e647d10f92194bd448cd35e481fc8565",
    "title": "赠卢楠",
    "authorName": "王世贞",
    "authorId": "e647d10f92194bd4e60e81c4bcb41ccd",
    "dynasty": "明",
    "content": [
      "国相脱齐骖，越石始称人。",
      "宁为终胥靡，不作下坐宾。",
      "区区夷门卒，偃蹇魏王孙。",
      "执辔恭弥下，因疏翻见亲。",
      "虽非巢由节，两分故相尊。",
      "卢生完城旦，磬折何逡巡。",
      "宁无知音望，仓卒谁见伸。",
      "肉食侵士权，藜藿竟焉陈。"
    ]
  },
  {
    "id": "e647d10f92194bd448cd35e40e5c493c",
    "title": "赠卢楠",
    "authorName": "王世贞",
    "authorId": "e647d10f92194bd4e60e81c4bcb41ccd",
    "dynasty": "明",
    "content": [
      "丈夫所贵生，岂在乡闾雄。",
      "文章一睚眦，缧绁被其躬。",
      "白刃幸见违，沟壑又来宫。",
      "脱粟寄他家，焉能先日舂。",
      "陈骚激飞霜，演辨驻回风。",
      "遂令黄河水，西与岷湘通。",
      "造化虽无情，为恩宁不终。",
      "矫矫邢大夫，千秋以先容。"
    ]
  },
  {
    "id": "e647d10f92194bd45085f2f302904693",
    "title": "寄茂才陆师",
    "authorName": "王世贞",
    "authorId": "e647d10f92194bd4e60e81c4bcb41ccd",
    "dynasty": "明",
    "content": [
      "少小疏剑术，委神役诗书。",
      "思厌曼容禄，将寻仲长庐。",
      "微好不逮宣，踯躅东海符。",
      "解髋虞阙芒，烹鲜守馀模。",
      "行逢少年子，磬折安所图。",
      "顾影若杯棬，何能不揶揄。",
      "劳翰媚深林，潜鳞冀天衢。",
      "吾师荆山秀，三刖泣路隅。",
      "至宝不自明，谁为辨璠玙。",
      "一朝奏秦廷，光映十五都。",
      "春华随阳逝，秋英方见舒。",
      "大美终必扬，蚤莫竟焉殊。",
      "远言营丘伯，乃是老匹夫。",
      "迩记菑川生，六十滞公车。",
      "茫茫通人趣，变化在泥涂。",
      "愿言保真贵，为子尽区区。"
    ]
  },
  {
    "id": "e647d10f92194bd43f24831ca13bd3be",
    "title": "答周比部胤昌见怀",
    "authorName": "王世贞",
    "authorId": "e647d10f92194bd4e60e81c4bcb41ccd",
    "dynasty": "明",
    "content": [
      "我有盈樽酒，与子结绸缪。",
      "欢悰未逮终，当萦黄河流。",
      "枥马媚其群，三星起相雠。",
      "飞藿因风值，飘荡不自谋。",
      "绿绮何方来，含音袅以悠。",
      "安得凌霄翰，并起双遨游。"
    ]
  },
  {
    "id": "e647d10f92194bd43f24831c64669e5c",
    "title": "答周比部胤昌见怀",
    "authorName": "王世贞",
    "authorId": "e647d10f92194bd4e60e81c4bcb41ccd",
    "dynasty": "明",
    "content": [
      "泰山何崔嵬，乃在天之东。",
      "海日割夜生，元气浩无终。",
      "上有七十帝，往往苍苔封。",
      "吾子挟飞仙，乘化观鸿蒙。",
      "区区云门色，焉以驻游踪。"
    ]
  },
  {
    "id": "e647d10f92194bd43f24831cc6151da2",
    "title": "答周比部胤昌见怀",
    "authorName": "王世贞",
    "authorId": "e647d10f92194bd4e60e81c4bcb41ccd",
    "dynasty": "明",
    "content": [
      "释靷挹济流，返驾阅齐菑。",
      "暧暧芳草色，千里绿成荑。",
      "春晖将见娱，旷处反为悲。",
      "俱称远游子，行留竟焉岐。",
      "往遘匪不繁，今追良已稀。",
      "唯有飞鸿羽，可以展遥徽。"
    ]
  },
  {
    "id": "e647d10f92194bd4dabb5bf83d2c7e15",
    "title": "故人王逢年书来云留辟太保府中书记多甘泉应制之作且为日东访余于青州率尔言答",
    "authorName": "王世贞",
    "authorId": "e647d10f92194bd4e60e81c4bcb41ccd",
    "dynasty": "明",
    "content": [
      "在屈龙从蠖，乘伸鹄为凤。",
      "言念子渊材，无惭部史贡。",
      "讲德既有述，得贤能无颂。",
      "夕吐丞相茵，晨割大官供。",
      "骖乔白鹿新，祠滇碧鸡重。",
      "隐大难为名，才多不自用。",
      "远戍欢鲤椷，孤臣抱醯瓮。",
      "朝星稷下士，汗雨临淄众。",
      "赤丸昼瞥起，绿沈春恒动。",
      "敢衰拥彗迎，恐乖炙毂送。",
      "愿以湖海心，托君云霄梦。"
    ]
  },
  {
    "id": "e647d10f92194bd43bbc7f607554d44d",
    "title": "赠周武冈胤昌时以考功法坐浮薄谪",
    "authorName": "王世贞",
    "authorId": "e647d10f92194bd4e60e81c4bcb41ccd",
    "dynasty": "明",
    "content": [
      "长安旭日动，轮鞅错中逵。",
      "飘盖青云端，徒御亦光辉。",
      "朝游平津邸，夕宴曲阳池。",
      "为快非一状，志士鲜所希。",
      "穷巷春风来，往往与醉期。",
      "一闻预汰议，幞被省中归。",
      "微哂向时人，兹险胡不夷。"
    ]
  },
  {
    "id": "e647d10f92194bd43bbc7f60dd28308f",
    "title": "赠周武冈胤昌时以考功法坐浮薄谪",
    "authorName": "王世贞",
    "authorId": "e647d10f92194bd4e60e81c4bcb41ccd",
    "dynasty": "明",
    "content": [
      "苍苍千秋色，沈沈何时旦。",
      "一与王生游，遂为浮薄冠。",
      "尊酒关他人，诗书同兹难。",
      "寻形诮嵇阮，传声依绛灌。",
      "虽邻长沙谪，尚迩交州窜。",
      "拂拭瑶琴徽，为君再三叹。"
    ]
  },
  {
    "id": "e647d10f92194bd43bbc7f6006a7fdb2",
    "title": "赠周武冈胤昌时以考功法坐浮薄谪",
    "authorName": "王世贞",
    "authorId": "e647d10f92194bd4e60e81c4bcb41ccd",
    "dynasty": "明",
    "content": [
      "子昔游荆门，守相效前驱。",
      "山川来笑人，手板今与俱。",
      "万事相低昂，吾道竟焉殊。",
      "峡雪寒自坚，巫云暮还舒。",
      "虽有千金药，狂疾勿令除。",
      "王生在东海，东海亦吾庐。"
    ]
  },
  {
    "id": "e647d10f92194bd49bce6030e8aa02ba",
    "title": "遣信要徐汀州入计不值声问久空言此志慨",
    "authorName": "王世贞",
    "authorId": "e647d10f92194bd4e60e81c4bcb41ccd",
    "dynasty": "明",
    "content": [
      "客岁何郁郁，聊止太山隅。",
      "言念平生亲，踯躅鲜与娱。",
      "使君东南来，五马不踟蹰。",
      "音尘旷无接，形影忽若殊。",
      "昔合胶投漆，今离叶辞株。",
      "昔怜扶竹生，今愧并鸟徂。",
      "安得乘云气，长与故人俱。",
      "恒恐猋风至，弃掷在须臾。",
      "变态中心交，焉能测所如。",
      "感此清商曲，弦绝调弥孤。"
    ]
  },
  {
    "id": "e647d10f92194bd4da4c7d11827247ad",
    "title": "冯子览余簿集裁诗誉借率尔奉酬因见倾倒",
    "authorName": "王世贞",
    "authorId": "e647d10f92194bd4e60e81c4bcb41ccd",
    "dynasty": "明",
    "content": [
      "蹇余负偏业，束发慕修辞。",
      "虽非通人好，往往中所私。",
      "濩落青云交，泥涂渐言归。",
      "清庙奏朱弦，听者晨已疲。",
      "更为新声转，四坐尽歔欷。",
      "识曲辨其真，遘子良以希。",
      "流水何冷冷，归鸿在遥圻。",
      "为君起三叹，拂拭黄金徽。"
    ]
  },
  {
    "id": "e647d10f92194bd4ee9fc55324e924c5",
    "title": "别徐汝思",
    "authorName": "王世贞",
    "authorId": "e647d10f92194bd4e60e81c4bcb41ccd",
    "dynasty": "明",
    "content": [
      "张祖在河梁，悢悢不忍辞。",
      "戢身就一苇，翩翩焉所归。",
      "河水日夜生，原树为之低。",
      "乌啼正骚屑，阳雁感仳离。",
      "曾是肥遁占，改繇就明夷。",
      "白日吐雷霆，青阳霜憯悽。",
      "悬山呼庚癸，谁问渴与饥。",
      "时难人心出，介者终不移。",
      "良雨固均沾，枯槁被殊私。",
      "合并将何日，冥报其庶几。"
    ]
  },
  {
    "id": "e647d10f92194bd427f326e75bb14a63",
    "title": "天津问汪氏不遇",
    "authorName": "王世贞",
    "authorId": "e647d10f92194bd4e60e81c4bcb41ccd",
    "dynasty": "明",
    "content": [
      "忉怛赴家难，仓皇纳符节。",
      "露宿寄杪蝉，水征委波叶。",
      "伏阙将上章，微诚希见雪。",
      "沧溟浩茫茫，精卫日衔血。",
      "蝼蚁悲原土，虎豹守天闑。",
      "次且夷门里，冀与侯氏诀。",
      "河岳变须臾，风云走飘瞥。",
      "岂乏长者过，蓬蒿掩其辙。",
      "乃知洗颍意，惧贻焚山孽。",
      "同隐复异悰，含辛当谁说。"
    ]
  },
  {
    "id": "e647d10f92194bd41e4703c17267b488",
    "title": "别李于鳞",
    "authorName": "王世贞",
    "authorId": "e647d10f92194bd4e60e81c4bcb41ccd",
    "dynasty": "明",
    "content": [
      "黄鹄何昂藏，肃肃金为衣。",
      "感帝发嘉祥，徵歌幸见仪。",
      "非无稻粱惠，所志在天池。",
      "矫吭中宵鸣，悲声扬四垂。",
      "翩翩随阳鸟，夙昔幸相依。",
      "托身昆弟间，小大不自疑。",
      "冲飙如弦发，倏忽弃南归。",
      "言归非一状，欲举复徘徊。",
      "短翮双枯蓬，安能中迅飞。",
      "衔芦化为棘，口血正漓漇。",
      "雕鹗横空来，罝网布川坻。",
      "鼎俎在斯须，长与故侣辞。",
      "存者千里隔，没当千岁期。",
      "起顾见晨星，东北乍离离。",
      "一为鸿雁曲，涕咽不成洟。"
    ]
  },
  {
    "id": "e647d10f92194bd41e4703c1bc4a4db6",
    "title": "别李于鳞",
    "authorName": "王世贞",
    "authorId": "e647d10f92194bd4e60e81c4bcb41ccd",
    "dynasty": "明",
    "content": [
      "遘难走齐郊，怦营厌微生。",
      "微生且不惜，焉在冠与缨。",
      "何意双丝短，羁绁我长征。",
      "羸马顾其辕，局蹐悲以鸣。",
      "对影惭须发，不如一缇萦。",
      "浮云东北驰，圆景赴西溟。",
      "俯见黄河流，溅溅感人情。",
      "宋意不可期，谁为变羽声。",
      "腆辞将飞素，白虹亘青冥。",
      "落木先蓐收，旦知清露零。",
      "匣中五丝桐，为我奏不平。",
      "诚知弦当绝，流水尽君倾。"
    ]
  },
  {
    "id": "e647d10f92194bd425aab4606b0d2e31",
    "title": "彰义门别舍弟作",
    "authorName": "王世贞",
    "authorId": "e647d10f92194bd4e60e81c4bcb41ccd",
    "dynasty": "明",
    "content": [
      "谴绻西郭门，仓惶见车辕。",
      "岂无连珠泪，哽咽不能弹。",
      "车人唱登程，掩耳畏游环。",
      "鸿雁孤飞鸣，噭噭悲以酸。",
      "岁暮有临岐，乃在兄弟间。",
      "况我罗家难，严亲滞深犴。",
      "百恤在二人，行留竟何言。",
      "留者差一身，行者百念攒。",
      "白日布高天，不照幽谷寒。",
      "高天会有卑，幽谷会有迁。",
      "豺虎卧中逵，狐狸为司藩。",
      "勖哉閟其口，毋乃令人传。"
    ]
  },
  {
    "id": "e647d10f92194bd4471ebdfdb57827bd",
    "title": "沙头送曹甥比部之京作",
    "authorName": "王世贞",
    "authorId": "e647d10f92194bd4e60e81c4bcb41ccd",
    "dynasty": "明",
    "content": [
      "之子初赴除，张筵广川涘。",
      "飘盖垂杨端，征驹草相媚。",
      "伊余芒屩者，径来一把袂。",
      "偶咏颜远篇，不挥殷生泪。",
      "归卧东海庐，苍然白云至。"
    ]
  },
  {
    "id": "e647d10f92194bd4a414e20a608119ef",
    "title": "古意慰子与使君",
    "authorName": "王世贞",
    "authorId": "e647d10f92194bd4e60e81c4bcb41ccd",
    "dynasty": "明",
    "content": [
      "南山孤松柏，落落干苍冥。",
      "天籁发其颠，旦夕鸾凰鸣。",
      "烟霞时栖托，日月避精灵。",
      "玄霜冠穹来，郁郁不改青。",
      "何意东风举，摧我虬龙形。",
      "语客请勿轻，客亦勿见凌。",
      "东风谥为狂，松柏自有名。",
      "中有千岁脂，下有万年苓。"
    ]
  },
  {
    "id": "e647d10f92194bd4960e97715ceff6c5",
    "title": "答俞氏",
    "authorName": "王世贞",
    "authorId": "e647d10f92194bd4e60e81c4bcb41ccd",
    "dynasty": "明",
    "content": [
      "肃肃短后衣，烈烈北风吹。",
      "譬彼罗原雉，毛羽乍摧颓。",
      "婉娈唯古欢，踯躅惠来绥。",
      "言当谐缱绻，不谓中乖离。",
      "欲留不须臾，往者会无期。",
      "临别仰天叹，星斗纵横垂。",
      "腹中双车轮，宛转先路驰。"
    ]
  },
  {
    "id": "e647d10f92194bd4960e9771ffd149e6",
    "title": "答俞氏",
    "authorName": "王世贞",
    "authorId": "e647d10f92194bd4e60e81c4bcb41ccd",
    "dynasty": "明",
    "content": [
      "严冬河水涸，扁舟不可方。",
      "君子念仳离，中夜奏清商。",
      "四坐皆掩袂，欲起更彷徨。",
      "浮云南北垂，宿鸟东西翔。",
      "我欲和此曲，沈块结中肠。",
      "竦身就危途，欢爱竟茫茫。",
      "勖哉居平思，毋为厌景光。"
    ]
  },
  {
    "id": "e647d10f92194bd4960e9771b7b6c2a2",
    "title": "答俞氏",
    "authorName": "王世贞",
    "authorId": "e647d10f92194bd4e60e81c4bcb41ccd",
    "dynasty": "明",
    "content": [
      "悲与知友别，生死尽一言。",
      "请说南山松，嵯峨上摩天。",
      "陵谷中崩溃，倏忽委道间。",
      "虚有榱栋材，谁为匠石宣。",
      "樵夫薪其枝，斤斧日丁丁。",
      "长当辞丘壑，掩郁复怔怦。",
      "中有千岁膏，下有万年苓。",
      "芬芳幸未歇，倘以奉遐龄。"
    ]
  },
  {
    "id": "e647d10f92194bd471656942eead145e",
    "title": "送华存叔北上",
    "authorName": "王世贞",
    "authorId": "e647d10f92194bd4e60e81c4bcb41ccd",
    "dynasty": "明",
    "content": [
      "大江日夜声，寒云摧天黑。",
      "江头一樽酒，言饯东山客。",
      "鸿雁因高风，翩翩各南北。",
      "念当乖形影，昵昵不忍释。",
      "王睢为代言，乘时厉羽翮。",
      "抚壮当及功，竖儒多自失。",
      "隗俄燕昭台，黄金栖其侧。",
      "毋以千里资，轻为世人得。",
      "骧首忽长鸣，幽州莽生色。"
    ]
  },
  {
    "id": "e647d10f92194bd4669e41f70943ee02",
    "title": "病中别沈子嘉则之扬州",
    "authorName": "王世贞",
    "authorId": "e647d10f92194bd4e60e81c4bcb41ccd",
    "dynasty": "明",
    "content": [
      "溽炎始见蠲，微疴俄相逐。",
      "故人弃我去，使我惊局促。",
      "杂绪难尽言，轻帆易辞目。",
      "惆怅离后思，广陵雨中绿。"
    ]
  },
  {
    "id": "e647d10f92194bd452d923eef7eab76e",
    "title": "复张幼于",
    "authorName": "王世贞",
    "authorId": "e647d10f92194bd4e60e81c4bcb41ccd",
    "dynasty": "明",
    "content": [
      "荆璞虽自良，在閟谁见赏。",
      "鸣球悬东序，匪搏焉为响。",
      "托契并冲融，扬辉何高朗。",
      "之子邓林彦，髫年吐神爽。",
      "鸾姿谢雕饰，蠖伏韬宏养。",
      "虽尔时所趣，居然汰群奖。",
      "九域衡捭阖，千龄恣偃仰。",
      "乃以拙薄姿，当君中心往。",
      "御李匪自华，比杨仍差长。",
      "树敌牙颊间，抗交云霞上。",
      "携手泛具区，所睹但泱漭。",
      "日月驰双驭，乾坤发遥想。",
      "勖哉爱兰芬，毋使沦霜莽。"
    ]
  },
  {
    "id": "e647d10f92194bd477063516aae600b2",
    "title": "过扬州留寄方德新侍御",
    "authorName": "王世贞",
    "authorId": "e647d10f92194bd4e60e81c4bcb41ccd",
    "dynasty": "明",
    "content": [
      "君前潞河发，我前广陵去。",
      "野人工策蹇，使者虚乘遽。",
      "北风江上来，停云冒成絮。",
      "归心亦如此，安能为君住。",
      "惆怅丛桂月，苍苍已如雾。",
      "含辛即路岐，摅衷在毫素。"
    ]
  },
  {
    "id": "e647d10f92194bd477f367e91646d49a",
    "title": "赠陆丈人",
    "authorName": "王世贞",
    "authorId": "e647d10f92194bd4e60e81c4bcb41ccd",
    "dynasty": "明",
    "content": [
      "逢君衢路间，憔悴车马姿。",
      "斗酒相慰劳，拂拭故冠衣。",
      "长跪问旧乡，掩涕不自支。",
      "催徵多异政，庐井无新炊。",
      "昔为州郡佐，投劾强言归。",
      "今者一老翁，县官更相欺。",
      "弱息苦不任，白首愿多违。",
      "谁云田家乐，翻令仕路嗤。",
      "彭泽者何人，当其归去时。",
      "种秫以卒岁，高枕咏皇羲。",
      "我欲营菟裘，太息不成辞。"
    ]
  },
  {
    "id": "e647d10f92194bd4dd404173a8397729",
    "title": "读李献吉何仲默徐昌榖三子诗",
    "authorName": "王世贞",
    "authorId": "e647d10f92194bd4e60e81c4bcb41ccd",
    "dynasty": "明",
    "content": [
      "夔峡收英灵，乾坤无真色。",
      "扰扰操觚士，各务徇所得。",
      "恍若襄城辙，俱迷阴陵泽。",
      "明兴我高帝，神武肆荡涤。",
      "七叶开人文，畴能承休德。",
      "是时北地生，草昧发超识。",
      "手挽天河流，千秋鸿蒙坼。",
      "坐令景从辈，齐声谐其则。",
      "矩步宁敢渝，狂者羞践迹。",
      "宁知龙变化，夭矫不可即。",
      "彼以蛙黾趋，胡然矜相测。"
    ]
  },
  {
    "id": "e647d10f92194bd4dd404173277305e6",
    "title": "读李献吉何仲默徐昌榖三子诗",
    "authorName": "王世贞",
    "authorId": "e647d10f92194bd4e60e81c4bcb41ccd",
    "dynasty": "明",
    "content": [
      "孝皇握鳌极，万宇扬休光。",
      "艺士被天来，大雅竟难方。",
      "北地既龙举，信阳遂鸾翔。",
      "彼美在弱冠，振馥戢时芳。",
      "二华削莲花，高掌媚太阳。",
      "朝霞洛溆波，因飔自文章。",
      "二子琢相就，流趋互雌黄。",
      "听曲昧其名，焉在讥颉颃。",
      "寄言夸毗者，冥趋良可伤。"
    ]
  },
  {
    "id": "e647d10f92194bd4dd4041732b9a4ccc",
    "title": "读李献吉何仲默徐昌榖三子诗",
    "authorName": "王世贞",
    "authorId": "e647d10f92194bd4e60e81c4bcb41ccd",
    "dynasty": "明",
    "content": [
      "伊昔吴都彦，挥翰藻思披。",
      "珊瑚间木难，粉黛映参差。",
      "岂乏妖丽观，适志良以稀。",
      "奕奕昌榖生，中道起其微。",
      "青天荡胸表，白日行须眉。",
      "秋鸢搏羊角，夏雨结虹霓。",
      "泠泠松泉响，濯濯芙蓉姿。",
      "当其所得意，直与作者期。",
      "为郎叹寂寞，短年悲奄遗。",
      "匪但一世隘，终焉造化疑。",
      "贞也乡之人，瓣香夙所私。",
      "广陵怅云绝，山水欣自知。",
      "要令千岁后，更奏金兰辞。"
    ]
  },
  {
    "id": "e647d10f92194bd479a0e72bdcb29822",
    "title": "二贞篇",
    "authorName": "王世贞",
    "authorId": "e647d10f92194bd4e60e81c4bcb41ccd",
    "dynasty": "明",
    "content": [
      "徐卿志恬穆，闇然不自持。",
      "虽复兴文藻，要非中所施。",
      "踯躅俦侣间，咸顾私胜之。",
      "营卫若千金，一捐不复疑。",
      "青天见河岳，白日回光仪。",
      "所遇各自失，焉能强攀跻。",
      "汝往稽剡滨，高视浮云驰。",
      "余复白驹篇，太息不成辞。"
    ]
  },
  {
    "id": "e647d10f92194bd479a0e72b35523760",
    "title": "二贞篇",
    "authorName": "王世贞",
    "authorId": "e647d10f92194bd4e60e81c4bcb41ccd",
    "dynasty": "明",
    "content": [
      "任侯神明守，吏道将余师。",
      "东风被蒿莱，欣欣各自私。",
      "力欲洪波偃，一苇恐难支。",
      "俯窥龙蛇宅，仰睹星辰移。",
      "志士轻丧元，白刃蹈如归。",
      "能令行间伍，戚若同根枝。",
      "老父抚国殇，为侯捐不辞。",
      "婺妇泣其夫，身今得所施。",
      "精诚贯烈日，天听竟能卑。",
      "紏紏干城士，厚禄拟何为。"
    ]
  },
  {
    "id": "e647d10f92194bd4fe6e3c0abe9bc1ee",
    "title": "五子篇济南李攀龙",
    "authorName": "王世贞",
    "authorId": "e647d10f92194bd4e60e81c4bcb41ccd",
    "dynasty": "明",
    "content": [
      "纤阿出溟渤，皓魄中天发。",
      "列宿岂不显，杳然精灵摄。",
      "先秦收正始，六代时汩没。",
      "夫子扬嘉馨，千载驭飙軏。",
      "思排入渊旷，象成自昭晰。",
      "至理中所赏，胡然见时悦。",
      "夫子乃沉沦，纷纷亦奄忽。",
      "六合惨淡间，微生借嘘拂。",
      "并啸倚崆峒，苍苍极秋色。",
      "上有三危露，芝菌芬樛结。",
      "攀英啜其滋，虹霞动灵宅。",
      "却笑羡门者，长生等澌沫。"
    ]
  },
  {
    "id": "e647d10f92194bd4fe6e3c0a3d1755a4",
    "title": "五子篇济南李攀龙",
    "authorName": "王世贞",
    "authorId": "e647d10f92194bd4e60e81c4bcb41ccd",
    "dynasty": "明",
    "content": [
      "蔼蔼洵吉士，产秀自天目。",
      "冷冷穆风披，青阳振膏馥。",
      "调气玩时人，幽怀被商曲。",
      "客从东方来，贻君以迷榖。",
      "含吐兹未酬，宛然中心笃。",
      "柔条沃嘉霖，虽罢中所欲。",
      "良璞困铝错，连城谢其琢。",
      "逝将因君御，并起双鸿鹄。"
    ]
  },
  {
    "id": "e647d10f92194bd4fe6e3c0a67b7cfb5",
    "title": "五子篇济南李攀龙",
    "authorName": "王世贞",
    "authorId": "e647d10f92194bd4e60e81c4bcb41ccd",
    "dynasty": "明",
    "content": [
      "大溟湛珊瑚，陆离灼丛条。",
      "龙伯何神举，弱纬连六鳌。",
      "之子为国经，含英奉清朝。",
      "泛澜先民蕴，眷念首阳椒。",
      "杜权形俱敛，匪战理自超。",
      "贱或重千钧，贵则等逝飙。",
      "罗浮七十二，一一摩层霄。",
      "玉笈子长往，金徽予罢操。"
    ]
  },
  {
    "id": "e647d10f92194bd4fe6e3c0aaf661aef",
    "title": "五子篇济南李攀龙",
    "authorName": "王世贞",
    "authorId": "e647d10f92194bd4e60e81c4bcb41ccd",
    "dynasty": "明",
    "content": [
      "高旻漏元气，泻作黄河流。",
      "排荡识其支，焉睹昆仑丘。",
      "武昌蕴夙解，独往恣神搜。",
      "亥步亦何穷，原问非所雠。",
      "仰窥太乙精，冷然注天湫。",
      "调浪鼓青阳，馀风映素秋。",
      "下士俱大笑，哫訾不能休。",
      "宁知帝弄臣，坐令鞭九州。"
    ]
  },
  {
    "id": "e647d10f92194bd4fe6e3c0aac13951d",
    "title": "五子篇济南李攀龙",
    "authorName": "王世贞",
    "authorId": "e647d10f92194bd4e60e81c4bcb41ccd",
    "dynasty": "明",
    "content": [
      "伊人璠玙彦，履盛无婴躬。",
      "岂鲜盈门轨，匪其径寸衷。",
      "为寿不在年，千秋以为终。",
      "斯道苟不芜，排卫当谁功。",
      "沉沦知夜光，鸿鹄高天风。",
      "枉矢射彭城，逸劲饮石梁。",
      "谁谓汉哉广，裹糇航扶桑。",
      "竦身太华颠，群途杳茫茫。"
    ]
  },
  {
    "id": "e647d10f92194bd44277145e82ffbb8d",
    "title": "后五子篇南昌余曰德",
    "authorName": "王世贞",
    "authorId": "e647d10f92194bd4e60e81c4bcb41ccd",
    "dynasty": "明",
    "content": [
      "德甫负耿介，往往排群好。",
      "楚咻非所顾，齐风乃同调。",
      "续缗媚沈川，夜光为之耀。",
      "累柯刈宿楚，山骨露幽峭。",
      "有向必当心，寻源乃深造。",
      "是时西曹彦，苦李在周道。",
      "所以获自全，闽天舒清啸。"
    ]
  },
  {
    "id": "e647d10f92194bd44277145e846017f5",
    "title": "后五子篇南昌余曰德",
    "authorName": "王世贞",
    "authorId": "e647d10f92194bd4e60e81c4bcb41ccd",
    "dynasty": "明",
    "content": [
      "魏生狷者流，勃窣名理窟。",
      "物好都不营，而以求真悦。",
      "眄睐当世人，迷津要余筏。",
      "片语识其端，雄思坐超发。",
      "莽苍大卤间，一抔何硉兀。",
      "挥手出嵩乔，青天距如发。",
      "安得凌风翰，送子排真阙。"
    ]
  },
  {
    "id": "e647d10f92194bd44277145eb241a9ef",
    "title": "后五子篇南昌余曰德",
    "authorName": "王世贞",
    "authorId": "e647d10f92194bd4e60e81c4bcb41ccd",
    "dynasty": "明",
    "content": [
      "伯玉人间人，忽往在千古。",
      "矫矫先秦则，耻为东京伍。",
      "匠郢斤成风，所至自规矩。",
      "一汰尘调非，耳观众稍沮。",
      "论交岂必面，飞书示肝腑。",
      "四十开闽疆，黄金絓其组。",
      "吾道何必然，诸子气亦吐。"
    ]
  },
  {
    "id": "e647d10f92194bd44277145e6ee1c8e1",
    "title": "后五子篇南昌余曰德",
    "authorName": "王世贞",
    "authorId": "e647d10f92194bd4e60e81c4bcb41ccd",
    "dynasty": "明",
    "content": [
      "才士地不乏，岷峨所钟英。",
      "之子试为令，快若刃发硎。",
      "循吏在中牟，亦足垂其名。",
      "改途遵词苑，方驾结齐盟。",
      "雅郑纷奏前，至耳选其正。",
      "白雪发高倡，下流皆令声。",
      "安得凌风翰，长翱于玉京。"
    ]
  },
  {
    "id": "e647d10f92194bd44277145e594a6425",
    "title": "后五子篇南昌余曰德",
    "authorName": "王世贞",
    "authorId": "e647d10f92194bd4e60e81c4bcb41ccd",
    "dynasty": "明",
    "content": [
      "助甫秉天秀，弱龄藻辞锋。",
      "一出宰岩邑，百吏趣下风。",
      "入佐天子铨，搢绅所景从。",
      "折节礼楚累，群诼藉相攻。",
      "揽辔西南纪，清商变炎空。",
      "下蔡出倾城，皎若青芙蓉。",
      "宁为众人妒，不为众人工。"
    ]
  },
  {
    "id": "e647d10f92194bd4adfca081782db339",
    "title": "广五子篇昆山俞允文",
    "authorName": "王世贞",
    "authorId": "e647d10f92194bd4e60e81c4bcb41ccd",
    "dynasty": "明",
    "content": [
      "俞生不偶世，削迹混屯夷。",
      "时冶避大质，天籁窍幽机。",
      "怀璧非所愆，含英竟焉辉。",
      "晨炊不逮暮，室人交谪讥。",
      "玄商吹衡宇，霜霰无停飞。",
      "悠然眉间色，忽映西山薇。",
      "娄水逝洋洋，偕子以乐饥。"
    ]
  },
  {
    "id": "e647d10f92194bd4adfca0819c8ee9ed",
    "title": "广五子篇昆山俞允文",
    "authorName": "王世贞",
    "authorId": "e647d10f92194bd4e60e81c4bcb41ccd",
    "dynasty": "明",
    "content": [
      "卢生富结撰，扬马有遗则。",
      "及乎为诗歌，雅好在李白。",
      "春风扬波澜，浩渺靡所极。",
      "仰见朝霞媚，俯见水五色。",
      "蛾眉一成妒，雄飞铩其翮。",
      "朝奏狱中书，夕为坐上客。",
      "妻子不殢人，长歌下震泽。"
    ]
  },
  {
    "id": "e647d10f92194bd4adfca081e3134469",
    "title": "广五子篇昆山俞允文",
    "authorName": "王世贞",
    "authorId": "e647d10f92194bd4e60e81c4bcb41ccd",
    "dynasty": "明",
    "content": [
      "伯承侠者雄，摛词何尔雅。",
      "芙蓉秀浊水，清芬自堪把。",
      "往知在倾盖，携手即中野。",
      "四顾邈无俦，幽怀浩倾写。",
      "行行愉江宰，悒悒谁与解。",
      "讼庭凉飔生，商歌和弥寡。",
      "有志迫未竟，强为时人下。"
    ]
  },
  {
    "id": "e647d10f92194bd4adfca0815f4ee67d",
    "title": "广五子篇昆山俞允文",
    "authorName": "王世贞",
    "authorId": "e647d10f92194bd4e60e81c4bcb41ccd",
    "dynasty": "明",
    "content": [
      "峻伯青云姿，饰玉振鸣步。",
      "二十游京邑，兴文粲烟雾。",
      "一出时贵倾，匪在戚与故。",
      "此道行世间，识者如其素。",
      "岂不谐众欢，要睹中心慕。",
      "纾怀历下生，改辙遵广路。",
      "雅郑辨已勤，况乃垂韶濩。"
    ]
  },
  {
    "id": "e647d10f92194bd4adfca0818b06da8a",
    "title": "广五子篇昆山俞允文",
    "authorName": "王世贞",
    "authorId": "e647d10f92194bd4e60e81c4bcb41ccd",
    "dynasty": "明",
    "content": [
      "欧生最晚交，其识乃先曙。",
      "旁猎六代言，郁为西京路。",
      "五十而释褐，微官历扬豫。",
      "一为邑文学，再典州掌故。",
      "游宦岂必达，深衷托豪素。",
      "掩抑再三叹，少小为名误。",
      "宛宛照影姝，沾沾不虞妒。"
    ]
  },
  {
    "id": "e647d10f92194bd40803ebb0206aa476",
    "title": "续五子篇阳曲王道行",
    "authorName": "王世贞",
    "authorId": "e647d10f92194bd4e60e81c4bcb41ccd",
    "dynasty": "明",
    "content": [
      "明辅瑚琏姿，清芬溢其齿。",
      "二十典方州，三十赐金紫。",
      "虽负循吏声，雅非中所喜。",
      "魔来付禅观，战胜归名理。",
      "馀事乃及诗，亦方开元轨。",
      "贻君山林日，朗旷自此始。"
    ]
  },
  {
    "id": "e647d10f92194bd40803ebb0f6541723",
    "title": "续五子篇阳曲王道行",
    "authorName": "王世贞",
    "authorId": "e647d10f92194bd4e60e81c4bcb41ccd",
    "dynasty": "明",
    "content": [
      "石生昔抗章，攀天动星辰。",
      "芬芳一世间，谁能不见亲。",
      "论交须论晚，辨材须辨真。",
      "肺腑一相披，灼然世无人。",
      "未央郁造霄，赖子表嶙峋。",
      "慨焉念漳流，沦没连城珍。"
    ]
  },
  {
    "id": "e647d10f92194bd40803ebb018b37074",
    "title": "续五子篇阳曲王道行",
    "authorName": "王世贞",
    "authorId": "e647d10f92194bd4e60e81c4bcb41ccd",
    "dynasty": "明",
    "content": [
      "昔余客招提，黄鹄为徘徊。",
      "五子临乖隔，黎生翩然来。",
      "方响入丝桐，所奏靡不谐。",
      "濩落金马门，骊龙狎其颏。",
      "非无蛾眉妒，隐酒不见猜。",
      "和光同其尘，老氏我所推。"
    ]
  },
  {
    "id": "e647d10f92194bd40803ebb068bf6dcd",
    "title": "续五子篇阳曲王道行",
    "authorName": "王世贞",
    "authorId": "e647d10f92194bd4e60e81c4bcb41ccd",
    "dynasty": "明",
    "content": [
      "骥足有八荒，惜哉枥中老。",
      "王孙负奇气，少即成潦倒。",
      "幸无诗书禁，千古恣搜讨。",
      "窘回长沙袖，迂逐淮南宝。",
      "俯仰宇宙间，局如束湿草。",
      "富贵非所求，令名良自保。"
    ]
  },
  {
    "id": "e647d10f92194bd40803ebb0d2bec658",
    "title": "续五子篇阳曲王道行",
    "authorName": "王世贞",
    "authorId": "e647d10f92194bd4e60e81c4bcb41ccd",
    "dynasty": "明",
    "content": [
      "子师名家隽，出入珠玉府。",
      "所获岂不赢，而以求真与。",
      "将无一时屈，所伸在千古。",
      "寸铁宁不顽，连城繇兹睹。",
      "入夜必自光，勖子无轻吐。",
      "秦人已睥睨，荆人犹龃龉。"
    ]
  },
  {
    "id": "e647d10f92194bd47585b255164b4ca8",
    "title": "四十咏高太史启",
    "authorName": "王世贞",
    "authorId": "e647d10f92194bd4e60e81c4bcb41ccd",
    "dynasty": "明",
    "content": [
      "季迪负神启，骏发自名郡。",
      "纵毫动天籁，调篇黼皇运。",
      "遘世无永晷，后身有嘉问。",
      "琏琢藉未工，楚氓悲其瑾。"
    ]
  },
  {
    "id": "e647d10f92194bd47585b255f48f89ae",
    "title": "四十咏高太史启",
    "authorName": "王世贞",
    "authorId": "e647d10f92194bd4e60e81c4bcb41ccd",
    "dynasty": "明",
    "content": [
      "叔扬践华省，食贫无异操。",
      "奋为墨衰举，匪以弓旌招。",
      "借箸画勤王，湛渊报久要。",
      "形泯神自王，松柏苍然乔。"
    ]
  },
  {
    "id": "e647d10f92194bd47585b25551bc1b04",
    "title": "四十咏高太史启",
    "authorName": "王世贞",
    "authorId": "e647d10f92194bd4e60e81c4bcb41ccd",
    "dynasty": "明",
    "content": [
      "逸人挫荣者，浮沉竟阛阓。",
      "折姚见玄理，访戴袭奇秘。",
      "既殊紫芝宦，复异鹿门娶。",
      "玄德诚可师，毋乃为孝累。"
    ]
  },
  {
    "id": "e647d10f92194bd47585b2558d505847",
    "title": "四十咏高太史启",
    "authorName": "王世贞",
    "authorId": "e647d10f92194bd4e60e81c4bcb41ccd",
    "dynasty": "明",
    "content": [
      "少师遁儒迹，握筌理玄符。",
      "业由杀机发，教以神用敷。",
      "赫赫不迁庭，侑公配宏谟。",
      "胡然踏迷复，缁衣即永途。"
    ]
  },
  {
    "id": "e647d10f92194bd47585b255b06cca4c",
    "title": "四十咏高太史启",
    "authorName": "王世贞",
    "authorId": "e647d10f92194bd4e60e81c4bcb41ccd",
    "dynasty": "明",
    "content": [
      "杨公岿然老，故人握璿玑。",
      "遂令武昌戍，阳春回赭衣。",
      "曳裾时豹隐，推毂乃龙飞。",
      "优游桑梓间，树惇以全归。"
    ]
  },
  {
    "id": "e647d10f92194bd47585b255a7e6a2da",
    "title": "四十咏高太史启",
    "authorName": "王世贞",
    "authorId": "e647d10f92194bd4e60e81c4bcb41ccd",
    "dynasty": "明",
    "content": [
      "僖敏长者度，时展经纶才。",
      "白马出秦关，虬髯何壮哉。",
      "河陇既以奠，尸祝至今开。",
      "岂知衿裾士，威誉扬九垓。"
    ]
  },
  {
    "id": "e647d10f92194bd47585b255aff0710d",
    "title": "四十咏高太史启",
    "authorName": "王世贞",
    "authorId": "e647d10f92194bd4e60e81c4bcb41ccd",
    "dynasty": "明",
    "content": [
      "退翁昔持宪，骢马何翩翩。",
      "先疏已致身，敢望天子颜。",
      "臣祚诚无状，百折宁不前。",
      "虽或谢几哲，终焉保贞坚。"
    ]
  },
  {
    "id": "e647d10f92194bd47585b2557d5fc291",
    "title": "四十咏高太史启",
    "authorName": "王世贞",
    "authorId": "e647d10f92194bd4e60e81c4bcb41ccd",
    "dynasty": "明",
    "content": [
      "太保禀刚峭，面色凌壁铁。",
      "所至如子元，网络甚张设。",
      "赭衣忽被体，永谢孤卿列。",
      "道遇金齿公，后车亦齐辙。"
    ]
  },
  {
    "id": "e647d10f92194bd47585b255c966588b",
    "title": "四十咏高太史启",
    "authorName": "王世贞",
    "authorId": "e647d10f92194bd4e60e81c4bcb41ccd",
    "dynasty": "明",
    "content": [
      "武功蕴宏略，希世遘奇表。",
      "挟日肇封祚，治水赞熙皞。",
      "大勋古难恃，令名当自保。",
      "迢迢南中云，恻恻羡飞鸟。"
    ]
  },
  {
    "id": "e647d10f92194bd47585b255fbf58400",
    "title": "四十咏高太史启",
    "authorName": "王世贞",
    "authorId": "e647d10f92194bd4e60e81c4bcb41ccd",
    "dynasty": "明",
    "content": [
      "文恭达节者，畏荣恒惄如。",
      "群谋徇天步，独行竟何濡。",
      "食报遗后人，位绌永令誉。",
      "乃知癯然叟，可以托遗孤。"
    ]
  },
  {
    "id": "e647d10f92194bd47585b25579e28db9",
    "title": "四十咏高太史启",
    "authorName": "王世贞",
    "authorId": "e647d10f92194bd4e60e81c4bcb41ccd",
    "dynasty": "明",
    "content": [
      "穆也非不佳，节之难为弟。",
      "当其射策时，英声动宸扆。",
      "斫轮见老手，藻鉴存清视。",
      "造物亦忌人，荣名沦散位。"
    ]
  },
  {
    "id": "e647d10f92194bd47585b255cb6a86b3",
    "title": "四十咏高太史启",
    "authorName": "王世贞",
    "authorId": "e647d10f92194bd4e60e81c4bcb41ccd",
    "dynasty": "明",
    "content": [
      "襄毅秀弱冠，扬策振天路。",
      "中踬乃益习，晚柄谐所遇。",
      "威伸七纵略，功成五月渡。",
      "壮心寄隐迹，坐惜齿龄暮。"
    ]
  },
  {
    "id": "e647d10f92194bd47585b255de9a594d",
    "title": "四十咏高太史启",
    "authorName": "王世贞",
    "authorId": "e647d10f92194bd4e60e81c4bcb41ccd",
    "dynasty": "明",
    "content": [
      "文庄琐垣彦，直志济遐瞩。",
      "边土仗雄望，岭越借宁隩。",
      "日晏坐繁省，归来奏清曲。",
      "古道终有谐，今焉叹时服。"
    ]
  },
  {
    "id": "e647d10f92194bd47585b2553b65a17e",
    "title": "四十咏高太史启",
    "authorName": "王世贞",
    "authorId": "e647d10f92194bd4e60e81c4bcb41ccd",
    "dynasty": "明",
    "content": [
      "鱼侯治雄都，贪吏逆洗迹。",
      "中岁赋归欤，妻子犹菜色。",
      "虽乖清泌乐，终守西山则。",
      "人事良可悲，天心竟焉极。"
    ]
  },
  {
    "id": "e647d10f92194bd47585b255b84c80dc",
    "title": "四十咏高太史启",
    "authorName": "王世贞",
    "authorId": "e647d10f92194bd4e60e81c4bcb41ccd",
    "dynasty": "明",
    "content": [
      "太中少颖脱，往往出新诣。",
      "跌宕郎署间，清芬蔼然萃。",
      "五岭穷履迹，三苍辨鼎识。",
      "乃知忌者心，翻然为名计。"
    ]
  },
  {
    "id": "e647d10f92194bd47585b2550dabfaf8",
    "title": "四十咏高太史启",
    "authorName": "王世贞",
    "authorId": "e647d10f92194bd4e60e81c4bcb41ccd",
    "dynasty": "明",
    "content": [
      "司空守荒郡，筚路启山林。",
      "万面若猿猱，片言剖其心。",
      "箫鼓荐丛祠，生存多飨歆。",
      "是以临没候，列宿表精祲。"
    ]
  },
  {
    "id": "e647d10f92194bd47585b25500ff0601",
    "title": "四十咏高太史启",
    "authorName": "王世贞",
    "authorId": "e647d10f92194bd4e60e81c4bcb41ccd",
    "dynasty": "明",
    "content": [
      "文定秉谦退，冥志在坟典。",
      "所树苟先众，宁辞步趋蹇。",
      "朝回对花竹，落日照开卷。",
      "此意今所难，吁嗟德音鲜。"
    ]
  },
  {
    "id": "e647d10f92194bd47585b25588b0f774",
    "title": "四十咏高太史启",
    "authorName": "王世贞",
    "authorId": "e647d10f92194bd4e60e81c4bcb41ccd",
    "dynasty": "明",
    "content": [
      "文恪辞家流，广庭振华毂。",
      "帝时绌师臣，遥迹肇枚卜。",
      "竖人窘犬步，惄焉叹一木。",
      "归卧洞庭野，世往誉恒馥。"
    ]
  },
  {
    "id": "e647d10f92194bd47585b2557971e59b",
    "title": "四十咏高太史启",
    "authorName": "王世贞",
    "authorId": "e647d10f92194bd4e60e81c4bcb41ccd",
    "dynasty": "明",
    "content": [
      "二君青云彦，摅辞复同调。",
      "釴也千仞壁，苍翠绝奔峭。",
      "泰如飧芝露，九咽动灵窍。",
      "黼黻未章施，长算屈短造。"
    ]
  },
  {
    "id": "e647d10f92194bd47585b25563b238b0",
    "title": "四十咏高太史启",
    "authorName": "王世贞",
    "authorId": "e647d10f92194bd4e60e81c4bcb41ccd",
    "dynasty": "明",
    "content": [
      "昔我先司马，敡历遍遐荒。",
      "至今讼庭树，往往比甘棠。",
      "蔼如三冬日，凛若九秋霜。",
      "千载循吏编，庶以绍龚黄。"
    ]
  },
  {
    "id": "e647d10f92194bd47585b255ce57c549",
    "title": "四十咏高太史启",
    "authorName": "王世贞",
    "authorId": "e647d10f92194bd4e60e81c4bcb41ccd",
    "dynasty": "明",
    "content": [
      "少卿善书法，强起侍中秘。",
      "诏为译经藏，卿也独奏记。",
      "吾道有九经，上其幸留意。",
      "百折终不回，荣名沦末位。"
    ]
  },
  {
    "id": "e647d10f92194bd47585b255b5170835",
    "title": "四十咏高太史启",
    "authorName": "王世贞",
    "authorId": "e647d10f92194bd4e60e81c4bcb41ccd",
    "dynasty": "明",
    "content": [
      "陆公秉戎枢，受脤事横征。",
      "中流荡日月，殷波血鲵鲸。",
      "归来宴父老，故里高车迎。",
      "没齿甘巨僇，焉能终令名。"
    ]
  },
  {
    "id": "e647d10f92194bd47585b2555effb31e",
    "title": "四十咏高太史启",
    "authorName": "王世贞",
    "authorId": "e647d10f92194bd4e60e81c4bcb41ccd",
    "dynasty": "明",
    "content": [
      "仪部志狂者，坟丘事冥讨。",
      "三十而挂冠，握机岂不早。",
      "胡哉昧远算，一出为小草。",
      "揽其遗文辞，悼彼耄昏夭。"
    ]
  },
  {
    "id": "e647d10f92194bd47585b255b3f005f5",
    "title": "四十咏高太史启",
    "authorName": "王世贞",
    "authorId": "e647d10f92194bd4e60e81c4bcb41ccd",
    "dynasty": "明",
    "content": [
      "毛公践华显，秉性乃恬易。",
      "杜门饮醇酒，口不谈世事。",
      "一遇鼎革间，铿然践坚议。",
      "天怒百不回，秋风有归计。"
    ]
  },
  {
    "id": "e647d10f92194bd47585b255bb50c241",
    "title": "四十咏高太史启",
    "authorName": "王世贞",
    "authorId": "e647d10f92194bd4e60e81c4bcb41ccd",
    "dynasty": "明",
    "content": [
      "文康自讲筵，磊落真主识。",
      "锁钥见深寄，版筑遗芬泽。",
      "坐客悚莫干，虬须紫如磔。",
      "少选出新声，仿佛安昌席。"
    ]
  }
]