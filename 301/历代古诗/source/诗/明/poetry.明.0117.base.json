[
  {
    "id": "e647d10fbb3252570902b7e314517a8d",
    "title": "园居六十章",
    "authorName": "张萱",
    "authorId": "e647d10fbb3252571abb1e1e5cce8ded",
    "dynasty": "明",
    "content": [
      "月明曾约老渔翁，为伴玄真白浪中。",
      "龟枕网帘凉梦熟，洞庭春色岂无功。"
    ]
  },
  {
    "id": "e647d10fbb3252570902b7e37fabce31",
    "title": "园居六十章",
    "authorName": "张萱",
    "authorId": "e647d10fbb3252571abb1e1e5cce8ded",
    "dynasty": "明",
    "content": [
      "幽栖用拙道常存，不向桃花再问源。",
      "春色满园关得住，何须白昼掩柴门。"
    ]
  },
  {
    "id": "e647d10fbb3252570902b7e3bb661d5f",
    "title": "园居六十章",
    "authorName": "张萱",
    "authorId": "e647d10fbb3252571abb1e1e5cce8ded",
    "dynasty": "明",
    "content": [
      "数将生计问春光，问得春光话更长。",
      "止恐北邻□鹅鸭，且随村社问牛羊。"
    ]
  },
  {
    "id": "e647d10fbb3252570902b7e353e28520",
    "title": "园居六十章",
    "authorName": "张萱",
    "authorId": "e647d10fbb3252571abb1e1e5cce8ded",
    "dynasty": "明",
    "content": [
      "花容烂熳鸟声繁，剥喙何妨日到门。",
      "莫说门前云出岫，商山原不在西园。"
    ]
  },
  {
    "id": "e647d10fbb3252570902b7e396cb76f8",
    "title": "园居六十章",
    "authorName": "张萱",
    "authorId": "e647d10fbb3252571abb1e1e5cce8ded",
    "dynasty": "明",
    "content": [
      "烟霞已痼断尘缘，白首浮家范蠡船。",
      "浊酒一壶书一卷，桃花深处艳阳天。"
    ]
  },
  {
    "id": "e647d10fbb3252570902b7e370dba6e8",
    "title": "园居六十章",
    "authorName": "张萱",
    "authorId": "e647d10fbb3252571abb1e1e5cce8ded",
    "dynasty": "明",
    "content": [
      "白鹤洲前白鹤飞，在阴常和弄斜晖。",
      "冰壶门外双双舞，何日云巢乳雪衣。"
    ]
  },
  {
    "id": "e647d10fbb3252570902b7e3e05ef3df",
    "title": "园居六十章",
    "authorName": "张萱",
    "authorId": "e647d10fbb3252571abb1e1e5cce8ded",
    "dynasty": "明",
    "content": [
      "黄鸟缗蛮雨露柯，白羊点缀小儿坡。",
      "莫教窗蠹常潜蝎，且任墙涎共缀蜗。"
    ]
  },
  {
    "id": "e647d10fbb3252570902b7e359ba367c",
    "title": "园居六十章",
    "authorName": "张萱",
    "authorId": "e647d10fbb3252571abb1e1e5cce8ded",
    "dynasty": "明",
    "content": [
      "失不忧疑得不欣，端居一阁有清音。",
      "凭栏拄颊常遐瞩，剩水残山更会心。"
    ]
  },
  {
    "id": "e647d10fbb3252570902b7e341ccca88",
    "title": "园居六十章",
    "authorName": "张萱",
    "authorId": "e647d10fbb3252571abb1e1e5cce8ded",
    "dynasty": "明",
    "content": [
      "一沟来自白云泉，灌得荒畦已几年。",
      "隔水园蔬半堪剪，更驱健犊垦城堧。"
    ]
  },
  {
    "id": "e647d10fbb3252570902b7e36e1386ef",
    "title": "园居六十章",
    "authorName": "张萱",
    "authorId": "e647d10fbb3252571abb1e1e5cce8ded",
    "dynasty": "明",
    "content": [
      "遮莫花神溷乃公，登楼夜夜问阴宗。",
      "密语林花须着意，楼头昨夜月如弓。"
    ]
  },
  {
    "id": "e647d10fbb3252570902b7e32f91f713",
    "title": "园居六十章",
    "authorName": "张萱",
    "authorId": "e647d10fbb3252571abb1e1e5cce8ded",
    "dynasty": "明",
    "content": [
      "五□□□□□郎，果腹何须适莽苍。",
      "请向醉乡留日月，少陵休宿赞公房。"
    ]
  },
  {
    "id": "e647d10fbb3252570902b7e30928d2ad",
    "title": "园居六十章",
    "authorName": "张萱",
    "authorId": "e647d10fbb3252571abb1e1e5cce8ded",
    "dynasty": "明",
    "content": [
      "不学於陵亦灌园，诛茅藩棘缚松门。",
      "桔槔挂壁无他事，且共邻翁出负暄。"
    ]
  },
  {
    "id": "e647d10fbb3252570902b7e3b7442e8d",
    "title": "园居六十章",
    "authorName": "张萱",
    "authorId": "e647d10fbb3252571abb1e1e5cce8ded",
    "dynasty": "明",
    "content": [
      "谁系慈航双树堤，天公到此不投霓。",
      "为园已种菩提果，极乐由来亦在西。"
    ]
  },
  {
    "id": "e647d10fbb3252570902b7e32756e80c",
    "title": "园居六十章",
    "authorName": "张萱",
    "authorId": "e647d10fbb3252571abb1e1e5cce8ded",
    "dynasty": "明",
    "content": [
      "莫道家贫只旧醅，尊开更上一层台。",
      "最喜卷帘闲野眺，罗浮爽气自西来。"
    ]
  },
  {
    "id": "e647d10fbb3252570902b7e39a984e38",
    "title": "园居六十章",
    "authorName": "张萱",
    "authorId": "e647d10fbb3252571abb1e1e5cce8ded",
    "dynasty": "明",
    "content": [
      "绿蘋红蓼媚江天，谁扣空江月下舷。",
      "可是老渔歌濯足，园公诗思忽如泉。"
    ]
  },
  {
    "id": "e647d10fbb3252570902b7e3258bbbbd",
    "title": "园居六十章",
    "authorName": "张萱",
    "authorId": "e647d10fbb3252571abb1e1e5cce8ded",
    "dynasty": "明",
    "content": [
      "月令惊看吕氏书，忙将踪迹混樵渔。",
      "尚带馀寒试春服，寻春须在九春初。"
    ]
  },
  {
    "id": "e647d10fbb3252570902b7e3fb363162",
    "title": "园居六十章",
    "authorName": "张萱",
    "authorId": "e647d10fbb3252571abb1e1e5cce8ded",
    "dynasty": "明",
    "content": [
      "儿童拍掌报花开，小妇残妆带笑来。",
      "最爱山桃能照水，縠文风过锦潆洄。"
    ]
  },
  {
    "id": "e647d10fbb3252570902b7e37b0399ae",
    "title": "园居六十章",
    "authorName": "张萱",
    "authorId": "e647d10fbb3252571abb1e1e5cce8ded",
    "dynasty": "明",
    "content": [
      "高台木末揽晴霞，影带归鸦日欲斜。",
      "万斛春情向何处，扶筇先到耦耕家。"
    ]
  },
  {
    "id": "e647d10fbb3252570902b7e340c2910d",
    "title": "园居六十章",
    "authorName": "张萱",
    "authorId": "e647d10fbb3252571abb1e1e5cce8ded",
    "dynasty": "明",
    "content": [
      "松亭竹阁稍霐寥，厥草惟夭厥木乔。",
      "卒岁东皇长作主，园公不问玉衡杓。"
    ]
  },
  {
    "id": "e647d10fbb3252570902b7e34132933e",
    "title": "园居六十章",
    "authorName": "张萱",
    "authorId": "e647d10fbb3252571abb1e1e5cce8ded",
    "dynasty": "明",
    "content": [
      "已搆层楼上翠氛，钧天广乐几回闻。",
      "四望江山如有待，一时鸟兽可同群。"
    ]
  },
  {
    "id": "e647d10fbb32525738aa8feededfd7ac",
    "title": "秋日园居口号六十章",
    "authorName": "张萱",
    "authorId": "e647d10fbb3252571abb1e1e5cce8ded",
    "dynasty": "明",
    "content": [
      "径荒客少门常楗，濯魄台前新月偃。",
      "桂丛深处足淹留，顿觉地偏心自远。"
    ]
  },
  {
    "id": "e647d10fbb32525738aa8feeffcc3822",
    "title": "秋日园居口号六十章",
    "authorName": "张萱",
    "authorId": "e647d10fbb3252571abb1e1e5cce8ded",
    "dynasty": "明",
    "content": [
      "行散榕堤逢鹬蚌，须问十三禅八棒。",
      "从今解脱莫相持，汝自修翎他短项。"
    ]
  },
  {
    "id": "e647d10fbb32525738aa8feedd2a7c41",
    "title": "秋日园居口号六十章",
    "authorName": "张萱",
    "authorId": "e647d10fbb3252571abb1e1e5cce8ded",
    "dynasty": "明",
    "content": [
      "冠山海鳖戴笠蚁，来扣柴扉何率尔。",
      "倒屣空林喜足音，如何面目都非是。"
    ]
  },
  {
    "id": "e647d10fbb32525738aa8fee130d03df",
    "title": "秋日园居口号六十章",
    "authorName": "张萱",
    "authorId": "e647d10fbb3252571abb1e1e5cce8ded",
    "dynasty": "明",
    "content": [
      "园林小有饶嘉卉，更喜徛徛歌有斐。",
      "秋深地癖堪避人，出门恐遇黎丘鬼。"
    ]
  },
  {
    "id": "e647d10fbb32525738aa8fee6ff14d01",
    "title": "秋日园居口号六十章",
    "authorName": "张萱",
    "authorId": "e647d10fbb3252571abb1e1e5cce8ded",
    "dynasty": "明",
    "content": [
      "溪头洗药逢灵圉，见语青云已干吕。",
      "白头遗老六朝人，浮家长作鱼虾侣。"
    ]
  },
  {
    "id": "e647d10fbb32525738aa8fee77e70a0b",
    "title": "秋日园居口号六十章",
    "authorName": "张萱",
    "authorId": "e647d10fbb3252571abb1e1e5cce8ded",
    "dynasty": "明",
    "content": [
      "□□□□□□□，□童牧竖婆娑舞。",
      "儿孙携得社□□，笑付残膏沃焦釜。"
    ]
  },
  {
    "id": "e647d10fbb32525738aa8fee3fed6e4b",
    "title": "秋日园居口号六十章",
    "authorName": "张萱",
    "authorId": "e647d10fbb3252571abb1e1e5cce8ded",
    "dynasty": "明",
    "content": [
      "老圃终年勤四体，自喜今秋吾事济。",
      "曲糵能了乐难支，瓶中尚有长腰米。"
    ]
  },
  {
    "id": "e647d10fbb32525738aa8fee5bf72ecc",
    "title": "秋日园居口号六十章",
    "authorName": "张萱",
    "authorId": "e647d10fbb3252571abb1e1e5cce8ded",
    "dynasty": "明",
    "content": [
      "昼凉摊饭寻黄奶，牵衣迎笑呼郎罢。",
      "问谁能学八分书，甘分膝下先阿买。"
    ]
  },
  {
    "id": "e647d10fbb32525738aa8fee8e836b72",
    "title": "秋日园居口号六十章",
    "authorName": "张萱",
    "authorId": "e647d10fbb3252571abb1e1e5cce8ded",
    "dynasty": "明",
    "content": [
      "松柏岁寒柯不改，芙蓉秋老花犹□。",
      "荐爽西风曳片云，邀云泚笔遥相待。"
    ]
  },
  {
    "id": "e647d10fbb32525738aa8feef0ed465e",
    "title": "秋日园居口号六十章",
    "authorName": "张萱",
    "authorId": "e647d10fbb3252571abb1e1e5cce8ded",
    "dynasty": "明",
    "content": [
      "朅来林气初凄紧，芳草平原雉求牝。",
      "日斜老圃荷锄归，更过前林采芝菌。"
    ]
  },
  {
    "id": "e647d10fbb32525738aa8feeb67ac1be",
    "title": "秋日园居口号六十章",
    "authorName": "张萱",
    "authorId": "e647d10fbb3252571abb1e1e5cce8ded",
    "dynasty": "明",
    "content": [
      "少女欲来飞硙蠓，窗前已觉林花动。",
      "怀橘亭中秋雨新，喜有前林黄熟桶。"
    ]
  },
  {
    "id": "e647d10fbb32525738aa8feef8c2664b",
    "title": "秋日园居口号六十章",
    "authorName": "张萱",
    "authorId": "e647d10fbb3252571abb1e1e5cce8ded",
    "dynasty": "明",
    "content": [
      "西园自是墙东隐，惊看砑帽簪红槿。",
      "舞向街头更不休，笑破傍观闲口吻。"
    ]
  },
  {
    "id": "e647d10fbb32525738aa8fee7fd1d443",
    "title": "秋日园居口号六十章",
    "authorName": "张萱",
    "authorId": "e647d10fbb3252571abb1e1e5cce8ded",
    "dynasty": "明",
    "content": [
      "散发时惊松露浣，泥满芒鞋月中浣。",
      "问侬何意好登临，秋色撩人不暇懒。"
    ]
  },
  {
    "id": "e647d10fbb32525738aa8feebad41a24",
    "title": "秋日园居口号六十章",
    "authorName": "张萱",
    "authorId": "e647d10fbb3252571abb1e1e5cce8ded",
    "dynasty": "明",
    "content": [
      "秧马不骑牛解韅，草黄日会秋原狝。",
      "老□此日足肥甘，雉羹鹿炙山豚脔。"
    ]
  },
  {
    "id": "e647d10fbb32525738aa8fee951dc589",
    "title": "秋日园居口号六十章",
    "authorName": "张萱",
    "authorId": "e647d10fbb3252571abb1e1e5cce8ded",
    "dynasty": "明",
    "content": [
      "□□方休还荷蓧，万斛秋光飞木杪。",
      "牛羊夕下返□来，闲倚柴门数归鸟。"
    ]
  },
  {
    "id": "e647d10fbb32525738aa8feecefeb33e",
    "title": "秋日园居口号六十章",
    "authorName": "张萱",
    "authorId": "e647d10fbb3252571abb1e1e5cce8ded",
    "dynasty": "明",
    "content": [
      "小有园林秋不浅，曾徼白帝回青眼。",
      "三径未荒丛菊存，安得陶潜同授简。"
    ]
  },
  {
    "id": "e647d10fbb32525738aa8fee9c439cc2",
    "title": "秋日园居口号六十章",
    "authorName": "张萱",
    "authorId": "e647d10fbb3252571abb1e1e5cce8ded",
    "dynasty": "明",
    "content": [
      "披裘曳杖歌西颢，宋玉悲秋空懆懆。",
      "长寿宫前遇老樵，伴我罗浮拾瑶草。"
    ]
  },
  {
    "id": "e647d10fbb32525738aa8fee0875f6f3",
    "title": "秋日园居口号六十章",
    "authorName": "张萱",
    "authorId": "e647d10fbb3252571abb1e1e5cce8ded",
    "dynasty": "明",
    "content": [
      "科头闲倚长松坐，渔父携鱼寻白堕。",
      "相招一醉蓼花洲，对月同眠书画舸。"
    ]
  },
  {
    "id": "e647d10fbb32525738aa8feefd47e54f",
    "title": "秋日园居口号六十章",
    "authorName": "张萱",
    "authorId": "e647d10fbb3252571abb1e1e5cce8ded",
    "dynasty": "明",
    "content": [
      "墨沈流香笔能饱，午夜撚须常至卯。",
      "尽将残唾还前人，幸免少陵日厮炒。"
    ]
  },
  {
    "id": "e647d10fbb32525738aa8feeeed839d1",
    "title": "秋日园居口号六十章",
    "authorName": "张萱",
    "authorId": "e647d10fbb3252571abb1e1e5cce8ded",
    "dynasty": "明",
    "content": [
      "终南山人毁蛛网，笑引落花拂帘幌。",
      "西风为我惜馀香，飞向西园茵席上。"
    ]
  },
  {
    "id": "e647d10fbb32525738aa8feece8ee7c2",
    "title": "秋日园居口号六十章",
    "authorName": "张萱",
    "authorId": "e647d10fbb3252571abb1e1e5cce8ded",
    "dynasty": "明",
    "content": [
      "闭户据梧肘生柳，休烦钻一能观九。",
      "但令一日足千秋，何必千秋垂不朽。"
    ]
  },
  {
    "id": "e647d10fbb32525738aa8feef0cc4a8f",
    "title": "秋日园居口号六十章",
    "authorName": "张萱",
    "authorId": "e647d10fbb3252571abb1e1e5cce8ded",
    "dynasty": "明",
    "content": [
      "一顷豆萁秋万顷，莫言竹下行厨冷。",
      "疗饥尚可宿舂粮，客来更有鸣牙饼。"
    ]
  },
  {
    "id": "e647d10fbb32525738aa8fee2e2c942a",
    "title": "秋日园居口号六十章",
    "authorName": "张萱",
    "authorId": "e647d10fbb3252571abb1e1e5cce8ded",
    "dynasty": "明",
    "content": [
      "途穷不用门题凤，三益径开无二仲。",
      "负瓢独往亦□归，曾否□人说春梦。"
    ]
  },
  {
    "id": "e647d10fbb32525738aa8fee0eebf42f",
    "title": "秋日园居口号六十章",
    "authorName": "张萱",
    "authorId": "e647d10fbb3252571abb1e1e5cce8ded",
    "dynasty": "明",
    "content": [
      "半生匿迹茅茨迥，藜藿肠中无肉酩。",
      "采采顷筐满蕨薇，带月归来泥没胫。"
    ]
  },
  {
    "id": "e647d10fbb32525738aa8fee5a5e847b",
    "title": "秋日园居口号六十章",
    "authorName": "张萱",
    "authorId": "e647d10fbb3252571abb1e1e5cce8ded",
    "dynasty": "明",
    "content": [
      "谁从山烧分萧艾，问水休清沙石濊。",
      "却喜亲人鸟与鱼，时时索我形骸外。"
    ]
  },
  {
    "id": "e647d10fbb32525738aa8fee8da60629",
    "title": "秋日园居口号六十章",
    "authorName": "张萱",
    "authorId": "e647d10fbb3252571abb1e1e5cce8ded",
    "dynasty": "明",
    "content": [
      "衰老百罹无计避，广平门户真为累。",
      "园公何事梦魂惊，夜半敲门石壕吏。"
    ]
  },
  {
    "id": "e647d10fbb32525738aa8feed72f309a",
    "title": "秋日园居口号六十章",
    "authorName": "张萱",
    "authorId": "e647d10fbb3252571abb1e1e5cce8ded",
    "dynasty": "明",
    "content": [
      "枫丹芦白溪如锦，恰受航中人昼寝。",
      "停桡系竹竹吹风，戛玉敲金常警枕。"
    ]
  },
  {
    "id": "e647d10fbb32525738aa8feebc9ae9f9",
    "title": "秋日园居口号六十章",
    "authorName": "张萱",
    "authorId": "e647d10fbb3252571abb1e1e5cce8ded",
    "dynasty": "明",
    "content": [
      "荷锸刘伶痴小瘥，一壶犹向柴车挂。",
      "酒泉已竭酒星低，醒眼留看闲世界。"
    ]
  },
  {
    "id": "e647d10fbb32525738aa8fee2282f510",
    "title": "秋日园居口号六十章",
    "authorName": "张萱",
    "authorId": "e647d10fbb3252571abb1e1e5cce8ded",
    "dynasty": "明",
    "content": [
      "风车雨队花为阵，满地落红何足吝。",
      "园丁已报竹平安，莫向芙蓉城问讯。"
    ]
  },
  {
    "id": "e647d10fbb32525738aa8feea40dcd2d",
    "title": "秋日园居口号六十章",
    "authorName": "张萱",
    "authorId": "e647d10fbb3252571abb1e1e5cce8ded",
    "dynasty": "明",
    "content": [
      "午雨满园秋霮䨴，薜荔可衣兰可佩。",
      "天公有意茁此徒，一饭常兼三十菜。"
    ]
  },
  {
    "id": "e647d10fbb32525738aa8fee3461a5f0",
    "title": "秋日园居口号六十章",
    "authorName": "张萱",
    "authorId": "e647d10fbb3252571abb1e1e5cce8ded",
    "dynasty": "明",
    "content": [
      "杯中有物由天运，产在家人何必问。",
      "园公苦乏杖头钱，取醉时赊裴姥酝。"
    ]
  },
  {
    "id": "e647d10fbb32525738aa8fee509ba2f4",
    "title": "秋日园居口号六十章",
    "authorName": "张萱",
    "authorId": "e647d10fbb3252571abb1e1e5cce8ded",
    "dynasty": "明",
    "content": [
      "玉板枯禅羹玉糁，扫花铺作披香毯。",
      "邻酤夜户却早关，老圃酒狂乘月撼。"
    ]
  },
  {
    "id": "e647d10fbb32525738aa8feeab27eb0b",
    "title": "秋日园居口号六十章",
    "authorName": "张萱",
    "authorId": "e647d10fbb3252571abb1e1e5cce8ded",
    "dynasty": "明",
    "content": [
      "幽怀无尽秋无限，不问人间旦复旦。",
      "一醉闲眠午梦醒，诗成可判秋光案。"
    ]
  },
  {
    "id": "e647d10fbb32525738aa8feed0bfd04c",
    "title": "秋日园居口号六十章",
    "authorName": "张萱",
    "authorId": "e647d10fbb3252571abb1e1e5cce8ded",
    "dynasty": "明",
    "content": [
      "五月已看新谷粜，农家愁叹官家笑。",
      "新征将及老园公，带汗腰镰刈蓬藋。"
    ]
  },
  {
    "id": "e647d10fbb32525738aa8feec942f945",
    "title": "秋日园居口号六十章",
    "authorName": "张萱",
    "authorId": "e647d10fbb3252571abb1e1e5cce8ded",
    "dynasty": "明",
    "content": [
      "无数溪山供指点，登楼盘礴时挥染。",
      "峨峨洋洋笔底飞，米苏见说皆焚研。"
    ]
  },
  {
    "id": "e647d10fbb32525738aa8fee2d565c1a",
    "title": "秋日园居口号六十章",
    "authorName": "张萱",
    "authorId": "e647d10fbb3252571abb1e1e5cce8ded",
    "dynasty": "明",
    "content": [
      "丛桂千株竹千个，檀栾影度幽香过。",
      "闲临晋帖读唐诗，此是园公老功课。"
    ]
  },
  {
    "id": "e647d10fbb32525738aa8feee7c88ff3",
    "title": "秋日园居口号六十章",
    "authorName": "张萱",
    "authorId": "e647d10fbb3252571abb1e1e5cce8ded",
    "dynasty": "明",
    "content": [
      "架竹导泉常向涧，新畦旧畹皆刍豢。",
      "谁云学圃是小人，老圃心香求一瓣。"
    ]
  },
  {
    "id": "e647d10fbb32525738aa8fee6e7a3069",
    "title": "秋日园居口号六十章",
    "authorName": "张萱",
    "authorId": "e647d10fbb3252571abb1e1e5cce8ded",
    "dynasty": "明",
    "content": [
      "荜门圭窦绳枢舍，论世斋头残玉架。",
      "亦知身隐焉用文，旧业空怜墨为稼。"
    ]
  },
  {
    "id": "e647d10fbb32525738aa8fee2b047d36",
    "title": "秋日园居口号六十章",
    "authorName": "张萱",
    "authorId": "e647d10fbb3252571abb1e1e5cce8ded",
    "dynasty": "明",
    "content": [
      "市远亦能供客馔，黄柑旧酝槐芽面。",
      "入林投辖笑披帷，软语相过须百遍。"
    ]
  },
  {
    "id": "e647d10fbb32525738aa8fee0141b52f",
    "title": "秋日园居口号六十章",
    "authorName": "张萱",
    "authorId": "e647d10fbb3252571abb1e1e5cce8ded",
    "dynasty": "明",
    "content": [
      "芙蓉欲采秋江上，白鹤峰头频柱杖。",
      "泛月垂纶点翠洲，西园公即西湖长。"
    ]
  },
  {
    "id": "e647d10fbb32525738aa8feec4ac9674",
    "title": "秋日园居口号六十章",
    "authorName": "张萱",
    "authorId": "e647d10fbb3252571abb1e1e5cce8ded",
    "dynasty": "明",
    "content": [
      "绕砌寒螀啼月处，晓来点点沾泥絮。",
      "桄榔树下玉嶙峋，一片古云飞不去。"
    ]
  },
  {
    "id": "e647d10fbb32525738aa8feec21a78d2",
    "title": "秋日园居口号六十章",
    "authorName": "张萱",
    "authorId": "e647d10fbb3252571abb1e1e5cce8ded",
    "dynasty": "明",
    "content": [
      "药室茶寮玄寄静，松深竹密华胥境。",
      "草玄时有问奇人，下榻焚香翻内景。"
    ]
  },
  {
    "id": "e647d10fbb32525738aa8feef04a7828",
    "title": "秋日园居口号六十章",
    "authorName": "张萱",
    "authorId": "e647d10fbb3252571abb1e1e5cce8ded",
    "dynasty": "明",
    "content": [
      "冷香吹入罗浮梦，挂月凌风疏影动。",
      "飞云忽送缟衣来，翡翠欲巢香玉洞。"
    ]
  },
  {
    "id": "e647d10fbb32525738aa8fee88c953e9",
    "title": "秋日园居口号六十章",
    "authorName": "张萱",
    "authorId": "e647d10fbb3252571abb1e1e5cce8ded",
    "dynasty": "明",
    "content": [
      "一壑一丘云水窟，休夸蓬岛金银阙。",
      "墙内楼高可看山，栏边池小偏留月。"
    ]
  },
  {
    "id": "e647d10fbb32525738aa8fee16b9d56c",
    "title": "秋日园居口号六十章",
    "authorName": "张萱",
    "authorId": "e647d10fbb3252571abb1e1e5cce8ded",
    "dynasty": "明",
    "content": [
      "朝阅峋嵝暮石鼓，客多问字常挥麈。",
      "书带盈阶翰墨林，藜光满室图书府。"
    ]
  },
  {
    "id": "e647d10fbb32525738aa8feeb526d742",
    "title": "秋日园居口号六十章",
    "authorName": "张萱",
    "authorId": "e647d10fbb3252571abb1e1e5cce8ded",
    "dynasty": "明",
    "content": [
      "鸡群一入羽毛铩，为叹德衰长抑噫。",
      "阿巢秋老复来嬉，琅玕实满清凉界。"
    ]
  },
  {
    "id": "e647d10fbb32525738aa8fee6dc2a2c6",
    "title": "秋日园居口号六十章",
    "authorName": "张萱",
    "authorId": "e647d10fbb3252571abb1e1e5cce8ded",
    "dynasty": "明",
    "content": [
      "杮叶常书池水黑，策勋载在中山国。",
      "玄香异气结楼台，为爱鹅群书道德。"
    ]
  },
  {
    "id": "e647d10fbb32525738aa8fee747823a8",
    "title": "秋日园居口号六十章",
    "authorName": "张萱",
    "authorId": "e647d10fbb3252571abb1e1e5cce8ded",
    "dynasty": "明",
    "content": [
      "流火前宵何太骤，东篱渐觉秋先漏。",
      "年来宋玉不悲秋，莫遣黄花比人瘦。"
    ]
  },
  {
    "id": "e647d10fbb32525738aa8feeb4bae44f",
    "title": "秋日园居口号六十章",
    "authorName": "张萱",
    "authorId": "e647d10fbb3252571abb1e1e5cce8ded",
    "dynasty": "明",
    "content": [
      "溪边一室才容膝，泥饮高阳尝满室。",
      "园公亦是叔明家，为报徂徕逸有七。"
    ]
  },
  {
    "id": "e647d10fbb32525738aa8fee9892f548",
    "title": "秋日园居口号六十章",
    "authorName": "张萱",
    "authorId": "e647d10fbb3252571abb1e1e5cce8ded",
    "dynasty": "明",
    "content": [
      "菜花犹自飞蝴蝶，田畯相招携野馌。",
      "莎鸡在野夜何其，井上梧桐飘一叶。"
    ]
  },
  {
    "id": "e647d10fbb32525738aa8fee1b5d4e4b",
    "title": "秋日园居口号六十章",
    "authorName": "张萱",
    "authorId": "e647d10fbb3252571abb1e1e5cce8ded",
    "dynasty": "明",
    "content": [
      "茫茫何处秋先到，饮露嘶风争报道。",
      "领略秋光不在言，好听园公休更噪。"
    ]
  },
  {
    "id": "e647d10fbb32525738aa8feea9528298",
    "title": "秋日园居口号六十章",
    "authorName": "张萱",
    "authorId": "e647d10fbb3252571abb1e1e5cce8ded",
    "dynasty": "明",
    "content": [
      "灯前搔背因扪虱，小妇持杯浇彩笔。",
      "伴月飞来何处秋，多情独奏湘灵瑟。"
    ]
  },
  {
    "id": "e647d10fbb32525738aa8fee97620fc6",
    "title": "秋日园居口号六十章",
    "authorName": "张萱",
    "authorId": "e647d10fbb3252571abb1e1e5cce8ded",
    "dynasty": "明",
    "content": [
      "旱龙争跃鞭云雨，千户侯封何足慕。",
      "萧萧一馆青瑶流，欲觅梁园枚乘赋。"
    ]
  },
  {
    "id": "e647d10fbb32525738aa8feec73403ef",
    "title": "秋日园居口号六十章",
    "authorName": "张萱",
    "authorId": "e647d10fbb3252571abb1e1e5cce8ded",
    "dynasty": "明",
    "content": [
      "梭掷流年歌踏踏，为笑池蛙长阁阁。",
      "一枝分得万山秋，更笑南飞绕三匝。"
    ]
  },
  {
    "id": "e647d10fbb32525738aa8fee06db260b",
    "title": "秋日园居口号六十章",
    "authorName": "张萱",
    "authorId": "e647d10fbb3252571abb1e1e5cce8ded",
    "dynasty": "明",
    "content": [
      "落花莫惜西风扫，春色何如秋色好。",
      "请看江上小堂秋，风云日日堪娱老。"
    ]
  },
  {
    "id": "e647d10fbb32525738aa8fee833a56e4",
    "title": "秋日园居口号六十章",
    "authorName": "张萱",
    "authorId": "e647d10fbb3252571abb1e1e5cce8ded",
    "dynasty": "明",
    "content": [
      "昨夜风来破茅屋，尚留残暑蒸林麓。",
      "榕溪午浴咏而归，试授秋衣换春服。"
    ]
  },
  {
    "id": "e647d10fbb32525738aa8fee25f44197",
    "title": "秋日园居口号六十章",
    "authorName": "张萱",
    "authorId": "e647d10fbb3252571abb1e1e5cce8ded",
    "dynasty": "明",
    "content": [
      "丰草长林堪偃息，风雩门在檀园侧。",
      "园公不是素餐人，镜天阁上歌县特。"
    ]
  },
  {
    "id": "e647d10fbb32525738aa8fee33aac6ba",
    "title": "秋日园居口号六十章",
    "authorName": "张萱",
    "authorId": "e647d10fbb3252571abb1e1e5cce8ded",
    "dynasty": "明",
    "content": [
      "太平桥上观鱼者，曲防不欲从流下。",
      "鸣榔却拟八节滩，桃花源有香山社。"
    ]
  },
  {
    "id": "e647d10fbb32525738aa8fee007ec660",
    "title": "秋日园居口号六十章",
    "authorName": "张萱",
    "authorId": "e647d10fbb3252571abb1e1e5cce8ded",
    "dynasty": "明",
    "content": [
      "西园自是神仙宅，胜侣名流时辍轭。",
      "园公褦襶日追随，珍重到门题凤客。"
    ]
  },
  {
    "id": "e647d10fbb3252576a72cfe58f5a08d9",
    "title": "侯令博罗获上信下两年如一日矣公门桃李药笼参苓四境无弃物者独知之契物外之交惟萱一人实徼福焉一旦惠赐表庐曰圣世人龙何物老圃能无愧色而侯过情之誉有加无已复不惜彩毫更题啸傲烟霞一榜永光衡泌且贶以珠玉不一而足谓为老圃真面目以传老圃之神岂抱瓮荷锄者亦有葑菲可采乎九顿拜嘉即悬于百尺楼头喜而欲狂步侯来韵勉短赋谢珠玉在前不辞形秽",
    "authorName": "张萱",
    "authorId": "e647d10fbb3252571abb1e1e5cce8ded",
    "dynasty": "明",
    "content": [
      "吾衰不复梦周公，一枕空高五岭东。",
      "谁唱铜鞮惊午睡，习家池畔候花騣。"
    ]
  },
  {
    "id": "e647d10fbb3252576a72cfe55c1838ec",
    "title": "侯令博罗获上信下两年如一日矣公门桃李药笼参苓四境无弃物者独知之契物外之交惟萱一人实徼福焉一旦惠赐表庐曰圣世人龙何物老圃能无愧色而侯过情之誉有加无已复不惜彩毫更题啸傲烟霞一榜永光衡泌且贶以珠玉不一而足谓为老圃真面目以传老圃之神岂抱瓮荷锄者亦有葑菲可采乎九顿拜嘉即悬于百尺楼头喜而欲狂步侯来韵勉短赋谢珠玉在前不辞形秽",
    "authorName": "张萱",
    "authorId": "e647d10fbb3252571abb1e1e5cce8ded",
    "dynasty": "明",
    "content": [
      "残山剩水白云居，敢谓曾焚学士鱼。",
      "探奇忽驻彝门驾，问字同翻宝椟书。"
    ]
  },
  {
    "id": "e647d10fbb3252576a72cfe530e666ad",
    "title": "侯令博罗获上信下两年如一日矣公门桃李药笼参苓四境无弃物者独知之契物外之交惟萱一人实徼福焉一旦惠赐表庐曰圣世人龙何物老圃能无愧色而侯过情之誉有加无已复不惜彩毫更题啸傲烟霞一榜永光衡泌且贶以珠玉不一而足谓为老圃真面目以传老圃之神岂抱瓮荷锄者亦有葑菲可采乎九顿拜嘉即悬于百尺楼头喜而欲狂步侯来韵勉短赋谢珠玉在前不辞形秽",
    "authorName": "张萱",
    "authorId": "e647d10fbb3252571abb1e1e5cce8ded",
    "dynasty": "明",
    "content": [
      "巡行阡陌寻荒墅，为问桑麻时软语。",
      "呴雉皆随竹下车，燃犀共照林边渚。"
    ]
  },
  {
    "id": "e647d10fbb3252576a72cfe59e6f73d1",
    "title": "侯令博罗获上信下两年如一日矣公门桃李药笼参苓四境无弃物者独知之契物外之交惟萱一人实徼福焉一旦惠赐表庐曰圣世人龙何物老圃能无愧色而侯过情之誉有加无已复不惜彩毫更题啸傲烟霞一榜永光衡泌且贶以珠玉不一而足谓为老圃真面目以传老圃之神岂抱瓮荷锄者亦有葑菲可采乎九顿拜嘉即悬于百尺楼头喜而欲狂步侯来韵勉短赋谢珠玉在前不辞形秽",
    "authorName": "张萱",
    "authorId": "e647d10fbb3252571abb1e1e5cce8ded",
    "dynasty": "明",
    "content": [
      "依刘一日足千秋，欲向琴堂乞一筹。",
      "非是澹台下山径，年来已逐赤松游。"
    ]
  },
  {
    "id": "e647d10fbb3252576a72cfe50ac36661",
    "title": "侯令博罗获上信下两年如一日矣公门桃李药笼参苓四境无弃物者独知之契物外之交惟萱一人实徼福焉一旦惠赐表庐曰圣世人龙何物老圃能无愧色而侯过情之誉有加无已复不惜彩毫更题啸傲烟霞一榜永光衡泌且贶以珠玉不一而足谓为老圃真面目以传老圃之神岂抱瓮荷锄者亦有葑菲可采乎九顿拜嘉即悬于百尺楼头喜而欲狂步侯来韵勉短赋谢珠玉在前不辞形秽",
    "authorName": "张萱",
    "authorId": "e647d10fbb3252571abb1e1e5cce8ded",
    "dynasty": "明",
    "content": [
      "顽仙住世本痴凯，宿业迷深宿命乖。",
      "入林自喜狎麋鹿，当道于今绝虎豺。"
    ]
  },
  {
    "id": "e647d10fbb3252573f5b6296c656f7c0",
    "title": "寿表侄谢文石时文石游端州",
    "authorName": "张萱",
    "authorId": "e647d10fbb3252571abb1e1e5cce8ded",
    "dynasty": "明",
    "content": [
      "寿星高处紫云函，浮碇灵钟自不凡。",
      "文石如今即安石，东山不卧卧星岩。"
    ]
  },
  {
    "id": "e647d10fbb3252573f5b6296e53fdf32",
    "title": "寿表侄谢文石时文石游端州",
    "authorName": "张萱",
    "authorId": "e647d10fbb3252571abb1e1e5cce8ded",
    "dynasty": "明",
    "content": [
      "绛帐高悬端水湄，笔耕舌耨乐难支。",
      "人中眉寿天中节，长命何须五色丝。"
    ]
  },
  {
    "id": "e647d10fbb3252577f0670f14fce10b8",
    "title": "朝云墓",
    "authorName": "张萱",
    "authorId": "e647d10fbb3252571abb1e1e5cce8ded",
    "dynasty": "明",
    "content": [
      "只埋红粉不埋名，千载瑶姬怆客情。",
      "念尽金刚随逝水，丰湖吞咽未曾平。"
    ]
  },
  {
    "id": "e647d10fbb325257a38b48982bf22df5",
    "title": "题陆叔平虎丘图周公瑕有诗",
    "authorName": "张萱",
    "authorId": "e647d10fbb3252571abb1e1e5cce8ded",
    "dynasty": "明",
    "content": [
      "曾为虎丘主，惯蹑虎丘山。",
      "踞石了公牒，呼僧款客关。",
      "但寻花影对，常载月明还。",
      "溪绿娇文縠，烟容矗玉鬟。",
      "双龙长翳蚀，一壑自潺湲。",
      "酒散鸟常狎，诗成云共闲。",
      "布金登小果，就禄奉慈颜。",
      "披图因泚笔，往迹梦中攀。"
    ]
  },
  {
    "id": "e647d10fbb32525784ff5036780957a6",
    "title": "归舟纪梦",
    "authorName": "张萱",
    "authorId": "e647d10fbb3252571abb1e1e5cce8ded",
    "dynasty": "明",
    "content": [
      "大雅久寂寞，吾徒今合并。",
      "飞扬二三子，响往五先生。",
      "问水有遗胜，蹑尘寻旧盟。",
      "盘墩常左右，坛坫复经营。",
      "不失山林气，相关湖海情。",
      "我游殊草草，君意转萦萦。",
      "晏岁催归棹，空江闻远更。",
      "如何有清梦，忽漫见群英。",
      "寤寐由同调，精灵叶至诚。",
      "曲江曾赠锦，清献共彯缨。",
      "肃穆柏台使，招摇艺苑旌。",
      "已饶天际想，亦向梦中迎。",
      "臭味原冥契，机缘卜大贞。",
      "文昌七曜聚，执法一星明。",
      "纠合匪朝夕，周旋仗弟兄。",
      "老农堪受役，敝赋誓专征。",
      "努力共千古，连镳驰两京。",
      "斯文在后死，我辈且先鸣。",
      "盛事自不朽，壮图今竟成。",
      "诸君贾馀勇，先哲藉荣名。"
    ]
  },
  {
    "id": "e647d10fbb3252578693f8dcc4e72e23",
    "title": "家仲招饮西醮楼用友人韵即席赋",
    "authorName": "张萱",
    "authorId": "e647d10fbb3252571abb1e1e5cce8ded",
    "dynasty": "明",
    "content": [
      "避世真成僻，凭高思欲仙。",
      "岭云频酿雨，溪树半拖烟。",
      "日落下山牧，林依斫岸船。",
      "片帆孤眺外，归鸟一尊前。",
      "溽暑消雄饮，凉飙逗晚筵。",
      "穷途方落托，狂态转飞骞。",
      "硕友金兰契，新词日月悬。",
      "相逢成一醉，吟罢意翛然。"
    ]
  },
  {
    "id": "e647d10fbb325257e740e4510ec0249c",
    "title": "汤太史嘉宾米明府仲诏招集得鞍字",
    "authorName": "张萱",
    "authorId": "e647d10fbb3252571abb1e1e5cce8ded",
    "dynasty": "明",
    "content": [
      "上国开芳社，名园簇绣鞍。",
      "朱明初启序，粉署数邀欢。",
      "共载枚生笔，时弹贡氏冠。",
      "朝从花底散，山向柳边看。",
      "地接瀛洲胜，歌闻蜀道难。",
      "佳宾不速客，才子谩为官。",
      "绿蚁浮瑶斝，朱樱行玉盘。",
      "庭虚不受暑，月淡欲生寒。",
      "散帙烧高烛，题诗坐曲栏。",
      "良辰恣宴赏，清夜美游盘。",
      "薄宦真鸡肋，浮生尽鼠肝。",
      "野麟方困斗，枝鹊未全安。",
      "湖海孤蓬转，风尘两鬓残。",
      "抚时休仰屋，努力且加餐。"
    ]
  },
  {
    "id": "e647d10fbb3252579d070bf105bb876c",
    "title": "题汉宫传烛图",
    "authorName": "张萱",
    "authorId": "e647d10fbb3252571abb1e1e5cce8ded",
    "dynasty": "明",
    "content": [
      "胜事留芳迹，春光在玉笺。",
      "燧从司烜改，烛自汉宫传。",
      "列炬擎金跋，繁星照锦鞯。",
      "火才三日禁，炎却五侯先。",
      "纵目恩辉满，披图帝泽偏。",
      "何时嘘冷烬，亦向此中然。"
    ]
  },
  {
    "id": "e647d10fbb3252576749fbf81ab72168",
    "title": "寿李冢宰对泉老师",
    "authorName": "张萱",
    "authorId": "e647d10fbb3252571abb1e1e5cce8ded",
    "dynasty": "明",
    "content": [
      "黼扆勤三事，台符肃六联。",
      "明廷求柱石，间气应奎躔。",
      "迹旧伊耕野，名高岳降贤。",
      "老臣新宠渥，圣主晚恩偏。",
      "特起东山枕，爰窥北极璿。",
      "文章增气色，寰海尽陶甄。",
      "履曳星辰上，衡持日月边。",
      "回春在一笔，造命总三铨。",
      "巨室瑰林辏，高旻朗鉴悬。",
      "乾坤八座正，桃李四时妍。",
      "彗业金轮转，圆明玉版禅。",
      "已登菩萨位，且现宰官缘。",
      "福介悬弧日，期逢执象年。",
      "尊开既醉宴，花满艳阳天。",
      "兰戺翔和霭，槐衢覆瑞烟。",
      "冈陵欢祝愿，冠盖盛鸣翩。",
      "白鹿瑶华丽，青牛紫气旋。",
      "麟祥应麇至，鸿羽正飞骞。",
      "撮上难增岱，洪流讵纳涓。",
      "好由工瑟后，恩在扫门先。",
      "岂有千金骨，谁云百练铅。",
      "惭摛鸡树草，空簇凤池仙。",
      "已滥青黄饰，宁忘顶踵捐。",
      "且将三祝语，聊续九如篇。"
    ]
  },
  {
    "id": "e647d10fbb3252575c0cde86f88891f5",
    "title": "六月六日赋寿赵瀫师相公沈夫人",
    "authorName": "张萱",
    "authorId": "e647d10fbb3252571abb1e1e5cce8ded",
    "dynasty": "明",
    "content": [
      "紫阁玑衡重，彤轩宠眷频。",
      "仙媛逢设帨，上相复垂绅。",
      "花甲初中日，天书再降辰。",
      "昔参香案吏，今护宰官身。",
      "窈窕宜君子，温柔娱老臣。",
      "周祯歌八士，孔瑞叶双麟。",
      "曾说金为母，遥闻玉是人。",
      "勋华无衮阙，黼黻有针神。",
      "内膳桃分荐，宫奁花正新。",
      "云軿朝绛节，凤吹沸霞茵。",
      "节步悬垂棘，摇珠缀大秦。",
      "翠帏团紫气，金屋贮长春。",
      "且献西方颂，宁论东海尘。",
      "愿言永怙恃，终自愧陶甄。"
    ]
  },
  {
    "id": "e647d10fbb325257447598e10673fffe",
    "title": "赠方凫阳民部出守广州二十二韵",
    "authorName": "张萱",
    "authorId": "e647d10fbb3252571abb1e1e5cce8ded",
    "dynasty": "明",
    "content": [
      "圣主崇才彦，明时甸要荒。",
      "梦刀辞北阙，建隼领东方。",
      "楚璞连城重，荆金跃冶良。",
      "壮猷元老裔，妙选度支郎。",
      "露冕垂朱绂，褰帏耀赤璋。",
      "牙旗开五岭，铁轴渡三湘。",
      "出海云霞近，连天驿路长。",
      "货通狮子国，琛贡象王乡。",
      "俗朴文能化，民淳赋易偿。",
      "辟寒犀角重，解酒荔枝香。",
      "白氎家家织，红蕉处处筐。",
      "莎城巢翡翠，篆案荫桄榔。",
      "风静鶢居去，官廉蚌蛤光。",
      "岛彝同蹈舞，蛮洞送图章。",
      "不用相如檄，曾闻陆贾装。",
      "但防山易啸，莫使海频航。",
      "主父犹涎鼎，文翁坐讲堂。",
      "归依惭缟带，颠倒着衣裳。",
      "易水虹长白，燕台日正黄。",
      "受廛思帝坏，讲德播词场。",
      "掇拾呈繁响，雕锼浣涩肠。",
      "不能供扉屦，聊以代壶浆。"
    ]
  },
  {
    "id": "e647d10fbb32525771a8bfa3f3afe8a6",
    "title": "梅少府招饮范园",
    "authorName": "张萱",
    "authorId": "e647d10fbb3252571abb1e1e5cce8ded",
    "dynasty": "明",
    "content": [
      "建水春方丽，名园绿正饶。",
      "通家原十载，促膝始今宵。",
      "兄弟联朱翮，文章落绛霄。",
      "白眉君独擅，文石步非遥。",
      "舞拂前溪艳，歌翻子夜娇。",
      "相逢不惜醉，更胜宴虹桥。"
    ]
  },
  {
    "id": "e647d10fbb325257ce538e30820d4dc2",
    "title": "周塘公馆题壁",
    "authorName": "张萱",
    "authorId": "e647d10fbb3252571abb1e1e5cce8ded",
    "dynasty": "明",
    "content": [
      "道路数登顿，山川正郁苍。",
      "泞泥车格磔，落日马玄黄。",
      "岭复天疑小，溪回路较长。",
      "云边窥鸟背，树杪度羊肠。",
      "载燧投荒驿，停骖馈野浆。",
      "陲签传急足，关吏候严装。",
      "好鸟当人语，深花扑鼻香。",
      "客怀今稍惬，明日是雷乡。"
    ]
  },
  {
    "id": "e647d10fbb3252572490f1e6eff68ac6",
    "title": "小酌七星岩用赵濲阳太史韵",
    "authorName": "张萱",
    "authorId": "e647d10fbb3252571abb1e1e5cce8ded",
    "dynasty": "明",
    "content": [
      "久慕星岩胜，年来始一游。",
      "崚嶒金焰耸，鸿澒鏬光浮。",
      "玉滴千年乳，风藏万斛秋。",
      "暗池通并棹，绝栈侧重楼。",
      "改席依奔鹄，寻封起卧虬。",
      "太华知让秀，勾漏不言幽。",
      "答响疑飘梵，褰裳且狎鸥。",
      "晚来归咏骤，㗲破玉虹州。"
    ]
  },
  {
    "id": "e647d10fbb3252573e03c219d20c4105",
    "title": "王幼度明府下车龙门以便面诗见寄用来韵却答",
    "authorName": "张萱",
    "authorId": "e647d10fbb3252571abb1e1e5cce8ded",
    "dynasty": "明",
    "content": [
      "有客云霄上，寻盟丘壑中。",
      "因知王不好，始信瑟能工。",
      "梦寐山川间，朋游江海空。",
      "君曾答客难，我已赋幽通。",
      "韫匮皆三刖，泥涂嗟五穷。",
      "指归思李撰，丰韵忆王蒙。",
      "莫惜鸾栖棘，空怜马逐篷。",
      "龙门登有日，九顿大王风。"
    ]
  },
  {
    "id": "e647d10fbb32525770543167ab3d73cc",
    "title": "丁巳冬日携儿妾辈归宁五羊黄元卿欧子建邓伯乔李烟客欧嘉可黄逢永相次载酒泛集得三十六韵赋谢",
    "authorName": "张萱",
    "authorId": "e647d10fbb3252571abb1e1e5cce8ded",
    "dynasty": "明",
    "content": [
      "家在罗浮下，携来珠海滨。",
      "栖栖怜数口，扰扰忽三旬。",
      "蜃气吹风急，潮声搅梦频。",
      "波跳船㶁㶁，石出月粼粼。",
      "老树丹为幄，荒郊绿减茵。",
      "霜严鸦阵合，天阔雁行匀。",
      "短日翻多事，穷途畏恶宾。",
      "如何事薹笠，犹复理冠巾。",
      "拙效从吾好，狂憨任尔嗔。",
      "故侯休再问，醉尉莫须瞋。",
      "自是马牛走，羞称草莽臣。",
      "友生那可仗，僮仆且相亲。",
      "见帝常因鬼，褰裳不问津。",
      "虽非设醴者，幸有馈浆邻。",
      "野老从争席，衰容耻抗尘。",
      "悠悠萍梗日，凛凛雪霜辰。",
      "所遇浑非故，相知不用新。",
      "痴儿跳作虎，小妇首为螓。",
      "酌酒日与饮，裁纨夜对纫。",
      "因思双凤侣，欲泛五湖春。",
      "北道谁供屦，东家窃效矉。",
      "游囊已羞涩，归计尚邅迍。",
      "客散堪罗雀，书成欲泣麟。",
      "物情能自谙，宾戏不须申。",
      "眷恋青云器，徘徊绿水濒。",
      "过从勤剥啄，晤对辄周谆。",
      "解带话畴昔，停镳问隐沦。",
      "言寻黄发老，不负素心人。",
      "得句真无敌，论文别有神。",
      "鹏抟何日运，龙性不须驯。",
      "努力千秋业，加餐七尺身。",
      "形骸原肮脏，杯炙莫悲辛。",
      "道在用宜拙，交穷老更真。",
      "所嗟皆哲匠，何以共萧晨。",
      "聚散不足问，寒暄难具陈。",
      "知惟希乃贵，此语请书绅。"
    ]
  },
  {
    "id": "e647d10fbb3252574be3171b6d4bd57d",
    "title": "赠何参戎书记方伯谏兼订榕溪之约伯谏昔者余友佥宪子及之从侄也",
    "authorName": "张萱",
    "authorId": "e647d10fbb3252571abb1e1e5cce8ded",
    "dynasty": "明",
    "content": [
      "世讲逢岐路，神交自昔年。",
      "粗豪湖海气，绮丽帝京篇。",
      "莫问陆生橐，曾饶宋玉田。",
      "名从里侠借，书向国门悬。",
      "卖赋千金薄，挥毫五色鲜。",
      "前筹皆凿凿，长揖更翩翩。",
      "为载观涛客，因乘下濑船。",
      "将军宽礼数，我辈且周旋。",
      "共有鹿麋性，能无鱼鸟缘。",
      "何时五石瓠，同卧一溪烟。"
    ]
  },
  {
    "id": "e647d10fbb3252571c75ce89717498ba",
    "title": "正月十三夜元陟先生见过观灯留酌喜而赋之",
    "authorName": "张萱",
    "authorId": "e647d10fbb3252571abb1e1e5cce8ded",
    "dynasty": "明",
    "content": [
      "良夜灯初放，新晴月未流。",
      "如何二老者，亦作少年游。",
      "妙语丝为茧，明年杖有鸠。",
      "已完儿女债，莫问稻粱谋。",
      "往岁犹堪忆，新诗且共酬。",
      "不须穿夜市，何必问更筹。"
    ]
  },
  {
    "id": "e647d10fbb32525793b7afe18ec4b2ce",
    "title": "孙子真客小园欲入罗浮弗果因过宝安邓玄度观察下榻余亦继至再订罗浮之约时子真哲嗣为宝安尉非其好也",
    "authorName": "张萱",
    "authorId": "e647d10fbb3252571abb1e1e5cce8ded",
    "dynasty": "明",
    "content": [
      "天上少微客，人间老画师。",
      "主已开三径，君今借一枝。",
      "就养非关禄，停云曾有诗。",
      "江湖休远适，笠屐且相随。",
      "青眼逢人处，黄花对酒时。",
      "罗浮丹灶在，不必问安期。"
    ]
  },
  {
    "id": "e647d10fbb3252576b46c7bf44fb728a",
    "title": "壬申腊月廿七日立春邀韩宗伯余明府林太学同集",
    "authorName": "张萱",
    "authorId": "e647d10fbb3252571abb1e1e5cce8ded",
    "dynasty": "明",
    "content": [
      "腊向新春去，春从旧腊来。",
      "残年留两日，晴色满三台。",
      "象岭馀霞散，骊峰宿雾开。",
      "篱头红吐槿，溪口绿含苔。",
      "三素云初驾，八舆仙暂回。",
      "助天诞嘉种，脉土辟污莱。",
      "彩胜金针巧，钩强画鼓催。",
      "老农惊问草，游女竞妆梅。",
      "菜剪凌霜叶，杯倾隔岁醅。",
      "笑迎作赋客，同醉曝书台。"
    ]
  },
  {
    "id": "e647d10fbb32525741032623269155e5",
    "title": "夏四月九日社集李将军园亭得栖字二十四韵",
    "authorName": "张萱",
    "authorId": "e647d10fbb3252571abb1e1e5cce8ded",
    "dynasty": "明",
    "content": [
      "朱明启律草初齐，翠甸寻芳酒并携。",
      "鞭影入林金镫侧，香尘满道紫骝嘶。",
      "芹芽绿转溶溶水，蕙叶晴披曲曲堤。",
      "佛日已随春日去，慈云长傍野云低。",
      "乐游剩有濠间想，往事应悲李下蹊。",
      "寂寞名园惟蔀屋，諠嚣岐路阅轮蹄。",
      "居人共说施行马，野燐曾惊照鼓鼙。",
      "荒沼久虚蛙一部，空梁犹有燕双栖。",
      "未闻华表丁为鹤，只见桑颠午报鸡。",
      "飐飐麦秋飞蛱蝶，垂垂槐露噪螗𧋘。",
      "明霞忽散天边绮，彩笔谁书叶上题。",
      "象纬上千璇极北，轩车长骛玉沟西。",
      "但能身健尊常满，莫问花迟鸟不啼。",
      "昼喜文明辰在璧，名兼吏隐客联奎。",
      "螭头雄视文中虎，麟角光摇纸尾鹥。",
      "度曲笑翻红芍药，分枰争赌墨狻猊。",
      "且将岁月随萍梗，肯信圭璋杂甑窐。",
      "白堕止堪浇磊磈，黄封休倩洗污泥。",
      "积薪且莫嗟疲戟，媚灶宁知学病畦。",
      "满座尽投青玉案，拦街遥唱白铜鞮。",
      "生憎变响鸮争椹，怪底移封蚁上梨。",
      "尘世总怜身是梦，豪华何用气如霓。",
      "看山正喜同拄笏，把臂还须再杖藜。",
      "千载风流原我辈，一时公事付痴儿。"
    ]
  },
  {
    "id": "e647d10fbb3252570661f5ac61a8347f",
    "title": "南园旧社国初岭南五先生之旧社圯废二百五十馀年今王太父太常虞石王公按粤时偕黄士明黄亮垣韩绪仲陈集生四太史陈抑之邓玄度刘觐国三观察高正甫太守梁幼宁韩寅仲二明府韩孟郁黎孺旬黄逢永三孝廉及诸二三君子与不佞萱捐赀修复者也甲子秋八月萱督课儿辈就试棘围以十五夜汛扫南园宴集同社诸君子请公小像为萱所赞者悬社中礼而拜焉遂相与授简以续甘棠之咏萱得九青凡十二韵先一夕月有食之因并及焉",
    "authorName": "张萱",
    "authorId": "e647d10fbb3252571abb1e1e5cce8ded",
    "dynasty": "明",
    "content": [
      "九霄凉色敞云扃，万斛晴光浸画屏。",
      "何处雁声秋已半，喜看桂影露初零。",
      "前宵击鉴吟蛩断，此夕浮丸梦鹤惊。",
      "纳腹金蟾闻远遁，修轮玉斧莫教停。",
      "空怜老子头先白，尚喜常仪眼倍青。",
      "社向南园寻旧侣，人从北阙望台星。",
      "遥思骢豸临秦岭，已领夔龙集汉廷。",
      "伴拉烟霞原臭味，赋成海岳失精灵。",
      "千金骏骨应丛市，五岭龙精正发硎。",
      "竹下挥毫残沈翠，花间过酒醉魂馨。",
      "齐盟坛坫言归好，名世文章属典刑。",
      "九顿瓣香瞻旧衮，新朝麟阁已图形。"
    ]
  },
  {
    "id": "e647d10fbb325257468f65bb58b468e4",
    "title": "王幼度明府为今大宗伯云杜李本宁先生犹婿余以本宁先生获交幼度盖三十馀年笔研友也先数岁宝安同社诸君子欲为余作特室于旗峰之阳且受廛矣甲子冬幼度以龙门令摄篆宝安喜而赋之得十六韵以先歌来暮者言非未同幸毋曰此饥鸟此阳鱎也",
    "authorName": "张萱",
    "authorId": "e647d10fbb3252571abb1e1e5cce8ded",
    "dynasty": "明",
    "content": [
      "旗峰紫气照罗浮，借得神君卓鲁俦。",
      "彩笔雄名吞七泽，青箱大业擅千秋。",
      "烹鲜十室烦言偃，摄大三年乞仲由。",
      "循吏能文真雅化，才人为政自风流。",
      "不须长袖工新舞，更向原田舍旧谋。",
      "琴榻柳藏宾阁寂，印床花覆讼庭幽。",
      "看山应识金银气，破璧能令鬼蜮愁。",
      "抚字喜闻先蔀屋，巡行莫惜访沧洲。",
      "医疮已乏心头肉，照水须哀胯下瘤。",
      "两境四民歌五裤，一贤二邑解全牛。",
      "珠常还浦龙编户，海不扬波蜃结楼。",
      "绮岁孔融曾御李，白头王粲欲依刘。",
      "择枝绕月同飞鹊，避地浮家狎野鸥。",
      "闵贡岂为安邑累，临邛休厌马卿游。",
      "江头看竹还须主，不学君家老子猷。"
    ]
  },
  {
    "id": "e647d10fbb3252571e065a808900942b",
    "title": "广陵董井怀古",
    "authorName": "张萱",
    "authorId": "e647d10fbb3252571abb1e1e5cce8ded",
    "dynasty": "明",
    "content": [
      "大道久沦替，蔓草纷蒙茸。",
      "董生绍典刑，曰日行太空。",
      "凤德无乃衰，而生元光中。",
      "薄宦羁王官，岂不思冥鸿。",
      "挟策抗天人，何以取三公。",
      "微言报千古，荒井空孤桐。",
      "抚之有馀思，落月啼秋蛩。",
      "愿言载麟笔，慷慨齐高踪。"
    ]
  },
  {
    "id": "e647d10fbb325257653acac027f5738b",
    "title": "蜀冈怀古",
    "authorName": "张萱",
    "authorId": "e647d10fbb3252571abb1e1e5cce8ded",
    "dynasty": "明",
    "content": [
      "晨起登蜀冈，引领望峨眉。",
      "峨眉从西来，青冥郁崔嵬。",
      "蜿蜒带徐方，介此横江湄。",
      "江流日汨汨，浊浪相翻飞。",
      "谁云一苇航，天险良在兹。",
      "岂无投鞭志，坐叹长波驰。",
      "驱马舍之去，讽咏东山诗。",
      "我来秋已晏，层阴结长坻。",
      "天寒多悲风，白露栖裳衣。",
      "回视俯市廛，阿阁何逶迤。",
      "歌舞殊未央，妖丽侔琼蕤。",
      "长衢鹜华轩，云自煮海归。",
      "吁嗟一囊钱，顾盻生光辉。",
      "所以衣冠士，而亦兢刀锥。",
      "徂诈纷纵横，雅道日以夷。",
      "坐此江淮间，世为祸所滋。",
      "汉家两诸侯，伊戚以自贻。",
      "厚货诚腊毒，况尔愚且媸。",
      "徘徊蜀冈望，咄唶令心悲。",
      "且以一尊酒，慷慨送馀晖。"
    ]
  },
  {
    "id": "e647d10fbb3252571eedb6d666a40899",
    "title": "赠窦长卿归淮南",
    "authorName": "张萱",
    "authorId": "e647d10fbb3252571abb1e1e5cce8ded",
    "dynasty": "明",
    "content": [
      "悠悠非远道，冉冉秋已晏。",
      "素霜夕转穷，檐虚众星烂。",
      "欢爱既暌违，山川复悠缅。",
      "揽涕岐路傍，中情不可选。"
    ]
  },
  {
    "id": "e647d10fbb3252571eedb6d619f7cee7",
    "title": "赠窦长卿归淮南",
    "authorName": "张萱",
    "authorId": "e647d10fbb3252571abb1e1e5cce8ded",
    "dynasty": "明",
    "content": [
      "窦生青云姿，少小即横骛。",
      "四顾寡所谐，冥适托玄素。",
      "秋风满淮南，归咏丛桂赋。",
      "愿言爱景辉，慰我长思慕。"
    ]
  },
  {
    "id": "e647d10fbb3252571eedb6d6de86b145",
    "title": "赠窦长卿归淮南",
    "authorName": "张萱",
    "authorId": "e647d10fbb3252571abb1e1e5cce8ded",
    "dynasty": "明",
    "content": [
      "夕寒风自起，朗月一何速。",
      "鉴此将归人，对此篱下菊。",
      "采菊泛新觞，停车尽馀漉。",
      "亦知别心苦，不惜杯反覆。"
    ]
  },
  {
    "id": "e647d10fbb3252571eedb6d65f4d2c8c",
    "title": "赠窦长卿归淮南",
    "authorName": "张萱",
    "authorId": "e647d10fbb3252571abb1e1e5cce8ded",
    "dynasty": "明",
    "content": [
      "人生如枯蓬，聚散何足惜。",
      "所悲同心人，暄凉异川域。",
      "分手即前路，相思复何益。",
      "仰面浮云徂，愧彼双飞翮。"
    ]
  },
  {
    "id": "e647d10fbb3252570718ffa882270113",
    "title": "病怀",
    "authorName": "张萱",
    "authorId": "e647d10fbb3252571abb1e1e5cce8ded",
    "dynasty": "明",
    "content": [
      "凉风微夜起，严霜结前楹。",
      "泱漭清且永，皓月照堂阴。",
      "馀光薄罗帷，起坐弹鸣琴。",
      "芬芳南山炉，对之不成声。",
      "岂无伯牙弦，懦响多悲辛。",
      "彷徨揽衣起，挈带不盈袊。",
      "烦疴捐体泽，容华日以零。",
      "念此百忧集，且复抱重衾。",
      "哀哀云间雁，噭噭随鸣砧。",
      "邻鸡苦不曙，拥翅吹长音。",
      "怆此感物怀，胡以涤烦襟。",
      "美好谁能常，达哉古贤人。",
      "愿言崇令德，千载遗荣名。"
    ]
  },
  {
    "id": "e647d10fbb3252570718ffa8899ef7ef",
    "title": "病怀",
    "authorName": "张萱",
    "authorId": "e647d10fbb3252571abb1e1e5cce8ded",
    "dynasty": "明",
    "content": [
      "莫惜东逝川，莫挥西日驰。",
      "谁能弊金石，迟速非所希。",
      "闻有王子乔，无疆保期颐。",
      "遗我一丸药，云是五色芝。",
      "可以生羽翼，倏忽凌虹霓。",
      "翱翔八荒外，千载以为期。",
      "愿言从之游，岂惜千金资。",
      "讵知成谬妄，徒令心力疲。",
      "一朝缠疚疾，羽翼安所施。",
      "瑶台既崔嵬，弱水亦逶迤。",
      "子乔诚不死，茫茫何所之。",
      "漆园亦有言，彭殇与等夷。",
      "摄虑寡所营，冥心理无违。",
      "俞俞年□□，□言良不欺。"
    ]
  },
  {
    "id": "e647d10fbb325257dacb0589569ad339",
    "title": "寄赠邢子愿太仆",
    "authorName": "张萱",
    "authorId": "e647d10fbb3252571abb1e1e5cce8ded",
    "dynasty": "明",
    "content": [
      "严飙厉商气，纤枯肃寒坻。",
      "衔羽鸣周周，玄云郁嵯峨。",
      "俯彼洪河流，四运忽若兹。",
      "朝辞京辇尘，夕宿沧洲湄。",
      "崩波发轻棹，遥遥将何之。",
      "结交满四海，谁为久要期。",
      "踯躅寡所欢，长讴伐木诗。",
      "仰视高冥鸿，哀鸣求其侪。",
      "亹亹走圹兽，噭噭失群悲。",
      "所宗慎厥因，古人有明规。",
      "褰裳遵枉渚，采采江上蓠。",
      "感物惜芬芳，将以贻所思。",
      "投分托金石，副此长渴饥。"
    ]
  },
  {
    "id": "e647d10fbb325257dacb05896d012258",
    "title": "寄赠邢子愿太仆",
    "authorName": "张萱",
    "authorId": "e647d10fbb3252571abb1e1e5cce8ded",
    "dynasty": "明",
    "content": [
      "渴饥亦已长，结交亦相当。",
      "声气诚应求，胡为天一方。",
      "显显君子德，追琢充明堂。",
      "束发即登朝，天路独翱翔。",
      "奏赋凌紫虚，揽辔澄八荒。",
      "恋此一日养，长揖谢轩裳。",
      "矫志在玄邈，冥搜穷羲皇。",
      "逍遥翰墨林，高步东西京。",
      "咳唾成珠玑，毫素奴钟王。",
      "万卷当百城，谁能问夔龙。",
      "所嗟怀至宝，无乃迷其邦。",
      "时事亦孔棘，冯翼资贤良。",
      "峨峨头上冠，弹之向良朋。",
      "不朽昔有三，君其爱景光。"
    ]
  },
  {
    "id": "e647d10fbb325257dacb0589bb2478d8",
    "title": "寄赠邢子愿太仆",
    "authorName": "张萱",
    "authorId": "e647d10fbb3252571abb1e1e5cce8ded",
    "dynasty": "明",
    "content": [
      "景光洵可爱，富贵非所求。",
      "志士实荣名，哲人慕前修。",
      "念彼麻中蓬，断金在良俦。",
      "所以绛灌朝，徒令贾生羞。",
      "伫立望东国，空谷维白驹。",
      "形影不得亲，何以投漆胶。",
      "既无凌风翮，道路阻且悠。",
      "临川结遐想，永叹增劳忧。",
      "迢迢参商乖，忡忡窹寐逑。",
      "所托声与音，万里效绸缪。",
      "神交自昔然，何必抚尘游。",
      "君卧东山岑，余归南海头。",
      "一矢期代兴，努力共千秋。"
    ]
  },
  {
    "id": "e647d10fbb325257c477bea3da9617a1",
    "title": "吴孝甫以雨后秋山图并诗见赠赋此奉答",
    "authorName": "张萱",
    "authorId": "e647d10fbb3252571abb1e1e5cce8ded",
    "dynasty": "明",
    "content": [
      "泛泛乘流客，沿洄阻修牵。",
      "途旷秋已暮，岸草露初泫。",
      "晨曦照微雨，新翠薄林甸。",
      "吴君老画师，神理穷素绚。",
      "对此开心神，为我扫匹练。",
      "渴笔醮枯墨，林岫递隐见。",
      "远峰双入云，悬流接层巘。",
      "疑有雨鸣叶，桥下若溅溅。",
      "山寒林未疏，岩复磴频转。",
      "缥缈台上亭，有客来攀缘。",
      "相向话新晴，驻屐聊指点。",
      "居然咫尺间，意态极万别。",
      "知君丘壑人，此或本来面。",
      "兼之词人手，不受俗笔缠。",
      "上有五字诗，格律迈骚选。",
      "烟霞与珠玉，错落任舒卷。",
      "披对竟日夕，客虑坐来遣。",
      "携之当卧游，宝之逾琬琰。"
    ]
  },
  {
    "id": "e647d10fbb325257326c7ed066d85f10",
    "title": "题瑞世灵萱图寿张母彭孺人五十有一",
    "authorName": "张萱",
    "authorId": "e647d10fbb3252571abb1e1e5cce8ded",
    "dynasty": "明",
    "content": [
      "崚崚花下石，晔晔石上芝。",
      "花以喻忘忧，石以喻匪移。",
      "傍彼三秀荣，侑我九霞卮。",
      "秋光正鲜妍，有鸟来瑶池。",
      "衔此瑞世图，翩翩集庭墀。",
      "珍羞罗芬芳，丝竹吹参差。",
      "婺彩挂南天，下照莱子衣。",
      "婆娑北堂前，借问阿母谁。",
      "篯铿难为兄，膝有张仲儿。",
      "行年才半百，其乐不可支。",
      "长跽进一觞，千秋以为期。"
    ]
  },
  {
    "id": "e647d10fbb3252573dddea3826401ce9",
    "title": "郑司马辂思谢大行友可萧给谏损之沈司马伯含朱太史元价邓明府玄度汤太史嘉宾刘孝廉百世毕中舍孟侯徐司马鸣卿蔡司马元履社集城西隅赋得郁郁园中柳",
    "authorName": "张萱",
    "authorId": "e647d10fbb3252571abb1e1e5cce8ded",
    "dynasty": "明",
    "content": [
      "青阳忽云迈，南讹秩炎晖。",
      "烦蒸厌房栊，美游城西垂。",
      "风日清且嘉，百卉纷葳蕤。",
      "朱榴照丹楹，红蕖冒绿池。",
      "娜娿拂地条，袅袅掌中姿。",
      "濡根荫华樾，春心常自持。",
      "枝枝既相绾，叶叶亦相依。",
      "流飔弄晴翠，绰态盈芳墀。",
      "幸不委道傍，攀枝非所悲。",
      "感此良宴会，念彼朱明移。",
      "丰景岂不赊，成贷理无违。",
      "贞脆固异质，荣悴□□□。",
      "□□□□惬，无为达者嗤。"
    ]
  },
  {
    "id": "e647d10fbb325257464f4f5237a1159a",
    "title": "社集□乐寺赋得落日望水",
    "authorName": "张萱",
    "authorId": "e647d10fbb3252571abb1e1e5cce8ded",
    "dynasty": "明",
    "content": [
      "纷諠寡游豫，延颈澜澳湄。",
      "绿杨冠丹阁，藻幄吹凉飔。",
      "沙鸨覆芳洲，潜鳞动沦漪。",
      "微波结曾阴，颓阳抗馀晖。",
      "荣光霭澄练，霞绮何纷披。",
      "疑有赤玉文，可以告帝谋。",
      "怅彼解佩人，翩翩是耶非。",
      "灵珍物自吝，冥契谁与期。",
      "寸阴蹙羲鞭，赴壑忽争飞。",
      "冲情托末照，爱景伫光仪。"
    ]
  },
  {
    "id": "e647d10fbb325257c254c699329e17bd",
    "title": "伏日区用孺太史招饮慈仁寺蟠松下同赋",
    "authorName": "张萱",
    "authorId": "e647d10fbb3252571abb1e1e5cce8ded",
    "dynasty": "明",
    "content": [
      "赤日行高天，炎威一何赫。",
      "嗟彼执热人，争言手可炙。",
      "良朋有嘉招，坐我松下石。",
      "解带当微风，高枝挂巾帻。",
      "芳醴洽四坐，如灌甘露液。",
      "珍瓷啜新茗，泠然生两腋。",
      "瓜果次第陈，僧供饭香积。",
      "高言唱妙理，尔汝杂谐剧。",
      "此乐未曾有，一日当十日。",
      "独嗟千岁松，十霄常百尺。",
      "兹松乃偃蹇，宛若隰中䕵。",
      "离披纷攫拿，枝撑转欹侧。",
      "汝材既不恶，汝影胡不直。",
      "岂效戚施辈，俯仰长局蹐。",
      "我词未及终，瑟瑟对以臆。",
      "结根非培塿，幸借净土力。",
      "既无牛羊患，亦免斧斤戚。",
      "我欲高亭亭，神恶恐见逼。",
      "四面多罡风，翘材数摧折。",
      "即充明堂用，匠石不察识。",
      "举世好佝偻，抗直亦何益。",
      "屈身遵时晦，且复傍阶墄。",
      "岁寒自坚贞，可屈不可易。",
      "抚物兴长谣，一唱三叹息。",
      "始知全天年，伸屈各有适。",
      "吾党多直躬，兹语共记忆。"
    ]
  },
  {
    "id": "e647d10fbb325257cfd1186e65e8646d",
    "title": "题游中舍寿母卷",
    "authorName": "张萱",
    "authorId": "e647d10fbb3252571abb1e1e5cce8ded",
    "dynasty": "明",
    "content": [
      "郁郁冈上梧，亭亭梧上日。",
      "有鸟纷来翔，共鼓如干翮。",
      "时闻足足音，宛颈相颃颉。",
      "朝饮玉池津，暮餐琅玕实。",
      "将期百岁谐，何当乖羽翼。",
      "翻身入高冥，孤雄重悽恻。",
      "嗷嗷青云端，何以叶琴瑟。",
      "幸有丹穴雏，翩翩仪帝室。",
      "振羽金马门，德辉览八极。",
      "灵鸟瑞文明，帝心滋悦怿。",
      "龙章荐翟袆，贲此松楸色。",
      "愿言抚鸣琴，载赓姬公什。",
      "跽进一觞酒，我类荷永锡。"
    ]
  },
  {
    "id": "e647d10fbb3252576c720c95f9888177",
    "title": "湛华亭告成志喜",
    "authorName": "张萱",
    "authorId": "e647d10fbb3252571abb1e1e5cce8ded",
    "dynasty": "明",
    "content": [
      "岩居不在远，川观不在深。",
      "溅溅榕溪流，抱此西郭阴。",
      "归来学老圃，数亩溪之浔。",
      "为园日可涉，所苦荆与榛。",
      "不辞斧斤劳，始惬濠濮情。",
      "郁郁东南隅，荫彼嘉树林。",
      "渟流鉴新翠，洞彻莹心神。",
      "水木湛清华，此语古所欣。",
      "搆亭仅两肘，四槛何森沉。",
      "匡床三两客，坐窄情易亲。",
      "何必列长筵，斗酒时一斟。",
      "开窗见溪月，乃在南山岑。",
      "亭小月常满，濯濯如壶冰。",
      "老圃背我语，垂堂戒千金。",
      "怒流数侵岸，能不虞骞崩。",
      "我亭如蜗壳，不与溪争龈。",
      "怒者日自怒，侵者日自侵。",
      "会心在今日，来日非所营。",
      "庄叟有微言，谁为亏与成。",
      "汝亭幸自爱，老圃不可听。"
    ]
  },
  {
    "id": "e647d10fbb325257be47fc5579407204",
    "title": "园集谐语",
    "authorName": "张萱",
    "authorId": "e647d10fbb3252571abb1e1e5cce8ded",
    "dynasty": "明",
    "content": [
      "昔人请学圃，见小于孔氏。",
      "吾侪本小人，敢讳小人事。",
      "古贤好园居，往往见书史。",
      "所务岂皆小，亦各乐其志。",
      "嗟予拙已效，于世鲜数比。",
      "既为天所穷，复为时所弃。",
      "我生有奇癖，自信绝人理。",
      "善病恶束缚，习懒厌城市。",
      "有园名赋闲，取义洗牏厕。",
      "晨昏数清暇，宾友时亦至。",
      "俱是素心人，敢告素心义。",
      "相过不在速，频来莫论次。",
      "入门不下拜，列坐惟问齿。",
      "坐定即解襟，勿复事簪履。",
      "主人殊草草，款接颇有致。",
      "炉香既芳馥，瓶花亦明媚。",
      "园蔬时不乏，旨蓄或数器。",
      "有牲即割牲，无牲即蔬食。",
      "幸能了曲檗，浊醪可常继。",
      "兴来酒莫辞，酒尽兴乃已。",
      "献酬忘主宾，呼答惟汝尔。",
      "醉便相枕藉，醒复恣谐戏。",
      "散步互拍肩，叫跳共把臂。",
      "谑浪无不有，但戒涉訾议。",
      "里多广长舌，无胫走千里。",
      "我辈亦谑浪，彼辈辄猜忌。",
      "已往勿絮数，未来勿较计。",
      "形骸既尽捐，冷暖岂宜异。",
      "细微勿芥蒂，披沥穷底里。",
      "勿作今人态，常有古人意。",
      "已称山林交，勿失山林气。",
      "此语期不谖，久要乃可恃。",
      "赋闲园主人，如斯而已矣。"
    ]
  },
  {
    "id": "e647d10fbb3252578d038417e0c94e06",
    "title": "枯木竹石图唐解元最得意笔也图以自况诗以自悲余每展其图辄咏其诗不胜身世之感故复悲其意用其韵而赓和之",
    "authorName": "张萱",
    "authorId": "e647d10fbb3252571abb1e1e5cce8ded",
    "dynasty": "明",
    "content": [
      "不充巨室材，不作明堂器。",
      "顽碧与枯株，斤凿何由至。",
      "晚节托此君，养我浩然气。",
      "吾道贵知希，勿洒穷途涕。"
    ]
  },
  {
    "id": "e647d10fbb3252578d038417a361e577",
    "title": "枯木竹石图唐解元最得意笔也图以自况诗以自悲余每展其图辄咏其诗不胜身世之感故复悲其意用其韵而赓和之",
    "authorName": "张萱",
    "authorId": "e647d10fbb3252571abb1e1e5cce8ded",
    "dynasty": "明",
    "content": [
      "嗟哉尔畸人，信非用世器。",
      "文章自憎命，荣未悴先至。",
      "窜身翰墨间，写此不平气。",
      "开图吊书鬼，千载饮其涕。"
    ]
  },
  {
    "id": "e647d10fbb3252574bde71ca3cc09684",
    "title": "留题云起楼为春野老人赋",
    "authorName": "张萱",
    "authorId": "e647d10fbb3252571abb1e1e5cce8ded",
    "dynasty": "明",
    "content": [
      "仙人好楼居，此语我所慕。",
      "江湖有散人，云是伯嗈甫。",
      "生长羔雁群，尘中抗高步。",
      "青年即白头，心古貌亦古。",
      "至孝出天性，疗亲割其股。",
      "儿孙守籯经，不复问阿堵。",
      "犹子太史公，高足策天路。",
      "煌煌闾里间，况君乃诸父。",
      "可以驱雷霆，可以走风雨。",
      "胡为坐小楼，兀兀榕溪浒。",
      "朝亦看云起，欲持云作脯。",
      "暮亦看云起，欲持云作醹。",
      "云起无冬春，君看无朝暮。",
      "问云有何佳，问君意何取。",
      "君笑但掉头，佳处难仆数。",
      "欲识看云意，请去问老圃。"
    ]
  },
  {
    "id": "e647d10fbb325257acb034b456613df4",
    "title": "张仪吉过访小园以诗见投用来韵却赠",
    "authorName": "张萱",
    "authorId": "e647d10fbb3252571abb1e1e5cce8ded",
    "dynasty": "明",
    "content": [
      "商飙日云厉，灏气转江汜。",
      "如何逗微寒，犹自蕴残暑。",
      "物候乖其常，天运靡可恃。",
      "有客来何方，翩翩集于此。",
      "得无神已交，自谓肩可比。",
      "男儿重肝胆，岂复惮千里。",
      "不结堂上袜，不进圯下履。",
      "欲寻霞外踪，愿结丘中轨。",
      "相期拾白石，共煮榕溪水。",
      "对彼东篱花，坐此嘉树底。",
      "穷途交已绝，嗟我惟与尔。",
      "先圣有微言，固穷乃君子。",
      "寒暑委天运，勿复问行止。",
      "片语已千秋，相与穷底里。",
      "肯令山水音，再入世人耳。"
    ]
  },
  {
    "id": "e647d10fbb32525745d715e3136a2db2",
    "title": "题僧一空卷",
    "authorName": "张萱",
    "authorId": "e647d10fbb3252571abb1e1e5cce8ded",
    "dynasty": "明",
    "content": [
      "五月十八日，为岁在壬子。",
      "园公好午睡，日落犹未起。",
      "忽闻剥啄声，门外一僧至。",
      "开门拭眼看，膜拜已在地。",
      "手持友人书，云是希彝氏。",
      "一空即此僧，久住回龙寺。",
      "留坐请吃茶，絮絮复訾訾。",
      "声音似闽人，兴宁毋乃是。",
      "两颊晕红潮，米汁想所嗜。",
      "合掌念弥陀，开口乞布施。",
      "袖中出一卷，但乞诗与字。",
      "且乞参政公，且乞正觉士。",
      "且乞曾察院，且乞韩太史。",
      "先来乞园公，幸莫惜牙齿。",
      "欲游五台山，不知几千里。",
      "远游有此卷，庶当出疆贽。",
      "园公大摇手，尔亦何事此。",
      "我字既不佳，诗亦不利市。",
      "况我老实头，不识尔空义。",
      "既是一空卷，何必诗满纸。",
      "一空便俱空，如何又有尔。",
      "我诗与尔法，如饿人放屁。",
      "不臭亦不响，止是走闲气。",
      "相对共拍掌，一笑不能止。",
      "昨闻邻家哭，菩萨没道理。",
      "邻有一少年，极喜作佛事。",
      "嗟哉三十六，一病即长逝。",
      "欲去问菩萨，菩萨都掉臂。",
      "回头笑邻人，若亦没道理。",
      "饭尽僧人吃，钱尽僧人使。",
      "何益我毫毛，而望我福庇。",
      "我非阎罗王，岂管尔生死。",
      "园公闻此言，低头惟弹指。",
      "尔僧游五台，亦是没巴鼻。",
      "五台有文殊，不是当儿戏。",
      "一空才出门，园公复隐几。",
      "空来还空去，不满一空意。",
      "再来乞园公，只此诗而已。"
    ]
  },
  {
    "id": "e647d10fbb325257cbbf716750f793c6",
    "title": "病起呈谢问病诸君子",
    "authorName": "张萱",
    "authorId": "e647d10fbb3252571abb1e1e5cce8ded",
    "dynasty": "明",
    "content": [
      "老为病之媒，病乃老之祟。",
      "疾亦子所慎，况我六十岁。",
      "精光未销铄，筋力渐佁儗。",
      "何来两竖子，齮龁不相贷。",
      "惠我有良朋，讯问日至再。",
      "伏枕未十日，带孔宽可駴。",
      "科头览明镜，顿觉颜色改。",
      "今病有古方，我病古不载。",
      "非鬼复非食，非外亦非内。",
      "阴阳两无伤，汤砭岂能逮。",
      "病病故不病，治病病乃害。",
      "鼠肝与虫臂，此理良不昧。",
      "所嗟我西园，夏木正蓊薆。",
      "一日足不涉，径草恐荒秽。",
      "泛泛载酒船，斫岸久相待。",
      "胡为滞床第，旷此河朔会。",
      "古云病与贫，往往疏朋辈。",
      "我病已霍然，朋辈且长在。",
      "为语老园丁，两竖一辞退。",
      "勤锄三径草，莫遣游人碍。",
      "屐齿犹未折，败笠更堪戴。",
      "招我同心人，旦夕共酬对。",
      "家酿尚可倾，愿言浇磊块。"
    ]
  },
  {
    "id": "e647d10fbb325257a6933c48a6e75a76",
    "title": "赠张仪吉还钱塘",
    "authorName": "张萱",
    "authorId": "e647d10fbb3252571abb1e1e5cce8ded",
    "dynasty": "明",
    "content": [
      "嗟君苦行役，繄我苦端居。",
      "端居何所苦，身若拘橛株。",
      "行役何所苦，茫茫将焉如。",
      "忆昔五年前，君曾学珈瑜。",
      "瘦藤拄破衲，怀有摩尼珠。",
      "咏我笠屐图，念我箪瓢癯。",
      "前无潜与洪，气味蔬笋殊。",
      "一别雨绝天，阔焉闲居诸。",
      "戊午夏四月，何来意勤渠。",
      "袖中出新诗，字字璠与玙。",
      "入云裂金石，倾耳谐笙竽。",
      "祝我百千岁，不为食无鱼。",
      "再拜忽大笑，自怜非故余。",
      "摩顶已胜簪，树颏如栖苴。",
      "往事勿复道，返服寻故墟。",
      "君诚贾浪仙，我岂昌黎与。",
      "何所见而逃，残此千金躯。",
      "何所见而归，还此数茎须。",
      "逢场皆作戏，儒佛何拘拘。",
      "我岁已初度，冉冉过隙驹。",
      "婚嫁尚未毕，徘徊岐路衢。",
      "本来有发僧，未乞剃头书。",
      "我今欲作佛，君胡遽归儒。",
      "感君远来意，聊复驻须臾。",
      "老我柳生肘，更为儿女驱。",
      "相对阻啸歌，不能朝夕俱。",
      "君去从何方，君意将何需。",
      "出门即羊肠，谁能曳长裾。",
      "寒暄各异态，胶漆亦可渝。",
      "我虽能说项，宁无鬼揶揄。",
      "有书不见答，上天谁吹嘘。",
      "所以苏子瞻，掷笔长欷歔。",
      "明珠必按剑，不如弃路隅。",
      "何以塞君望，中夜步庭除。",
      "举头见河汉，历历种白榆。",
      "安得榆为钱，持赠满君车。",
      "解脱行役苦，高枕故园庐。",
      "分袂更申章，效我一得愚。",
      "努力事千秋，无负此头颅。"
    ]
  },
  {
    "id": "e647d10fbb3252577c9bc77b9596fa08",
    "title": "戊午巧夕天问台宴集诸君子用韩绪仲太史来韵",
    "authorName": "张萱",
    "authorId": "e647d10fbb3252571abb1e1e5cce8ded",
    "dynasty": "明",
    "content": [
      "新秋风日好，有客停飙轮。",
      "晴霞渡远水，夕照翻重闉。",
      "眷言金兰契，愿结烟霞邻。",
      "君非避秦人，来问桃花津。",
      "入林已把臂，何必冠与绅。",
      "洒酒登高台，笑语排苍旻。",
      "清夜美遨游，燕衎娱嘉宾。",
      "威仪何憣憣，为乐难具陈。",
      "三寿既有朋，四美亦足珍。",
      "举头望河汉，乃值鹊桥辰。",
      "谁云一夕欢，我有千年身。",
      "离多会且嘉，会少意更真。",
      "数会亦数叛，古语闻先民。",
      "永好期千年，共此兰醑申。"
    ]
  },
  {
    "id": "e647d10fbb325257fcc6f60c6bf25395",
    "title": "过韩寅仲枝园读其放歌即席次韵赋",
    "authorName": "张萱",
    "authorId": "e647d10fbb3252571abb1e1e5cce8ded",
    "dynasty": "明",
    "content": [
      "有客有客云林间，自言愚公之谷幽人之盘，白板作扉柴作关。",
      "一枝之栖六月息，须髯未戟鬓未斑。黄金筑台骏骨市，掉头不顾寻空山。",
      "山前一水秋清浅，摩天照出东西巘。宇衡相望烟火邻，君不好游余亦倦。",
      "握羽扇，扫石床。穿曲径，泛回塘。地僻山空日正长，西风禾黍送新凉。",
      "正喜采薇和煮石，暂来扣角共歌商。歌声缥缈不知处，主人原向云中住。",
      "忍见荆棘横道生，忍闻豺虎当人语。竹藏张廌，树种橐驼。",
      "取人间者少，攘造物者多。寮毁鲁丘，仓尼邹轲，莫将道路叹蹉跎。",
      "此生只合置丘壑，平地何日无风波。足有谢公屐，门有翟公罗。",
      "天地莽莽阔如许，君胡为乎山之阿。共说人生行乐耳，醉来休问夜如何。",
      "啼鸦绕霜樾，明月坠庭柯。"
    ]
  },
  {
    "id": "e647d10fbb325257aab9a97529e3ceba",
    "title": "长安市上歌送米仲诏还令铜梁",
    "authorName": "张萱",
    "authorId": "e647d10fbb3252571abb1e1e5cce8ded",
    "dynasty": "明",
    "content": [
      "莫歌蜀道难，莫歌蜀道易。蜀难蜀易何足云，请君且看长安市。",
      "长安市上舞春风，轹辐扬鞭处处逢。绣陌千条车似水，香尘万斛马如龙。",
      "玉作双轮金作马，左驰右突不复疑。开山岂倩灵威伯，驾海宁用无支祈。",
      "自言一生好身手，奔腾不分飞廉后。自言举足尽康庄，趫趠直出章亥傍。",
      "岂知跬步有反覆，夷险平陂原倚伏。羊肠鸟道森眼前，何必蚕丛与鱼服。",
      "风尘道路总悠悠，前倾后覆无时休。蹄涔慎勿忽衣袽，平地往往摧华辀。",
      "铜梁仙令米仲诏，襆被长吁何扰扰。五年三度走峨岷，秣马脂车如制鹞。",
      "翩翩昨日来朝天，两拳不挟一文钱。妻寒儿馁岂暇问，尚方旅实空累然。",
      "青珠锡碧既璀璨，璆铁银镂尤精研。千盘百折幸弛担，稽首毕献明堂前。",
      "帝傍之鬼问私觌，令有两拳张不得。仓皇称贷复破产，猾吏奸胥犹咤叱。",
      "白昼鼠狐已如此，何问陷阱与罟获。难行路，路行难，石栈天梯尚可攀。",
      "春明门内地数尺，令我踯躅不得开心颜。君是帝城人，我是帝城客。",
      "共问帝城乐，如何舌长咋。褒斜滟滪徒区区，畏途尚在长安陌。",
      "高台洒酒共歌骊，飒飒秋风竹马嘶。此日帝城君自见，双凫莫惜更西飞。",
      "西飞何日过三峨，长安回首畏途多。追锋若出长安市，莫忘长安市上歌。"
    ]
  },
  {
    "id": "e647d10fbb325257a8fe16dd5f71a15a",
    "title": "漳流竹隐歌为沈司马伯含赋赠忆堂老人",
    "authorName": "张萱",
    "authorId": "e647d10fbb3252571abb1e1e5cce8ded",
    "dynasty": "明",
    "content": [
      "玉龙不住玄冥宫，推山蹴海钱塘东。",
      "狰子狞孙裂地轴，绿殳紫甲排苍穹。",
      "钱塘城中十万户，妖红孽翠徒蒙茸。",
      "稽康骨朽王猷死，兔苑草没淇园空。",
      "我闻漳流大奇绝，参差百亩森町疃。",
      "中有老人日高卧，朱颜绀发青方瞳。",
      "有田懒植沮溺杖，有瓢懒挂巢由松。",
      "手锄绿云种苍玉，觳觫满地如攒务。",
      "灵苗不渍康回血，劲簳不贯殷辛弓。",
      "鱼肠发匣射天碧，鸡胫脱距酣霞红。",
      "员丘夜半失俊楫，伶鳏一旦焚昆籦。",
      "娟娟入幌碎明月，淅淅拂石留薰风。",
      "有时白日黑蛟舞，钧天八佾谐笙镛。",
      "木德圣人久不王，君家蔓紫何菁葱。",
      "君言上帝遣此辈，移根万里来瀛蓬。",
      "千年练实皎如雪，的历百斛光曈曈。",
      "凤凰已下不敢食，锦绷满縳斑犀丛。",
      "一枝久已傍帝座，呼吸沆瀣开鸿蒙。",
      "敲金戛玉鬼神格，九苞一角纷来从。",
      "去年稚节更碨砢，南枝北干皆茏苁。",
      "春雷昨日急奋豫，扬鳞鼓鬣如奔虹。",
      "青宁次第尚罗列，节目不与斤䈚同。",
      "漳流之上即县圃，浮筠振雾声玲珑。",
      "荆扬不用荐庭实，汧渭何必夸侯封。",
      "我家老廌颇解此，数竿一榻嘶寒蛩。",
      "庭荒径断颈常缩，匿影榛莽何愚蠢。",
      "君今避世更好事，停镳辍轭常纵横。",
      "如陵旨蓄客饱嚼，驱使三雅无春冬。",
      "阿咸念此语娓娓，令我涎落如机舂。",
      "七贤六逸我即一，入林把臂何时逢。",
      "倘容根下醉共卧，请君为制华林筇。",
      "相期汗漫九垓去，一掷青天骑玉龙。"
    ]
  },
  {
    "id": "e647d10fbb32525751c719f547db6bd9",
    "title": "写昆仑万松图寿一昆老人八十",
    "authorName": "张萱",
    "authorId": "e647d10fbb3252571abb1e1e5cce8ded",
    "dynasty": "明",
    "content": [
      "我闻昆仑在西极，天地之脐神仙国。三城五级十二门，鹤驭鸾骖千万亿。",
      "握契仙人好远游，一朝掉臂黄林陬。开明奔命陆吾遁，却插孤根闽海头。",
      "冯夷昼立天吴语，巨鳌欲戴昆仑去。老人玉杖试一挥，昆仑永作闽天柱。",
      "万岁山前紫气浓，老人高卧昆仑峰。偓佺拊背授真诀，独种云间十八公。",
      "万斛明珠千岁实，忆昔馈尧尧不食。春风日长虬龙枝，擎霄接汉皆千尺。",
      "兄为栋兮弟为梁，丹青矩矱充明堂。葱峦锦柏亦琐屑，寒河星柘徒夸张。",
      "明堂孔阳圣人喜，为问老人身姓李。三锡龙章爵大中，地上神仙郁华子。",
      "杖履烟霞八十春，少微夜夜烛昆仑。不往人间役徐甲，不从柱下作周臣。",
      "一日餐一松，一松巢一岁。天地为等期，青青长不改。",
      "弧悬正值小春阳，木公金女纷翱翔。金銮乍祝齐天寿，锦里还飞爱已觞。",
      "罗浮山下金门隐，遥向南天称子姓。欲随青鸟献珍图，且吮彩毫开异境。",
      "何日堂前问大还，侧身怅望昆仑山。万头青犊留闽海，李耳原来未出关。"
    ]
  },
  {
    "id": "e647d10fbb325257c58361c55ed8b944",
    "title": "双寿图为汤太史嘉宾题",
    "authorName": "张萱",
    "authorId": "e647d10fbb3252571abb1e1e5cce8ded",
    "dynasty": "明",
    "content": [
      "朗陵城边江水清，垂杨蘸水嘤其鸣。锦帆风满浪花明，鲸钟鼍鼓何铿訇。",
      "皇华使者紫薇星，身披宫锦来蓬瀛。桐圭在手歌维城，钟山紫气驻霓旌。",
      "木公金母纷相迎，携手双仙地上行。伯鸾德矅皆前生，阿翁半百鬓长青。",
      "中天婺彩尤凭陵，儿未四十虬须狞。已闻丝竹轰槐音，沙堤新筑直如绳。",
      "双仙高阁卧平津，案前九鼎羹云英。南山寿酒酿金茎，伫看锦绂玉麒麟。",
      "弄饴膝下兰桂馨，问谁致此五福并，黑头宰相汤嘉宾。"
    ]
  },
  {
    "id": "e647d10fbb325257241c491d985a1a30",
    "title": "题兰萱石供图寿朱太史元价母夫人七十",
    "authorName": "张萱",
    "authorId": "e647d10fbb3252571abb1e1e5cce8ded",
    "dynasty": "明",
    "content": [
      "女皇炼石驱神工，三十六鼎烧天红。",
      "中有一拳不敢炼，孤根直插蓬莱宫。",
      "顽碧矗云何嵂崒，瞱瞱神芝三秀茁。",
      "璚膏万斛挹天潢，泻向孤根种丹棘。",
      "四垂六趺相新鲜，绕足丛兰春正妍。",
      "瑶图已貌邀云笔，共献琼林第一仙。",
      "此图云自蓬莱至，阿母曾烦青鸟使。",
      "北堂春永已忘忧，不为执殳思树背。",
      "天南嫠彩日缤纷，宫锦翩翩介上尊。",
      "莫问如山并如海，且夸宜子更宜孙。"
    ]
  },
  {
    "id": "e647d10fbb3252573af9cbd76aff0cdc",
    "title": "为韩绪仲太史题半百春光册赠人",
    "authorName": "张萱",
    "authorId": "e647d10fbb3252571abb1e1e5cce8ded",
    "dynasty": "明",
    "content": [
      "老人往年五十一，贺客满门诗满帙。",
      "老人今年五十七，复向园公索老笔。",
      "园公老笔久无花，有诗亦是园中蛙。",
      "不惜新诗韩太史，人言一字一丹砂。",
      "老人老人胡为者，两鬓如霜面如赭。",
      "楼头歌舞盛繁华，门前昼夜諠车马。",
      "近说移居向五羊，清歌妙舞几千场。",
      "相期一万八千岁，岁岁春光乐未央。"
    ]
  },
  {
    "id": "e647d10fbb3252574a757ec7d1bf7623",
    "title": "壬子人日雷雨大作",
    "authorName": "张萱",
    "authorId": "e647d10fbb3252571abb1e1e5cce8ded",
    "dynasty": "明",
    "content": [
      "去年人日春生色，人日今年雷发声。",
      "阶前雨点大如掌，江上云头浑压城。",
      "搅柳摧花亦太急，鸣条破块何须惊。",
      "咄嗟晦暝复开朗，倏忽熛怒空纵横。",
      "田夫争问休与咎，岁事果尔陂耶平。",
      "逢人两耳转絮数，揖我一老殊丁宁。",
      "杜陵诗句诚孟浪，天宝治乱由阴晴。",
      "石濠健吏似馁虎，新安黠卒如奔鲸。",
      "人事或亦有占验，天公何必常分明。",
      "闻言不觉笑一发，闭户但愿杯长倾。",
      "稚儿竞帖镂金胜，小妇更进胶牙饧。",
      "床头一瓶馀脱粟，镬底七菜能充羹。",
      "共付阴晴还造物，莫将得失较人生。"
    ]
  },
  {
    "id": "e647d10fbb3252573a6e8bb433cad706",
    "title": "癸丑正月二十五日客有以街谈见示者悲而赋之",
    "authorName": "张萱",
    "authorId": "e647d10fbb3252571abb1e1e5cce8ded",
    "dynasty": "明",
    "content": [
      "去年正月十九夜，豺虎入户殊咆哮。今年正月十九夜，狐狸满穴何悲号。",
      "此番报应亦太速，吁嗟天公无乃劳。虎威可假不可久，尔狐毋谓皇天高。",
      "夜行昼伏胡为者，依草附木攒戈矛。岂知厉鬼瞰其屋，一狐忽化为神獒。",
      "雄狐不死雌狐死，萧墙祸起安能逃。人言尔獒亦莫逃，天公有眼鬼有脚，此日明年及尔曹。"
    ]
  },
  {
    "id": "e647d10fbb325257a8f0ab8e82f20a4a",
    "title": "乞拙歌",
    "authorName": "张萱",
    "authorId": "e647d10fbb3252571abb1e1e5cce8ded",
    "dynasty": "明",
    "content": [
      "年年乞巧传今夕，不知此巧从何乞。",
      "香灯午夜对银河，儿女中庭罗粉席。",
      "三三五五拜深深，一拜一乞殊殷勤。",
      "为问天孙巧多少，能否年年赠别人。",
      "吁嗟天孙良亦苦，一岁佳期才一度。",
      "巧似天孙果足夸，便应夜夜逢河鼓。",
      "人言巧亦难移天，始知此巧不值钱。",
      "灵妃之巧已如此，人间百巧徒纷然。",
      "举头细与天孙说，你巧胡为太奇绝。",
      "七襄难就误佳期，弄巧方知反成拙。",
      "相逢日少别日多，隔岁相思可奈何。",
      "今宵更洒相思泪，鹊桥一雨嗟滂沱。",
      "请换香灯嘱儿女，前来且听园公语。",
      "尔年未及三尺长，乞得巧来何用处。",
      "古今巧拙无输赢，有时巧败拙偏成。",
      "诗咏巢居鸠与鹊，问巢终日谁经营。",
      "天生我拙亦不偶，拙手拙心仍拙口。",
      "巧人遇巧斗难休，赢得拙人长不斗。",
      "巧若斗拙巧便痴，涛声虽怒石不移。",
      "轰雷喷雪片时息，中流一石长崔巍。",
      "我今乞拙不乞巧，年来颇识拙之效。",
      "天孙有意怜拙人，一拙须教赢到老。"
    ]
  },
  {
    "id": "e647d10fbb325257961a0b082184b75e",
    "title": "题稀龄得雄卷贺车宜仲内兄七十举子",
    "authorName": "张萱",
    "authorId": "e647d10fbb3252571abb1e1e5cce8ded",
    "dynasty": "明",
    "content": [
      "羊鹤山人年七十，步履如飞尤健食。",
      "两肩覆雪自丝丝，满颊渥丹何熠熠。",
      "人言君是地行仙，泉石优游不记年。",
      "曾从芝隐朝黄阙，曾向桃康弄紫烟。",
      "晚岁移居珠海曲，拾得蚌胎千万斛。",
      "一珠在掌百不忧，照乘一珠仍出腹。",
      "蚌老珠呈莫道迟，双珠照耀老传时。",
      "携来姹女两三辈，应有金童四五儿。",
      "人世生儿何用蚤，我有七儿殊潦倒。",
      "两儿已得两明珠，老年便可开怀抱。",
      "七十生儿世所稀，儿较徐卿更绝奇。",
      "何日挂帆会汤饼，为君再赋少陵诗。"
    ]
  },
  {
    "id": "e647d10fbb32525726b0cda1f341e0ca",
    "title": "堪孙追和苏子瞻白水砌古诗来呈似有可教第籯经未穷鞶帨是饰得无与先生并行耶故亦赋而勉之并示台孙",
    "authorName": "张萱",
    "authorId": "e647d10fbb3252571abb1e1e5cce8ded",
    "dynasty": "明",
    "content": [
      "尔翁少小称豪纵，沾沾笔墨常拈弄。",
      "双拳欲碎玉笥山，一口欲啖飞霞洞。",
      "自言片语即千秋，追风历块谁能鞚。",
      "腹中样子不合时，身外功名何足重。",
      "一斥多因七不堪，老向空林长抱瓮。",
      "文章憎命古今同，往事回头先色动。",
      "汉家天子不好文，生涯合与时人共。",
      "尔曹慎勿学尔翁，空费笔花频入梦。",
      "少年高足策要津，出门便作城阳送。",
      "亦知匣里剑长鸣，莫惜案头萤尽冻。",
      "三冬文史满腹藏，万斛源泉随地涌。",
      "野鹜家鸡任尔为，何必人人毛是凤。"
    ]
  },
  {
    "id": "e647d10fbb32525720b259d72a5c5b95",
    "title": "西园女儿弥月吟",
    "authorName": "张萱",
    "authorId": "e647d10fbb3252571abb1e1e5cce8ded",
    "dynasty": "明",
    "content": [
      "六十老翁堪笑骂，小妇日来犹弄瓦。七儿已长两未婚，一女及笄亦将嫁。",
      "名山久待向子禽，更添此女胡为者。今朝喜说月正弥，命名酾酒祝先祠。",
      "两叔五女汝第七，虺蛇之梦来何迟。计女他年谐懿卜，汝爷命当七十六。",
      "生计老拙田园荒，未必资装有馀蓄。里中婚嫁惟论财，好好丑丑皆钱赔。",
      "蓝田有玉河有鲤，孔方兄去谁为媒。园公过计尚有一，人间择婿亦难识。",
      "炎凉世态如奔澜，崔韦袁吕纷接迹。汝姊幸字惠州黎，诗书礼让超等夷。",
      "绅衿不失山林气，荆钗麻布能相宜。但愿汝嫁如汝姊，婿来亦称园公意。",
      "不必复作官人妻，但得时将鸡犬至。园公犹记古人风，嫁女止卖数株松。",
      "我母当年归汝祖，皇皇外祖同知公。绵葛数衣一竹簏，更有一诗长记录。",
      "园中葱韭架上书，此是装奁不为辱。我祝汝听慎勿忘，老人语言滋味长。",
      "村中鼓子村中打，却是人间婚嫁方。小妇跪前独长笑，阿爷何事先烦扰。",
      "渠有七兄复一姊，资送卖松岂为少。一兄但乞一衣裳，一姊应能赠一珰。",
      "人虽择妇我择婿，田间女儿田间郎。再拜阿爷好端坐，若女不作赔钱货。",
      "我知阿爷晚景多，明年且又添三个。园公挢舌更摇手，此等好事休重做。",
      "汝辈不识王右军，七男二女纷成群。弃官之年五十二，我年归来亦如是。",
      "人言今古两书精，功名男女皆相似。园公凉德不足称，晚景差已同古人。",
      "汝弟何须又出腹，汝妹不必重牵衿。明朝急去西园种松树，为赋西园女儿弥月吟。"
    ]
  },
  {
    "id": "e647d10fbb325257a9fd9b72b948ba41",
    "title": "汤泉路头花",
    "authorName": "张萱",
    "authorId": "e647d10fbb3252571abb1e1e5cce8ded",
    "dynasty": "明",
    "content": [
      "为语路头人，莫采路头花。路花可采不可久，路人未必皆无家。",
      "家中旧花君莫厌，旧花却让新花艳。旧旧新新总是花，何事丈夫心易变。",
      "东风不管路花开，狼藉风前扑鼻来。锯叶象苞鱼子孕，麝脐螺甲龙涎煤。",
      "我来六月二十六，苦热惊闻香馥馥。儿童采尔如采薪，悔不移根在幽谷。",
      "人言路花香异常，此花附炎不附凉。天公冷眼正觑尔，且莫纷披热水傍。"
    ]
  },
  {
    "id": "e647d10fbb325257fb8dc5fec55a44a1",
    "title": "欧子建邓伯乔招同黄元卿李烟客雅集即席探题各赋一体余得竹素草堂走笔却赠",
    "authorName": "张萱",
    "authorId": "e647d10fbb3252571abb1e1e5cce8ded",
    "dynasty": "明",
    "content": [
      "白云山前白云客，竹篱花径蓬蒿宅。",
      "前身当是骑羊仙，今作经生长挟册。",
      "土木形骸四十强，青衿两袖何郎当。",
      "有才一石君八斗，雄名却借陈思王。",
      "半亩一堂名竹素，目光炯炯空千古。",
      "枚生未奏兔园词，长门不买相如赋。",
      "寸心自苦谁得知，书淫传癖日吾伊。",
      "醉归对月常开卷，客散焚香独下帷。",
      "堂名竹素从吾好，海岳精灵恣探讨。",
      "后世安知无子云，富贵眼前何足道。",
      "日来倾盖西园公，神交十载肝胆同。",
      "文章羡尔真隐鹄，湖海愧我非元龙。",
      "人言竹素堂中主，回也庶乎空已屡。",
      "世皆喜富汝喜贫，平生不用黄金注。",
      "问君孤注复何如，三寸毛锥一束书。",
      "缃帙每涂乌宝传，玄亭不惜孔方居。",
      "投辖开尊霜月白，四筵尽是文章伯。",
      "珠玑咳唾玉屑霏，谈天邹衍雕龙奭。",
      "逻拉园公将奈何，瞪眼惟知卷白波。",
      "相逢一掬千秋泪，洒向人间谁更多。"
    ]
  },
  {
    "id": "e647d10fbb32525724c09fb61b9af895",
    "title": "题海屋横箫图寿翟寅菽襟兄老亲家六十有一",
    "authorName": "张萱",
    "authorId": "e647d10fbb3252571abb1e1e5cce8ded",
    "dynasty": "明",
    "content": [
      "戊午立春才五日，南极一星高熠熠。光铓直射丰水湖，为照华堂开绮席。",
      "华堂绮席祝冈陵，老人星是少微星。家声不堕文侯相，世业仍传广汉经。",
      "忆我当年谐凤侣，邯郸道上吹箫处。君生半载我亦生，更喜逢君为友婿。",
      "君如隐鹄我如虹，君今矍铄我龙钟。若问画眉京兆笔，空惭偕老鹿门翁。",
      "女择婿兮儿择妇，玉种蓝田持作斧。朱陈幸结旧邢谭，泉石寻盟新肺胕。",
      "老我多年已毁车，羡君此日尚冠儒。锦缠数入徐娘馆，泥饮频倾孙楚垆。",
      "呼儿移棹携春酒，登堂酌酒为君寿。娇歌妙舞酒千巡，彩笔瑶图歌一首。",
      "图中仙子踏春潮，独跨虾蟆弄玉箫。但得千秋长对酒，何须一品更当朝。",
      "白鹤峰头春正好，南飞一鹤来蓬岛。传言海屋正添筹，岁岁花前人不老。",
      "劝君更进紫霞觞，玉箫吹月奏霓裳。愿君努力三万六千日，与君同醉三万六千场。"
    ]
  },
  {
    "id": "e647d10fbb325257be998921343120e5",
    "title": "奇石歌",
    "authorName": "张萱",
    "authorId": "e647d10fbb3252571abb1e1e5cce8ded",
    "dynasty": "明",
    "content": [
      "园公磊磈痴且狂，老癖不减牛奇章。",
      "品花轩前白日静，孤云一片来何方。",
      "铿然堕地不肯去，折柱撼轴谁禁当。",
      "呈身差可七尺许，取势便觉千丈强。",
      "既非夜伏熊渠虎，亦非叱起初平羊。",
      "雄猊蹲足瘦犀卧，老凤铩翮乖龙僵。",
      "劈斫凸凹运神斧，罗列洼穴攒蜂房。",
      "破阵将军未解甲，整襟壮士初登床。",
      "廪君不敢投其策，秦皇那得鞭为梁。",
      "鬐鬣鳞甲欲飞动，魑魅罔两皆潜藏。",
      "担舁不假五丁力，洗刷似有六凿攘。",
      "苌弘老碧防风骨，是耶非耶庭中央。",
      "园公何以得此宝，再拜稽首犹循墙。",
      "可是孤臣中谗慝，出走恋主空彷徨。",
      "泽畔行吟已骨立，怀沙未及沉沅湘。",
      "盲风怪雨任摧剥，铜觔铁脊何轩昂。",
      "不须剖出忠孝印，谁能持作神仙粮。",
      "鹿豕来游伴山木，尔宾我主相徜徉。",
      "摩挲可以觅佳句，酬对亦足传清觞。",
      "平泉子孙浪付嘱，履道里第徒夸张。",
      "愿尔千秋常五色，补天何必遇娲皇。"
    ]
  },
  {
    "id": "e647d10fbb3252578a965a4e54be7197",
    "title": "载酒小桃源主人重席留憩以诗见投用来韵却答",
    "authorName": "张萱",
    "authorId": "e647d10fbb3252571abb1e1e5cce8ded",
    "dynasty": "明",
    "content": [
      "世亦云君殊漫浪，妒煞西园伯格长。",
      "不种肥田却种园，数椽茅屋桃源上。",
      "何来载酒西园公，神里新诗亦俱往。",
      "问君何事赋将归，独掩柴扉对夕晖。",
      "塞耳不闻鼠穴斗，褰裳常避灵场威。",
      "我为酒民君醉士，风尘傲骨山林气。",
      "万世谁为杨子云，四海君真习凿齿。",
      "鸡黍寻盟莫厌烦，蓑来笠去相翩翻。",
      "为爱主人清梦处，一帘山色五千言。"
    ]
  },
  {
    "id": "e647d10fbb325257062511bab9e2617b",
    "title": "戊午腊月立春日携诸小妇及幼稚儿孙从游西园戏笔",
    "authorName": "张萱",
    "authorId": "e647d10fbb3252571abb1e1e5cce8ded",
    "dynasty": "明",
    "content": [
      "戊午正月春已立，腊月又逢立春日。一年却立两年春，狼藉春光费收拾。",
      "西园望春春可怜，骊峰之下榕溪边。山光水色各自媚，绿情红意殊争妍。",
      "园公不为春烦恼，亦同儿女寻芳草。夜来微雨洒轻尘，柴关落叶何须扫。",
      "为园久拟鹿门山，釜鬲宜安竹石间。我好楼居楼百尺，移家长欲掩柴关。",
      "今日柴关且休掩，老人欲识春风面。旧寒未去新暖来，窥人柳眼微微展。",
      "芒童昨日街头游，社鼓蜂蜂迎土牛。春光不作俗人眼，先到园公百尺楼。",
      "百尺楼前春似海，儿孙竞逐春游队。穿花绕竹舞青幡，欲与东皇作光彩。",
      "乍雨乍晴春正浓，携儿抱女步芳丛。孙曾幼稚十七八，共手牵衣问阿翁。",
      "阿翁明年六十二，小星三人百零四。白发羞簪彩胜花，金钗却帖宜春字。",
      "春盘黄韭攒青蒿，饼如茧纸滑如膏。素手纤纤卷片玉，瓮头乳压珍珠槽。",
      "一妇当筵将进酒，持螯一妇小垂手。分甘亭外斗春妍，子子孙孙前致寿。",
      "凭栏一妇抱女儿，眉颦不是东家施。劝翁再进一杯酒，子酌孙斟翁莫辞。",
      "东唤阿翁西唤祖，两两三三作跳虎。一闻梨栗皆向前，諠腾似学斑衣舞。",
      "园公捧腹更掀髯，起舞欲共春风颠。人间官爵信如梦，眼底儿孙大值钱。",
      "盘旋共绕庭前树，兄呼妹唤频相语。一儿仰面问阿妳，今日春来在何处。",
      "阿妳笑请园公听，狡黠此子真宁馨。园公语尔春消息，双树林中鸟一声。",
      "又问园公春有几，连臂骈肩皆侧耳。园公别有许多春，不向芳菲斗红紫。",
      "欣欣三妇更持杯，共喜园公笑口开。不学杜陵憨老子，逢春犹忆两京梅。",
      "吁嗟乎，鼎鼎百年皆扰扰，闲来始觉青春好。青春莫笑白头人，白头能共青春老。",
      "努力须勤明岁耕，防饥幸结今年麨。乐莫乐兮，年年此日醉花前，父祖曾玄同一笑。"
    ]
  },
  {
    "id": "e647d10fbb3252574b8438e120f5772b",
    "title": "寄和石渠陈侯五月七日偕宝安诸缙绅笼潭观竞渡诗数欲扫门无因往役入洛之怀弥切归滕之愿空悬窃幸扬风欲申就日敬步来韵情见乎词",
    "authorName": "张萱",
    "authorId": "e647d10fbb3252571abb1e1e5cce8ded",
    "dynasty": "明",
    "content": [
      "簸海掀江捶社鼓，笑语成雷汗成雨。",
      "谁缬明霞戏作标，却引群龙战华渚。",
      "冯夷跳荡海若号，莫放玄黄血如缕。",
      "盲风吹海山欲摧，崩腾不受钱唐弩。",
      "截流破浪万马奔，疑蹴潮头神是伍。",
      "一龙何事拿云来，怪底虬螭猜且侮。",
      "传闻此日有双凫，授简同舟皆绣虎。",
      "牙樯锦缆玳瑁筵，海作杯兮山作簠。",
      "帆前山水有清音，何必新声调玉柱。",
      "两崖芳袭令公香，一水晴生神女妩。",
      "谁能湘水吊灵均，且向沧洲结蘅杜。",
      "风流美政太丘公，文章雄伯层城主。",
      "辟兵非佩赤灵符，惊坐常挥长柄麈。",
      "采莲歌是驾鱼歌，游鱼出听纷无数。",
      "怜余久作冥冥鸿，从公欲起蹲蹲舞。",
      "故国移居乞一廛，何日扫门公见许。",
      "卖文欲买海上山，曳裾且问江头橹。",
      "行吟不为赋怀沙，相逢且听歌胥宇。",
      "邻壁偷光恤纬人，玄酒忘劳甘瓠脯。",
      "非关歌铗食无鱼，素筝独抱归神武。",
      "一日千秋四美并，从此龙潭称洛浦。",
      "停云更续旧游诗，去年今日前无古。"
    ]
  },
  {
    "id": "e647d10fbb325257d530471aa99272e4",
    "title": "惠州西湖歌",
    "authorName": "张萱",
    "authorId": "e647d10fbb3252571abb1e1e5cce8ded",
    "dynasty": "明",
    "content": [
      "九州之内三西湖，真山真水真画图。",
      "钱唐名圣果不妄，二高三竺神仙都。",
      "汝阴勺水胡为尔，欧阳太守移家至。",
      "续游不是老门生，安得标名在人耳。",
      "惠州西湖岭之东，标名亦自东坡公。",
      "绍圣已非元祐日，惠州岂与杭州同。",
      "东坡寓惠凡三祀，有诗一百□十二。",
      "空将藤菜敌莼羹，江月才留二百字。",
      "万里投荒白发臣，栖栖数口合江滨。",
      "却为湖中了公事，故令岭外苦行吟。",
      "行吟岂是湖山主，不放西湖入佳句。",
      "逐臣幸饱惠州饭，敢向湖山添口语。",
      "东坡东坡真可悲，磨蝎生当绍圣时。",
      "脱离刀几全馀息，领略湖山不在诗。",
      "湖山之灵更有说，东坡先生果奇绝。",
      "前知后有西园公，能为东坡补其缺。",
      "世间清福人最难，清福无过湖与山。",
      "钱唐汝阴久占断，罗浮亦已穷跻攀。",
      "且留惠州一幅画，付与西园细描写。",
      "西园老矣可若何，年来亦是行吟者。",
      "生长西湖六十年，半农半圃半渔船。",
      "持蟹嗅英烟雨外，黑甜软饱水云边。",
      "一片蒲帆五石瓠，六如荒碣三桥路。",
      "峰头白鹤几时还，月下芳魂何处渡。",
      "竹岸杨堤秋正新，三三两两歌采菱。",
      "城头日落不归去，篝灯远近如流萤。",
      "永福寺前钟一动，临风短笛渔三弄。",
      "轮篙撤网携笭箵，网得银梭争笑哄。",
      "漱玉滩横水不波，蓼花深处荷花多。",
      "烛龙晓燄射寒玉，潋滟化作金叵罗。",
      "孤棹最宜孤月上，水鸟无声秋沆漭。",
      "人在冰壶琴一弹，永夜众山皆答响。",
      "园公更喜雨中游，荷声淅沥橹声柔。",
      "烟鬟今已沐西子，画桨何须载莫愁。",
      "万顷烟波湖一曲，人濯其缨我濯足。",
      "结茅懒住罗浮山，却向西湖伴幽独。",
      "西湖幽独好谁论，可是东坡宿种根。",
      "为问西湖千载后，有人能否补西园。"
    ]
  },
  {
    "id": "e647d10fbb325257f6ab037f414b83f0",
    "title": "九月十二日儿孙扶侍登狮峰醉归放笔",
    "authorName": "张萱",
    "authorId": "e647d10fbb3252571abb1e1e5cce8ded",
    "dynasty": "明",
    "content": [
      "老人觔力济胜难，老脚却欲常登山。寻幽独往不挂杖，振衣竟日穷跻攀。",
      "天南一峰立江面，嵂崒万仞云霞间。人言此峰是狮子，云霞若缀拳毛斑。",
      "百兽惟狮雄且武，钩瓜锯牙能食虎。城中有虎已择人，白骨支撑莽如堵。",
      "狗亦学虎殊咆哮，嗟狮垂头不回顾。更闻上有古灵湫，勺水曾将神物贮。",
      "三年一吐颔中珠，能为科名卜其数。探渊久欲撄其鳞，底事蹄涔数杯土。",
      "天飞岂亦常泥蟠，穴处能无鳅鳝侮。骊兮狮兮奈若何，孤青顽碧空嵯峨。",
      "羊肠诘曲驾灌木，鸟道偪侧盘云萝。呼儿且扫一拳石，覆掌幸有双仙螺。",
      "燮台拾薪炊不托，炳焯敲石烹酥陀。侧弁光莹跪进酒，稚尧绕膝歌傞傞。",
      "东来两水皆西注，跳波却送斜阳去。两点东西未了青，羊城烟翠鹅城树。",
      "扶胥海口罗浮西，孤刹亭亭屹天柱。我曾梦草新宫铭，西望蓬莱杳何许。",
      "六鳌已驾三山来，树拥云归不知处。归云酿雨雨不飞，扑衣云片疑春絮。",
      "前山雨过后山晴，雨逐云归人逐雨。眼力却笑脚力慵，酒魔转苦诗魔攻。",
      "重阳昨日妒风雨，今来我欲乘蜺虹。屐痕已破螺子绿，雪鬓笑插萸房红。",
      "谁云登山灾可避，我却局地途终穷。自怜数遇择人虎，凭谁唤起蟠泥龙。",
      "吁嗟乎，东华尘土北窗风，草露石火将无同。儿曹慎莫负老脚，得酒便把金芙蓉。",
      "相期岁岁千秋日，日日同登狮子峰。"
    ]
  },
  {
    "id": "e647d10fbb3252575117b4ae39904ffd",
    "title": "旗峰歌七十一韵为八睡先生七十有一寿凡五百有六字愿以一字为一岁先生得无见少乎",
    "authorName": "张萱",
    "authorId": "e647d10fbb3252571abb1e1e5cce8ded",
    "dynasty": "明",
    "content": [
      "黄旗之峰高插天，孤根直与罗浮连。鸡鸣见日飞云巅，旗峰晓色开寒烟。",
      "东西相望朝群仙，飙轮羽驾纷蹁跹。己未日次析木躔，南极一星光灿然。",
      "华堂绮席陈嘉笾，中有仙人来兜玄。大儿李耳小偓佺，手持玉简河阳篇。",
      "厌离紫极随尘缘，逍遥汗漫南海边。玩弄造化从心年，海屋一筹今已添。",
      "忆昔壬午罗英贤，煌煌桂籍青瑶镌。七十五子争挥鞭，惟君独拥梢云旃。",
      "嗟余爱弟曾随肩，簸扬自愧糠秕前。风尘岐路良屯邅，宝剑欲缺貂裘穿。",
      "世人但市玫与瓀，至宝不入波斯船。君既捧檄怀芳荃，我亦橐笔从花砖。",
      "清如冰壶直如弦，安得拱手乘高佃。索□茅兮以筳篿，白璧易玷瓦易全。",
      "君归抱犊辽东田，我归抱瓮於陵园。我辈岂受时人怜，不须复与天公笺。",
      "盈盈一水清且涟，孤帆短棹时来还。籯中一经获麟编，两家子姓同钻研。",
      "相期携手排冥筌，婆娑二老日盘旋，永矢勿遣乾糇愆。",
      "怜余蒲柳雕常先，顶秃齿豁臂枯偏。君多十岁发初宣，炯炯岩电方瞳悬。",
      "声如洪钟何砰磌，走及奔马尤鲜扁。玉屑霏霏天口骈，纵横彩笔惊四筵。",
      "忘机浪迹混市廛，里足却避富儿膻。乞言问俗车咽咽，有彗不拥衣裳颠。",
      "懒庵主人默照禅，请君且去我欲眠。漆园蝴蝶长翩翩，旦昼不牿气乃专。",
      "矍铄哉翁金石坚，年来我亦腹便便。吁嗟未杜壶丘权，华胥之国无邮传。",
      "高睁两眼行蜎蜎，愿得美酒斗十千。相逢莫问腰中缠，何必西陵陌与阡。",
      "举杯再拜申一言，寿莫寿兮黄旗之峰高插天，愿君与之无崩骞。"
    ]
  },
  {
    "id": "e647d10fbb325257a8e8026590840093",
    "title": "巫霞诗为钱唐友人马稚彬赠妓赋",
    "authorName": "张萱",
    "authorId": "e647d10fbb3252571abb1e1e5cce8ded",
    "dynasty": "明",
    "content": [
      "何许呼来校书女，说在西楼最幽处。近闻学弄钱唐潮，欲伴灵妃戏江渚。",
      "教成歌舞卖千金，临风悔作沾泥絮。背人娇转痴，向人憨不笑。",
      "微微欲语频相觑，别有一种闲情绪。不是巫山云，不是巫山雨。",
      "疑是阳台一片霞，云情雨意难凭据。襄王已老梦不来，好傍钱唐苏小住。",
      "柳梢残月晓风时，乘潮请向钱唐去。"
    ]
  },
  {
    "id": "e647d10fbb3252574e6bd8657f5e4a8a",
    "title": "茜云歌再为钱唐马稚彬赠妓赋",
    "authorName": "张萱",
    "authorId": "e647d10fbb3252571abb1e1e5cce8ded",
    "dynasty": "明",
    "content": [
      "觥筹交错麝兰熏，请君听我歌茜云。",
      "霜风昨夜吹香氛，冉冉飞落珠江濆。",
      "芊绵草色日初曛，化为云兮碧氤氲。",
      "儿名茜云美无伦，我言云儿天之孙。",
      "儿言云是花之魂，兰心蕙质清且芬。",
      "意近体远浓淡匀，戏着临邛犊鼻裈。",
      "梭齿偶折逢谢鲲，懒向人间剌绣纹。",
      "徵歌逐舞日温黁，双莲微动湘波裙。",
      "留身顾影何逡巡，沽娇笑弄榴花尊。",
      "欲别不别时谆谆，憨声颤语谁忍闻。",
      "马明生即云中君，云兮同归老姥墩。",
      "白头太守王右军，有诗不赋鹑之奔。",
      "掘头船子两桨分，不如归去寻桃根。"
    ]
  },
  {
    "id": "e647d10fbb325257fff6221d933f3dc9",
    "title": "用韩叔捷大参人日韵",
    "authorName": "张萱",
    "authorId": "e647d10fbb3252571abb1e1e5cce8ded",
    "dynasty": "明",
    "content": [
      "如何今日人为日，此日为人真可惜。",
      "日为禽兽人皆知，禽兽为人人不识。",
      "安得日日皆是人，园棘免歌忧罔极。"
    ]
  },
  {
    "id": "e647d10fbb32525701a7b420975d16bc",
    "title": "先两月常乘涨访桃源主人不遇题名抱犊门而返复用前韵补阙",
    "authorName": "张萱",
    "authorId": "e647d10fbb3252571abb1e1e5cce8ded",
    "dynasty": "明",
    "content": [
      "老松作涛竹作浪，桃花源头水新长。",
      "两浆船子一老公，青瑶历历寅缘上。",
      "此日思君君不知，访柳寻花成独往。",
      "抱犊门前题鸟归，渔歌何处闹斜晖。",
      "枯槎斫岸走蜥蜴，泛梗挂树蹲伊威。",
      "榻悬谁下南州士，咄咄空高湖海气。",
      "休将项领啖名儿，玷我老缺残牙齿。",
      "山阴雪棹亦复烦，白云为你长飞翻。",
      "欲问西园招隐意，溪花能笑鸟能言。"
    ]
  },
  {
    "id": "e647d10fbb325257e9c6e541178b1d47",
    "title": "乙丑献岁三日口号代柬迎里中同社君子",
    "authorName": "张萱",
    "authorId": "e647d10fbb3252571abb1e1e5cce8ded",
    "dynasty": "明",
    "content": [
      "天上招摇今指丑，人间遗老称朋寿。",
      "人言旧岁不如新，我道新人不如旧。",
      "新人休说美韶华，旧人休嗟成老丑。",
      "曾见韶华易销歇，若羞老丑非长久。",
      "小园寒褪花欲然，小院晴多春似昼。",
      "巧笑迎人洞口桃，柔条扫径溪头柳。",
      "为语乘春好杖藜，且去寻芳共携手。",
      "请君莫弃旧时人，好我同倾新岁酒。"
    ]
  },
  {
    "id": "e647d10fbb3252578406b42021dfd058",
    "title": "续荔枝叹",
    "authorName": "张萱",
    "authorId": "e647d10fbb3252571abb1e1e5cce8ded",
    "dynasty": "明",
    "content": [
      "华清玉骨化作灰，赪虬不受蛮雨催。圣僧已捧火齐至，绛襦仙人殊未来。",
      "去冬严霜击炎海，迸碎虬珠春不彩。红云阵里无星苞，顿使南珍阙今载。",
      "南珍自古遍南州，甘香绝胜闽与涪。若令今岁是元狩，举酒何须酬伯游。",
      "天生尤物媚天子，岂必一物成疮痏。献珍贡异谁问瑞与妖，但愿无妖即为瑞。",
      "翰林主人五云芽，人间烟火不敢加。自言一啖三百颗，天浆玉液不数卢仝茶。",
      "东坡亦言本为口，食指君能无动耶。请君莫过方陈家，不如来看西园花。"
    ]
  },
  {
    "id": "e647d10fbb3252576bcfa673f2109622",
    "title": "苏汝载乞食歌",
    "authorName": "张萱",
    "authorId": "e647d10fbb3252571abb1e1e5cce8ded",
    "dynasty": "明",
    "content": [
      "闲闲道人真可怜，非儒非佛复非玄。两只青鞋遍大地，一双白眼撑高天。",
      "半世生涯三寸管，欲把千秋常占断。相逢便说肝胆倾，何事逢人邈河汉。",
      "腹中样子不合时，如君安得不苦饥。吁嗟人间何食不为乞，富贫贵贱总是墦间儿。",
      "万钱不下君一箸，万钟不下君一粒。归来裹足闭重关，满目青云不可攀。",
      "持钵望门缘底事，才说闲闲便不闲。乞食曾闻陶靖节，五斗能令腰便折。",
      "昌黎一饱叹无时，枉却冷肠频触热。谢仁祖胜陶胡奴，有食可就非吾徒。",
      "三那之庵在何许，高谊云天五大夫。劝君乞昼莫乞夜，未必宰官皆长者。",
      "百年已结喜欢缘，眼下雄名何必借。墦间乞态日日新，自笑园公乞更频。",
      "欲向千秋乞一物，不知檀越是何人。"
    ]
  },
  {
    "id": "e647d10fbb325257748b61094e4ca315",
    "title": "问水歌",
    "authorName": "张萱",
    "authorId": "e647d10fbb3252571abb1e1e5cce8ded",
    "dynasty": "明",
    "content": [
      "嗟余读洪范，恒雨亦咎徵。问雨何以恒，有聪不能听。",
      "咎急故罚寒，厥极无乃贫。天启五年秋七月，伏金已半先天日。",
      "皇天降割何不仁，降割独先余下邑。显显神君听最聪，优优仁政咎非急。",
      "水哉胡然不润下，金不收兮藏气失。人言黑猪曾渡河，月虽仰瓦未离毕。",
      "何事滂沱七昼夜，彳亍商羊号飋䫻。铮栈雷车驾阴帝，神鞭鬼驭驱狂䎉。",
      "黑风吹城城已摧，黑蜧翻波波欲立。海底卷上天中央，冰夷起舞老蛟泣。",
      "金乌锻翮天炱煤，崩云泼墨如喧豗。共工无计窃帝壤，女娲不复填芦灰。",
      "骊峰象岭已摇足，浮山又欲还蓬莱。东岗为碇不可系，昼簸夜荡将摧颓。",
      "四百君无大力负，我且挟尔同上昆仑台。回头挥涕问城市，纵横大陆龙蛇起。",
      "弘农不遇公沙穆，刺山合窳何日死。朝惊东陌变空桑，暮诧西廛同瓠子。",
      "悬釜枝头哺鹄形，架巢屋角飧鱼婢。神君一叶犯洪涛，为听嗷嗷歌玉蕊。",
      "菊藭未种罗浮山，竟日呼庚不呼癸。桑麻百里似漂萍，沟壑一时无泛骴。",
      "公序休夸蚁渡功，郑侨应愧乘舆惠。老农曾赋省耕诗，卖剑买犊橾豚蹄。",
      "满篝满车不满愿，穰穰更祝如京坻。忽闻屏翳括新谷，春谷更作春蛾飞。",
      "更闻玄冥税青苗，秋苗复逐秋涛驰。四境四民真不造，一目一足常相随。",
      "秋敛前年已苦暵，春耕去岁曾啼饥。嗟今春耕又秋敛，粒粒尽贡无支祈。",
      "医疮已剜眼前肉，负薪更苦毛无皮。前年不及今年苦，今年复抱明年悲。",
      "仰事俯育不必问，旧赋新税谁能支。师行粮从急如火，仰屋县官无复之。",
      "室罄欲卖无丁男，呱呱仅有怀中儿。柳州曾说宁捕蛇，盈之尚欲月攘鸡。",
      "手援胥溺出鱼腹，蒲鞭忍复加疮痍。稽首神君真乐只，民饥民溺思由已。",
      "请蠲请贷请民命，勿谓君门常万里。倩谁为扣虎豹关，何日沧洲见黄纸。",
      "吁嗟乎，杖藜泣血回白头，且向西园歌问水。"
    ]
  },
  {
    "id": "e647d10fbb32525750640dea645db7e2",
    "title": "日升霞举诗为邑侯裒谷孙公览揆而赋也侯以壬戌秋八月分城南海以乙丑秋八月课绩罗浮时都御史台御史台未获交承故侯之最未上而玺书未报八之日则侯之览揆也罗浮之父老子弟一则以喜矣吉祥善事巧于相值如此惟侯以文事饰吏治以美意行良法求之两汉文苑循吏传中业已前无古人不肖萱尝以三曹抱关于侯之德里缟带之欢盖世讲焉故侯式庐则停镳辍轭问俗则解带开襟东阁吟花有简必授南楼对月无酒不同形骸尽捐肝胆相照盖谊为君民恩为父子矣去岁是日侯方校士棘闱康爵未举间者犬马之辰侯辄先施珠玉以勖蒲柳而贲衡茅既非捐麋所能明报萱更自念西园高枕卒岁优游非侯之赐不及此故尝为侯赋省耕诗及问水歌以副名山备采风者是役也敢复以瓦砾形秽自外乎乃鼓腹而歌从诸父老子弟之后若徵书一下则岘首之碑尚濡毫俟焉",
    "authorName": "张萱",
    "authorId": "e647d10fbb3252571abb1e1e5cce8ded",
    "dynasty": "明",
    "content": [
      "八月八日秋正新，月雄酉仲长庚明。喜闻千秋之节后三日，元成节前一日天生中。",
      "罨画溪头拥浮玉，四安八座钟灵淑。九龙东走笠泽西，狼北狐南光煜煜。",
      "栏干三百真垂虹，谁挹金波濯玉龙。角亢仙人坐奎璧，前身子乘今兴公。",
      "应期名世由天锡，五百年来侯即一。金声曾赋赤城霞，绛帐曾传田氏易。",
      "凌云彩笔正翩翩，掉鞅文坛四十年。五车已饱三馀力，一日能操万古权。",
      "摩天忽取斜飞势，吏隐罗浮疑玩世。轶尘神骏旋蚁封，览德祥鸾栖野枳。",
      "视民如子邑如家，行春不种河阳花。扫除城社绝狐鼠，耻纳沟壑驱龙蛇。",
      "最奏循良逢览揆，赫赫玺书天上至。郎星光并寿星高，象岭骊峰团紫气。",
      "五色云中四百君，骖鸾驾鹤乘飙轮。一君为侯祝一岁，华封三祝何足云。",
      "雨露桑麻春百里，壤父康衢歌乐只。已知遐算寿如山，只是一官清似水。",
      "官清似水乐难支，更进榕溪水一卮。飧冰茹檗兮，肺腑不受一尘染。",
      "寝昌寝炽兮，斯年亿万以为期。西园遗老九顿首，请诵日升霞举诗。"
    ]
  },
  {
    "id": "e647d10fbb3252575c27b46c775cebdb",
    "title": "秋日丰湖宴集田伯善少参泛舟候月纵谈玄教见贻便面诗画次韵赋答",
    "authorName": "张萱",
    "authorId": "e647d10fbb3252571abb1e1e5cce8ded",
    "dynasty": "明",
    "content": [
      "凉飙涤残暑，灏气肃澄湖。在藻波跳鱼，溯月车为凫。",
      "鸾骖鹤驭来琼都，铃阁秋新戟集乌。曾握玑衡悬水镜，穷搜海岳披萝图。",
      "秉圭植璧岭云东，紫气临关正郁葱。玩弄金铛漱沆瀣，雕锼玉斧驱神工。",
      "燕市怜余曾击筑，出守夜郎惭抱蜀。自知后世玄为扬，欲免今时佞非祝。",
      "黑头上公飧九霞，咳唾九地光明沙。濯魄冰壶已湛月，凌云彩笔今生花。",
      "烟霞老我亦成癖，曳裾不作歌鱼客。鼎边鸡犬白头人，何日相携同拔宅。"
    ]
  },
  {
    "id": "e647d10fbb325257afd6676a0f530558",
    "title": "送吴养志明府擢任之建昌",
    "authorName": "张萱",
    "authorId": "e647d10fbb3252571abb1e1e5cce8ded",
    "dynasty": "明",
    "content": [
      "使君昔住飞云峰，桃花满地皆春风。使君今游飞猿峤，寂寂桃花生绿茑。",
      "绿茑牵蔓蟀蟋鸣，野人走看车彭彭。碇冈老父持钱送，麻源儿童拍掌迎。",
      "螭碑百尺世不改，行人指点泪如漼。我思使君君再来，榕溪明月长相待。",
      "呜呼，榕溪明月长相待。"
    ]
  },
  {
    "id": "e647d10fbb3252577c7587dbc5561bd4",
    "title": "赠友",
    "authorName": "张萱",
    "authorId": "e647d10fbb3252571abb1e1e5cce8ded",
    "dynasty": "明",
    "content": [
      "翼轸之东金天开，石楼紫洞分蓬莱。",
      "溟渤吹成五云气，素女削出莲花台。",
      "莲花台阁中天起，五岳三山宛相似。",
      "绝顶翻回日月车，飞泉上接星河水。",
      "飞泉绝顶相徊沿，铁桥直与东瀛连。",
      "侧岸倒映昆仑雪，浮云西入苍梧烟。",
      "我临夜日望沧海，紫气犹疑仙人在。",
      "三十二峰冠簪明，荡清岚霭遥相待。",
      "金豆着花几回拂，玉检遗章不能读。",
      "游龙矫首玉潭空，归鹤重来海桑绿。",
      "我入罗浮久岁华，君游豫章早回车。",
      "飞云峰上振衣处，共揖丹丘弄彩霞。"
    ]
  },
  {
    "id": "e647d10fbb32525767e259661a2edde7",
    "title": "赠曹子野",
    "authorName": "张萱",
    "authorId": "e647d10fbb3252571abb1e1e5cce8ded",
    "dynasty": "明",
    "content": [
      "古人之生皆纪日，即以其日命其名。",
      "商人之兴帝天乙，口丁曰甲丙与壬。",
      "我生之辰日安在，谈命主日古足徵。",
      "史于方册称日者，日官底日以居卿。",
      "后世流传作命术，虚中李氏徐子平。",
      "维楚有才曹子野，独于刻数得其精。",
      "时有十二刻凡几，一刻一分浊与清。",
      "贫贱富贵寿与夭，百不失一闻者惊。",
      "嗟余□沉混尘垢，凭君沙涤淘清泠。",
      "手按甲子六十珠，树花同发殊枯荣。",
      "吾□不复为世用，瓮齑未遗心屏营。",
      "乐日常少苦常□，力问命答难舌争。",
      "刘卢同生年月日，两家羊酒□客并。",
      "当时子野幸在门，若为分剖谈官星。",
      "西门□宫君试看，丈夫赌命如投琼。",
      "修身以俟求在我，一委于天穫弗耕。"
    ]
  },
  {
    "id": "e647d10fbb3252573adcad6f7d49ff9a",
    "title": "赠别谢垂之馆宾解帷还宝安",
    "authorName": "张萱",
    "authorId": "e647d10fbb3252571abb1e1e5cce8ded",
    "dynasty": "明",
    "content": [
      "清音阁下江如练，五色飞来云冉冉。",
      "谁悬绛帐领春风，高霞万片供驱染。",
      "毫挥纸满人皆惊，前身可是谢宣城。",
      "龙气渐看辉北斗，鹏抟犹未徙南溟。",
      "骊峰主人陶靖节，犬子豚孙总痴绝。",
      "年来不觅栗与梨，相携共立程门雪。",
      "籯中有经传素王，焚膏继晷声琅琅。",
      "安得随君举六翮，翩翩天路相翱翔。",
      "蒲帆不系榕溪树，笑拥皋比何处去。",
      "愿君莫忘百尺□，时时寄我惊人句。"
    ]
  },
  {
    "id": "e647d10fbb325257958489225aa25b74",
    "title": "西园公清福图歌",
    "authorName": "张萱",
    "authorId": "e647d10fbb3252571abb1e1e5cce8ded",
    "dynasty": "明",
    "content": [
      "此中有人人不识，半生清福世难匹。出门不问阴与晴，两鬓蓬松常戴笠。",
      "路行不问平与陂，两脚踉踾惟着屐。彳亍岂畏行泥中，褰衣却似防荆棘。",
      "茫茫天地大如许，尔状胡为偏局蹐。共说前身是岁星，目光烱烱能射人。",
      "便便腹中何所有，有物不合时人情。相逢开口但长笑，如狂如醉如顽冥。",
      "年过半百未为老，自叹避人胡不蚤。彷徨四顾将何之，土木形骸殊潦倒。",
      "岂从湘水问三闾，岂向商山寻四皓。接舆荷蒉岂尔徒，易羖饭牛何足道。",
      "有母有子且有孙，饘粥有田居有村。独无朋友及兄弟，一形一影相盘桓。",
      "无名无字并无姓，不衣不履亦不冠。非儒非老复非佛，寤寐周孔怀玙璠。",
      "有时焚香读内景，有时合掌皈空门。好水好山时汗漫，渔人□泽耕让畔。",
      "入群鸟兽皆不惊，爱憎何事犹相半。人之君子人小人，呼马呼牛那可问。",
      "此图一出满堂哄，亦知状貌非凡庸。庙廊城市无此辈，烟霞丘壑时能容。",
      "按图试去问老圃，老圃不识问老农。溪边老渔拍掌问，戴笠着屐来何从。",
      "春梦婆子却惊答，可是学士苏坡翁。世人争欲问其状，暗中模索难为工。",
      "清福古今只有两，是耶非耶将无同。吁嗟乎，是耶非耶将无同，东坡老子西园公。"
    ]
  },
  {
    "id": "e647d10fbb325257b3348a63e4699518",
    "title": "兵车行次杜少陵韵",
    "authorName": "张萱",
    "authorId": "e647d10fbb3252571abb1e1e5cce8ded",
    "dynasty": "明",
    "content": [
      "车鳞鳞，马萧萧，黄金压肘玉垂腰。入山直探虎豹穴，跨海笑踏鼋鼍桥。",
      "千金死士勇百倍，叱咤胜气皆笼霄。弦高不是犒师人，马邑聂壹空频频。",
      "去年殿前戏拔河，今年塞下歌原田。健儿夜夜望太白，太平宰相今乘边。",
      "魏绛五利亦徒尔，稛载金缯何日已。胡茄且莫奏凉州，请听人歌圃生杞。",
      "屠耆久已连车犁，黑水之东青海西。乘轩空诮卫懿鹤，蕴火谁放田单鸡。",
      "卫律不可问翕侯，何足恤搏沙驱市。人执冰，嬉士卒。",
      "三北耻未雪，六奇计安出。不惜顶踵捐，且斗身手好。",
      "坐致升平答至尊，带砺河山非草草。君不见贰师祠前句山头，黑云压城冻不收。",
      "鸱鸮食椹响未革，啼饥百鸟空喧啾。"
    ]
  },
  {
    "id": "e647d10fbb325257f992aa545ab9fded",
    "title": "喜长安解严次杜少陵洗兵马韵",
    "authorName": "张萱",
    "authorId": "e647d10fbb3252571abb1e1e5cce8ded",
    "dynasty": "明",
    "content": [
      "旄头夜落瀚海东，喧腾凯唱来浑同。雕戈自是卧宣榭，铁马不复嘶回中。",
      "祈父借筹数蹑足，将军坐树不言功。稿街未悬郅支首，楛矢先献明光宫。",
      "何用徐行幸细柳，不须游猎拟崆峒。六龙已捧跃渊日，万里谁乘破浪风。",
      "王母益地乾坤小，梯航万国犹言少。舌人争请指南车，旃涂毕勒烟波杳。",
      "四门常辟庶尹谐，坐使痴儿官事了。三川曾颂黄河清，千乘更言巢凤鸟。",
      "青云干日复连月，非烟非雾常萦绕。解鞍山积汉营空，枕戈雷鼾胡天晓。",
      "大散嘉陵已两当，李陵错作右校王。拊髀忽赦云中守，四彝崩角皆离强。",
      "从公于迈无小大，执簧君子招由房。特拜玺书颁钵露，横赐褊禆佩冰苍。",
      "郁律清宵阅度索，丰隆赤日驱方良。千年宝露渗九有，八极和风遂百昌。",
      "却马焚裘长罢贡，居有守兮行有送。转忆前年沃蕉釜，却悔一时将漏瓮。",
      "麟阁今图属国形，浯溪再刻□□颂。单于马足不敢缚，轮台沃壤何须种。",
      "曾闻赤蛟绥载歌，复说玄狐裘入梦。天生五材谁复能去兵，圣人必不得已而后用。"
    ]
  },
  {
    "id": "e647d10fbb3252573870609c1f49c935",
    "title": "庚午守岁戏笔",
    "authorName": "张萱",
    "authorId": "e647d10fbb3252571abb1e1e5cce8ded",
    "dynasty": "明",
    "content": [
      "西园公，无名氏，老向人间亦徒尔。六身二首是耶非，人说明朝七十四。",
      "七十四，可若何，一不为少百不多。踽踽凉凉心悄悄，行吟泽畔空婆娑。",
      "觌面相逢人不识，缩踵却行犹畏迹。莫怪穷猿好择林，自是放豚难入笠。",
      "非仙非佛亦非儒，半农半圃半樵渔。有时冠履自桎梏，儿童笑唾鬼揶揄。",
      "自惜当年好身手，转瞬如何成老丑。头童齿落面冻梨，两足蹒跚柳生肘。",
      "目昏耳聩非故吾，掉头不受人招呼。昔为长物今弃物，止有一口常胡卢。",
      "终日胡卢有何意，傀儡登场满街市。一双白眼瞪不开，两豆何妨坚塞耳。",
      "尚留一腕能匠心，赋成不换长门金。据梧时读太昊易，拥膝惟赓梁甫吟。",
      "今夕何夕云除夕，儿女灯前皆绕膝。柏酒椒盘争献翁，愿翁百岁皆康吉。",
      "翁言尔且打灰堆，如意今从彭蠡来。餔糟请共醉司命，沿街更莫卖痴呆。",
      "痴呆还与阿翁买，买得痴呆长自在。痴呆若早还阿翁，何致胸中常磊磈。",
      "问翁何事耳失聪，鹖冠免洗将无同。烱烱欲收岩下电，得无负此青方瞳。",
      "知翁视听故无患，聪明自误常嗟叹。雷霆过耳若罔闻，不放乾坤入吾眼。",
      "阿翁好语儿与孙，今宵婪尾须盘桓。李畋深宵喧嚗竹，山魈白昼如云屯。",
      "虎皮金目竟何益，自昔高明鬼瞰室。且将竿燎照污邪，共祝明年瓶满粒。",
      "儿孙酒罢休嗷嗷，副在名山付汝曹。有口须吞豫让炭，疗饥不乞於陵螬。",
      "园公名氏亦难记，交绝途穷踪迹秘。但闻常入鸟兽群不惊，可是崇祯四年混沌氏。"
    ]
  },
  {
    "id": "e647d10fbb3252575bb9f40bd2d4b5d0",
    "title": "又吊朝云墓用陆岱瞻明府韵",
    "authorName": "张萱",
    "authorId": "e647d10fbb3252571abb1e1e5cce8ded",
    "dynasty": "明",
    "content": [
      "君不闻死同穴兮室异谷，温柔乡即迷香窟。浮花浪蕊何烨烨，安得馀香长不灭。",
      "前身曾遇楚襄王，阳台一别无消息。嗟尔芳魂虽侍妾，得侍东坡情自别。",
      "生□西湖兮方待年，来惠西湖兮遽永诀。栖禅寺即六和塔，何必首丘寻故宅。",
      "始信红颜真薄命，信根净业皆前定。欢乐由他总是空，六如不用重相订。",
      "登幕沾泥同一律，东坡情痴非在色。三三桥畔日飞花，为衬芳魂戏彩霞。",
      "莺啼燕语春常在，休将日影问寒鸦。西湖新主谪仙人，种得桃花万树新。",
      "鸣琴多暇喜凭吊，彩毫独与坡公赓。寻芳觅句日霏玉，一见西园眼又青。",
      "胡为乎，一见西园眼又青。"
    ]
  },
  {
    "id": "e647d10fbb325257fa36cbb5bbca8981",
    "title": "甘霖歌为郡大父荆侯祷雨有应而作也时余方课耕于朱明洞口歌云汉者数矣一旦雨公田以及我私伊谁之赐乃鼓腹而歌甘霖以窃效大田之咏因假笔砚于冲虚观主书其左壁请俟磨崖庶观风者得详览焉",
    "authorName": "张萱",
    "authorId": "e647d10fbb3252571abb1e1e5cce8ded",
    "dynasty": "明",
    "content": [
      "罗浮之阴丰湖滨，黄童白叟何欣欣。举手加额且倾耳，听我老圃歌甘霖。",
      "天启二年秋七月，满地渴鸟啼不绝。蚤稻登场仅疗饥，晚稻栽秧才半畷。",
      "吁嗟今民亦何辜，五月不雨六月租。蕴隆虫虫既太甚，上原下隰皆焦枯。",
      "月已弯弓仍两额，雷车不踏猪龙宅。可是天公雨禁严，马鬣瓶倾无一滴。",
      "三部督邮才且贤，狱无东海上虞冤。土不点水阴或闭，水岂干土阳恒愆。",
      "他岁暵荒犹自可，暵荒今岁痛杀我。宿逋督促充军需，叠税勾呼赴官课。",
      "一年耕鲜两年藏，三年肉补一年疮。今秋无年便无肉，千疮百孔难禁当。",
      "瞻邛昊天宁莫听，谁为何辜民请命。神君慈父有荆侯，日旰辍餐宵辍枕。",
      "辍枕深宵独揽衣，侯曰民饥由己饥。山川群望已遍走，内庭露祷长歔欷。",
      "灼肤烈日不可迩，自宫徂郊三十里。却辇撤盖暴日中，面目如黧足应疻。",
      "一步一祷汗一挥，挥汗成雨雨即随。东隅日出正杲杲，西郊云密已垂垂。",
      "顷刻垂云纷四布，社公社母争呵护。盘敦不用斩苍鹅，瓮水何须浮蝎虎。",
      "抽针擢颖遍周原，东阡南陌笑声喧。共道十旬无破块，争惊一雨便倾盆。",
      "不是珠，不是玉，此是膏脂千万斛。私债完，官租足，十城枯骨皆生肉。",
      "荆侯一德格重玄，天公降监民徼福。此福谁能旦夕徼，上格重玄有六条。",
      "拯溺救焚悬已解，布新除旧瑟常调。我侯下车才半载，亲贤乐利垂千载。",
      "受廛幸是圣人氓，永赖天公仁且爱。君不见扶风太守喜雨亭，未闻一祷通神明。",
      "一雨三日何足喜，神功自合归冥冥。今秋有年实侯赐，多鱼有梦歌盈止。",
      "奉此神功何所归，归我荆侯千万祀。白首青山植杖翁，甘霖歌罢乐融融。",
      "愿言百室皆盈堵，共去磨崖西百峰。"
    ]
  },
  {
    "id": "e647d10fbb325257bdbf15e25506bbb8",
    "title": "壬申冬韩宗伯止园赏梅花夜归读苏文忠公十一月罗浮松风亭梅花诗次其韵再赋",
    "authorName": "张萱",
    "authorId": "e647d10fbb3252571abb1e1e5cce8ded",
    "dynasty": "明",
    "content": [
      "寻芳何必罗浮村，芳林自足留芳魂。",
      "主人爱花更爱客，折柬投辖无晨昏。",
      "青衣不入终南径，玉骨岂贮华林园。",
      "万紫千红已销歇，孤芳谁与相寒温。",
      "天香国色迥独立，趋炎笑彼迎朝暾。",
      "师雄一梦不复返，孤山处士时到门。",
      "广平相公有佳赋，夭桃秾李噤无言。",
      "东皇着意勿轻掷，西园日日能移樽。"
    ]
  },
  {
    "id": "e647d10fbb3252570e12b33a875f5e7a",
    "title": "次日小园看梅花独酌再次苏韵",
    "authorName": "张萱",
    "authorId": "e647d10fbb3252571abb1e1e5cce8ded",
    "dynasty": "明",
    "content": [
      "罗浮梅花别有村，白头村主招花魂。",
      "幽香万斛媚幽径，皎皎不受纤尘昏。",
      "芳名可入石湖谱，孤踪独寄於陵园。",
      "攀枝嗅英转芳烈，迷香何必夸春温。",
      "谁向城头叹摇落，三叠画角东方暾。",
      "春光岂欲漏消息，不寻朱户寻柴门。",
      "琼瑶满树入鼻观，天香沁骨谁为言。",
      "汝花有神更有意，临风眷恋西园樽。"
    ]
  },
  {
    "id": "e647d10fbb32525736c6eebea80f9fdc",
    "title": "小园梅落又次苏韵",
    "authorName": "张萱",
    "authorId": "e647d10fbb3252571abb1e1e5cce8ded",
    "dynasty": "明",
    "content": [
      "归云忽失溪上村，冷月凄断梨花魂。",
      "姑射仙人太无赖，散步冲寒烟树昏。",
      "橐驼惊报雪满地，下帷老子来窥园。",
      "玉鳞片片香馥馥，商气虽播难收温。",
      "揉冰掷玉点池水，龙涎尽吐浑温暾。",
      "芳名岂杂湘累佩，玉奴已谢东昏门。",
      "幽期信是岁寒伴，馨香自媚谁能言。",
      "对月巡檐万籁寂，惟我与尔同孤樽。"
    ]
  },
  {
    "id": "e647d10fbb32525768fe3cae12986525",
    "title": "鸠逐妇有感而作",
    "authorName": "张萱",
    "authorId": "e647d10fbb3252571abb1e1e5cce8ded",
    "dynasty": "明",
    "content": [
      "万斛春光百尺楼，阴云忽布风飕飕。",
      "芳草迷烟满林雨，凭栏笑问林中鸠。",
      "天生尔鸠性固拙，汝夫汝妇亦奇绝。",
      "雨即逐妇晴唤归，一逐一唤有何说。",
      "人间夫妇岂尔禽，偕老齐眉无二心。",
      "好合何人肯逐妇，请君常诵白头吟。"
    ]
  },
  {
    "id": "e647d10fbb3252578e8014125500ba39",
    "title": "路行难丙子春三月寄怀陈集生宗伯",
    "authorName": "张萱",
    "authorId": "e647d10fbb3252571abb1e1e5cce8ded",
    "dynasty": "明",
    "content": [
      "难行路，路行难。荆榛荒秽已盈径，豺虎咆哮今满山。",
      "问君胡为乎，朝看壁，暮寻关，栖栖道路足蹒跚。风尘一堕自纷扰，日月已逝难追攀。",
      "仪秦既悔日传食，韩彭亦悔常登坛。何如眼前一杯酒，使我日日开心颜。",
      "劝君回头早裹足，吁嗟乎，难行路，路行难。"
    ]
  },
  {
    "id": "e647d10fbb3252570d4baf80fdb04655",
    "title": "丙子三月三日用杜少陵韵",
    "authorName": "张萱",
    "authorId": "e647d10fbb3252571abb1e1e5cce8ded",
    "dynasty": "明",
    "content": [
      "百尺楼前春正新，天公有意娱老人。长林丰草乐更真，花气芬芳草色匀。",
      "开门扫径邀青春，衰年有梦仍绂麟。昼长何所事，如渑美酒时沾唇。",
      "酒罢何所之，孙曾四五常随身。残山剩水日相亲，墙东避世非避秦。",
      "举头叹彼衔芦雁，翻身喜若纵壑鳞。有时溪边闲濯足，有时石上间垂纶。",
      "瓦盆石鼎无纤尘，黄粱春韭殊甘珍。阳春有脚花有神，寻芳常涉桃花津。",
      "花下持螯日几巡，洼尊泥饮草为茵。唾壶间击歌采蘋，漉酒尚有头上巾。",
      "坦荡荡兮，不知何以拟其伦。难窥测兮，生平不喜亦不嗔。"
    ]
  },
  {
    "id": "e647d10fbb3252574b5ec92bc8649867",
    "title": "丙子楚警解严用李长吉雁门太守行韵",
    "authorName": "张萱",
    "authorId": "e647d10fbb3252571abb1e1e5cce8ded",
    "dynasty": "明",
    "content": [
      "妖氛欲净旄头摧，阵云万里划然开。",
      "将星烱烱五云里，血流漂杵楚天紫。",
      "枕戈雷鼾潇湘水，日已三竿犹未起。",
      "指挥能事皆如意，十万义军无一死。"
    ]
  },
  {
    "id": "e647d10fbb3252570ccec899f420b48f",
    "title": "柬茅平仲",
    "authorName": "张萱",
    "authorId": "e647d10fbb3252571abb1e1e5cce8ded",
    "dynasty": "明",
    "content": [
      "不见茅君久，停舟拟暂过。",
      "风尘双鬓改，踪迹十年疏。",
      "山色饶丛桂，江烟吹薜萝。",
      "知君应渐老，诗律近如何。"
    ]
  },
  {
    "id": "e647d10fbb325257d09d0ed8f0cd1dc6",
    "title": "吴兴闵谏廷来游罗浮以宝安尹用平同人书至与邓观察玄度皆损诗贻之且见讯西园公此游当不落莫矣余方苦目眚谏廷工鼓琴又以医名因问谏廷此白眼老子不知两瞳亦可方否若峨峨洋洋之音西园公尚能观之请舍石室不必更寻稷丘公也",
    "authorName": "张萱",
    "authorId": "e647d10fbb3252571abb1e1e5cce8ded",
    "dynasty": "明",
    "content": [
      "罗浮之山南海边，清秋有客来攀缘。",
      "我欲从君乞金篦，君其为我挥朱弦。",
      "夜眠不伏丹灶火，相对但诵黄庭篇。",
      "旗峰仙侣杳何许，何不携手飞云巅。"
    ]
  },
  {
    "id": "e647d10fbb325257cb0d8d0b06e2e55b",
    "title": "陈石渠明府枉书先讯诗以谢之",
    "authorName": "张萱",
    "authorId": "e647d10fbb3252571abb1e1e5cce8ded",
    "dynasty": "明",
    "content": [
      "使君高谊如山丘，缄书远讯何绸缪。",
      "自怜怀刺向谁是，我欲索赋从君游。",
      "半生久已负七尺，一日便可成千秋。",
      "为击唾壶歌伏枥，起舞幸有双吴钩。"
    ]
  },
  {
    "id": "e647d10fbb3252575f6f5474c0f4b1ae",
    "title": "又题居士贞小景",
    "authorName": "张萱",
    "authorId": "e647d10fbb3252571abb1e1e5cce8ded",
    "dynasty": "明",
    "content": [
      "秋色满荆扉，白发青山生事微。镇日听泉惟兀坐，忘机踪迹人间觉渐稀。"
    ]
  },
  {
    "id": "e647d10fbb3252575f6f5474d02135f5",
    "title": "又题居士贞小景",
    "authorName": "张萱",
    "authorId": "e647d10fbb3252571abb1e1e5cce8ded",
    "dynasty": "明",
    "content": [
      "黄叶任纷飞，今昔休论是与非。童子何来桥半渡，琴归应奏哀蝉送落晖。"
    ]
  },
  {
    "id": "e647d10fbb32525765b9dd25c9c9ff76",
    "title": "五石匏告成用玄真子韵志喜",
    "authorName": "张萱",
    "authorId": "e647d10fbb3252571abb1e1e5cce8ded",
    "dynasty": "明",
    "content": [
      "万顷烟波一叶飞，春江新涨荻苗肥。",
      "风满笠，露盈衣，桃花深处问津归。"
    ]
  },
  {
    "id": "e647d10fbb32525765b9dd258b3edc9e",
    "title": "五石匏告成用玄真子韵志喜",
    "authorName": "张萱",
    "authorId": "e647d10fbb3252571abb1e1e5cce8ded",
    "dynasty": "明",
    "content": [
      "披蓑却笑子陵裘，鼓枻谁同范蠡舟。",
      "休截浪，莫从流，不须欢喜不须忧。"
    ]
  },
  {
    "id": "e647d10fbb32525765b9dd256120354c",
    "title": "五石匏告成用玄真子韵志喜",
    "authorName": "张萱",
    "authorId": "e647d10fbb3252571abb1e1e5cce8ded",
    "dynasty": "明",
    "content": [
      "绿水青山白发翁，山南山北水西东。",
      "两枝桨，半帆风，人间何必泣途穷。"
    ]
  },
  {
    "id": "e647d10fbb32525765b9dd255fffb933",
    "title": "五石匏告成用玄真子韵志喜",
    "authorName": "张萱",
    "authorId": "e647d10fbb3252571abb1e1e5cce8ded",
    "dynasty": "明",
    "content": [
      "园公何事笑声欢，睡饱才醒饭饱餐。",
      "鱼又上，网初干，舟入寒潭不怕寒。"
    ]
  },
  {
    "id": "e647d10fbb32525765b9dd25bb950884",
    "title": "五石匏告成用玄真子韵志喜",
    "authorName": "张萱",
    "authorId": "e647d10fbb3252571abb1e1e5cce8ded",
    "dynasty": "明",
    "content": [
      "澄江如练月华圆，枫叶芦花岸岸连。",
      "才得酒，便开船，遨游今正挟飞仙。"
    ]
  },
  {
    "id": "e647d10fbb32525791b58bb96382e6f7",
    "title": "十禽言",
    "authorName": "张萱",
    "authorId": "e647d10fbb3252571abb1e1e5cce8ded",
    "dynasty": "明",
    "content": [
      "郭公郭婆，郭公郭婆，为乐孔多。其乐伊何，以犁以锄。",
      "种豆得豆，种禾得禾。有钱即沽酒，有酒即高歌。"
    ]
  },
  {
    "id": "e647d10fbb32525791b58bb999ee92d0",
    "title": "十禽言",
    "authorName": "张萱",
    "authorId": "e647d10fbb3252571abb1e1e5cce8ded",
    "dynasty": "明",
    "content": [
      "我知其一，不知其他。"
    ]
  },
  {
    "id": "e647d10fbb32525791b58bb9c2b4925b",
    "title": "十禽言",
    "authorName": "张萱",
    "authorId": "e647d10fbb3252571abb1e1e5cce8ded",
    "dynasty": "明",
    "content": [
      "脱破裤，脱破裤，去年裤破今年做。音佐。今年有谷须勤布，勤布谷兮田家苦。",
      "官人有鞭不用蒲，催租之吏猛如虎。吁嗟乎，猛虎相逢犹自可，城中宦门不可过。"
    ]
  },
  {
    "id": "e647d10fbb32525791b58bb93984a610",
    "title": "十禽言",
    "authorName": "张萱",
    "authorId": "e647d10fbb3252571abb1e1e5cce8ded",
    "dynasty": "明",
    "content": [
      "蚕丝一百箔，蚕丝一百箔。桑叶黄兮桑子落，暮暮朝朝空力作。",
      "刺绣何如倚市门，由来蚕妇衣裳薄。一名力□。"
    ]
  },
  {
    "id": "e647d10fbb32525791b58bb9fe317b92",
    "title": "十禽言",
    "authorName": "张萱",
    "authorId": "e647d10fbb3252571abb1e1e5cce8ded",
    "dynasty": "明",
    "content": [
      "姑恶姑恶，问姑何事恶。不恨父母嫁我贫，但恨丈夫娶我错。",
      "东邻妇贤姑亦良，妇家原是□□□。□都好，都好莫问媸与妍，不知白与皂。",
      "从人呼马复呼牛，任君恩报与仇报。多计较，多烦恼，人易老，青铜镜子须常照。",
      "从今只放肚皮宽，逢人且道声声好。"
    ]
  },
  {
    "id": "e647d10fbb32525791b58bb91a9c9079",
    "title": "十禽言",
    "authorName": "张萱",
    "authorId": "e647d10fbb3252571abb1e1e5cce8ded",
    "dynasty": "明",
    "content": [
      "麦饭熟，麦饭熟。剥喙不到门，褦襶不出屋，私债已完官租足。",
      "常掉臂，常鼓腹。快活三，麦饭熟。"
    ]
  },
  {
    "id": "e647d10fbb32525791b58bb9693742bb",
    "title": "十禽言",
    "authorName": "张萱",
    "authorId": "e647d10fbb3252571abb1e1e5cce8ded",
    "dynasty": "明",
    "content": [
      "行不得哥哥，行不得哥哥。荆棘满山豺虎多，天寒日暗雨滂沱。",
      "马瘏轴折君奈何，君奈何。何处去，请去山头听杜宇。"
    ]
  },
  {
    "id": "e647d10fbb32525791b58bb968cfc50a",
    "title": "十禽言",
    "authorName": "张萱",
    "authorId": "e647d10fbb3252571abb1e1e5cce8ded",
    "dynasty": "明",
    "content": [
      "泥滑滑，泥滑滑。前人摧辀，后人脂辖。问君胡为乎泥中，高材捷足欲追风。",
      "世间无术可缩地，安得无胫走千里。我今裹足不出门，门前莫问湿与干。"
    ]
  },
  {
    "id": "e647d10fbb32525791b58bb941e355a2",
    "title": "十禽言",
    "authorName": "张萱",
    "authorId": "e647d10fbb3252571abb1e1e5cce8ded",
    "dynasty": "明",
    "content": [
      "提胡芦，提胡芦。东家有钱不沽酒，西家有酒无钱沽。",
      "但愿长得醉，莫问钱有无。人命如朝霜，黄泉无酒垆。",
      "破除万事无过酒，此物只应长在手。"
    ]
  },
  {
    "id": "e647d10fbb32525791b58bb95cd82abc",
    "title": "十禽言",
    "authorName": "张萱",
    "authorId": "e647d10fbb3252571abb1e1e5cce8ded",
    "dynasty": "明",
    "content": [
      "蕲州鬼，蕲州鬼，不畏尔力畏尔嘴。枭獍蛇蝎虎与狼，涂豕厕鼠粪蜣螂。",
      "投之有北北不受，安得五丁拔其舌，抽其肠。乌不啜尔血，犬不食尔肉。",
      "上帝欲为人作福，蕲州鬼入阿鼻狱。"
    ]
  },
  {
    "id": "e647d10fbb325257204a1d12c7889b6a",
    "title": "正月二十日里中皆以桃枝插门贵贱童稚亦皆以桃叶为佩曰禁鬼也西园公鼓掌人与鬼何辩鬼不害人禁之何为夫害人者人而鬼耳庸可禁耶时街头有青衣桃叶者歌莫禁鬼鬼闻而大笑之亦歌先禁人以答之西园公闻而并录焉莫禁鬼四章",
    "authorName": "张萱",
    "authorId": "e647d10fbb3252571abb1e1e5cce8ded",
    "dynasty": "明",
    "content": [
      "莫禁鬼，鬼去鬼还来，人间半是鬼投胎。休怪鬼奴来作炒，汝家先自鬼门开。"
    ]
  },
  {
    "id": "e647d10fbb3252574156fd30b2f159c0",
    "title": "先禁人四章",
    "authorName": "张萱",
    "authorId": "e647d10fbb3252571abb1e1e5cce8ded",
    "dynasty": "明",
    "content": [
      "先禁人，鬼知人不知，非狂非病非愚痴。黑夜我来方是鬼，尔为白日鬼跷蹊。"
    ]
  },
  {
    "id": "e647d10fbb3252570400d054b22960e6",
    "title": "抵家",
    "authorName": "张萱",
    "authorId": "e647d10fbb3252571abb1e1e5cce8ded",
    "dynasty": "明",
    "content": [
      "不尽凄凄芳草，无端片片冥鸿。",
      "黄花渐新团露，白柳依旧吹风。",
      "且归来乎长铗，我心写兮梧桐。",
      "入门莫嗟垂橐，问寝正喜高舂。"
    ]
  },
  {
    "id": "e647d10fbb325257064c5d289fe64548",
    "title": "五月三日偕李自得韩寅仲罗谦之泛舟",
    "authorName": "张萱",
    "authorId": "e647d10fbb3252571abb1e1e5cce8ded",
    "dynasty": "明",
    "content": [
      "乍雨乍晴天气，半舟半屋人家。",
      "泛泛一群鸥鸟，飘飘几点杨花。",
      "交甫江边解佩，曼卿梦里餐霞。",
      "问水但须卷白，浮湘何必怀沙。"
    ]
  },
  {
    "id": "e647d10fbb32525754c2a6a80bf2b67d",
    "title": "长寿庵写经示众十五举",
    "authorName": "张萱",
    "authorId": "e647d10fbb3252571abb1e1e5cce8ded",
    "dynasty": "明",
    "content": [
      "文殊一举白捶，世尊便下法座。",
      "盏子脱手落地，楪子八片先破。"
    ]
  },
  {
    "id": "e647d10fbb32525754c2a6a86133cf89",
    "title": "长寿庵写经示众十五举",
    "authorName": "张萱",
    "authorId": "e647d10fbb3252571abb1e1e5cce8ded",
    "dynasty": "明",
    "content": [
      "谁造报恩大院，共赞风流驸马。",
      "走入斗斛行中，不识庐陵米价。"
    ]
  },
  {
    "id": "e647d10fbb32525754c2a6a8290d01d9",
    "title": "长寿庵写经示众十五举",
    "authorName": "张萱",
    "authorId": "e647d10fbb3252571abb1e1e5cce8ded",
    "dynasty": "明",
    "content": [
      "出水与未出水，莲叶即是荷花。",
      "正去偏来都着，这边那畔元差。"
    ]
  },
  {
    "id": "e647d10fbb32525754c2a6a8c64600e1",
    "title": "长寿庵写经示众十五举",
    "authorName": "张萱",
    "authorId": "e647d10fbb3252571abb1e1e5cce8ded",
    "dynasty": "明",
    "content": [
      "撞来人是属虎，本命我是属猴。",
      "为它轰开十字，骑牛转不识牛。"
    ]
  },
  {
    "id": "e647d10fbb32525754c2a6a8bb0daefb",
    "title": "长寿庵写经示众十五举",
    "authorName": "张萱",
    "authorId": "e647d10fbb3252571abb1e1e5cce8ded",
    "dynasty": "明",
    "content": [
      "草鞋戴在头上，可怜斩却猫儿。",
      "谩说青霄有路，木人长皱双眉。"
    ]
  },
  {
    "id": "e647d10fbb32525754c2a6a8ad17a39e",
    "title": "长寿庵写经示众十五举",
    "authorName": "张萱",
    "authorId": "e647d10fbb3252571abb1e1e5cce8ded",
    "dynasty": "明",
    "content": [
      "勘破台山婆子，打牛不用磨砖。",
      "莫学隔墙过杖，但须顺水推船。"
    ]
  },
  {
    "id": "e647d10fbb32525754c2a6a84191837c",
    "title": "长寿庵写经示众十五举",
    "authorName": "张萱",
    "authorId": "e647d10fbb3252571abb1e1e5cce8ded",
    "dynasty": "明",
    "content": [
      "五通老便成精，龟毛何必三尺。",
      "一锤打破虚空，针线无缝难识。"
    ]
  },
  {
    "id": "e647d10fbb32525754c2a6a8f97ce143",
    "title": "长寿庵写经示众十五举",
    "authorName": "张萱",
    "authorId": "e647d10fbb3252571abb1e1e5cce8ded",
    "dynasty": "明",
    "content": [
      "止须拨草瞻风，枉费撩蜂剔蜡。",
      "白昼失却金针，夜来枕上一札。"
    ]
  },
  {
    "id": "e647d10fbb32525754c2a6a82d578bea",
    "title": "长寿庵写经示众十五举",
    "authorName": "张萱",
    "authorId": "e647d10fbb3252571abb1e1e5cce8ded",
    "dynasty": "明",
    "content": [
      "土地覆却饭篮，才识和尚一面。",
      "若许七日来寻，鬼窟捉鬼难骗。"
    ]
  },
  {
    "id": "e647d10fbb32525754c2a6a8571dec21",
    "title": "长寿庵写经示众十五举",
    "authorName": "张萱",
    "authorId": "e647d10fbb3252571abb1e1e5cce8ded",
    "dynasty": "明",
    "content": [
      "手中雀儿死活，一抬一捺太急。",
      "眼里尘沙拨尽，黄金屑又添入。"
    ]
  },
  {
    "id": "e647d10fbb32525754c2a6a8a3350951",
    "title": "长寿庵写经示众十五举",
    "authorName": "张萱",
    "authorId": "e647d10fbb3252571abb1e1e5cce8ded",
    "dynasty": "明",
    "content": [
      "买绵却又买絮，总是王婆推磨。",
      "一口汲尽西江，知冷知暖由我。"
    ]
  },
  {
    "id": "e647d10fbb32525754c2a6a8afdb9b88",
    "title": "长寿庵写经示众十五举",
    "authorName": "张萱",
    "authorId": "e647d10fbb3252571abb1e1e5cce8ded",
    "dynasty": "明",
    "content": [
      "开铺只图买卖，任你牙行利嘴。",
      "交易不比寻常，死猫儿头最贵。"
    ]
  },
  {
    "id": "e647d10fbb32525754c2a6a8b1fd0fac",
    "title": "长寿庵写经示众十五举",
    "authorName": "张萱",
    "authorId": "e647d10fbb3252571abb1e1e5cce8ded",
    "dynasty": "明",
    "content": [
      "头正自然尾正，眼明不怕面生。",
      "从它赤讳白诔，秋夜月到三更。"
    ]
  },
  {
    "id": "e647d10fbb32525754c2a6a85110003a",
    "title": "长寿庵写经示众十五举",
    "authorName": "张萱",
    "authorId": "e647d10fbb3252571abb1e1e5cce8ded",
    "dynasty": "明",
    "content": [
      "夜寒青女机罢，烛晓玉人梦来。",
      "石霜父子转侧，万户俱闭俱开。"
    ]
  },
  {
    "id": "e647d10fbb32525754c2a6a881cefe5b",
    "title": "长寿庵写经示众十五举",
    "authorName": "张萱",
    "authorId": "e647d10fbb3252571abb1e1e5cce8ded",
    "dynasty": "明",
    "content": [
      "莫问短五长三，休管八横七纵。",
      "裂开即是捏聚，烂泥隐刺真痛。"
    ]
  },
  {
    "id": "e647d10fbb3252576bb575ad6731a068",
    "title": "题韩伯声涉趣园八景遐瞩楼",
    "authorName": "张萱",
    "authorId": "e647d10fbb3252571abb1e1e5cce8ded",
    "dynasty": "明",
    "content": [
      "棋罢吟残拄颊，天开日朗凭栏。",
      "赢得一双白眼，饱看万里青山。"
    ]
  },
  {
    "id": "e647d10fbb3252576bb575adf9676a4c",
    "title": "题韩伯声涉趣园八景遐瞩楼",
    "authorName": "张萱",
    "authorId": "e647d10fbb3252571abb1e1e5cce8ded",
    "dynasty": "明",
    "content": [
      "四壁幽栖似斗，六时暝坐如僧。",
      "不管酒徒作闹，从它诗债相仍。"
    ]
  },
  {
    "id": "e647d10fbb3252576bb575ad6be13a4a",
    "title": "题韩伯声涉趣园八景遐瞩楼",
    "authorName": "张萱",
    "authorId": "e647d10fbb3252571abb1e1e5cce8ded",
    "dynasty": "明",
    "content": [
      "礼佛非因乞法，翻经何用持斋。",
      "紧看三年水牯，止消一只草鞋。"
    ]
  },
  {
    "id": "e647d10fbb3252576bb575ada3e1c6d2",
    "title": "题韩伯声涉趣园八景遐瞩楼",
    "authorName": "张萱",
    "authorId": "e647d10fbb3252571abb1e1e5cce8ded",
    "dynasty": "明",
    "content": [
      "快心幸饶晚景，多情惟有斜阳。",
      "疏帘放入西照，老树倒影东墙。"
    ]
  },
  {
    "id": "e647d10fbb3252576bb575adc8a7cbcd",
    "title": "题韩伯声涉趣园八景遐瞩楼",
    "authorName": "张萱",
    "authorId": "e647d10fbb3252571abb1e1e5cce8ded",
    "dynasty": "明",
    "content": [
      "年来粗了曲糵，兴到却厌呶号。",
      "竹下闭门抱瓮，花前对妇持螯。"
    ]
  },
  {
    "id": "e647d10fbb3252576bb575adb6f6b34d",
    "title": "题韩伯声涉趣园八景遐瞩楼",
    "authorName": "张萱",
    "authorId": "e647d10fbb3252571abb1e1e5cce8ded",
    "dynasty": "明",
    "content": [
      "柴桑昔有渊明，罗浮今有伯声。",
      "千古共抱一石，两人同种三生。"
    ]
  },
  {
    "id": "e647d10fbb3252576bb575ad9f4309c4",
    "title": "题韩伯声涉趣园八景遐瞩楼",
    "authorName": "张萱",
    "authorId": "e647d10fbb3252571abb1e1e5cce8ded",
    "dynasty": "明",
    "content": [
      "林寂鸟声频唤，帘闲花影密移。",
      "懒处惟堪习静，静里自觉忘机。"
    ]
  },
  {
    "id": "e647d10fbb3252576bb575adc23a5e36",
    "title": "题韩伯声涉趣园八景遐瞩楼",
    "authorName": "张萱",
    "authorId": "e647d10fbb3252571abb1e1e5cce8ded",
    "dynasty": "明",
    "content": [
      "瑟瑟如迸珠玉，冽冽不浸苞稂。",
      "入口疑尝石髓，沁脾尝带花香。"
    ]
  },
  {
    "id": "e647d10fbb32525717c2e31bf3532ade",
    "title": "五月七日宝安诸君子招泛龙潭八日复泛篁村同观竞渡客有歌落日放船好轻风生浪迟之句者因以为韵人赋十章邓玄度六言首奏余亦步其韵以六言赓焉",
    "authorName": "张萱",
    "authorId": "e647d10fbb3252571abb1e1e5cce8ded",
    "dynasty": "明",
    "content": [
      "翻车日脚初垂，打岸潮头已落。",
      "忽惊沸海云飞，共报寒潭龙跃。"
    ]
  },
  {
    "id": "e647d10fbb32525717c2e31ba111e4d7",
    "title": "五月七日宝安诸君子招泛龙潭八日复泛篁村同观竞渡客有歌落日放船好轻风生浪迟之句者因以为韵人赋十章邓玄度六言首奏余亦步其韵以六言赓焉",
    "authorName": "张萱",
    "authorId": "e647d10fbb3252571abb1e1e5cce8ded",
    "dynasty": "明",
    "content": [
      "作赋何必投湘，问水谁同击楫。",
      "我欲赤手搏螭，只恐白虹贯日。"
    ]
  },
  {
    "id": "e647d10fbb32525717c2e31b0daa8a1c",
    "title": "五月七日宝安诸君子招泛龙潭八日复泛篁村同观竞渡客有歌落日放船好轻风生浪迟之句者因以为韵人赋十章邓玄度六言首奏余亦步其韵以六言赓焉",
    "authorName": "张萱",
    "authorId": "e647d10fbb3252571abb1e1e5cce8ded",
    "dynasty": "明",
    "content": [
      "村村鼍鼓争鸣，处处凫车齐放。",
      "正宜河朔深杯，不须剡溪远访。"
    ]
  },
  {
    "id": "e647d10fbb32525717c2e31bbe18814e",
    "title": "五月七日宝安诸君子招泛龙潭八日复泛篁村同观竞渡客有歌落日放船好轻风生浪迟之句者因以为韵人赋十章邓玄度六言首奏余亦步其韵以六言赓焉",
    "authorName": "张萱",
    "authorId": "e647d10fbb3252571abb1e1e5cce8ded",
    "dynasty": "明",
    "content": [
      "竹影几帘红粉，荷香十里画船。",
      "欲寻歌处笑处，多在花边柳边。"
    ]
  },
  {
    "id": "e647d10fbb32525717c2e31b2721f7ba",
    "title": "五月七日宝安诸君子招泛龙潭八日复泛篁村同观竞渡客有歌落日放船好轻风生浪迟之句者因以为韵人赋十章邓玄度六言首奏余亦步其韵以六言赓焉",
    "authorName": "张萱",
    "authorId": "e647d10fbb3252571abb1e1e5cce8ded",
    "dynasty": "明",
    "content": [
      "截流劈浪争雄，拍掌齐声道好。",
      "彼岸终是同登，此日何须先到。"
    ]
  },
  {
    "id": "e647d10fbb32525717c2e31b153ecc54",
    "title": "五月七日宝安诸君子招泛龙潭八日复泛篁村同观竞渡客有歌落日放船好轻风生浪迟之句者因以为韵人赋十章邓玄度六言首奏余亦步其韵以六言赓焉",
    "authorName": "张萱",
    "authorId": "e647d10fbb3252571abb1e1e5cce8ded",
    "dynasty": "明",
    "content": [
      "莫问空江龙战，请看近渚鸥轻。",
      "习竞自分迟速，忘机一任输赢。"
    ]
  },
  {
    "id": "e647d10fbb32525717c2e31b06e8b4d5",
    "title": "五月七日宝安诸君子招泛龙潭八日复泛篁村同观竞渡客有歌落日放船好轻风生浪迟之句者因以为韵人赋十章邓玄度六言首奏余亦步其韵以六言赓焉",
    "authorName": "张萱",
    "authorId": "e647d10fbb3252571abb1e1e5cce8ded",
    "dynasty": "明",
    "content": [
      "钟鼓报晴远近，楼台夹水西东。",
      "叩船谁歌小海，解衵须奏回风。"
    ]
  },
  {
    "id": "e647d10fbb32525717c2e31b0d523640",
    "title": "五月七日宝安诸君子招泛龙潭八日复泛篁村同观竞渡客有歌落日放船好轻风生浪迟之句者因以为韵人赋十章邓玄度六言首奏余亦步其韵以六言赓焉",
    "authorName": "张萱",
    "authorId": "e647d10fbb3252571abb1e1e5cce8ded",
    "dynasty": "明",
    "content": [
      "帆底惊看风饱，船头又觉潮生。",
      "绣柱鳞鳞隐见，兰桡轧轧纵横。"
    ]
  },
  {
    "id": "e647d10fbb32525717c2e31b2519ec77",
    "title": "五月七日宝安诸君子招泛龙潭八日复泛篁村同观竞渡客有歌落日放船好轻风生浪迟之句者因以为韵人赋十章邓玄度六言首奏余亦步其韵以六言赓焉",
    "authorName": "张萱",
    "authorId": "e647d10fbb3252571abb1e1e5cce8ded",
    "dynasty": "明",
    "content": [
      "满船罗绮缤纷，一水笙歌来往。",
      "直须载酒看花，不用乘风破浪。"
    ]
  },
  {
    "id": "e647d10fbb325257005ca6d65ba7f442",
    "title": "辛未夏四月宛陵刘子真馆余江上小堂以六言五绝见投次来韵答之",
    "authorName": "张萱",
    "authorId": "e647d10fbb3252571abb1e1e5cce8ded",
    "dynasty": "明",
    "content": [
      "蘸碧一湾花下，来青数点栏前。",
      "问字君为佳客，逃名我是顽仙。"
    ]
  },
  {
    "id": "e647d10fbb325257005ca6d68a0c8089",
    "title": "辛未夏四月宛陵刘子真馆余江上小堂以六言五绝见投次来韵答之",
    "authorName": "张萱",
    "authorId": "e647d10fbb3252571abb1e1e5cce8ded",
    "dynasty": "明",
    "content": [
      "腹里丸泥六一，床头斗酒十千。",
      "不问青鸾佳信，惟翻白鸟残编。"
    ]
  },
  {
    "id": "e647d10fbb325257005ca6d6aa948537",
    "title": "辛未夏四月宛陵刘子真馆余江上小堂以六言五绝见投次来韵答之",
    "authorName": "张萱",
    "authorId": "e647d10fbb3252571abb1e1e5cce8ded",
    "dynasty": "明",
    "content": [
      "半步瘦藤亦懒，两肩短发其颓。",
      "客到闲云常合，兴阑好鸟频来。"
    ]
  },
  {
    "id": "e647d10fbb325257005ca6d608ee2c1a",
    "title": "辛未夏四月宛陵刘子真馆余江上小堂以六言五绝见投次来韵答之",
    "authorName": "张萱",
    "authorId": "e647d10fbb3252571abb1e1e5cce8ded",
    "dynasty": "明",
    "content": [
      "江空林不受暑，亭小榻亦生凉。",
      "为语部蛙休聒，请看沟瘠常僵。"
    ]
  },
  {
    "id": "e647d10fbb325257005ca6d61c90f78f",
    "title": "辛未夏四月宛陵刘子真馆余江上小堂以六言五绝见投次来韵答之",
    "authorName": "张萱",
    "authorId": "e647d10fbb3252571abb1e1e5cce8ded",
    "dynasty": "明",
    "content": [
      "地僻墙皆蜗篆，林深叶半虫书。",
      "兀坐肘曾生柳，临流我亦是鱼。"
    ]
  },
  {
    "id": "e647d10fbb325257c93eb8aa8b04ee4c",
    "title": "朱鹭",
    "authorName": "张萱",
    "authorId": "e647d10fbb3252571abb1e1e5cce8ded",
    "dynasty": "明",
    "content": [
      "朱鹭，翔以舞。谁植其羽，于河之浒。何翩翩，唼清涟。",
      "穆穆天子，亿万斯年。"
    ]
  },
  {
    "id": "e647d10fbb3252570eb31bdd6237b0a3",
    "title": "思悲翁",
    "authorName": "张萱",
    "authorId": "e647d10fbb3252571abb1e1e5cce8ded",
    "dynasty": "明",
    "content": [
      "思悲翁，翁何悲。南山有台，北山有薇。我思翁，泪沾裳。",
      "岁月已徂道路长，荆棘满山川无梁。"
    ]
  },
  {
    "id": "e647d10fbb325257ab8c6ac279f1c6d8",
    "title": "艾如张",
    "authorName": "张萱",
    "authorId": "e647d10fbb3252571abb1e1e5cce8ded",
    "dynasty": "明",
    "content": [
      "艾如张，张于何。君子防未然，民生在厥初。畏首畏尾，身其馀几。",
      "差毫厘，谬千里。"
    ]
  },
  {
    "id": "e647d10fbb3252577a82f77a2a96a819",
    "title": "上之回",
    "authorName": "张萱",
    "authorId": "e647d10fbb3252571abb1e1e5cce8ded",
    "dynasty": "明",
    "content": [
      "上之回，阊阖开。鞭六龙，遍九垓。鸣条无风，破块无雨。",
      "帝力何有，油油禾黍。"
    ]
  },
  {
    "id": "e647d10fbb32525744085b5a3349257b",
    "title": "翁离",
    "authorName": "张萱",
    "authorId": "e647d10fbb3252571abb1e1e5cce8ded",
    "dynasty": "明",
    "content": [
      "拥离趾中，风雨何漂摇。朝巢幕，暮巢苕。不哺尔子祝尔裸，裸不类我。",
      "谁哺我，拥离趾中。"
    ]
  },
  {
    "id": "e647d10fbb32525755a2e45bab72b584",
    "title": "战城南",
    "authorName": "张萱",
    "authorId": "e647d10fbb3252571abb1e1e5cce8ded",
    "dynasty": "明",
    "content": [
      "战城南，城已摧。战城北，援不来。出门壮士歌虞殡，将军门内肉为阵。",
      "北人不用南头颅，掷还将军换金印。今年金印大如斗，明年肉阵抱儿走。"
    ]
  },
  {
    "id": "e647d10fbb325257f3c0fb2eaa5554b4",
    "title": "巫山高",
    "authorName": "张萱",
    "authorId": "e647d10fbb3252571abb1e1e5cce8ded",
    "dynasty": "明",
    "content": [
      "巫山高，巫水深。风瑟瑟，日冥冥。山中之人杳难寻，朝朝暮暮猿哀吟。",
      "我思君，君不知。巫山高，巫水深。"
    ]
  },
  {
    "id": "e647d10fbb325257fba2f85e8395fc99",
    "title": "君马黄",
    "authorName": "张萱",
    "authorId": "e647d10fbb3252571abb1e1e5cce8ded",
    "dynasty": "明",
    "content": [
      "君马黄，臣马青。君马蹀躞，臣马鸣鸣。和銮蹑流星，巡游八极朝紫清。",
      "白云不复谣，黄竹不复吟。纵观日入与日出，秦皇汉武空咄咄。"
    ]
  },
  {
    "id": "e647d10fbb32525744ceb7f3ac23869d",
    "title": "雉子斑",
    "authorName": "张萱",
    "authorId": "e647d10fbb3252571abb1e1e5cce8ded",
    "dynasty": "明",
    "content": [
      "雉子斑，斑如许。出松林，穿竹屿。嶷嶷其角，楚楚其羽。",
      "呼俦侣，啄禾黍。咆哮一声花下来，前俦后侣不知处。"
    ]
  },
  {
    "id": "e647d10fbb325257df51879e48cfcd40",
    "title": "上陵",
    "authorName": "张萱",
    "authorId": "e647d10fbb3252571abb1e1e5cce8ded",
    "dynasty": "明",
    "content": [
      "上陵何美，美道路，阻且修。解鞍唤胡姬，脱我千金裘。",
      "胡姬美清扬，问客来何方。大儿赵平原，小儿齐孟尝。",
      "朝辞市骏台，暮宿斗鸡坊。登公堂，为公寿。四坐且莫諠，听我歌垂手。",
      "愿公一万八千岁，脯为山，酒为海。"
    ]
  },
  {
    "id": "e647d10fbb32525794dbaa9f842264fe",
    "title": "将进酒",
    "authorName": "张萱",
    "authorId": "e647d10fbb3252571abb1e1e5cce8ded",
    "dynasty": "明",
    "content": [
      "将进酒，问青天。富儿有酒不解饮，贫儿解饮腰无钱。",
      "安得酒泉卷上天中央，四时尽倾泻，令我四海共醉常陶然。"
    ]
  },
  {
    "id": "e647d10fbb325257ca608431cc0695b2",
    "title": "芳树",
    "authorName": "张萱",
    "authorId": "e647d10fbb3252571abb1e1e5cce8ded",
    "dynasty": "明",
    "content": [
      "芳树欣欣，于何向荣。岂知树有蠹，人面如人心。彝齐不把磻溪钓，萧何不食商山芝。",
      "人生离合会有时，倾城倾国奚以为。"
    ]
  },
  {
    "id": "e647d10fbb325257373d7c36ccdd049b",
    "title": "有所思",
    "authorName": "张萱",
    "authorId": "e647d10fbb3252571abb1e1e5cce8ded",
    "dynasty": "明",
    "content": [
      "有所思，思何极。山不可梯，川不可楫。欲往从之，伊何日。",
      "望白云兮飞扬，嗟黄鹄兮翱翔，云去鹄逝兮何方。",
      "我思君，君不知，中心藏之不复疑。吁嗟乎，有所思，千秋万岁以为期。"
    ]
  },
  {
    "id": "e647d10fbb3252571a064aaaa54afa1c",
    "title": "圣人出",
    "authorName": "张萱",
    "authorId": "e647d10fbb3252571abb1e1e5cce8ded",
    "dynasty": "明",
    "content": [
      "圣人出，唐虞际。名世应，地天泰。泰阶平，阊阖开，麟游凤集纷徘徊。",
      "九重端拱四彝来，游康衢，登春台。尔禾尔黍，尔筐尔筥。",
      "十日一风，五日一雨。"
    ]
  },
  {
    "id": "e647d10fbb325257d40d2c1bab367189",
    "title": "临高台",
    "authorName": "张萱",
    "authorId": "e647d10fbb3252571abb1e1e5cce8ded",
    "dynasty": "明",
    "content": [
      "临高台，台未倾。俯深池，池未平。行乐且及时，谁能俟河清。",
      "曾闻王子乔，骖驾白鹿游层霄。千秋亦共尽，天路空迢迢。",
      "不如拍浮酒池中，右持杯，左持螯，被服纨素长逍遥。"
    ]
  },
  {
    "id": "e647d10fbb3252573dfdb0d5d6a695ff",
    "title": "上邪",
    "authorName": "张萱",
    "authorId": "e647d10fbb3252571abb1e1e5cce8ded",
    "dynasty": "明",
    "content": [
      "上邪，人生难合易离。两心离合谁知之，寿命不可期。",
      "金与石，胶与漆。两心如一心，百年如一日。"
    ]
  },
  {
    "id": "e647d10fbb3328eaca299a4af7d7edf5",
    "title": "喜方楚卿孝廉入山",
    "authorName": "释今湛",
    "authorId": "e647d10fbb3328ead1457b72d1457b72",
    "dynasty": "明",
    "content": [
      "苍烟野水接长林，喜见高人有远心。",
      "仙舫不妨时到岸，佛楼犹可晚供吟。",
      "清泉白石知何世，翠竹黄花意亦深。",
      "坐久西峰明月上，共论钟磬已沉沉。"
    ]
  },
  {
    "id": "e647d10fbb3328ea93bd205b53beac9a",
    "title": "篁村探梅",
    "authorName": "释今湛",
    "authorId": "e647d10fbb3328ead1457b72d1457b72",
    "dynasty": "明",
    "content": [
      "昔年曾探此溪梅，霜鬓犹能策杖来。",
      "我认断桥寻旧主，云移疏影尽新栽。",
      "香风簇族沉山阁，涧水泠泠绕石台。",
      "踏遍不辞归路远，斜阳穿破竹林隈。"
    ]
  },
  {
    "id": "e647d10fbb4138af8998037b35188e8e",
    "title": "社集喜何子观诸子至",
    "authorName": "欧璞持",
    "authorId": "e647d10fbb4138afd1457b72d1457b72",
    "dynasty": "明",
    "content": [
      "闻声遥不费相思，草次俄逢六日期。",
      "乡国愁缘烽火隔，舟车情为水云移。",
      "鸟因花信开偏好，魔入诗脾懒莫支。",
      "社事可容秋再问，未须归棹各天涯。"
    ]
  },
  {
    "id": "e647d10fbb4138afeac8c51b53832fff",
    "title": "东林寺",
    "authorName": "欧璞持",
    "authorId": "e647d10fbb4138afd1457b72d1457b72",
    "dynasty": "明",
    "content": [
      "石桥路转虎溪流，古寺江天物外幽。",
      "清梵每传云壑响，长林不锁篆烟浮。",
      "白莲香断陶潜社，明月寒生庾公楼。",
      "邀瀑扪萝无已日，僧归岳顶问重游。"
    ]
  },
  {
    "id": "e647d10fbb4138af33c22e30215b5822",
    "title": "寄张玉笥开府",
    "authorName": "欧璞持",
    "authorId": "e647d10fbb4138afd1457b72d1457b72",
    "dynasty": "明",
    "content": [
      "襟带江湖天下雄，几秋为镇帝王宫。",
      "掖垣霜简飞初日，戎幕雕戈静远风。",
      "着膝馀欢仍彩服，中心殊锡有彤弓。",
      "报韩早奉心肝在，争暏留侯辅汉功。"
    ]
  },
  {
    "id": "e647d10fbb4138af9e2bd528ab2753f6",
    "title": "送春次和胡豹生",
    "authorName": "欧璞持",
    "authorId": "e647d10fbb4138afd1457b72d1457b72",
    "dynasty": "明",
    "content": [
      "寒暖春风曾已转，朝昏春梦若为寻。",
      "草萦有伴游堤屐，雨润无弦挂壁琴。",
      "飘尽花心存别恨，留将莺语急知音。",
      "便从永日朱明令，逸老长依绿树阴。"
    ]
  },
  {
    "id": "e647d10fbb4138aff3d6d06705cc2e57",
    "title": "筠园",
    "authorName": "欧璞持",
    "authorId": "e647d10fbb4138afd1457b72d1457b72",
    "dynasty": "明",
    "content": [
      "扫石披衣爱绿阴，独期嵇阮得相寻。",
      "挹来霜露新秋气，题就琅玕大雅音。",
      "覆径花因风冷暖，临池鱼共影浮沉。",
      "不知人世推高节，箨落长虚片片心。"
    ]
  },
  {
    "id": "e647d10fbb417a1da990e51dba9dbfc0",
    "title": "送客归黄山",
    "authorName": "沈一贯",
    "authorId": "e647d10fbb417a1d99adff4571a58e8c",
    "dynasty": "明",
    "content": [
      "万壑拥空岑，孤峰下夕阴。",
      "马归松影没，人静月华深。",
      "黄帝去已远，白云留至今。",
      "鸣琴幽涧底，独夜老龙吟。"
    ]
  },
  {
    "id": "e647d10fbb417a1d549d0e0b264d6311",
    "title": "望霩衢田家",
    "authorName": "沈一贯",
    "authorId": "e647d10fbb417a1d99adff4571a58e8c",
    "dynasty": "明",
    "content": [
      "海气日蒸天，居人亦自怜。",
      "深春千嶂雨，瘠土一刀田。",
      "官税无高下，农时浃岁年。",
      "干戈今告罢，渐有几家烟。"
    ]
  },
  {
    "id": "e647d10fbb417a1d0b4077c6852db78f",
    "title": "送人之雷州",
    "authorName": "沈一贯",
    "authorId": "e647d10fbb417a1d99adff4571a58e8c",
    "dynasty": "明",
    "content": [
      "庾岭去犹赊，居黎半离华。",
      "山藏椰子树，溪落蒟苗花。",
      "望月应千嶂，窥天自一涯。",
      "微官是何物，秋雨送征车。"
    ]
  },
  {
    "id": "e647d10fbb417a1d387d9c346f5f460c",
    "title": "若士",
    "authorName": "沈一贯",
    "authorId": "e647d10fbb417a1d99adff4571a58e8c",
    "dynasty": "明",
    "content": [
      "何来称若土，泛泛起清风。",
      "诗卷留西派，禅心近北宗。",
      "花明丹似女，松老秃如翁。",
      "前日天台去，辛勤折数筇。"
    ]
  },
  {
    "id": "e647d10fbb417a1d8606443156b011c4",
    "title": "本宁谈蜀中用兵后和二首",
    "authorName": "沈一贯",
    "authorId": "e647d10fbb417a1d99adff4571a58e8c",
    "dynasty": "明",
    "content": [
      "夔子当年国，明妃此夕村。",
      "温泉通海窟，石壁镇江门。",
      "野哭知谁氏，年饥守故原。",
      "啼乌声未歇，犹和断肠猿。"
    ]
  },
  {
    "id": "e647d10fbb417a1d86064431161914e6",
    "title": "本宁谈蜀中用兵后和二首",
    "authorName": "沈一贯",
    "authorId": "e647d10fbb417a1d99adff4571a58e8c",
    "dynasty": "明",
    "content": [
      "西望岷为雪，南窥楚作云。",
      "酪奴堪自老，葆旅不成群。",
      "丛浅蚕休织，田污鸟罢耘。",
      "山川厌腥气，流水濯巴文。"
    ]
  },
  {
    "id": "e647d10fbb417a1d6bc2afd6c3a2b943",
    "title": "望西城宫殿",
    "authorName": "沈一贯",
    "authorId": "e647d10fbb417a1d99adff4571a58e8c",
    "dynasty": "明",
    "content": [
      "蓂殿重开宝历春，竹宫长锁属车尘。",
      "烟霞自护祈年阁，星斗曾传醮夜辰。",
      "帐里流苏闲甲乙，炉中寒火忆庚申。",
      "茂陵松柏萧萧老，无复相如赋大人。"
    ]
  },
  {
    "id": "e647d10fbb417a1d4269e066614215f5",
    "title": "鸿门",
    "authorName": "沈一贯",
    "authorId": "e647d10fbb417a1d99adff4571a58e8c",
    "dynasty": "明",
    "content": [
      "巨鹿全军势若雷，鸿门单骑亦危哉。",
      "玉光三动秋风急，剑气中分昨夜来。",
      "壮士何人犹解饮，英雄谁说不胜杯。",
      "蛟龙五彩天方授，虎豹九关空自开。"
    ]
  },
  {
    "id": "e647d10fbb417a1d650c3314887f120d",
    "title": "禁中对雨",
    "authorName": "沈一贯",
    "authorId": "e647d10fbb417a1d99adff4571a58e8c",
    "dynasty": "明",
    "content": [
      "回风度雨近金銮，高阁疏帘隐几看。",
      "乳燕营巢欣土润，娇莺掷柳怯枝寒。",
      "添流欲染方春色，拂座应怜独冷官。",
      "目送余云过别殿，不知银钥动阑干。"
    ]
  },
  {
    "id": "e647d10fbb417a1da3d247d8e94037db",
    "title": "访朱邦肃不值",
    "authorName": "沈一贯",
    "authorId": "e647d10fbb417a1d99adff4571a58e8c",
    "dynasty": "明",
    "content": [
      "马蹄无力过重皞，策蹇前来问隐沦。",
      "池水已冰难受月，梅花隔岭不知春。",
      "柴门倒锁应高卧，草阁斜开岂避人。",
      "酒禁近来尤甚紧，从谁颠倒性情真。"
    ]
  },
  {
    "id": "e647d10fbb417a1de5e0617f35a04125",
    "title": "若耶溪独往",
    "authorName": "沈一贯",
    "authorId": "e647d10fbb417a1d99adff4571a58e8c",
    "dynasty": "明",
    "content": [
      "编竹为船任所之，高低白石上滩迟。",
      "水波不待春生后，山色偏多雪霁时。",
      "到处溪边怜谢客，谁家村里问西施。",
      "小桥野店人争席，缥缈松烟入午炊。"
    ]
  },
  {
    "id": "e647d10fbb417a1d5ee7054dd0a9d691",
    "title": "沔南",
    "authorName": "沈一贯",
    "authorId": "e647d10fbb417a1d99adff4571a58e8c",
    "dynasty": "明",
    "content": [
      "曾向齐门歌二桃，因从帝子说三刀。",
      "两朝涕泣吹余烬，五月跄踉渡不毛。",
      "鼎足已知天意定，江心犹隐阵云高。",
      "沔南祠庙终今古，蛇虎纵横护六韬。"
    ]
  },
  {
    "id": "e647d10fbb417a1de2e698db4de30863",
    "title": "对月忆家园",
    "authorName": "沈一贯",
    "authorId": "e647d10fbb417a1d99adff4571a58e8c",
    "dynasty": "明",
    "content": [
      "月如银镜好当台，酒与金波一色开。",
      "乍似水南清磬发，还疑天末故人来。",
      "花间香雾蜂堪酿，雨后闲云燕欲回。",
      "芦笋正生梅子熟，小池连夜长莓苔。"
    ]
  },
  {
    "id": "e647d10fbb417a1d6261fecaa73f9bee",
    "title": "送余侍御贬荆门州",
    "authorName": "沈一贯",
    "authorId": "e647d10fbb417a1d99adff4571a58e8c",
    "dynasty": "明",
    "content": [
      "漠漠杨花送马蹄，春风万里尽堪悲。",
      "浮云忽变清和节，平楚遥连贾谊祠。",
      "异日霜雕犹避击，明时市虎不须疑。",
      "郢门流水终朝海，且共交游覆酒卮。"
    ]
  },
  {
    "id": "e647d10fbb417a1dc80d9ddaeb3b2a6b",
    "title": "吴苑",
    "authorName": "沈一贯",
    "authorId": "e647d10fbb417a1d99adff4571a58e8c",
    "dynasty": "明",
    "content": [
      "破楚门西古墓田，断崖危石写流泉。",
      "人歌茂苑春风曲，僧拾吴宫夜雨钿。",
      "尽日波涛千里棹，匝溪墟市万家烟。",
      "丹枫翠竹同摇落，最是生公石可怜。"
    ]
  },
  {
    "id": "e647d10fbb417a1d490548b41659f648",
    "title": "观宫人殡",
    "authorName": "沈一贯",
    "authorId": "e647d10fbb417a1d99adff4571a58e8c",
    "dynasty": "明",
    "content": [
      "绣被何时卷合欢，朱弦无语问青鸾。",
      "三秋落叶宫中恨，一日残花道左看。",
      "素旆秋风金埒晓，珠襦夜雨玉钩寒。",
      "多情女伴休垂涕，未死深闺欲出难。"
    ]
  },
  {
    "id": "e647d10fbb417a1d160c314498df07b6",
    "title": "忽梦游仙",
    "authorName": "沈一贯",
    "authorId": "e647d10fbb417a1d99adff4571a58e8c",
    "dynasty": "明",
    "content": [
      "泽国秋容下鹭湍，流风回雪舞江干。",
      "波生翠羽灵妃湿，露满冰蚕帝子寒。",
      "万顷芙蓉愁外老，一天葭苇梦中看。",
      "凭谁托付西飞翼，高度瑶池也不难。"
    ]
  },
  {
    "id": "e647d10fbb417a1dd9eee3a8ea232c04",
    "title": "杨王孙",
    "authorName": "沈一贯",
    "authorId": "e647d10fbb417a1d99adff4571a58e8c",
    "dynasty": "明",
    "content": [
      "王孙家近乐游原，一食才须十万钱。",
      "不管北邙山下路，白杨寒雨宿深烟。"
    ]
  },
  {
    "id": "e647d10fbb417a1dc4900667cd9697f1",
    "title": "蹴鞠",
    "authorName": "沈一贯",
    "authorId": "e647d10fbb417a1d99adff4571a58e8c",
    "dynasty": "明",
    "content": [
      "小桃微雨夜来香，朝入鸡坊暮狗坊。",
      "无赖杨花偏解妒，团风先占打球场。"
    ]
  },
  {
    "id": "e647d10fbb417a1d47bbec18a1e7dbda",
    "title": "仲冬十八日抵山东尚未冰雪遥忆闺中代作寄远",
    "authorName": "沈一贯",
    "authorId": "e647d10fbb417a1d99adff4571a58e8c",
    "dynasty": "明",
    "content": [
      "双眉不扫镜心空，镇日开窗候北风。",
      "闻道征衣犹未薄，晓钟斜月过山东。"
    ]
  },
  {
    "id": "e647d10fbb417a1dd963568b525d9bcf",
    "title": "代青楼观内家葬",
    "authorName": "沈一贯",
    "authorId": "e647d10fbb417a1d99adff4571a58e8c",
    "dynasty": "明",
    "content": [
      "主恩挥涕湿朝霞，摇落西风素柰花。",
      "犹记绿鬟初覆额，相将女伴选良家。"
    ]
  },
  {
    "id": "e647d10fbb417a1dddb542224af6ed2e",
    "title": "哭句章公",
    "authorName": "沈一贯",
    "authorId": "e647d10fbb417a1d99adff4571a58e8c",
    "dynasty": "明",
    "content": [
      "从此斯文失主盟，海鸥飞去不留情。",
      "可怜栎社长桥月，曾照诗翁散发行。"
    ]
  },
  {
    "id": "e647d10fbb417a1d77c6cc3bbeec521f",
    "title": "闺思二首",
    "authorName": "沈一贯",
    "authorId": "e647d10fbb417a1d99adff4571a58e8c",
    "dynasty": "明",
    "content": [
      "菱花初日照人空，妆罢临轩数落红。",
      "不得东风花不发，花飞犹自怨东风。"
    ]
  },
  {
    "id": "e647d10fbb417a1d77c6cc3b0a427608",
    "title": "闺思二首",
    "authorName": "沈一贯",
    "authorId": "e647d10fbb417a1d99adff4571a58e8c",
    "dynasty": "明",
    "content": [
      "妾自伤心怨月低，黄莺何事亦娇啼。",
      "不禁含妒将丸打，定有东风暗向西。"
    ]
  },
  {
    "id": "e647d10fbb417a1dafe2d27600087f0e",
    "title": "登金山寺",
    "authorName": "沈一贯",
    "authorId": "e647d10fbb417a1d99adff4571a58e8c",
    "dynasty": "明",
    "content": [
      "宝界凝三岛，雕台绝四乡。",
      "江心悬法镜，渡口出慈航。",
      "塔镇龙王藏，龛依雁子堂。",
      "溅涛销画彩，隐岫湿炉香。",
      "夜榜投僧火，春帆引佛光。",
      "已闻潮是梵，宁指蜃为梁。",
      "咒食灵鼋喜，斋心老桧凉。",
      "望来炎暑薄，歌罢海天苍。",
      "素爱中泠水，兼依大法王。",
      "誓当涤尘袂，高卧片云长。"
    ]
  },
  {
    "id": "e647d10fbb417a1d17190abaf091c221",
    "title": "朱颜曲",
    "authorName": "沈一贯",
    "authorId": "e647d10fbb417a1d99adff4571a58e8c",
    "dynasty": "明",
    "content": [
      "朱颜非自换，良为箧镜欺。",
      "箧镜终不发，朱颜终不移。",
      "歌罢月在梁，影落阑干垂。",
      "感君明月心，不弃秋风姿。",
      "犹记覆耳发，挂君飘缨髭。",
      "宛转结不解，烦君立移时。"
    ]
  },
  {
    "id": "e647d10fbb417a1d1d5fbb960a718592",
    "title": "寄赠俞士行淮上治漕",
    "authorName": "沈一贯",
    "authorId": "e647d10fbb417a1d99adff4571a58e8c",
    "dynasty": "明",
    "content": [
      "葡萄邸前春雨多，典客馆下牵六骡。",
      "将军抱持貔虎略，且与鼋鼍争水波。",
      "江河之决虽天事，支祈安得称非祟。",
      "佽飞剑出江水浑，浪拍芙蓉茜花细。",
      "西来一线垂青天，天下军输集似烟。",
      "朝廷尽食司空力，大农岁省钟官钱。",
      "淮阴方知治粟尉，高坛何日飞旌旃。"
    ]
  },
  {
    "id": "e647d10fbb417a1d2885e4eb8402b5ac",
    "title": "四明山歌",
    "authorName": "沈一贯",
    "authorId": "e647d10fbb417a1d99adff4571a58e8c",
    "dynasty": "明",
    "content": [
      "我昔长歌《天姥吟》，今来飞越江之深。烟波浩荡都在眼，苍苍白鹿纷可寻。",
      "游足未开意已窘，片云隐约前村尽。适来纵入丹山赤水之洞天，果尔三百八十芙蓉之峰相钩连。",
      "沸如巨浪排九渊，渴虬饥鳄崩奔前。惊魂褫魄悸不定，乃知世间安得无神仙。",
      "际天但有浅黛色，到顶犹穷羽人翼。谢公万夫凿不得，支遁欲度空叹息。",
      "黄熊近人白虎怒，杜鹃半染松花碧。青鞋屡穿几悔来，眼前可即仍徘徊。",
      "俄闻竹间响茶臼，寺门正对双眉开。草根敲冰持涤釜，纤阴近送灵湫雨。",
      "刘纲台榭收紫绡，王交瀑布悬青组。二韭三菁宛可拾，东乌西兔纷来舞。",
      "篆烟雕雾无时休，一双白鹤飞何苦。吁嗟乎！刘郎误入青山围，不是忘归不得归。",
      "薜荔满墙皆可衣，胡麻满谷何愁饥。赤云层层团白日，任他渡口桃花飞。",
      "百年三万六千日，古今贤圣皆永毕。何为容易别青山，空教青山笑不还。",
      "诛茅结屋弄流水，溪云与我长潺湲。"
    ]
  },
  {
    "id": "e647d10fbb417a1defbd324b6b99b871",
    "title": "送客还山",
    "authorName": "沈一贯",
    "authorId": "e647d10fbb417a1d99adff4571a58e8c",
    "dynasty": "明",
    "content": [
      "新荷夜卷梨花雨，青山倒浸琵琶渚。新裁荷服雅称身，著入池中不知所。",
      "床头《黄石》读已尽，尚余一卷金仙语。施之人间无所用，挟向松林避烦暑。",
      "林中月出迟渔郎，岭上茶生期姹女。乡音哑哑可怜生，贱却清宫激梁楚。"
    ]
  },
  {
    "id": "e647d10fbb417a1d8a0f6e43b22a4c79",
    "title": "送顾将军之贵州",
    "authorName": "沈一贯",
    "authorId": "e647d10fbb417a1d99adff4571a58e8c",
    "dynasty": "明",
    "content": [
      "汉皇昔事西南夷，萧然兵甲开罗施。至今杀气满崖谷，苦雾四塞阴风吹。",
      "十日九日不见日，见日犹应朝饭毕。鬼心鬼面相构争，跳险缘危如鸟疾。",
      "将军有手能接猱，腰间鸊鹈声嗷嗷。三年伐尽邛山竹，蜀贾四出声名高，悬知眼中无若曹。"
    ]
  },
  {
    "id": "e647d10fbb417a1dea483d81800dc98d",
    "title": "老鹞行",
    "authorName": "沈一贯",
    "authorId": "e647d10fbb417a1d99adff4571a58e8c",
    "dynasty": "明",
    "content": [
      "相州浮图灭素云，佛徒四散灵光分。有狐绥绥窟其顶，据危布巧张魔军。",
      "公然出入索祭赛，移精屋底惊钗裙。几村月下卷眠席，驱桃鞭棘喧相闻。",
      "平原公子揽游骑，意气四来照天地。翩翩从者五陵豪，手指青松暂留憩。",
      "闻兹肝肠裂秋色，虎豹纵横谁耐得。回看鞲上老愁胡，好去清霜试风力。",
      "愁胡整束尽从容，竦身三跃生刚风。老狐负嵎正眼空，老鹰深目复自雄。",
      "不期侧翅偶失便，霜毛醉舞桃花红。道旁观者色如土，公子生蒙陇西耻。",
      "难忘一战雪曹柯，讵惜千金求郭隗。诘朝载取老鹞来，金眸铁胫非凡才。",
      "一踠四天声鹔鹔，愁云惨淡为之开。心知敌手不易摧，交绥便作旋风回。",
      "长鸣飘然向空去，狂魑笑破呼鹰台。不堪一辱还再辱，三断金鞭仰天哭。",
      "江花片片自飞来，江鸟不飞皆掩目。忽闻群鸦绕相轮，如泣如吊声狺狺。",
      "老狐失惊小狐哭，迷离欲窜无荒榛。未解天公意何者，万人欲去仍旋马。",
      "东方一道如飞龙，无数奇毛蔽天下。横排鹅鹳吹觱栗，杀声欲震长平瓦。",
      "健翮当前索狐战，群握飞沙争扑面。风尘入眼青天昏，霹雳一声沧海变。",
      "自余小怪无烦诛，攒头乱啄充朝裤。但闻腥风万缕污，遗肠尽足餐饥乌。",
      "心感主人再三呼，激烈绸缪当报珠。吾观此鹞智勇俱，不数博浪沙中锤，似曾亲受黄公符。",
      "吁嗟鸟中之丈夫，鸟有丈夫人则无！"
    ]
  },
  {
    "id": "e647d10fbb417a1d2f683caf6a96e2f6",
    "title": "杨柳歌",
    "authorName": "沈一贯",
    "authorId": "e647d10fbb417a1d99adff4571a58e8c",
    "dynasty": "明",
    "content": [
      "青门杨柳一万株，抽条布枝待马蹄。",
      "柳枝日夜能高低，马蹄日夜能东西。",
      "若教系马上林树，柳枝灭没春风蹊。"
    ]
  },
  {
    "id": "e647d10fbb417a1d18d6f6992ffa184a",
    "title": "君房栖玄馆",
    "authorName": "沈一贯",
    "authorId": "e647d10fbb417a1d99adff4571a58e8c",
    "dynasty": "明",
    "content": [
      "荼蘼晓泛东风骞，青萝夜入棠梨轩。",
      "鹍鸡咽咽相唤去，印破西池碧玉痕。",
      "栖玄主人贪晏起，片阴忽堕江城午。",
      "吾知桃花终不言，何用欣欣解人语。"
    ]
  },
  {
    "id": "e647d10fbb417a1d41f15bfa26008656",
    "title": "日出入金门行",
    "authorName": "沈一贯",
    "authorId": "e647d10fbb417a1d99adff4571a58e8c",
    "dynasty": "明",
    "content": [
      "昨暮日入我当出，今朝日出我当入。",
      "日出入兮无停轮，我甫孤征向人急。",
      "辚辚双履翻数千，天街磨成宝镜鲜。",
      "念欲且息不得息，两胥掖我高于肩。",
      "汝饥不能倩我饱，汝亦劬劳堪自保。",
      "世间到处有羊肠，何必唏嘘歌蜀道。",
      "当时已恨隔重阍，不道重阍尚有门。",
      "玉皇高拱蓬莱殿，一水盈盈碧海尊。"
    ]
  },
  {
    "id": "e647d10fbb417a1d79efa813b7d69744",
    "title": "观选淑女",
    "authorName": "沈一贯",
    "authorId": "e647d10fbb417a1d99adff4571a58e8c",
    "dynasty": "明",
    "content": [
      "长安女儿巧伺人，手持纨扇窥芳尘。姊妹相私择佳丽，无过愿得金吾婿。",
      "如何天阙觅好逑，翻成凌乱奔榛丘。吏符登门如索仇，斧柱破壁怒不休。",
      "父母长跪兄嫂哭，愿奉千金从吏赎。纷纷宝马与香车，道旁洒泪成长渠。",
      "人间天上隔星汉，天上岂是神仙居。吁嗟！天上岂是神仙居。"
    ]
  },
  {
    "id": "e647d10fbb417a1d7081947632fef2fa",
    "title": "怨歌行",
    "authorName": "沈一贯",
    "authorId": "e647d10fbb417a1d99adff4571a58e8c",
    "dynasty": "明",
    "content": [
      "妾心如秋月，皎如出机练。君心似春云，断续斯须变。",
      "望夫石上天欲阴，妒女津前波浪深。空雕碧玉为如意，浪结文绡作系心。",
      "当时阳台云复雨，化作秋风泪和土。迎来乍欣白日低，背去安知玉箸啼。"
    ]
  },
  {
    "id": "e647d10fbb417a1db7a3b44f8dd91195",
    "title": "采莲咏",
    "authorName": "沈一贯",
    "authorId": "e647d10fbb417a1d99adff4571a58e8c",
    "dynasty": "明",
    "content": [
      "镜中美人明月光，琼肌玉腕相芬芳。凌波而往褰素裳，桃李不敢夸朝阳。",
      "采莲归来还采菱，楫短潮逆娇不胜。牵浮揽沉亦自矜，槎牙四角生寒冰，南山桂花飞上层。"
    ]
  },
  {
    "id": "e647d10fbb417a1d8a8839c8c4600cbe",
    "title": "邯郸词",
    "authorName": "沈一贯",
    "authorId": "e647d10fbb417a1d99adff4571a58e8c",
    "dynasty": "明",
    "content": [
      "妾家在赵十二逵，夫婿游燕忽若遗。",
      "狂如杨柳飞春絮，拙比班鸠守故枝。",
      "儿时只念嫁人好，嫁得春风还自老。",
      "春风飞扬大道旁，不惜高楼绣纹巧。",
      "绛脂无力泪长流，白蜡能干香暗收。",
      "鸣鸠殷勤相对语，知谁唤晴谁唤雨。"
    ]
  },
  {
    "id": "e647d10fbb417a1d0ceccb84a6fbd17d",
    "title": "楚宫词",
    "authorName": "沈一贯",
    "authorId": "e647d10fbb417a1d99adff4571a58e8c",
    "dynasty": "明",
    "content": [
      "可怜楚宫人，空抱长饥老。杨妃齿语玉鱼鲜，卫娘鬓薄金鸾小。",
      "不逢一日春风吹，何似村中荠元好。雊鹆难为凤凰舞，衣深空洒霓裳雨。",
      "悔不早嫁前村儿，彩索牵牛打村鼓。"
    ]
  },
  {
    "id": "e647d10fbb417a1d7ce108858a515e35",
    "title": "白头吟",
    "authorName": "沈一贯",
    "authorId": "e647d10fbb417a1d99adff4571a58e8c",
    "dynasty": "明",
    "content": [
      "兔丝附青松，松高丝亦长。",
      "何意秋风来，委蔓随飞霜。",
      "海行无信风，春行无信时。",
      "瑶轸曾误人，勿复欺新知。",
      "事君以红颜，欺我以白头。",
      "有夫莫令客，客心不可柔。"
    ]
  },
  {
    "id": "e647d10fbb4929fb5fac26a946385a61",
    "title": "恰似村为诸立夫题",
    "authorName": "刘泰",
    "authorId": "e647d10fbb4929fb7a674153d1457b72",
    "dynasty": "明",
    "content": [
      "非村非郭路萦回，绕屋蔷薇户半开。",
      "春暖莺声相应答，晚晴鸦阵自归来。",
      "白烟上锉炊新稻，红雨糟床滴旧醅。",
      "山色满窗书满架，此生无梦落黄埃。"
    ]
  },
  {
    "id": "e647d10fbb4929fbcb4189deebba351e",
    "title": "九日偕沈浚之饮天长寺昌上人所",
    "authorName": "刘泰",
    "authorId": "e647d10fbb4929fb7a674153d1457b72",
    "dynasty": "明",
    "content": [
      "佳节青山懒去登，共缘西郭访名僧。",
      "壶虚暗滴莲花漏，衣薄寒生柿叶绫。",
      "拟薙白头归净社，欲留红日系长绳。",
      "与君且尽杯中物，有约重来恐未能。"
    ]
  },
  {
    "id": "e647d10fbb4929fb02de0a4b8e0d26b8",
    "title": "次韵夏大卿寄玛瑙寺献上人",
    "authorName": "刘泰",
    "authorId": "e647d10fbb4929fb7a674153d1457b72",
    "dynasty": "明",
    "content": [
      "高僧占断西湖胜，细草斜连石子坡。",
      "度岭剪来藤作杖，翻畦种得菜成窠。",
      "一龛晓日红蒸衲，四壁秋烟翠染萝。",
      "借问何时开夜讲，洗清尘耳定须过。"
    ]
  },
  {
    "id": "e647d10fbb4929fb2a59cf5430afd687",
    "title": "寄沈大经",
    "authorName": "刘泰",
    "authorId": "e647d10fbb4929fb7a674153d1457b72",
    "dynasty": "明",
    "content": [
      "吴山山下隐君家，静掩柴荆绝市哗。",
      "径小黑翻飞去燕，池香红点落来花。",
      "借书不受银瓶酒，待客惟烹石鼎茶。",
      "想得长斋依绣佛，白云窗户阅《楞伽》。"
    ]
  },
  {
    "id": "e647d10fbb4929fb184d371d078412b1",
    "title": "晚春漫兴",
    "authorName": "刘泰",
    "authorId": "e647d10fbb4929fb7a674153d1457b72",
    "dynasty": "明",
    "content": [
      "单罗初试怯春风，金鸭香销翠被空。",
      "江燕低翻三寸黑，海棠微褪一分红。",
      "酒因睡浅酲难解，诗为愁多句未工。",
      "晴日渐长儿女懒，秋千闲在曲阑东。"
    ]
  },
  {
    "id": "e647d10fbb4929fbd7e2d23268926526",
    "title": "秀上人课经图",
    "authorName": "刘泰",
    "authorId": "e647d10fbb4929fb7a674153d1457b72",
    "dynasty": "明",
    "content": [
      "山绕清溪树绕亭，隔云金磬晓泠泠。",
      "道人不管花开落，白乳香中读观经。"
    ]
  },
  {
    "id": "e647d10fbb4929fb974c735f53616a79",
    "title": "新秋示盛伯宣",
    "authorName": "刘泰",
    "authorId": "e647d10fbb4929fb7a674153d1457b72",
    "dynasty": "明",
    "content": [
      "暑退新凉透碧纱，砧声不断是谁家。",
      "酒醒小立残阳里，闲数篱边紫豆花。"
    ]
  },
  {
    "id": "e647d10fbb4929fb4a60e68c2846f0cf",
    "title": "丰乐楼",
    "authorName": "刘泰",
    "authorId": "e647d10fbb4929fb7a674153d1457b72",
    "dynasty": "明",
    "content": [
      "层楼高处宴王孙，湖上青山落酒樽。",
      "三百年来春一梦，月明还照涌金门。"
    ]
  },
  {
    "id": "e647d10fbb4929fb4f779c0688a14ad5",
    "title": "湖上暮归",
    "authorName": "刘泰",
    "authorId": "e647d10fbb4929fb7a674153d1457b72",
    "dynasty": "明",
    "content": [
      "小朦驮醉踏残花，柔绿阴中一径斜。",
      "日暮归来问童子，春衣当酒在谁家？"
    ]
  },
  {
    "id": "e647d10fbb4929fb6524f6bf96ca4db3",
    "title": "春日湖上四首",
    "authorName": "刘泰",
    "authorId": "e647d10fbb4929fb7a674153d1457b72",
    "dynasty": "明",
    "content": [
      "浴鹄湾头荡桨过，雨声昨夜涨湖波。",
      "落梅天气寒偏峭，未许春衣试薄罗。"
    ]
  },
  {
    "id": "e647d10fbb4929fb6524f6bf4b9713cf",
    "title": "春日湖上四首",
    "authorName": "刘泰",
    "authorId": "e647d10fbb4929fb7a674153d1457b72",
    "dynasty": "明",
    "content": [
      "步逐东风踏软沙，背人惊鹭去斜斜。",
      "两株红杏疏篱外，知是湖村卖酒家。"
    ]
  },
  {
    "id": "e647d10fbb4929fb6524f6bfcec54a54",
    "title": "春日湖上四首",
    "authorName": "刘泰",
    "authorId": "e647d10fbb4929fb7a674153d1457b72",
    "dynasty": "明",
    "content": [
      "小鬟扶处醉瞢腾，落日寒生半臂绫。",
      "燕子不来春尚浅，湖阴留得未消冰。"
    ]
  },
  {
    "id": "e647d10fbb4929fb6524f6bf35f389f7",
    "title": "春日湖上四首",
    "authorName": "刘泰",
    "authorId": "e647d10fbb4929fb7a674153d1457b72",
    "dynasty": "明",
    "content": [
      "樱桃花发向阳枝，便觉韶光暗有期。",
      "明日重来应熳烂，双柑斗酒听黄鹂。"
    ]
  },
  {
    "id": "e647d10fbb4929fb52ad1d4379242248",
    "title": "冬日晓望",
    "authorName": "刘泰",
    "authorId": "e647d10fbb4929fb7a674153d1457b72",
    "dynasty": "明",
    "content": [
      "寒风薄絮衣，落木纷骚屑。",
      "江红有断霞，山碧无留雪。",
      "隔水一声鸡，悠悠送残月。"
    ]
  },
  {
    "id": "e647d10fbb4929fb503c6f8919db7da7",
    "title": "题画",
    "authorName": "刘泰",
    "authorId": "e647d10fbb4929fb7a674153d1457b72",
    "dynasty": "明",
    "content": [
      "千峰落日阴，闪闪鸦飞尽。",
      "隔树暗鸣泉，苍茫路难认。",
      "何处远归樵，山花红插鬓。"
    ]
  },
  {
    "id": "e647d10fbb4929fb505f80210ce80a43",
    "title": "雪景画",
    "authorName": "刘泰",
    "authorId": "e647d10fbb4929fb7a674153d1457b72",
    "dynasty": "明",
    "content": [
      "高堂怪底寒侵骨，远山近山银突兀。",
      "细挑松火静中听，蚕叶蟹沙声仿佛。",
      "水边老屋伊谁家，爨烟几缕随风斜。",
      "出门一白已无地，蹇驴何处寻梅花？"
    ]
  },
  {
    "id": "e647d10fbb4929fbaa0c3d621bc9f5a9",
    "title": "题戴文进西湖图",
    "authorName": "刘泰",
    "authorId": "e647d10fbb4929fb7a674153d1457b72",
    "dynasty": "明",
    "content": [
      "钱塘西湖天下奇，浮光万顷澄琉璃。",
      "仙宫佛刹涌金翠，箫鼓之声闻四时。",
      "六龙扶日消春雾，画船撑过茅家埠。",
      "吴姬双唱遏云歌，惊散鸳鸯与雁鹭。",
      "水亭入夏薰风来，镜里荷花高下开。",
      "蔗浆酪粉出冰碗，对花一饮三百杯。",
      "梧桐叶脱属秋至，篮舆寻僧灵隐寺。",
      "深洞老猿呼不应，和得宾王旧诗句。",
      "玄冥剪水落九天，孤山突若银螺然。",
      "玉骢驼醉探春去，红椒已破疏篱边。",
      "戴进胸中有丘壑，挥洒新图使人愕。",
      "羊肠路口树阴阴，鸭嘴滩头沙漠漠。",
      "和靖东坡不可逢，白云常护青芙蓉。",
      "寄谢山灵莫相拒，早晚来听烟际钟。"
    ]
  },
  {
    "id": "e647d10fbb4c5354ad21c07d9a51fb8f",
    "title": "枕上",
    "authorName": "沈宪王",
    "authorId": "e647d10fbb4c5354d1457b72d1457b72",
    "dynasty": "明",
    "content": [
      "展转殊无寐，秋深感二毛。",
      "城鸦催晓色，庭树起寒涛。",
      "往事意何拙，浮生心自劳。",
      "河间今已矣，宁不愧吾曹。"
    ]
  },
  {
    "id": "e647d10fbb4c535459b741a5f69293dd",
    "title": "和懒云上人韵",
    "authorName": "沈宪王",
    "authorId": "e647d10fbb4c5354d1457b72d1457b72",
    "dynasty": "明",
    "content": [
      "幽径断行踪，浮图对远峰。",
      "结冰坚碧沼，凝雪老青松。",
      "双树下开讲，千灯中现容。",
      "天空雨花遍，门有白云封。"
    ]
  },
  {
    "id": "e647d10fbb4c5354c33147426fbf85c1",
    "title": "再哭南台从弟二首",
    "authorName": "沈宪王",
    "authorId": "e647d10fbb4c5354d1457b72d1457b72",
    "dynasty": "明",
    "content": [
      "春园花树手亲栽，人去空余草木哀。",
      "风雨夜来谁爱惜，庭前折尽数枝梅。"
    ]
  },
  {
    "id": "e647d10fbb4c5354c3314742288b9cc8",
    "title": "再哭南台从弟二首",
    "authorName": "沈宪王",
    "authorId": "e647d10fbb4c5354d1457b72d1457b72",
    "dynasty": "明",
    "content": [
      "千金用尽教琵琶，一旦长抛巷柳花。",
      "回首红颜似尘土，绿珠不属季伦家。"
    ]
  },
  {
    "id": "e647d10fbb5153d2a0f7856304688ef7",
    "title": "戊戌客南雄",
    "authorName": "王佐",
    "authorId": "e647d10fbb5153d2d1457b722dffbc47",
    "dynasty": "明",
    "content": [
      "寂寞江城晚，依依独立时。",
      "回风低雁鹜，返照散旌旗。",
      "家在无人问，愁来只自知。",
      "几回挥涕泪，忍诵《北征》诗。"
    ]
  },
  {
    "id": "e647d10fbb5153d22b6e2dffcd4ae8fa",
    "title": "忆舍弟彦常",
    "authorName": "王佐",
    "authorId": "e647d10fbb5153d2d1457b722dffbc47",
    "dynasty": "明",
    "content": [
      "庭草秋仍绿，江枫晚渐稀。",
      "年光随水去，事业与心违。",
      "远海犹传箭，殊方未授衣。",
      "翩翩南去雁，故作一行飞。"
    ]
  },
  {
    "id": "e647d10fbb5153d2997e3452f2d977c2",
    "title": "𣼽湖春水",
    "authorName": "王佐",
    "authorId": "e647d10fbb5153d2d1457b722dffbc47",
    "dynasty": "明",
    "content": [
      "几宵红杏雨，此日𣼽湖滨。",
      "水满兼天涌，凫轻逐浪奔。",
      "离离青草色，浩浩洞庭春。",
      "烟渚谁横艇，能无去越人。"
    ]
  },
  {
    "id": "e647d10fbb5153d2f45329c34fe35989",
    "title": "登高山西塔和刘守韵",
    "authorName": "王佐",
    "authorId": "e647d10fbb5153d2d1457b722dffbc47",
    "dynasty": "明",
    "content": [
      "红树秋千仞，珠林岭半边。",
      "登临香积阁，徙倚夕阳天。",
      "世事横双眼，流光照暮年。",
      "茫茫云峤外，何处是林泉。"
    ]
  },
  {
    "id": "e647d10fbb5153d25e3d20811ccae409",
    "title": "竹溪书院",
    "authorName": "王佐",
    "authorId": "e647d10fbb5153d2d1457b722dffbc47",
    "dynasty": "明",
    "content": [
      "绿竹映阶除，溪光四座俱。",
      "乾坤百年事，风雨半床书。",
      "老逐齐讴后，遥迎楚些馀。",
      "先生今已矣，风韵想歌鱼。"
    ]
  },
  {
    "id": "e647d10fbb5153d2313d2ae0eea153e4",
    "title": "舟次金陵和丁郎中席间韵",
    "authorName": "王佐",
    "authorId": "e647d10fbb5153d2d1457b722dffbc47",
    "dynasty": "明",
    "content": [
      "君才如倚马，我意似亡羊。",
      "闽海朱幡贵，江天白发长。",
      "三春淮上舫，一笑客边觞。",
      "感此二难念，中情岂敢忘。"
    ]
  },
  {
    "id": "e647d10fbb5153d2ee23fbda746f2419",
    "title": "春寒",
    "authorName": "王佐",
    "authorId": "e647d10fbb5153d2d1457b722dffbc47",
    "dynasty": "明",
    "content": [
      "阴雨连旬月，穷愁泥杀人。",
      "花心向默默，柳眼对津津。",
      "冻笔虫书懒，洪炉兽炭亲。",
      "自从元日起，无日见阳春。"
    ]
  },
  {
    "id": "e647d10fbb5153d2c560739afa6fe167",
    "title": "弘治二年述职泊南京上新河和大里府吴守韵",
    "authorName": "王佐",
    "authorId": "e647d10fbb5153d2d1457b722dffbc47",
    "dynasty": "明",
    "content": [
      "浩浩大江流，行人古渡头。",
      "万年初日丽，六代暮烟愁。",
      "吴楚舟航地，唐虞岳牧秋。",
      "紫宸仍昨梦，北望绿云浮。"
    ]
  },
  {
    "id": "e647d10fbb5153d2bb2645fd6aa4dfc6",
    "title": "题松坞黄公传后兼挽谢翰林修撰铎",
    "authorName": "王佐",
    "authorId": "e647d10fbb5153d2d1457b722dffbc47",
    "dynasty": "明",
    "content": [
      "松坞高人传，桃溪小篆文。",
      "事归周柱史，名入晋徵君。",
      "漓气雕淳古，新铭惬旧闻。",
      "太丘孙子辈，吾友见陈群。"
    ]
  },
  {
    "id": "e647d10fbb5153d26d5ec7c1f6a5c38f",
    "title": "挑灯杖",
    "authorName": "王佐",
    "authorId": "e647d10fbb5153d2d1457b722dffbc47",
    "dynasty": "明",
    "content": [
      "阳彩沉冥处，微躯致用时。",
      "触焚甘首碎，尽烬与心期。",
      "退止常依坎，行趋只向离。",
      "功成随旦夜，用舍自相宜。"
    ]
  },
  {
    "id": "e647d10fbb5153d209b918de96a6be1a",
    "title": "和林宗敬韵",
    "authorName": "王佐",
    "authorId": "e647d10fbb5153d2d1457b722dffbc47",
    "dynasty": "明",
    "content": [
      "投老是闲仙，桃花别有源。",
      "雅宜吟洛社，无复梦梁园。",
      "日月孤舟定，乾坤一榻存。",
      "故人沧海隔，何日再登门。"
    ]
  },
  {
    "id": "e647d10fbb5153d2c3dee85b704ebc64",
    "title": "荔枝",
    "authorName": "王佐",
    "authorId": "e647d10fbb5153d2d1457b722dffbc47",
    "dynasty": "明",
    "content": [
      "东园丹荔熟，扶杖亦闲过。",
      "土产无中贯，园丁荐绿罗。",
      "永元存谏草，天宝泯馀波。",
      "泰运真难遇，林泉奈老何。"
    ]
  },
  {
    "id": "e647d10fbb5153d20f0960306916842f",
    "title": "送人归宁夏",
    "authorName": "王佐",
    "authorId": "e647d10fbb5153d2d1457b722dffbc47",
    "dynasty": "明",
    "content": [
      "送客黄金台，望望西陲去。",
      "壶倾燕市春，旒卷秦山暮。",
      "风月属提携，江山归杖屦。",
      "悠哉两郎翁，高歌自回互。"
    ]
  },
  {
    "id": "e647d10fbb5153d2307bdd49e002cab9",
    "title": "百仞滩",
    "authorName": "王佐",
    "authorId": "e647d10fbb5153d2d1457b722dffbc47",
    "dynasty": "明",
    "content": [
      "策马东门道，寻芳百仞滩。",
      "白翻波底石，青点海中峦。",
      "对局临流水，浮杯下急湍。",
      "公馀此乘兴，随意倚岩看。"
    ]
  },
  {
    "id": "e647d10fbb5153d27f5b7673957049ea",
    "title": "临江晚眺",
    "authorName": "王佐",
    "authorId": "e647d10fbb5153d2d1457b722dffbc47",
    "dynasty": "明",
    "content": [
      "活活临江水，流丹落晚霞。",
      "波光归海曲，日色近毗耶。",
      "列坐蹲危石，衔杯瞩锦沙。",
      "不堪频北望，万里帝阍赊。"
    ]
  },
  {
    "id": "e647d10fbb5153d28bd8226c17dc446d",
    "title": "槟榔",
    "authorName": "王佐",
    "authorId": "e647d10fbb5153d2d1457b722dffbc47",
    "dynasty": "明",
    "content": [
      "海国居奇货，何当最上珍。",
      "丘园逃禄爵，商贾忽金银。",
      "白泽通寰宇，红潮到八闽。",
      "岐黄宠臣使，别命管交亲。"
    ]
  },
  {
    "id": "e647d10fbb5153d2d4f958339db84d5f",
    "title": "咏程氏节妇",
    "authorName": "王佐",
    "authorId": "e647d10fbb5153d2d1457b722dffbc47",
    "dynasty": "明",
    "content": [
      "已许夫君死，宁忘血指前。",
      "骨应香后土，心可对皇天。",
      "万古纲常事，三生伉俪缘。",
      "黄泉天地久，此是结缡年。"
    ]
  },
  {
    "id": "e647d10fbb5153d2a288d9970fc1467f",
    "title": "咏林氏节妇",
    "authorName": "王佐",
    "authorId": "e647d10fbb5153d2d1457b722dffbc47",
    "dynasty": "明",
    "content": [
      "一死丘山重，三纲世道存。",
      "谁能三境界，别立一乾坤。",
      "魄化韩凭树，身从焦仲坟。",
      "山根土花碧，长护啖时痕。"
    ]
  },
  {
    "id": "e647d10fbb5153d25fb64b05e3eeac16",
    "title": "咏贞女唐亚妹",
    "authorName": "王佐",
    "authorId": "e647d10fbb5153d2d1457b722dffbc47",
    "dynasty": "明",
    "content": [
      "元运当阳九，干戈血四州。",
      "豺狼充内地，窈窕葬中流。",
      "江海经年咽，鱼龙入夜愁。",
      "前朝贞女传，谁为晋阳修。"
    ]
  },
  {
    "id": "e647d10fbb5153d276ef05fbc1690a29",
    "title": "咏节妇毕氏",
    "authorName": "王佐",
    "authorId": "e647d10fbb5153d2d1457b722dffbc47",
    "dynasty": "明",
    "content": [
      "别母去从夫，天高海岛孤。",
      "有情天亦老，滴泪海能枯。",
      "欲作含悲鸟，还伤反哺乌。",
      "何年消两恨，宇宙待荒芜。"
    ]
  },
  {
    "id": "e647d10fbb5153d27d5997c4d225f549",
    "title": "高州官舍书怀",
    "authorName": "王佐",
    "authorId": "e647d10fbb5153d2d1457b722dffbc47",
    "dynasty": "明",
    "content": [
      "山郭民居十数家，官僚无事早休衙。",
      "绿毫日写筹边策，白帖时催运饷槎。",
      "雨过庭添瑶草色，日来窗映佛桑花。",
      "此中诗景谁同赏，老我商羊咏圣涯。"
    ]
  },
  {
    "id": "e647d10fbb5153d2e30f0835272aa7f3",
    "title": "吴川归舟",
    "authorName": "王佐",
    "authorId": "e647d10fbb5153d2d1457b722dffbc47",
    "dynasty": "明",
    "content": [
      "西风吹棹溯中流，击楫悲歌倚素秋。",
      "沙渚水寒兰若死，潮田霜冷稻粱收。",
      "海门渐远波声小，瘴岭相迎树色浮。",
      "明日石龙频北望，数家山下是高州。"
    ]
  },
  {
    "id": "e647d10fbb5153d29ab36ea2647aca69",
    "title": "信宜道中",
    "authorName": "王佐",
    "authorId": "e647d10fbb5153d2d1457b722dffbc47",
    "dynasty": "明",
    "content": [
      "尽日帆樯绕乱山，窦江还隔几层湾。",
      "当官舟子惟两个，临水人家只半间。",
      "雨暗芦花秋淅沥，霜凋枫叶晚斑斓。",
      "高州别驾何情绪，犹有新诗独夜删。"
    ]
  },
  {
    "id": "e647d10fbb5153d204abd5283fe616bf",
    "title": "和广州同府郑天与书怀韵",
    "authorName": "王佐",
    "authorId": "e647d10fbb5153d2d1457b722dffbc47",
    "dynasty": "明",
    "content": [
      "斜风拂拂雨丝丝，岁晏偏伤旅客思。",
      "庾信一生南国恨，杜陵千载北征诗。",
      "城孤永夜眠常醒，屋漏深更坐屡移。",
      "举目山河堪下泪，此情惟有故人知。"
    ]
  },
  {
    "id": "e647d10fbb5153d2fa4c58b72e0ed010",
    "title": "寄林宗敬同府",
    "authorName": "王佐",
    "authorId": "e647d10fbb5153d2d1457b722dffbc47",
    "dynasty": "明",
    "content": [
      "故人别后眼常青，底事诗筒隔岁停。",
      "濯洁每思江汉水，纫香时梦茝兰汀。",
      "春郊一驾行应别，昼锦孤标见始经。",
      "老我高州情绪苦，夜深刁斗不堪听。"
    ]
  },
  {
    "id": "e647d10fbb5153d20fca5435b1c6bc5d",
    "title": "寄陈仲和通府",
    "authorName": "王佐",
    "authorId": "e647d10fbb5153d2d1457b722dffbc47",
    "dynasty": "明",
    "content": [
      "天际黎山一发青，思君南望暮云停。",
      "别来秋月芦花渚，吟遍春风杜若汀。",
      "论语半篇虚旧业，阴符三卷是新经。",
      "十缸燕酒今存否，安得悲欢醉里听。"
    ]
  },
  {
    "id": "e647d10fbb5153d29197bccbed0cdb8c",
    "title": "寄新会余马两进士",
    "authorName": "王佐",
    "authorId": "e647d10fbb5153d2d1457b722dffbc47",
    "dynasty": "明",
    "content": [
      "冥鸿远送故人书，恋恋情怀夙昔如。",
      "燕市悲歌三月暮，桥头听雨五更初。",
      "君依日月方扬彩，我困风尘漫卜居。",
      "他日庙廊先鲍叔，会知未达有夷吾。"
    ]
  },
  {
    "id": "e647d10fbb5153d2ab52934a6509bbe7",
    "title": "别沙文远岁贡还乡",
    "authorName": "王佐",
    "authorId": "e647d10fbb5153d2d1457b722dffbc47",
    "dynasty": "明",
    "content": [
      "都门两度折杨枝，离合悲欢六载奇。",
      "青眼独怜君未白，素衣应笑我成缁。",
      "千端里闬钟情话，一首河梁赠别诗。",
      "倘到临高寻旧友，过门停马慰亲思。"
    ]
  },
  {
    "id": "e647d10fbb5153d2c46d3dde3dd9fe8e",
    "title": "和王汝弼清明感兴韵",
    "authorName": "王佐",
    "authorId": "e647d10fbb5153d2d1457b722dffbc47",
    "dynasty": "明",
    "content": [
      "清晨强饮莫悲歌，双眼方明鬓未皤。",
      "新火且随燕序改，素衣何患洛尘多。",
      "寻常插柳非吾事，痴癖翻芸任夙魔。",
      "故里松楸仍昨梦，一丘烟雨正娑婆。"
    ]
  },
  {
    "id": "e647d10fbb5153d2d797729c9727ac3a",
    "title": "和友人杜宗颢书怀韵",
    "authorName": "王佐",
    "authorId": "e647d10fbb5153d2d1457b722dffbc47",
    "dynasty": "明",
    "content": [
      "耳冷心灰百不堪，尚应诗癖苦多贪。",
      "路穷老马宁相引，岁久玄鸡亦解谈。",
      "狂怕正平无地着，吟耽杜曲几时甘。",
      "无端画角黄尘戍，夜夜梅花望岭南。"
    ]
  },
  {
    "id": "e647d10fbb5153d23306f86f05cce69b",
    "title": "哀神君二首",
    "authorName": "王佐",
    "authorId": "e647d10fbb5153d2d1457b722dffbc47",
    "dynasty": "明",
    "content": [
      "岭南戈戟正堪哀，中有诗魂蓦地来。",
      "人语误传天上事，我心偏惜世间才。",
      "寻常不作长陵怪，悲壮能探杜曲胎。",
      "乘化既归归既尽，好寻乌有莫徘徊。"
    ]
  },
  {
    "id": "e647d10fbb5153d23306f86f042e603d",
    "title": "哀神君二首",
    "authorName": "王佐",
    "authorId": "e647d10fbb5153d2d1457b722dffbc47",
    "dynasty": "明",
    "content": [
      "肃然风气下灵长，不说神君在未央。",
      "万有纷纷浑漫兴，先几的的炳难藏。",
      "士林谩讶惊人句，世主无求却老方。",
      "千古茂陵秋草没，此生应不遇刘郎。"
    ]
  },
  {
    "id": "e647d10fbb5153d2989fecb606a7695a",
    "title": "续伤往吟",
    "authorName": "王佐",
    "authorId": "e647d10fbb5153d2d1457b722dffbc47",
    "dynasty": "明",
    "content": [
      "百年相愿不为多，半百分离可奈何。",
      "肠断刘郎伤往赋，声乾庄叟鼓盆歌。",
      "蒸藜尚有残灯火，纺织犹存断绮罗。",
      "坐对香奁空吊古，落花啼鸟又春过。"
    ]
  },
  {
    "id": "e647d10fbb5153d2509e4cb0ff1396a9",
    "title": "越台怀古",
    "authorName": "王佐",
    "authorId": "e647d10fbb5153d2d1457b722dffbc47",
    "dynasty": "明",
    "content": [
      "干戈初定息黄云，鹿死中原势已分。",
      "汉室未忘三孽庶。",
      "长沙曾罢两将军。",
      "谩劳玉玺敷忠厚，有待楼船扫翳氛。",
      "今日孤舟台下过，鹧鸪声里又黄昏。"
    ]
  },
  {
    "id": "e647d10fbb5153d246fd9c79a14a2ea7",
    "title": "挽锡光先生父志斌",
    "authorName": "王佐",
    "authorId": "e647d10fbb5153d2d1457b722dffbc47",
    "dynasty": "明",
    "content": [
      "君王锡得老来闲，半世逍遥水石间。",
      "花雨残春人不见，松风凉夜鹤空还。",
      "精魂去上三生石，秘检归藏二酉山。",
      "收拾委和还造化，任教渣滓落尘寰。"
    ]
  },
  {
    "id": "e647d10fbb5153d2e37e42f88dea8d25",
    "title": "过抚州石门驿有怀故人崔文振",
    "authorName": "王佐",
    "authorId": "e647d10fbb5153d2d1457b722dffbc47",
    "dynasty": "明",
    "content": [
      "石门重见旧风烟，生死分违过六年。",
      "来路已非江口约，西风还是抚州船。",
      "苍茫枯木寒鸦外，冷淡梅花夕照边。",
      "沽酒当垆不成醉，强哦诗句问青天。"
    ]
  },
  {
    "id": "e647d10fbb5153d2160af6021e94a76b",
    "title": "送长沙周司训之任四川",
    "authorName": "王佐",
    "authorId": "e647d10fbb5153d2d1457b722dffbc47",
    "dynasty": "明",
    "content": [
      "漠漠蚕丛古蜀都，长沙西北向前途。",
      "人希尼父身为铎，世际羲皇马负图。",
      "日落山城看白帝，草迷烟渚问黄姑。",
      "到官想在冬前后，慰彼诸生仰范模。"
    ]
  },
  {
    "id": "e647d10fbb5153d2bc990ac1c5766ae5",
    "title": "挽光禄李署正扈驾北狩死节",
    "authorName": "王佐",
    "authorId": "e647d10fbb5153d2d1457b722dffbc47",
    "dynasty": "明",
    "content": [
      "土木堆前日色黄，龙旗猎猎狩沙场。",
      "从容节义生前定，磊落声名死后香。",
      "遗恨千年随衮冕，故乡万里葬衣裳。",
      "宗盟地下谁相见，惟有南朝李侍郎。"
    ]
  },
  {
    "id": "e647d10fbb5153d2878f075f9880057d",
    "title": "正月十五夜东园李花盛开刘守仁甫偕廖推文杨过饮",
    "authorName": "王佐",
    "authorId": "e647d10fbb5153d2d1457b722dffbc47",
    "dynasty": "明",
    "content": [
      "琼妃纷纷出玉宫，缟裙练帨飘天风。",
      "一天晴月夜皓皓，万堆香雪春融融。",
      "梨花对面不能白，桃树满株空自红。",
      "太守便是韩公愈，夜领张彻投卢仝。"
    ]
  },
  {
    "id": "e647d10fbb5153d24660d701ec93102e",
    "title": "思乡寄张凤搏唐德光",
    "authorName": "王佐",
    "authorId": "e647d10fbb5153d2d1457b722dffbc47",
    "dynasty": "明",
    "content": [
      "石田茅屋旧家风，遥忆琼州在梦中。",
      "藤钵晓茶吹摋末，瓦罂春酒呷筠筒。",
      "房蜂醉蜜榔花白，鸲鹆将雏荔子红。",
      "情景年来无限好，可能留待一衰翁。"
    ]
  },
  {
    "id": "e647d10fbb5153d2eb2f621c03e4823b",
    "title": "别唐必大母族人",
    "authorName": "王佐",
    "authorId": "e647d10fbb5153d2d1457b722dffbc47",
    "dynasty": "明",
    "content": [
      "十年游宦未还乡，每遇亲知倍感伤。",
      "五夜漏催更苦短，两家情好话偏长。",
      "凭君历历询州里，慰我悬悬念渭阳。",
      "明发分襟还有待，九霄云路看飞扬。"
    ]
  },
  {
    "id": "e647d10fbb5153d27d67490db835705d",
    "title": "彭城怀古",
    "authorName": "王佐",
    "authorId": "e647d10fbb5153d2d1457b722dffbc47",
    "dynasty": "明",
    "content": [
      "满目山河霸业荒，西风烟草正茫茫。",
      "沐猴人去成终古，戏马台前自夕阳。",
      "只把仁残分汉楚，何曾百二藉金汤。",
      "韩生浪说关中好，秦在关中亦已亡。"
    ]
  },
  {
    "id": "e647d10fbb5153d2908d1d28452ce7de",
    "title": "聊城怀古",
    "authorName": "王佐",
    "authorId": "e647d10fbb5153d2d1457b722dffbc47",
    "dynasty": "明",
    "content": [
      "赐履封疆锦绣联，诸姜无土是何年。",
      "元功落落老居赵，故国拳拳独有燕。",
      "苍呐口濡更黑白，黄金台址未尘烟。",
      "鲁连亦似奇男子，只说东游恐未然。"
    ]
  },
  {
    "id": "e647d10fbb5153d2913022d67e6f924c",
    "title": "菊庵",
    "authorName": "王佐",
    "authorId": "e647d10fbb5153d2d1457b722dffbc47",
    "dynasty": "明",
    "content": [
      "丈人老眼厌韶华，环堵惟栽晚节花。",
      "饥饱自知骚况味，藩篱还有晋烟霞。",
      "恍疑三姓王孙宅，莫是柴桑处士家。",
      "我亦暮年怀隐逸，卜邻期向海东涯。"
    ]
  },
  {
    "id": "e647d10fbb5153d2a8124fed47092a93",
    "title": "上杭道中",
    "authorName": "王佐",
    "authorId": "e647d10fbb5153d2d1457b722dffbc47",
    "dynasty": "明",
    "content": [
      "才出汀州百里馀，广南风景一时俱。",
      "儿童著屐行花底，老媪摇船傍岸隅。",
      "烧后黄花山琐碎，雨中枯草路崎岖。",
      "锦鳞不识乡关近，只管吞钩不递书。"
    ]
  },
  {
    "id": "e647d10fbb5153d29735633b9ad19d50",
    "title": "抚郡庠张训导兵火后重修族谱",
    "authorName": "王佐",
    "authorId": "e647d10fbb5153d2d1457b722dffbc47",
    "dynasty": "明",
    "content": [
      "壬午残灰扑面飞，故家文献尽陵夷。",
      "君从张仲三千载，谱到留侯第几枝。",
      "迁表欧图光奕奕，春兰秋桂郁离离。",
      "顿令百世亲亲在，著姓由来擅本支。"
    ]
  },
  {
    "id": "e647d10fbb5153d2ac4da452f506e07a",
    "title": "和南海江佥宪秋兴韵",
    "authorName": "王佐",
    "authorId": "e647d10fbb5153d2d1457b722dffbc47",
    "dynasty": "明",
    "content": [
      "白首年来厌世哗，眼看秋尽独兴嗟。",
      "高情何处无莼菜，旧业东篱有菊花。",
      "湘楚回风悲候雁，江湖落日散寒鸦。",
      "一天清气侵诗骨，到此偏怜兴未涯。"
    ]
  },
  {
    "id": "e647d10fbb5153d2ab1fd7abf9cdbc9a",
    "title": "崖州裴氏盛德堂",
    "authorName": "王佐",
    "authorId": "e647d10fbb5153d2d1457b722dffbc47",
    "dynasty": "明",
    "content": [
      "晋国亡来六百年，云礽今见海南边。",
      "风流尚是元和脚，主客谁同南渡贤。",
      "落落珠崖馀栋宇，盈盈绿野旧风烟。",
      "我怀三姓伤千古，欲向杭州问老天。"
    ]
  },
  {
    "id": "e647d10fbb5153d2ec8df12d937db97d",
    "title": "武昌送唐善继之长沙卫经历",
    "authorName": "王佐",
    "authorId": "e647d10fbb5153d2d1457b722dffbc47",
    "dynasty": "明",
    "content": [
      "君家柏府旧鹓班，莲幕官卑且自宽。",
      "贞观传来犹有笏，西都相望好弹冠。",
      "白蘋洲畔休移棹，黄鹤楼中尽合欢。",
      "若问长沙风景色，江城吹角水漫漫。"
    ]
  },
  {
    "id": "e647d10fbb5153d29af6a3fb766e0708",
    "title": "游武夷山步周佥宪韵",
    "authorName": "王佐",
    "authorId": "e647d10fbb5153d2d1457b722dffbc47",
    "dynasty": "明",
    "content": [
      "才入仙源景渐嘉，回头顿觉世尘赊。",
      "幔亭幻迹人争羡，天柱高峰我独夸。",
      "碑刻尚留秦岁月，石坛犹有汉烟霞。",
      "春风曲曲千桃树，老尽曾孙只自花。"
    ]
  },
  {
    "id": "e647d10fbb5153d27a7fd2b18319e37c",
    "title": "永兴寺写怀",
    "authorName": "王佐",
    "authorId": "e647d10fbb5153d2d1457b722dffbc47",
    "dynasty": "明",
    "content": [
      "君张螳臂挡车辙，我瞰龙眠摘颔珠。",
      "江水东流本天性，若教西转定何如。",
      "良臣一代敷尧典，直道千年在史鱼。",
      "过客若还知此意，焚香无暇礼金躯。"
    ]
  },
  {
    "id": "e647d10fbb5153d2599a8103d2c04f2d",
    "title": "汉阳二律皇陵宫殿木舟运汉阳夏口周进士仲方沽酒来别命二题各作联句沽酒船",
    "authorName": "王佐",
    "authorId": "e647d10fbb5153d2d1457b722dffbc47",
    "dynasty": "明",
    "content": [
      "汉阳郁金扑鼻香，飘飘一叶泛残阳。",
      "大盆贮景随兰桨，小勺分春上羽觞。",
      "兴入齐州欣白叟，手持阿堵付黄郎。",
      "叮咛鄂渚黄楼胜，信宿还须远送将。"
    ]
  },
  {
    "id": "e647d10fbb5153d2599a810381cbffbb",
    "title": "汉阳二律皇陵宫殿木舟运汉阳夏口周进士仲方沽酒来别命二题各作联句沽酒船",
    "authorName": "王佐",
    "authorId": "e647d10fbb5153d2d1457b722dffbc47",
    "dynasty": "明",
    "content": [
      "我识君非马邓亲，朝来门外唤何频。",
      "颜家陋巷谁知己，萧寺空门半故人。",
      "党进帐深希问讯，何曾席远绝音尘。",
      "几回素店书勤事，岁送青州曲米春。"
    ]
  },
  {
    "id": "e647d10fbb5153d29eadb96c4d4a83bb",
    "title": "和进士姑苏杜子开宴读书台韵",
    "authorName": "王佐",
    "authorId": "e647d10fbb5153d2d1457b722dffbc47",
    "dynasty": "明",
    "content": [
      "陶公去后我来游，尚有高台睨八州。",
      "吴楚江山双目了，池亭风月半囊收。",
      "堂听鲁鼓移三马，诗擅庖丁解十牛。",
      "日暮驱车下山麓，我心恋恋未能休。"
    ]
  },
  {
    "id": "e647d10fbb5153d2ce9e1f1f54000fc8",
    "title": "周瑜墓",
    "authorName": "王佐",
    "authorId": "e647d10fbb5153d2d1457b722dffbc47",
    "dynasty": "明",
    "content": [
      "挥毫欲写周公瑾，江左谁当不世雄。",
      "料敌未烦玄德虑，运筹常与仲谋同。",
      "吴人醉在醇醪里，汉贼魂沉燥荻中。",
      "今日巴丘一坯土，尚应千载赏英风。"
    ]
  },
  {
    "id": "e647d10fbb5153d28a2155ed86579190",
    "title": "寄致仕南阳李文明太守",
    "authorName": "王佐",
    "authorId": "e647d10fbb5153d2d1457b722dffbc47",
    "dynasty": "明",
    "content": [
      "子寄南州苏合香，为凭双鲤问南阳。",
      "不知何处天仙府，得似人间昼锦乡。",
      "云卧闲看千亩白，菊开常醉九秋黄。",
      "何时得脱樊笼去，约与逍遥万仞翔。"
    ]
  },
  {
    "id": "e647d10fbb5153d285bdc8bd27166389",
    "title": "和廉州杜同府琼台除夜韵",
    "authorName": "王佐",
    "authorId": "e647d10fbb5153d2d1457b722dffbc47",
    "dynasty": "明",
    "content": [
      "杜陵守岁阿咸家，博望穷年西海涯。",
      "我似杜陵惟少句，君非博望却乘槎。",
      "睡呼老妇看春酒，坐待当关报晓衙。",
      "两地闲忙各成趣，从教爆竹换年华。"
    ]
  },
  {
    "id": "e647d10fbb5153d22607adddd7642576",
    "title": "暮年三宠诗喜童",
    "authorName": "王佐",
    "authorId": "e647d10fbb5153d2d1457b722dffbc47",
    "dynasty": "明",
    "content": [
      "衰年病体蓄虚风，双耳骎淫走百虫。",
      "毫末秋声鸣飒飒，一腔春意散融融。",
      "许丞谩作老聋客，刘备徒为大耳翁。",
      "当日若还知此趣，管教两窍大添聪。"
    ]
  },
  {
    "id": "e647d10fbb5153d22607adddcae0bc73",
    "title": "暮年三宠诗喜童",
    "authorName": "王佐",
    "authorId": "e647d10fbb5153d2d1457b722dffbc47",
    "dynasty": "明",
    "content": [
      "怜卿相伴廿来年，每到三冬宠独专。",
      "东海麻姑新剪爪，汉官钩弋半开拳。",
      "艮山风竖为妖孽，黎岭寒锋出瘴烟。",
      "动荡烦屙如扫雪，青天白日好高眠。"
    ]
  },
  {
    "id": "e647d10fbb5153d22607adddf6961028",
    "title": "暮年三宠诗喜童",
    "authorName": "王佐",
    "authorId": "e647d10fbb5153d2d1457b722dffbc47",
    "dynasty": "明",
    "content": [
      "象牙谩与虎须评，槐柳微签亦可情。",
      "老景关门多宿物，用时积否肯留行。",
      "来如病体逢砭石，过似伤民见太平。",
      "可惜汉家张柱史，不曾相识过平生。"
    ]
  },
  {
    "id": "e647d10fbb5153d2c81d905644c126a7",
    "title": "别陈廷器",
    "authorName": "王佐",
    "authorId": "e647d10fbb5153d2d1457b722dffbc47",
    "dynasty": "明",
    "content": [
      "逢君不用寄家书，琐琐皆烦报敝庐。",
      "杜子诗穷行负酒，冯郎歌苦食无鱼。",
      "十年别恨风尘里，三世通家气谊馀。",
      "归到琼南问江左，白头今拟卜休居。"
    ]
  },
  {
    "id": "e647d10fbb5153d28cf1174271f765ea",
    "title": "池州九日阻风和大理府吴守韵",
    "authorName": "王佐",
    "authorId": "e647d10fbb5153d2d1457b722dffbc47",
    "dynasty": "明",
    "content": [
      "随例趋朝共质成，阳侯何苦滞前程。",
      "波涛汹涌来天地，心绪飘摇似旆旌。",
      "郡小幸教诸事了，官贫赢得一舟轻。",
      "重阳遮暮多风雨，吟掩蓬窗坐到明。"
    ]
  },
  {
    "id": "e647d10fbb5153d2b3fd178d9613a466",
    "title": "到芜湖",
    "authorName": "王佐",
    "authorId": "e647d10fbb5153d2d1457b722dffbc47",
    "dynasty": "明",
    "content": [
      "万家烟火大江濆，远望应知不是村。",
      "丰稔舟船多卖谷，升平闾巷少关门。",
      "排商神鼓中流发，贩子吴歌月下闻。",
      "且喜夜来风浪静，莫教羁思扰吟魂。"
    ]
  },
  {
    "id": "e647d10fbb5153d2bc77d740a13d07a6",
    "title": "陈亚参雪窝",
    "authorName": "王佐",
    "authorId": "e647d10fbb5153d2d1457b722dffbc47",
    "dynasty": "明",
    "content": [
      "丛丛雪压紫微寒，一庵吟窝雪里安。",
      "承宇瑶华推艮岳，垂檐冰柱长阑干。",
      "袁翁节操眠偏稳，郢客遗音和独难。",
      "只恐玉龙搬得去，散为丰瑞满人寰。"
    ]
  },
  {
    "id": "e647d10fbb5153d25b1a2c31dd1a22a1",
    "title": "儋州李医士遗白芨点书",
    "authorName": "王佐",
    "authorId": "e647d10fbb5153d2d1457b722dffbc47",
    "dynasty": "明",
    "content": [
      "露滴研朱点璧藏，谩劳珍重护芸香。",
      "未经触手开前卷，遽已翻朱过别行。",
      "老大厌观偏乱眼，儿童初读不成章。",
      "年来再阅新经典，点点丹砂润玉浆。"
    ]
  },
  {
    "id": "e647d10fbb5153d2e9af45111d36a51f",
    "title": "昔梦",
    "authorName": "王佐",
    "authorId": "e647d10fbb5153d2d1457b722dffbc47",
    "dynasty": "明",
    "content": [
      "千载也知无李杜，邯郸梦幻亦何哉。",
      "形容尚带三巴瘦，神采初游八极回。",
      "星斗在天明似昼，江河行地吼如雷。",
      "蹉跎四十年前事，久矣吾衰不再来。"
    ]
  },
  {
    "id": "e647d10fbb5153d2ca88b596dc8b9041",
    "title": "病起",
    "authorName": "王佐",
    "authorId": "e647d10fbb5153d2d1457b722dffbc47",
    "dynasty": "明",
    "content": [
      "病起无聊只看书，书劳添病又何如。",
      "生逢圣代无遗物，死恋残编似蠹鱼。",
      "老境乾坤输伏枕，暮途行李戒驰车。",
      "客身自有还乡日，造化小儿其如予。"
    ]
  },
  {
    "id": "e647d10fbb5153d21283f993164dc38c",
    "title": "西林三景晓树樵歌",
    "authorName": "王佐",
    "authorId": "e647d10fbb5153d2d1457b722dffbc47",
    "dynasty": "明",
    "content": [
      "买臣富贵徒为尔，王质神仙亦已休。",
      "红日半竿村下路，青山几处担头讴。",
      "闲为空谷生音响，静与诗翁助唱酬。",
      "记得林间初睡起，一声凄寂万山幽。"
    ]
  },
  {
    "id": "e647d10fbb5153d21283f9930886cc2c",
    "title": "西林三景晓树樵歌",
    "authorName": "王佐",
    "authorId": "e647d10fbb5153d2d1457b722dffbc47",
    "dynasty": "明",
    "content": [
      "桃源应莫问渔郎，到处神仙自有乡。",
      "欲食蟠桃寻洞府，且看修竹向宜黄。",
      "岁寒一节心常固，月落千寻影更长。",
      "我若过门闲适兴，主人相见亦无妨。"
    ]
  },
  {
    "id": "e647d10fbb5153d21283f9933ef112fb",
    "title": "西林三景晓树樵歌",
    "authorName": "王佐",
    "authorId": "e647d10fbb5153d2d1457b722dffbc47",
    "dynasty": "明",
    "content": [
      "杜子夏非卜子夏，汉秋胡异鲁秋胡。",
      "君看世厌刘渊也，岂有人祠石勒乎。",
      "水色山光元自好，古名今姓偶相符。",
      "我逢胜境须题咏，不管神灵有与无。"
    ]
  },
  {
    "id": "e647d10fbb5153d2642b37dfd66f4209",
    "title": "和宫祠五首",
    "authorName": "王佐",
    "authorId": "e647d10fbb5153d2d1457b722dffbc47",
    "dynasty": "明",
    "content": [
      "欲将红袖舞霓裳，羞涩徐妃半面妆。",
      "侍夜饶他承宠渥，拜恩随例入班行。",
      "花占蝶幸情应懒，竹引羊车事已忘。",
      "元夜吹笙鳌足底，坐看庭燎爇沉香。"
    ]
  },
  {
    "id": "e647d10fbb5153d2642b37dfaae00edd",
    "title": "和宫祠五首",
    "authorName": "王佐",
    "authorId": "e647d10fbb5153d2d1457b722dffbc47",
    "dynasty": "明",
    "content": [
      "绿云鬟鬓绣罗裳，新学含章点额妆。",
      "长乐宫中陪女伴，蓬莱岛上看仙行。",
      "内家事体元无别，玉殿初心未肯忘。",
      "卫赵也从微贱起，暗将衣袖夜薰香。"
    ]
  },
  {
    "id": "e647d10fbb5153d2642b37df97e367fa",
    "title": "和宫祠五首",
    "authorName": "王佐",
    "authorId": "e647d10fbb5153d2d1457b722dffbc47",
    "dynasty": "明",
    "content": [
      "晓听促漏着衣裳，梳得朝阳新样妆。",
      "阿监传呼朝太母，宫司仍与押班行。",
      "金银恩宠难常注，刺绣工夫岂敢忘。",
      "闻说近来容入道，礼星瞻斗学烧香。"
    ]
  },
  {
    "id": "e647d10fbb5153d2642b37df95c3c310",
    "title": "和宫祠五首",
    "authorName": "王佐",
    "authorId": "e647d10fbb5153d2d1457b722dffbc47",
    "dynasty": "明",
    "content": [
      "花牵舞袖柳牵裳，为幸骊山促晓妆。",
      "前世定知天帝谪，此生合作内家行。",
      "为云梦断行将老，向日心存未忍忘。",
      "欲向明妃借颜色，世间宁有返魂香。"
    ]
  },
  {
    "id": "e647d10fbb5153d2642b37df7ee75d0c",
    "title": "和宫祠五首",
    "authorName": "王佐",
    "authorId": "e647d10fbb5153d2d1457b722dffbc47",
    "dynasty": "明",
    "content": [
      "浪说珠襦云锦裳，承恩端不在云妆。",
      "凄凉南内情千缕，寂寞长门泪几行。",
      "唐室放归犹未许，汉宫图画已相忘。",
      "谁家姊妹多恩泽，夸耀金书十里香。"
    ]
  },
  {
    "id": "e647d10fbb5153d21574d8e2d4ccd749",
    "title": "椰园写景二首",
    "authorName": "王佐",
    "authorId": "e647d10fbb5153d2d1457b722dffbc47",
    "dynasty": "明",
    "content": [
      "九天仙子送琼浆，散入园林万颗黄。",
      "清庙周罍云捧得，渑池秦缶化陶将。",
      "涵濡璞玉蓝田嫩，美满金茎霄汉香。",
      "欲和金丹餐玉屑，茂陵曾有寿生方。"
    ]
  },
  {
    "id": "e647d10fbb5153d21574d8e2863b54be",
    "title": "椰园写景二首",
    "authorName": "王佐",
    "authorId": "e647d10fbb5153d2d1457b722dffbc47",
    "dynasty": "明",
    "content": [
      "半空张翠复垂黄，仿佛云端见上方。",
      "黄目上尊看荏苒，高牙大纛倚苍茫。",
      "两间硕果输魁品，五岭高株在列行。",
      "遮莫中原多沃壤，只知琼岛是生乡。"
    ]
  },
  {
    "id": "e647d10fbb5153d20a885d1fd8e85fcc",
    "title": "和李司训中秋前十二夜月韵",
    "authorName": "王佐",
    "authorId": "e647d10fbb5153d2d1457b722dffbc47",
    "dynasty": "明",
    "content": [
      "七满三亏月在天，世情偏斗小婵娟。",
      "怪来诗老初弦后，欲对嫦娥未嫁前。",
      "且尽四更拚酩酊，还过三夜看团圆。",
      "殷勤更向吴刚道，先借清光结早缘。"
    ]
  },
  {
    "id": "e647d10fbb5153d233c0bd81f411202c",
    "title": "二花叹",
    "authorName": "王佐",
    "authorId": "e647d10fbb5153d2d1457b722dffbc47",
    "dynasty": "明",
    "content": [
      "岩桂清香无美色，海棠色美少清香。",
      "我怜王粲侵时貌，谁惜杨妃醉晚妆。",
      "七里园林醒蝶梦，五更风雨断莺肠。",
      "词人怪得千般恨，二美难并世所伤。"
    ]
  },
  {
    "id": "e647d10fbb5153d2e44d18e716e008a0",
    "title": "东路纪行",
    "authorName": "王佐",
    "authorId": "e647d10fbb5153d2d1457b722dffbc47",
    "dynasty": "明",
    "content": [
      "东入云山深复深，千家园圃万家林。",
      "商寮路绕槟榔树，庄屋门开刺竹阴。",
      "独木断桥春水渡，孤烟荒落夕阳岑。",
      "久逢亲故情偏好，黏酒开樽引满斟。"
    ]
  },
  {
    "id": "e647d10fbb5153d2320e8b2e770e8901",
    "title": "海边纪行",
    "authorName": "王佐",
    "authorId": "e647d10fbb5153d2d1457b722dffbc47",
    "dynasty": "明",
    "content": [
      "外家家住海南边，垂老频来岂偶然。",
      "几个渔舟依海港，两三灶户傍盐田。",
      "潮痕每准星长短，水候仍催月次躔。",
      "风景苍苍今似昔，可怜华发半盈颠。"
    ]
  },
  {
    "id": "e647d10fbb5153d20ac559589abd32a7",
    "title": "乾采庄书事",
    "authorName": "王佐",
    "authorId": "e647d10fbb5153d2d1457b722dffbc47",
    "dynasty": "明",
    "content": [
      "水落初冬晚稻收，杖藜徐步望平畴。",
      "村童挂笠闲招鸭，牧竖讴歌散放牛。",
      "乡约尽扳红日待，隐窝无奈白云留。",
      "寄书转托王承事，早晚诗传杜若洲。"
    ]
  },
  {
    "id": "e647d10fbb5153d24f0248d5d38c8aed",
    "title": "黄龙观海",
    "authorName": "王佐",
    "authorId": "e647d10fbb5153d2d1457b722dffbc47",
    "dynasty": "明",
    "content": [
      "云门西北总茫然，大地无形只有天。",
      "回视江湖难说水，自从开辟不知年。",
      "幽人乐在游鱼外，渔父机忘白鸟边。",
      "偏趁主翁观玩暇，沧洲凉雨日高眠。"
    ]
  },
  {
    "id": "e647d10fbb5153d22e202aea3a003878",
    "title": "桐墩书事",
    "authorName": "王佐",
    "authorId": "e647d10fbb5153d2d1457b722dffbc47",
    "dynasty": "明",
    "content": [
      "桐墩墩上唤华英，舞袖当筵缓缓行。",
      "一个神仙张果老，两枝天女董双成。",
      "娥眉不解怜秋态，鹤发还能按曲声。",
      "邀我暮年同结社，此心已许白鸥盟。"
    ]
  },
  {
    "id": "e647d10fbb5153d2cc65cd52858485cf",
    "title": "后寄桐墩",
    "authorName": "王佐",
    "authorId": "e647d10fbb5153d2d1457b722dffbc47",
    "dynasty": "明",
    "content": [
      "桐墩遥望在天涯，西顾桐乡是我家。",
      "老去墩材堪绿绮，秋来乡景负黄花。",
      "已悲燕雁炎凉改，渐觉莼鲈兴味赊。",
      "开到玉梅今岁晚，拟来桐下割烟霞。"
    ]
  },
  {
    "id": "e647d10fbb5153d2b3082746a3e143dd",
    "title": "次挽邢都宪韵",
    "authorName": "王佐",
    "authorId": "e647d10fbb5153d2d1457b722dffbc47",
    "dynasty": "明",
    "content": [
      "薤歌声冷已难堪，尚仰高名北斗南。",
      "柏府冰霜推劲节，林泉风月寝清谈。",
      "太初玄酒世推一，清庙朱弦我叹三。",
      "见说楼台无地起，应知后死有人惭。"
    ]
  },
  {
    "id": "e647d10fbb5153d2eff8012b7f97a563",
    "title": "美泷滩和先兄韵",
    "authorName": "王佐",
    "authorId": "e647d10fbb5153d2d1457b722dffbc47",
    "dynasty": "明",
    "content": [
      "无边诗景半消沉，岁晏还来憩绿阴。",
      "山折水更怜地老，鸟啼花落恨春深。",
      "梦回池草还联句，眼看江蓠但洒襟。",
      "当日已成伤往事，况无欢会到如今。"
    ]
  },
  {
    "id": "e647d10fbb5153d23ee4df3dbd6ccb72",
    "title": "和友人归姜驿夜宿胡澹庵祠",
    "authorName": "王佐",
    "authorId": "e647d10fbb5153d2d1457b722dffbc47",
    "dynasty": "明",
    "content": [
      "炎荒回首望中原，云海茫茫正断魂。",
      "空有寸心悬日月，难将一手转乾坤。",
      "北人府库千金费，南国封章万古存。",
      "当日戴天称叔侄，可曾都是赵家昆。"
    ]
  },
  {
    "id": "e647d10fbb5153d297d47332b22b9ac7",
    "title": "次友人游载酒堂韵",
    "authorName": "王佐",
    "authorId": "e647d10fbb5153d2d1457b722dffbc47",
    "dynasty": "明",
    "content": [
      "鹃送南声到洛阳，浮云白昼掩阳光。",
      "世忧文字乱天下，天遣先生閟海乡。",
      "过化真成孚草木，人心犹自爱桄榔。",
      "无因得载城南酒，仰止惟持一炷香。"
    ]
  },
  {
    "id": "e647d10fbb5153d28e80aea7f44f214c",
    "title": "题东坡祠",
    "authorName": "王佐",
    "authorId": "e647d10fbb5153d2d1457b722dffbc47",
    "dynasty": "明",
    "content": [
      "先生辙迹到遐荒，象魏新年法渐详。",
      "卜世渐看杭易汴，传衣又见吕仍王。",
      "本来大块为安宅，不道眉山是故乡。",
      "人定胜天千载下，尽输琼岛一枝香。"
    ]
  },
  {
    "id": "e647d10fbb5153d273b9113373a9b824",
    "title": "苦大风雨",
    "authorName": "王佐",
    "authorId": "e647d10fbb5153d2d1457b722dffbc47",
    "dynasty": "明",
    "content": [
      "海国今秋风雨多，等闲平地欲成河。",
      "折腰半是遭风树，生耳惊看厌雨禾。",
      "处处路傍虞陷辙，家家屋底浚泉窝。",
      "娲皇昔炼补天石，不补漏天将奈何。"
    ]
  },
  {
    "id": "e647d10fbb5153d2663634f1448f35de",
    "title": "秋日病起即事",
    "authorName": "王佐",
    "authorId": "e647d10fbb5153d2d1457b722dffbc47",
    "dynasty": "明",
    "content": [
      "林下萧疏秋气清，物华人意两难平。",
      "空庭霜扫桐千叶，远浦风飘雁一声。",
      "老去悲秋偏作恶，病来对酒似无情。",
      "渊明已矣灵均远，坐看黄花忆友生。"
    ]
  },
  {
    "id": "e647d10fbb5153d230a93cea9af19841",
    "title": "读宋史",
    "authorName": "王佐",
    "authorId": "e647d10fbb5153d2d1457b722dffbc47",
    "dynasty": "明",
    "content": [
      "南边七叶选重光，世及重昏亦可伤。",
      "宫色渐非天水碧，柘袍又看女真黄。",
      "外夷岂敢分中夏，一汴何因说二杭。",
      "堪恨三朝谋国是，是谁惟有杀忠良。"
    ]
  },
  {
    "id": "e647d10fbb5153d25e4934ade333e484",
    "title": "海外四逐客四首李忠定公纲",
    "authorName": "王佐",
    "authorId": "e647d10fbb5153d2d1457b722dffbc47",
    "dynasty": "明",
    "content": [
      "公来方始是朝廷，争奈吴儿苦讳兵。",
      "当扆戴天宁国是，杜邮兴念岂人情。",
      "忍教丞相过南海，更有何人说北征。",
      "自古浮云能蔽日，重昏世及几时明。"
    ]
  },
  {
    "id": "e647d10fbb5153d25e4934ad44920164",
    "title": "海外四逐客四首李忠定公纲",
    "authorName": "王佐",
    "authorId": "e647d10fbb5153d2d1457b722dffbc47",
    "dynasty": "明",
    "content": [
      "身骑箕尾作山河，气壮中原胜概多。",
      "立赞建康开左纛，坐挥羯虏倒前戈。",
      "孤忠唯有皇天在，万口其如国是何。",
      "直待崖州沧海涸，英雄遗恨始消磨。"
    ]
  },
  {
    "id": "e647d10fbb5153d25e4934ad61ed8b9a",
    "title": "海外四逐客四首李忠定公纲",
    "authorName": "王佐",
    "authorId": "e647d10fbb5153d2d1457b722dffbc47",
    "dynasty": "明",
    "content": [
      "大朝廷作小朝廷，人世乾坤已不成。",
      "志士拊心思蹈海，渠奸呼党贺登瀛。",
      "共知甘饮三吴水，谁念幽栖五国城。",
      "公去如今三百载，海潮犹有不平声。"
    ]
  },
  {
    "id": "e647d10fbb5153d25e4934ad5a65bb25",
    "title": "海外四逐客四首李忠定公纲",
    "authorName": "王佐",
    "authorId": "e647d10fbb5153d2d1457b722dffbc47",
    "dynasty": "明",
    "content": [
      "五十三家祸未消，何人海外得逍遥。",
      "皇天后土犹堪倚，明月清风不费邀。",
      "但看琼岛一身在，莫怨图书万卷烧。",
      "千古牧羊亭下土，好还天道不曾饶。"
    ]
  },
  {
    "id": "e647d10fbb5153d25ca4fbef2afe9d37",
    "title": "遣兴",
    "authorName": "王佐",
    "authorId": "e647d10fbb5153d2d1457b722dffbc47",
    "dynasty": "明",
    "content": [
      "刺桐花开三月天，鹧鸪声里好闲眠。",
      "谁言老圃风烟歇，还看芳春景物妍。",
      "南亩筑塍留旱水，黎山分火种畬田。",
      "何须更作瀛州梦，老此春岩足百年。"
    ]
  },
  {
    "id": "e647d10fbb5153d224ea75c5852d4d15",
    "title": "茉莉轩二首",
    "authorName": "王佐",
    "authorId": "e647d10fbb5153d2d1457b722dffbc47",
    "dynasty": "明",
    "content": [
      "茉莉香中小小轩，历年三百尚依然。",
      "珠崖逐客才过海，南渡君臣已戴天。",
      "磊落封章轰宇宙，凄凉遗墨化云烟。",
      "我怀千古中原恨，几度经行涕泗连。"
    ]
  },
  {
    "id": "e647d10fbb5153d224ea75c57f2b76c3",
    "title": "茉莉轩二首",
    "authorName": "王佐",
    "authorId": "e647d10fbb5153d2d1457b722dffbc47",
    "dynasty": "明",
    "content": [
      "相逢莫说绍兴年，每为先生一抚然。",
      "国是到头成底事，奸非开路逐忠贤。",
      "忍同刘豫三分国，卖却唐尧半壁天。",
      "杰阁格天今草莽，乾坤犹罩小茅轩。"
    ]
  },
  {
    "id": "e647d10fbb5153d2bc538e728a9815b8",
    "title": "写怀用慰失水者",
    "authorName": "王佐",
    "authorId": "e647d10fbb5153d2d1457b722dffbc47",
    "dynasty": "明",
    "content": [
      "失路言思旧使君，远来寻我觅温存。",
      "试询阮瑀无消息，浪说余夔是仲昆。",
      "鸿过但留栖雪迹，剑沉宁记刻舟痕。",
      "西铭训在曾知否，四海同胞尽可恩。"
    ]
  },
  {
    "id": "e647d10fbb5153d2557d32eb70e65142",
    "title": "哭姐夫谢氏",
    "authorName": "王佐",
    "authorId": "e647d10fbb5153d2d1457b722dffbc47",
    "dynasty": "明",
    "content": [
      "判袂沙头过六年，遽应此别是终天。",
      "招魂那待还修郢，酬酒偏怜隔越燕。",
      "何氏诸甥谁是忌，谢家昆仲我名玄。",
      "他时再到陶村下，肺腑摧刀泪迸泉。"
    ]
  },
  {
    "id": "e647d10fbb5153d2cf2e6ad629fcbba6",
    "title": "挽沙文远",
    "authorName": "王佐",
    "authorId": "e647d10fbb5153d2d1457b722dffbc47",
    "dynasty": "明",
    "content": [
      "旧游先达重文林，底事如君叹陆沉。",
      "海岛此时闻薤露，夜台何处梦商霖。",
      "龟趺积雨新苔长，马鬣西风宿草深。",
      "为此衰词吊存没，愧无佳句重南金。"
    ]
  },
  {
    "id": "e647d10fbb5153d276f7df9a75f7d045",
    "title": "挽那邕冯教谕先生",
    "authorName": "王佐",
    "authorId": "e647d10fbb5153d2d1457b722dffbc47",
    "dynasty": "明",
    "content": [
      "忆昔为儿未十龄，趋庭委贽拜先生。",
      "仅能雪案涂鸦舞，已许朝阳作凤鸣。",
      "寂寞荒苔封讲席，凄凉抔土闭佳城。",
      "东风吹泪看遗稿，尺许枯藤无限情。"
    ]
  },
  {
    "id": "e647d10fbb5153d2cb42a877e69f0260",
    "title": "和李司训看破椰子",
    "authorName": "王佐",
    "authorId": "e647d10fbb5153d2d1457b722dffbc47",
    "dynasty": "明",
    "content": [
      "千颗云房落浑沦，园丁择嫩请尝新。",
      "擎来玉碗倾甘露，看取金刀削软银。",
      "更讶坤灵钟笋玉，别为天一閟纯真。",
      "暮年招得桐乡老，日对南园作主宾。"
    ]
  },
  {
    "id": "e647d10fbb5153d26d285d60cfe607ba",
    "title": "桐乡夏景",
    "authorName": "王佐",
    "authorId": "e647d10fbb5153d2d1457b722dffbc47",
    "dynasty": "明",
    "content": [
      "槟榔花开满院香，雨馀窗下纳微凉。",
      "西滩新水涨寒绿，南亩早禾标晚芒。",
      "鹦鹉来催新陇麦，杜鹃叫插上旬秧。",
      "白头林下无馀事，端为年年景物忙。"
    ]
  },
  {
    "id": "e647d10fbb5153d2b31f8b396df5cd1c",
    "title": "和丘公五指山诗",
    "authorName": "王佐",
    "authorId": "e647d10fbb5153d2d1457b722dffbc47",
    "dynasty": "明",
    "content": [
      "坤轴南回地尽头，巨灵见掌镇中洲。",
      "打开放水澄环海，擘列分山观四州。",
      "一朵金莲擎碧落，五株玉笋泮清秋。",
      "明时维岳颂神降，还继嵩高咏有周。"
    ]
  },
  {
    "id": "e647d10fbb5153d2b31f8b39030ca06e",
    "title": "和丘公五指山诗",
    "authorName": "王佐",
    "authorId": "e647d10fbb5153d2d1457b722dffbc47",
    "dynasty": "明",
    "content": [
      "南桥月色泛清波，每度春宵韵更多。",
      "蜃阁春涛漱海黛，鳌山飞焰灿银河。",
      "花迎素女传香粉，曲奏钧天洽笑歌。",
      "长伴不知春有梦，何须载酒问春婆。"
    ]
  },
  {
    "id": "e647d10fbb5153d2b31f8b390a08d4dd",
    "title": "和丘公五指山诗",
    "authorName": "王佐",
    "authorId": "e647d10fbb5153d2d1457b722dffbc47",
    "dynasty": "明",
    "content": [
      "曾听经声学点头，披鳞带甲半沉浮。",
      "须髯直驾潮初度，骨力犹翻水未流。",
      "蓑笠不惊江上钓，飞鸣空狎浪中鸥。",
      "云行万顷毫光射，展翮风生十二洲。"
    ]
  },
  {
    "id": "e647d10fbb5153d238f314b26993b75c",
    "title": "和丘公五指山诗其一",
    "authorName": "王佐",
    "authorId": "e647d10fbb5153d2d1457b722dffbc47",
    "dynasty": "明",
    "content": [
      "三四点排当北斗，亿千年耸印南溟。",
      "懒旋杓尾随旬朔，休讶魁头省六星。",
      "月夜寒光常落落，霜天秀色自青青。",
      "文昌星照珠崖郡，近在东南第几亭。"
    ]
  },
  {
    "id": "e647d10fbb5153d24cc85fc1819cb141",
    "title": "挽李司训",
    "authorName": "王佐",
    "authorId": "e647d10fbb5153d2d1457b722dffbc47",
    "dynasty": "明",
    "content": [
      "诗坛谁复话先登，地下修文注未曾。",
      "玉树照人翻落寞，金声掷地尚鏦铮。",
      "世无好瑟丝弦断，我为知音肺腑崩。",
      "四十心丧齐下泪，夜窗霏雨洒寒灯。"
    ]
  },
  {
    "id": "e647d10fbb5153d2199c3c844accb0a5",
    "title": "怀归",
    "authorName": "王佐",
    "authorId": "e647d10fbb5153d2d1457b722dffbc47",
    "dynasty": "明",
    "content": [
      "万卷书生刘鲁风，闲来无事不从容。",
      "香风不动松花老，宿雨初收草木浓。",
      "莫把文章动蛮貊，悔将名利役疏慵。",
      "人生到处知何似，泛剡寒宵兴一蓬。"
    ]
  },
  {
    "id": "e647d10fbb5153d2e9be4425e6354493",
    "title": "解友兄王宗一",
    "authorName": "王佐",
    "authorId": "e647d10fbb5153d2d1457b722dffbc47",
    "dynasty": "明",
    "content": [
      "几人回首愧朝班，此客空弹贡禹冠。",
      "江国草花三月暮，客毡风雨十年寒。",
      "闲来觅句空搔首，老去悲秋强自宽。",
      "万事看来忙不得，不如高卧且加飧。"
    ]
  },
  {
    "id": "e647d10fbb5153d25742c0679f223c94",
    "title": "飓母",
    "authorName": "王佐",
    "authorId": "e647d10fbb5153d2d1457b722dffbc47",
    "dynasty": "明",
    "content": [
      "断虹饮海日光微，西北崇朝气惨悽。",
      "飓母呼风千里至，土皇伤木万山悲。",
      "掀天坐看乾坤变，剥地浑惊海岳移。",
      "最是桐乡心独苦，三间茅屋可能支。"
    ]
  },
  {
    "id": "e647d10fbb5153d24dc3c88ec0f99f4d",
    "title": "圆山村",
    "authorName": "王佐",
    "authorId": "e647d10fbb5153d2d1457b722dffbc47",
    "dynasty": "明",
    "content": [
      "胜概圆山水竹村，故家文献百年存。",
      "书香济美今如昔，科第光华祖又孙。",
      "酒兴诗情惟岁月，水遭山独自乾坤。",
      "白头慢忆通家旧，世难无因一过门。"
    ]
  },
  {
    "id": "e647d10fbb5153d2a750b91bd83c1e7f",
    "title": "落笔峒",
    "authorName": "王佐",
    "authorId": "e647d10fbb5153d2d1457b722dffbc47",
    "dynasty": "明",
    "content": [
      "路入烟霞一洞深，悄无鸡犬昼沉沉。",
      "老僧尚有栖禅迹，游客时闻击磬音。",
      "石窍漏天三百丈，井泉到海几千寻。",
      "仙家景象人难道，天遣悬崖落笔吟。"
    ]
  },
  {
    "id": "e647d10fbb5153d2864039506988ffcf",
    "title": "珍珠麦",
    "authorName": "王佐",
    "authorId": "e647d10fbb5153d2d1457b722dffbc47",
    "dynasty": "明",
    "content": [
      "汉师南下扫妖氛，胜瘴轻身亦著勋。",
      "利口苦遭梁驸马，知心还是马将军。",
      "可怜荒服多奇产，辜负中兴有圣君。",
      "千载寥寥效忠意，谩醺山叟睡闲云。"
    ]
  },
  {
    "id": "e647d10fbb5153d2eb199ba1279bb714",
    "title": "刺桐",
    "authorName": "王佐",
    "authorId": "e647d10fbb5153d2d1457b722dffbc47",
    "dynasty": "明",
    "content": [
      "东君三月剪猩红，分着枝头片片工。",
      "海国乡村随处有，田家门巷一般同。",
      "离披风火欲生焰，烂熳晴霞几闹空。",
      "地迥幸无车马到，闲看花候毕农功。"
    ]
  },
  {
    "id": "e647d10fbb5153d2c3dee85b21a4b5e5",
    "title": "荔枝",
    "authorName": "王佐",
    "authorId": "e647d10fbb5153d2d1457b722dffbc47",
    "dynasty": "明",
    "content": [
      "火珠压树红离离，五月炎州荔熟时。",
      "买树有时来野老，窥枝终日戒群儿。",
      "红尘不媚烟花笑，玄圃深韬玉雪肌。",
      "昨向祝融求再熟，点头惟与后年期。"
    ]
  },
  {
    "id": "e647d10fbb5153d2ffcb67686cb35847",
    "title": "椰子",
    "authorName": "王佐",
    "authorId": "e647d10fbb5153d2d1457b722dffbc47",
    "dynasty": "明",
    "content": [
      "累累青子压秋房，千尺高株挂碧苍。",
      "清庙周罍云捧得，渑池秦缶化陶将。",
      "涵濡璞玉精英嫩，美满金茎滴露香。",
      "欲和金茎餐玉屑，茂陵曾有寿生方。"
    ]
  },
  {
    "id": "e647d10fbb5153d221502e253cc41b00",
    "title": "野茶",
    "authorName": "王佐",
    "authorId": "e647d10fbb5153d2d1457b722dffbc47",
    "dynasty": "明",
    "content": [
      "谁识炎州一种茶，天教灵产閟烟霞。",
      "建溪斗美非吾事，阳羡先尝自一家。",
      "闽客错猜龙换骨，国风休咏鼠无牙。",
      "陆生谩有茶经著，谁识炎州一种茶。"
    ]
  },
  {
    "id": "e647d10fbb5153d2566ade98172518e4",
    "title": "和李本德槟榔叹",
    "authorName": "王佐",
    "authorId": "e647d10fbb5153d2d1457b722dffbc47",
    "dynasty": "明",
    "content": [
      "居货无如此货奇，十州俗尚总相宜。",
      "定交两姓轻盟血，坐易千金似折枝。",
      "繁实独超南国产，孤根不受北方泥。",
      "琼农本有天然利，飓母秋风自适时。"
    ]
  },
  {
    "id": "e647d10fbb5153d208a7dfa4c0885ba1",
    "title": "寄张翙",
    "authorName": "王佐",
    "authorId": "e647d10fbb5153d2d1457b722dffbc47",
    "dynasty": "明",
    "content": [
      "闻君新制槟榔扇，几欲求观未有因。",
      "坐拥定如聃老子，行持应类吕仙人。",
      "编蒲织锦千般旧，剪月裁云一样新。",
      "安得芸窗来一握，手挥三伏播秋旻。"
    ]
  },
  {
    "id": "e647d10fbb5153d2c0ac0e85d820b09c",
    "title": "五原桥",
    "authorName": "王佐",
    "authorId": "e647d10fbb5153d2d1457b722dffbc47",
    "dynasty": "明",
    "content": [
      "飓风驱雨日相连，极目琼西水接天。",
      "百堵环封皆已矣，一虹驾壑自依然。",
      "天教水府分番守，地禁阳侯不敢前。",
      "过客至今三百载，声声和尚口中传。"
    ]
  },
  {
    "id": "e647d10fbb5153d2ee525a59b964b2c4",
    "title": "东皋诗社",
    "authorName": "王佐",
    "authorId": "e647d10fbb5153d2d1457b722dffbc47",
    "dynasty": "明",
    "content": [
      "东皋诗社海南边，每到相思在眼前。",
      "山屐踏残椰子雨，墅筵开趁荔枝天。",
      "竹篱茅舍偏多景，短咏长吟又几联。",
      "近日诗盟谁独步，徐陵孙子最豪颠。"
    ]
  },
  {
    "id": "e647d10fbb5153d2f917a6a97b5320bf",
    "title": "冯公墓",
    "authorName": "王佐",
    "authorId": "e647d10fbb5153d2d1457b722dffbc47",
    "dynasty": "明",
    "content": [
      "滔天洪水势初收，山自凝形水自流。",
      "孰为陶公安福地，误令今古聚蝇头。",
      "江山信美非吾土，试看周人重首丘。",
      "紫袋金鱼零落□，□□□□□□□。"
    ]
  },
  {
    "id": "e647d10fbb5153d286e3829a82a52dd8",
    "title": "哀使君",
    "authorName": "王佐",
    "authorId": "e647d10fbb5153d2d1457b722dffbc47",
    "dynasty": "明",
    "content": [
      "末路谁当国步艰，琼州节概似常山。",
      "心悬北极天应远，血洒南荒地尽斑。",
      "上帝亦哀麟凤死，中原今放犬羊还。",
      "使君忠义言难尽，只把哀辞滴泪删。"
    ]
  },
  {
    "id": "e647d10fbb5153d2e1900a441b292e5f",
    "title": "哀百姓",
    "authorName": "王佐",
    "authorId": "e647d10fbb5153d2d1457b722dffbc47",
    "dynasty": "明",
    "content": [
      "舆图二百尽皇州，宋室遗民尚有不。",
      "松柏谁扪共客腹，弦歌未散鲁公头。",
      "忠魂几许随波恨，孤旅三千特地投。",
      "那道深仁炎赵录，无端气脉向兹收。"
    ]
  },
  {
    "id": "e647d10fbb5153d2550b325bb1e44dc6",
    "title": "浮海",
    "authorName": "王佐",
    "authorId": "e647d10fbb5153d2d1457b722dffbc47",
    "dynasty": "明",
    "content": [
      "试将我意问冯夷，士子何辜苦祸之。",
      "不放禹门看鲤化，却教瀛海觅鲸骑。",
      "云梯莫步波心月，丹桂难攀影里枝。",
      "手把香醪无土滴，白头空有泪双垂。"
    ]
  },
  {
    "id": "e647d10fbb5153d2550b325b557c87b9",
    "title": "浮海",
    "authorName": "王佐",
    "authorId": "e647d10fbb5153d2d1457b722dffbc47",
    "dynasty": "明",
    "content": [
      "阳候密窥天帝睡，大开水府弄蛟螭。",
      "风云卷海乾坤变，波浪翻天日月凄。",
      "文焰乱随奎璧漾，龙王误作宝珠嬉。",
      "盍援子弄父兵例，天拟阳侯五百笞。"
    ]
  },
  {
    "id": "e647d10fbb5153d2f55c5377f389c763",
    "title": "刘二守百可园",
    "authorName": "王佐",
    "authorId": "e647d10fbb5153d2d1457b722dffbc47",
    "dynasty": "明",
    "content": [
      "富贵机关已透参，菜根淡里有馀甘。",
      "君能一事可为百，我味两言恒叹三。",
      "谪客晚晴时著屐，园丁春雨日携篮。",
      "知君百可无不可，拔去菜根应亦堪。"
    ]
  },
  {
    "id": "e647d10fbb5153d2a0377471591eb32b",
    "title": "柬南昌周进士仲芳",
    "authorName": "王佐",
    "authorId": "e647d10fbb5153d2d1457b722dffbc47",
    "dynasty": "明",
    "content": [
      "周君失职如失马，不问塞翁吾已知。",
      "疾走岂能无蹶足，了公未必是痴儿。",
      "楚云湘水心千古，秋月春花酒一卮。",
      "回首几人忙汗处，是君方得好联时。"
    ]
  },
  {
    "id": "e647d10fbb5153d2c073d3eeecf8a78e",
    "title": "归舟见梅",
    "authorName": "王佐",
    "authorId": "e647d10fbb5153d2d1457b722dffbc47",
    "dynasty": "明",
    "content": [
      "江南归路好风光，重见琼妃浅淡妆。",
      "几曲溪桥烟缥缈，谁家篱落月昏黄。",
      "骚人信断婵娟老，笙管声孤造化忙。",
      "怪得广平音韵变，此时忘淬铁心肠。"
    ]
  },
  {
    "id": "e647d10fbb5153d25d270448d0aec6c8",
    "title": "过富春山严子陵祠",
    "authorName": "王佐",
    "authorId": "e647d10fbb5153d2d1457b722dffbc47",
    "dynasty": "明",
    "content": [
      "交道久矣丧，何代无秦鹿。",
      "先生千载心，悠悠山水绿。"
    ]
  },
  {
    "id": "e647d10fbb5153d20bee02085b1f133d",
    "title": "歌风台",
    "authorName": "王佐",
    "authorId": "e647d10fbb5153d2d1457b722dffbc47",
    "dynasty": "明",
    "content": [
      "人从生处乐，鸟过故乡悲。",
      "英雄汉天子，一歌双泪垂。"
    ]
  },
  {
    "id": "e647d10fbb5153d2b2615976ca57a38a",
    "title": "棠溪八景下村烟树",
    "authorName": "王佐",
    "authorId": "e647d10fbb5153d2d1457b722dffbc47",
    "dynasty": "明",
    "content": [
      "向晚适幽兴，行吟下村路。",
      "前溪一抹烟，轻罩千行树。"
    ]
  },
  {
    "id": "e647d10fbb5153d2b26159761c1f62d3",
    "title": "棠溪八景下村烟树",
    "authorName": "王佐",
    "authorId": "e647d10fbb5153d2d1457b722dffbc47",
    "dynasty": "明",
    "content": [
      "石骨棱棱见，沙纹远远开。",
      "海天清瘦景，眼底一时来。"
    ]
  },
  {
    "id": "e647d10fbb5153d2b261597695d09d02",
    "title": "棠溪八景下村烟树",
    "authorName": "王佐",
    "authorId": "e647d10fbb5153d2d1457b722dffbc47",
    "dynasty": "明",
    "content": [
      "登高步斜阳，四望心悠哉。",
      "莫愁黄昏近，会有明月来。"
    ]
  },
  {
    "id": "e647d10fbb5153d2b26159762226d95c",
    "title": "棠溪八景下村烟树",
    "authorName": "王佐",
    "authorId": "e647d10fbb5153d2d1457b722dffbc47",
    "dynasty": "明",
    "content": [
      "羌笛怨清商，城头夜未央。",
      "袅袅女萝阴，摆落明月光。"
    ]
  },
  {
    "id": "e647d10fbb5153d2b261597628fd7608",
    "title": "棠溪八景下村烟树",
    "authorName": "王佐",
    "authorId": "e647d10fbb5153d2d1457b722dffbc47",
    "dynasty": "明",
    "content": [
      "一丛隔水白，点破青林烟。",
      "浑疑雪压枝，却讶孳乳天。"
    ]
  },
  {
    "id": "e647d10fbb5153d2b2615976ea1179dd",
    "title": "棠溪八景下村烟树",
    "authorName": "王佐",
    "authorId": "e647d10fbb5153d2d1457b722dffbc47",
    "dynasty": "明",
    "content": [
      "三三傍沙洲，五五依林樾。",
      "相招早还家，今晚多明月。"
    ]
  },
  {
    "id": "e647d10fbb5153d2b26159763ea36635",
    "title": "棠溪八景下村烟树",
    "authorName": "王佐",
    "authorId": "e647d10fbb5153d2d1457b722dffbc47",
    "dynasty": "明",
    "content": [
      "何处笛常闻，横冈日欲昏。",
      "数声牛背稳，自是一乾坤。"
    ]
  },
  {
    "id": "e647d10fbb5153d2b2615976cb60bb67",
    "title": "棠溪八景下村烟树",
    "authorName": "王佐",
    "authorId": "e647d10fbb5153d2d1457b722dffbc47",
    "dynasty": "明",
    "content": [
      "清朝负斤去，薄暮巾车归。",
      "行歌古路深，寒烟暝翠微。"
    ]
  },
  {
    "id": "e647d10fbb5153d23626ce0ebda07fc4",
    "title": "漫兴",
    "authorName": "王佐",
    "authorId": "e647d10fbb5153d2d1457b722dffbc47",
    "dynasty": "明",
    "content": [
      "徘徊复徘徊，几度孤城暮。",
      "不见远人来，望断南桥路。"
    ]
  },
  {
    "id": "e647d10fbb5153d2311e774344a757d0",
    "title": "闻鹊二首",
    "authorName": "王佐",
    "authorId": "e647d10fbb5153d2d1457b722dffbc47",
    "dynasty": "明",
    "content": [
      "旅食京华久，年来音信疏。",
      "忽听双鹊语，暗卜岭南书。"
    ]
  },
  {
    "id": "e647d10fbb5153d2311e774334856b12",
    "title": "闻鹊二首",
    "authorName": "王佐",
    "authorId": "e647d10fbb5153d2d1457b722dffbc47",
    "dynasty": "明",
    "content": [
      "朝闻喜鹊噪，为报乡关喜。",
      "乡关久无书，相望六千里。"
    ]
  },
  {
    "id": "e647d10fbb5153d267199581d5f90d93",
    "title": "和陈汝谐感怀二首",
    "authorName": "王佐",
    "authorId": "e647d10fbb5153d2d1457b722dffbc47",
    "dynasty": "明",
    "content": [
      "白发偏怜早，乌纱每恨迟。",
      "中年如满月，已近渐亏时。"
    ]
  },
  {
    "id": "e647d10fbb5153d2671995810b298c5a",
    "title": "和陈汝谐感怀二首",
    "authorName": "王佐",
    "authorId": "e647d10fbb5153d2d1457b722dffbc47",
    "dynasty": "明",
    "content": [
      "浮云世事改，孤月此心明。",
      "咏叹坡公句，凄然百感生。"
    ]
  },
  {
    "id": "e647d10fbb5153d2e084b8896324dd4c",
    "title": "戏柬同寅廖节推",
    "authorName": "王佐",
    "authorId": "e647d10fbb5153d2d1457b722dffbc47",
    "dynasty": "明",
    "content": [
      "客来打秋风，我赠秋声集。",
      "要知此书名，预先为我立。"
    ]
  },
  {
    "id": "e647d10fbb5153d2f6c8779e83e70b5b",
    "title": "题何叟卷",
    "authorName": "王佐",
    "authorId": "e647d10fbb5153d2d1457b722dffbc47",
    "dynasty": "明",
    "content": [
      "放散一万年，羲皇莫能补。",
      "忽逢何老人，仿佛见太古。"
    ]
  },
  {
    "id": "e647d10fbb5153d2f51c302d4ce94f79",
    "title": "东园八景东山砌石",
    "authorName": "王佐",
    "authorId": "e647d10fbb5153d2d1457b722dffbc47",
    "dynasty": "明",
    "content": [
      "谁聚东海石，筑作青嶙峋。",
      "欲袖东海归，时恐主人嗔。"
    ]
  },
  {
    "id": "e647d10fbb5153d2f51c302de9a9a2e3",
    "title": "东园八景东山砌石",
    "authorName": "王佐",
    "authorId": "e647d10fbb5153d2d1457b722dffbc47",
    "dynasty": "明",
    "content": [
      "旭日出旸谷，曈曈曙色佳。",
      "重门浑未到，先到读书斋。"
    ]
  },
  {
    "id": "e647d10fbb5153d2f51c302dc6c0874a",
    "title": "东园八景东山砌石",
    "authorName": "王佐",
    "authorId": "e647d10fbb5153d2d1457b722dffbc47",
    "dynasty": "明",
    "content": [
      "小搆静沉沉，偏宜清俗襟。",
      "此中何所似，明月到天心。"
    ]
  },
  {
    "id": "e647d10fbb5153d2f51c302d83801220",
    "title": "东园八景东山砌石",
    "authorName": "王佐",
    "authorId": "e647d10fbb5153d2d1457b722dffbc47",
    "dynasty": "明",
    "content": [
      "周君凭小榻，自说懒无疋。",
      "要学陈希夷，一睡四十日。"
    ]
  },
  {
    "id": "e647d10fbb5153d2f51c302d53d3df7d",
    "title": "东园八景东山砌石",
    "authorName": "王佐",
    "authorId": "e647d10fbb5153d2d1457b722dffbc47",
    "dynasty": "明",
    "content": [
      "虽无十杖花，不让玉井水。",
      "主人似濂溪，霁月光风底。"
    ]
  },
  {
    "id": "e647d10fbb5153d2f51c302d4c364052",
    "title": "东园八景东山砌石",
    "authorName": "王佐",
    "authorId": "e647d10fbb5153d2d1457b722dffbc47",
    "dynasty": "明",
    "content": [
      "曲曲抱寒绿，萧萧趁隐身。",
      "频年无俗客，有时来故人。"
    ]
  },
  {
    "id": "e647d10fbb5153d2f51c302dc36693fa",
    "title": "东园八景东山砌石",
    "authorName": "王佐",
    "authorId": "e647d10fbb5153d2d1457b722dffbc47",
    "dynasty": "明",
    "content": [
      "尝怀橘中叟，无忘六斛尘。",
      "输赢同一梦，当局是何人。"
    ]
  },
  {
    "id": "e647d10fbb5153d2f51c302daccdd105",
    "title": "东园八景东山砌石",
    "authorName": "王佐",
    "authorId": "e647d10fbb5153d2d1457b722dffbc47",
    "dynasty": "明",
    "content": [
      "薄采潇湘骨，寒天障物华。",
      "世珍云母石，我爱款冬花。"
    ]
  },
  {
    "id": "e647d10fbb5153d28ab37b086ea9a575",
    "title": "桐乡八小景大蘋洲",
    "authorName": "王佐",
    "authorId": "e647d10fbb5153d2d1457b722dffbc47",
    "dynasty": "明",
    "content": [
      "光风泛州渚，草暖花乱开。",
      "归田无别业，此是种花台。"
    ]
  },
  {
    "id": "e647d10fbb5153d203af20f387d3dc2d",
    "title": "东皋古木",
    "authorName": "王佐",
    "authorId": "e647d10fbb5153d2d1457b722dffbc47",
    "dynasty": "明",
    "content": [
      "老树三百年，郁郁含风雨。",
      "巨蠹穴其心，对此伤南渡。"
    ]
  },
  {
    "id": "e647d10fbb5153d22e50551477fe6bff",
    "title": "西渚寒滩",
    "authorName": "王佐",
    "authorId": "e647d10fbb5153d2d1457b722dffbc47",
    "dynasty": "明",
    "content": [
      "寒泉下触石，淙淙䀨昏晓。",
      "野田分上流，昨夜水声小。"
    ]
  },
  {
    "id": "e647d10fbb5153d26610b2e088691ba8",
    "title": "南涧云泉",
    "authorName": "王佐",
    "authorId": "e647d10fbb5153d2d1457b722dffbc47",
    "dynasty": "明",
    "content": [
      "野涧近芳洲，寒泉绕石流。",
      "时看云出石，相对隐人幽。"
    ]
  },
  {
    "id": "e647d10fbb5153d217c2fbb82cfa84c8",
    "title": "北林烟树",
    "authorName": "王佐",
    "authorId": "e647d10fbb5153d2d1457b722dffbc47",
    "dynasty": "明",
    "content": [
      "北林无别景，早晚笼烟树。",
      "时闻山鸟声，亦足幽人趣。"
    ]
  },
  {
    "id": "e647d10fbb5153d206df34fe34959d3e",
    "title": "鹦鹉杯",
    "authorName": "王佐",
    "authorId": "e647d10fbb5153d2d1457b722dffbc47",
    "dynasty": "明",
    "content": [
      "雉入水为蜃，难穷变化神。",
      "非荣陇山质，要复化来身。"
    ]
  },
  {
    "id": "e647d10fbb5153d2b30f878d6df0aa18",
    "title": "题李谷清雪景",
    "authorName": "王佐",
    "authorId": "e647d10fbb5153d2d1457b722dffbc47",
    "dynasty": "明",
    "content": [
      "梁园飞雪玉缤纷，坐列金貂酒半醺。",
      "借问当时谁授筒，相如词赋最淩云。"
    ]
  },
  {
    "id": "e647d10fbb5153d26cb9d7f226e93995",
    "title": "百马图",
    "authorName": "王佐",
    "authorId": "e647d10fbb5153d2d1457b722dffbc47",
    "dynasty": "明",
    "content": [
      "蹄影参差踏软红，曾观万马拥飞龙。",
      "旌旗不动金笳歇，一片川原锦绣中。"
    ]
  },
  {
    "id": "e647d10fbb5153d24f180cac58de5f79",
    "title": "美人红叶图",
    "authorName": "王佐",
    "authorId": "e647d10fbb5153d2d1457b722dffbc47",
    "dynasty": "明",
    "content": [
      "谢家夫人咏柳絮，黄陵女儿歌竹枝。",
      "谁信长门秋淡淡，西风黄叶断肠词。"
    ]
  },
  {
    "id": "e647d10fbb5153d2da2cab73c14ad144",
    "title": "江行",
    "authorName": "王佐",
    "authorId": "e647d10fbb5153d2d1457b722dffbc47",
    "dynasty": "明",
    "content": [
      "江水悠悠行路长，孤鸿啼月有微霜。",
      "十年踪迹浑无定，莫更逢人问故乡。"
    ]
  },
  {
    "id": "e647d10fbb5153d2d994b1f3332d41a0",
    "title": "送王汝弼归宁夏",
    "authorName": "王佐",
    "authorId": "e647d10fbb5153d2d1457b722dffbc47",
    "dynasty": "明",
    "content": [
      "灵州西望是阳关，休唱阳关惨玉颜。",
      "珍重赠君无别物，袖中惟有贺兰山。"
    ]
  },
  {
    "id": "e647d10fbb5153d2d20e2150ac854e04",
    "title": "唐马图",
    "authorName": "王佐",
    "authorId": "e647d10fbb5153d2d1457b722dffbc47",
    "dynasty": "明",
    "content": [
      "圉官牵控出长秋，照夜寒光净欲流。",
      "一自龙池飞霹雳，陇山风雨未曾收。"
    ]
  },
  {
    "id": "e647d10fbb5153d2d20e2150f0151411",
    "title": "唐马图",
    "authorName": "王佐",
    "authorId": "e647d10fbb5153d2d1457b722dffbc47",
    "dynasty": "明",
    "content": [
      "曾是天闲小乘黄，口衔金勒待文皇。",
      "如今老去空毛骨，愁对西风苜蓿香。"
    ]
  },
  {
    "id": "e647d10fbb5153d2d20e21503fda7cd6",
    "title": "唐马图",
    "authorName": "王佐",
    "authorId": "e647d10fbb5153d2d1457b722dffbc47",
    "dynasty": "明",
    "content": [
      "翠华当日幸新丰，磊落腾骧万疋同。",
      "意匠年来看惨淡，开元犹似梦魂中。"
    ]
  },
  {
    "id": "e647d10fbb5153d2d20e2150ad60d104",
    "title": "唐马图",
    "authorName": "王佐",
    "authorId": "e647d10fbb5153d2d1457b722dffbc47",
    "dynasty": "明",
    "content": [
      "秦王八骏总龙媒，亲见擒充戮窦来。",
      "今日凄凉何处所，昭陵风雨暗蒿莱。"
    ]
  },
  {
    "id": "e647d10fbb5153d2e746df32385cb83f",
    "title": "冯甥雁图",
    "authorName": "王佐",
    "authorId": "e647d10fbb5153d2d1457b722dffbc47",
    "dynasty": "明",
    "content": [
      "长铗归来耿不眠，月明如水浸霜天。",
      "一声远落潇湘浦，怨满江南锦瑟弦。"
    ]
  },
  {
    "id": "e647d10fbb5153d2e746df3286e5a274",
    "title": "冯甥雁图",
    "authorName": "王佐",
    "authorId": "e647d10fbb5153d2d1457b722dffbc47",
    "dynasty": "明",
    "content": [
      "草草书空断复连，秋云无迹淡相妍。",
      "贪看素景情何限，欲剪衡阳半壁天。"
    ]
  },
  {
    "id": "e647d10fbb5153d2e746df320e7a1269",
    "title": "冯甥雁图",
    "authorName": "王佐",
    "authorId": "e647d10fbb5153d2d1457b722dffbc47",
    "dynasty": "明",
    "content": [
      "岁暮江烟洲渚非，水寒沙冷稻粱微。",
      "绝胜饱地多矰缴，的的高情已见几。"
    ]
  },
  {
    "id": "e647d10fbb5153d2e746df3248212da7",
    "title": "冯甥雁图",
    "authorName": "王佐",
    "authorId": "e647d10fbb5153d2d1457b722dffbc47",
    "dynasty": "明",
    "content": [
      "水国微茫岛屿宽，夜深渔火到应难。",
      "奚奴不警沉沉睡，满地芦花月影寒。"
    ]
  },
  {
    "id": "e647d10fbb5153d2d5489f4ec5ddad2d",
    "title": "王承德四时花鸟图",
    "authorName": "王佐",
    "authorId": "e647d10fbb5153d2d1457b722dffbc47",
    "dynasty": "明",
    "content": [
      "杏花疏雨枌香深，朵朵迎风艳不任。",
      "老眼不谙花态度，从教春色付山禽。"
    ]
  },
  {
    "id": "e647d10fbb5153d2d5489f4ef8f7cc66",
    "title": "王承德四时花鸟图",
    "authorName": "王佐",
    "authorId": "e647d10fbb5153d2d1457b722dffbc47",
    "dynasty": "明",
    "content": [
      "汉武初开西北堧，石榴分种至中原。",
      "幽禽亦有兴亡恨，相对枝头寂不喧。"
    ]
  },
  {
    "id": "e647d10fbb5153d2d5489f4ed07e1a44",
    "title": "王承德四时花鸟图",
    "authorName": "王佐",
    "authorId": "e647d10fbb5153d2d1457b722dffbc47",
    "dynasty": "明",
    "content": [
      "西风吹老木犀花，上有幽禽玩物华。",
      "底事千岩摇落后，一岩光景在人家。"
    ]
  },
  {
    "id": "e647d10fbb5153d2d5489f4e7cc3c5d6",
    "title": "王承德四时花鸟图",
    "authorName": "王佐",
    "authorId": "e647d10fbb5153d2d1457b722dffbc47",
    "dynasty": "明",
    "content": [
      "默默青禽瞰玉妃，泠云寒月淡相宜。",
      "香魂不到青宫里，那得轻扬粉蝶知。"
    ]
  },
  {
    "id": "e647d10fbb5153d2ddb132692486ce8e",
    "title": "唐得光墨竹",
    "authorName": "王佐",
    "authorId": "e647d10fbb5153d2d1457b722dffbc47",
    "dynasty": "明",
    "content": [
      "相逢一笑尽迟留，为爱潇湘片景幽。",
      "坐到夜深天籁响，乍疑鸾尾送清秋。"
    ]
  },
  {
    "id": "e647d10fbb5153d2ddb13269225712c4",
    "title": "唐得光墨竹",
    "authorName": "王佐",
    "authorId": "e647d10fbb5153d2d1457b722dffbc47",
    "dynasty": "明",
    "content": [
      "辋川烟景昔曾闻，今向天涯见此君。",
      "诗画王维应不远，稻花香里一家村。"
    ]
  },
  {
    "id": "e647d10fbb5153d2ed74c84333b8384b",
    "title": "无题",
    "authorName": "王佐",
    "authorId": "e647d10fbb5153d2d1457b722dffbc47",
    "dynasty": "明",
    "content": [
      "壮士挥刀白日倾，难将人力与天争。",
      "王孙已识汾阳面，未出王师自有征。"
    ]
  },
  {
    "id": "e647d10fbb5153d2eb844633e09ca4c4",
    "title": "周挥使勋成三绝岭南安进",
    "authorName": "王佐",
    "authorId": "e647d10fbb5153d2d1457b722dffbc47",
    "dynasty": "明",
    "content": [
      "千年孤剑倚皇天，青草黄茅万仞烟。",
      "今日将军劳苦地，几家春雨艾畬田。"
    ]
  },
  {
    "id": "e647d10fbb5153d2eb844633a1223e75",
    "title": "周挥使勋成三绝岭南安进",
    "authorName": "王佐",
    "authorId": "e647d10fbb5153d2d1457b722dffbc47",
    "dynasty": "明",
    "content": [
      "局面山河未是真，几番变故几番新。",
      "偶因过客留情款，不为瀛洲六斛尘。"
    ]
  },
  {
    "id": "e647d10fbb5153d2eb84463325def8e1",
    "title": "周挥使勋成三绝岭南安进",
    "authorName": "王佐",
    "authorId": "e647d10fbb5153d2d1457b722dffbc47",
    "dynasty": "明",
    "content": [
      "晋楚霸辙杳难寻，鲁薛交情世亦深。",
      "自有云台三十六，至今唯见两人心。"
    ]
  },
  {
    "id": "e647d10fbb5153d235b1ab802519d105",
    "title": "寄雷州戴德光通判二绝",
    "authorName": "王佐",
    "authorId": "e647d10fbb5153d2d1457b722dffbc47",
    "dynasty": "明",
    "content": [
      "高凉东枕万山斜，西望雷州路不赊。",
      "底事故人成久别，隔年应不寄梅花。"
    ]
  },
  {
    "id": "e647d10fbb5153d235b1ab80fc1189eb",
    "title": "寄雷州戴德光通判二绝",
    "authorName": "王佐",
    "authorId": "e647d10fbb5153d2d1457b722dffbc47",
    "dynasty": "明",
    "content": [
      "闻寄梅花春信遥，故人应不忘贫交。",
      "可怜身谒征西府，笑说当年殷仲乔。"
    ]
  },
  {
    "id": "e647d10fbb5153d2511c1717717c0c0b",
    "title": "寄内",
    "authorName": "王佐",
    "authorId": "e647d10fbb5153d2d1457b722dffbc47",
    "dynasty": "明",
    "content": [
      "滩水桥东小路支，莫栽杨柳赠分离。",
      "内园只可载红豆，每岁相思寄一枝。"
    ]
  },
  {
    "id": "e647d10fbb5153d2492aa7f819514ce0",
    "title": "烈妇卷",
    "authorName": "王佐",
    "authorId": "e647d10fbb5153d2d1457b722dffbc47",
    "dynasty": "明",
    "content": [
      "去去香魂不可招，些歌声入楚云遥。",
      "要知此恨成终古，月冷西江半夜潮。"
    ]
  },
  {
    "id": "e647d10fbb5153d2492aa7f8c61ba8c0",
    "title": "烈妇卷",
    "authorName": "王佐",
    "authorId": "e647d10fbb5153d2d1457b722dffbc47",
    "dynasty": "明",
    "content": [
      "一江波浪沉寒玉，万古纲常付老天。",
      "我到高凉问遗事，至今犹有郡人传。"
    ]
  },
  {
    "id": "e647d10fbb5153d2ac78e2c919f088eb",
    "title": "文公武夷精舍前天柱峰",
    "authorName": "王佐",
    "authorId": "e647d10fbb5153d2d1457b722dffbc47",
    "dynasty": "明",
    "content": [
      "舟入仙源第五重，紫阳书舍翠微中。",
      "古今不逐桑田变，知有前山对此翁。"
    ]
  },
  {
    "id": "e647d10fbb5153d251cd39a9c5df46a0",
    "title": "武夷九曲棹歌",
    "authorName": "王佐",
    "authorId": "e647d10fbb5153d2d1457b722dffbc47",
    "dynasty": "明",
    "content": [
      "武夷洞口觅仙灵，碧水丹山分外清。",
      "底事玉皇天上乐，我来唯听棹歌声。"
    ]
  },
  {
    "id": "e647d10fbb5153d251cd39a9be3e1598",
    "title": "武夷九曲棹歌",
    "authorName": "王佐",
    "authorId": "e647d10fbb5153d2d1457b722dffbc47",
    "dynasty": "明",
    "content": [
      "四曲行过大藏岩，琼花瑶草乱毵毵。",
      "吟眸触景千般变，独有心源印古潭。"
    ]
  },
  {
    "id": "e647d10fbb5153d251cd39a910bcb6fb",
    "title": "武夷九曲棹歌",
    "authorName": "王佐",
    "authorId": "e647d10fbb5153d2d1457b722dffbc47",
    "dynasty": "明",
    "content": [
      "碧水丹山第六湾，群峰绝处见玄关。",
      "道人不管来游客，坐与白云相对闲。"
    ]
  },
  {
    "id": "e647d10fbb5153d251cd39a9b2247187",
    "title": "武夷九曲棹歌",
    "authorName": "王佐",
    "authorId": "e647d10fbb5153d2d1457b722dffbc47",
    "dynasty": "明",
    "content": [
      "溪声近似武陵滩，流水桃花洞里看。",
      "七曲歌残思转棹，恐惊尘世换炎寒。"
    ]
  },
  {
    "id": "e647d10fbb5153d2ee91133b7094c6e3",
    "title": "九日登高写怀",
    "authorName": "王佐",
    "authorId": "e647d10fbb5153d2d1457b722dffbc47",
    "dynasty": "明",
    "content": [
      "桓温浪作九州伯，孟嘉本是三司人。",
      "薰天香臭今何在，惟赏龙山落帽尘。"
    ]
  },
  {
    "id": "e647d10fbb5153d2f788c4ad44df54fd",
    "title": "读程氏遗书偶书所见用戒子弟",
    "authorName": "王佐",
    "authorId": "e647d10fbb5153d2d1457b722dffbc47",
    "dynasty": "明",
    "content": [
      "一醉宁知百丑彰，当时意气自洋洋。",
      "朝来酒醒回看醉，恨不人前把面藏。"
    ]
  },
  {
    "id": "e647d10fbb5153d2dc41cec12295309d",
    "title": "别下岭哭甥宗保",
    "authorName": "王佐",
    "authorId": "e647d10fbb5153d2d1457b722dffbc47",
    "dynasty": "明",
    "content": [
      "出户无言但泪垂，伤心频动渭阳思。",
      "陶村西畔临溪路，记得提壶送舅时。"
    ]
  },
  {
    "id": "e647d10fbb5153d2680a2631eccf9cc1",
    "title": "修竹栏",
    "authorName": "王佐",
    "authorId": "e647d10fbb5153d2d1457b722dffbc47",
    "dynasty": "明",
    "content": [
      "东风吹暖到天涯，修治栏干护好花。",
      "无奈风光欺老眼，看花浑似隔窗纱。"
    ]
  },
  {
    "id": "e647d10fbb5153d2680a263195b5fe47",
    "title": "修竹栏",
    "authorName": "王佐",
    "authorId": "e647d10fbb5153d2d1457b722dffbc47",
    "dynasty": "明",
    "content": [
      "老去看花兴亦偏，独怜春色异当年。",
      "无端浪与花为主，合作青皇管局仙。"
    ]
  },
  {
    "id": "e647d10fbb5153d224fe9b3c1eed6053",
    "title": "食馀甘",
    "authorName": "王佐",
    "authorId": "e647d10fbb5153d2d1457b722dffbc47",
    "dynasty": "明",
    "content": [
      "甘随苦后知何似，不独馀甘橄榄同。",
      "版筑岩间商辅相，钓鱼城下汉英雄。"
    ]
  },
  {
    "id": "e647d10fbb5153d289b223de8e87b6ae",
    "title": "荆王太子墓",
    "authorName": "王佐",
    "authorId": "e647d10fbb5153d2d1457b722dffbc47",
    "dynasty": "明",
    "content": [
      "起辇苔深天地荒，黄沙白草正茫茫。",
      "诸陵亦在黄沙里，未必朱耶是瘴乡。"
    ]
  },
  {
    "id": "e647d10fbb5153d2a9d4f09cd04426b2",
    "title": "鹧鸪媒",
    "authorName": "王佐",
    "authorId": "e647d10fbb5153d2d1457b722dffbc47",
    "dynasty": "明",
    "content": [
      "傍母群雏记往年，粒呼虫与自相怜。",
      "一从锢养金笼里，骨肉相看不似前。"
    ]
  },
  {
    "id": "e647d10fbb5153d2a9d4f09c85bda3aa",
    "title": "鹧鸪媒",
    "authorName": "王佐",
    "authorId": "e647d10fbb5153d2d1457b722dffbc47",
    "dynasty": "明",
    "content": [
      "世路无端多网罗，声声何苦叫哥哥。",
      "哥哥若不争雄长，叫破春风也奈何。"
    ]
  },
  {
    "id": "e647d10fbb5153d2994d418857acf138",
    "title": "和曾双溪南园唱和谣二首唱",
    "authorName": "王佐",
    "authorId": "e647d10fbb5153d2d1457b722dffbc47",
    "dynasty": "明",
    "content": [
      "花落香残恐后时，寻芳何事苦来迟。",
      "春风独有花心苦，尽说当年杜牧知。"
    ]
  },
  {
    "id": "e647d10fbb5153d2994d418852d9ac02",
    "title": "和曾双溪南园唱和谣二首唱",
    "authorName": "王佐",
    "authorId": "e647d10fbb5153d2d1457b722dffbc47",
    "dynasty": "明",
    "content": [
      "杜牧寻春春已迟，可怜偏恋折残枝。",
      "春丛亦有含花死，豆蔻丁香牧未知。"
    ]
  },
  {
    "id": "e647d10fbb5153d23fe89906ba3ba92d",
    "title": "含笑花",
    "authorName": "王佐",
    "authorId": "e647d10fbb5153d2d1457b722dffbc47",
    "dynasty": "明",
    "content": [
      "尧草元能指佞臣，逢花休问笑何人。",
      "君看青史千年笑，奚止山花笑一春。"
    ]
  },
  {
    "id": "e647d10fbb5153d23fe89906714068ef",
    "title": "含笑花",
    "authorName": "王佐",
    "authorId": "e647d10fbb5153d2d1457b722dffbc47",
    "dynasty": "明",
    "content": [
      "白白红红竞好春，含香羞涩似含颦。",
      "无端却被崖州户，错怪山花解笑人。"
    ]
  },
  {
    "id": "e647d10fbb5153d2f042275eb93dd954",
    "title": "秦吉了并序",
    "authorName": "王佐",
    "authorId": "e647d10fbb5153d2d1457b722dffbc47",
    "dynasty": "明",
    "content": [
      "口呼万岁祝千秋，羌女金笼占上流。",
      "若到上阳供奉日，陇山鹦鹉尽回头。"
    ]
  },
  {
    "id": "e647d10fbb5153d28867afc6228d7c17",
    "title": "回风岭",
    "authorName": "王佐",
    "authorId": "e647d10fbb5153d2d1457b722dffbc47",
    "dynasty": "明",
    "content": [
      "南北风来到此还，南边和暖北边寒。",
      "怪来天地人犹憾，一样琼南两样看。"
    ]
  },
  {
    "id": "e647d10fbb5153d2a00c967d48268054",
    "title": "石船在崖州大洞天稍北",
    "authorName": "王佐",
    "authorId": "e647d10fbb5153d2d1457b722dffbc47",
    "dynasty": "明",
    "content": [
      "老我来游看石船，洞门别是一风烟。",
      "昔人已去无回辙，犹记淳熙丙午年。"
    ]
  },
  {
    "id": "e647d10fbb5153d2fc9d97850b943256",
    "title": "澹庵井",
    "authorName": "王佐",
    "authorId": "e647d10fbb5153d2d1457b722dffbc47",
    "dynasty": "明",
    "content": [
      "中兴封事百年无，身倚皇天自不孤。",
      "酌罢清泉问秦桧，已无寸土寄头颅。"
    ]
  },
  {
    "id": "e647d10fbb5153d255f0dbc8dbec9d0a",
    "title": "咏史八首赵简子世家",
    "authorName": "王佐",
    "authorId": "e647d10fbb5153d2d1457b722dffbc47",
    "dynasty": "明",
    "content": [
      "摩笄山前风日凄，代人犹自说当时。",
      "宝符藏地今安在，知爱男儿爱女儿。"
    ]
  },
  {
    "id": "e647d10fbb5153d255f0dbc8bd0117b5",
    "title": "咏史八首赵简子世家",
    "authorName": "王佐",
    "authorId": "e647d10fbb5153d2d1457b722dffbc47",
    "dynasty": "明",
    "content": [
      "不禁奸邪禁古书，至愚应不至秦愚。",
      "生前遗臭熏千古，不待沙丘混鲍鱼。"
    ]
  },
  {
    "id": "e647d10fbb5153d255f0dbc826157180",
    "title": "咏史八首赵简子世家",
    "authorName": "王佐",
    "authorId": "e647d10fbb5153d2d1457b722dffbc47",
    "dynasty": "明",
    "content": [
      "地能埋死不埋愚，黔首不愚秦自愚。",
      "胡亥一愚愚到死，却将法令罔诗书。"
    ]
  },
  {
    "id": "e647d10fbb5153d255f0dbc8ed2e5db7",
    "title": "咏史八首赵简子世家",
    "authorName": "王佐",
    "authorId": "e647d10fbb5153d2d1457b722dffbc47",
    "dynasty": "明",
    "content": [
      "李斯相秦留逐客，要使英雄六国无。",
      "岂料灭秦开汉者，只消闾左一声呼。"
    ]
  },
  {
    "id": "e647d10fbb5153d255f0dbc8f7229017",
    "title": "咏史八首赵简子世家",
    "authorName": "王佐",
    "authorId": "e647d10fbb5153d2d1457b722dffbc47",
    "dynasty": "明",
    "content": [
      "大树参天十亩云，万年直欲荫乾坤。",
      "指头小鸟来施粪，粪尽桐枝死到根。"
    ]
  },
  {
    "id": "e647d10fbb5153d255f0dbc8607f34be",
    "title": "咏史八首赵简子世家",
    "authorName": "王佐",
    "authorId": "e647d10fbb5153d2d1457b722dffbc47",
    "dynasty": "明",
    "content": [
      "老瞒凶焰欲烧天，江左孙郎又少年。",
      "识得左军真帝胄，可能三顾不幡然。"
    ]
  },
  {
    "id": "e647d10fbb5153d255f0dbc81e1fe5ba",
    "title": "咏史八首赵简子世家",
    "authorName": "王佐",
    "authorId": "e647d10fbb5153d2d1457b722dffbc47",
    "dynasty": "明",
    "content": [
      "渔阳动地鼓鼙声，虢国秦封斗粉城。",
      "谁为马嵬同驻马，莫随玉辇向西行。"
    ]
  },
  {
    "id": "e647d10fbb5153d255f0dbc8fe556b2e",
    "title": "咏史八首赵简子世家",
    "authorName": "王佐",
    "authorId": "e647d10fbb5153d2d1457b722dffbc47",
    "dynasty": "明",
    "content": [
      "孤寒八百望崖州，恩怨分明未是仇。",
      "但使君心合君子，不须憎李自憎牛。"
    ]
  },
  {
    "id": "e647d10fbb5153d2efbeb627e05a2b6b",
    "title": "瓦窑原开生圹",
    "authorName": "王佐",
    "authorId": "e647d10fbb5153d2d1457b722dffbc47",
    "dynasty": "明",
    "content": [
      "千年乔木护佳城，慷慨邀宾载酒行。",
      "一十八年重觅我，化为乌有一先生。"
    ]
  },
  {
    "id": "e647d10fbb5153d2efbeb6271fc35e53",
    "title": "瓦窑原开生圹",
    "authorName": "王佐",
    "authorId": "e647d10fbb5153d2d1457b722dffbc47",
    "dynasty": "明",
    "content": [
      "一十八年风景殊，鸿蒙汗漫是吾墟。",
      "吾墟迥与人间异，渣滓人间不是吾。"
    ]
  },
  {
    "id": "e647d10fbb5153d2444fd089913365d7",
    "title": "黄龙夜宿",
    "authorName": "王佐",
    "authorId": "e647d10fbb5153d2d1457b722dffbc47",
    "dynasty": "明",
    "content": [
      "棹歌到港鱼初上，人语过门月渐低。",
      "老景神清无梦寐，几回攲枕听潮鸡。"
    ]
  },
  {
    "id": "e647d10fbb5153d25f4e1b90fca9bea9",
    "title": "病中失约寄张凤彩",
    "authorName": "王佐",
    "authorId": "e647d10fbb5153d2d1457b722dffbc47",
    "dynasty": "明",
    "content": [
      "老懒作魔忧采薪，造化小儿来苦人。",
      "范张约冷负鸡黍，笑杀榴花瓮底春。"
    ]
  },
  {
    "id": "e647d10fbb5153d2cb43a6b1273fbc8c",
    "title": "柬唐榕冈处士尚义",
    "authorName": "王佐",
    "authorId": "e647d10fbb5153d2d1457b722dffbc47",
    "dynasty": "明",
    "content": [
      "榕树公家有后昆，故家文献百年存。",
      "如今子好万事足，但可怡情日弄孙。"
    ]
  },
  {
    "id": "e647d10fbb5153d2cb43a6b10606fdaf",
    "title": "柬唐榕冈处士尚义",
    "authorName": "王佐",
    "authorId": "e647d10fbb5153d2d1457b722dffbc47",
    "dynasty": "明",
    "content": [
      "椿株老祝八千龄，桂朵红攀第一茎。",
      "仙籍行香书具庆，白头林下胜登瀛。"
    ]
  },
  {
    "id": "e647d10fbb5153d2cb389167d05b9581",
    "title": "病长老",
    "authorName": "王佐",
    "authorId": "e647d10fbb5153d2d1457b722dffbc47",
    "dynasty": "明",
    "content": [
      "茕茕对影佛前灯，八尺绳床阁瘦藤。",
      "时有南宗诸子弟，来祈香火拜卢能。"
    ]
  },
  {
    "id": "e647d10fbb5153d2031cf96defbe93dc",
    "title": "龙眼二首",
    "authorName": "王佐",
    "authorId": "e647d10fbb5153d2d1457b722dffbc47",
    "dynasty": "明",
    "content": [
      "本是骊龙颔下珠，昨因龙睡到寰区。",
      "世人只恐龙来取，讳却龙名不敢书。"
    ]
  },
  {
    "id": "e647d10fbb5153d2031cf96da938633b",
    "title": "龙眼二首",
    "authorName": "王佐",
    "authorId": "e647d10fbb5153d2d1457b722dffbc47",
    "dynasty": "明",
    "content": [
      "少昊车前照乘珠，祝融部下岂台舆。",
      "荔枝只为肌肤厚，买得人间佞口谀。"
    ]
  },
  {
    "id": "e647d10fbb5153d29e6ab68131fb613f",
    "title": "哀四义士",
    "authorName": "王佐",
    "authorId": "e647d10fbb5153d2d1457b722dffbc47",
    "dynasty": "明",
    "content": [
      "五更风雨晦乾坤，守信鸡鸣自不昏。",
      "万户千门皆已死，汗青今见四人存。"
    ]
  },
  {
    "id": "e647d10fbb5153d27091533eff480276",
    "title": "问汉亭",
    "authorName": "王佐",
    "authorId": "e647d10fbb5153d2d1457b722dffbc47",
    "dynasty": "明",
    "content": [
      "试将我意问明河，牛女曾无七夕过。",
      "河说经星元不动，人间自是语言多。"
    ]
  },
  {
    "id": "e647d10fbb5153d28c8291224c77a038",
    "title": "卢相多逊",
    "authorName": "王佐",
    "authorId": "e647d10fbb5153d2d1457b722dffbc47",
    "dynasty": "明",
    "content": [
      "青天明主不堪欺，磐石元勋岂可移。",
      "莫怪老姬穷旅邸，能谈京邑旧因依。"
    ]
  },
  {
    "id": "e647d10fbb5153d2e79b05845bae72e9",
    "title": "知风草",
    "authorName": "王佐",
    "authorId": "e647d10fbb5153d2d1457b722dffbc47",
    "dynasty": "明",
    "content": [
      "飓母崩腾海岳移，方当寂寞未来时。",
      "高堂广厦人如醉，独有泥沙小草知。"
    ]
  },
  {
    "id": "e647d10fbb5153d25ba6ef7a8f5935c8",
    "title": "麻竹笋谢友兄陈汝谐",
    "authorName": "王佐",
    "authorId": "e647d10fbb5153d2d1457b722dffbc47",
    "dynasty": "明",
    "content": [
      "莫怪频参玉版师，眉山学士旧相知。",
      "可怜一种真禅味，四百年来识者谁。"
    ]
  },
  {
    "id": "e647d10fbb5153d23745ac37395eda74",
    "title": "五指水",
    "authorName": "王佐",
    "authorId": "e647d10fbb5153d2d1457b722dffbc47",
    "dynasty": "明",
    "content": [
      "五指分山列四州，一支北上最当头。",
      "建瓴泻下朝东水，去与琼州作上流。"
    ]
  },
  {
    "id": "e647d10fbb5153d271ba63d4195aed86",
    "title": "咏金鸡岭",
    "authorName": "王佐",
    "authorId": "e647d10fbb5153d2d1457b722dffbc47",
    "dynasty": "明",
    "content": [
      "闻说云中好养鸡，仙人家住武陵溪。",
      "何年海上朝三岛，鸡放云峰顶上啼。"
    ]
  },
  {
    "id": "e647d10fbb5153d2ec2631ece7e9ae61",
    "title": "金鸡夜鸣",
    "authorName": "王佐",
    "authorId": "e647d10fbb5153d2d1457b722dffbc47",
    "dynasty": "明",
    "content": [
      "闻道金鸡半夜鸣，九重颁诏欲宽征。",
      "年来正苦征科急，安得金鸡叫一声。"
    ]
  },
  {
    "id": "e647d10fbb5153d206df34fea6e4f739",
    "title": "鹦鹉杯",
    "authorName": "王佐",
    "authorId": "e647d10fbb5153d2d1457b722dffbc47",
    "dynasty": "明",
    "content": [
      "海不扬波三载来，飞潜蠢动在春台。",
      "枯螺托质为鹦鹉，去作南山万寿杯。"
    ]
  },
  {
    "id": "e647d10fbb5153d2b6f336dc530bda82",
    "title": "梁老桥",
    "authorName": "王佐",
    "authorId": "e647d10fbb5153d2d1457b722dffbc47",
    "dynasty": "明",
    "content": [
      "梁老修桥前代前，至今遗泽似当年。",
      "我行欲觅云仍问，四顾山荒石路偏。"
    ]
  },
  {
    "id": "e647d10fbb5153d2c1002b84e75ebe44",
    "title": "波萝蜜",
    "authorName": "王佐",
    "authorId": "e647d10fbb5153d2d1457b722dffbc47",
    "dynasty": "明",
    "content": [
      "硕果何年海外传，香分龙脑落琼筵。",
      "中原不识此滋味，空看唐人异木篇。"
    ]
  },
  {
    "id": "e647d10fbb5153d210fe6f493855ebb5",
    "title": "蛱蝶",
    "authorName": "王佐",
    "authorId": "e647d10fbb5153d2d1457b722dffbc47",
    "dynasty": "明",
    "content": [
      "山花一朵色幽闲，自恃幽姿懒出山。",
      "若到上阳媒蝶幸，滕王错置画图间。"
    ]
  },
  {
    "id": "e647d10fbb5153d2a0ebbed6607b7b03",
    "title": "葵",
    "authorName": "王佐",
    "authorId": "e647d10fbb5153d2d1457b722dffbc47",
    "dynasty": "明",
    "content": [
      "问花已漏青皇籍，何事频开九夏红。",
      "花性向阳心独盛，耻同桃李竞春风。"
    ]
  },
  {
    "id": "e647d10fbb5153d2929a47226feb8681",
    "title": "攀枝花",
    "authorName": "王佐",
    "authorId": "e647d10fbb5153d2d1457b722dffbc47",
    "dynasty": "明",
    "content": [
      "焰焰烧空出化炉，一春花信最先孚。",
      "看花未暇评牛李，且醉东风听鹧鸪。"
    ]
  },
  {
    "id": "e647d10fbb5153d2fc3665e986a266d3",
    "title": "馀甘",
    "authorName": "王佐",
    "authorId": "e647d10fbb5153d2d1457b722dffbc47",
    "dynasty": "明",
    "content": [
      "直友久来方见益，危言过后始思忠。",
      "吁嗟山果能回味，自觉迟迟味不穷。"
    ]
  },
  {
    "id": "e647d10fbb5153d2e79b058498977e73",
    "title": "知风草",
    "authorName": "王佐",
    "authorId": "e647d10fbb5153d2d1457b722dffbc47",
    "dynasty": "明",
    "content": [
      "造化无端亦有偏，世间无限好英贤。",
      "何如小草无情物，独与天机测妙玄。"
    ]
  },
  {
    "id": "e647d10fbb5153d28959e27f76f931b5",
    "title": "石蟹",
    "authorName": "王佐",
    "authorId": "e647d10fbb5153d2d1457b722dffbc47",
    "dynasty": "明",
    "content": [
      "李相口藏心里剑，晋公身作眼中丁。",
      "何如化石枯螃蟹，身死犹存济物情。"
    ]
  },
  {
    "id": "e647d10fbb5153d2f8a38b7fa9244bda",
    "title": "益智子",
    "authorName": "王佐",
    "authorId": "e647d10fbb5153d2d1457b722dffbc47",
    "dynasty": "明",
    "content": [
      "花开三节去年丰，今岁无花苦岁凶。",
      "益智不如多益饱，免教饥馁怨春丛。"
    ]
  },
  {
    "id": "e647d10fbb5153d2f8a38b7fcb7a9e90",
    "title": "益智子",
    "authorName": "王佐",
    "authorId": "e647d10fbb5153d2d1457b722dffbc47",
    "dynasty": "明",
    "content": [
      "百万闾阎冻馁家，只因征敛丧生涯。",
      "农谈畎亩知何事，却向深山责野花。"
    ]
  },
  {
    "id": "e647d10fbb5153d2495a81e615795769",
    "title": "藤作其一",
    "authorName": "王佐",
    "authorId": "e647d10fbb5153d2d1457b722dffbc47",
    "dynasty": "明",
    "content": [
      "惟我祖宗怜远土，两朝优诏特矜楚。",
      "公使逾法许具闻，气焰权奸犹敛阻。"
    ]
  },
  {
    "id": "e647d10fbb5153d2b66adb834801a814",
    "title": "塘园四景回文诗",
    "authorName": "王佐",
    "authorId": "e647d10fbb5153d2d1457b722dffbc47",
    "dynasty": "明",
    "content": [
      "熙熙暖日映花娇，习习和风卷嫩蕉。",
      "时雨过空西望远，透滩滩水绿平桥。"
    ]
  },
  {
    "id": "e647d10fbb5153d2b66adb8349233287",
    "title": "塘园四景回文诗",
    "authorName": "王佐",
    "authorId": "e647d10fbb5153d2d1457b722dffbc47",
    "dynasty": "明",
    "content": [
      "浓阴好爱西桥过，影午交枝几树榕。",
      "钟秀地形山叠叠，鬨声滩势水重重。"
    ]
  },
  {
    "id": "e647d10fbb5153d2b66adb8365a6ee32",
    "title": "塘园四景回文诗",
    "authorName": "王佐",
    "authorId": "e647d10fbb5153d2d1457b722dffbc47",
    "dynasty": "明",
    "content": [
      "分洲小水秋蘋白，接渚平田晚稻香。",
      "云薄挂枝疏叶落，村前对坐午天凉。"
    ]
  },
  {
    "id": "e647d10fbb5153d2b66adb83d3898e9d",
    "title": "塘园四景回文诗",
    "authorName": "王佐",
    "authorId": "e647d10fbb5153d2d1457b722dffbc47",
    "dynasty": "明",
    "content": [
      "鸦归晚树半黄昏，景寂孤吟坐掩门。",
      "斜日短天寒极目，冷云含雨暗村村。"
    ]
  },
  {
    "id": "e647d10fbb5153d27091533e0820d640",
    "title": "问汉亭",
    "authorName": "王佐",
    "authorId": "e647d10fbb5153d2d1457b722dffbc47",
    "dynasty": "明",
    "content": [
      "借问河东织女星，可曾七夕有郎情。",
      "牛郎只在河西住，乌鹊为桥早晚成。"
    ]
  },
  {
    "id": "e647d10fbb5153d29ae2db0e0dfb65bd",
    "title": "周公祠二首其二",
    "authorName": "王佐",
    "authorId": "e647d10fbb5153d2d1457b722dffbc47",
    "dynasty": "明",
    "content": [
      "十万天兵渡海南，师臣都统内臣监。",
      "周君独制妖蛇命，不数同时一二三。"
    ]
  },
  {
    "id": "e647d10fbb5153d2399531c218cc7d2d",
    "title": "赵忠简公鼎墓",
    "authorName": "王佐",
    "authorId": "e647d10fbb5153d2d1457b722dffbc47",
    "dynasty": "明",
    "content": [
      "澶渊跸辙杳难呼，南渡乾坤两手扶。",
      "窜逐不妨青史路，塳迷琼岛未为孤。"
    ]
  },
  {
    "id": "e647d10fbb5153d2e09dbbe28a1954bd",
    "title": "庚申录寄王国昌",
    "authorName": "王佐",
    "authorId": "e647d10fbb5153d2d1457b722dffbc47",
    "dynasty": "明",
    "content": [
      "不见王生半载馀，空怀鄙吝对残书。",
      "怪来宝藏搜山海，遗却人间照乘珠。"
    ]
  },
  {
    "id": "e647d10fbb5153d2e09dbbe2c1a637d4",
    "title": "庚申录寄王国昌",
    "authorName": "王佐",
    "authorId": "e647d10fbb5153d2d1457b722dffbc47",
    "dynasty": "明",
    "content": [
      "海国人中翰墨孤，国昌风韵正何如。",
      "逢人近问春消息，花落花开只读书。"
    ]
  },
  {
    "id": "e647d10fbb5153d26a2811627c49614f",
    "title": "马鞍岭",
    "authorName": "王佐",
    "authorId": "e647d10fbb5153d2d1457b722dffbc47",
    "dynasty": "明",
    "content": [
      "房星委地去何从，留得遗鞍阁半空。",
      "䃹石不烦金宝重，杂云中有彩鞭幪。"
    ]
  },
  {
    "id": "e647d10fbb5153d26fcafe1d6966d77f",
    "title": "太学解嘲",
    "authorName": "王佐",
    "authorId": "e647d10fbb5153d2d1457b722dffbc47",
    "dynasty": "明",
    "content": [
      "乐羊终是愧巴西，许下惟闻哭习脂。",
      "岂是大家无好句，先生何愧古人诗。"
    ]
  },
  {
    "id": "e647d10fbb5153d223bbab58573da560",
    "title": "秋燕时会试归",
    "authorName": "王佐",
    "authorId": "e647d10fbb5153d2d1457b722dffbc47",
    "dynasty": "明",
    "content": [
      "西风飒飒雨纤纤，归思都从社后添。",
      "料得主人情意重，年年常为卷珠帘。"
    ]
  },
  {
    "id": "e647d10fbb5153d2103689b6447ce262",
    "title": "泰宁贼定回府",
    "authorName": "王佐",
    "authorId": "e647d10fbb5153d2d1457b722dffbc47",
    "dynasty": "明",
    "content": [
      "半百经纶未奏功，年年从事狡儿童。",
      "归来且喜书囊在，豹略龙韬尽梦中。"
    ]
  },
  {
    "id": "e647d10fbb5153d2498cee03dd3a4bd1",
    "title": "同是浮生侣",
    "authorName": "王佐",
    "authorId": "e647d10fbb5153d2d1457b722dffbc47",
    "dynasty": "明",
    "content": [
      "同是浮生侣，心无贵贱殊。",
      "死生均好恶，苦乐共违趋。",
      "笼鸟随人活，盆鱼待主濡。",
      "主恩难自保，鱼鸟欲何如。",
      "蜀道在平地，吴江岂故居。",
      "浩歌声激石，白日暗堪舆。"
    ]
  },
  {
    "id": "e647d10fbb5153d28bd8226cd4fa878f",
    "title": "槟榔",
    "authorName": "王佐",
    "authorId": "e647d10fbb5153d2d1457b722dffbc47",
    "dynasty": "明",
    "content": [
      "九夏霜花自作春，三秋青子渐宜人。",
      "云笼瑞凤巢中卵，雨洗骊龙颔下珍。",
      "簇簇万房看去好，圆圆千颗摘来新。",
      "庄翁待价闲开圃，海贾寻村远问津。",
      "清望已闻天北极，高情惟恋海南滨。",
      "若于赤县评佳果，合与青皇作外臣。",
      "四海分身皆有泽，九州开眼更无邻。",
      "借看榔子为尊属，浪与浮留结至亲。",
      "绿玉嚼香风味别，红潮登颊日华匀。",
      "心含湛露滋寒齿，色转丹脂点绛唇。",
      "已许神农供佐使，更资周礼相婚姻。",
      "济人不限南而北，为礼能谐晋与秦。",
      "交际举先宾敬主，仪文从次主酬宾。",
      "唐虞揖逊遗风在，滕薛争雄往迹湮。",
      "陆羽敛经推首出，杜康倒海逐芳尘。",
      "岂唯软饱能为醉，莫道常饥不润身。",
      "晚景刘郎当自富，内家兄弟莫嫌贫。"
    ]
  },
  {
    "id": "e647d10fbb5153d22756a5474d1ac31f",
    "title": "画竹",
    "authorName": "王佐",
    "authorId": "e647d10fbb5153d2d1457b722dffbc47",
    "dynasty": "明",
    "content": [
      "潇湘绿玉昆仑石，移向高堂之素壁。",
      "四座凉风带雪吹，半窗疏雨和烟滴。",
      "九疑梦断瑶瑟寒，贴云影落双飞鸾。",
      "霓旌掩冉欲归去，美人持赠青琅玕。",
      "也曾拂拭苍苔色，坐弄参差楚天碧。",
      "曲终日暮山鬼啼，自写幽情寄相忆。"
    ]
  },
  {
    "id": "e647d10fbb5153d2f1e3a8a17cc8dba1",
    "title": "己丑元旦过承天门作是日大风",
    "authorName": "王佐",
    "authorId": "e647d10fbb5153d2d1457b722dffbc47",
    "dynasty": "明",
    "content": [
      "淡日泊在扶桑边，四山浮云来蔽天。本是阳和变杀气，发出燥土如云烟。",
      "吾皇神圣来赫怒，诸公饱饭日晏然。去年五月南海翻，九月三边烽火连。",
      "旅人潦倒衰暮年，有怀明主徒拳拳。袖中常怀书一编，不得上陈徒自怜。",
      "有时问天天不语，仰天大笑龙楼前。不如回去长安市上酒家眠，明日收拾东归理钓船。"
    ]
  },
  {
    "id": "e647d10fbb5153d2fb801911de04d5ed",
    "title": "应制赐宋承旨马",
    "authorName": "王佐",
    "authorId": "e647d10fbb5153d2d1457b722dffbc47",
    "dynasty": "明",
    "content": [
      "圣明天子齐唐虞，四方混一同车书。",
      "大宛西域总臣附，万马入贡皆名驹。",
      "天闲十二森成列，牝牡骊黄色俱别。",
      "罗帕轻笼锦作鞯，丝缰稳鞚金为勒。",
      "玉堂学士真老臣，日日趋朝侍紫宸。",
      "承恩特赐飞黄马，骑出通衢不动尘。",
      "飞黄之精直天驷，四足腾飞苦星驶。",
      "况拜亲题御制诗，奎璧垂芒照人世。",
      "须知君恩如海深，臣骑黄马当赤心。",
      "风云会遇有如此，彤笔宜书焕古今。"
    ]
  },
  {
    "id": "e647d10fbb5153d2cbd4f19257624a83",
    "title": "唐仙方伎图",
    "authorName": "王佐",
    "authorId": "e647d10fbb5153d2d1457b722dffbc47",
    "dynasty": "明",
    "content": [
      "开元天子承平日，锦绣山河壮京室。",
      "金殿璿题表集贤，玉屏粉绘图无逸。",
      "夔龙接武居阿衡，万方旭日当文明。",
      "衡山老仙何所有，亦复通籍承恩荣。",
      "缟衣白发酡颜老，自说时来致身早。",
      "彩箧初开玉仗分，白骡突出银鞍小。",
      "榻前制号赐通玄，始信人间别有天。",
      "楼船未遣蕊珠赐，岁籥俄更天宝年。",
      "九龄归卧曲江上，牛郎又入中书相。",
      "花雨香飘兰若钟，柳云春扑金鸡帐。",
      "万机日少乐事多，梨园法谱声相和。",
      "斗鸡舞马看不足，不独仙人呈白骡。",
      "仙人岂是呈仙伎，画者传之有深意。",
      "延秋门外羽书飞，却驾青骡向西避。",
      "青骡剑阁雨淋铃，一段闲愁尚不胜。",
      "不道画图今若此，碧云芳树满昭陵。"
    ]
  },
  {
    "id": "e647d10fbb5153d22cfba0aa9e822de0",
    "title": "题桑直阁江山胜概图",
    "authorName": "王佐",
    "authorId": "e647d10fbb5153d2d1457b722dffbc47",
    "dynasty": "明",
    "content": [
      "我昔趋神京，道出匡庐峰。手持绿玉杖，遍踏金芙蓉。",
      "是时秋高天气肃，最爱秋声满岩谷。万顷湖光带白蘋，九叠屏风挂飞瀑。",
      "结巢便欲栖云间，夔龙趋赴鹓鸾班。才名用世果何有，赢得归来双鬓班。",
      "至今梦想烟霞趣，拟托毫缣写情素。君家此图谁所摹，似我当时旧游处。",
      "远山缥缈如游龙，好处尽在烟岚中。晴波落日曳澄练，枯林老叶鸣秋风。",
      "屠苏高下林间起，水色山光画图里。软红无路到柴扉，空翠常时扑书几。",
      "中流放棹知何人，锦袍坐岸方乌巾。若非高洁鲁连子，应是风流贺季真。",
      "我生垂老愿未酬，鲁人讵识东家丘。图中胜概倘易致，便从此地营菟裘。"
    ]
  },
  {
    "id": "e647d10fbb5153d224ff667523c70625",
    "title": "醉梦轩为钱公铉赋",
    "authorName": "王佐",
    "authorId": "e647d10fbb5153d2d1457b722dffbc47",
    "dynasty": "明",
    "content": [
      "东吴钱高士，索赋醉梦诗。十年不是不题句，我亦醉梦无醒时。",
      "问君醉梦缘何事，君言不解其中意。但知痛饮复高眠，即此悠悠是生计。",
      "沧溟倾泻供杯盂，乾坤偃仰如蘧庐。神游溟滓钧天外，心寓鸿荒太古初。",
      "人皆掉舌谈臧否，君方默坐糟丘底。人皆明目辨妍媸，君独懵腾黑甜里。",
      "君不见汨罗江边人独醒，捐躯博得千载名。又不见王戎钻李执牙筹，昼夜营营算不休。",
      "人生适意此为乐，何须苦觅扬州鹤。竹叶杯中阅四时，芦花被底舒双脚。",
      "钱公钱公真我师，平生此意君得之。连床未遂论文约，润笔先求买酒资。",
      "我生落魄惟贪饮，百事无闻只酣寝。生死真同力士铛，荣枯付与邯郸枕。",
      "邯郸枕上意如何，笑杀当年春梦婆。贪看北海清尊满，谁愿南山白石歌。",
      "吾闻醉梦之乡一万八千里，中有仙人长不死。李白佯狂乐自如，陈抟鼻息呼难起。",
      "行行又入无何有之乡，麒麟作脯琼为浆。借得仙人笙与鹤，三清八极同翱翔。"
    ]
  },
  {
    "id": "e647d10fbb5153d253be1b13f43ac933",
    "title": "鸟歌万岁乐",
    "authorName": "王佐",
    "authorId": "e647d10fbb5153d2d1457b722dffbc47",
    "dynasty": "明",
    "content": [
      "皇万岁，帝万岁，皇帝万万岁。一人有庆，万物育，天地位。",
      "朝万邦，辑五瑞。九夷奉琛，八蛮献贝。皇帝坐明堂，开天府。",
      "堂上钧天喧雅部，堂下八伎龟兹舞。振金铎，考大鼓。",
      "师子郎，五方布。两阶声容一时举，何容容兮何与与。",
      "可怜万岁祝姓武，人在房州我真主。"
    ]
  },
  {
    "id": "e647d10fbb5153d24c50fa7f6e92989b",
    "title": "荔枝香",
    "authorName": "王佐",
    "authorId": "e647d10fbb5153d2d1457b722dffbc47",
    "dynasty": "明",
    "content": [
      "荔枝香，此是开元旧乐章。开元天子醉太平，梨园法曲频更张。",
      "更小部，缀新行，八千红袖舞霓裳。玉环娇笑倚新妆，自言初度今晨良。",
      "将进酒，献君王。君王亿万寿，欢乐且无央。万里南海荔，奔腾来上方。",
      "金盘荐御筵，新乐声锵锵。何当名此乐，彼美荔枝香。",
      "荔枝香，乐中歌曲断人肠，莫传歌曲到渔阳。"
    ]
  },
  {
    "id": "e647d10fbb5153d26d5ec7c16ea835a3",
    "title": "挑灯杖",
    "authorName": "王佐",
    "authorId": "e647d10fbb5153d2d1457b722dffbc47",
    "dynasty": "明",
    "content": [
      "离明坎则止，出处契易理。焦头与烂额，论功当上客。",
      "有时扶光上宾筵，能作高堂不夜天。有时扶光向书案，能照士子三万卷。",
      "夫何功成事了漏迟迟，主人渴睡不复知。便同草芥委尘泥，虽有寸劳谁念之。",
      "人生不遇亦如此，顾惟主人何如耳。"
    ]
  },
  {
    "id": "e647d10fbb5153d21ad1b7aa7c3962d2",
    "title": "五色雀",
    "authorName": "王佐",
    "authorId": "e647d10fbb5153d2d1457b722dffbc47",
    "dynasty": "明",
    "content": [
      "五色雀，小凤凰。五方色白黑青黄，绛者为长提其纲。",
      "飞上高枝恰一双，召呼东西北中央。四林收声低翼翔，白黑青黄罗绛傍。",
      "尊卑秩秩如有常，宛若大汉龟兹王。小小乾坤从翕张，复贯造化知雨旸。",
      "大旱一出雨则滂，久雨才见阴转阳。一羽至末关休祥，况乃应治真凤凰。"
    ]
  },
  {
    "id": "e647d10fbb5153d2bad9bca0dcf8226c",
    "title": "邵武杨指挥渔樵问对图",
    "authorName": "王佐",
    "authorId": "e647d10fbb5153d2d1457b722dffbc47",
    "dynasty": "明",
    "content": [
      "樵问渔，小舟撒网有鱼无。夜来风雨暗江湖，我独怜君生涯孤。",
      "渔者答，听我言。世间万物盈眼前，物物有主司其权。",
      "苟非我有不得专，毫厘欲取须用钱。惟我生涯大无外，所取随缘无禁戒。",
      "我网所得即我鱼，谁为江湖分限界。任公连鳌近虚怪，吕望非熊今安在。",
      "得沽酒且高歌，长弄烟波卒年岁。渔问樵，青山多少木惟乔。",
      "人皆采枚君采条，君之生涯最无聊。樵者答，为我听。",
      "世间万物眼前盈，物物有主司其衡。苟非我有不得争，毫厘欲取须价平。",
      "惟我生涯不用买，山山为我供樵采。只如天地供蚁封，蚁口岂能亏厚载。",
      "王质神仙漫云尔，买臣富贵蚊过耳。何如负薪行且歌，一曲归来暮山紫。",
      "童子评，惟道许。我有言，君记取。忆昔沙尤用军旅，武阳近郊多狗鼠。",
      "此时鸡豚不得安，况乃渔樵闲浪语。我心只愿杨将军，为此溪山作张主。",
      "使汝渔樵各安堵，清时问对山水里。渔樵欣然长啸去，山青水绿无寻处。"
    ]
  },
  {
    "id": "e647d10fbb5153d21db4d67110fcfaf3",
    "title": "纵横虎短歌",
    "authorName": "王佐",
    "authorId": "e647d10fbb5153d2d1457b722dffbc47",
    "dynasty": "明",
    "content": [
      "纵横虎，罢病几家遭虎苦。食了儿孙食父母，又搜遗畜巡场圃。",
      "纵虎食人且不可，况将人肉为虎俎。我欲横戈探虎穴，咫尺只在江之浒。"
    ]
  },
  {
    "id": "e647d10fbb5153d2859bb47ff3fdf0b0",
    "title": "邵武卫宫指挥馀庆堂卷",
    "authorName": "王佐",
    "authorId": "e647d10fbb5153d2d1457b722dffbc47",
    "dynasty": "明",
    "content": [
      "宫指挥，将门子，手持剡溪藤尺许。",
      "藤心铁画珊瑚钩，历历皆是勋庸纪。",
      "自言真龙起淮甸，乃祖从龙初豹变。",
      "耳闻周武孟津盟，身翊汉高垓下战。",
      "鼎湖龙去八千秋，攀鳞上天从翱游。",
      "拾得乌号在孙子，延赏与国今咸休。",
      "铁马他年来福建，狼烟蓦地昏沙县。",
      "幕府从容授一旗，天山霹雳定三箭。",
      "祖父勋庸奕世光，将军步武庆源长。",
      "况今年少且英武，带砺山河宁可量。"
    ]
  },
  {
    "id": "e647d10fbb5153d282d150b6c3ba48e6",
    "title": "题渭川钓图",
    "authorName": "王佐",
    "authorId": "e647d10fbb5153d2d1457b722dffbc47",
    "dynasty": "明",
    "content": [
      "太公未遇时，渭水垂钓钩。千尺丝纶直下投，任公六鳌且尔休。",
      "试看西伯开宗周，明堂配帝八百秋。丕显谟训古今留，孰匪丝纶钓下求。",
      "斯人往矣光岳愁，每回看尽风飕飕。"
    ]
  },
  {
    "id": "e647d10fbb5153d234108da4ea476efa",
    "title": "牛报恩斗虎歌",
    "authorName": "王佐",
    "authorId": "e647d10fbb5153d2d1457b722dffbc47",
    "dynasty": "明",
    "content": [
      "奉亭山前牛斗虎，虎始张威牛正怒。双目炯炯血欲注，口鼻渤渤沫喷雨。",
      "一尾直下贴两股，四蹄插地裂后土。猛气百倍前无御，坐看虎威顿消阻。",
      "问之此牛报恩主，毫涓毛血恩主与。主人得病家贫窭，鬻牛酬医向屠估。",
      "屠牛坦刀三四鼓，牛兮觳觫待髋斧。恩主见牛怅而怃，释牛舍资一无取。",
      "人牛两欣恩泽普，牛思报之不能语。苟有可报身则许，此地正是酬恩所。",
      "恩重身轻何由补，不知其身宁有虎。世人尝道恩难负，临难相期在何处。",
      "鸣呼，牛而人兮人也虎，忍以牛肉为鼎俎。"
    ]
  },
  {
    "id": "e647d10fbb5153d2d41b01681bd5de98",
    "title": "戏作湖山书舍寄徐思顺",
    "authorName": "王佐",
    "authorId": "e647d10fbb5153d2d1457b722dffbc47",
    "dynasty": "明",
    "content": [
      "徐君有湖山，梁君书舍湖山间。徐君湖山如画图，梁君书舍不可无。",
      "徐君即得专二景，眼中交游皆管领。年年宾客到湖山，几人投辖庭深井。",
      "可曾恶客醉杯酒，骂客仍如骂大有。",
      "海南岂有尚书期，问君故态老存否。"
    ]
  },
  {
    "id": "e647d10fbb5153d2032d69eedc22fd90",
    "title": "题古中静卷",
    "authorName": "王佐",
    "authorId": "e647d10fbb5153d2d1457b722dffbc47",
    "dynasty": "明",
    "content": [
      "古中静，好古奇。庖羲六画玩偶奇，三代钟鼎看蛟螭。",
      "往者世远看恐迷，来者步古犹依稀。珊瑚海底交琼枝，千寻铁网手里持，网出树树森撑支。",
      "熀熀映日光陆离，内藏未可丈尺齐。见之目夺心自低，有笔如椽谁敢题。"
    ]
  },
  {
    "id": "e647d10fbb5153d2d447471adc16ec50",
    "title": "答张汝弼诗柬",
    "authorName": "王佐",
    "authorId": "e647d10fbb5153d2d1457b722dffbc47",
    "dynasty": "明",
    "content": [
      "汝弼赠我翰林之新正，何以报之凤阳之旧城。入手掷地铿铿作金声，出箧荡日滉滉接云英。",
      "读令坐上鬼神惊，如见海底蛟龙腾。君不见，文房之宝相须成，毛颖一出须墨卿。",
      "赵璧信美无秦城，羡君所宝百宝并。陶韦门闭李杜生，钟王体变张颠名，汝弼所宝谁能评。",
      "有时遇拙翻出奇，笑说因跛徐行瘿举颐。逋租便可立诗例，枕客还堪制礼仪。",
      "今人古人间世雄，谈笑牢笼入彀中。京华美景诗千首，剡水寒宵与一蓬。",
      "愿君抱此襟期去上芸香阁，为君执御亦不恶。"
    ]
  },
  {
    "id": "e647d10fbb5153d2a0023c051377d706",
    "title": "周挥使勋成十韵中二韵游田演武",
    "authorName": "王佐",
    "authorId": "e647d10fbb5153d2d1457b722dffbc47",
    "dynasty": "明",
    "content": [
      "军中日无事，田猎演部曲。手挽两石弓，射杀千年鹿。",
      "将军大笑军吏呼，马前跌岩血模糊。"
    ]
  },
  {
    "id": "e647d10fbb5153d2da86e31d448e10bf",
    "title": "芳春蹴鞠",
    "authorName": "王佐",
    "authorId": "e647d10fbb5153d2d1457b722dffbc47",
    "dynasty": "明",
    "content": [
      "蹴鞠花阴外，轻盈复悍骁。个中年少者，酷似霍嫖姚。",
      "嫖姚灭胡君灭蛮，今古名将伯仲间。"
    ]
  },
  {
    "id": "e647d10fbb5153d287df402a10725dce",
    "title": "天南星",
    "authorName": "王佐",
    "authorId": "e647d10fbb5153d2d1457b722dffbc47",
    "dynasty": "明",
    "content": [
      "橘过淮为枳，非恋淮南好。",
      "南方风土宜，橘性自能保。",
      "君看天南星，处处入本草。",
      "夫何生南海，而能济饥饱。",
      "八月风飕飕，闾阎菜色忧。",
      "南星就根发，累累满筐收。",
      "大者或连梗，如孛如旄头。",
      "小者累十百，附大如赘瘤。",
      "携来煮大铛，翁媪坐绸缪。",
      "熟盛巨瓦钵，剥嚼饱乃休。",
      "儿孙分瓦碗，满量各自由。",
      "饱睡到天明，何管蝶梦周。",
      "主母晨相过，煮茶亦见留。",
      "加教致殷勤，洁脱烜膏油。",
      "馀留上市卖，今夜赏中秋。",
      "城中剥鬼皮，比屋有价酬。",
      "外此惟果腹，闾阎以优游。",
      "海外此美产，中原知味不。"
    ]
  },
  {
    "id": "e647d10fbb5153d2e62da1cf58915bec",
    "title": "琼枝菜",
    "authorName": "王佐",
    "authorId": "e647d10fbb5153d2d1457b722dffbc47",
    "dynasty": "明",
    "content": [
      "忆昔为群儿，手弄琼枝菜。",
      "唤作白珊瑚，相持助王恺。",
      "或持枯木枝，唤作铁如意。",
      "欲击而碎之，争雄以为戏。",
      "栖迟今白首，逢人话年少。",
      "冰盘嚼水晶，坐对琼枝笑。"
    ]
  },
  {
    "id": "e647d10fbb5153d28bd8226c115bb8a9",
    "title": "槟榔",
    "authorName": "王佐",
    "authorId": "e647d10fbb5153d2d1457b722dffbc47",
    "dynasty": "明",
    "content": [
      "桃李虽不言，下自成径蹊。",
      "所珍桃李如，市里争奔驰。",
      "茫茫烟岛深，漠漠千园林。",
      "云落羽扇乱，日高华盖森。",
      "就之千万株，青翠悦人心。",
      "繁霜开夏花，清香飘水沉。",
      "湛露满秋实，溅齿寒淋淋。",
      "昨看嫩秀茎，青子何离离。",
      "风霜飒变易，红紫离披垂。",
      "年年炎洲叟，独擅居货奇。",
      "小贩纳岁月，钜贾守藩篱。",
      "主翁但坐笑，索价高层梯。",
      "风味何所嘉，非蜜非饧饴。",
      "冲淡紫烟外，世人那得知。",
      "入体散无声，满面春熙熙。",
      "点唇脂失色，登颊酒无姿。",
      "风味寻常事，浓华世俗肌。",
      "所喜花草部，尤足重伦彝。",
      "婚姻重然诺，河山誓不移。",
      "宾客交堂阶，鞭霆来恐迟。",
      "陆羽随先倡，杜康张后师。",
      "三千周曲礼，孰敢事先施。",
      "消息忙归女，风情属赘儿。",
      "银刀开宝匣，金蒂趁花枝。",
      "交际尤珍重，蓬山路不迷。",
      "故人京洛缶，游女汉皋缡。",
      "俗尚恒为命，人情固自怡。",
      "木奴轻楚帛，树本越神赀。",
      "二广同风俗，八闽均礼仪。",
      "车航隐囊橐，山海平路岐。",
      "怪落金盘里，能光刘穆之。"
    ]
  },
  {
    "id": "e647d10fbb5153d20072506230c69954",
    "title": "鸭脚粟",
    "authorName": "王佐",
    "authorId": "e647d10fbb5153d2d1457b722dffbc47",
    "dynasty": "明",
    "content": [
      "五谷皆养生，不可一日缺。",
      "谁知五谷外，又有养生物。",
      "茫茫大海南，落日孤凫没。",
      "岂有万亿足，陇亩生倏忽。",
      "初如凫足撑，渐见蛙眼突。",
      "又如散细珠，钗头横曲屈。",
      "草部非所同，谷部颇公共。",
      "乃知天地心，养人非一种。",
      "三月方告饥，催租如雷动。",
      "小熟三月收，足以供迎送。",
      "八月又告饥，百谷青在陇。",
      "大熟八月登，恃此以不恐。",
      "琼民百万家，菜色半贫病。",
      "每到饥月来，此草司其命。",
      "闾阎饱饭饼，上下足酒浆。",
      "岂独济其暂，亦可赡其常。",
      "薏苡名珍珠，虚名误忠良。",
      "荑稗虽可食，苟且充饥肠。",
      "若与此方驾，二物当服厢。",
      "草部在所珍，强名之曰粟。",
      "持此问司穑，可曾在所属。"
    ]
  },
  {
    "id": "e647d10fbb5153d2d3e686165e3b8b0e",
    "title": "贺唐举人平侯",
    "authorName": "王佐",
    "authorId": "e647d10fbb5153d2d1457b722dffbc47",
    "dynasty": "明",
    "content": [
      "平生老战场，遇子三舍避。",
      "六一避后生，何止一头地。",
      "老将将北师，敢复言敌忾。",
      "况提魏武卒，往当恒节制。",
      "汉兵出壶关，堂堂伸大义。",
      "中兴汉威仪，又复见司隶。",
      "六一避后生，所见宁此意。",
      "老手一指挥，渊默而雷厉。",
      "一朝茂声光，隐然起西裔。",
      "四海仰大苏，神仙寄人世。",
      "天子独奇才，昭阳闻洒涕。",
      "人生遇知音，古今诚所贵。",
      "遇子苏则然，知子欧所愧。",
      "顾己愚且贱，于人何能济。",
      "嗟嗟老眊氉，久拚人共弃。",
      "胡为乎为者，晚逐英髦队。",
      "布帛班锦丛，脱粟杂鼎味。",
      "焉能有与无，适足增疵议。",
      "白发照青春，造物深相忌。",
      "欲斗小婵娟，唯子一笑置。"
    ]
  },
  {
    "id": "e647d10fbb5153d2a2e8c93d5142d082",
    "title": "题扇画张子房圯桥进履",
    "authorName": "王佐",
    "authorId": "e647d10fbb5153d2d1457b722dffbc47",
    "dynasty": "明",
    "content": [
      "留侯未遇隆准公，谷城老人时相逢。",
      "欣然就执奴隶工，老人授足无腆容。",
      "留侯之量何其宏，掀揭乾坤此量充。",
      "一朝天授鱼水同，劫制秦项如发蒙。",
      "汉家三杰侯唯雄，老人之教收奇功。",
      "圯桥往事随飞鸿，我持纨扇摇清风。"
    ]
  },
  {
    "id": "e647d10fbb5153d27c08ee31d16acc18",
    "title": "雷州周同府双凤朝阳卷",
    "authorName": "王佐",
    "authorId": "e647d10fbb5153d2d1457b722dffbc47",
    "dynasty": "明",
    "content": [
      "有鸟有鸟丹山祥，羽族三百斯其王。",
      "五色灿灿昭天章，九苞七德德莫详。",
      "太平天子运隆昌，千仞下来览辉光。",
      "曈曈旭日升扶桑，双双扬彩鸣高岗。",
      "一唱一和声锵锵，钧天乐奏上帝旁。",
      "此鸟一鸣四海康，天下望汝仪虞唐。",
      "虞唐君臣明且良，汝来应治真非常。",
      "谁家兄弟堪比方，应城二周列周行。"
    ]
  },
  {
    "id": "e647d10fbb5153d244ecd81d1b74457c",
    "title": "二乔观兵书",
    "authorName": "王佐",
    "authorId": "e647d10fbb5153d2d1457b722dffbc47",
    "dynasty": "明",
    "content": [
      "乔公流离来江东，老瞒气焰绕天红。",
      "汉室忠良何落寞，党籍已扫巢痕空。",
      "荀氏八龙一龙佐，吹瞒气焰如吹火。",
      "九锡既成方死之，死非其时死非所。",
      "谁似乔家双女子，执君父仇肯如此。",
      "敛衽花前看六韬，要复汉祚颈系操。",
      "恨此兵书万人敌，不属红妆儿女曹。",
      "大乔伶俜看远山，肌体贞静而幽闲。",
      "小乔风范亦如姊，并蒂红莲清水间。",
      "孙郎来作大乔婿，马棰挥下江东地。",
      "周郎继作小乔夫，君臣谈笑抚全吴。",
      "千艘燥荻东风馀，老瞒魂魄落江湖。",
      "青史惟书功业奇，谁知二女中赞谟。",
      "丹青画形难画心，但画二乔观兵书。"
    ]
  },
  {
    "id": "e647d10fbb5153d2cad1f039aca09b9c",
    "title": "吴江雪舟三山进士林谨夫父子微时所作图也",
    "authorName": "王佐",
    "authorId": "e647d10fbb5153d2d1457b722dffbc47",
    "dynasty": "明",
    "content": [
      "冻云阁空寒滴滴，玉龙阴受玄冥檄。天门剪水散六花，点缀山河作琼碧。",
      "随风片片大如掌，飞入林稍窣窣响。饥鸟冻鹊蹲不飞，江天短日黄滉漭。",
      "吴侬牵舟絙綷绝，天寒指直不得结。乾坤惨淡风凄凄，此时愁心千万折。",
      "三山客子将雏远，日恒苦寒衣带缓。雏年十三解父意，强作欢娱诉情款。",
      "所诉夫何如，若云此景那可无。人披王恭鹤羽氅，天开滕王蝴蝶图。",
      "乘兴泛剡溪，寻梅游西湖。海岛饥牧羊，灞桥寒骑驴。",
      "谁知白屋有隐士，闭门僵卧饥欲死，守宰不呼终不起。",
      "此时饥寒且莫忧，古来贫贱皆如此。纥千山头岂生处，冻雀忍死不飞去。",
      "将降大任先苦之，此时舜说初基绪。父闻此语翻然起，击节叹赏三不已。"
    ]
  },
  {
    "id": "e647d10fbb5153d2f830946e6f458de5",
    "title": "常山殷氏榴花双鸟图鸟鸣喜相逢",
    "authorName": "王佐",
    "authorId": "e647d10fbb5153d2d1457b722dffbc47",
    "dynasty": "明",
    "content": [
      "喜相逢，五月中，石榴花发枝枝红。白者窥枝雄叫雌，黄者隔花雌应雄。",
      "雄呼雌应千花底，声声似叙相逢喜。也知幽鸟有好情，人喜相逢曾鸟比。",
      "喜莫喜于初相逢，亦莫悲于终相撇。相逢之初恩爱深，相撇之后恩情绝。",
      "君不见武帝逢阿娇，贮之金屋中。色衰长门里，弃置如秋蓬。",
      "又不见相如遇文君，当垆盟肺腑。茂陵得新人，白头吟别苦。",
      "人心始终多易移，不独人间夫与妻。交情贵贱亦如此，倏然炎凉朝暮里。",
      "不知此鸟相逢喜，莫以人情易终始。"
    ]
  },
  {
    "id": "e647d10fbb5153d2a0d0768700058aa9",
    "title": "光泽道中纪事",
    "authorName": "王佐",
    "authorId": "e647d10fbb5153d2d1457b722dffbc47",
    "dynasty": "明",
    "content": [
      "西来一水白练白，界破两山立其侧。两侧之山草树平，北侧之山石崖逼。",
      "我爱崖面平如掌，驻马磨崖写遗响。苍苔磨尽见石骨，隐隐古字石崖上。",
      "蛇虫缺裂蛟鼍断，欲读不成心眼乱。细寻体制何代书？仿佛八分兼小篆。",
      "秦欤汉欤此荒服，何有此字在我目。无乃唐末五代人，学得李蔡步其躅。",
      "四百年来已如此，天地无穷会更纪。凄凉往事不胜悲，且抱戎籍去综理。"
    ]
  },
  {
    "id": "e647d10fbb5153d2302e864a83c7f3ca",
    "title": "老骥行",
    "authorName": "王佐",
    "authorId": "e647d10fbb5153d2d1457b722dffbc47",
    "dynasty": "明",
    "content": [
      "老骥伏枥官厩里，八尺身长老龙体。",
      "昂头向人不肯鸣，似择孙阳作知己。",
      "孙阳世间不常有，此骥伏枥年岁久。",
      "有时自跑千里足，有时自仰千金首。",
      "目如飞电双炯炯，照夜白光秋月冷。",
      "拳毛騧有污血渍，狮子花映灭没影。",
      "问之此骥世何罕，渥洼水中天所产。",
      "同产分入大宛国，贰师得之来贡汉。",
      "武皇重马心如何，郊庙荐之天马歌。",
      "夕养天闲饱苜蓿，朝牵辇道随鸣珂。",
      "何时此种来海湄，宛如蹴踏长秋时。",
      "汉代光宠已寂寞，千年龙种终崛奇。",
      "邻厩有骥亦似之，几年伏枥嗟栖迟。",
      "偶来相见似相慰，迥立长空相向嘶。",
      "一嘶四蹄欲飞起，悲风索索来天倪。"
    ]
  },
  {
    "id": "e647d10fbb5153d227927db8330e3acb",
    "title": "喜小孤山开江舟行无阻",
    "authorName": "王佐",
    "authorId": "e647d10fbb5153d2d1457b722dffbc47",
    "dynasty": "明",
    "content": [
      "小孤卧江江水回，盘涡转毂入山隈。",
      "山隈吸风盘转急，北客舟人相看泣。",
      "女娲立极巧无施，大禹济川功未及。",
      "圣王手把天地户，江海顺流天地助。",
      "昨夜风雷檄巨灵，劈开山背放江行。",
      "南来北去安流里，圣德神功岂可名。"
    ]
  },
  {
    "id": "e647d10fbb5153d28565bed24d4d55f9",
    "title": "挽张凤彩",
    "authorName": "王佐",
    "authorId": "e647d10fbb5153d2d1457b722dffbc47",
    "dynasty": "明",
    "content": [
      "十载苦生离，一朝惊死别。",
      "俯仰旧乾坤，非是前风月。",
      "酒作山阳悲，琴为钟期歇。",
      "隔座杳山河，难禁五情热。"
    ]
  },
  {
    "id": "e647d10fbb5153d2690a1765ad6e6d90",
    "title": "韩氏双烈",
    "authorName": "王佐",
    "authorId": "e647d10fbb5153d2d1457b722dffbc47",
    "dynasty": "明",
    "content": [
      "并蒂双芙蓉，出水清且妍。",
      "黑风撼海岳，白月凋婵娟。",
      "合浦珠沉泪，蓝田玉葬烟。",
      "至今清水哭，声似百年前。"
    ]
  },
  {
    "id": "e647d10fbb5153d2dcd6b6131589e35a",
    "title": "小蘋洲",
    "authorName": "王佐",
    "authorId": "e647d10fbb5153d2d1457b722dffbc47",
    "dynasty": "明",
    "content": [
      "小小一芳洲，白蘋花自炫。",
      "知心采蘋者，安得常相见。"
    ]
  },
  {
    "id": "e647d10fbb5153d2c3ba282c6382a76d",
    "title": "聚景园",
    "authorName": "王佐",
    "authorId": "e647d10fbb5153d2d1457b722dffbc47",
    "dynasty": "明",
    "content": [
      "鹏鴳适所适，自觉世界宽。",
      "花柳满乾坤，只在眉睫间。"
    ]
  },
  {
    "id": "e647d10fbb5153d2643b0f97058a3cb5",
    "title": "幽景塘",
    "authorName": "王佐",
    "authorId": "e647d10fbb5153d2d1457b722dffbc47",
    "dynasty": "明",
    "content": [
      "山回泉脉细，地衍水痕平。",
      "好景不须多，会意心自清。"
    ]
  },
  {
    "id": "e647d10fbb5153d2fd3e49ba0b8dba20",
    "title": "南溟奇甸歌",
    "authorName": "王佐",
    "authorId": "e647d10fbb5153d2d1457b722dffbc47",
    "dynasty": "明",
    "content": [
      "南溟奇甸褒封到，天语便代天地造。天地造物犹因材，南北不能齐杏梅。",
      "帝造一统涵春台，春台玉烛照九垓。甸服荒服同胚胎，南溟万里微汉台。",
      "七叶失宠缓五百，八十年代边维颓。后汉南朝遵祖，包荒姑勿推。",
      "隋唐一统，然犹因循旧染，视以四远待柔徕。宋设科目网人才，五星聚奎应光彩，文明之祥期千载。",
      "士有白袍倡文运而肇破天荒，有黄榜推少年而歆羡时辈。",
      "八榜蝉联，连裾接佩。自大观极科目之盛，至德祐厄阳九之悔。",
      "无何道穷天水归，海南运去物亦改。地莽翳天涯，朔风悲海外。",
      "白日苍海岛，化作黄尘寨，九十三年迷世界。皇天震怒，眷命下土。",
      "涤荡华夷氛，千古荒莽腥臊埃。圣祖奉天，焕发丝纶，褒封南溟奇甸天上来。",
      "比内邦畿甸服，万年民物奠居。落土著根荄，南溟为甸天地开，天荒地莽豁恢恢。",
      "海静波涛，千里白雪平皑皑。山增气色，一天青秀高崔嵬。",
      "光天之下，重光协日，南陲陆海隅，幽景光照回。望祭山川岳渎，骏奔相追推。",
      "溟甸有阶侯焚柴，溟甸有阶荷焚柴。皇天后土，混合山海元气回。",
      "钟灵毓秀生英才，后先衮衮登公台，位居九棘面三槐。",
      "群才属休明，奉承盈运纷徘徊。玉烛馀光照草莱，遗民遗黎荷栽培。",
      "南溟为甸方，恰才未及十纪。而人物增品之盛，遽与隆古相追陪。",
      "衣冠礼乐之美，遽与中州相追陪。诗书弦诵之兴，遽与邹鲁相追陪。",
      "财成之道，天地不能财。帝造独代天安排，抚育南北同婴孩。",
      "民胞物与分形骸，是盖分殊而理一恒该。含生并育，各得其所安其分，一一孰非帝造恩播筛。",
      "海不扬波百神谐，巨灵效顺驱风协平荡海岛，禹迹不到蛟龙堆。",
      "又驱黑海跋浪翻溟吞舟，巨鳅群归尾闾清海灾。",
      "鼋鼍龙鱼鳖，海错万状不可枚，源源来游来臻南溟殖货财。",
      "岂直玳瑁可翊冠冕之华美，而砗磲独与七宝争奇瑰。",
      "此皆圣造，既已赞育两间，同于天地覆载。夫天地分形，海岳奠位。",
      "南溟奇甸，圣人先同轨。蓦地太古荒服，丕变侯邦而虚丽武卫。",
      "人文物华钟奇此萃，此岂人为而能然哉。所谓圣人先天而天弗违，此其类也。",
      "以人文言，汉唐以前世远不赘，赵宋奉天造草昧。",
      "内地诸州，咸相胥于乱而不治之区。而以华为夷，皆相率于暗而不明之域，而视昼为晦。",
      "是故海南人文，为国守死，抗节无愧。始焉祥兴勤王，而吾人独倡先锋之孤危。",
      "终焉厓山运移，而吾众复守后凋之寒岁。茕茕吊影于胡天，而伤百年之无君。",
      "乾乾待命于中土，而俟千载之嘉会。古有守礼义之国，此其古之流风遗爱。",
      "洪武开天，诏恤下慰。首言海南习礼义之教，有华夏之风砺世，天章光昭五纬瑞。",
      "是盖先天圣人将欲降生，而天不违之，人民以先钟奇此萃矣。",
      "以物华言，山海物产，千状万态。难置百喙，姑举长流，以通异派。",
      "是故物华所先，则田美两熟，而有三熟之加。蚕禁原蚕，而有八蚕之倍。",
      "珍珠麦利济军师，桄榔面应济饥馁。天南星药品耳，既同薯蓣济饥，而亦与中秋节物。",
      "鸭脚粟草部耳，既均谷菽赒给，而恒充四季家醅。",
      "花之穗知年有秋，草之叶知风有飓。蜜株酒树之硕果，不假人为而自出天然。",
      "凤卵龙乳之佳实，不用酋盐而能令人醉。既有三超园品之奇，复同一守甸土之贵。",
      "邻封仅逾百里，限天堑而根不敢移。寰宇虽购千金，守天定而节不敢贷。",
      "盖曾受戒真宰于千载之前，而预为南溟奇甸万年之待。",
      "又若陇山之莺，岭南所无也，而甸域有之，是谁使之有哉，盖为奇甸表章稀世之瑞。",
      "通国之虎，岭南所有也，而甸域无之，是谁使之无哉，亦为奇甸禁绝万年之害。",
      "馀若鸡有灵，放啼三声而占否泰。雀有长，就观五色而别章采。",
      "是皆甸山钟奇吐秀，而自然发露之英华，靡物物刻雕而调习采绘。",
      "古有嘉禾异蓂灵物之属，此其古之遗迹。大概维岳降神，岂惟生贤，亦必有逾古嘉精灵应，出为治世光贵。",
      "况今先天圣人嗜欲将至，而天不违之，物华亦皆钟奇此萃矣。",
      "人文物华，钟奇此萃。一触圣心之天机，而天光宇泰，自然鸣天籁。",
      "隐尔天声，形于金石玉音之宣，遂为南溟人物，万世永赖。",
      "噫嘻，龙马浮河而羲画成，神龟出洛而禹畴遂。南溟献奇，而圣祖皇帝玉音克配。",
      "先圣后圣，本同一揆。仰观古今，南溟一地。治乱安危，何曾择代。",
      "隋唐两开幕府，徒费罢郡食邑，未闻进德而嘉会。",
      "圣神一褒疆域，不止进德嘉会。而置荒服于邦畿侯甸之安，纳民于安富尊荣之内。",
      "圣恩罩被疆域，有如是哉。鼎湖龙去天巍巍，元元蠢蠢，惟亿万世思荣哀，圣子神孙执鬯杯。",
      "吾甸吾人，为犬为马，世报恩德南溟隈。南溟奇甸，永抱玉音，穷极宇宙，而历万万飞劫灰。"
    ]
  },
  {
    "id": "e647d10fbb5153d212f01391baa678ee",
    "title": "伤石鼓赋送国子监丞先生赴徽州经历",
    "authorName": "王佐",
    "authorId": "e647d10fbb5153d2d1457b722dffbc47",
    "dynasty": "明",
    "content": [
      "鼎非没器兮，麟难服车。用之违其材兮，物乃龃龉。",
      "孔子西行兮，返晋水浒。删诗三百兮，逸此石鼓。天实爱道兮，鬼物守护。",
      "存此至宝兮，昭示万古。载籍茫然兮，居然再睹。巍巍荡荡兮，周宣御宇。",
      "嗟彼何人兮，是之裁取。此其为臼兮，焉可爱许。使我心伤兮，泪下如雨。"
    ]
  },
  {
    "id": "e647d10fbb5153d2373d954509004a94",
    "title": "藤作其二",
    "authorName": "王佐",
    "authorId": "e647d10fbb5153d2d1457b722dffbc47",
    "dynasty": "明",
    "content": [
      "后至先皇弘治初，大禁贡献民熙和。",
      "振儋金香罢唐例，南宁银姜无宋科。",
      "民赖优游三十载，肇此厉阶谁复再。",
      "公贿私贡恐已迟，谁体圣心存海外。",
      "妻号儿哭无朝夕，催奴那知更下石。",
      "谁能临武叫天阍，守有徐方留郡迹。"
    ]
  },
  {
    "id": "e647d10fbb5153d2373d95459d1f6772",
    "title": "藤作其二",
    "authorName": "王佐",
    "authorId": "e647d10fbb5153d2d1457b722dffbc47",
    "dynasty": "明",
    "content": [
      "君不见女苦吉贝男苦䔲，停车榜免崔相公。前朝旧事数百载，至今青史扬清风。",
      "福星监司贤太守，民殃至是公知否。"
    ]
  },
  {
    "id": "e647d10fbb5153d2d40a4bb2ae1f57e8",
    "title": "周公祠二首其一",
    "authorName": "王佐",
    "authorId": "e647d10fbb5153d2d1457b722dffbc47",
    "dynasty": "明",
    "content": [
      "周君真猛将，豪气众所推。",
      "天兵征七方，风声撼三陲。",
      "天山一骑发，勍敌三箭夷。",
      "轰雷出掌握，烈日生光辉。",
      "恶见妖蛇头，射死两手挥。",
      "功成人去也，谁解竞场围。"
    ]
  },
  {
    "id": "e647d10fbb5153d2a03ce164ba29ea97",
    "title": "符凤妻",
    "authorName": "王佐",
    "authorId": "e647d10fbb5153d2d1457b722dffbc47",
    "dynasty": "明",
    "content": [
      "恶类灭天，善人全天。",
      "灭天自灭，全天自全。",
      "自灭何如，蜉蝣斯须。",
      "朝生夕死，鸡糇鸟餔。",
      "粪秽庭阶，日费扫除。",
      "自全何如，珠玉其躯。",
      "可卷可怀，孰忍毁诸。",
      "烈妇贞行，良玉美珠。",
      "天不忍毁，珠旒玉符。",
      "身死名存，光照方舆。",
      "何千万年，脍炙海隅。",
      "三纲四维，此焉以推。",
      "目不属纲，化不张维。",
      "视此之为，宁无懦而。"
    ]
  },
  {
    "id": "e647d10fbb5153d267884f75b13bf1b4",
    "title": "昌黎村访云氏女四首",
    "authorName": "王佐",
    "authorId": "e647d10fbb5153d2d1457b722dffbc47",
    "dynasty": "明",
    "content": [
      "渺渺平芜天际，行行匹马朝暾。",
      "霞彩岚光映处，竹围孤屿人村。"
    ]
  },
  {
    "id": "e647d10fbb5153d267884f754bc496f2",
    "title": "昌黎村访云氏女四首",
    "authorName": "王佐",
    "authorId": "e647d10fbb5153d2d1457b722dffbc47",
    "dynasty": "明",
    "content": [
      "烟村欲到未到，野涉三重两重。",
      "鸡犬微茫烟外，榔椰荏苒云中。"
    ]
  },
  {
    "id": "e647d10fbb5153d267884f75dfb41692",
    "title": "昌黎村访云氏女四首",
    "authorName": "王佐",
    "authorId": "e647d10fbb5153d2d1457b722dffbc47",
    "dynasty": "明",
    "content": [
      "珍重云家甥子，箪壶候我途中。",
      "童稚三三五五，口吹葱叶迎翁。"
    ]
  },
  {
    "id": "e647d10fbb5153d267884f755b2abaf4",
    "title": "昌黎村访云氏女四首",
    "authorName": "王佐",
    "authorId": "e647d10fbb5153d2d1457b722dffbc47",
    "dynasty": "明",
    "content": [
      "有怀云氏孤婺，白头问路昌黎。",
      "元省参知政事，吟来几叶孙枝。"
    ]
  },
  {
    "id": "e647d10fbb5153d276dd7efea642b536",
    "title": "杨白花",
    "authorName": "王佐",
    "authorId": "e647d10fbb5153d2d1457b722dffbc47",
    "dynasty": "明",
    "content": [
      "杨白花，飘荡随风起。随风一去招不止，去落江南几千里。",
      "洞房美人春思深，梦绕江南烟景里。此身兀兀只在此，江南江北隔烟水。",
      "肠断思君君不知，人生莫苦生别离。咫尺阊阖如天涯，况乃天涯今远而。",
      "龙丝席，生网丝。翡翠衾，劳梦思。城东嫩柳春风枝，岂无轻盈与袅娜。",
      "有如张绪年少时，不似杨花轻软肌。"
    ]
  },
  {
    "id": "e647d10fbb5153d2fba2f85e82343903",
    "title": "君马黄",
    "authorName": "王佐",
    "authorId": "e647d10fbb5153d2d1457b722dffbc47",
    "dynasty": "明",
    "content": [
      "君马黄，我马苍，二马色异德俱良。一马出自渥洼水，一马来自天氐房。",
      "一日千里未足云，刷燕抹越看寻常。吁嗟世上无孙阳，二马荣辱成乖张。",
      "一马驾君车，和鸾听锵锵。右徵角兮左宫商，龙舆之前荷宠光。",
      "又时立仗食三品料饱肚肠。一马服盐车，峻阪高太行。",
      "汗血流珠首不昂，鞭策随之情可伤。又时还厩中，伏枥刍秣荒。",
      "人生遭遇亦如此，聊为一歌君马黄。"
    ]
  },
  {
    "id": "e647d10fbb589a5f0d7cc26694fa4a76",
    "title": "对山吟",
    "authorName": "徐亚长",
    "authorId": "e647d10fbb589a5fd1457b72d1457b72",
    "dynasty": "明",
    "content": [
      "阅历山峰久不磨，年来耸峙为坚操。",
      "岁寒更有添幽处，松柏青青节尚高。"
    ]
  },
  {
    "id": "e647d10fbb64355bfb07cb30ba72b713",
    "title": "奉送白翁老堂翁老先生荣归",
    "authorName": "王政",
    "authorId": "e647d10fbb64355bd1457b72d1457b72",
    "dynasty": "明",
    "content": [
      "共识星辰曳履声，荷囊忽谢起归旌。",
      "东山巳隐三朝望，北阙还期一德赓。",
      "篱菊延年荣晚操，罗兰香国纫芳珩。",
      "苍生霖雨思偏笃，旦暮蒲轮想趣迎。"
    ]
  },
  {
    "id": "e647d10fbbab642c30bb185aeeb56a6a",
    "title": "题樱桃翠羽图",
    "authorName": "侯复",
    "authorId": "e647d10fbbab642cd1457b72d1457b72",
    "dynasty": "明",
    "content": [
      "几点丹砂照绿阴，瑶池内使翠霞襟。",
      "东风何处曾相识，沉水香消午院深。"
    ]
  },
  {
    "id": "e647d10fbbb707c775d85b15db3c4349",
    "title": "次韵边太常",
    "authorName": "都穆",
    "authorId": "e647d10fbbb707c71abb1e1e8c00dee2",
    "dynasty": "明",
    "content": [
      "深居休叹食无鱼，诗思春来说有余。",
      "苦爱弄风池畔柳，纤条时拂手中书。"
    ]
  },
  {
    "id": "e647d10fbbb707c781cc575ba20f23c3",
    "title": "悼张灵",
    "authorName": "都穆",
    "authorId": "e647d10fbbb707c71abb1e1e8c00dee2",
    "dynasty": "明",
    "content": [
      "写画哦诗意自便，科场休谓子无缘。",
      "高楼明月依然在，辽鹤归来定几年。"
    ]
  },
  {
    "id": "e647d10fbbb707c7076a6a20fd6be32d",
    "title": "悼姚广",
    "authorName": "都穆",
    "authorId": "e647d10fbbb707c71abb1e1e8c00dee2",
    "dynasty": "明",
    "content": [
      "菼屋高吟兴浩然，六书精究到旁偏。",
      "横门溪水流呜咽，不见当年问字船。"
    ]
  },
  {
    "id": "e647d10fbbdd1e1043c27afa4b66b97a",
    "title": "赠商少峰寅长",
    "authorName": "黎瞻",
    "authorId": "e647d10fbbdd1e10d1457b72d1457b72",
    "dynasty": "明",
    "content": [
      "画有神仙客，乘风下帝乡。",
      "云霞开泮水，弦诵溢宫墙。",
      "池昼青芹长，坛秋翠桧香。",
      "无才倚璧玉，瞻望意何长。"
    ]
  },
  {
    "id": "e647d10fbbdd1e101577b4a0957764dc",
    "title": "送高彤岩使边便道归觐",
    "authorName": "黎瞻",
    "authorId": "e647d10fbbdd1e10d1457b72d1457b72",
    "dynasty": "明",
    "content": [
      "题桥名已立，归省愿无违。",
      "夕照当离席，寒香上客衣。",
      "黄云笳鼓动，紫塞骕骦肥。",
      "河汉悬牛斗，通宵傍紫薇。"
    ]
  },
  {
    "id": "e647d10fbbdd1e10e55146ece18e742c",
    "title": "送钟鲁轩北上",
    "authorName": "黎瞻",
    "authorId": "e647d10fbbdd1e10d1457b72d1457b72",
    "dynasty": "明",
    "content": [
      "待聘清时客，才名况大儒。",
      "计偕辞郡国，星聚近皇居。",
      "日暖宫莺语，春明苑柳舒。",
      "承恩应有赋，人得比相如。"
    ]
  },
  {
    "id": "e647d10fbbdd1e1034e37b3e29cdafb8",
    "title": "仲春少雨",
    "authorName": "黎瞻",
    "authorId": "e647d10fbbdd1e10d1457b72d1457b72",
    "dynasty": "明",
    "content": [
      "客岁苦多雨，今春时反无。",
      "未看东有作，犹见草如铺。",
      "病人悲时序，囊空惜客途。",
      "亲朋不捐弃，折简屡招呼。"
    ]
  },
  {
    "id": "e647d10fbbdd1e104548e1334c70e108",
    "title": "天关湛甘泉书院春望",
    "authorName": "黎瞻",
    "authorId": "e647d10fbbdd1e10d1457b72d1457b72",
    "dynasty": "明",
    "content": [
      "太史藏书地，惟怜古树存。",
      "草深穿讲席，水长绕梁门。",
      "满目城云动，伤心竹露繁。",
      "诸君一杯酒，有恨付无言。"
    ]
  },
  {
    "id": "e647d10fbbdd1e100614fdbb9fabd36a",
    "title": "长安客舍",
    "authorName": "黎瞻",
    "authorId": "e647d10fbbdd1e10d1457b72d1457b72",
    "dynasty": "明",
    "content": [
      "岭外烟波客，长安桂玉乡。",
      "牙签纷压架，官柳暗临墙。",
      "月借龙楼照，池通御水香。",
      "竹床浑耐冷，肯羡豹裘长。"
    ]
  },
  {
    "id": "e647d10fbbdd1e10361d59a9b039d2c7",
    "title": "长安宴集",
    "authorName": "黎瞻",
    "authorId": "e647d10fbbdd1e10d1457b72d1457b72",
    "dynasty": "明",
    "content": [
      "京邑延佳赏，良宵话异乡。",
      "绣衣明画阁，皂盖拥宫墙。",
      "露落天阶白，人归月下香。",
      "紫骝行步滑，无假玉鞭长。"
    ]
  },
  {
    "id": "e647d10fbbdd1e10576332ca6fa158cf",
    "title": "元旦早朝次钱平皋韵",
    "authorName": "黎瞻",
    "authorId": "e647d10fbbdd1e10d1457b72d1457b72",
    "dynasty": "明",
    "content": [
      "日晴仙苑雾，风定禁城云。",
      "蓂荚开尧运，讴歌乐汉文。",
      "御香浮北极，清奏协南薰。",
      "长此瞻佳节，孤怀得所欣。"
    ]
  },
  {
    "id": "e647d10fbbdd1e10840a52874c59af48",
    "title": "送充侄南还",
    "authorName": "黎瞻",
    "authorId": "e647d10fbbdd1e10d1457b72d1457b72",
    "dynasty": "明",
    "content": [
      "相携万里道，冰雪两年同。",
      "灯火伤今别，舟航忆去踪。",
      "春添芹面绿，秋水桂枝红。",
      "得意青云步，狂夫兴转浓。"
    ]
  },
  {
    "id": "e647d10fbbdd1e1059d701b357837126",
    "title": "章掖门候驾谒陵",
    "authorName": "黎瞻",
    "authorId": "e647d10fbbdd1e10d1457b72d1457b72",
    "dynasty": "明",
    "content": [
      "卜兆宁皇母，回銮自楚湘。",
      "行宫仙仗卫，天路紫云长。",
      "候火明櫜鞬，前驱跃骕骦。",
      "千宫与万姓，踊跃拜龙光。"
    ]
  },
  {
    "id": "e647d10fbbdd1e109a04d7d756cfee36",
    "title": "思归",
    "authorName": "黎瞻",
    "authorId": "e647d10fbbdd1e10d1457b72d1457b72",
    "dynasty": "明",
    "content": [
      "丹心依北极，红蓼阻南乡。",
      "灯晕寒侵眼，虫声细傍墙。",
      "角怜城阙暮，梅忆石门香。",
      "永夜相思梦，浑如玉塞长。"
    ]
  },
  {
    "id": "e647d10fbbdd1e10e2ab68ca033a2bdd",
    "title": "送胡子叙还乡",
    "authorName": "黎瞻",
    "authorId": "e647d10fbbdd1e10d1457b72d1457b72",
    "dynasty": "明",
    "content": [
      "千里挟孤琴，相逢碧树阴。",
      "半年灯火夜，一夕别离心。",
      "天马因风步，骊龙待雨吟。",
      "秋风寻旧约，莫候雪花深。"
    ]
  },
  {
    "id": "e647d10fbbdd1e102fcfec046b38c7b7",
    "title": "赠邵次杨",
    "authorName": "黎瞻",
    "authorId": "e647d10fbbdd1e10d1457b72d1457b72",
    "dynasty": "明",
    "content": [
      "半分吟席对韩侯，行遍吴山更楚丘。",
      "清影袭人连夜月，放怀忘我在江鸥。",
      "孤琴本是朱弦调，湖水仍分阆苑流。",
      "何处高峰凭人望，白云千仞锁金牛。"
    ]
  },
  {
    "id": "e647d10fbbdd1e10cde1b06a785ab9b8",
    "title": "舟中呈诸同袍并范上舍",
    "authorName": "黎瞻",
    "authorId": "e647d10fbbdd1e10d1457b72d1457b72",
    "dynasty": "明",
    "content": [
      "春描叠障千年画，人共长溪几日船。",
      "村酒细倾留夜月，物情高论坐青天。",
      "钓鱼碧渚真随手，拾笋疏林不费钱。",
      "他日都门携手处，好将诗句话今年。"
    ]
  },
  {
    "id": "e647d10fbbdd1e1055a90a9d6342b505",
    "title": "郊行",
    "authorName": "黎瞻",
    "authorId": "e647d10fbbdd1e10d1457b72d1457b72",
    "dynasty": "明",
    "content": [
      "南金声价未全收，时向郊原一散愁。",
      "嘒嘒暮蝉吟木末，阴阴寒窦下泉流。",
      "芙蓉江畔花将老，竹叶尊前鬓易秋。",
      "不是王孙逐芳草，亦从寥落对沧洲。"
    ]
  },
  {
    "id": "e647d10fbbdd1e10c68f902fd21081f1",
    "title": "峡中登山寺",
    "authorName": "黎瞻",
    "authorId": "e647d10fbbdd1e10d1457b72d1457b72",
    "dynasty": "明",
    "content": [
      "清秋中宿一维舟，山月孤悬最上头。",
      "万里行踪江上寄，十年清梦日边留。",
      "衡阳过雁随云尽，峡里啼猿对岸愁。",
      "尺素有怀何处去，定随双鲤到中洲。"
    ]
  },
  {
    "id": "e647d10fbbdd1e106db1384a139e9255",
    "title": "五层楼",
    "authorName": "黎瞻",
    "authorId": "e647d10fbbdd1e10d1457b72d1457b72",
    "dynasty": "明",
    "content": [
      "节使朱旗镇粤年，巍楼高矗入苍烟。",
      "龙蟠胜概归窗里，羊石仙踪在几前。",
      "千载霸图楼殿改，三城甲第鼓钟传。",
      "芊绵树色连荆楚，纵目登临自渺然。"
    ]
  },
  {
    "id": "e647d10fbbdd1e10bb6993987de54262",
    "title": "都中元夜",
    "authorName": "黎瞻",
    "authorId": "e647d10fbbdd1e10d1457b72d1457b72",
    "dynasty": "明",
    "content": [
      "此夜山杯谁与传，十年高咏落寒毡。",
      "天长不见送书雁，河合难通到郭船。",
      "白阁独吟诗太苦，寒宵惜别梦相牵。",
      "香车宝马金吾勺，谩道都城春可怜。"
    ]
  },
  {
    "id": "e647d10fbbdd1e10514ced7f091612ca",
    "title": "同商少峰大司成候驾幸沙河",
    "authorName": "黎瞻",
    "authorId": "e647d10fbbdd1e10d1457b72d1457b72",
    "dynasty": "明",
    "content": [
      "祀陵车马入长安，旗影联翩剑影寒。",
      "双凤辇如天上到，九衢人向日边看。",
      "万年礼乐章皇极，五夜星辰肃百官。",
      "洛下有才凌贾马，可无歌颂献金銮。"
    ]
  },
  {
    "id": "e647d10fbbdd1e106fe0fb799b4614e2",
    "title": "宿柏台",
    "authorName": "黎瞻",
    "authorId": "e647d10fbbdd1e10d1457b72d1457b72",
    "dynasty": "明",
    "content": [
      "玉树琼枝照柏台，碧纱高卷绝尘埃。",
      "平生未识东风面，可有秋香带月来。"
    ]
  },
  {
    "id": "e647d10fbbdd1e1017eec80b14a25a11",
    "title": "送何古林侍御应召",
    "authorName": "黎瞻",
    "authorId": "e647d10fbbdd1e10d1457b72d1457b72",
    "dynasty": "明",
    "content": [
      "温室宣遗诏，遐方起旧臣。",
      "赐还彰睿眷，锡命越朝绅。",
      "诗社辞仙峤，楼船起海滨。",
      "凤麟天下重，龙蠖一朝伸。",
      "昌运开尧历，崇阶陟汉津。",
      "广南增士气，极北转鸿钧。",
      "允矣当名世，夔龙可并论。"
    ]
  },
  {
    "id": "e647d10fbbdd1e10303a1bb85a9eed52",
    "title": "答林同川明府",
    "authorName": "黎瞻",
    "authorId": "e647d10fbbdd1e10d1457b72d1457b72",
    "dynasty": "明",
    "content": [
      "闭门春草长，久作丘园客。",
      "缄书千里来，叩我江上宅。",
      "浣手启素书，喟然感今昔。",
      "君本铁桥仙，龙剑倚天碧。",
      "出洞借逍遥，乘彼青云翼。",
      "烟花满九垓，到处留鸿迹。",
      "学士解金龟，朱门回玉勒。",
      "此时方炎蒸，病渴抱惨戚。",
      "愿试小还丹，济我如春泽。"
    ]
  },
  {
    "id": "e647d10fbbdd1e100bb57c59d8b29267",
    "title": "哭李太华时为宁德令倭寇陷城死节",
    "authorName": "黎瞻",
    "authorId": "e647d10fbbdd1e10d1457b72d1457b72",
    "dynasty": "明",
    "content": [
      "封守在四夷，疆场有常处。",
      "江河苟推迁，难作太平语。",
      "当其城破时，山川皆惨沮。",
      "平生忠义魂，此夕荡羁旅。",
      "千秋万岁名，可以并张许。",
      "人生不百年，苟活亦何取。"
    ]
  },
  {
    "id": "e647d10fbbe61116b517741f5a113fca",
    "title": "小金山送黎秘书还朝",
    "authorName": "孙兆葵",
    "authorId": "e647d10fbbe61116d1457b72d1457b72",
    "dynasty": "明",
    "content": [
      "岛屿千年胜，衔杯独上台。",
      "江从庾岭下，山到石门开。",
      "贾艇依村口，渔家杂水隈。",
      "悠悠白日暮，潇洒绝纤埃。"
    ]
  },
  {
    "id": "e647d10fbc090037b05dc958f0452d7c",
    "title": "柳城寓怀",
    "authorName": "张志逊",
    "authorId": "e647d10fbc090037d1457b72d1457b72",
    "dynasty": "明",
    "content": [
      "浪迹金门岁几更，柳城侨寓独伤情。",
      "飘零远道思乡井，牢落馀生荷圣明。",
      "万斛离愁何处写，五更残漏若为听。",
      "一家妻子团圆坐，愿学匡衡颂太平。"
    ]
  },
  {
    "id": "e647d10fbc19031f1e05cd31ae155b01",
    "title": "高翁受封为伯宗郎中题卷",
    "authorName": "王樵",
    "authorId": "e647d10fbc19031f253f7b5d83e8ef51",
    "dynasty": "明",
    "content": [
      "拂袖辞西蜀，湘江一散人。",
      "无诗不风雅，有子薄荀陈。",
      "云捧龙章下，花迎鹭服新。",
      "老来多乐事，山馆日延宾。"
    ]
  },
  {
    "id": "e647d10fbc19031fc378325e17d3ee98",
    "title": "寻泉",
    "authorName": "王樵",
    "authorId": "e647d10fbc19031f253f7b5d83e8ef51",
    "dynasty": "明",
    "content": [
      "寻泉到野寺，对奕两僧闲。",
      "僧不为客起，我自趋泉间。",
      "倚松看觱沸，坐石弄潺湲。",
      "几日山中屐，行歌又独还。"
    ]
  },
  {
    "id": "e647d10fbc19031f92cf64cb908470d3",
    "title": "望山",
    "authorName": "王樵",
    "authorId": "e647d10fbc19031f253f7b5d83e8ef51",
    "dynasty": "明",
    "content": [
      "城郭春阴合，看山眼独醒。",
      "雪分遥巘色，云出数峰青。",
      "漫拟莲花界，堪称素锦屏。",
      "欲携双白鹤，一上望湖亭。"
    ]
  },
  {
    "id": "e647d10fbc19031fcbb1bdd3704b9af6",
    "title": "喜闻侄坒至",
    "authorName": "王樵",
    "authorId": "e647d10fbc19031f253f7b5d83e8ef51",
    "dynasty": "明",
    "content": [
      "十年玄尚白，千里汝能来。",
      "童稚犹知喜，缄书其手开。",
      "柳株陶欲隐，玉树谢还栽。",
      "会得中郎意，留连正可哀。"
    ]
  },
  {
    "id": "e647d10fbc19031fcd02d545b7d73822",
    "title": "同姜凤阿王会沙二内翰胡庐山邹颖泉二比部胡杞泉给諌宿碧云寺",
    "authorName": "王樵",
    "authorId": "e647d10fbc19031f253f7b5d83e8ef51",
    "dynasty": "明",
    "content": [
      "一宿招提境，琴尊此日同。",
      "青山在屋上，明月可庭中。",
      "户牖流泉过，池亭曲槛通。",
      "高人逢不偶，清赏意无穷。"
    ]
  },
  {
    "id": "e647d10fbc19031f40729d9e1991319e",
    "title": "赠涞水唐令二首",
    "authorName": "王樵",
    "authorId": "e647d10fbc19031f253f7b5d83e8ef51",
    "dynasty": "明",
    "content": [
      "两年三辅剧，千里一身轻。",
      "处世终无术，于民独有情。",
      "壮心寒易水，晚节笑荆卿。",
      "欲脱人间迹，蓬莱顶上行。"
    ]
  },
  {
    "id": "e647d10fbc19031f40729d9edb71b4db",
    "title": "赠涞水唐令二首",
    "authorName": "王樵",
    "authorId": "e647d10fbc19031f253f7b5d83e8ef51",
    "dynasty": "明",
    "content": [
      "王陵生自戆，李广数偏奇。",
      "身世随蝴蝶，行藏学鷾鸸。",
      "功名燕赵地，岁月圣明时。",
      "勿起沧洲念，加餐慰我思。"
    ]
  },
  {
    "id": "e647d10fbc19031f883d9ca23349373d",
    "title": "香山寺",
    "authorName": "王樵",
    "authorId": "e647d10fbc19031f253f7b5d83e8ef51",
    "dynasty": "明",
    "content": [
      "晓色开层阁，春天净翠屏。",
      "槛凭千树绿，门挹四山青。",
      "远寺分林见，流泉夹路听。",
      "禅房人不到，花竹昼冥冥。"
    ]
  },
  {
    "id": "e647d10fbc19031fa40d70b8905f835a",
    "title": "平坡寺",
    "authorName": "王樵",
    "authorId": "e647d10fbc19031f253f7b5d83e8ef51",
    "dynasty": "明",
    "content": [
      "绝磴凌苍霭，禅宫锁翠微。",
      "问途时误往，览胜足忘归。",
      "独在诸天外，杳于尘世违。",
      "黄村来处见，不觉夕烟霏。"
    ]
  },
  {
    "id": "e647d10fbc19031f0f5784210943e99a",
    "title": "德藩招宴连珠泉沼泛舟",
    "authorName": "王樵",
    "authorId": "e647d10fbc19031f253f7b5d83e8ef51",
    "dynasty": "明",
    "content": [
      "淑气回梁苑，光风动习池。",
      "地中琼玉溅，坐上斗星移。",
      "转舫周三岛，徵歌按四涯。",
      "夜深仍水殿，待月水中坻。"
    ]
  },
  {
    "id": "e647d10fbc19031f5900e894340541a7",
    "title": "登岱岳二首",
    "authorName": "王樵",
    "authorId": "e647d10fbc19031f253f7b5d83e8ef51",
    "dynasty": "明",
    "content": [
      "宫阙逼虚清，千山雪献晴。",
      "徂徕如拜頫，汶泗故回萦。",
      "五夜金波㴸，三秋海日生。",
      "晏温秦观晓，独对紫霞明。"
    ]
  },
  {
    "id": "e647d10fbc19031f5900e89407c0a544",
    "title": "登岱岳二首",
    "authorName": "王樵",
    "authorId": "e647d10fbc19031f253f7b5d83e8ef51",
    "dynasty": "明",
    "content": [
      "何事生天地，终年只蔀藏。",
      "我行似黄鹄，一举见员方。",
      "拱挹惟嵩华，朝宗有太行。",
      "身疑凌倒景，视下亦苍苍。"
    ]
  },
  {
    "id": "e647d10fbc19031f434fd866ec9e7e71",
    "title": "长清道中二首",
    "authorName": "王樵",
    "authorId": "e647d10fbc19031f253f7b5d83e8ef51",
    "dynasty": "明",
    "content": [
      "有意空三载，无才补一官。",
      "早休诚我分，决去为谁难。",
      "盘谷终归李，荆州且识韩。",
      "几回亭舍晚，便作故山看。"
    ]
  },
  {
    "id": "e647d10fbc19031f434fd866f874d57e",
    "title": "长清道中二首",
    "authorName": "王樵",
    "authorId": "e647d10fbc19031f253f7b5d83e8ef51",
    "dynasty": "明",
    "content": [
      "我忆茅山下，营居碧树团。",
      "饱书堪万卷，睡日到三竿。",
      "有用心常乐，无挠梦亦安。",
      "何如风雪道，只跨旧征鞍。"
    ]
  },
  {
    "id": "e647d10fbc19031fcfdb7f62bf408cc5",
    "title": "别山东父老",
    "authorName": "王樵",
    "authorId": "e647d10fbc19031f253f7b5d83e8ef51",
    "dynasty": "明",
    "content": [
      "疾病思吾土，逢迎负尔曹。",
      "六条除悍吏，三尺剪名豪。",
      "赤子才安席，苍鹰莫解绦。",
      "扁舟予日远，回首岱云高。"
    ]
  },
  {
    "id": "e647d10fbc19031f7b3f7710a48794a1",
    "title": "遣怀兼怀姜凤阿内翰二首",
    "authorName": "王樵",
    "authorId": "e647d10fbc19031f253f7b5d83e8ef51",
    "dynasty": "明",
    "content": [
      "浅疏难应俗，忧喜只随人。",
      "到处身如寄，何时我是真。",
      "兴来还自败，老去欲谁亲。",
      "回首高阳里，荀家有二仁。"
    ]
  },
  {
    "id": "e647d10fbc19031f7b3f7710e41f3a53",
    "title": "遣怀兼怀姜凤阿内翰二首",
    "authorName": "王樵",
    "authorId": "e647d10fbc19031f253f7b5d83e8ef51",
    "dynasty": "明",
    "content": [
      "君本同心友，相期到处同。",
      "调官先梦兆，分袂忽西东。",
      "剑阁风初暖，瞿唐雪正融。",
      "几时行部遍，有信及征鸿。"
    ]
  },
  {
    "id": "e647d10fbc19031fbb12038eb077a16a",
    "title": "简许邑侯",
    "authorName": "王樵",
    "authorId": "e647d10fbc19031f253f7b5d83e8ef51",
    "dynasty": "明",
    "content": [
      "泰道转初阳，生朝遇履长。",
      "周南歌福禄，汉史志循良。",
      "好雨关农喜，东风卜岁穰。",
      "君侯多种德，何异古桐乡。"
    ]
  },
  {
    "id": "e647d10fbc19031f0096255c2d07869b",
    "title": "寿族人夫妇六十",
    "authorName": "王樵",
    "authorId": "e647d10fbc19031f253f7b5d83e8ef51",
    "dynasty": "明",
    "content": [
      "百年逢转甲，九月两长庚。",
      "巳尽田家乐，不求身外名。",
      "仙源通句曲，瑞气接荆城。",
      "会见骑黄鹤，吹箫作凤鸣。"
    ]
  },
  {
    "id": "e647d10fbc19031fd8a9cc9f5675999d",
    "title": "春前得雪雪后喜晴",
    "authorName": "王樵",
    "authorId": "e647d10fbc19031f253f7b5d83e8ef51",
    "dynasty": "明",
    "content": [
      "残冬见微霰，大雪降春前。",
      "喜得四时正，不忧三等田。",
      "况逢人谷日，开出艳阳天。",
      "汉室勤农诏，应须到日边。"
    ]
  },
  {
    "id": "e647d10fbc19031f65442eaf3e89fbeb",
    "title": "中秋日同吴霁寰副宪张瑞泉周中槐二佥宪登会波楼",
    "authorName": "王樵",
    "authorId": "e647d10fbc19031f253f7b5d83e8ef51",
    "dynasty": "明",
    "content": [
      "独带斜阳来北郭，不知明月出东山。",
      "翠浮华顶烟初敛，绿满平畴水自环。",
      "正喜一登皆在目，未辞屡到即忘还。",
      "赋成却愧非王粲，诸老高名岂易攀。"
    ]
  },
  {
    "id": "e647d10fbc19031f22072c5a2fbebf47",
    "title": "李北山殷棠川来访小酌于寅宾馆承台中诸大夫翩然来过即席赋得青字赠北山北山云不到历下十年矣在西曹时北山曾以居相假",
    "authorName": "王樵",
    "authorId": "e647d10fbc19031f253f7b5d83e8ef51",
    "dynasty": "明",
    "content": [
      "虚堂遥挹历山青，坐对金华两使星。",
      "四海故交逢此夜，十年乡梦忆重经。",
      "多君京国书连屋，借我幽居花满庭。",
      "人得良欢须尽醉，诗成莫放酒杯停。"
    ]
  },
  {
    "id": "e647d10fbc19031f551204aecfbe08f6",
    "title": "题于见素南园",
    "authorName": "王樵",
    "authorId": "e647d10fbc19031f253f7b5d83e8ef51",
    "dynasty": "明",
    "content": [
      "堂开绿野水平矶，槛阁通幽花满蹊。",
      "波淡淡时鱼或跃，柳阴阴处鸟于飞。",
      "坐逢嘉话杯行速，月爱清辉客散迟。",
      "从此芙蕖红十里，不妨随到有新题。"
    ]
  },
  {
    "id": "e647d10fbc19031f066f70cf08beceae",
    "title": "采莲归",
    "authorName": "王樵",
    "authorId": "e647d10fbc19031f253f7b5d83e8ef51",
    "dynasty": "明",
    "content": [
      "停把木兰桡，随风度画桥。",
      "夕阳低绿水，鱼跃出银刀。"
    ]
  },
  {
    "id": "e647d10fbc19031f021e0a0fc1fd9026",
    "title": "碧云寺泉",
    "authorName": "王樵",
    "authorId": "e647d10fbc19031f253f7b5d83e8ef51",
    "dynasty": "明",
    "content": [
      "两螭相吐吞，水气清人骨。",
      "截浇竹里花，分映岩前月。"
    ]
  },
  {
    "id": "e647d10fbc19031f02a37a83938f0770",
    "title": "翠华岩七真洞",
    "authorName": "王樵",
    "authorId": "e647d10fbc19031f253f7b5d83e8ef51",
    "dynasty": "明",
    "content": [
      "似我华阳洞，何时住七真。",
      "问僧僧不语，为拂石床尘。"
    ]
  },
  {
    "id": "e647d10fbc19031f877dec5dc3396d21",
    "title": "除夕",
    "authorName": "王樵",
    "authorId": "e647d10fbc19031f253f7b5d83e8ef51",
    "dynasty": "明",
    "content": [
      "尘事俄消日，他乡亦作年。",
      "功名惭镜里，儿女且灯前。"
    ]
  },
  {
    "id": "e647d10fbc19031f9e3cb8429a3b53c7",
    "title": "八月十六日洮湖泛月",
    "authorName": "王樵",
    "authorId": "e647d10fbc19031f253f7b5d83e8ef51",
    "dynasty": "明",
    "content": [
      "月届今宵望，圆殊昨夜看。",
      "澄湖秋万顷，涌出紫金盘。"
    ]
  },
  {
    "id": "e647d10fbc19031f216279d63ead0537",
    "title": "慰克加侄",
    "authorName": "王樵",
    "authorId": "e647d10fbc19031f253f7b5d83e8ef51",
    "dynasty": "明",
    "content": [
      "百年容易尽，何事苦劳形。",
      "骨健神相守，心虚体自平。"
    ]
  },
  {
    "id": "e647d10fbc19031f7e7581587db06ab8",
    "title": "同紫柏上人出郊奉赓法语",
    "authorName": "王樵",
    "authorId": "e647d10fbc19031f253f7b5d83e8ef51",
    "dynasty": "明",
    "content": [
      "不空宁有妙，诸妙本来空。",
      "落日云光里，茅山翠几重。"
    ]
  },
  {
    "id": "e647d10fbc19031f7e7581581def13fe",
    "title": "同紫柏上人出郊奉赓法语",
    "authorName": "王樵",
    "authorId": "e647d10fbc19031f253f7b5d83e8ef51",
    "dynasty": "明",
    "content": [
      "本来原不染，净是子孙缘。",
      "大道无名字，太和宇宙间。"
    ]
  },
  {
    "id": "e647d10fbc19031f1dcb0e1b4baa382e",
    "title": "凌母受封为子中主事题卷",
    "authorName": "王樵",
    "authorId": "e647d10fbc19031f253f7b5d83e8ef51",
    "dynasty": "明",
    "content": [
      "半生冰蘖千年事，一姓功劳五月孤。",
      "此日光辉何所似，试看秋月照西湖。"
    ]
  },
  {
    "id": "e647d10fbc19031f1dcb0e1b59dd0958",
    "title": "凌母受封为子中主事题卷",
    "authorName": "王樵",
    "authorId": "e647d10fbc19031f253f7b5d83e8ef51",
    "dynasty": "明",
    "content": [
      "凤诰霞章辉白发，高堂燕语昼沉沉。",
      "坐阅孙曾俱老大，寒灯夜雨昔年心。"
    ]
  },
  {
    "id": "e647d10fbc19031f3470c2f94bb7a6a9",
    "title": "春日出城",
    "authorName": "王樵",
    "authorId": "e647d10fbc19031f253f7b5d83e8ef51",
    "dynasty": "明",
    "content": [
      "绿草缘堤杨柳疏，池添新水下鸥凫。",
      "城中修筑池边汲，行看城头过辘轳。"
    ]
  },
  {
    "id": "e647d10fbc19031fbffd6d1a5f4bb329",
    "title": "赠别叶一沙司训",
    "authorName": "王樵",
    "authorId": "e647d10fbc19031f253f7b5d83e8ef51",
    "dynasty": "明",
    "content": [
      "平原驿前征马嘶，御河东畔柳垂堤。",
      "半载情分三夕话，君向西江我向齐。"
    ]
  },
  {
    "id": "e647d10fbc19031f20e9c9a4300bb6a6",
    "title": "送客入郢寄讯高鹿坡旧曹长二首",
    "authorName": "王樵",
    "authorId": "e647d10fbc19031f253f7b5d83e8ef51",
    "dynasty": "明",
    "content": [
      "尚子平生足胜游，有怀惟是岳阳楼。",
      "先忧后乐今谁与，月白天空江水流。"
    ]
  },
  {
    "id": "e647d10fbc19031f20e9c9a40df852df",
    "title": "送客入郢寄讯高鹿坡旧曹长二首",
    "authorName": "王樵",
    "authorId": "e647d10fbc19031f253f7b5d83e8ef51",
    "dynasty": "明",
    "content": [
      "赤壁轻风放船好，兴来谁复碧萝前。",
      "洞箫吹月夜如昼，孤鹤横江秋满天。"
    ]
  },
  {
    "id": "e647d10fbc19031fc647f7def0fae91f",
    "title": "赠华阳道者",
    "authorName": "王樵",
    "authorId": "e647d10fbc19031f253f7b5d83e8ef51",
    "dynasty": "明",
    "content": [
      "华阳真人坐菊斋，一觞还对菊花开。",
      "丹霞满面双瞳碧，笑阅人间几去来。"
    ]
  },
  {
    "id": "e647d10fbc19031fe5c01cb22aee3c3c",
    "title": "别黎正郎",
    "authorName": "王樵",
    "authorId": "e647d10fbc19031f253f7b5d83e8ef51",
    "dynasty": "明",
    "content": [
      "十七年前同五品，清时雅望属夫君。",
      "相逢不忍重言别，他日临风思故人。"
    ]
  },
  {
    "id": "e647d10fbc19031f621fea2e8ca38a59",
    "title": "为戊三侄题秋林图",
    "authorName": "王樵",
    "authorId": "e647d10fbc19031f253f7b5d83e8ef51",
    "dynasty": "明",
    "content": [
      "读书结屋爱秋林，为有清幽可赏心。",
      "一种天香有时发，庭前丹桂五枝深。"
    ]
  },
  {
    "id": "e647d10fbc19031fa77bf315550ac3da",
    "title": "悼殇",
    "authorName": "王樵",
    "authorId": "e647d10fbc19031f253f7b5d83e8ef51",
    "dynasty": "明",
    "content": [
      "残冬沴气盛流行，但听家家哭子声。",
      "固是适来须有去，如何我辈独钟情。"
    ]
  },
  {
    "id": "e647d10fbc19031fed74c8435abda0ea",
    "title": "无题",
    "authorName": "王樵",
    "authorId": "e647d10fbc19031f253f7b5d83e8ef51",
    "dynasty": "明",
    "content": [
      "尧夫花外车还到，茂叔庭前草自春。",
      "长者幸迂陈孺驾，交情不是翟公门。"
    ]
  },
  {
    "id": "e647d10fbc19031fe7385309610a2d8c",
    "title": "同达观上人过城东别墅",
    "authorName": "王樵",
    "authorId": "e647d10fbc19031f253f7b5d83e8ef51",
    "dynasty": "明",
    "content": [
      "师来南岳意犹勤，指点真如显法门。",
      "几度临流话心处，夕阳烟水一孤村。"
    ]
  },
  {
    "id": "e647d10fbc19031f8b1e82cad81e3f08",
    "title": "洮湖纪兴",
    "authorName": "王樵",
    "authorId": "e647d10fbc19031f253f7b5d83e8ef51",
    "dynasty": "明",
    "content": [
      "涪山黛色映中流，月夜乘槎到上头。",
      "惊起山僧移短屐，相从岩洞访丹邱。"
    ]
  },
  {
    "id": "e647d10fbc19031f8b1e82cabff50884",
    "title": "洮湖纪兴",
    "authorName": "王樵",
    "authorId": "e647d10fbc19031f253f7b5d83e8ef51",
    "dynasty": "明",
    "content": [
      "西对三茅意自闲，谁知湖外有青山。",
      "小楼堪筑平沙上，两面回看兴未阑。"
    ]
  },
  {
    "id": "e647d10fbc19031f8b1e82ca0e53d872",
    "title": "洮湖纪兴",
    "authorName": "王樵",
    "authorId": "e647d10fbc19031f253f7b5d83e8ef51",
    "dynasty": "明",
    "content": [
      "几向湖边看日出，湖光山色两悠然。",
      "力耕把钓堪终老，也有滨湖数顷田。"
    ]
  },
  {
    "id": "e647d10fbc19031fb6124aa17dcdc967",
    "title": "读书别业",
    "authorName": "王樵",
    "authorId": "e647d10fbc19031f253f7b5d83e8ef51",
    "dynasty": "明",
    "content": [
      "课农课子挟遗编，随处维舟杨柳边。",
      "相逢倘有人相问，不是米家书画船。"
    ]
  },
  {
    "id": "e647d10fbc19031fb6124aa1a649b5fd",
    "title": "读书别业",
    "authorName": "王樵",
    "authorId": "e647d10fbc19031f253f7b5d83e8ef51",
    "dynasty": "明",
    "content": [
      "山人何事爱林居，西陌东阡任所如。",
      "妙思还从个中得，不须象罔索玄珠。"
    ]
  },
  {
    "id": "e647d10fbc19031fa36bca4877ad0bcf",
    "title": "寄白下相知",
    "authorName": "王樵",
    "authorId": "e647d10fbc19031f253f7b5d83e8ef51",
    "dynasty": "明",
    "content": [
      "坐卧蘧然在一堂，萧萧深竹对幽窗。",
      "如何尚作留都梦，寤寐高贤义不忘。"
    ]
  },
  {
    "id": "e647d10fbc19031fa25661f0f5913f5a",
    "title": "读书",
    "authorName": "王樵",
    "authorId": "e647d10fbc19031f253f7b5d83e8ef51",
    "dynasty": "明",
    "content": [
      "我性难谐俗，诗书独与亲。",
      "一楼堪累月，万事付诸人。",
      "会意辄忘食，起思如有神。",
      "停杯待明月，下榻为嘉宾。",
      "永日三茅顶，寒江一钓缗。",
      "愿言长若此，已谓乐无伦。",
      "貌以缨冠改，人添识面新。",
      "今时崇意气，骨肉在胡秦。",
      "尝笑陶元亮，何如郑子真。",
      "只因三径费，失却葛天民。",
      "局蹐邯郸步，惭惶西子矉。",
      "浪从双眼白，生取几人瞋。",
      "物物私其假，生生总是尘。",
      "鷾鸸犹有智，鸥鸟固难驯。",
      "快意醒前梦，回头迹已陈。",
      "停云闲对户，堪与洗心论。"
    ]
  },
  {
    "id": "e647d10fbc19031fdce700a5146d6b6f",
    "title": "巫山行",
    "authorName": "王樵",
    "authorId": "e647d10fbc19031f253f7b5d83e8ef51",
    "dynasty": "明",
    "content": [
      "天清露白猿声哀，巫山宛如屏障开。峰回江转青未了，烟消雨歇空阳台。",
      "我疑峨嵋青城移下瞿唐峡，又疑泰华衡庐飞过剑门来。",
      "白云几朝莫，巫山青如故。隔江望南陵，正见施州路。",
      "路杳如线百八盘，人行如蚁云边度。夷陵渐近楚江分，懒向江头问沿溯。",
      "欲从车马向荆门，堂上心期不可负。"
    ]
  },
  {
    "id": "e647d10fbc19031f1a6a012c30aad04c",
    "title": "题弹琴峡",
    "authorName": "王樵",
    "authorId": "e647d10fbc19031f253f7b5d83e8ef51",
    "dynasty": "明",
    "content": [
      "边城春色晚，四月柳含芽。不入居庸道，安知有落花。",
      "涧水清浅流，高低绕人家。忽闻孤鸾别鹤之清调，琅然出幽谷之谽谺。",
      "水石自成音，穆如风中琴。听无用于钟期，巧无施于伯牙。",
      "洗我客愁尽，因之发长嗟。大都商旅来如市，雄边羽檄纷如麻。",
      "高风撼地白日黯，梦魂不定听胡笳。皆言此地即堪愁，不到边庭鬓欲华。",
      "孰有幽泉不改音，乔木四时山自嘉。乃知桃花源，何必武陵涯。"
    ]
  },
  {
    "id": "e647d10fbc19031f08abd6be805de9e3",
    "title": "昌平州别同年李检庵户部",
    "authorName": "王樵",
    "authorId": "e647d10fbc19031f253f7b5d83e8ef51",
    "dynasty": "明",
    "content": [
      "吾为疏爽累，酷爱李兄淳。",
      "卫绾无他肠，德操言语温。",
      "高堂初白发，彩服及青春。",
      "忆昔在京师，邸舍偶相邻。",
      "种花一两行，蔬畦在堂陈。",
      "扫径延佳客，劝酬意偏真。",
      "重以规戒辞，蔼然长者心。",
      "嗟今半载别，双鬓满边尘。",
      "忽然兹邂逅，如见吾家人。",
      "喜剧各忘言，有涕还沾襟。",
      "感君父子间，团圞未老亲。",
      "我壮父已耋，兼又病相侵。",
      "胡天万里迈，江山白云深。",
      "匪我无罗绮，匪我无甘珍。",
      "亲病不能享，受禄虚吾君。",
      "欢悲两相激，君亦为吾矉。",
      "夜归不能旦，蒙露驰征轮。"
    ]
  },
  {
    "id": "e647d10fbc19031f571a7f4bfcdefa96",
    "title": "康陵陪祀毕晓发道中回望长陵",
    "authorName": "王樵",
    "authorId": "e647d10fbc19031f253f7b5d83e8ef51",
    "dynasty": "明",
    "content": [
      "太行一缕遥，回环限夷夏。",
      "并河来九龙，中霄降万马。",
      "帝留待圣人，气独钟天下。",
      "林光不受秋，松柏皆潇洒。"
    ]
  },
  {
    "id": "e647d10fbc19031f5ba06dee40f8965b",
    "title": "听游勾勾崖歌戏呈近溪罗子",
    "authorName": "王樵",
    "authorId": "e647d10fbc19031f253f7b5d83e8ef51",
    "dynasty": "明",
    "content": [
      "康陵斋坐客噂噂，罗子匹马来何晚。为我言游勾勾崖，九龙池西一峰远。",
      "初寻樵径入，仰不见白日。五月阴风寒，背岩犹积雪。",
      "行看路欲穷，忽与前山通。世外得人境，古寺苍崖中。",
      "悬梯独上石龛坐，老僧汲泉煮青松。举头见，塞外转目烟霞空。",
      "划然长啸震林谷，便欲凌虚御天风。乘兴独来还独还，不知梯悬下却艰。",
      "冉冉又到九龙湾，马头月出松陵关。"
    ]
  },
  {
    "id": "e647d10fbc19031f5a8878d5ec647756",
    "title": "送人上陵",
    "authorName": "王樵",
    "authorId": "e647d10fbc19031f253f7b5d83e8ef51",
    "dynasty": "明",
    "content": [
      "春风已绿燕山草，征袍又映皇陵道。昌平郭外一峰斜，天寿山前双柱杳。",
      "青松五里到红门，麒麟辟邪相对蹲。山内看山山更好，屏风九叠碧嶙峋。",
      "遥见翠微露黄屋，烈祖神孙异陵谷。松间御道转青蛇，涧上长桥横白玉。",
      "太行西绕下天中，八陵佳气尽成龙。有时展谒来天子，岁再明禋遣上公。",
      "庙门夕启衣裳设，木铎初传金漏急。只听松韵堪悽怆，更有泉声助幽咽。",
      "泉声不已漏声催，五色云中仙驭来。才看帷幄开金殿，又见重门闭玉台。",
      "五台复玉台。仙驭不徘徊。灯火千林昼，冠裳两道回。",
      "鸡鸣月落燕山晓，迟尔沙河碧水隈。"
    ]
  },
  {
    "id": "e647d10fbc19031f1e35068d0dda63dd",
    "title": "登真觉寺浮图",
    "authorName": "王樵",
    "authorId": "e647d10fbc19031f253f7b5d83e8ef51",
    "dynasty": "明",
    "content": [
      "古寺不知年，松竹自成趣。老僧摘春芽，龙钟坐高树。",
      "抚景已悠然，宁知别有天。石阁三层上，金刚五座连。",
      "御家赐出西番样，白日光摇动仙掌。故露双趺隐法身，古今指点如来像。",
      "如来一笑古今空，宝座千年镇寺中。使人疑却青莲界，何时更长玉芙蓉。"
    ]
  },
  {
    "id": "e647d10fbc19031f76ce32960e928495",
    "title": "西郊行",
    "authorName": "王樵",
    "authorId": "e647d10fbc19031f253f7b5d83e8ef51",
    "dynasty": "明",
    "content": [
      "出门不问途，但随流水去。流水自西山，水尽行当住。",
      "名园古刹贵家村，往往清溪恰在门。此去亭台谁最好，春来丝管日相喧。",
      "亭台丝管时时变，一人一意看无厌。谒告新辞鹓鹭行，明朝又上麒麟殿。",
      "年年绿树摇春风，一道清溪掩映中。幽赏供人三十里，潺湲又出凤城东。"
    ]
  },
  {
    "id": "e647d10fbc19031fb08ac19a344f933c",
    "title": "卧佛寺",
    "authorName": "王樵",
    "authorId": "e647d10fbc19031f253f7b5d83e8ef51",
    "dynasty": "明",
    "content": [
      "别院对回廊，修门锁花木。",
      "无人自开谢，虚堂满芬馥。",
      "清风不须呼，翛然在深竹。",
      "试就绳床眠，为待烹茶熟。",
      "静抚座中琴，流泉韵空谷。",
      "前山未须往，欲留佳处宿。"
    ]
  },
  {
    "id": "e647d10fbc19031f2c2046102c120217",
    "title": "乐哉行赠胡汝原佥宪之颍",
    "authorName": "王樵",
    "authorId": "e647d10fbc19031f253f7b5d83e8ef51",
    "dynasty": "明",
    "content": [
      "乐哉胡公之有亲，相随看尽长安春。",
      "双受鸾封俱未老，躬拜瑶墀雨露新。",
      "盛事稀逢人共羡，八月开筵对归雁。",
      "上寿新峨獬豸冠，玺书捧下麒麟殿。",
      "颍水春风爱日迟，佳游清赏雅相宜。",
      "遥知侍奉多欢乐，好就银袍作彩衣。"
    ]
  },
  {
    "id": "e647d10fbc19031fdf5398e3d947d198",
    "title": "乌夜飞",
    "authorName": "王樵",
    "authorId": "e647d10fbc19031f253f7b5d83e8ef51",
    "dynasty": "明",
    "content": [
      "乌夜飞，游子尚未归。岁将晚矣行侣稀，草头露湿裳与衣。",
      "心百碎，力已微。好为人尽不愿馀，青山白云期屡违。",
      "胡不归，青山不求汝是，白云不责汝非。乘车而瘦，何如徒步而肥。",
      "以忧易饱，不如乐而忘饥。前有誉兮，不如后无讥。",
      "坐消白日光晖晖，诗书空束囊与𩎯。胡不归，无若迷乌失树，黄昏向人屋里飞。"
    ]
  },
  {
    "id": "e647d10fbc19031f55add11df05c08ec",
    "title": "承赵江都阳溪子寄示登金山见怀之作聊成短歌奉答",
    "authorName": "王樵",
    "authorId": "e647d10fbc19031f253f7b5d83e8ef51",
    "dynasty": "明",
    "content": [
      "海门兮长风，中流兮孤屿。怀美人兮何方，览大江之东去。"
    ]
  },
  {
    "id": "e647d10fbc19031f38d7f0d3952ae997",
    "title": "出门二首",
    "authorName": "王樵",
    "authorId": "e647d10fbc19031f253f7b5d83e8ef51",
    "dynasty": "明",
    "content": [
      "素无出门缘，少得称意时。",
      "亦欲勉为好，随复有败之。",
      "长短不相补，事过然后思。",
      "安能免悔吝，空自长嗟咨。",
      "缅怀古至人，婉婉静女姿。",
      "动静无留阂，铅朱得所施。",
      "悠然游于世，诚哉丈夫师。"
    ]
  },
  {
    "id": "e647d10fbc19031f38d7f0d345180450",
    "title": "出门二首",
    "authorName": "王樵",
    "authorId": "e647d10fbc19031f253f7b5d83e8ef51",
    "dynasty": "明",
    "content": [
      "人生亦何贵，但得与人平。",
      "失意难为妍，乘时易为名。",
      "无情任去来，爱彼水上萍。",
      "依依夕风起，淡淡春波生。",
      "美如耳馀交，恶如黡泽争。",
      "事奇终有反，不如退为荣。"
    ]
  },
  {
    "id": "e647d10fbc19031ff02748dda9279266",
    "title": "窦灌行",
    "authorName": "王樵",
    "authorId": "e647d10fbc19031f253f7b5d83e8ef51",
    "dynasty": "明",
    "content": [
      "窦灌守穷交，意气相引重。",
      "岂知种瓜人，不作东陵梦。",
      "生平百战心，轻为一朝用。",
      "东邻车马阗，西邻箫鼓唝。",
      "无嗔亲戚往，自忍鱼鳅弄。",
      "北溟云涛兴，不由汝操纵。"
    ]
  },
  {
    "id": "e647d10fbc19031fdb3a5963043d4fa6",
    "title": "长平公主歌",
    "authorName": "王樵",
    "authorId": "e647d10fbc19031f253f7b5d83e8ef51",
    "dynasty": "明",
    "content": [
      "不相梦为奴与侯，时来不求富贵，富贵端相求。不相梦为奴与夫，身大将军，姊为皇后青，非昔青夫岂用奴。",
      "君不见艾窦太主庖人，偃生霍将军、冯子都。"
    ]
  },
  {
    "id": "e647d10fbc19031fa4dc3c1e2c0cc765",
    "title": "喜许侯内召歌",
    "authorName": "王樵",
    "authorId": "e647d10fbc19031f253f7b5d83e8ef51",
    "dynasty": "明",
    "content": [
      "义门郑氏称浦江，儒门许氏称东阳。",
      "潜德徐开道脉长，吾侯早发应文昌。",
      "有道施为自不常，两邑爱戴如桐乡。",
      "吾邑阴多召伯棠，花种河阳满县香。",
      "父老时登节爱堂，兕觥称寿祝无疆。",
      "共言仁政天降康，侯德难酬矢不忘。",
      "本由婺女星降祥，玺书徵召简贤良。",
      "侯今执法紫微旁，香案从容侍玉皇。",
      "青琐对拜称夕郎，兰台簪笔推南床。",
      "侯才八面皆可当，一朝建白惊四方。",
      "指陈大计何琅琅，尽将民隐达岩廊。",
      "坐令斯世跻虞唐，谟烈长垂青史光。"
    ]
  },
  {
    "id": "e647d10fbc19031f37fe0e1641473a31",
    "title": "渡淮寄内",
    "authorName": "王樵",
    "authorId": "e647d10fbc19031f253f7b5d83e8ef51",
    "dynasty": "明",
    "content": [
      "夫妇于今兮各白头。嗟我中路兮复远游。感子送我兮意绸缪。手整衣裳兮与衾裯。",
      "昨夜秋风兮淮水陬。睹物兴怀兮涕交流。昔日相从兮此停辀。往返再经兮罹百忧。",
      "今我单行兮子独留。淮水之长兮我思悠。"
    ]
  },
  {
    "id": "e647d10fbc19031fcd24706b2ef99f91",
    "title": "元旦试笔偶成",
    "authorName": "王樵",
    "authorId": "e647d10fbc19031f253f7b5d83e8ef51",
    "dynasty": "明",
    "content": [
      "嘉靖乙未岁，吾方十五龄。",
      "先君初谢政，兄弟同在庭。",
      "过庭奉严训，讲求惟六经。",
      "丁未登仕版，二亲尚康宁。",
      "前后五十载，三朝逢圣明。",
      "岁复当乙未，言归忝六卿。",
      "肯搆有仲子，新宫适已成。",
      "移居理旧业，耳目仍聪明。",
      "灯下能细书，蚤起鸡才鸣。",
      "平生寡嗜好，天假此性灵。",
      "六经毕其四，匪希身外名。",
      "旷世有相感，吾师在考亭。",
      "何如汉王吉，三世传其清。"
    ]
  },
  {
    "id": "e647d10fbc19031f928c3dab5eab450f",
    "title": "示子孙",
    "authorName": "王樵",
    "authorId": "e647d10fbc19031f253f7b5d83e8ef51",
    "dynasty": "明",
    "content": [
      "人生忌安逸，清时无幸民。",
      "士当勤读书，农当力耕耘。",
      "实益在勤俭，实修在天伦。",
      "未有天伦厚，人或忘其根。",
      "慈父生孝子，孝子生慈孙。",
      "慈孝匪相报，末茂本之深。",
      "人有亲中贤，尊贤且亲亲。",
      "亲贤得其所，其道并相惇。",
      "禹不贵尺璧，而乃惜寸阴。",
      "太康坠厥绪，逸豫乃其因。",
      "吾产诚已薄，吾志良亦勤。",
      "事欲得其继，言欲传其心。",
      "心传吾不死，望尔后之人。",
      "愿毋听藐藐，负我诲谆谆。"
    ]
  },
  {
    "id": "e647d10fbc19031f5c6619d2affcb3f9",
    "title": "祭祖乐章三首初献",
    "authorName": "王樵",
    "authorId": "e647d10fbc19031f253f7b5d83e8ef51",
    "dynasty": "明",
    "content": [
      "于惟王氏，代有令人。",
      "春寿胜义，不事污君。",
      "戊申圣作，宇宙更新。",
      "诚斋快睹，饮水衔恩。",
      "伯兄不吊，误挂吏文。",
      "击鼓上书，远叩天阍。",
      "帝曰俞哉，事竟报闻。",
      "抚其遗孤，三世不分。",
      "付以筦钥，让以藏金。",
      "爰有文子，一德同心。",
      "积善馀庆，及我后昆。"
    ]
  },
  {
    "id": "e647d10fbc19031f5c6619d2b24820cb",
    "title": "祭祖乐章三首初献",
    "authorName": "王樵",
    "authorId": "e647d10fbc19031f253f7b5d83e8ef51",
    "dynasty": "明",
    "content": [
      "兴衰之效，于古有徵。",
      "恒由浑厚，以开文明。",
      "文明既开，浑厚渐失。",
      "谓偶可常，至于骄佚。",
      "溯流知源，先祖是思。",
      "凡我后人，敬而听之。"
    ]
  },
  {
    "id": "e647d10fbc19031f5c6619d2c177f82d",
    "title": "祭祖乐章三首初献",
    "authorName": "王樵",
    "authorId": "e647d10fbc19031f253f7b5d83e8ef51",
    "dynasty": "明",
    "content": [
      "宗人来止，其萃如云。",
      "祖考视之，其初一人。",
      "分形连气，有百其身。",
      "孰谓同宗，可不同心。",
      "愿言不昧，祖考如临。",
      "岁时休享，常我顾歆。"
    ]
  },
  {
    "id": "e647d10fbc19031fd12404a129a656db",
    "title": "江夏沌口",
    "authorName": "王樵",
    "authorId": "e647d10fbc19031f253f7b5d83e8ef51",
    "dynasty": "明",
    "content": [
      "夕阳高柳数家，丛苇汀烟百里。",
      "苍然几处萧疏，时见大江渺弥。"
    ]
  },
  {
    "id": "e647d10fbc19031f41cab43c7802b02d",
    "title": "刑部狱官致仕乞赠",
    "authorName": "王樵",
    "authorId": "e647d10fbc19031f253f7b5d83e8ef51",
    "dynasty": "明",
    "content": [
      "坐横膝上素琴，出跨山南黄犊。",
      "许丞既老能归，陶令长贫自足。"
    ]
  },
  {
    "id": "e647d10fbc19031f125667a6302d0ad7",
    "title": "望湖亭三首",
    "authorName": "王樵",
    "authorId": "e647d10fbc19031f253f7b5d83e8ef51",
    "dynasty": "明",
    "content": [
      "平畴门外春雨，远寺山西夕阳。",
      "柳暗溪桥辇路，水肥穜稑江乡。"
    ]
  },
  {
    "id": "e647d10fbc19031f125667a616ec3e59",
    "title": "望湖亭三首",
    "authorName": "王樵",
    "authorId": "e647d10fbc19031f253f7b5d83e8ef51",
    "dynasty": "明",
    "content": [
      "孤村数家隐树，一曲清流抱山。",
      "四月城中未有，林端黄鸟关关。"
    ]
  },
  {
    "id": "e647d10fbc19031f125667a6216b3386",
    "title": "望湖亭三首",
    "authorName": "王樵",
    "authorId": "e647d10fbc19031f253f7b5d83e8ef51",
    "dynasty": "明",
    "content": [
      "垂杨流水石桥，白马青衫来路。",
      "有人指点凭栏，当喜相期不误。"
    ]
  },
  {
    "id": "e647d10fbc19031f9184bd8cb96bf978",
    "title": "中秋大江观月",
    "authorName": "王樵",
    "authorId": "e647d10fbc19031f253f7b5d83e8ef51",
    "dynasty": "明",
    "content": [
      "空江远与天接，月影荡若金虬。",
      "一叶波凌万顷，平生无此中秋。"
    ]
  },
  {
    "id": "e647d10fbc3ebdf81ad71859375fa963",
    "title": "送兰州某同知之任",
    "authorName": "苏葵",
    "authorId": "e647d10fbc3ebdf8d1457b72d1457b72",
    "dynasty": "明",
    "content": [
      "远地苍生瘦，谁分圣主忧。",
      "除书颁凤阙，循吏入兰州。",
      "匹马边城晓，孤琴陇树秋。",
      "向时来暮者，今为使君讴。"
    ]
  },
  {
    "id": "e647d10fbc3ebdf8ef3212bd5011cd28",
    "title": "寄介轩百花洲居士",
    "authorName": "苏葵",
    "authorId": "e647d10fbc3ebdf8d1457b72d1457b72",
    "dynasty": "明",
    "content": [
      "脱屣沧州外，长吟鹤共年。",
      "晨昏亦烟火，风致已神仙。",
      "露重荷衣润，云深竹杖偏。",
      "泼醅春熟晚，鹦鹉共谁传。"
    ]
  },
  {
    "id": "e647d10fbc3ebdf8f1cb604ed942f47c",
    "title": "挽王惠肃公",
    "authorName": "苏葵",
    "authorId": "e647d10fbc3ebdf8d1457b72d1457b72",
    "dynasty": "明",
    "content": [
      "忆昔儿童日，曾闻君实名。",
      "乾坤开泰运，山岳降神灵。",
      "史重皋陶德，天垂傅说星。",
      "怀贤不可见，太息向苍冥。"
    ]
  },
  {
    "id": "e647d10fbc3ebdf821e5cb2e4115972b",
    "title": "观桃花",
    "authorName": "苏葵",
    "authorId": "e647d10fbc3ebdf8d1457b72d1457b72",
    "dynasty": "明",
    "content": [
      "嫩绿初归叶，淡红新染花。",
      "寻诗偏感物，在客倍思家。",
      "酌酒爱春色，嚼英分晚霞。",
      "刘郎心独壮，谁恨鬓先华。"
    ]
  },
  {
    "id": "e647d10fbc3ebdf8ad29c8cb6ae71d0b",
    "title": "道行遇隐者",
    "authorName": "苏葵",
    "authorId": "e647d10fbc3ebdf8d1457b72d1457b72",
    "dynasty": "明",
    "content": [
      "茅屋烟初起，香粳水为舂。",
      "不知何样老，占得此身慵。",
      "鹤氅争髯白，螺杯蘸甲红。",
      "他年谁遇我，似我此逢翁。"
    ]
  },
  {
    "id": "e647d10fbc3ebdf824ff7716fbf0feea",
    "title": "望村山",
    "authorName": "苏葵",
    "authorId": "e647d10fbc3ebdf8d1457b72d1457b72",
    "dynasty": "明",
    "content": [
      "山家何处是，绝俗与仙同。",
      "有客能先我，逃名不露锋。",
      "竹遮墙以外，花绕屋之东。",
      "莫道吾无策，菟裘在意中。"
    ]
  },
  {
    "id": "e647d10fbc3ebdf841d716ac4d62e38f",
    "title": "岁晏江行",
    "authorName": "苏葵",
    "authorId": "e647d10fbc3ebdf8d1457b72d1457b72",
    "dynasty": "明",
    "content": [
      "人家无远近，压酒候新年。",
      "一枕江行梦，千峰雪霁天。",
      "寒梅惟迸竹，孤鹤不群鹯。",
      "击楫谁来听，前汀有钓船。"
    ]
  },
  {
    "id": "e647d10fbc3ebdf8241b71a64ea333b8",
    "title": "闲游",
    "authorName": "苏葵",
    "authorId": "e647d10fbc3ebdf8d1457b72d1457b72",
    "dynasty": "明",
    "content": [
      "随柳傍花我，吟风弄月谁。",
      "眼赊图画迥，意远杖藜迟。",
      "雪重松明叶，云深竹没枝。",
      "忘言当此际，争敢强成诗。"
    ]
  },
  {
    "id": "e647d10fbc3ebdf83b07a8b8b249ef4b",
    "title": "过山村",
    "authorName": "苏葵",
    "authorId": "e647d10fbc3ebdf8d1457b72d1457b72",
    "dynasty": "明",
    "content": [
      "之玄云外路，凹凸雨中山。",
      "竹密亭台隐，花深鸟雀闲。",
      "挂瓢巢父在，采药葛翁还。",
      "便欲投簪组，分渠屋半间。"
    ]
  },
  {
    "id": "e647d10fbc3ebdf83b07a8b8f5d1c24b",
    "title": "过山村",
    "authorName": "苏葵",
    "authorId": "e647d10fbc3ebdf8d1457b72d1457b72",
    "dynasty": "明",
    "content": [
      "水曲山盘转，萧森野趣多。",
      "鹤鸣松露冷，麛卧草烟和。",
      "云子常时饭，霜藤异样蓑。",
      "乡名无告语，疑是硕人阿。"
    ]
  },
  {
    "id": "e647d10fbc3ebdf8bfd3df0dfe8dc5be",
    "title": "舟中漫兴",
    "authorName": "苏葵",
    "authorId": "e647d10fbc3ebdf8d1457b72d1457b72",
    "dynasty": "明",
    "content": [
      "溪狭直如带，林深半欲遮。",
      "傍花惟客棹，隔竹见人家。",
      "宦况随春水，诗情逐晚霞。",
      "所须无过分，数亩白鸥沙。"
    ]
  },
  {
    "id": "e647d10fbc3ebdf8803c3c6027bbae76",
    "title": "雨深",
    "authorName": "苏葵",
    "authorId": "e647d10fbc3ebdf8d1457b72d1457b72",
    "dynasty": "明",
    "content": [
      "雨深何水混，濯足舞儿曹。",
      "云影寻常没，溪痕倏忽高。",
      "乾坤无砥柱，江汉有波涛。",
      "笑上匡庐顶，从教罔象号。"
    ]
  },
  {
    "id": "e647d10fbc3ebdf8d8a5c1bb0f1b8b38",
    "title": "暮春",
    "authorName": "苏葵",
    "authorId": "e647d10fbc3ebdf8d1457b72d1457b72",
    "dynasty": "明",
    "content": [
      "生长默成聚，时光疾转车。",
      "花无留树朵，草尽迸阶芽。",
      "何处曾宣惠，中林有列罝。",
      "送春多感慨，半不为韶华。"
    ]
  },
  {
    "id": "e647d10fbc3ebdf8237bcd9e7d96db6b",
    "title": "舟中即事",
    "authorName": "苏葵",
    "authorId": "e647d10fbc3ebdf8d1457b72d1457b72",
    "dynasty": "明",
    "content": [
      "旗常无寸业，白首愧江湖。",
      "不当奇男子，能甘贱丈夫。",
      "道穷人觉惫，时在我忘痡。",
      "霜月篷窗冷，篝灯看禹谟。"
    ]
  },
  {
    "id": "e647d10fbc3ebdf8ee92901b81cb9030",
    "title": "春日江行",
    "authorName": "苏葵",
    "authorId": "e647d10fbc3ebdf8d1457b72d1457b72",
    "dynasty": "明",
    "content": [
      "春晓泛官艖，天空眼界赊。",
      "岸容烟截断，山影日推斜。",
      "花鸟随时句，江湖到处家。",
      "东门有馀地，思种邵平瓜。"
    ]
  },
  {
    "id": "e647d10fbc3ebdf84d1671a07da2b4af",
    "title": "老志",
    "authorName": "苏葵",
    "authorId": "e647d10fbc3ebdf8d1457b72d1457b72",
    "dynasty": "明",
    "content": [
      "老志未消磨，常时苦切磋。",
      "心闲赢事省，学浅怪书多。",
      "未履明诚境，能祛富贵魔。",
      "朝闻甘夕死，鞭辟更无他。"
    ]
  },
  {
    "id": "e647d10fbc3ebdf89861f51598b22621",
    "title": "秋江",
    "authorName": "苏葵",
    "authorId": "e647d10fbc3ebdf8d1457b72d1457b72",
    "dynasty": "明",
    "content": [
      "气爽浮烟尽，秋江处处明。",
      "水清鸥自照，滩浅鹤横行。",
      "漱急尘襟静，流闲世事平。",
      "边头有渔父，谁称后车迎。"
    ]
  },
  {
    "id": "e647d10fbc3ebdf8804f1c3a76073821",
    "title": "天津遣怀",
    "authorName": "苏葵",
    "authorId": "e647d10fbc3ebdf8d1457b72d1457b72",
    "dynasty": "明",
    "content": [
      "阁棹倚江湄，湄寒透敝衣。",
      "喜瞻星斗拱，愁见雁南飞。",
      "日减晁生智，年多伯玉非。",
      "菁莪无寸补，碌碌笑忘归。"
    ]
  },
  {
    "id": "e647d10fbc3ebdf8e13ab1af6d00e445",
    "title": "题金山寺",
    "authorName": "苏葵",
    "authorId": "e647d10fbc3ebdf8d1457b72d1457b72",
    "dynasty": "明",
    "content": [
      "尘少僧多戒，流环地若丸。",
      "江涵龙钵润，月浸佛衣寒。",
      "罨画孤吟壮，晴明四望宽。",
      "谁将牙侩语，容易诮杨蟠。"
    ]
  },
  {
    "id": "e647d10fbc3ebdf880746ff200374cd3",
    "title": "春日江行漫兴",
    "authorName": "苏葵",
    "authorId": "e647d10fbc3ebdf8d1457b72d1457b72",
    "dynasty": "明",
    "content": [
      "采石至彭蠡，江湖千里赊。",
      "风帆趁朝暮，时见水明霞。",
      "沙鸟氄焦尾，霜芦飘朽花。",
      "行人更南去，直到粤天涯。"
    ]
  },
  {
    "id": "e647d10fbc3ebdf835aa68b8287fe634",
    "title": "登岳阳楼",
    "authorName": "苏葵",
    "authorId": "e647d10fbc3ebdf8d1457b72d1457b72",
    "dynasty": "明",
    "content": [
      "湖波馀万顷，吞吐岳阳楼。",
      "星汉应低接，天池或未优。",
      "远疑无岸起，近觉有山浮。",
      "图画天然妙，凭空一目收。"
    ]
  },
  {
    "id": "e647d10fbc3ebdf86a233a361f3133dd",
    "title": "予入京日陈公甫先生曾有言见赠稿付诗邮遗之赋此寄奉用索再录",
    "authorName": "苏葵",
    "authorId": "e647d10fbc3ebdf8d1457b72d1457b72",
    "dynasty": "明",
    "content": [
      "茅笔亲书白陟釐，邮筒故与客舟违。",
      "夜深星斗虚摇落，春老龙蛇或解飞。",
      "风雅未应今在逸，咸韶元是古来稀。",
      "青天万里双眸断，一幅何因付雁归。"
    ]
  },
  {
    "id": "e647d10fbc3ebdf88d34d3f6437b4837",
    "title": "送友南归",
    "authorName": "苏葵",
    "authorId": "e647d10fbc3ebdf8d1457b72d1457b72",
    "dynasty": "明",
    "content": [
      "别路悠悠过十年，此时何处送君还。",
      "莺花鱼藻东风里，凤阁龙楼北斗边。",
      "景物颇偿寻胜愿，江湖甘费买舟钱。",
      "迎门稚子牵衣日，芦橘杨梅次第鲜。"
    ]
  },
  {
    "id": "e647d10fbc3ebdf83f1156399a4be144",
    "title": "感事呈王子敬太史同寅",
    "authorName": "苏葵",
    "authorId": "e647d10fbc3ebdf8d1457b72d1457b72",
    "dynasty": "明",
    "content": [
      "世态秋云不可言，酒酣耽坐老僧禅。",
      "细将往事从头检，只爱浮名到手先。",
      "碌碌自怜蕉鹿梦，劳劳谁谢茧丝缠。",
      "焚香剪烛空斋静，读尽南华内外篇。"
    ]
  },
  {
    "id": "e647d10fbc3ebdf8bfdb42e2b5efd797",
    "title": "辛亥除夕",
    "authorName": "苏葵",
    "authorId": "e647d10fbc3ebdf8d1457b72d1457b72",
    "dynasty": "明",
    "content": [
      "钟鼓楼头报岁除，五更春入敝裘初。",
      "桃符自把寻佳句，银鬓谁教逼老夫。",
      "城市人家闻爆竹，海蠡杯子酌屠苏。",
      "太平叨禄无裨补，只教嵩呼近御炉。"
    ]
  },
  {
    "id": "e647d10fbc3ebdf83230dd8330545aeb",
    "title": "挽刑部夏司务",
    "authorName": "苏葵",
    "authorId": "e647d10fbc3ebdf8d1457b72d1457b72",
    "dynasty": "明",
    "content": [
      "轩昂天地作男儿，病入膏肓不可支。",
      "三十六芝无觅处，百千万劫是空时。",
      "清朝芳誉于公狱，衰草平原有道碑。",
      "何事英魂堪自慰，吾人公论哭君诗。"
    ]
  },
  {
    "id": "e647d10fbc3ebdf82a4ab06632ec5105",
    "title": "邓延耀侍讲母太孺人挽章侍讲之兄任主事孺人能通女范诸书",
    "authorName": "苏葵",
    "authorId": "e647d10fbc3ebdf8d1457b72d1457b72",
    "dynasty": "明",
    "content": [
      "读尽人间女范书，今之贤母古何如。",
      "霞帔朱翟双龙诰，粉署词垣两凤雏。",
      "玉兔夜阑仙药冷，瑶池春老碧桃枯。",
      "乾坤有恨愁云起，锁断三山海一隅。"
    ]
  },
  {
    "id": "e647d10fbc3ebdf89afe3b1491484c8e",
    "title": "挽周少宰先君大司寇庄懿公",
    "authorName": "苏葵",
    "authorId": "e647d10fbc3ebdf8d1457b72d1457b72",
    "dynasty": "明",
    "content": [
      "谁将唐肆论浮生，一代殊勋百代名。",
      "红日倾心葵萼老，白头归梦菊花清。",
      "天门左角星俄暗，翁仲前头草自荣。",
      "人物似公真不易，直从西汉细论评。"
    ]
  },
  {
    "id": "e647d10fbc3ebdf8bc9a695d9ffca4b3",
    "title": "端阳偶书呈梁洗马先生",
    "authorName": "苏葵",
    "authorId": "e647d10fbc3ebdf8d1457b72d1457b72",
    "dynasty": "明",
    "content": [
      "又持杯酒饯端阳，四十年来未拜郎。",
      "章句坐慵随日忘，鬓毛催老逐茎黄。",
      "行藏自现侏儒节，通变谁多内史囊。",
      "闲向空庭玩兰蕙，一回经雨一回香。"
    ]
  },
  {
    "id": "e647d10fbc3ebdf8446589817effe2da",
    "title": "寄故园久要晦峰",
    "authorName": "苏葵",
    "authorId": "e647d10fbc3ebdf8d1457b72d1457b72",
    "dynasty": "明",
    "content": [
      "客路风沙几转忙，长髯凋折短髯苍。",
      "将来好事还多少，过去浮生已半强。",
      "竽食自矜彤管秃，酒酣犹梦白莲香。",
      "知君也有相思意，明月天南海北长。"
    ]
  },
  {
    "id": "e647d10fbc3ebdf88b60ad32d999b8fe",
    "title": "与张侍御黄司厅夜坐论诗",
    "authorName": "苏葵",
    "authorId": "e647d10fbc3ebdf8d1457b72d1457b72",
    "dynasty": "明",
    "content": [
      "掀髯寒夜语喃喃，半醉灯前落影三。",
      "客邸乡音歌白雪，瓦瓶春色酿黄柑。",
      "如禅未解寻因果，似路谁先得指南。",
      "此日诗坛无李杜，望旗衔璧几人甘。"
    ]
  },
  {
    "id": "e647d10fbc3ebdf8c925d45512f8119a",
    "title": "夜坐漫书",
    "authorName": "苏葵",
    "authorId": "e647d10fbc3ebdf8d1457b72d1457b72",
    "dynasty": "明",
    "content": [
      "抖擞尘埃两袖长，空庭寂寂月华凉。",
      "何人世路非疣赘，此夜心斋学坐忘。",
      "厚薄未分东郭老，机关浑是汉阴亡。",
      "呼儿爚茗清毛孔，啜到卢仝四碗强。"
    ]
  },
  {
    "id": "e647d10fbc3ebdf8975c1d43afd77a5c",
    "title": "送马汝砺秋官左迁庐州郡判",
    "authorName": "苏葵",
    "authorId": "e647d10fbc3ebdf8d1457b72d1457b72",
    "dynasty": "明",
    "content": [
      "得失从容信丈夫，送行聊且尽新酤。",
      "生涯此日浑无定，公论如君不久孤。",
      "南国儿童争竹马，西曹风采照冰壶。",
      "江山满眼清人思，笑杀虞卿别著书。"
    ]
  },
  {
    "id": "e647d10fbc3ebdf80018570cde40298d",
    "title": "送乡友潘君南还二首",
    "authorName": "苏葵",
    "authorId": "e647d10fbc3ebdf8d1457b72d1457b72",
    "dynasty": "明",
    "content": [
      "君是闲人也入京，谁将公事误闲情。",
      "纵看天上莺花好，只记山中鹤梦清。",
      "亲旧抟沙尊酒尽，帆樯归路海波平。",
      "头颅我愧陶弘景，欲向西樵共月明。"
    ]
  },
  {
    "id": "e647d10fbc3ebdf80018570c4be66556",
    "title": "送乡友潘君南还二首",
    "authorName": "苏葵",
    "authorId": "e647d10fbc3ebdf8d1457b72d1457b72",
    "dynasty": "明",
    "content": [
      "台佟原是爱深山，才出山来便欲还。",
      "漫笑词臣忧国瘦，不如高鸟背人闲。",
      "他乡就我三春后，旅食骑驴两月间。",
      "卸却肩头官担子，一筇挑月向梅关。"
    ]
  },
  {
    "id": "e647d10fbc3ebdf82056cd261d2226a6",
    "title": "和李希贤检讨雨中见示",
    "authorName": "苏葵",
    "authorId": "e647d10fbc3ebdf8d1457b72d1457b72",
    "dynasty": "明",
    "content": [
      "夏日炎蒸可奈何，洗天凉雨不嫌多。",
      "儿童学得商羊舞，帘箔看渠石燕过。",
      "满目郊园回白稿，一时蔀屋喜衰皤。",
      "先生未就藤床睡，思和陶唐击壤歌。"
    ]
  },
  {
    "id": "e647d10fbc3ebdf804a8621859027461",
    "title": "送吴献臣大尹奏绩还治三首",
    "authorName": "苏葵",
    "authorId": "e647d10fbc3ebdf8d1457b72d1457b72",
    "dynasty": "明",
    "content": [
      "世情绝口且衔杯，明日仙凫去又来。",
      "风雪故裘应未敝，江湖佳句正堪裁。",
      "轩昂不问山公启，感慨谁寻郭隗台。",
      "旧植桃花已成列，不妨多著一番开。"
    ]
  },
  {
    "id": "e647d10fbc3ebdf804a86218597232f4",
    "title": "送吴献臣大尹奏绩还治三首",
    "authorName": "苏葵",
    "authorId": "e647d10fbc3ebdf8d1457b72d1457b72",
    "dynasty": "明",
    "content": [
      "何人豪气贯虹霓，论绩天曹首不低。",
      "千古江山留即墨，一时人物想祁奚。",
      "梅花漾月清诗梦，雪色封尘净马蹄。",
      "醉里送君吾亦愧，荐贤无疏漫新题。"
    ]
  },
  {
    "id": "e647d10fbc3ebdf804a86218be784a33",
    "title": "送吴献臣大尹奏绩还治三首",
    "authorName": "苏葵",
    "authorId": "e647d10fbc3ebdf8d1457b72d1457b72",
    "dynasty": "明",
    "content": [
      "看到圭峰又定山，一囊诗卷入长安。",
      "郑公台下谁知蔑，光范门前却笑韩。",
      "何处儿曹仍竹马，此时公论付衣冠。",
      "十年已破升沉闷，肯复汀洲采杜兰。"
    ]
  },
  {
    "id": "e647d10fbc3ebdf849093293fea4325e",
    "title": "谢吴明府为建牌坊",
    "authorName": "苏葵",
    "authorId": "e647d10fbc3ebdf8d1457b72d1457b72",
    "dynasty": "明",
    "content": [
      "清时竽食自惭惶，谁建江村太史坊。",
      "百尺檐阿留宿雾，数层丹碧映朝阳。",
      "高飞燕雀应交贺，晚学儿孙或激昂。",
      "此意几番图报称，绝无琼玖探诗囊。"
    ]
  },
  {
    "id": "e647d10fbc3ebdf8b6526624579318e1",
    "title": "夜饮李黄门第以技马较胜负约五负者罚诗一首予数负赋此呈同饮诸公",
    "authorName": "苏葵",
    "authorId": "e647d10fbc3ebdf8d1457b72d1457b72",
    "dynasty": "明",
    "content": [
      "吟坛老将果谁堪，主醉留髡却忘酣。",
      "举觯诗筹催叠五，落机阁马谟持三。",
      "未从元白承衣钵，欲向曹刘问指南。",
      "酩酊不须论胜负，一时良会亦新谈。"
    ]
  },
  {
    "id": "e647d10fbc3ebdf8f216df222562e732",
    "title": "题林粉署乃翁荣寿图",
    "authorName": "苏葵",
    "authorId": "e647d10fbc3ebdf8d1457b72d1457b72",
    "dynasty": "明",
    "content": [
      "鹤发萧萧拜敕封，又将人瑞看人龙。",
      "常宜五鼎承颜养，闲借三芝益寿功。",
      "此日儿孙深自庆，何人风格可渠同。",
      "八闽不与函关近，却是青牛背上翁。"
    ]
  },
  {
    "id": "e647d10fbc3ebdf82f6bae2c8d950afe",
    "title": "立春日偶成二首",
    "authorName": "苏葵",
    "authorId": "e647d10fbc3ebdf8d1457b72d1457b72",
    "dynasty": "明",
    "content": [
      "摄提不与土牛期，彩杖初挥斗柄移。",
      "老我乾坤非有意，迎春庭院可无诗。",
      "天机滚滚怜刍狗，世事悠悠付奕棋。",
      "谁道东风无彼此，短帘才隔到差迟。"
    ]
  },
  {
    "id": "e647d10fbc3ebdf82f6bae2ccda8b406",
    "title": "立春日偶成二首",
    "authorName": "苏葵",
    "authorId": "e647d10fbc3ebdf8d1457b72d1457b72",
    "dynasty": "明",
    "content": [
      "寒尽今朝春又来，天机原不费安排。",
      "闲将彩胜谈遗事，更酌屠苏放老怀。",
      "花为氤氲抽蓓蕾，草知消息到根荄。",
      "方头未会乘时术，玄静谁疑是打乖。"
    ]
  },
  {
    "id": "e647d10fbc3ebdf84edb013b7da2fa6c",
    "title": "送邝敦仁之云南经藩",
    "authorName": "苏葵",
    "authorId": "e647d10fbc3ebdf8d1457b72d1457b72",
    "dynasty": "明",
    "content": [
      "马蹄蹀躞望乌蛮，世事茫茫道路艰。",
      "食禄有方怜独远，忧时无术笑谁顽。",
      "侵垣月向薇花冷，动幕风清燕子闲。",
      "明日曲肱怀旧约，梦飞先到碧鸡山。"
    ]
  },
  {
    "id": "e647d10fbc3ebdf8be593b731b60bc29",
    "title": "喜召用遗贤白沙陈献章",
    "authorName": "苏葵",
    "authorId": "e647d10fbc3ebdf8d1457b72d1457b72",
    "dynasty": "明",
    "content": [
      "曾过江门拜此翁，何人风致可渠同。",
      "文章山斗唐韩愈，理数图书洛邵雍。",
      "忘世昔曾疑荷蒉，济时今始兆飞熊。",
      "千年廊庙求遗栋，才到卢冈百尺松。"
    ]
  },
  {
    "id": "e647d10fbc3ebdf8174395e3c9da1a79",
    "title": "庆成宴和寅长程正之韵",
    "authorName": "苏葵",
    "authorId": "e647d10fbc3ebdf8d1457b72d1457b72",
    "dynasty": "明",
    "content": [
      "日射彤闱扇影开，大官供宴小臣陪。",
      "九成仙乐腾腾舞，百和香烟袅袅来。",
      "何代云龙当景运，此时鱼水罄深杯。",
      "料应太史明朝奏，五色祥云护玉台。"
    ]
  },
  {
    "id": "e647d10fbc3ebdf8c3a39bf4c9dec5dc",
    "title": "清明日和韵",
    "authorName": "苏葵",
    "authorId": "e647d10fbc3ebdf8d1457b72d1457b72",
    "dynasty": "明",
    "content": [
      "新烟煮酩昼冥蒙，原上游人几处同。",
      "罗袂软拖芳草碧，玉颜深压小桃红。",
      "秋千架上钗斜燕，车马桥头袜步虹。",
      "傍柳随花付年少，自将诗句领春风。"
    ]
  },
  {
    "id": "e647d10fbc3ebdf8d11d1fef4c4da3bc",
    "title": "苦热",
    "authorName": "苏葵",
    "authorId": "e647d10fbc3ebdf8d1457b72d1457b72",
    "dynasty": "明",
    "content": [
      "斗室炎蒸分外强，病躯何处借华堂。",
      "金茎杯露分难到，赤脚层冰想欲狂。",
      "一叶井梧秋尚远，万家巢燕日偏长。",
      "笑同褦襶真徒尔，愧尽渊明卧北窗。"
    ]
  },
  {
    "id": "e647d10fbc3ebdf8f29940695b0a2c92",
    "title": "送杨秀才赴南监",
    "authorName": "苏葵",
    "authorId": "e647d10fbc3ebdf8d1457b72d1457b72",
    "dynasty": "明",
    "content": [
      "蛟龙未雨尚沧溟，看到燕山又秣陵。",
      "万里壮游添藻思，六朝遗胜费诗情。",
      "心悬霄汉忘家远，身在桥门觉梦清。",
      "天上桂花秋已近，一枝谁复与君争。"
    ]
  },
  {
    "id": "e647d10fbc3ebdf88194eda1d079471c",
    "title": "送王秀才荣受冠带南归",
    "authorName": "苏葵",
    "authorId": "e647d10fbc3ebdf8d1457b72d1457b72",
    "dynasty": "明",
    "content": [
      "虽受衣冠不被缠，黄花清梦已飘然。",
      "山中再见陶弘景，林下曾多魏仲先。",
      "顾我头颅堪一笑，是谁山水欠前缘。",
      "尊前欲问行藏计，也约罗浮七洞天。"
    ]
  },
  {
    "id": "e647d10fbc3ebdf8de3b6eb09c9adf2f",
    "title": "送友人分教某州",
    "authorName": "苏葵",
    "authorId": "e647d10fbc3ebdf8d1457b72d1457b72",
    "dynasty": "明",
    "content": [
      "一命须知报称难，泮宫亦是小贤关。",
      "马知长路应晞骥，天放洪炉又铸颜。",
      "芸草春风书业在，杏花朝雨宦情闲。",
      "苏湖有样无多事，付上行人担子间。"
    ]
  },
  {
    "id": "e647d10fbc3ebdf88b8a9eb683fd5248",
    "title": "风木图为地曹刘永锡赋",
    "authorName": "苏葵",
    "authorId": "e647d10fbc3ebdf8d1457b72d1457b72",
    "dynasty": "明",
    "content": [
      "乾坤风木惨婆娑，孝子其如感怆何。",
      "蝴蝶梦中英爽尽，杜鹃花上血痕多。",
      "恩违乌哺霜巢冷，愁绝牛眠石兽峨。",
      "咫尺夜台无路到，只焚黄纸送恩波。"
    ]
  },
  {
    "id": "e647d10fbc3ebdf8610c6c87aae8ed85",
    "title": "病中漫书",
    "authorName": "苏葵",
    "authorId": "e647d10fbc3ebdf8d1457b72d1457b72",
    "dynasty": "明",
    "content": [
      "不似杨家到玉屏，夜寒偏怪影伶俜。",
      "酒疏贤圣闲鹦鹉，药理君臣索茯苓。",
      "一榻趺跏僧院宇，半衾魂梦月窗棂。",
      "年来欲究长生诀，检到笼鹅道士经。"
    ]
  },
  {
    "id": "e647d10fbc3ebdf8b2e7b81a90fbd3e9",
    "title": "送杨进士尹新喻",
    "authorName": "苏葵",
    "authorId": "e647d10fbc3ebdf8d1457b72d1457b72",
    "dynasty": "明",
    "content": [
      "山公密疏上君名，帝曰南邦汝且征。",
      "庐岳可如科甲重，澄江偏共长官清。",
      "天留骢马三年近，风送仙凫万里轻。",
      "明日河阳春昼永，碧桃花下管弦声。"
    ]
  },
  {
    "id": "e647d10fbc3ebdf855ef739b8ef794b5",
    "title": "寿姚应龙侍御尊翁坡僯处士",
    "authorName": "苏葵",
    "authorId": "e647d10fbc3ebdf8d1457b72d1457b72",
    "dynasty": "明",
    "content": [
      "坡仙亭子隔梅关，亭下人看豸绣还。",
      "少日壮心忻有子，平生佳趣了何山。",
      "人间酒力能扶老，天上恩波不碍闲。",
      "买断白云三百里，罗浮刚好付商颜。"
    ]
  },
  {
    "id": "e647d10fbc3ebdf8e6d7819771b121a2",
    "title": "庆寿寺斋宿雪夜和马侍读韵",
    "authorName": "苏葵",
    "authorId": "e647d10fbc3ebdf8d1457b72d1457b72",
    "dynasty": "明",
    "content": [
      "夙听彤庭誓命颁，夕从僧宇借东间。",
      "水添壶漏寒更永，雪压风炉暖气悭。",
      "文士喜公真逼马，史臣惟我不如班。",
      "掀髯刚子赓酬趣，鼓角声高玉辂还。"
    ]
  },
  {
    "id": "e647d10fbc3ebdf8a514631235262839",
    "title": "赏内阁芍药和徐阁老先生韵四首",
    "authorName": "苏葵",
    "authorId": "e647d10fbc3ebdf8d1457b72d1457b72",
    "dynasty": "明",
    "content": [
      "地切彤云剩晓阴，一庭红叶染深深。",
      "看花隔雨多真趣，爱物留春共此心。",
      "金鼎收功端可颂，赤城当面不须寻。",
      "书生未有如椽笔，也傍群仙附短吟。"
    ]
  },
  {
    "id": "e647d10fbc3ebdf8a51463122f0cbee5",
    "title": "赏内阁芍药和徐阁老先生韵四首",
    "authorName": "苏葵",
    "authorId": "e647d10fbc3ebdf8d1457b72d1457b72",
    "dynasty": "明",
    "content": [
      "碧蕤密密閤春阴，花意舂容看渐深。",
      "遥向云霞分彩色，绝无尘土涴丹心。",
      "怜芳却不悬铃护，罢草应曾步玉寻。",
      "千百年来无雅颂，合令弦管播新吟。"
    ]
  },
  {
    "id": "e647d10fbc3ebdf8a51463127ef23e1c",
    "title": "赏内阁芍药和徐阁老先生韵四首",
    "authorName": "苏葵",
    "authorId": "e647d10fbc3ebdf8d1457b72d1457b72",
    "dynasty": "明",
    "content": [
      "红入枝头香亦归，此花风韵夐然稀。",
      "百千万瓣藏春富，一两三枝醉露菲。",
      "天近惯呈金带瑞，地灵宁藉宝栏围。",
      "丛中品第曾称相，正好盘根伴北扉。"
    ]
  },
  {
    "id": "e647d10fbc3ebdf8a51463123b3ed28a",
    "title": "赏内阁芍药和徐阁老先生韵四首",
    "authorName": "苏葵",
    "authorId": "e647d10fbc3ebdf8d1457b72d1457b72",
    "dynasty": "明",
    "content": [
      "花时已过咏云归，谁谓沾涵雨泽稀。",
      "开晚略从窥造化，爱深无自益芳菲。",
      "葳蕤翠影茎偏袅，珍重红香叶漫围。",
      "疑是仙家遗玦宝，化成奇品在金扉。"
    ]
  },
  {
    "id": "e647d10fbc3ebdf8b0e28e3a0071eccc",
    "title": "和韵见寄",
    "authorName": "苏葵",
    "authorId": "e647d10fbc3ebdf8d1457b72d1457b72",
    "dynasty": "明",
    "content": [
      "谁言萧索类霜蓬，我与坡仙意颇同。",
      "无策干时偏怪老，有诗消日不知穷。",
      "一竿未把归沧海，孤剑曾将倚碧空。",
      "昨夜南楼闲坐久，入怀惟喜故人风。"
    ]
  },
  {
    "id": "e647d10fbc3ebdf842b515d6bd892889",
    "title": "秋日偶书",
    "authorName": "苏葵",
    "authorId": "e647d10fbc3ebdf8d1457b72d1457b72",
    "dynasty": "明",
    "content": [
      "风云霄汉滥齐竽，四十行藏漫守株。",
      "官舍酒醒黄菊梦，乡心天远白鸿书。",
      "沾衣尘土如相觅，触物舟航自不虚。",
      "势利满前消未得，欲招山鬼共揶揄。"
    ]
  },
  {
    "id": "e647d10fbc3ebdf80c4f5203f70a7d69",
    "title": "送杨行人使朝鲜",
    "authorName": "苏葵",
    "authorId": "e647d10fbc3ebdf8d1457b72d1457b72",
    "dynasty": "明",
    "content": [
      "古来使节得人难，君视浮槎足是班。",
      "尺楮肃将天子意，一朝欢动国王颜。",
      "星摇鸭绿江头水，风压辽阳境外山。",
      "说似凤凰谁不信，碧霄飞去又飞还。"
    ]
  },
  {
    "id": "e647d10fbc3ebdf8d80d48d27017c96f",
    "title": "挽程太夫人学士克勤母也",
    "authorName": "苏葵",
    "authorId": "e647d10fbc3ebdf8d1457b72d1457b72",
    "dynasty": "明",
    "content": [
      "司马门中内相贤，词臣堂上母仪全。",
      "谁将女范添新传，自体坤贞到莫年。",
      "福履已瞻连八座，恩波仍洒到重泉。",
      "丹阳落日青山道，石兽巍峨陋汉阡。"
    ]
  },
  {
    "id": "e647d10fbc3ebdf85bba7d37fc064eb7",
    "title": "述怀呈一二同年",
    "authorName": "苏葵",
    "authorId": "e647d10fbc3ebdf8d1457b72d1457b72",
    "dynasty": "明",
    "content": [
      "白发䰐鬖不自嗟，青云推毂仗谁家。",
      "真成潦倒冯郎署，须谢揶揄邓仲华。",
      "书崇不禁思厌胜，糟邱或可寄生涯。",
      "醉来欲试腰间剑，看是铅刀是莫耶。"
    ]
  },
  {
    "id": "e647d10fbc3ebdf8afae264ffc88a387",
    "title": "冬至述怀和马侍读韵",
    "authorName": "苏葵",
    "authorId": "e647d10fbc3ebdf8d1457b72d1457b72",
    "dynasty": "明",
    "content": [
      "病后丹方访葛仙，归心陶令折腰前。",
      "古来箕颍人踪少，暂到罗浮我梦先。",
      "过此阴阳看进退，是谁尘土脱憎怜。",
      "白头始悟安闲术，约与梅花结暮年。"
    ]
  },
  {
    "id": "e647d10fbc3ebdf8d8a2aeca1fd60b2b",
    "title": "漫书呈一二同年二首",
    "authorName": "苏葵",
    "authorId": "e647d10fbc3ebdf8d1457b72d1457b72",
    "dynasty": "明",
    "content": [
      "不枕邯郸祇曲肱，短帘疏雨梦魂清。",
      "鸿毛身外谁荣辱，蜗角人间自战争。",
      "心了古今惟邵子，眼空天地是庄生。",
      "闲来漫作苏门啸，月下风前一两声。"
    ]
  },
  {
    "id": "e647d10fbc3ebdf8d8a2aeca87040d58",
    "title": "漫书呈一二同年二首",
    "authorName": "苏葵",
    "authorId": "e647d10fbc3ebdf8d1457b72d1457b72",
    "dynasty": "明",
    "content": [
      "曾卧邻家瓮底来，醒时何似醉时佳。",
      "行藏敢道慕嘉遁，疏懒不妨同打乖。",
      "绿竹丛中拉嵇阮，碧桃开处拍洪崖。",
      "纷纷尽与鸿毛等，世事凭君莫介怀。"
    ]
  },
  {
    "id": "e647d10fbc3ebdf865f5d6a8fed79af8",
    "title": "齐鲁观风为某侍御题",
    "authorName": "苏葵",
    "authorId": "e647d10fbc3ebdf8d1457b72d1457b72",
    "dynasty": "明",
    "content": [
      "萧萧骢马豸衣新，负弩前驱动陌尘。",
      "山入琅琊千古壮，月明凫绎万家春。",
      "衣冠不改姬公化，闾巷犹谈仲父仁。",
      "收拾归来献明主，都亭何用更埋轮。"
    ]
  },
  {
    "id": "e647d10fbc3ebdf881c8b41cb26dd1a4",
    "title": "咏雪用韵",
    "authorName": "苏葵",
    "authorId": "e647d10fbc3ebdf8d1457b72d1457b72",
    "dynasty": "明",
    "content": [
      "爱学图南作睡仙，雪花飞舞到床前。",
      "光分柳色初凋后，白压梅花已破先。",
      "授简只宜司马赋，烹茶惟藉党姬怜。",
      "病躯滕六相淩甚，添得寒威倍旧年。"
    ]
  },
  {
    "id": "e647d10fbc3ebdf88b66635a52d145e2",
    "title": "送李元善大参赴西广时予将乞病假三首",
    "authorName": "苏葵",
    "authorId": "e647d10fbc3ebdf8d1457b72d1457b72",
    "dynasty": "明",
    "content": [
      "回看初志欲何为，文事非长自可知。",
      "清世山河公屏翰，白头霄汉我衰迟。",
      "几年边报烦当宁，明日藩宣正及时。",
      "看取碧幢红旆去，自无兵甲在潢池。"
    ]
  },
  {
    "id": "e647d10fbc3ebdf88b66635a530c0ce0",
    "title": "送李元善大参赴西广时予将乞病假三首",
    "authorName": "苏葵",
    "authorId": "e647d10fbc3ebdf8d1457b72d1457b72",
    "dynasty": "明",
    "content": [
      "旧雨长安几局棋，星槎渺渺看先驰。",
      "公方子翌居温日，我爱尧夫在洛时。",
      "离合醉酲何处酒，行藏消息此囊诗。",
      "愚民也解知仁信，百十年来厚望谁。"
    ]
  },
  {
    "id": "e647d10fbc3ebdf88b66635ac0d16f65",
    "title": "送李元善大参赴西广时予将乞病假三首",
    "authorName": "苏葵",
    "authorId": "e647d10fbc3ebdf8d1457b72d1457b72",
    "dynasty": "明",
    "content": [
      "天南狼猎夜星高，屏翰真宜托俊髦。",
      "时世可忧应学范，文章无补欲师陶。",
      "高牙大旆谁先得，汗简微言我尚劳。",
      "明日问医如得假，也从邻境望旌旄。"
    ]
  },
  {
    "id": "e647d10fbc3ebdf89e9078ee325f69f4",
    "title": "题云洞卷",
    "authorName": "苏葵",
    "authorId": "e647d10fbc3ebdf8d1457b72d1457b72",
    "dynasty": "明",
    "content": [
      "心到幽时洞始幽，白衣低挂屋檐头。",
      "物吾意趣两相得，天地卷舒长自由。",
      "小酉漫传元亮境，朱明不是俗山丘。",
      "我来只认云深处，肯泥桃花旧水流。"
    ]
  },
  {
    "id": "e647d10fbc3ebdf8b408980b05154f8e",
    "title": "漫书二首",
    "authorName": "苏葵",
    "authorId": "e647d10fbc3ebdf8d1457b72d1457b72",
    "dynasty": "明",
    "content": [
      "七尺堂堂此丈夫，希颜无力愧颜徒。",
      "俳儿巧拙闲提弄，博局输赢浪叱呼。",
      "春尽满城莺语滑，秋高何处鹤声孤。",
      "明朝自铸烧丹鼎，不借人间旧范模。"
    ]
  },
  {
    "id": "e647d10fbc3ebdf8b408980bc4aaa29e",
    "title": "漫书二首",
    "authorName": "苏葵",
    "authorId": "e647d10fbc3ebdf8d1457b72d1457b72",
    "dynasty": "明",
    "content": [
      "花弄东风鸟弄晴，若为消得道人情。",
      "梦中爱蝶蘧蘧幻，画里看山矗矗明。",
      "世事饥乌怜腐鼠，生涯春水漾浮萍。",
      "漆园傲吏能齐物，华岳宁同鸟羽轻。"
    ]
  },
  {
    "id": "e647d10fbc3ebdf870cde0ad0c49dc4b",
    "title": "送蔡从善中舍迁南畿刑曹郎便道归天台省亲",
    "authorName": "苏葵",
    "authorId": "e647d10fbc3ebdf8d1457b72d1457b72",
    "dynasty": "明",
    "content": [
      "山公新上荐贤章，明日长江一苇航。",
      "棘部拜衔星彩炫，禁垣回梦墨花香。",
      "赤城草树连车马，白下楼台过凤皇。",
      "舞罢彩衣应有教，好将春意济秋霜。"
    ]
  },
  {
    "id": "e647d10fbc3ebdf8c2e6d35b64533b1e",
    "title": "漫书答陈学之地曹二首",
    "authorName": "苏葵",
    "authorId": "e647d10fbc3ebdf8d1457b72d1457b72",
    "dynasty": "明",
    "content": [
      "世事南公石上松，倚天长剑漫藏锋。",
      "犬嗥丛薄无人怪，鸿去江湖有梦从。",
      "吾与步兵同酒癖，古来詹父混鱼踪。",
      "何时藜杖寻诗处，漫忆罗浮四百峰。"
    ]
  },
  {
    "id": "e647d10fbc3ebdf8c2e6d35b27c51c9a",
    "title": "漫书答陈学之地曹二首",
    "authorName": "苏葵",
    "authorId": "e647d10fbc3ebdf8d1457b72d1457b72",
    "dynasty": "明",
    "content": [
      "病来寻药忆丹砂，遮莫扁舟就海涯。",
      "鹤似逋仙思教舞，虱同中散困搔爬。",
      "清才天上谁文藻，老眼人间自黑花。",
      "明日醉乡真得计，升沉如梦更何嗟。"
    ]
  },
  {
    "id": "e647d10fbc3ebdf80948eac62ef2b047",
    "title": "挽同年黄子敬编修二首",
    "authorName": "苏葵",
    "authorId": "e647d10fbc3ebdf8d1457b72d1457b72",
    "dynasty": "明",
    "content": [
      "气淩山岳有馀辉，欲竭经纶补舜衣。",
      "云锦发残天地隐，阳秋评尽古今非。",
      "英贤有道曾何究，造化无情不憗遗。",
      "静对襜褕怀旧德，月寒风冷几歔欷。"
    ]
  },
  {
    "id": "e647d10fbc3ebdf80948eac636ff8f24",
    "title": "挽同年黄子敬编修二首",
    "authorName": "苏葵",
    "authorId": "e647d10fbc3ebdf8d1457b72d1457b72",
    "dynasty": "明",
    "content": [
      "东风联辔杏花旁，几载金兰道谊长。",
      "共拟人龙终作瑞，宁知玉树不禁霜。",
      "生刍万里怀封鬣，落月三更满屋梁。",
      "惆怅九京无可作，石渠今日少文章。"
    ]
  },
  {
    "id": "e647d10fbc3ebdf805017f7f62735faf",
    "title": "谒白鹿书院",
    "authorName": "苏葵",
    "authorId": "e647d10fbc3ebdf8d1457b72d1457b72",
    "dynasty": "明",
    "content": [
      "博约分明百世师，白头今日拜公祠。",
      "疏怀不为溪山放，老志宁同草树衰。",
      "喜有青衫随杖履，愧无玄论滥皋比。",
      "乘风便上匡庐顶，极目东南见武夷。"
    ]
  },
  {
    "id": "e647d10fbc3ebdf814b1bcd09447561a",
    "title": "待罪闷中呈张学士东白先生",
    "authorName": "苏葵",
    "authorId": "e647d10fbc3ebdf8d1457b72d1457b72",
    "dynasty": "明",
    "content": [
      "薏苡秋深叶未枯，泬寥天远鹤声孤。",
      "楼高倚树看星斗，窗静收书据槁梧。",
      "市虎谁应排众口，豚鱼我尚愧中孚。",
      "莫言叔向元无智，不拜殷勤乐大夫。"
    ]
  },
  {
    "id": "e647d10fbc3ebdf882422edfbabe6dd5",
    "title": "九日抚州道中",
    "authorName": "苏葵",
    "authorId": "e647d10fbc3ebdf8d1457b72d1457b72",
    "dynasty": "明",
    "content": [
      "人负黄花花负人，七番重九异乡身。",
      "果然勋望留青史，肯爱江湖采白蘋。",
      "讲道每惭伊洛远，忧时无补帝王真。",
      "太仓未解辞升斗，谁信监司也为贫。"
    ]
  },
  {
    "id": "e647d10fbc3ebdf8c04722a5aa9c979d",
    "title": "谒白鹿书院和王元善侍御韵二首",
    "authorName": "苏葵",
    "authorId": "e647d10fbc3ebdf8d1457b72d1457b72",
    "dynasty": "明",
    "content": [
      "迤逦匡庐七十峰，天开形胜镇提封。",
      "惊看刺史栽花处，留得淳熙讲道功。",
      "濂洛远凭溪水接，华阳别有洞门通。",
      "豹车三驻斯文地，孟博澄清又下风。"
    ]
  },
  {
    "id": "e647d10fbc3ebdf8c04722a5c56ff9e4",
    "title": "谒白鹿书院和王元善侍御韵二首",
    "authorName": "苏葵",
    "authorId": "e647d10fbc3ebdf8d1457b72d1457b72",
    "dynasty": "明",
    "content": [
      "邹鲁丘墟几百年，仲舒起在退之先。",
      "时逢叔季成何世，运到舂陵又一天。",
      "贯道桥横泉汩汩，勘书台古草芊芊。",
      "鹭车不为看山到，欲引斯文一脉传。"
    ]
  },
  {
    "id": "e647d10fbc3ebdf831ef42b104d26643",
    "title": "挽方伯东莞祁公至和",
    "authorName": "苏葵",
    "authorId": "e647d10fbc3ebdf8d1457b72d1457b72",
    "dynasty": "明",
    "content": [
      "东风不入紫微堂，肮脏怜公老一方。",
      "信有芳馨同蕙茝，绝无瑕类上圭璋。",
      "燕王台下新知少，箕子祠前旧德香。",
      "闻说使旌曾到处，一般春雨长甘棠。"
    ]
  },
  {
    "id": "e647d10fbc3ebdf8fa92d79b25a42346",
    "title": "病中遣怀三首",
    "authorName": "苏葵",
    "authorId": "e647d10fbc3ebdf8d1457b72d1457b72",
    "dynasty": "明",
    "content": [
      "宿雨闲窗注道书，旋调龙虎卫微躯。",
      "谁甘在梦犹谈梦，我奈骑驴未下驴。",
      "满地碧梧寒透早，几家黄菊酿甜初。",
      "星轺木铎成何事，敢向人前讳滥竽。"
    ]
  },
  {
    "id": "e647d10fbc3ebdf8fa92d79b46e67efe",
    "title": "病中遣怀三首",
    "authorName": "苏葵",
    "authorId": "e647d10fbc3ebdf8d1457b72d1457b72",
    "dynasty": "明",
    "content": [
      "几年慵事子公书，世事何裨七尺躯。",
      "有梦忽然随海鹤，不才徒尔笑黔驴。",
      "十年旅食狐裘老，一夜归心鹤发初。",
      "不道故山藤枕外，雨泉风竹送笙竽。"
    ]
  },
  {
    "id": "e647d10fbc3ebdf8fa92d79b43cb3729",
    "title": "病中遣怀三首",
    "authorName": "苏葵",
    "authorId": "e647d10fbc3ebdf8d1457b72d1457b72",
    "dynasty": "明",
    "content": [
      "只读前书懒著书，虞愁也到病来躯。",
      "十年作宦闻歌凤，何日寻诗学跨驴。",
      "秋雁恰同人意远，霜蓬偏切旅怀初。",
      "衰迟岂复投齐好，自爱商丘也弄竽。"
    ]
  },
  {
    "id": "e647d10fbc3ebdf8f1b2732ad9663b04",
    "title": "过严子陵钓台二首",
    "authorName": "苏葵",
    "authorId": "e647d10fbc3ebdf8d1457b72d1457b72",
    "dynasty": "明",
    "content": [
      "不须梦卜旧知名，仍著羊裘拜内廷。",
      "亦有人豪甘晦迹，只无英主是忘形。",
      "遗竿可属元真子，野水虚涵处士星。",
      "试问同时膺辟者，几人勋业在丹青。"
    ]
  },
  {
    "id": "e647d10fbc3ebdf8f1b2732ae38599b0",
    "title": "过严子陵钓台二首",
    "authorName": "苏葵",
    "authorId": "e647d10fbc3ebdf8d1457b72d1457b72",
    "dynasty": "明",
    "content": [
      "不从草昧助诛新，争肯时平拜谏臣。",
      "天上功名非强厌，山中情性本来真。",
      "可怜汉业频更主，只有严滩未属人。",
      "岁岁钓台烟雨外，白鸥无恙水潾潾。"
    ]
  },
  {
    "id": "e647d10fbc3ebdf892e287f12e8cb2f9",
    "title": "腊月二日待罪私居作二律以自遣",
    "authorName": "苏葵",
    "authorId": "e647d10fbc3ebdf8d1457b72d1457b72",
    "dynasty": "明",
    "content": [
      "索酒无诗直酒钱，醉乡迷路奈愁缠。",
      "寒深院落堪怀玉，日短江湖爱学仙。",
      "枥下练光怜騄駬，斗间紫气惜龙泉。",
      "东风不管苍髯改，开到梅花又一年。"
    ]
  },
  {
    "id": "e647d10fbc3ebdf892e287f17a23966b",
    "title": "腊月二日待罪私居作二律以自遣",
    "authorName": "苏葵",
    "authorId": "e647d10fbc3ebdf8d1457b72d1457b72",
    "dynasty": "明",
    "content": [
      "梅花月照远臣怀，夜上层楼望泰阶。",
      "堪笑坡翁诗案刻，未应雷焕剑光埋。",
      "遭逢圣世嗟无补，较看吾生信有涯。",
      "坐阅台前双柏树，岁寒风雪漫挤排。"
    ]
  },
  {
    "id": "e647d10fbc3ebdf805f78c50c03bccd4",
    "title": "拍鸱夷",
    "authorName": "苏葵",
    "authorId": "e647d10fbc3ebdf8d1457b72d1457b72",
    "dynasty": "明",
    "content": [
      "细拍鸱夷节短歌，歌声清畅杂猗那。",
      "樊笼局蹐怜鹦鹉，霄汉飞腾爱驾鹅。",
      "赵士几应羞剑小，秦医谁最得车多。",
      "醉乡剩有离形妙，又解貂裘换白醝。"
    ]
  },
  {
    "id": "e647d10fbc3ebdf867a6bfcd96df6ae4",
    "title": "病马二首",
    "authorName": "苏葵",
    "authorId": "e647d10fbc3ebdf8d1457b72d1457b72",
    "dynasty": "明",
    "content": [
      "翘陆无心首漫低，夜寒龙骨怯风吹。",
      "葱花半染尘沙暗，玉箸非贪草粟垂。",
      "岂负天闲夸太乙，每惭边骑破阏氏。",
      "多时药石无人管，卧看金羁报主迟。"
    ]
  },
  {
    "id": "e647d10fbc3ebdf867a6bfcdbc25b5ef",
    "title": "病马二首",
    "authorName": "苏葵",
    "authorId": "e647d10fbc3ebdf8d1457b72d1457b72",
    "dynasty": "明",
    "content": [
      "苜蓿萧萧练影寒，梦随天仗忆和鸾。",
      "香飘阁道曾骖辇，觞罢瑶池未解鞍。",
      "谁信沐猴能却疾，自怜良圉未加餐。",
      "瘦来汗沫还流赭，怪杀孙阳会遇难。"
    ]
  },
  {
    "id": "e647d10fbc3ebdf882685a60aeab4f03",
    "title": "谢友人惠纸",
    "authorName": "苏葵",
    "authorId": "e647d10fbc3ebdf8d1457b72d1457b72",
    "dynasty": "明",
    "content": [
      "尽日临池学八分，可堪黄叶困毛君。",
      "十年未就三都赋，一将空提万字军。",
      "雁抹晴空疏堕影，虫缘荒砌古留文。",
      "如今醉有淋漓墨，不写羊欣白练裙。"
    ]
  },
  {
    "id": "e647d10fbc3ebdf8f90494829efff9fb",
    "title": "除夕用韵",
    "authorName": "苏葵",
    "authorId": "e647d10fbc3ebdf8d1457b72d1457b72",
    "dynasty": "明",
    "content": [
      "焚香瀹茗自频频，夜色烟光阁病身。",
      "薄宦名衔三载旧，危楼钟鼓一声新。",
      "医家不疗吟哦癖，当道谁怜肺腑亲。",
      "笑杀东风亦时世，吹歔不到闭门人。"
    ]
  },
  {
    "id": "e647d10fbc3ebdf830e7bdc7268ffea5",
    "title": "元日用韵",
    "authorName": "苏葵",
    "authorId": "e647d10fbc3ebdf8d1457b72d1457b72",
    "dynasty": "明",
    "content": [
      "宇宙何人据上流，独能齐物有庄周。",
      "太山亦是纤纤羽，瞬息真成万万秋。",
      "王质岂知仙奕久，郭郎谁遣戏棚收。",
      "世情莫讶年年别，消得屠苏一献酬。"
    ]
  },
  {
    "id": "e647d10fbc3ebdf8bd5f10f518db3dca",
    "title": "和韵送陈侍御",
    "authorName": "苏葵",
    "authorId": "e647d10fbc3ebdf8d1457b72d1457b72",
    "dynasty": "明",
    "content": [
      "老成威望太山轻，马首风光不尽程。",
      "送客有天知日近，催诗无雨怪江晴。",
      "晨封恰有雷霆斧，夜读曾来太乙精。",
      "明日依乌星彩动，景阳楼外听钟声。"
    ]
  },
  {
    "id": "e647d10fbc3ebdf878081c42fb426dae",
    "title": "送吴怀德宪副致政还湖州",
    "authorName": "苏葵",
    "authorId": "e647d10fbc3ebdf8d1457b72d1457b72",
    "dynasty": "明",
    "content": [
      "遥指烟霞认旧山，少年湖海白头还。",
      "黄金台上无知己，红蓼滩头有钓竿。",
      "春雨落花闲梦觉，夕阳飞鸟醉吟看。",
      "凭君寄谢陶弘景，莫笑头颅未挂冠。"
    ]
  },
  {
    "id": "e647d10fbc3ebdf844e403f27850424f",
    "title": "开元寺留题二首",
    "authorName": "苏葵",
    "authorId": "e647d10fbc3ebdf8d1457b72d1457b72",
    "dynasty": "明",
    "content": [
      "趣在岧峣若个峰，三生石上坐高舂。",
      "添铛煮茗僧分瀑，唤客题诗鹤在松。",
      "文畅眼中无佛帜，老坡方外有辞锋。",
      "道人欲作周公梦，莫撞楼头夜午钟。"
    ]
  },
  {
    "id": "e647d10fbc3ebdf844e403f2c8444b0b",
    "title": "开元寺留题二首",
    "authorName": "苏葵",
    "authorId": "e647d10fbc3ebdf8d1457b72d1457b72",
    "dynasty": "明",
    "content": [
      "淡烟疏抹妙高峰，千树风涛落午舂。",
      "李贺诗囊三尺锦，朗师谈柄一枝松。",
      "驱驰懒著劳生论，虚寂真知不露锋。",
      "参破风幡天欲暝，满楼烟雨数声钟。"
    ]
  },
  {
    "id": "e647d10fbc3ebdf8f90dd52151cde1e2",
    "title": "送朝使张文卿侍讲寅长时待罪病中二首",
    "authorName": "苏葵",
    "authorId": "e647d10fbc3ebdf8d1457b72d1457b72",
    "dynasty": "明",
    "content": [
      "凤巢回首隔高冈，掠树低飞羽翮凉。",
      "汉胄分封闻远使，楚累扶病喜教狂。",
      "手谈不暇虚今雨，身事多违愧未行。",
      "东观旧知谁齿录，碧霄无路劫泥藏。"
    ]
  },
  {
    "id": "e647d10fbc3ebdf8f90dd52109a795ee",
    "title": "送朝使张文卿侍讲寅长时待罪病中二首",
    "authorName": "苏葵",
    "authorId": "e647d10fbc3ebdf8d1457b72d1457b72",
    "dynasty": "明",
    "content": [
      "远臣真与近臣殊，世事无言只漫吁。",
      "缧绁未先迎使节，绨袍翻辱贲侨居。",
      "尘埃泯泯怜初志，愁思源源续旧书。",
      "近侍只今难浪迹，杜陵千载不欺予。"
    ]
  },
  {
    "id": "e647d10fbc3ebdf87a757996edbc45f4",
    "title": "送王朝言少参同年捧表北上时待罪不预席",
    "authorName": "苏葵",
    "authorId": "e647d10fbc3ebdf8d1457b72d1457b72",
    "dynasty": "明",
    "content": [
      "近依北斗献琅函，谏议今为大省参。",
      "敷纳旧声留辇下，疲癃新疏说江南。",
      "莺花日暖星轺捷，鱼藻风清帝泽覃。",
      "怅别有人尊俎外，南冠萧索鬓䰐鬖。"
    ]
  },
  {
    "id": "e647d10fbc3ebdf835371907fc272782",
    "title": "待罪漫书二首",
    "authorName": "苏葵",
    "authorId": "e647d10fbc3ebdf8d1457b72d1457b72",
    "dynasty": "明",
    "content": [
      "槁梧谁是奏南音，一羽何须较陆沈。",
      "薏苡未应疑照乘，天池休把混蹄涔。",
      "子龙树老藏身计，元礼舟轻玩世心。",
      "爱杀就中明哲者，瓣香梁砀欲招寻。"
    ]
  },
  {
    "id": "e647d10fbc3ebdf835371907d879572c",
    "title": "待罪漫书二首",
    "authorName": "苏葵",
    "authorId": "e647d10fbc3ebdf8d1457b72d1457b72",
    "dynasty": "明",
    "content": [
      "半生谋道未收功，老去行藏尚捕风。",
      "白日每多车载鬼，青天谁惜鸟伤弓。",
      "神龙天马尘埃表，沅芷湘兰梦寐中。",
      "莫讶当年诗案刻，忘身愚暗是埃翁。"
    ]
  },
  {
    "id": "e647d10fbc3ebdf8a8a356db3c01639f",
    "title": "秋夜宿薇省别馆寄白沙陈先生",
    "authorName": "苏葵",
    "authorId": "e647d10fbc3ebdf8d1457b72d1457b72",
    "dynasty": "明",
    "content": [
      "紫薇西畔井梧风，枕簟凉生永夜中。",
      "梦里每夸仙鹤健，觉来偏怪隙驹匆。",
      "栖迟有道鹪鹩足，翘陆无心腰袅庸。",
      "天路与谁曾尺寸，老抟山色合分侬。"
    ]
  },
  {
    "id": "e647d10fbc3ebdf8827979322890d1d3",
    "title": "秋兴柬杨方震掌同年",
    "authorName": "苏葵",
    "authorId": "e647d10fbc3ebdf8d1457b72d1457b72",
    "dynasty": "明",
    "content": [
      "芙蓉花底望青霄，老鹬横空彩凤遥。",
      "慵理槁梧翻旧谱，旋沽桑落试新瓢。",
      "江门叠浪随风滚，山外浮岚向日消。",
      "鹤背有人应是我，五云谁在莫招要。"
    ]
  },
  {
    "id": "e647d10fbc3ebdf808d35bcfb67dceff",
    "title": "秋日雨中",
    "authorName": "苏葵",
    "authorId": "e647d10fbc3ebdf8d1457b72d1457b72",
    "dynasty": "明",
    "content": [
      "寒蛩声急换秋衣，回首王孙草色非。",
      "龙马河边占世治，鲈鱼江上起人归。",
      "钟前漏在犹传点，梦里棋残未解围。",
      "犬马有怀消不得，柏台秋夜雨霏微。"
    ]
  },
  {
    "id": "e647d10fbc3ebdf8925e9c51522ebc84",
    "title": "秋夜小酌",
    "authorName": "苏葵",
    "authorId": "e647d10fbc3ebdf8d1457b72d1457b72",
    "dynasty": "明",
    "content": [
      "影落疏梧玉鉴明，露虫寒雁各秋声。",
      "蹉跎尚觉孤怀壮，吟眺惟怜病骨清。",
      "新酿百壶仪狄酒，旋调一味长公羹。",
      "眼前得失浑忘却，山鬼旁观笑不成。"
    ]
  },
  {
    "id": "e647d10fbc3ebdf890c55b8bd28aba63",
    "title": "悼孔林灾",
    "authorName": "苏葵",
    "authorId": "e647d10fbc3ebdf8d1457b72d1457b72",
    "dynasty": "明",
    "content": [
      "逃墨无人最可哀，丹青随处梵王台。",
      "宁知洙泗千秋水，不杀乾坤一炬灾。",
      "箕范庶徵留象数，杞人孤念寄烟灰。",
      "勉收老泪阶前立，夜看文昌与上台。"
    ]
  },
  {
    "id": "e647d10fbc3ebdf8d289739569df1f62",
    "title": "拟渔父吟",
    "authorName": "苏葵",
    "authorId": "e647d10fbc3ebdf8d1457b72d1457b72",
    "dynasty": "明",
    "content": [
      "鱼梁无笱看鱼过，水碧溪清映短蓑。",
      "仰面半笼扪虱手，放声不和饭牛歌。",
      "芦花月在江天迥，杨柳风来故旧多。",
      "莫道我无裨世教，利名喧处要詹何。"
    ]
  },
  {
    "id": "e647d10fbc3ebdf871ca1e72b459df97",
    "title": "九月朔日",
    "authorName": "苏葵",
    "authorId": "e647d10fbc3ebdf8d1457b72d1457b72",
    "dynasty": "明",
    "content": [
      "九月朔日冲飙强，楼头金铁声锵锵。",
      "骚人有赋写新景，游子无衣忆故乡。",
      "乍冷不愁钟汗落，长吟惟厌庾尘扬。",
      "未应飘尽梧桐叶，留荫残枝宿凤凰。"
    ]
  },
  {
    "id": "e647d10fbc3ebdf80e9eeb825f323fdd",
    "title": "观道命录有感",
    "authorName": "苏葵",
    "authorId": "e647d10fbc3ebdf8d1457b72d1457b72",
    "dynasty": "明",
    "content": [
      "淫哇声沸九韶寒，世道污隆用舍间。",
      "薄雾偶笼伊洛水，片云争掩武夷山。",
      "千秋遗训乾坤意，一代成功造化悭。",
      "不有上方三尺剑，付谁当日斩权奸。"
    ]
  },
  {
    "id": "e647d10fbc3ebdf8247fe873d69a394f",
    "title": "寄邑尹友人邵廷端",
    "authorName": "苏葵",
    "authorId": "e647d10fbc3ebdf8d1457b72d1457b72",
    "dynasty": "明",
    "content": [
      "河阳花发簇红云，莞尔牛刀却在君。",
      "琴鹤自应闲白昼，苞苴谁敢候黄昏。",
      "故人年少留凫舄，老我时违想鹿门。",
      "未历山城听更鼓，篇诗凭写略温存。"
    ]
  },
  {
    "id": "e647d10fbc3ebdf887cfa447012629fb",
    "title": "游杭州报国胜果梵天诸寺三首",
    "authorName": "苏葵",
    "authorId": "e647d10fbc3ebdf8d1457b72d1457b72",
    "dynasty": "明",
    "content": [
      "楼台矗矗阁青山，千个长松竹万竿。",
      "城近却能辞俗驾，云闲应为护诗坛。",
      "香前结愿成来业，方外留情恨有官。",
      "不是老坡无玉带，欲将何物换蒲团。"
    ]
  },
  {
    "id": "e647d10fbc3ebdf887cfa4478cc130b9",
    "title": "游杭州报国胜果梵天诸寺三首",
    "authorName": "苏葵",
    "authorId": "e647d10fbc3ebdf8d1457b72d1457b72",
    "dynasty": "明",
    "content": [
      "一壶倾尽马蹄遥，贪看名山逐晚飙。",
      "处处禅房深贮月，源源泉窦暗通潮。",
      "三千界上闲烟雨，二百年前旧市朝。",
      "欲涤尘襟飞瀑少，直攀星汉借天瓢。"
    ]
  },
  {
    "id": "e647d10fbc3ebdf887cfa4473985742d",
    "title": "游杭州报国胜果梵天诸寺三首",
    "authorName": "苏葵",
    "authorId": "e647d10fbc3ebdf8d1457b72d1457b72",
    "dynasty": "明",
    "content": [
      "越山不似吴山秀，今寺还仍古寺基。",
      "数里阴深松引道，一庭苍翠竹交枝。",
      "鹤当方丈迎人瘦，僧检楞严下榻迟。",
      "莫把宦情偏笑我，古来灵彻寄谁诗。"
    ]
  },
  {
    "id": "e647d10fbc3ebdf8959bf8d092ebb86d",
    "title": "送娄元善正郎还信州",
    "authorName": "苏葵",
    "authorId": "e647d10fbc3ebdf8d1457b72d1457b72",
    "dynasty": "明",
    "content": [
      "公于山水得前缘，买断鹅湖不费钱。",
      "国论独高陈仲举，剑光犹恨左回天。",
      "人间蕉鹿谁先觉，眼底金兰自合怜。",
      "明对松花怀旧雨，东风何日过湖船。"
    ]
  },
  {
    "id": "e647d10fbc3ebdf8b6de67bb4a4a7ef1",
    "title": "徐用济太守来访自山寓于石亭寺值病不及拜之作二诗布谢",
    "authorName": "苏葵",
    "authorId": "e647d10fbc3ebdf8d1457b72d1457b72",
    "dynasty": "明",
    "content": [
      "公来吾病出门难，代简敲推句却悭。",
      "蟋蟀阶边争鹤瘦，神羊台下守株闲。",
      "槁梧自合弹流水，信宿何忙忆旧山。",
      "此日诗坛看拜将，受降城下凯歌还。"
    ]
  },
  {
    "id": "e647d10fbc3ebdf8b6de67bb76e90847",
    "title": "徐用济太守来访自山寓于石亭寺值病不及拜之作二诗布谢",
    "authorName": "苏葵",
    "authorId": "e647d10fbc3ebdf8d1457b72d1457b72",
    "dynasty": "明",
    "content": [
      "落霞孤鹜倚天隅，楼外秋光若画图。",
      "返照入林明橘柚，朔风吹水冷菰蒲。",
      "门前有客来题凤，江上无人忆脍鲈。",
      "寄谢幽求莫深笑，葛洪期我结丹炉。"
    ]
  },
  {
    "id": "e647d10fbc3ebdf87318aac78c335931",
    "title": "秋日和王安陆韵",
    "authorName": "苏葵",
    "authorId": "e647d10fbc3ebdf8d1457b72d1457b72",
    "dynasty": "明",
    "content": [
      "百折秋江江水长，芙蓉堪集作新裳。",
      "连天草色终归腐，绝壑兰枯不改香。",
      "三窟谁真高一枕，九歌吾欲和东皇。",
      "霜横风急啼鸦晚，笑倚台端柏树苍。"
    ]
  },
  {
    "id": "e647d10fbc3ebdf86c3d48cb68a18ca8",
    "title": "用韵答王安陆太守二首",
    "authorName": "苏葵",
    "authorId": "e647d10fbc3ebdf8d1457b72d1457b72",
    "dynasty": "明",
    "content": [
      "惭愧山中草莽臣，十年簪绂仅荣身。",
      "道将兴废诚由命，时自盈虚不属人。",
      "世路多歧南亦北，俳儿诸戏假如真。",
      "瞠然独后怜衰暮，谁在亭衢去绝尘。"
    ]
  },
  {
    "id": "e647d10fbc3ebdf86c3d48cbf0d9204b",
    "title": "用韵答王安陆太守二首",
    "authorName": "苏葵",
    "authorId": "e647d10fbc3ebdf8d1457b72d1457b72",
    "dynasty": "明",
    "content": [
      "静爇黄檀更水沈，亦谈千古亦谈今。",
      "耽诗不遣能成癖，爱酒争教也醉心。",
      "此日孤怀东观杳，几时归计北山深。",
      "红渠翠竹新知少，或者江崖许盍簪。"
    ]
  },
  {
    "id": "e647d10fbc3ebdf88a3844ed94251b0a",
    "title": "初冬漫书",
    "authorName": "苏葵",
    "authorId": "e647d10fbc3ebdf8d1457b72d1457b72",
    "dynasty": "明",
    "content": [
      "谬捧天章作俊良，三年心事漫周章。",
      "孤臣志屈苍冥远，十月愁多白日长。",
      "射鸭何如孟东野，斩蛟不复许旌阳。",
      "栖栖却愧僧林鹤，未得冲霄羽翮凉。"
    ]
  },
  {
    "id": "e647d10fbc3ebdf83a61c275d1743f1a",
    "title": "松月为瑞昌府镇国将军题",
    "authorName": "苏葵",
    "authorId": "e647d10fbc3ebdf8d1457b72d1457b72",
    "dynasty": "明",
    "content": [
      "秋夜沈沈玉宇空，苍髯疏拂桂花风。",
      "千年琥珀氤氲里，七宝楼台缥缈中。",
      "栖日枝头擎顾兔，影娥池面漾虬龙。",
      "分明一段诗家景，并入王孙院落东。"
    ]
  },
  {
    "id": "e647d10fbc3ebdf8cf7d0541137b5b90",
    "title": "愁城",
    "authorName": "苏葵",
    "authorId": "e647d10fbc3ebdf8d1457b72d1457b72",
    "dynasty": "明",
    "content": [
      "愁城酒力不能开，阅罢南华去又来。",
      "晓了浮生同梦觉，如何襟度未规恢。",
      "五更钟漏听将彻，一夜家山梦几回。",
      "草色雁声非易遣，夕阳吟啸望乡台。"
    ]
  },
  {
    "id": "e647d10fbc3ebdf852a5d4024bd096be",
    "title": "宿武阳驿",
    "authorName": "苏葵",
    "authorId": "e647d10fbc3ebdf8d1457b72d1457b72",
    "dynasty": "明",
    "content": [
      "朔风如戟撼肩舆，心事周章业半虚。",
      "漫有豪芒三尺剑，不多行李几箱书。",
      "山消晚瘴蛾眉秀，路转荒田绶带纡。",
      "向夜剔灯吟不寐，驿亭临水雨潇疏。"
    ]
  },
  {
    "id": "e647d10fbc3ebdf874ae44a8c870f837",
    "title": "馀干行台对雪用东坡韵",
    "authorName": "苏葵",
    "authorId": "e647d10fbc3ebdf8d1457b72d1457b72",
    "dynasty": "明",
    "content": [
      "江梅香冷斗秾纤，白战骚坛未解严。",
      "四季有花隋苑树，几枝无味晋宫盐。",
      "鲛人巧织凭机杼，冻雀饥啼近屋檐。",
      "只有石台容易没，匡庐终是露苍尖。"
    ]
  },
  {
    "id": "e647d10fbc3ebdf8977a2bbacb602272",
    "title": "弋阳舟中夜坐",
    "authorName": "苏葵",
    "authorId": "e647d10fbc3ebdf8d1457b72d1457b72",
    "dynasty": "明",
    "content": [
      "笳鼓休教聒病夫，三更犹自拨风炉。",
      "一灯明灭青藜火，万事沈潜太极图。",
      "天下靠谁波砥柱，山中还我药葫芦。",
      "诗成更起推窗看，雪拥梅花近舳舻。"
    ]
  },
  {
    "id": "e647d10fbc3ebdf80d9ab0ecbe1b7344",
    "title": "瑞河舟中值雨",
    "authorName": "苏葵",
    "authorId": "e647d10fbc3ebdf8d1457b72d1457b72",
    "dynasty": "明",
    "content": [
      "春雨丝丝春草萋，近山清晓鹧鸪啼。",
      "扁舟逆挽有时顺，流水东驰不复西。",
      "浪执污隆悲世道，不妨行止任天倪。",
      "豪来添得奚囊句，却怪诗成未有题。"
    ]
  },
  {
    "id": "e647d10fbc3ebdf80560c60878e92da8",
    "title": "忆田园",
    "authorName": "苏葵",
    "authorId": "e647d10fbc3ebdf8d1457b72d1457b72",
    "dynasty": "明",
    "content": [
      "荒芜此日又陶园，南望愁怀共草繁。",
      "在禄且须粗事事，逢人岂敢尽言言。",
      "山中异鹤曾惊矢，道上羝羊漫触藩。",
      "明日杖藜丘壑好，路头偏近杏花村。"
    ]
  },
  {
    "id": "e647d10fbc3ebdf8a8d29baf209639ac",
    "title": "忆归",
    "authorName": "苏葵",
    "authorId": "e647d10fbc3ebdf8d1457b72d1457b72",
    "dynasty": "明",
    "content": [
      "倘来簪组可全抛，世路谁甘作系匏。",
      "风月满川人得取，鹿麛随处我投交。",
      "棋招黄绮横仙局，书学经生究易爻。",
      "无地楼台吾岂敢，欲寻深处结窝巢。"
    ]
  },
  {
    "id": "e647d10fbc3ebdf80e0c70ba84b6768b",
    "title": "哭从兄弟铁峰八首",
    "authorName": "苏葵",
    "authorId": "e647d10fbc3ebdf8d1457b72d1457b72",
    "dynasty": "明",
    "content": [
      "童稚情亲到白头，雁行欢爱鹡鸰忧。",
      "宁知别后膏肓疾，不预床前药石谋。",
      "愔老悲深非幕客，符儿梦断有诗邮。",
      "泪流不待书来日，蓍告逢凶已泪流。"
    ]
  },
  {
    "id": "e647d10fbc3ebdf80e0c70ba1f387275",
    "title": "哭从兄弟铁峰八首",
    "authorName": "苏葵",
    "authorId": "e647d10fbc3ebdf8d1457b72d1457b72",
    "dynasty": "明",
    "content": [
      "夜闲历记对床言，不信云亡若尚存。",
      "兰蕙旧时环堵室，棠梨明日殡宫门。",
      "浮生已了真成了，窀穸无闻不用闻。",
      "诸弟想应能干蛊，莫将遗事扰英魂。"
    ]
  },
  {
    "id": "e647d10fbc3ebdf80e0c70baf1c3d1e2",
    "title": "哭从兄弟铁峰八首",
    "authorName": "苏葵",
    "authorId": "e647d10fbc3ebdf8d1457b72d1457b72",
    "dynasty": "明",
    "content": [
      "情洽飞来忍别时，十年两度讣音驰。",
      "可怜世上浑驹隙，安得天涯不泪垂。",
      "慈孝事多虽未了，清闲日短已便宜。",
      "烦于彦达从容道，归老无人共酒卮。"
    ]
  },
  {
    "id": "e647d10fbc3ebdf80e0c70bad439f5ee",
    "title": "哭从兄弟铁峰八首",
    "authorName": "苏葵",
    "authorId": "e647d10fbc3ebdf8d1457b72d1457b72",
    "dynasty": "明",
    "content": [
      "生前甘静厌嚣烦，悬解逍遥不可言。",
      "百役支援□劣在，诸郎开迪晦峰存。",
      "盟鸥已断寻新路，化鹤如归记旧村。",
      "无限哀歌吟未了，屋梁新月又黄昏。"
    ]
  },
  {
    "id": "e647d10fbc3ebdf80e0c70ba3a5da81a",
    "title": "哭从兄弟铁峰八首",
    "authorName": "苏葵",
    "authorId": "e647d10fbc3ebdf8d1457b72d1457b72",
    "dynasty": "明",
    "content": [
      "偶逢家庆备监司，斗粟分酬恨已迟。",
      "只道此生同有日，不知而数是终时。",
      "食难下咽凭鸠杖，泪不收痕点廌衣。",
      "何处凄凉堪不得，薛家楼外断鸿飞。"
    ]
  },
  {
    "id": "e647d10fbc3ebdf80e0c70ba29f0d415",
    "title": "哭从兄弟铁峰八首",
    "authorName": "苏葵",
    "authorId": "e647d10fbc3ebdf8d1457b72d1457b72",
    "dynasty": "明",
    "content": [
      "常言静者寿偏高，石枕藤床最不劳。",
      "林下已闻凋玉树，世间原未长蟠桃。",
      "四方上下魂何在，万物洪纤数莫逃。",
      "休道巫咸招不得，想无遗恨恋东皋。"
    ]
  },
  {
    "id": "e647d10fbc3ebdf80e0c70ba72435053",
    "title": "哭从兄弟铁峰八首",
    "authorName": "苏葵",
    "authorId": "e647d10fbc3ebdf8d1457b72d1457b72",
    "dynasty": "明",
    "content": [
      "古今唐肆马纷纷，闲把彭殇折半分。",
      "只有庄生能远此，岂徒颜子不如君。",
      "五旬万有八千日，十分多拚三四人。",
      "况在宗祧遗德下，不经微贱不经贫。"
    ]
  },
  {
    "id": "e647d10fbc3ebdf8d024e4796c36e74c",
    "title": "袁州道中偶书",
    "authorName": "苏葵",
    "authorId": "e647d10fbc3ebdf8d1457b72d1457b72",
    "dynasty": "明",
    "content": [
      "山雨不来江水澄，中流一苇晓风清。",
      "恐惊沙上眠鸥起，不要津头候吏迎。",
      "太史旧书堪送老，司徒遗铎未收声。",
      "春宵半作仙家梦，行遇佳山急问名。"
    ]
  },
  {
    "id": "e647d10fbc3ebdf8c5e72cd2af8e3b0b",
    "title": "送平乐尹克龙梁公奏最之京时寓临江行台理疾以俟归命",
    "authorName": "苏葵",
    "authorId": "e647d10fbc3ebdf8d1457b72d1457b72",
    "dynasty": "明",
    "content": [
      "仙凫清晓拂行台，细叙离怀阁酒杯。",
      "万灶疮痍看抚字，六年军饷费飞推。",
      "如今卓令真书最，自古山公解荐才。",
      "展骥得恩明在信，鲤鱼应上钓竿来。"
    ]
  },
  {
    "id": "e647d10fbc3ebdf8c8da418836213464",
    "title": "送邹汝愚贬石城吏目",
    "authorName": "苏葵",
    "authorId": "e647d10fbc3ebdf8d1457b72d1457b72",
    "dynasty": "明",
    "content": [
      "孤忠耿耿平生学，此日苍黄就道难。",
      "别白是非谁直笔，萧条行李几荒山。",
      "九天杲日真能照，三月冰山不久寒。",
      "人事晦明吾默卜，子方应及潞公还。"
    ]
  },
  {
    "id": "e647d10fbc3ebdf8fb5563f3603010f0",
    "title": "暮春感兴",
    "authorName": "苏葵",
    "authorId": "e647d10fbc3ebdf8d1457b72d1457b72",
    "dynasty": "明",
    "content": [
      "马踏残花又暮春，路危思理病中身。",
      "官居吴楚春秋地，才愧苏张战国人。",
      "梦里蘧庐轻得失，案头糟粕隐经纶。",
      "梧桐樲棘知多少，无限场师认未真。"
    ]
  },
  {
    "id": "e647d10fbc3ebdf883fcd8db9e1c35ea",
    "title": "傀儡",
    "authorName": "苏葵",
    "authorId": "e647d10fbc3ebdf8d1457b72d1457b72",
    "dynasty": "明",
    "content": [
      "众中调笑巧如神，俊貌修容彩服新。",
      "恍若风流淩谢傅，宛然辞辨过苏秦。",
      "遥看共许鸡碑智，细辨方知木偶身。",
      "一物胸中无所有，虚提虚弄尽愚人。"
    ]
  },
  {
    "id": "e647d10fbc3ebdf8ea27dd16a185c255",
    "title": "双陆二首效元人体",
    "authorName": "苏葵",
    "authorId": "e647d10fbc3ebdf8d1457b72d1457b72",
    "dynasty": "明",
    "content": [
      "守者何如击者劳，疏星残月照成皋。",
      "阴阳有数行当勇，车马无声战自鏖。",
      "巧弄玄机翻是拙，早图归计便为高。",
      "人间胜负寻常事，看破曾无直一毫。"
    ]
  },
  {
    "id": "e647d10fbc3ebdf8ea27dd162a4693e5",
    "title": "双陆二首效元人体",
    "authorName": "苏葵",
    "authorId": "e647d10fbc3ebdf8d1457b72d1457b72",
    "dynasty": "明",
    "content": [
      "寂寂方城半月寒，三三五五虎牙攒。",
      "势将犄角成功易，道阻纵横合伴难。",
      "一掷点筹争喝采，数行分马又更端。",
      "雌雄局面那能定，多算翻危少算安。"
    ]
  },
  {
    "id": "e647d10fbc3ebdf8ef320e4a0d1bb2cd",
    "title": "书王少参朝言薰风笑我卷用韵六首",
    "authorName": "苏葵",
    "authorId": "e647d10fbc3ebdf8d1457b72d1457b72",
    "dynasty": "明",
    "content": [
      "近鴳蓬蒿也自安，寻常波泽大鹏难。",
      "洪纤在物初来定，宇宙饶吾一掬宽。",
      "论伯论王还论帝，非扬非董亦非韩。",
      "等闲探取薰风意，是笑弹冠笑挂冠。"
    ]
  },
  {
    "id": "e647d10fbc3ebdf8ef320e4a01ff9bb2",
    "title": "书王少参朝言薰风笑我卷用韵六首",
    "authorName": "苏葵",
    "authorId": "e647d10fbc3ebdf8d1457b72d1457b72",
    "dynasty": "明",
    "content": [
      "只今海宇未全春，肉食偏惭草莽臣。",
      "贫定已嫌东郭履，老来惟爱华阳巾。",
      "暖姝敢谓真知道，委顺谁云不爱身。",
      "寄语薰风莫轻笑，不求富贵底求人。"
    ]
  },
  {
    "id": "e647d10fbc3ebdf8ef320e4a72dbcef2",
    "title": "书王少参朝言薰风笑我卷用韵六首",
    "authorName": "苏葵",
    "authorId": "e647d10fbc3ebdf8d1457b72d1457b72",
    "dynasty": "明",
    "content": [
      "弯弓曾挂扶桑东，白首行藏有朴忠。",
      "道在却惭甘画地，时违端不谬书空。",
      "鹤鸣声隔尘埃外，兰朽香留棘艾中。",
      "笑问薰风意何在，笑人穷不笑人穷。"
    ]
  },
  {
    "id": "e647d10fbc3ebdf8ef320e4a5366ccd5",
    "title": "书王少参朝言薰风笑我卷用韵六首",
    "authorName": "苏葵",
    "authorId": "e647d10fbc3ebdf8d1457b72d1457b72",
    "dynasty": "明",
    "content": [
      "蹄涔那可较天池，欲谢蹄涔未冠期。",
      "吟看秋山诗骨耸，醉听春雨酒杯迟。",
      "鸡能搏击应留距，蚕自萦缠漫吐丝。",
      "不分薰风苦相笑，待教年下买馀痴。"
    ]
  },
  {
    "id": "e647d10fbc3ebdf8ef320e4ab9d04249",
    "title": "书王少参朝言薰风笑我卷用韵六首",
    "authorName": "苏葵",
    "authorId": "e647d10fbc3ebdf8d1457b72d1457b72",
    "dynasty": "明",
    "content": [
      "不信庄生是谬悠，庄书看罢倚南楼。",
      "胸藏沧海有馀量，气逼南山更出头。",
      "千古荣枯归野马，一枝安便是蒙鸠。",
      "何如也被薰风笑，可是人愁我不愁。"
    ]
  },
  {
    "id": "e647d10fbc3ebdf8ef320e4a04dfe70f",
    "title": "书王少参朝言薰风笑我卷用韵六首",
    "authorName": "苏葵",
    "authorId": "e647d10fbc3ebdf8d1457b72d1457b72",
    "dynasty": "明",
    "content": [
      "此日无人式怒蛙，曹蜍廉蔺径庭赊。",
      "尽从灞水看杨柳，只有濂溪爱藕花。",
      "管取寸心刚似铁，不妨多事乱如麻。",
      "薰风莫浪逌然笑，志士从来不顾家。"
    ]
  },
  {
    "id": "e647d10fbc3ebdf8d4043aa0d2101b9c",
    "title": "庚申入京途中漫书",
    "authorName": "苏葵",
    "authorId": "e647d10fbc3ebdf8d1457b72d1457b72",
    "dynasty": "明",
    "content": [
      "白头操檄入京师，万里舟航两月移。",
      "忠荩有怀人或会，驱驰亡倦鸟相嗤。",
      "薛莹未解甘玄静，孝若从闻著抵疑。",
      "江客不知羁旅思，夜深横玉数声悲。"
    ]
  },
  {
    "id": "e647d10fbc3ebdf8ae1b4b5846c68a43",
    "title": "舟泊直沽夜坐偶成",
    "authorName": "苏葵",
    "authorId": "e647d10fbc3ebdf8d1457b72d1457b72",
    "dynasty": "明",
    "content": [
      "醉攀星斗放诗怀，吟看潮生又落涯。",
      "先哲结斋如画舫，病夫移舫作书斋。",
      "银蟾出海秋光冷，白鹤横江夜色佳。",
      "更忆篷莱东去近，眼昏频自望中揩。"
    ]
  },
  {
    "id": "e647d10fbc3ebdf873e97917ae2d2eeb",
    "title": "重阳雨中金舜举宪副惠酒赋以谢之",
    "authorName": "苏葵",
    "authorId": "e647d10fbc3ebdf8d1457b72d1457b72",
    "dynasty": "明",
    "content": [
      "绝胜王宏遣白衣，行人不把菊花枝。",
      "开尊满覆舒州杓，乘兴狂歌栗里诗。",
      "佳节可堪风雨误，雅怀全向使君披。",
      "明年载酒知何处，应记今年舣棹时。"
    ]
  },
  {
    "id": "e647d10fbc3ebdf81c061a9024916772",
    "title": "漫成",
    "authorName": "苏葵",
    "authorId": "e647d10fbc3ebdf8d1457b72d1457b72",
    "dynasty": "明",
    "content": [
      "白首犹于计吏俱，风尘扑面笑驰驱。",
      "朱门素乏君卿智，清世徒怀汲黯愚。",
      "潇洒客途词赋窘，分排羁思酒尊虚。",
      "夜深爱弄江边月，怪杀浮云翳不舒。"
    ]
  },
  {
    "id": "e647d10fbc3ebdf8f3ace56e9a70fa4d",
    "title": "秋晚潞河南望",
    "authorName": "苏葵",
    "authorId": "e647d10fbc3ebdf8d1457b72d1457b72",
    "dynasty": "明",
    "content": [
      "秋晚空惊世事乖，暮鸦添恶上孤怀。",
      "静知方好无汤咽，醉觉愁闲有力排。",
      "啼月雁声投楚泽，凋霜柳色接秦淮。",
      "行人归计浑无定，目断梅关万仞崖。"
    ]
  },
  {
    "id": "e647d10fbc3ebdf8afac2f911a5043b4",
    "title": "和周廷瑞别驾末首反其意以为戏耳三首",
    "authorName": "苏葵",
    "authorId": "e647d10fbc3ebdf8d1457b72d1457b72",
    "dynasty": "明",
    "content": [
      "处处江山处处楼，此心原自纵天游。",
      "碧桃红杏任争晓，翠竹苍松不管秋。",
      "大隐我从周柱史，富民君亦汉通侯。",
      "人间痴绝知多少，莫讶区区顾虎头。"
    ]
  },
  {
    "id": "e647d10fbc3ebdf8afac2f91126ed16e",
    "title": "和周廷瑞别驾末首反其意以为戏耳三首",
    "authorName": "苏葵",
    "authorId": "e647d10fbc3ebdf8d1457b72d1457b72",
    "dynasty": "明",
    "content": [
      "一区未构贮书楼，十乘相随事远游。",
      "大道未闻浑忘老，壮心原在绝悲秋。",
      "逐贫不去怜杨子，乞巧无缘负柳侯。",
      "世事古来何独我，利名关外展眉头。"
    ]
  },
  {
    "id": "e647d10fbc3ebdf8afac2f91e9aefcc1",
    "title": "和周廷瑞别驾末首反其意以为戏耳三首",
    "authorName": "苏葵",
    "authorId": "e647d10fbc3ebdf8d1457b72d1457b72",
    "dynasty": "明",
    "content": [
      "悬磬萧萧当画楼，齐奴偏在五云游。",
      "十年仕路知无补，二顷潮田报有秋。",
      "不破邯郸犹在梦，仅胜户牖未封侯。",
      "如何懒入柴桑社，可爱腰缠天际头。"
    ]
  },
  {
    "id": "e647d10fbc3ebdf8b6d47aa92df09485",
    "title": "喜边捷和前人韵",
    "authorName": "苏葵",
    "authorId": "e647d10fbc3ebdf8d1457b72d1457b72",
    "dynasty": "明",
    "content": [
      "貔貅百万拥长城，车骑嫖姚各负名。",
      "鹰解北扬风自竞，马无南牧草浑生。",
      "何人不奋乘边志，明日看输款塞诚。",
      "杂遝凯歌应载道，玉门关内有人听。"
    ]
  },
  {
    "id": "e647d10fbc3ebdf8afea7de6504cd132",
    "title": "仪真阻风二首",
    "authorName": "苏葵",
    "authorId": "e647d10fbc3ebdf8d1457b72d1457b72",
    "dynasty": "明",
    "content": [
      "真州江口戒兰桡，五两无凭坐看潮。",
      "白下南观天堑迥，瓮城东去海门遥。",
      "驭风夜半恒占气，驱石朝来欲驾桥。",
      "醒面恶怀难强遣，阮孚元不吝金貂。"
    ]
  },
  {
    "id": "e647d10fbc3ebdf8afea7de6b1342db3",
    "title": "仪真阻风二首",
    "authorName": "苏葵",
    "authorId": "e647d10fbc3ebdf8d1457b72d1457b72",
    "dynasty": "明",
    "content": [
      "两都形势此江分，暂阁风帆四望频。",
      "越梦正牵舟上客，吴歌偏快岸旁人。",
      "龙潭有气低连渚，潮水无声暗没津。",
      "闲向老渔谈往事，楼船飞渡已成尘。"
    ]
  },
  {
    "id": "e647d10fbc3ebdf8eb1c9cedf7e603cb",
    "title": "长江即事",
    "authorName": "苏葵",
    "authorId": "e647d10fbc3ebdf8d1457b72d1457b72",
    "dynasty": "明",
    "content": [
      "洞庭西注海东流，形胜南来王气浮。",
      "花柳六朝歌舞地，江山千古帝王州。",
      "缝囊未破三分固，定鼎才看一统优。",
      "正是越裳来往处，水平波静几千秋。"
    ]
  },
  {
    "id": "e647d10fbc3ebdf8d718b9cf0fcc83cf",
    "title": "春日北还鄱阳湖即事",
    "authorName": "苏葵",
    "authorId": "e647d10fbc3ebdf8d1457b72d1457b72",
    "dynasty": "明",
    "content": [
      "锦帆春晓漾湖光，岸芷江蓠十里香。",
      "云气北来经华岳，雨声西去过浔阳。",
      "前追高士洪州近，回吊灵均楚泽长。",
      "清啸数声山谷应，睡龙惊起浪花强。"
    ]
  },
  {
    "id": "e647d10fbc3ebdf8668438a7b5a03993",
    "title": "过康山忠臣庙追吊前烈",
    "authorName": "苏葵",
    "authorId": "e647d10fbc3ebdf8d1457b72d1457b72",
    "dynasty": "明",
    "content": [
      "锦旗竿上风初竞，绿水湖边日欲黄。",
      "一日山河定刘项，千年词宇惜关张。",
      "攀龙有志生何爱，扼虎成功死亦香。",
      "草昧相从人或误，诸君偏解识真王。"
    ]
  },
  {
    "id": "e647d10fbc3ebdf8a871e2695c7dcf39",
    "title": "徐河舟中值雪",
    "authorName": "苏葵",
    "authorId": "e647d10fbc3ebdf8d1457b72d1457b72",
    "dynasty": "明",
    "content": [
      "危樯夹橹过河干，沙岸谁将玉屑摊。",
      "舟子尽如披鹤氅，天孙应是剪冰纨。",
      "一江夜色清偏绝，十里山容画亦难。",
      "可恨独吟身在客，若为移得故乡看。"
    ]
  },
  {
    "id": "e647d10fbc3ebdf8181cecc57697d46f",
    "title": "喜白鹿书院新成",
    "authorName": "苏葵",
    "authorId": "e647d10fbc3ebdf8d1457b72d1457b72",
    "dynasty": "明",
    "content": [
      "撤旧营新数十楹，日华星彩映丹青。",
      "轩窗爽闿意偏豁，尘土隔离心自清。",
      "檐外有山皆屹屹，门前无水不泠泠。",
      "病夫岂漫夸虚器，吾道真思托后生。"
    ]
  },
  {
    "id": "e647d10fbc3ebdf89104162a16ebd809",
    "title": "京还□溪道中感兴",
    "authorName": "苏葵",
    "authorId": "e647d10fbc3ebdf8d1457b72d1457b72",
    "dynasty": "明",
    "content": [
      "去去来来霜满颠，贪他毕竟被他缠。",
      "挥戈有术思回日，鍊石无功愧补天。",
      "崇让每探刘实论，□疑将续夏侯篇。",
      "酣来张袖江头舞，拂尽浮岚月在船。"
    ]
  },
  {
    "id": "e647d10fbc3ebdf878f8309c842f4d07",
    "title": "过十八滩久晴水碧爱而咏之",
    "authorName": "苏葵",
    "authorId": "e647d10fbc3ebdf8d1457b72d1457b72",
    "dynasty": "明",
    "content": [
      "天光湛湛水泠泠，一色寒潭绿染成。",
      "孙楚枕边长自漱，子陵竿下不如清。",
      "绝无渴虎堪蛟取，只有潜鳞被鹭惊。",
      "闲煮凤团分数斗，翠涛甘冽失中𤅷。"
    ]
  },
  {
    "id": "e647d10fbc3ebdf87c0cc57c3ed651e3",
    "title": "题郁孤台",
    "authorName": "苏葵",
    "authorId": "e647d10fbc3ebdf8d1457b72d1457b72",
    "dynasty": "明",
    "content": [
      "飞宇压城何处州，鹧鸪声里翠岚收。",
      "云连谢尚游谈渚，月满坡翁得句楼。",
      "天近每瞻文气在，夜深如傍酒星游。",
      "豪华满地消磨易，赖有青山惬醉眸。"
    ]
  },
  {
    "id": "e647d10fbc3ebdf83fad56f2ca1ee52d",
    "title": "舟泊天津望京师有作",
    "authorName": "苏葵",
    "authorId": "e647d10fbc3ebdf8d1457b72d1457b72",
    "dynasty": "明",
    "content": [
      "东观编摩迹已灰，柁楼时倚望蓬莱。",
      "平津此日少新阁，郭隗千年空旧台。",
      "悟主片言谁有分，论文八斗我非才。",
      "凭君莫问升沉事，且得朝天一度来。"
    ]
  },
  {
    "id": "e647d10fbc3ebdf87218a8629cbc4d50",
    "title": "辛酉南还过梅关",
    "authorName": "苏葵",
    "authorId": "e647d10fbc3ebdf8d1457b72d1457b72",
    "dynasty": "明",
    "content": [
      "昔去今来屈指频，梅花开落十经春。",
      "有情芳草碍骄马，无恙老松迎远人。",
      "一惬愧谁怀尺璧，八驺迟我引双轮。",
      "道旁关吏私翘盼，应讶终军白发新。"
    ]
  },
  {
    "id": "e647d10fbc3ebdf8883aca7091881c1d",
    "title": "过飞来寺",
    "authorName": "苏葵",
    "authorId": "e647d10fbc3ebdf8d1457b72d1457b72",
    "dynasty": "明",
    "content": [
      "舟过飞来欲驻桡，此桡非为此僧邀。",
      "米家水墨留真景，梵刹松涛落变韶。",
      "不必雨催诗得句，更无人劝酒倾瓢。",
      "凭君候我莲花社，五斗年来懒折腰。"
    ]
  },
  {
    "id": "e647d10fbc3ebdf87ca258a4892117a0",
    "title": "暂归村居漫成柬晦峰逸士二首",
    "authorName": "苏葵",
    "authorId": "e647d10fbc3ebdf8d1457b72d1457b72",
    "dynasty": "明",
    "content": [
      "处处花开衬马蹄，人间腐鼠欲何为。",
      "苦吟仲尉古应少，归去渊明今较迟。",
      "何梦更驰天上路，老年思琢竹间诗。",
      "杖藜小径聊回首，驷马分明是累棋。"
    ]
  },
  {
    "id": "e647d10fbc3ebdf87ca258a4407fe8a6",
    "title": "暂归村居漫成柬晦峰逸士二首",
    "authorName": "苏葵",
    "authorId": "e647d10fbc3ebdf8d1457b72d1457b72",
    "dynasty": "明",
    "content": [
      "车盖烟霞两路歧，低昂轻重至今疑。",
      "已无巢父凭谁会，除却图南到我知。",
      "高唱渔樵山落日，乱鸣鹤鹳雨添池。",
      "凭君莫道朱门贵，欲解簪缨换接䍦。"
    ]
  },
  {
    "id": "e647d10fbc3ebdf87c6fbd311064d703",
    "title": "过鳌峰超然台谒东坡遗像",
    "authorName": "苏葵",
    "authorId": "e647d10fbc3ebdf8d1457b72d1457b72",
    "dynasty": "明",
    "content": [
      "此老南来世可怜，鳌峰诗在至今传。",
      "想应胜概须题品，未必忠良浪播迁。",
      "绍圣论诗元在剥，儋州归路自通天。",
      "穹苍后土知公处，不在词章百万篇。"
    ]
  },
  {
    "id": "e647d10fbc3ebdf8c8a7629442dcf9ac",
    "title": "游鳌峰宝陀寺",
    "authorName": "苏葵",
    "authorId": "e647d10fbc3ebdf8d1457b72d1457b72",
    "dynasty": "明",
    "content": [
      "独寻僧偶访头陀，若个禅师是鸟窠。",
      "秋入蒲团山色老，雨涵钟鼓浪声多。",
      "点头石在花将覆，结愿香深鹤正过。",
      "自笑尘心空未得，敢将禅学诮东坡。"
    ]
  },
  {
    "id": "e647d10fbc3ebdf87a5f1aed5610b9f0",
    "title": "予三十年前曾寄学乐昌后以道远之故得公牒移复本邑兹因川行道出前地感而有作二首",
    "authorName": "苏葵",
    "authorId": "e647d10fbc3ebdf8d1457b72d1457b72",
    "dynasty": "明",
    "content": [
      "三十年前鼓箧游，石龟祠下惯夷犹。",
      "重来季子未金印，前度刘郎空白头。",
      "往事与风同过树，故人随柳半凋秋。",
      "行经要遣闲愁绪，暂代前闻作醉侯。"
    ]
  },
  {
    "id": "e647d10fbc3ebdf87a5f1aed3ff44390",
    "title": "予三十年前曾寄学乐昌后以道远之故得公牒移复本邑兹因川行道出前地感而有作二首",
    "authorName": "苏葵",
    "authorId": "e647d10fbc3ebdf8d1457b72d1457b72",
    "dynasty": "明",
    "content": [
      "弱冠迢迢事采芹，别来三十四经春。",
      "生涯落落徒悲梗，衣袂悠悠未拂尘。",
      "骢马漫寻新路去，江山应讶旧游人。",
      "摩挲往日题铭处，雨洗苔封认不真。"
    ]
  },
  {
    "id": "e647d10fbc3ebdf810f52ee4db2e0944",
    "title": "过韩泷",
    "authorName": "苏葵",
    "authorId": "e647d10fbc3ebdf8d1457b72d1457b72",
    "dynasty": "明",
    "content": [
      "问津西上向湘潭，秋入韩泷思不堪。",
      "白浪滚花吞舴艋，翠岚飞瘴袭衣衫。",
      "日非停午山常碍，天剩中央水自涵。",
      "笑杀崎岖漫来往，白头真被利名酣。"
    ]
  },
  {
    "id": "e647d10fbc3ebdf85b35ede2b8bd5bd3",
    "title": "炼丹",
    "authorName": "苏葵",
    "authorId": "e647d10fbc3ebdf8d1457b72d1457b72",
    "dynasty": "明",
    "content": [
      "炼丹未成鸡犬愁，漫劳心事忆瀛州。",
      "仙家八洞无虚位，人世三生有尽头。",
      "颇怪洪崖悭接引，肯随秦政浪营求。",
      "丹台石室名空在，青鸟不来春复秋。"
    ]
  },
  {
    "id": "e647d10fbc3ebdf8f3e54bd9f44710c7",
    "title": "丫头山下与僧漫话",
    "authorName": "苏葵",
    "authorId": "e647d10fbc3ebdf8d1457b72d1457b72",
    "dynasty": "明",
    "content": [
      "丫头山下问浮屠，万劫千尘了得无。",
      "好把空禅悟薝卜，更将闲缠脱葫芦。",
      "如今僧远真谁子，在昔东坡是老夫。",
      "欲向山门更留偈，法华机上厌糊涂。"
    ]
  },
  {
    "id": "e647d10fbc3ebdf8367a1b81b11c9fb8",
    "title": "与冯兵备宪副游衡州石鼓书院",
    "authorName": "苏葵",
    "authorId": "e647d10fbc3ebdf8d1457b72d1457b72",
    "dynasty": "明",
    "content": [
      "石鼓无声院宇清，木犀花拂豸衣馨。",
      "星回翼轸连衡岳，水合蒸湘入洞庭。",
      "人有天游聊纵酒，地多贤迹怯题铭。",
      "醉来敢辍忧时念，三诵灵均旧著经。"
    ]
  },
  {
    "id": "e647d10fbc3ebdf8aa95017b3da27acd",
    "title": "长沙道中新寒",
    "authorName": "苏葵",
    "authorId": "e647d10fbc3ebdf8d1457b72d1457b72",
    "dynasty": "明",
    "content": [
      "寒气如砭入客舟，芙蓉凋尽楚江愁。",
      "朝吟尚拥公孙被，夜坐惟披晏子裘。",
      "黄苇叶旁银露结，丹枫树杪火星流。",
      "昨宵梦得西游路，玉垒峰前是益州。"
    ]
  },
  {
    "id": "e647d10fbc3ebdf8637dd53e7ab9aa54",
    "title": "湘南舟中书怀",
    "authorName": "苏葵",
    "authorId": "e647d10fbc3ebdf8d1457b72d1457b72",
    "dynasty": "明",
    "content": [
      "天南天北路悠悠，帆影长时拂驿楼。",
      "身世本来同逆旅，利名终不是良谋。",
      "颠风白日江豚拜，骤雨黄昏海若游。",
      "安得养高林壑者，不将蓑笠傲王侯。"
    ]
  },
  {
    "id": "e647d10fbc3ebdf8aefbd0cba45626d1",
    "title": "岳阳楼投吕仙",
    "authorName": "苏葵",
    "authorId": "e647d10fbc3ebdf8d1457b72d1457b72",
    "dynasty": "明",
    "content": [
      "道骨仙风我有无，先生应为指迷途。",
      "许登天上清虚府，肯恋人间下大夫。",
      "老厌较书天禄阁，闲来闻笛洞庭湖。",
      "罗浮亦是烧丹处，拜赐微言便结炉。"
    ]
  },
  {
    "id": "e647d10fbc3ebdf85624e6a9dfd78dcb",
    "title": "三峡观山",
    "authorName": "苏葵",
    "authorId": "e647d10fbc3ebdf8d1457b72d1457b72",
    "dynasty": "明",
    "content": [
      "曾看佳山历几州，又从三峡放明眸。",
      "蛾眉云髻乱争晓，翠壁丹崖各自秋。",
      "耸处不知蹲处怪，雨中偏较月中优。",
      "胸怀磊落增多少，谁道浮生误远游。"
    ]
  },
  {
    "id": "e647d10fbc3ebdf8db3f5a3fd75f448f",
    "title": "九日夷陵道中",
    "authorName": "苏葵",
    "authorId": "e647d10fbc3ebdf8d1457b72d1457b72",
    "dynasty": "明",
    "content": [
      "旋教篱落种黄花，恰好花时已别家。",
      "送酒不闻来水际，寻诗偏恨倚天涯。",
      "渣滩波急诸峰峭，阊阖风高一雁斜。",
      "莫道欲归归便得，也曾封事乞烟霞。"
    ]
  },
  {
    "id": "e647d10fbc3ebdf8a9553ef4e4e1d148",
    "title": "谒黄陵庙二首",
    "authorName": "苏葵",
    "authorId": "e647d10fbc3ebdf8d1457b72d1457b72",
    "dynasty": "明",
    "content": [
      "擘破青山白练飞，地平何独禹胼胝。",
      "灵通信是今犹在，名姓原来古未知。",
      "拳石尽能生恶浪，瓣香谁不叩行祠。",
      "远人欲究当时事，踏遍苔阶看断碑。"
    ]
  },
  {
    "id": "e647d10fbc3ebdf8a9553ef49d38235e",
    "title": "谒黄陵庙二首",
    "authorName": "苏葵",
    "authorId": "e647d10fbc3ebdf8d1457b72d1457b72",
    "dynasty": "明",
    "content": [
      "一牛触山山欲摧，巴江东注何悠哉。",
      "土能制水本堪据，神降自天胡可猜。",
      "旧典尽经秦火灭，无人亲见禹功来。",
      "威灵尚杀惊湍势，从众维舟奠酒杯。"
    ]
  },
  {
    "id": "e647d10fbc3ebdf865685747e348131a",
    "title": "巫峡遣怀",
    "authorName": "苏葵",
    "authorId": "e647d10fbc3ebdf8d1457b72d1457b72",
    "dynasty": "明",
    "content": [
      "石牙欲啮江欲吞，蜀道险恶宁虚云。",
      "千金之子不垂坐，万里此行何独勤。",
      "青草接江愁白昼，玄猿挂树啸黄昏。",
      "典衣取醉复易醒，瓶罄凭谁添曲君。"
    ]
  },
  {
    "id": "e647d10fbc3ebdf86369922a7afd8a54",
    "title": "闻观邸报三边消息二首",
    "authorName": "苏葵",
    "authorId": "e647d10fbc3ebdf8d1457b72d1457b72",
    "dynasty": "明",
    "content": [
      "边塞扬尘明主忧，将军谁能除国仇。",
      "人才在世足供用，卿相留心旁采求。",
      "行伍感藏岳都统，推埋间有舞阳侯。",
      "寄声庶到金台上，骏骨如何可尽收。"
    ]
  },
  {
    "id": "e647d10fbc3ebdf86369922aae9cbb75",
    "title": "闻观邸报三边消息二首",
    "authorName": "苏葵",
    "authorId": "e647d10fbc3ebdf8d1457b72d1457b72",
    "dynasty": "明",
    "content": [
      "貂蝉人物未知兵，缩首边疆黠虏轻。",
      "所养大都非所用，求才须是不求名。",
      "驱羊搏虎事堪戒，捕兔择鹰功乃成。",
      "殉国捐生恨无地，夜深空梦受降城。"
    ]
  },
  {
    "id": "e647d10fbc3ebdf8bb80c2b7e4022304",
    "title": "题魏武庙",
    "authorName": "苏葵",
    "authorId": "e647d10fbc3ebdf8d1457b72d1457b72",
    "dynasty": "明",
    "content": [
      "功在元元血食宜，汉家赤子为公疲。",
      "江中怪木知谁姓，岸上老渔偏独痴。",
      "高鸟不栖山寂寂，野狐相狎草离离。",
      "至今一道西陵水，流到祠前也忸怩。"
    ]
  },
  {
    "id": "e647d10fbc3ebdf8f99298dc9cdaed30",
    "title": "过白帝城",
    "authorName": "苏葵",
    "authorId": "e647d10fbc3ebdf8d1457b72d1457b72",
    "dynasty": "明",
    "content": [
      "草昧英雄未定谁，路人先泣汉官仪。",
      "峡中形势非难恃，井底规模自不支。",
      "雉堞未颓春藓合，丽谯犹在夕阳迟。",
      "行人过日砧声急，欲和当年杜老诗。"
    ]
  },
  {
    "id": "e647d10fbc3ebdf8a016494d698b3664",
    "title": "过夔州八阵台",
    "authorName": "苏葵",
    "authorId": "e647d10fbc3ebdf8d1457b72d1457b72",
    "dynasty": "明",
    "content": [
      "经纬纵横八阵奇，也缘忠义鬼神知。",
      "三分事往台空在，千古江流石不移。",
      "每夜天欃犹避舍，当年汉贼欲何为。",
      "大星若更迟迟陨，衔璧谁云不在丕。"
    ]
  },
  {
    "id": "e647d10fbc3ebdf83f4ad04bf2286f97",
    "title": "三峡即事",
    "authorName": "苏葵",
    "authorId": "e647d10fbc3ebdf8d1457b72d1457b72",
    "dynasty": "明",
    "content": [
      "夷陵西去问夔州，过处方知禹绩优。",
      "七百里中山不断，万千年后水平流。",
      "黄陵祠古苔成褥，白帝城高鸟避楼。",
      "历尽间关心欲折，更堪深树叫軥辀。"
    ]
  },
  {
    "id": "e647d10fbc3ebdf831b7b2367cc66ef8",
    "title": "夔府",
    "authorName": "苏葵",
    "authorId": "e647d10fbc3ebdf8d1457b72d1457b72",
    "dynasty": "明",
    "content": [
      "夔府秋深滟滪平，凫鹥眠处水泠泠。",
      "百牢关外山偏怪，八阵台前石自灵。",
      "无复梦魂惊恶濑，尽将诗思寄高冥。",
      "坐来不觉江云起，细雨丝丝到驿亭。"
    ]
  },
  {
    "id": "e647d10fbc3ebdf88e28e7e947d98e36",
    "title": "岁晏偶怀陈宪长金丹之谈赋此遣兴",
    "authorName": "苏葵",
    "authorId": "e647d10fbc3ebdf8d1457b72d1457b72",
    "dynasty": "明",
    "content": [
      "梅花催得岁华阑，日短乾坤却老难。",
      "百丈潭头惊白发，一炉何处觅金丹。",
      "未逢陇石封君达，空记嵩山靖长官。",
      "历把世间刍狗看，等闲真欲振飞翰。"
    ]
  },
  {
    "id": "e647d10fbc3ebdf888b44fe75aa1e992",
    "title": "春日郊行",
    "authorName": "苏葵",
    "authorId": "e647d10fbc3ebdf8d1457b72d1457b72",
    "dynasty": "明",
    "content": [
      "东风披拂暖云移，草色梅香上酒旗。",
      "高盖何曾杀风景，二毛偏自愧花枝。",
      "闲来观物尧夫我，醉去寻诗杜老谁。",
      "篱落野翁相向笑，笑人尘土漫贪痴。"
    ]
  },
  {
    "id": "e647d10fbc3ebdf872e251014ca0dc27",
    "title": "同前奉和江景吴寅长韵",
    "authorName": "苏葵",
    "authorId": "e647d10fbc3ebdf8d1457b72d1457b72",
    "dynasty": "明",
    "content": [
      "隔岁梅花也当新，游人不待艳阳辰。",
      "欲分牧竖松根石，谁献山杯竹叶春。",
      "啼鸟四郊张野乐，垂虹一道落天绅。",
      "才华独有文通富，乘兴题诗索简频。"
    ]
  },
  {
    "id": "e647d10fbc3ebdf8458bc906d70c01a7",
    "title": "同前奉和陈宪长韵",
    "authorName": "苏葵",
    "authorId": "e647d10fbc3ebdf8d1457b72d1457b72",
    "dynasty": "明",
    "content": [
      "近水寻春酌酒忙，可流觞处便流觞。",
      "溪光浅漾酡颜影，花气浓薰白发香。",
      "自爱风流追鲍谢，谁将名利托金张。",
      "蓬蒿斥鴳怡然在，肯羡鹍鹏九万翔。"
    ]
  },
  {
    "id": "e647d10fbc3ebdf878dc06d1f5a3c677",
    "title": "同前奉和张宪副韵",
    "authorName": "苏葵",
    "authorId": "e647d10fbc3ebdf8d1457b72d1457b72",
    "dynasty": "明",
    "content": [
      "花为东风树树开，是谁吟弄傍花来。",
      "阳春有倡承遗简，布鼓无声怯殷雷。",
      "市肆几家堪贳酒，故人随处许通才。",
      "寻常博得云安醉，拍板狂歌一剪梅。"
    ]
  },
  {
    "id": "e647d10fbc3ebdf8c78c0b710d14e8b3",
    "title": "嘉定舟中漫兴",
    "authorName": "苏葵",
    "authorId": "e647d10fbc3ebdf8d1457b72d1457b72",
    "dynasty": "明",
    "content": [
      "锦江三月水平沙，小泛人间博望槎。",
      "故郡叠楼山缭绕，长亭嘶马树周遮。",
      "心因险道常多折，发为浮名大半华。",
      "飞梦乡间何处是，石桥流水荔枝花。"
    ]
  },
  {
    "id": "e647d10fbc3ebdf8fcd37a1e39ef9b8a",
    "title": "童正郎曾使唐府册封事竣王以诗卷赠之至是出相视因题",
    "authorName": "苏葵",
    "authorId": "e647d10fbc3ebdf8d1457b72d1457b72",
    "dynasty": "明",
    "content": [
      "丰镐诸姬八百秋，剪桐安敢议西周。",
      "山川今有封藩册，风雅君能挟此辀。",
      "花下星回天使节，酒边烛影上公旒。",
      "归时却尽黄金赆，留得东平翰墨优。"
    ]
  },
  {
    "id": "e647d10fbc3ebdf89095c0e317b39788",
    "title": "重庆行台观山偶成",
    "authorName": "苏葵",
    "authorId": "e647d10fbc3ebdf8d1457b72d1457b72",
    "dynasty": "明",
    "content": [
      "雨添山色上行台，惹起寻山旧癖来。",
      "梦里尚磨文字鉴，峰头偏欠浊醪杯。",
      "五车糟粕真成梏，百丈岩崖未有媒。",
      "看到夕阳心欲折，数株高树鸟飞回。"
    ]
  },
  {
    "id": "e647d10fbc3ebdf8264f1a0ea3bbba80",
    "title": "三月晦日发酆都东下",
    "authorName": "苏葵",
    "authorId": "e647d10fbc3ebdf8d1457b72d1457b72",
    "dynasty": "明",
    "content": [
      "滟滪江深亦畏途，行人春尽下酆都。",
      "苍烟飞翠迷旌旆，白雨跳珠上舳舻。",
      "周政以来皆大学，虞官之后少司徒。",
      "辞章却愧闲陶冶，试问青山笑客无。"
    ]
  },
  {
    "id": "e647d10fbc3ebdf8346a56e37066dbee",
    "title": "宿分水公馆遣怀",
    "authorName": "苏葵",
    "authorId": "e647d10fbc3ebdf8d1457b72d1457b72",
    "dynasty": "明",
    "content": [
      "飞飞萤火闹疏帘，分付山精守四檐。",
      "小结烛光经几换，旋敲更鼓入三严。",
      "因无人语心偏静，为有诗魔睡不甜。",
      "拂尽薛笺天已曙，板舆轻度万山尖。"
    ]
  },
  {
    "id": "e647d10fbc3ebdf8847313d24761c5c2",
    "title": "雨后道中漫兴",
    "authorName": "苏葵",
    "authorId": "e647d10fbc3ebdf8d1457b72d1457b72",
    "dynasty": "明",
    "content": [
      "溪水泠泠溪石平，山花红近水边明。",
      "行人过此不忍去，索酒对之聊寄情。",
      "贪坐自然忘却久，漫题非是强教成。",
      "何时谢得渔须困，洗耳矶头更濯缨。"
    ]
  },
  {
    "id": "e647d10fbc3ebdf86269e370ca971bef",
    "title": "过柏林漕岭绝顶",
    "authorName": "苏葵",
    "authorId": "e647d10fbc3ebdf8d1457b72d1457b72",
    "dynasty": "明",
    "content": [
      "仆夫轧轧送肩舆，数过长松一万株。",
      "山不到天惟咫尺，石无含雨亦须臾。",
      "怕惊幽鸟停笳鼓，爱惜名花戒吏胥。",
      "莫道升高不知止，欲收风景尽天隅。"
    ]
  },
  {
    "id": "e647d10fbc3ebdf8e9de66cbca599c15",
    "title": "酒诫",
    "authorName": "苏葵",
    "authorId": "e647d10fbc3ebdf8d1457b72d1457b72",
    "dynasty": "明",
    "content": [
      "银瓶金醴十分斟，三爵从来不易禁。",
      "中圣偶同徐邈妄，滑稽浑忘子云箴。",
      "渑池以外危应戒，名教之中乐可寻。",
      "误笑吴公淹壑谷，不知红日上东岑。"
    ]
  },
  {
    "id": "e647d10fbc3ebdf8ddee0e1f4b49ed73",
    "title": "宿南无寺",
    "authorName": "苏葵",
    "authorId": "e647d10fbc3ebdf8d1457b72d1457b72",
    "dynasty": "明",
    "content": [
      "南无寺前苍玉森，凤凰戛戛乘风吟。",
      "三更入枕忽惊梦，一点旅愁偏上心。",
      "曙色未分僧出定，月华犹在鹤鸣阴。",
      "眼前景物尽诗料，得句不从天外寻。"
    ]
  },
  {
    "id": "e647d10fbc3ebdf830ce2ba174bf3e8f",
    "title": "宿定水寺煨笋",
    "authorName": "苏葵",
    "authorId": "e647d10fbc3ebdf8d1457b72d1457b72",
    "dynasty": "明",
    "content": [
      "编棘为门竹插篱，山花艳艳草离离。",
      "寺能脱俗何妨野，僧奈谈禅不爱诗。",
      "宿鸟在林惊月起，闲云栖窦逐风移。",
      "老夫未必如何胤，夜静聊参玉版师。"
    ]
  },
  {
    "id": "e647d10fbc3ebdf81b9476669993416e",
    "title": "潼川州还雨多为断港所困因题壁以告有司者",
    "authorName": "苏葵",
    "authorId": "e647d10fbc3ebdf8d1457b72d1457b72",
    "dynasty": "明",
    "content": [
      "山潦横衡截路沟，昼长临水驻骅骝。",
      "乘舆已是无人肯，王政徒云有日修。",
      "渡海压鞭嬴主石，济川能得傅岩舟。",
      "宾尸不待庖人事，此日谁怀受直修。"
    ]
  },
  {
    "id": "e647d10fbc3ebdf8645f5b3376f461c6",
    "title": "望家书",
    "authorName": "苏葵",
    "authorId": "e647d10fbc3ebdf8d1457b72d1457b72",
    "dynasty": "明",
    "content": [
      "锦江不与海珠连，东去西来路九千。",
      "湘水亘澜黄耳路，巫山高碍白鸿天。",
      "乡关有梦曾终夕，父子无书又隔年。",
      "莫道居官还内顾，私恩公义两须全。"
    ]
  },
  {
    "id": "e647d10fbc3ebdf80609ff5ee027be3f",
    "title": "和江景吴寅长经理屯田道中见寄",
    "authorName": "苏葵",
    "authorId": "e647d10fbc3ebdf8d1457b72d1457b72",
    "dynasty": "明",
    "content": [
      "强追霜押窘于徊，天放檐花着意催。",
      "自昔到公金掷地，如今惭我釜鸣雷。",
      "驱驰莫管青山讶，凋瘵真烦赤手培。",
      "王道本来嫌掊克，曾将阡陌咎谁开。"
    ]
  },
  {
    "id": "e647d10fbc3ebdf8597c39ceb61b3309",
    "title": "首尾吟二首",
    "authorName": "苏葵",
    "authorId": "e647d10fbc3ebdf8d1457b72d1457b72",
    "dynasty": "明",
    "content": [
      "老夫非是爱谈虚，世事纷纷与梦俱。",
      "莫道忘羊专博塞，须知得鹿亦蘧庐。",
      "曾闻聃叟论刀密，欲起坡翁笑磨驴。",
      "信有眼前一杯酒，老夫非是爱谈虚。"
    ]
  },
  {
    "id": "e647d10fbc3ebdf8597c39ce9e97dafb",
    "title": "首尾吟二首",
    "authorName": "苏葵",
    "authorId": "e647d10fbc3ebdf8d1457b72d1457b72",
    "dynasty": "明",
    "content": [
      "老夫非是爱闲言，膏火怜渠谩自煎。",
      "汉史偶观方技传，南华深契达生篇。",
      "贤愚贵贱真同尽，才辨聪明不要全。",
      "几个孟郊鸣未了，老夫非是爱闲言。"
    ]
  },
  {
    "id": "e647d10fbc3ebdf825bb1bc6a8fd369b",
    "title": "成都即事",
    "authorName": "苏葵",
    "authorId": "e647d10fbc3ebdf8d1457b72d1457b72",
    "dynasty": "明",
    "content": [
      "春风岁岁少城隈，人物消沈若浪摧。",
      "花鸟未忘词赋客，江山曾识伯王才。",
      "三更井鬼星辰现，五月岷峨雪水来。",
      "惆怅卧龙招不起，雨声空过读书台。"
    ]
  },
  {
    "id": "e647d10fbc3ebdf8ba145250e42993e0",
    "title": "百丈潭",
    "authorName": "苏葵",
    "authorId": "e647d10fbc3ebdf8d1457b72d1457b72",
    "dynasty": "明",
    "content": [
      "千尺寒潭深未深，一泓清惬静来心。",
      "光浮元气天常蘸，脉接潜流地不沈。",
      "半夜月明猿渴饮，万山秋老鹤飞临。",
      "浴沂童冠今谁在，来和先生击节吟。"
    ]
  },
  {
    "id": "e647d10fbc3ebdf8c595262ebbebe362",
    "title": "九日饮冰玉堂和韵十首",
    "authorName": "苏葵",
    "authorId": "e647d10fbc3ebdf8d1457b72d1457b72",
    "dynasty": "明",
    "content": [
      "老去独怜诗思窘，秋光秋意尽撩人。",
      "青山几点雨中瘦，白雁一声天外新。",
      "九日不妨耽酒盏，东篱须酷护花神。",
      "酣来起舞张长袖，拂尽人间万劫尘。"
    ]
  },
  {
    "id": "e647d10fbc3ebdf8c595262e2333e5e4",
    "title": "九日饮冰玉堂和韵十首",
    "authorName": "苏葵",
    "authorId": "e647d10fbc3ebdf8d1457b72d1457b72",
    "dynasty": "明",
    "content": [
      "九日无诗花亦笑，傍花吾敢当诗人。",
      "龙山落帽襟怀旷，栗里巾车句格新。",
      "倒尽松花和竹叶，吟翻牛鬼与蛇神。",
      "何人却浪牛山泣，世事从来等袜尘。"
    ]
  },
  {
    "id": "e647d10fbc3ebdf8c595262e6d01568e",
    "title": "九日饮冰玉堂和韵十首",
    "authorName": "苏葵",
    "authorId": "e647d10fbc3ebdf8d1457b72d1457b72",
    "dynasty": "明",
    "content": [
      "貂裘此日何妨典，忍作重阳醒面人。",
      "诗思许谁三峡涌，菊花为我一篱新。",
      "兴来放手争壶矢，醉后狂歌答酒神。",
      "一德惟馨宾主共，不扬香屑作芳尘。"
    ]
  },
  {
    "id": "e647d10fbc3ebdf8c595262e2d2cea38",
    "title": "九日饮冰玉堂和韵十首",
    "authorName": "苏葵",
    "authorId": "e647d10fbc3ebdf8d1457b72d1457b72",
    "dynasty": "明",
    "content": [
      "典午风流谁独最，尚遗馀韵到今人。",
      "逢秋酌酒年年是，作客看花处处新。",
      "有屐可酬山契分，无诗能为菊传神。",
      "醉中更欲清毛孔，自洗磁瓯点绿尘。"
    ]
  },
  {
    "id": "e647d10fbc3ebdf8c595262e2b421b04",
    "title": "九日饮冰玉堂和韵十首",
    "authorName": "苏葵",
    "authorId": "e647d10fbc3ebdf8d1457b72d1457b72",
    "dynasty": "明",
    "content": [
      "尊中白堕浇诗酒，台畔华裾把菊人。",
      "前此尽嫌良会少，几何能得好怀新。",
      "寒生暑退方流火，阴剥阳消漫怆神。",
      "抚景登高还有意，欲从千仞振衣尘。"
    ]
  },
  {
    "id": "e647d10fbc3ebdf8c595262ee88e3dea",
    "title": "九日饮冰玉堂和韵十首",
    "authorName": "苏葵",
    "authorId": "e647d10fbc3ebdf8d1457b72d1457b72",
    "dynasty": "明",
    "content": [
      "论诗谁讶村夫子，爱酒自谈中圣人。",
      "先哲风标应未泯，重阳诗酒且从新。",
      "西风岂解通花信，万物原来有谷神。",
      "今日醉侯吾佩印，肯教螺盏旋生尘。"
    ]
  },
  {
    "id": "e647d10fbc3ebdf8c595262e78dd48ce",
    "title": "九日饮冰玉堂和韵十首",
    "authorName": "苏葵",
    "authorId": "e647d10fbc3ebdf8d1457b72d1457b72",
    "dynasty": "明",
    "content": [
      "孟嘉本是风流客，靖节原非冲淡人。",
      "物换星移千古异，菊香山色至今新。",
      "酒逢知己酒无量，诗到名家诗有神。",
      "莫惜花前了清兴，明朝犹是马蹄尘。"
    ]
  },
  {
    "id": "e647d10fbc3ebdf8c595262e1aee5c02",
    "title": "九日饮冰玉堂和韵十首",
    "authorName": "苏葵",
    "authorId": "e647d10fbc3ebdf8d1457b72d1457b72",
    "dynasty": "明",
    "content": [
      "长虹一饮百川竭，对景岂无弘量人。",
      "两鬓满簪霜底杰，百壶刚压瓮头新。",
      "何妨仕路逢山鬼，且弄秋光信笔神。",
      "醉后每多齐物意，欲将华岳等纤尘。"
    ]
  },
  {
    "id": "e647d10fbc3ebdf8c595262e80a880e5",
    "title": "九日饮冰玉堂和韵十首",
    "authorName": "苏葵",
    "authorId": "e647d10fbc3ebdf8d1457b72d1457b72",
    "dynasty": "明",
    "content": [
      "天外蓐收将税驾，阶前蟋蟀欲依人。",
      "蝉楼老叶霜华重，雁抹残霞物候新。",
      "蜡屐乍穿怜屐齿，酒钱无办怪钱神。",
      "西风似解知人意，不送元规陌上尘。"
    ]
  },
  {
    "id": "e647d10fbc3ebdf8c595262e5c67d62a",
    "title": "九日饮冰玉堂和韵十首",
    "authorName": "苏葵",
    "authorId": "e647d10fbc3ebdf8d1457b72d1457b72",
    "dynasty": "明",
    "content": [
      "身为冰玉堂中客，梦逐柴桑花下人。",
      "老爱曲生成故旧，醉怜金屑弄鲜新。",
      "阳消阴长天何意，燕去鸿来物自神。",
      "倒着接䍦学山简，不知踪迹尚红尘。"
    ]
  },
  {
    "id": "e647d10fbc3ebdf852c4620b185e96aa",
    "title": "再宿分水公馆",
    "authorName": "苏葵",
    "authorId": "e647d10fbc3ebdf8d1457b72d1457b72",
    "dynasty": "明",
    "content": [
      "一水东西二邑分，数楹公馆傍山云。",
      "千盘径路人行少，两度肩舆我到勤。",
      "树古漫留鹃血迹，草残多印鹿蹄痕。",
      "明朝正上蟠龙顶，老眼犹能望帝阍。"
    ]
  },
  {
    "id": "e647d10fbc3ebdf8304c3ff04c4fed81",
    "title": "春日芸香小阁燕坐偶成二首",
    "authorName": "苏葵",
    "authorId": "e647d10fbc3ebdf8d1457b72d1457b72",
    "dynasty": "明",
    "content": [
      "院宇无尘有落花，水晶帘外竹交加。",
      "书当快意频惊蠹，酒为催诗不怯蛇。",
      "心上乾坤偏浩荡，眼前尘土漫纷奢。",
      "曲阑徙倚闲思想，学到庄周亦大家。"
    ]
  },
  {
    "id": "e647d10fbc3ebdf8304c3ff0c9d2e046",
    "title": "春日芸香小阁燕坐偶成二首",
    "authorName": "苏葵",
    "authorId": "e647d10fbc3ebdf8d1457b72d1457b72",
    "dynasty": "明",
    "content": [
      "庭草青青长欲齐，道人情性亦濂溪。",
      "绝无野马侵窗几，惟有光风拂杖藜。",
      "报喜报晴鳷鹊噪，呼云呼雨鹁鸠啼。",
      "平生颇识闲滋味，傲睨乾坤日未西。"
    ]
  },
  {
    "id": "e647d10fbc3ebdf848b14e02a3fd0a8d",
    "title": "寄久要乡人晦峰",
    "authorName": "苏葵",
    "authorId": "e647d10fbc3ebdf8d1457b72d1457b72",
    "dynasty": "明",
    "content": [
      "黑头交谊老惭疏，万里无因致起居。",
      "病肺问医须补导，暮年为计贵赢馀。",
      "山遥水远空多梦，纸短情长不尽书。",
      "薄宦颇能相慰藉，柏台如水绝苞苴。"
    ]
  },
  {
    "id": "e647d10fbc3ebdf8c60301dcd0c5d54a",
    "title": "顺庆行台试士",
    "authorName": "苏葵",
    "authorId": "e647d10fbc3ebdf8d1457b72d1457b72",
    "dynasty": "明",
    "content": [
      "燕雀无声乌府幽，东风檐外彩云流。",
      "衔枚多士机谋壮，织锦何人手段优。",
      "谁似长公堪避舍，我非韩子亦低头。",
      "六经仁义如周道，分付诸君莫谬悠。"
    ]
  },
  {
    "id": "e647d10fbc3ebdf877ee35d1a0c1e3aa",
    "title": "按顺庆毕事力疾之岳池道中漫兴",
    "authorName": "苏葵",
    "authorId": "e647d10fbc3ebdf8d1457b72d1457b72",
    "dynasty": "明",
    "content": [
      "药石无功日皱眉，笋舆扶强问行歧。",
      "病来不减娄公跛，老去真同顾恺痴。",
      "万事乾坤犹在梦，一春花鸟未成诗。",
      "风流我愧人豪甚，怕有尧夫暗解颐。"
    ]
  },
  {
    "id": "e647d10fbc3ebdf8f86c027969575e02",
    "title": "过纪信故里",
    "authorName": "苏葵",
    "authorId": "e647d10fbc3ebdf8d1457b72d1457b72",
    "dynasty": "明",
    "content": [
      "投饵从容虎益瞋，休论奇物献商辛。",
      "可怜被衮封功日，不问降车出郭人。",
      "云梦有疑终赤族，荥阳休恨早焚身。",
      "天荒地老三巴外，树得风声在四邻。"
    ]
  },
  {
    "id": "e647d10fbc3ebdf8dd3f202e92fc066b",
    "title": "端阳病足遣怀呈江景吴二首",
    "authorName": "苏葵",
    "authorId": "e647d10fbc3ebdf8d1457b72d1457b72",
    "dynasty": "明",
    "content": [
      "几日床帏不暂离，家人疑我学希夷。",
      "卧将本草从头检，过却端阳不自知。",
      "屯否在人常大半，忧愁于我更相持。",
      "行藏惠迪多年悟，造化真成是小儿。"
    ]
  },
  {
    "id": "e647d10fbc3ebdf8dd3f202e1b9a6c06",
    "title": "端阳病足遣怀呈江景吴二首",
    "authorName": "苏葵",
    "authorId": "e647d10fbc3ebdf8d1457b72d1457b72",
    "dynasty": "明",
    "content": [
      "愠来拊髀失全肤，何物为妖不可袪。",
      "任强加餐如鹤瘦，未当衰老倩人扶。",
      "日长筠管螟蛉化，春静雕梁燕子呼。",
      "无限世间能疾走，相看那得不胡卢。"
    ]
  }
]