[
  {
    "id": "e647d10f339e6a3eb4f1f0d6d7fb1516",
    "title": "赠霓裳十二首",
    "authorName": "胡应麟",
    "authorId": "e647d10f339e6a3e4e6cd9521bc0249a",
    "dynasty": "明",
    "content": [
      "睡足纱窗昼漏迟，白樱桃下画蛾眉。",
      "珠帘百尺重门闭，沉水香销月上时。"
    ]
  },
  {
    "id": "e647d10f339e6a3eb4f1f0d6da207c98",
    "title": "赠霓裳十二首",
    "authorName": "胡应麟",
    "authorId": "e647d10f339e6a3e4e6cd9521bc0249a",
    "dynasty": "明",
    "content": [
      "金屋何曾盼阿娇，临春歌吹总寥寥。",
      "遥空一片飞云驻，人倚危阑弄玉箫。"
    ]
  },
  {
    "id": "e647d10f339e6a3eb4f1f0d6677c2432",
    "title": "赠霓裳十二首",
    "authorName": "胡应麟",
    "authorId": "e647d10f339e6a3e4e6cd9521bc0249a",
    "dynasty": "明",
    "content": [
      "月底朱丝竞管弦，风前红袖趁秋千。",
      "争夸静婉腰围细，不解湖头唱采莲。"
    ]
  },
  {
    "id": "e647d10f339e6a3eb4f1f0d6c069828c",
    "title": "赠霓裳十二首",
    "authorName": "胡应麟",
    "authorId": "e647d10f339e6a3e4e6cd9521bc0249a",
    "dynasty": "明",
    "content": [
      "紫燕双飞掠画楼，黄莺百啭和箜篌。",
      "妖姬十五颜如玉，底事长干唤莫愁。"
    ]
  },
  {
    "id": "e647d10f339e6a3eb4f1f0d60dabac58",
    "title": "赠霓裳十二首",
    "authorName": "胡应麟",
    "authorId": "e647d10f339e6a3e4e6cd9521bc0249a",
    "dynasty": "明",
    "content": [
      "女伴相携斗晚妆，风鬟云鬓若耶傍。",
      "乍宵湖上归来晚，阿姊同游字蕙芳。"
    ]
  },
  {
    "id": "e647d10f339e6a3eb4f1f0d613453663",
    "title": "赠霓裳十二首",
    "authorName": "胡应麟",
    "authorId": "e647d10f339e6a3e4e6cd9521bc0249a",
    "dynasty": "明",
    "content": [
      "振袂飞霜袭彩毫，新声频奏郁轮袍。",
      "十千长恨真堪买，三百灵光漫诧豪。"
    ]
  },
  {
    "id": "e647d10f339e6a3eb4f1f0d61e45d578",
    "title": "赠霓裳十二首",
    "authorName": "胡应麟",
    "authorId": "e647d10f339e6a3e4e6cd9521bc0249a",
    "dynasty": "明",
    "content": [
      "瘦妻羸女各伤神，紫凤天吴拆洗频。",
      "笑杀杜陵溪水畔，云鬟香雾是何人。"
    ]
  },
  {
    "id": "e647d10f339e6a3eb4f1f0d68db9bf67",
    "title": "赠霓裳十二首",
    "authorName": "胡应麟",
    "authorId": "e647d10f339e6a3e4e6cd9521bc0249a",
    "dynasty": "明",
    "content": [
      "七香霞佩午珊珊，骏马金羁照玉颜。",
      "跋扈飞扬湖海上，前身莫是李东山。"
    ]
  },
  {
    "id": "e647d10f339e6a3eb4f1f0d66f440f5f",
    "title": "赠霓裳十二首",
    "authorName": "胡应麟",
    "authorId": "e647d10f339e6a3e4e6cd9521bc0249a",
    "dynasty": "明",
    "content": [
      "园桃巷柳色纷纷，素口蛮腰并出群。",
      "不信寒酸饶下驷，西京谁并卓文君。"
    ]
  },
  {
    "id": "e647d10f339e6a3e7fcbf82bfc73133b",
    "title": "题艺苑五游册琴",
    "authorName": "胡应麟",
    "authorId": "e647d10f339e6a3e4e6cd9521bc0249a",
    "dynasty": "明",
    "content": [
      "玉轸闲挥望太空，目随中散送征鸿。",
      "无劳郢国千人和，白雪晴飞大海东。"
    ]
  },
  {
    "id": "e647d10f339e6a3e7fcbf82becf86bb9",
    "title": "题艺苑五游册琴",
    "authorName": "胡应麟",
    "authorId": "e647d10f339e6a3e4e6cd9521bc0249a",
    "dynasty": "明",
    "content": [
      "杖底双龙跨夕阳，荒村仙妪坐更长。",
      "枯棋三百无人共，零乱青霞满石床。"
    ]
  },
  {
    "id": "e647d10f339e6a3e7fcbf82b30f3ac44",
    "title": "题艺苑五游册琴",
    "authorName": "胡应麟",
    "authorId": "e647d10f339e6a3e4e6cd9521bc0249a",
    "dynasty": "明",
    "content": [
      "八法纵横晋永和，鸾笺十幅照春罗。",
      "科头独抱兰亭帖，散步临池看白鹅。"
    ]
  },
  {
    "id": "e647d10f339e6a3e7fcbf82b080a7ca7",
    "title": "题艺苑五游册琴",
    "authorName": "胡应麟",
    "authorId": "e647d10f339e6a3e4e6cd9521bc0249a",
    "dynasty": "明",
    "content": [
      "沉水香焚白玉壶，洞门深锁碧云孤。",
      "窗明几净人声绝，闲写初平叱石图。"
    ]
  },
  {
    "id": "e647d10f339e6a3e7fcbf82b798d1af2",
    "title": "题艺苑五游册琴",
    "authorName": "胡应麟",
    "authorId": "e647d10f339e6a3e4e6cd9521bc0249a",
    "dynasty": "明",
    "content": [
      "独坐匡床枕半敧，山堂寒雨涨秋池。",
      "夜阑松子前阶落，吟得襄阳五字诗。"
    ]
  },
  {
    "id": "e647d10f339e6a3e0fe54bd3da349531",
    "title": "即席",
    "authorName": "胡应麟",
    "authorId": "e647d10f339e6a3e4e6cd9521bc0249a",
    "dynasty": "明",
    "content": [
      "刺史苏州欲断肠，腰围尺六舞霓裳。",
      "若为并作卢家燕，双宿双飞玳瑁梁。"
    ]
  },
  {
    "id": "e647d10f339e6a3eca4612976bc270d3",
    "title": "题徐惟得冲漠斋十二绝壶丘示观",
    "authorName": "胡应麟",
    "authorId": "e647d10f339e6a3e4e6cd9521bc0249a",
    "dynasty": "明",
    "content": [
      "寂寂玄关闭万缘，颓然一榻抱枯禅。",
      "天游未许时人识，正是壶丘入观年。"
    ]
  },
  {
    "id": "e647d10f339e6a3eca46129747342e96",
    "title": "题徐惟得冲漠斋十二绝壶丘示观",
    "authorName": "胡应麟",
    "authorId": "e647d10f339e6a3e4e6cd9521bc0249a",
    "dynasty": "明",
    "content": [
      "肌肤绰约莹秋霜，绝顶凝神眺八荒。",
      "得丧窅然天地外，不知身世住何乡。"
    ]
  },
  {
    "id": "e647d10f339e6a3eca461297be610480",
    "title": "题徐惟得冲漠斋十二绝壶丘示观",
    "authorName": "胡应麟",
    "authorId": "e647d10f339e6a3e4e6cd9521bc0249a",
    "dynasty": "明",
    "content": [
      "羊角鹏程快羽毛，罡风八极送飞涛。",
      "窅然天际真人度，始信长沙蹋翼劳。"
    ]
  },
  {
    "id": "e647d10f339e6a3eca46129781baa930",
    "title": "题徐惟得冲漠斋十二绝壶丘示观",
    "authorName": "胡应麟",
    "authorId": "e647d10f339e6a3e4e6cd9521bc0249a",
    "dynasty": "明",
    "content": [
      "静坐焚香一亩宫，灰心槁念夕阳中。",
      "那能滥作吹竽客，凭几萧然万虑空。"
    ]
  },
  {
    "id": "e647d10f339e6a3eca461297e56a5581",
    "title": "题徐惟得冲漠斋十二绝壶丘示观",
    "authorName": "胡应麟",
    "authorId": "e647d10f339e6a3e4e6cd9521bc0249a",
    "dynasty": "明",
    "content": [
      "振袂翩翩到北辰，中天城阙跨金银。",
      "谁言半亩差容膝，十二瑶台属化人。"
    ]
  },
  {
    "id": "e647d10f339e6a3eca4612972014c43f",
    "title": "题徐惟得冲漠斋十二绝壶丘示观",
    "authorName": "胡应麟",
    "authorId": "e647d10f339e6a3e4e6cd9521bc0249a",
    "dynasty": "明",
    "content": [
      "勇退何人犯急流，分司犹摄醉乡侯。",
      "朝来梦入华胥界，一榻轩皇尽意游。"
    ]
  },
  {
    "id": "e647d10f339e6a3eca46129778cc1ed0",
    "title": "题徐惟得冲漠斋十二绝壶丘示观",
    "authorName": "胡应麟",
    "authorId": "e647d10f339e6a3e4e6cd9521bc0249a",
    "dynasty": "明",
    "content": [
      "掷戟归来理钓竿，不将零露望金盘。",
      "飞花散尽三千界，丈室分明有大观。"
    ]
  },
  {
    "id": "e647d10f339e6a3eca46129775b319cd",
    "title": "题徐惟得冲漠斋十二绝壶丘示观",
    "authorName": "胡应麟",
    "authorId": "e647d10f339e6a3e4e6cd9521bc0249a",
    "dynasty": "明",
    "content": [
      "勇猛精修万劫离，穷年枯坐更何疑。",
      "为言一苇浮江日，可似三花面壁时。"
    ]
  },
  {
    "id": "e647d10f339e6a3eca46129713bae113",
    "title": "题徐惟得冲漠斋十二绝壶丘示观",
    "authorName": "胡应麟",
    "authorId": "e647d10f339e6a3e4e6cd9521bc0249a",
    "dynasty": "明",
    "content": [
      "战胜归来岩穴间，空花落尽闭禅关。",
      "大千世势冥心处，恍惚当时坐雪山。"
    ]
  },
  {
    "id": "e647d10f339e6a3eca461297e4507653",
    "title": "题徐惟得冲漠斋十二绝壶丘示观",
    "authorName": "胡应麟",
    "authorId": "e647d10f339e6a3e4e6cd9521bc0249a",
    "dynasty": "明",
    "content": [
      "古寺清凉辟草莱，三湘门巷半莓苔。",
      "翻然杖锡腾空去，闲看飞云落五台。"
    ]
  },
  {
    "id": "e647d10f339e6a3eca46129711fddc99",
    "title": "题徐惟得冲漠斋十二绝壶丘示观",
    "authorName": "胡应麟",
    "authorId": "e647d10f339e6a3e4e6cd9521bc0249a",
    "dynasty": "明",
    "content": [
      "一枝殊自慰鹪鹩，身世千年付泬㵳。",
      "北海南溟俱莫问，长空何处不逍遥。"
    ]
  },
  {
    "id": "e647d10f339e6a3eca461297a07b1c39",
    "title": "题徐惟得冲漠斋十二绝壶丘示观",
    "authorName": "胡应麟",
    "authorId": "e647d10f339e6a3e4e6cd9521bc0249a",
    "dynasty": "明",
    "content": [
      "空山寂寂午闻鸡，一路桃花照旧蹊。",
      "漫说娄江恬淡观，真仙今在武陵西。"
    ]
  },
  {
    "id": "e647d10f339e6a3e4d36bd6dd1ff4c98",
    "title": "徐惟得冲漠斋又题八绝丛青阁",
    "authorName": "胡应麟",
    "authorId": "e647d10f339e6a3e4e6cd9521bc0249a",
    "dynasty": "明",
    "content": [
      "叠搆危梯入窈冥，长空不断暮天青。",
      "松阴竹色凭栏处，次第千山入画屏。"
    ]
  },
  {
    "id": "e647d10f339e6a3e4d36bd6ddf3aa184",
    "title": "徐惟得冲漠斋又题八绝丛青阁",
    "authorName": "胡应麟",
    "authorId": "e647d10f339e6a3e4e6cd9521bc0249a",
    "dynasty": "明",
    "content": [
      "石洞苍茫闭水帘，碧窗云冷玉龙潜。",
      "不妨行雨邀巫峡，犹记为霖出傅岩。"
    ]
  },
  {
    "id": "e647d10f339e6a3e4d36bd6d209b6a77",
    "title": "徐惟得冲漠斋又题八绝丛青阁",
    "authorName": "胡应麟",
    "authorId": "e647d10f339e6a3e4e6cd9521bc0249a",
    "dynasty": "明",
    "content": [
      "袅娜千竿翠欲沉，一区烟雨坐来深。",
      "君恩乞与潇湘地，闲听苍龙日夜吟。"
    ]
  },
  {
    "id": "e647d10f339e6a3e4d36bd6d76c9e838",
    "title": "徐惟得冲漠斋又题八绝丛青阁",
    "authorName": "胡应麟",
    "authorId": "e647d10f339e6a3e4e6cd9521bc0249a",
    "dynasty": "明",
    "content": [
      "岘首穹碑百尺遗，襄阳仍睹习家池。",
      "如泥不学山公醉，自唱铜鞮岸接䍦。"
    ]
  },
  {
    "id": "e647d10f339e6a3e4d36bd6d4080aa13",
    "title": "徐惟得冲漠斋又题八绝丛青阁",
    "authorName": "胡应麟",
    "authorId": "e647d10f339e6a3e4e6cd9521bc0249a",
    "dynasty": "明",
    "content": [
      "画栋雕甍挟斗牛，瑶箱琼笈锁层楼。",
      "五千何代传周史，三万当今跨邺侯。"
    ]
  },
  {
    "id": "e647d10f339e6a3e4d36bd6d23e4b5c5",
    "title": "徐惟得冲漠斋又题八绝丛青阁",
    "authorName": "胡应麟",
    "authorId": "e647d10f339e6a3e4e6cd9521bc0249a",
    "dynasty": "明",
    "content": [
      "九列三孤亦偶然，能将簪绂误流年。",
      "归期趁得西风蚤，何限鲈鱼七泽前。"
    ]
  },
  {
    "id": "e647d10f339e6a3e4d36bd6d825ace32",
    "title": "徐惟得冲漠斋又题八绝丛青阁",
    "authorName": "胡应麟",
    "authorId": "e647d10f339e6a3e4e6cd9521bc0249a",
    "dynasty": "明",
    "content": [
      "万壑千岩照眼明，中天苍翠扑檐楹。",
      "凭栏四顾皆秋色，疑是山阴道上行。"
    ]
  },
  {
    "id": "e647d10f339e6a3e4d36bd6d44d5b02d",
    "title": "徐惟得冲漠斋又题八绝丛青阁",
    "authorName": "胡应麟",
    "authorId": "e647d10f339e6a3e4e6cd9521bc0249a",
    "dynasty": "明",
    "content": [
      "水击天飞快羽翰，巢林聊借一枝安。",
      "参差已熟邯郸道，枕上从他万劫残。"
    ]
  },
  {
    "id": "e647d10f339e6a3ee4a90a972980339a",
    "title": "万伯修中丞东巡歌十首",
    "authorName": "胡应麟",
    "authorId": "e647d10f339e6a3e4e6cd9521bc0249a",
    "dynasty": "明",
    "content": [
      "大纛高牙拂绛霄，青袍白马似风飙。",
      "千帆掣海鲸波静，万炮抟空蜃市消。"
    ]
  },
  {
    "id": "e647d10f339e6a3ee4a90a97d5c363bb",
    "title": "万伯修中丞东巡歌十首",
    "authorName": "胡应麟",
    "authorId": "e647d10f339e6a3e4e6cd9521bc0249a",
    "dynasty": "明",
    "content": [
      "三千门客报晨鸡，八百家丁耀水犀。",
      "何处精兵逾代北，由来飞将出山西。"
    ]
  },
  {
    "id": "e647d10f339e6a3ee4a90a979a21119e",
    "title": "万伯修中丞东巡歌十首",
    "authorName": "胡应麟",
    "authorId": "e647d10f339e6a3e4e6cd9521bc0249a",
    "dynasty": "明",
    "content": [
      "平倭望海说刘江，闽越新传戚继光。",
      "底似中丞文武略，弯弧飞檄到扶桑。"
    ]
  },
  {
    "id": "e647d10f339e6a3ee4a90a9734e276de",
    "title": "万伯修中丞东巡歌十首",
    "authorName": "胡应麟",
    "authorId": "e647d10f339e6a3e4e6cd9521bc0249a",
    "dynasty": "明",
    "content": [
      "平壤王京铁骑屯，西飞青政尽游魂。",
      "笑他定远空投笔，华发萧萧望玉门。"
    ]
  },
  {
    "id": "e647d10f339e6a3ee4a90a970c8d433f",
    "title": "万伯修中丞东巡歌十首",
    "authorName": "胡应麟",
    "authorId": "e647d10f339e6a3e4e6cd9521bc0249a",
    "dynasty": "明",
    "content": [
      "对马洲前积甲悬，黑云东起雾连天。",
      "辕门夜缚平行长，露布星飞北极前。"
    ]
  },
  {
    "id": "e647d10f339e6a3ee4a90a97ee648acf",
    "title": "万伯修中丞东巡歌十首",
    "authorName": "胡应麟",
    "authorId": "e647d10f339e6a3e4e6cd9521bc0249a",
    "dynasty": "明",
    "content": [
      "关白头枭太白旗，白狼河上羽书驰。",
      "楼船却笑文皇帝，百万雕戈困不支。"
    ]
  },
  {
    "id": "e647d10f339e6a3ee4a90a97829d87f5",
    "title": "万伯修中丞东巡歌十首",
    "authorName": "胡应麟",
    "authorId": "e647d10f339e6a3e4e6cd9521bc0249a",
    "dynasty": "明",
    "content": [
      "麾下俱封万户侯，金戈净洗萨摩洲。",
      "山城肥后诸酋长，叩颡遥天拜玉旒。"
    ]
  },
  {
    "id": "e647d10f339e6a3ee4a90a97862dab94",
    "title": "万伯修中丞东巡歌十首",
    "authorName": "胡应麟",
    "authorId": "e647d10f339e6a3e4e6cd9521bc0249a",
    "dynasty": "明",
    "content": [
      "诗才旧压丁都护，将略平欺霍冠军。",
      "一代鸡林传丽句，千秋麟阁画元勋。"
    ]
  },
  {
    "id": "e647d10f339e6a3ee4a90a97cfa12e05",
    "title": "万伯修中丞东巡歌十首",
    "authorName": "胡应麟",
    "authorId": "e647d10f339e6a3e4e6cd9521bc0249a",
    "dynasty": "明",
    "content": [
      "烂漫黄金百尺台，将军飞骑入蓬莱。",
      "何须更奏征东曲，十八铙歌尽手裁。"
    ]
  },
  {
    "id": "e647d10f339e6a3ee4a90a97f4749e77",
    "title": "万伯修中丞东巡歌十首",
    "authorName": "胡应麟",
    "authorId": "e647d10f339e6a3e4e6cd9521bc0249a",
    "dynasty": "明",
    "content": [
      "万甲凭陵大海东，清江鸭绿乱流红。",
      "元戎奏凯归来日，天子晨开碣石宫。"
    ]
  },
  {
    "id": "e647d10f339e6a3e47fe508e475c43cb",
    "title": "王太学至卿一子四岁未能言尝两遇大厄梦异僧获存或夙生有缘习也一绝纪之",
    "authorName": "胡应麟",
    "authorId": "e647d10f339e6a3e4e6cd9521bc0249a",
    "dynasty": "明",
    "content": [
      "似梦如痴画阁前，前身谁为问梯仙。",
      "三生我亦琼楼客，一堕风尘四十年。"
    ]
  },
  {
    "id": "e647d10f339e6a3ebdd70af71719f56c",
    "title": "送安头陀还兰阴作同少傅公四首",
    "authorName": "胡应麟",
    "authorId": "e647d10f339e6a3e4e6cd9521bc0249a",
    "dynasty": "明",
    "content": [
      "野鹤孤云去路长，袈娑随处谒空王。",
      "楞伽一卷焚香坐，先到裴公绿野堂。"
    ]
  },
  {
    "id": "e647d10f339e6a3ebdd70af7a7facb7c",
    "title": "送安头陀还兰阴作同少傅公四首",
    "authorName": "胡应麟",
    "authorId": "e647d10f339e6a3e4e6cd9521bc0249a",
    "dynasty": "明",
    "content": [
      "百丈金身照绿苔，青莲璎珞护瑶台。",
      "天龙一指犹堪竖，莫诧西方大士来。"
    ]
  },
  {
    "id": "e647d10f339e6a3ebdd70af714b3bb27",
    "title": "送安头陀还兰阴作同少傅公四首",
    "authorName": "胡应麟",
    "authorId": "e647d10f339e6a3e4e6cd9521bc0249a",
    "dynasty": "明",
    "content": [
      "十年湖海话禅机，归问云山旧衲衣。",
      "后夜月明金锡冷，遥空笙鹤不停飞。"
    ]
  },
  {
    "id": "e647d10f339e6a3ebdd70af77ff7673f",
    "title": "送安头陀还兰阴作同少傅公四首",
    "authorName": "胡应麟",
    "authorId": "e647d10f339e6a3e4e6cd9521bc0249a",
    "dynasty": "明",
    "content": [
      "六洞三山次第看，白云回望满长安。",
      "何须更觅莲花藏，一代金轮属宰官。"
    ]
  },
  {
    "id": "e647d10f339e6a3e7769fdd4b64cfaf8",
    "title": "东园四时词",
    "authorName": "胡应麟",
    "authorId": "e647d10f339e6a3e4e6cd9521bc0249a",
    "dynasty": "明",
    "content": [
      "尺书何处候青鸾，吟遍东风十二栏。",
      "金谷楼台春尚蚤，海棠憔悴不禁寒。"
    ]
  },
  {
    "id": "e647d10f339e6a3e7769fdd486298de6",
    "title": "东园四时词",
    "authorName": "胡应麟",
    "authorId": "e647d10f339e6a3e4e6cd9521bc0249a",
    "dynasty": "明",
    "content": [
      "薰风长日度帘钩，河朔园林总胜游。",
      "珠箔银屏清吹满，石榴花底按梁州。"
    ]
  },
  {
    "id": "e647d10f339e6a3e7769fdd4e3165312",
    "title": "东园四时词",
    "authorName": "胡应麟",
    "authorId": "e647d10f339e6a3e4e6cd9521bc0249a",
    "dynasty": "明",
    "content": [
      "朝来檐树著新霜，小玉银筝抱雁行。",
      "红蓼碧芦秋十里，不知亭榭在潇湘。"
    ]
  },
  {
    "id": "e647d10f339e6a3e7769fdd4c4b71975",
    "title": "东园四时词",
    "authorName": "胡应麟",
    "authorId": "e647d10f339e6a3e4e6cd9521bc0249a",
    "dynasty": "明",
    "content": [
      "雪片高天坠草庐，瑶台鸾鹤望清虚。",
      "梅花万树孤山下，何似桥头策蹇驴。"
    ]
  },
  {
    "id": "e647d10f339e6a3ef08fcaa3ea29bbd9",
    "title": "王生庭中二雏鹤见余甚狎即席赠诗二章",
    "authorName": "胡应麟",
    "authorId": "e647d10f339e6a3e4e6cd9521bc0249a",
    "dynasty": "明",
    "content": [
      "尺八翩跹凤鸟文，雌雄追逐气凌云。",
      "怪来花下如相识，曾是当年鹳鹤群。"
    ]
  },
  {
    "id": "e647d10f339e6a3ef08fcaa331ac1627",
    "title": "王生庭中二雏鹤见余甚狎即席赠诗二章",
    "authorName": "胡应麟",
    "authorId": "e647d10f339e6a3e4e6cd9521bc0249a",
    "dynasty": "明",
    "content": [
      "凌风相逐下瑶池，雪羽霞标灿陆离。",
      "自是主人多逸兴，庭前双鹤解看棋。"
    ]
  },
  {
    "id": "e647d10f339e6a3e034af104c6c3d8f3",
    "title": "题浮屠秋溟卷时以姑布术游都下",
    "authorName": "胡应麟",
    "authorId": "e647d10f339e6a3e4e6cd9521bc0249a",
    "dynasty": "明",
    "content": [
      "扶馀国小漫称王，定远封来白发长。",
      "自是青莲多傲骨，错将奇句恨昭阳。"
    ]
  },
  {
    "id": "e647d10f339e6a3e034af104f15938f6",
    "title": "题浮屠秋溟卷时以姑布术游都下",
    "authorName": "胡应麟",
    "authorId": "e647d10f339e6a3e4e6cd9521bc0249a",
    "dynasty": "明",
    "content": [
      "射虎年来渐白头，南山风雪夜悠悠。",
      "他时太史传飞将，肯信平阳第一筹。"
    ]
  },
  {
    "id": "e647d10f339e6a3e81721daa9f5f88ef",
    "title": "万伯修东巡歌八首",
    "authorName": "胡应麟",
    "authorId": "e647d10f339e6a3e4e6cd9521bc0249a",
    "dynasty": "明",
    "content": [
      "麟阁由来画虎头，辕门此日拜貂裘。",
      "金泥玉玺从天下，御笔亲题定远侯。"
    ]
  },
  {
    "id": "e647d10f339e6a3e81721daa1e3f91f8",
    "title": "万伯修东巡歌八首",
    "authorName": "胡应麟",
    "authorId": "e647d10f339e6a3e4e6cd9521bc0249a",
    "dynasty": "明",
    "content": [
      "闻道将军武略饶，频年横槊绝临洮。",
      "酡酥一醉楼船上，十万雄师已渡辽。"
    ]
  },
  {
    "id": "e647d10f339e6a3e81721daa44bdbc99",
    "title": "万伯修东巡歌八首",
    "authorName": "胡应麟",
    "authorId": "e647d10f339e6a3e4e6cd9521bc0249a",
    "dynasty": "明",
    "content": [
      "亲提精甲到平襄，汛扫鲸鲵百丈强。",
      "莫诧伏波年尚少，大标铜柱在扶桑。"
    ]
  },
  {
    "id": "e647d10f339e6a3e81721daa7dadb1d5",
    "title": "万伯修东巡歌八首",
    "authorName": "胡应麟",
    "authorId": "e647d10f339e6a3e4e6cd9521bc0249a",
    "dynasty": "明",
    "content": [
      "征马翩翩度北风，干将曾授白猿公。",
      "胡床静夜梅花落，万骑长驱一啸中。"
    ]
  },
  {
    "id": "e647d10f339e6a3e81721daadaacb437",
    "title": "万伯修东巡歌八首",
    "authorName": "胡应麟",
    "authorId": "e647d10f339e6a3e4e6cd9521bc0249a",
    "dynasty": "明",
    "content": [
      "铁甲三千照大幢，金戈百万洗长江。",
      "前茅壮士讴歌发，一箭天山夜请降。"
    ]
  },
  {
    "id": "e647d10f339e6a3e81721daaeacb9c15",
    "title": "万伯修东巡歌八首",
    "authorName": "胡应麟",
    "authorId": "e647d10f339e6a3e4e6cd9521bc0249a",
    "dynasty": "明",
    "content": [
      "无定河边息鼓笳，受降城下听琵琶。",
      "何劳更问燕然碣，万丈穹碑勒海涯。"
    ]
  },
  {
    "id": "e647d10f339e6a3e81721daa22a81bd1",
    "title": "万伯修东巡歌八首",
    "authorName": "胡应麟",
    "authorId": "e647d10f339e6a3e4e6cd9521bc0249a",
    "dynasty": "明",
    "content": [
      "山西诸将定谁贤，烈烈营平四海传。",
      "尽扫先零何足道，千秋勋业付屯田。"
    ]
  },
  {
    "id": "e647d10f339e6a3e81721daaa65a6c7e",
    "title": "万伯修东巡歌八首",
    "authorName": "胡应麟",
    "authorId": "e647d10f339e6a3e4e6cd9521bc0249a",
    "dynasty": "明",
    "content": [
      "露布千言尽手裁，霜笳奏凯入蓬莱。",
      "西京枉貌麒麟阁，文武何人吉甫才。"
    ]
  },
  {
    "id": "e647d10f339e6a3e2e60ebc4ff22fabf",
    "title": "王行父惠簟赋谢二绝",
    "authorName": "胡应麟",
    "authorId": "e647d10f339e6a3e4e6cd9521bc0249a",
    "dynasty": "明",
    "content": [
      "伏天无处避斜曛，冰簟何由借鹤群。",
      "漫作巫娥云雨梦，月明环佩下湘君。"
    ]
  },
  {
    "id": "e647d10f339e6a3e2e60ebc4fd9241f6",
    "title": "王行父惠簟赋谢二绝",
    "authorName": "胡应麟",
    "authorId": "e647d10f339e6a3e4e6cd9521bc0249a",
    "dynasty": "明",
    "content": [
      "珠帘十二照华堂，一卷湘云白日长。",
      "已悉王恭无长物，莫教残夜踞胡床。"
    ]
  },
  {
    "id": "e647d10f339e6a3e1bb861a207ed2249",
    "title": "余家藏道复水墨牡丹纷披老笔而扇头折枝浅绛丰肌曼色嫣然袭人更题一绝于便面右",
    "authorName": "胡应麟",
    "authorId": "e647d10f339e6a3e4e6cd9521bc0249a",
    "dynasty": "明",
    "content": [
      "谁写天真第一枝，盈盈霞色照轩墀。",
      "多情错认杨妃醉，亭倚沉香日暮时。"
    ]
  },
  {
    "id": "e647d10f339e6a3e7f31e778d775a5fa",
    "title": "再送远游明府二绝",
    "authorName": "胡应麟",
    "authorId": "e647d10f339e6a3e4e6cd9521bc0249a",
    "dynasty": "明",
    "content": [
      "一叶晴飞大海傍，东南云色满钱塘。",
      "谁言蓟阙三千里，夜夜双凫入上阳。"
    ]
  },
  {
    "id": "e647d10f339e6a3e7f31e778207edc7b",
    "title": "再送远游明府二绝",
    "authorName": "胡应麟",
    "authorId": "e647d10f339e6a3e4e6cd9521bc0249a",
    "dynasty": "明",
    "content": [
      "千秋重睹豫章材，五夜狂歌雪色来。",
      "莫向斗牛占紫气，雌雄龙剑合燕台。"
    ]
  },
  {
    "id": "e647d10f339e6a3ee03802c5c76409fb",
    "title": "玉城十景为侍御泾邑叶公赋石门锁翠",
    "authorName": "胡应麟",
    "authorId": "e647d10f339e6a3e4e6cd9521bc0249a",
    "dynasty": "明",
    "content": [
      "峭壁危崖暮霭屯，桃花开落自乾坤。",
      "中天积翠无人到，万岫飞霞锁石门。"
    ]
  },
  {
    "id": "e647d10f339e6a3ee03802c5a3e18efb",
    "title": "玉城十景为侍御泾邑叶公赋石门锁翠",
    "authorName": "胡应麟",
    "authorId": "e647d10f339e6a3e4e6cd9521bc0249a",
    "dynasty": "明",
    "content": [
      "一柱凌空不记年，嵯峨秋色敬亭前。",
      "虚疑玉笋排云上，自是金茎浥露悬。"
    ]
  },
  {
    "id": "e647d10f339e6a3ee03802c594ce2e12",
    "title": "玉城十景为侍御泾邑叶公赋石门锁翠",
    "authorName": "胡应麟",
    "authorId": "e647d10f339e6a3e4e6cd9521bc0249a",
    "dynasty": "明",
    "content": [
      "千仞冈回倚石梁，扶桑霞色对苍茫。",
      "长鸣独向朝阳下，人识清时有凤凰。"
    ]
  },
  {
    "id": "e647d10f339e6a3ee03802c576f20500",
    "title": "玉城十景为侍御泾邑叶公赋石门锁翠",
    "authorName": "胡应麟",
    "authorId": "e647d10f339e6a3e4e6cd9521bc0249a",
    "dynasty": "明",
    "content": [
      "古岫飞霜日月寒，动摇山岳惠文弹。",
      "谁言绛阙仙人屩，恰是乌台柱史冠。"
    ]
  },
  {
    "id": "e647d10f339e6a3ee03802c5e3a98640",
    "title": "玉城十景为侍御泾邑叶公赋石门锁翠",
    "authorName": "胡应麟",
    "authorId": "e647d10f339e6a3e4e6cd9521bc0249a",
    "dynasty": "明",
    "content": [
      "种竹聊依宛水头，栽花仍记瀫川游。",
      "万家明月悬秋浦，千尺飞虹锁暮流。"
    ]
  },
  {
    "id": "e647d10f339e6a3ee03802c51c0b23c9",
    "title": "玉城十景为侍御泾邑叶公赋石门锁翠",
    "authorName": "胡应麟",
    "authorId": "e647d10f339e6a3e4e6cd9521bc0249a",
    "dynasty": "明",
    "content": [
      "翠盖亭亭绣作衣，虬髯龙甲互相依。",
      "风棱恍惚台端见，霜色参差柱后飞。"
    ]
  },
  {
    "id": "e647d10f339e6a3ee03802c55e4900ed",
    "title": "玉城十景为侍御泾邑叶公赋石门锁翠",
    "authorName": "胡应麟",
    "authorId": "e647d10f339e6a3e4e6cd9521bc0249a",
    "dynasty": "明",
    "content": [
      "喷雪鸣环断世尘，胡床谁识洞中春。",
      "花浮片玉来青涧，树列三珠对紫宸。"
    ]
  },
  {
    "id": "e647d10f339e6a3ee03802c5f985194b",
    "title": "玉城十景为侍御泾邑叶公赋石门锁翠",
    "authorName": "胡应麟",
    "authorId": "e647d10f339e6a3e4e6cd9521bc0249a",
    "dynasty": "明",
    "content": [
      "万堞嵯峨照水明，纷纷鸾鹤下瑶京。",
      "狂来欲趁罡风起，十二楼台望五城。"
    ]
  },
  {
    "id": "e647d10f339e6a3ee03802c58bf7bb85",
    "title": "玉城十景为侍御泾邑叶公赋石门锁翠",
    "authorName": "胡应麟",
    "authorId": "e647d10f339e6a3e4e6cd9521bc0249a",
    "dynasty": "明",
    "content": [
      "晴峦一望紫烟重，玉洞桃花处处逢。",
      "蚤晚排云阊阖畔，天门遥插五芙蓉。"
    ]
  },
  {
    "id": "e647d10f339e6a3ee03802c5840e8873",
    "title": "玉城十景为侍御泾邑叶公赋石门锁翠",
    "authorName": "胡应麟",
    "authorId": "e647d10f339e6a3e4e6cd9521bc0249a",
    "dynasty": "明",
    "content": [
      "鼎立苍峰峙翠苔，遥看银汉列三台。",
      "谁言拔地三千丈，斗色平连上帝台。"
    ]
  },
  {
    "id": "e647d10f339e6a3eddc698b4cacc4c75",
    "title": "永叔挟小友郑生入都生年甫十六美秀工奕酒中持素册进余乞诗戏成四绝",
    "authorName": "胡应麟",
    "authorId": "e647d10f339e6a3e4e6cd9521bc0249a",
    "dynasty": "明",
    "content": [
      "石梁天际梦魂劳，双别仙姝渡海涛。",
      "绮阁纱厨春昼永，一枰闲对郑樱桃。"
    ]
  },
  {
    "id": "e647d10f339e6a3eddc698b48e6aa3cc",
    "title": "永叔挟小友郑生入都生年甫十六美秀工奕酒中持素册进余乞诗戏成四绝",
    "authorName": "胡应麟",
    "authorId": "e647d10f339e6a3e4e6cd9521bc0249a",
    "dynasty": "明",
    "content": [
      "清簟疏帘奕未停，楚江云雨正冥冥。",
      "莫教夜半成虚约，辜负灯花落小亭。"
    ]
  },
  {
    "id": "e647d10f339e6a3eddc698b44d84dd15",
    "title": "永叔挟小友郑生入都生年甫十六美秀工奕酒中持素册进余乞诗戏成四绝",
    "authorName": "胡应麟",
    "authorId": "e647d10f339e6a3e4e6cd9521bc0249a",
    "dynasty": "明",
    "content": [
      "绿发朱颜羡子都，楸枰拂拭倩华襦。",
      "摧锋谩自夸年少，一著还须让老夫。"
    ]
  },
  {
    "id": "e647d10f339e6a3eddc698b4f98d7065",
    "title": "永叔挟小友郑生入都生年甫十六美秀工奕酒中持素册进余乞诗戏成四绝",
    "authorName": "胡应麟",
    "authorId": "e647d10f339e6a3e4e6cd9521bc0249a",
    "dynasty": "明",
    "content": [
      "长铗翩翩海上游，明光谒帝暂依刘。",
      "无劳更赌宣城郡，一局龙阳已拜侯。"
    ]
  },
  {
    "id": "e647d10f339e6a3e522ca0b8ce348d5a",
    "title": "春日过皦生斋头米仲诏倪迂扩本在焉披阅数过吴枫秋色照人眉睫恨不携绿蓑青笠容与其间作竟日主人也",
    "authorName": "胡应麟",
    "authorId": "e647d10f339e6a3e4e6cd9521bc0249a",
    "dynasty": "明",
    "content": [
      "野渡无人尽日闲，茅亭斜插乱云间。",
      "不知檐外秋多少，一片关仝画里山。"
    ]
  },
  {
    "id": "e647d10f339e6a3eccc40705fb35612a",
    "title": "题赵太常山居四绝眠云洞",
    "authorName": "胡应麟",
    "authorId": "e647d10f339e6a3e4e6cd9521bc0249a",
    "dynasty": "明",
    "content": [
      "叠岭层崖落照悬，桃花万朵浴飞泉。",
      "玄关尽日封云气，一任群羊化石眠。"
    ]
  },
  {
    "id": "e647d10f339e6a3eccc4070523aa4236",
    "title": "题赵太常山居四绝眠云洞",
    "authorName": "胡应麟",
    "authorId": "e647d10f339e6a3e4e6cd9521bc0249a",
    "dynasty": "明",
    "content": [
      "杰搆中天翠欲流，罡风回合乱云愁。",
      "何当八翼凌空去，长啸三山十二楼。"
    ]
  },
  {
    "id": "e647d10f339e6a3eccc407057f9bfe97",
    "title": "题赵太常山居四绝眠云洞",
    "authorName": "胡应麟",
    "authorId": "e647d10f339e6a3e4e6cd9521bc0249a",
    "dynasty": "明",
    "content": [
      "流水柴门白兔宫，一区晴锁万山中。",
      "成功会著荷衣返，入梦休猜蕙帐空。"
    ]
  },
  {
    "id": "e647d10f339e6a3eccc40705087b18b2",
    "title": "题赵太常山居四绝眠云洞",
    "authorName": "胡应麟",
    "authorId": "e647d10f339e6a3e4e6cd9521bc0249a",
    "dynasty": "明",
    "content": [
      "千绿萧森映夹池，此君长日对支颐。",
      "泠然诗思清神骨，何似山阴夜泛时。"
    ]
  },
  {
    "id": "e647d10f339e6a3eb428d6a2760e34af",
    "title": "题壁",
    "authorName": "胡应麟",
    "authorId": "e647d10f339e6a3e4e6cd9521bc0249a",
    "dynasty": "明",
    "content": [
      "千觞欲尽尊前酒，七碗曾倾月下茶。",
      "莫笑卢同怜赤脚，当时曾醉美人家。"
    ]
  },
  {
    "id": "e647d10f339e6a3ed6fa2dc131f2c458",
    "title": "寄祝华父郭汝冲盛明元",
    "authorName": "胡应麟",
    "authorId": "e647d10f339e6a3e4e6cd9521bc0249a",
    "dynasty": "明",
    "content": [
      "夹岸晴波漱绿苔，青帆遥溯大江来。",
      "相逢问讯兰阴客，蚤趁桃花上越台。"
    ]
  },
  {
    "id": "e647d10f339e6a3ed6fa2dc1df480cf3",
    "title": "寄祝华父郭汝冲盛明元",
    "authorName": "胡应麟",
    "authorId": "e647d10f339e6a3e4e6cd9521bc0249a",
    "dynasty": "明",
    "content": [
      "一夜帆飞瀫水浔，南屏山色望来深。",
      "灯花落尽棋敲罢，两屐春风到武林。"
    ]
  },
  {
    "id": "e647d10f339e6a3efa78654f644446ed",
    "title": "赵相国以丝布衣材见贻",
    "authorName": "胡应麟",
    "authorId": "e647d10f339e6a3e4e6cd9521bc0249a",
    "dynasty": "明",
    "content": [
      "雾展霞舒簟色匀，清风两腋度纶巾。",
      "从知黄阁丝纶在，不是尘中褦襶人。"
    ]
  },
  {
    "id": "e647d10f339e6a3ed81eb33321b664f3",
    "title": "谢赵相国借湘竹榻",
    "authorName": "胡应麟",
    "authorId": "e647d10f339e6a3e4e6cd9521bc0249a",
    "dynasty": "明",
    "content": [
      "落魄宗郎爱卧游，十年湖海梦魂愁。",
      "朝来一榻平津至，何事陈登百尺楼。"
    ]
  },
  {
    "id": "e647d10f339e6a3ea9cde59413613bd0",
    "title": "秋夜过沈纯父同王文学汪山人联句",
    "authorName": "胡应麟",
    "authorId": "e647d10f339e6a3e4e6cd9521bc0249a",
    "dynasty": "明",
    "content": [
      "己占青山色，仍逢白社人。",
      "仙槎分雨露，祖帐出风尘。",
      "梦绕三江树，心飞八月莼。",
      "碧宵夸鸑鷟，黄阁笑麒麟。",
      "好去严陵畔，星河拂钓缗。"
    ]
  },
  {
    "id": "e647d10f339e6a3e781c5e967f20321b",
    "title": "汪仲淹病足三年未瘳余先有此疾半载始愈戏作十六韵嘲之并期起色焉",
    "authorName": "胡应麟",
    "authorId": "e647d10f339e6a3e4e6cd9521bc0249a",
    "dynasty": "明",
    "content": [
      "底事羁神足，将因断俗缘。",
      "悠然疑入定，嗒尔类逃禅。",
      "箕踞苍松下，跏趺给树前。",
      "但妨叉手立，偏称曲肱眠。",
      "筏舍清江上，杯留碧海瀍。",
      "按图游五岳，隐几问诸天。",
      "步学邯郸客，行嘲鹿苑仙。",
      "漫愁双屐折，何忝一壶悬。",
      "蹇拙存吾道，骖驔记昔年。",
      "盗骊元泛驾，飞兔旧忘筌。",
      "玉笈看长往，金针待大还。",
      "吾将倩磨勒，负汝出苍烟。"
    ]
  },
  {
    "id": "e647d10f339e6a3eb8cf94163551f0cc",
    "title": "赠董使君十六韵",
    "authorName": "胡应麟",
    "authorId": "e647d10f339e6a3e4e6cd9521bc0249a",
    "dynasty": "明",
    "content": [
      "紫气黄山外，青云白岳傍。",
      "五花元蹀躞，千骑暂徜徉。",
      "曙日悬官舍，春风拂郡堂。",
      "科徭闲巷陌，狱讼卧桁杨。",
      "异绩东方最，遐心北海长。",
      "琳宫游问政，飞阁驻文昌。",
      "鼓吹传清练，讴谣接大鄣。",
      "园桃红照郭，陇麦翠登场。",
      "地主新知洽，天人旧策良。",
      "片言逾琬琰，只字并琳琅。",
      "司马邦人重，元龙座客狂。",
      "朱旗晨赫奕，华烛夜辉煌。",
      "意气回飞动，形骸释混茫。",
      "徵歌惭下里，感事忆高阳。",
      "漫拟扶风借，行看渤海翔。",
      "峨峨柏梁殿，第一待明扬。"
    ]
  },
  {
    "id": "e647d10f339e6a3ef88deab900a8f356",
    "title": "寄陈玉叔十韵",
    "authorName": "胡应麟",
    "authorId": "e647d10f339e6a3e4e6cd9521bc0249a",
    "dynasty": "明",
    "content": [
      "尚忆燕台别，长歌蜀道行。",
      "元龙原侠气，仲举最高名。",
      "露冕千岩秀，褰帷万岫明。",
      "地邻巴妇穴，天近夜郎城。",
      "灌口花相待，峨嵋树若迎。",
      "海棠开四座，杜宇逐双旌。",
      "望阙依星象，登楼试晚晴。",
      "朱衣群吏谒，彩笔众僚惊。",
      "赋属扬雄和，诗从杜甫评。",
      "支机有片石，一为问君平。"
    ]
  },
  {
    "id": "e647d10f339e6a3ef7c90dc005f4109d",
    "title": "题柏萱图八韵",
    "authorName": "胡应麟",
    "authorId": "e647d10f339e6a3e4e6cd9521bc0249a",
    "dynasty": "明",
    "content": [
      "紫岫元君宅，丹丘阿母家。",
      "檐前交绮树，庭际长瑶葩。",
      "翠色凝霜秀，孤芳伴日斜。",
      "筠篁堪并古，萧艾岂同嗟。",
      "密叶低垂露，疏枝上拂霞。",
      "亭亭骄晚节，冉冉驻春华。",
      "餐实心长苦，忘忧思转遐。",
      "清冰元独莹，纯璞本无瑕。",
      "片诺当年许，三迁异代夸。",
      "愿言仙圃外，长御五云车。"
    ]
  },
  {
    "id": "e647d10f339e6a3e550710b0ff80fafa",
    "title": "赋得十五卢家女",
    "authorName": "胡应麟",
    "authorId": "e647d10f339e6a3e4e6cd9521bc0249a",
    "dynasty": "明",
    "content": [
      "十五卢家女，歌喉绕画梁。",
      "西邻窥宋玉，东壁住王昌。",
      "画态真真似，诗才盼盼长。",
      "玲珑声窈窕，静婉质轻扬。",
      "月下红妆丽，风前翠袖狂。",
      "玉卮含国色，金盒贮天浆。",
      "解佩逢交甫，更衣逐李郎。",
      "终须募摩勒，致汝郁金堂。"
    ]
  },
  {
    "id": "e647d10f339e6a3e77e45d055a00ba92",
    "title": "读何氏集三十韵",
    "authorName": "胡应麟",
    "authorId": "e647d10f339e6a3e4e6cd9521bc0249a",
    "dynasty": "明",
    "content": [
      "寥落黄初后，词坛更几人。",
      "齐梁纷藻绘，元宋转荆榛。",
      "盛世占龙马，明时起凤麟。",
      "黄河悬日月，嵩岳降星辰。",
      "屈宋休前代，卢王祇后尘。",
      "才高梁苑客，赋拟洛川神。",
      "意气横今古，驰驱迈等伦。",
      "垂髫游上国，耸翮戾高旻。",
      "天诏颁黄屋，星槎下紫宸。",
      "通滇穷越巂，谕蜀近峨岷。",
      "吊古多停骑，违时蚤乞身。",
      "携尊漳水夜，飞盖邺园春。",
      "岁序堪藜杖，莺花暂钓缗。",
      "九重思丽藻，双阙召词臣。",
      "邂逅边徐合，赓酬李薛频。",
      "鸡林传制作，凤沼降丝纶。",
      "帝命轩輶出，人看斧钺巡。",
      "横经非寂莫，执宪岂沈沦。",
      "绛帐弦歌日，青衿问字晨。",
      "岳莲垂二华，宫柳暗三秦。",
      "仙掌金茎旧，咸关紫气真。",
      "夔龙方步武，鵩鸟遽酸辛。",
      "消渴相如伍，修文子夏邻。",
      "调高原寡和，道丧孰知津。",
      "彩笔精灵远，瑶编绝艺陈。",
      "千秋垂灿烂，一代仰嶙峋。",
      "鸾掖名长在，龙门迹未湮。",
      "凄凉玄阁草，重睹玉堂宾。",
      "貌识鄱阳烈，诗传水部亲。",
      "转教山斗望，怅绝颍溪滨。"
    ]
  },
  {
    "id": "e647d10f339e6a3e8a6db7cb25c226db",
    "title": "投赠督学滕公三十八韵",
    "authorName": "胡应麟",
    "authorId": "e647d10f339e6a3e4e6cd9521bc0249a",
    "dynasty": "明",
    "content": [
      "云雾南溟外，星辰北斗傍。",
      "九霄回气色，千里见飞翔。",
      "大雅今谁属，明公早擅场。",
      "应图看騕袅，绝代起鸾凰。",
      "出入平津底，超迁吏部郎。",
      "攀花游太液，视草历明光。",
      "佩染金茎露，衣含玉座香。",
      "直躬行殿陛，蹋翼守遐荒。",
      "瘴疠开盘水，川原接夜郎。",
      "停车蛮垒肃，驻节海山苍。",
      "名姓传阊阖，丝纶下庙廊。",
      "双旌辞汉苑，匹马渡钱塘。",
      "斧钺江城树，楼船水国霜。",
      "海隅兴礼乐，河宿敛文章。",
      "时雨行连郭，春风坐满堂。",
      "真才呈琬琰，异品得圭璋。",
      "沂水琴堪奏，丰城剑有芒。",
      "弦歌闻曲阜，桃李遍河阳。",
      "吾道乾坤辟，斯文日月光。",
      "六桥供舣棹，三竺引飞觞。",
      "黄阁声华远，青冥道路长。",
      "鸾书飞建礼，凤藻出长杨。",
      "师范真辽绝，生徒转激昂。",
      "陆机曾入洛，司马旧游梁。",
      "九岁题鹦武，三冬解鹔霜。",
      "上书思汉主，作序拟滕王。",
      "彩笔空凌厉，丹梯尚渺茫。",
      "塞翁悲失马，牧子叹亡羊。",
      "寂莫松萝契，萧条薜荔裳。",
      "一区原宪宅，万卷子云床。",
      "避世嗟秦士，酣歌学楚狂。",
      "烟岚寻白石，云水狎沧浪。",
      "历块凭谁试，连城只自伤。",
      "几年怀卞氏，此日遇孙阳。",
      "轵里心犹在，夷门念不忘。",
      "惟馀星斗色，夜夜绕干将。"
    ]
  },
  {
    "id": "e647d10f339e6a3e3d5f3ce98582b605",
    "title": "奉赠督学乔公四十韵",
    "authorName": "胡应麟",
    "authorId": "e647d10f339e6a3e4e6cd9521bc0249a",
    "dynasty": "明",
    "content": [
      "大雅开元际，高风正始前。",
      "几人操白雪，四海和朱弦。",
      "磊落陈王调，凄凉杜甫编。",
      "馀波空绮丽，哲匠几雕镌。",
      "盛世称才子，明公实妙年。",
      "姓名悬宝箓，文采烛奎躔。",
      "已诧龙为种，曾闻凤集肩。",
      "两朝司马学，一代子云玄。",
      "汉苑昆明外，秦城太白颠。",
      "看花韦曲雨，携酒杜陵烟。",
      "赋以凌云贵，才因命世传。",
      "胜游飞彩笔，丽藻掷青钱。",
      "斗畔双龙气，人间五色笺。",
      "冲腾随八表，取次上钧天。",
      "粉阁青绫被，璚楼赤玉鞭。",
      "鸣珂趋建礼，视草向甘泉。",
      "鲲化风雷绕，鹏飞宇宙旋。",
      "一麾辞殿陛，万里问山川。",
      "讲道嗤王弼，穷经答郑玄。",
      "绛帷朝入越，清梦晚临燕。",
      "代北看名士，关西仰大贤。",
      "选才空万马，罢讲得三鳣。",
      "竺国烟霄里，吴峰雾雨边。",
      "校文多暇日，登眺俨神仙。",
      "柳外林逋宅，波心白傅船。",
      "潮声吟际落，寺影望中连。",
      "只字霜飙动，千章锦绣悬。",
      "宫商闲自绕，金石巧相宣。",
      "气压珊瑚树，光生玳瑁筵。",
      "赤城霞并起，沧海月孤圆。",
      "桃李三春合，台垣计日旋。",
      "碧霄看紫绶，白屋有寒毡。",
      "上策怀终孺，游齐忆马迁。",
      "屠龙空故业，落蠹守残篇。",
      "学岂三冬富，词非子夜妍。",
      "世途甘寂莫，云路阻飞骞。",
      "已辱盐车顾，能忘国士怜。",
      "鹔鹴愁泛驾，鱼兔有真筌。",
      "万仞终南色，千秋太华莲。",
      "愿言开觉路，潇洒出尘缘。"
    ]
  },
  {
    "id": "e647d10f339e6a3efb9732c309d20cd1",
    "title": "寿大司空雷公四十韵",
    "authorName": "胡应麟",
    "authorId": "e647d10f339e6a3e4e6cd9521bc0249a",
    "dynasty": "明",
    "content": [
      "宇宙钟名世，山川诞哲人。",
      "祥光回八极，紫气动三辰。",
      "晚节忧时念，当年报主身。",
      "飞腾随白日，指顾上青旻。",
      "剑倚双龙合，桥过驷马驯。",
      "孤悰盟桧柏，雅操励松筠。",
      "环佩燕台上，旌旗越水滨。",
      "文章传董贾，名理陋庄荀。",
      "桃杏千门色，弦歌万户春。",
      "驱驰违梓里，简渥近枫宸。",
      "稷契堪谁伍，夔繇早见亲。",
      "九霄垂气象，四海荷经纶。",
      "琐闼传宣夜，璇台草创辰。",
      "忧勤回圣主，撙节为生民。",
      "制作倾流辈，恩荣迈等伦。",
      "丹青图骏马，名位掩麒麟。",
      "前席长颁币，临轩或赐银。",
      "明良时有待，鱼水契无邻。",
      "一夕金縢启，千秋玉几陈。",
      "乌号空洒泪，龙驭永朝真。",
      "遗命乾坤辟，讴歌海峤臻。",
      "大廷看正笏，清庙仰垂绅。",
      "社稷关心久，林泉入梦频。",
      "留侯元辟谷，张翰几思莼。",
      "勇退占贤达，随时悟屈伸。",
      "挂冠辞殿陛，解组出风尘。",
      "舄履闲无棣，诗书问有莘。",
      "苍生徒想像，黄阁已逡巡。",
      "雪瀑延清赏，星潭理钓缗。",
      "匡庐晴对客，滕阁晚携宾。",
      "鹤引登山屐，猿窥漉酒巾。",
      "虹霓流甲子，河宿绕庚寅。",
      "网祝新投鸽，袍馀旧挂麟。",
      "玳筵罗窈窕，华馆列芳新。",
      "缥渺三株树，崔嵬五岳神。",
      "金章垂素颔，彩服照朱茵。",
      "朗月燕山桂，明霞漆圃椿。",
      "方壶聊寄迹，南斗待持钧。",
      "版筑徵前事，枢衡忆老臣。",
      "遥看紫泥诏，早晚下江津。"
    ]
  },
  {
    "id": "e647d10f339e6a3e29f191ab98b64cc9",
    "title": "集赵汝申望衢亭大雪分赋同郭翌之赵汝元",
    "authorName": "胡应麟",
    "authorId": "e647d10f339e6a3e4e6cd9521bc0249a",
    "dynasty": "明",
    "content": [
      "郢里徵歌日，梁台奏赋年。",
      "飞霜流翠幕，密雪拥华筵。",
      "浩荡龙鳞布，飘飖鹤驭旋。",
      "春阴浓四野，瑞霭覆三躔。",
      "海冻鲸鲵蛰，林昏燕雀悬。",
      "灞桥初策骑，剡曲乍移船。",
      "叶落千林瘦，花飞万象妍。",
      "乱飘鸾掖外，斜洒凤城前。",
      "绰约翻多态，轻盈自可怜。",
      "佩疑湘女授，珰拟洛神传。",
      "素魄瑶池近，寒光玉座连。",
      "清音回白纻，丽曲奏朱弦。",
      "漫学瞿昙座，谁参慧可禅。",
      "输他袁仆射，拥被日高眠。"
    ]
  },
  {
    "id": "e647d10f339e6a3e433d16f9f3ef51e3",
    "title": "不佞自燕中归后却扫闭关一时秇苑诸名公以吏事来越者虽闻问间通而逢迎都绝乃君禹苏丈独下询刍荛穷搜草莽停驺倾盖把臂忘形至贻赠诸篇金石铿訇风霜错落揄扬蔑副愧汗弥深敬题排律五十韵奉酬大雅",
    "authorName": "胡应麟",
    "authorId": "e647d10f339e6a3e4e6cd9521bc0249a",
    "dynasty": "明",
    "content": [
      "宇宙开鸿运，东南毓骏才。",
      "华名悬八斗，秀色动三台。",
      "磊落贤豪契，纵横哲匠来。",
      "青袍多士避，赤帜万人摧。",
      "内翰词谁匹，中郎句独裁。",
      "王维元擢隽，杜牧载抡魁。",
      "片玉咸阳市，千金碣石台。",
      "称臣离草莽，谒帝上蓬莱。",
      "太液春风近，长杨霁雪回。",
      "朱衣兰署入，绛帐棘闱开。",
      "并列中朝彦，同蒐大厦材。",
      "门庭饶董贾，廊庑半邹枚。",
      "执宪皇情注，传经众望推。",
      "高空抟凤羽，大泽市龙媒。",
      "伏夏墙逾峻，毛韩席乍回。",
      "连山翻彖象，分野别台骀。",
      "桃李参差发，荪荃次第培。",
      "生徒纷负笈，士伍竞衔枚。",
      "藻鉴明逾郭，包涵德过裴。",
      "剪裁俱绣绮，追琢尽琼瑰。",
      "紫贝穷鲛室，明珰撷蚌胎。",
      "星辰谐奠丽，河汉并昭回。",
      "七十抠衣侍，三千曳履陪。",
      "风标崇泰华，气象薄岨崃。",
      "彩笔扶桑畔，朱弦若木隈。",
      "书藏神禹穴，赋就越王台。",
      "携客观江涨，逢僧话劫灰。",
      "岚光停竺寺，霞色候天台。",
      "指顾登槐棘，从容问草莱。",
      "干旄晴掩映，卤簿昼徘徊。",
      "少日题孤愤，频时和七哀。",
      "卜居邻木石，隐迹混尘埃。",
      "鸿鹄长矜志，鲸鲵惯曝腮。",
      "清湘晨葺芰，孤屿岁寻梅。",
      "漫诧形如鹤，真成背欲鲐。",
      "红颜劳想像，白眼任疑猜。",
      "总道三鳣隔，能堪驷马来。",
      "逃荣知石户，守分识澹台。",
      "把臂行红药，论心坐绿苔。",
      "金兰投管鲍，胶漆誓陈雷。",
      "厚义黄河溢，深衷赤日摧。",
      "长镵犹雨雪，短铗骤风雷。",
      "浮海怀偏壮，藏山兴未颓。",
      "枯株惭匠斧，钝质快神锤。",
      "拒户非干木，逃家异老莱。",
      "兰阴花烂漫，瀫水树潆洄。",
      "且自探玄草，何妨醉绿醅。",
      "天长穷鸟逝，地旷大鹏回。",
      "浩思凌三极，元神摄九垓。",
      "会令千古色，闽越共崔嵬。"
    ]
  },
  {
    "id": "e647d10f339e6a3e21cc7ab62ca3ea1f",
    "title": "贺易使君父母偕寿三十六韵",
    "authorName": "胡应麟",
    "authorId": "e647d10f339e6a3e4e6cd9521bc0249a",
    "dynasty": "明",
    "content": [
      "玄圃昆仑外，蓬丘日月边。",
      "殊方传胜迹，人代几真仙。",
      "藉甚文章客，栖迟少壮年。",
      "叔孙元学礼，扬子旧谈玄。",
      "夜雪宫墙外，春风壁水前。",
      "杏园虚彩笔，棘院堕青钱。",
      "匡阜晨携屐，浔阳晚扣舷。",
      "拂云穿茜峭，临水弄漪涟。",
      "勇退闻先哲，雄蜚识后贤。",
      "挟书游建礼，视草向甘泉。",
      "太液池头树，慈恩寺里筵。",
      "莺花辞汉阙，禾黍问吴田。",
      "五裤讴歌起，双凫舄履旋。",
      "戴星离禹服，瞻日上尧天。",
      "冕拂金茎露，香分玉座烟。",
      "龙鳞看咫尺，贝锦乍流传。",
      "帝谓淮阳近，民称颍水便。",
      "之官同白傅，奉使属张骞。",
      "拥节霜威静，褰帷雨泽绵。",
      "香炉吟际出，瀑布望中连。",
      "触目亲闱阻，驰情彩服偏。",
      "西江移鼓吹，南浦系楼船。",
      "灿烂绯桃实，荧煌赤锦笺。",
      "中庭罗窕窈，别墅进芳鲜。",
      "片玉辉蓝井，双星耿婺躔。",
      "苍虬临几席，騄駬候辎軿。",
      "跨凤来王母，骑麟下偓佺。",
      "白云空入梦，青琐待鸣鞭。",
      "鼎鼐调元气，舟航涉大川。",
      "八荒偕忭跃，四海荷陶甄。",
      "瑞霭时时发，祥光夜夜悬。",
      "万年觞咏地，长奏碧霞篇。"
    ]
  },
  {
    "id": "e647d10f339e6a3ef267ea1f415b1fb4",
    "title": "寿大学士赵公二十四韵",
    "authorName": "胡应麟",
    "authorId": "e647d10f339e6a3e4e6cd9521bc0249a",
    "dynasty": "明",
    "content": [
      "寿域黄扉启，祥光绛阙悬。",
      "讴歌来六合，气色动三躔。",
      "玉醴东华外，金茎北极前。",
      "八千逢景运，五百降名贤。",
      "瀫水生申日，南阳卧葛年。",
      "诗书王佐业，礼乐帝臣传。",
      "锦向龙门夺，藜当凤阁燃。",
      "探花晨太液，视草夕甘泉。",
      "虚受心如谷，违时道若弦。",
      "一麾俄去国，双屐乍归田。",
      "白社便高枕，清溪乐扣舷。",
      "直声喧海岱，正气郁闾廛。",
      "密勿皇情注，徵求使命遄。",
      "商岩图酷肖，汉殿席频前。",
      "挟日潜鳞起，凌风大翼翾。",
      "新恩移国学，旧德重经筵。",
      "燮理衷元赤，登庸鬓尚玄。",
      "穷边收羽檄，绝岛静戈鋋。",
      "宰割群方正，调和众味妍。",
      "皋夔重步武，稷契互周旋。",
      "蓬矢春华遘，椿龄暮节延。",
      "安期分履舄，王母驻辎軿。",
      "社稷扶元老，乾坤入大还。",
      "愿为天一柱，万古镇玑璇。"
    ]
  },
  {
    "id": "e647d10f339e6a3e6507609e32bd4e47",
    "title": "送李山人入洛吊灌父王孙",
    "authorName": "胡应麟",
    "authorId": "e647d10f339e6a3e4e6cd9521bc0249a",
    "dynasty": "明",
    "content": [
      "夏五淹淮曲，秋成问洛阳。",
      "关河停别棹，驿路促归装。",
      "积雨连中岳，飞云断太行。",
      "芰荷孤旅尽，萝薜故庐荒。",
      "满目平原客，何人吊白杨。"
    ]
  },
  {
    "id": "e647d10f339e6a3e9913aa107effcb00",
    "title": "留别胡茅两生十八韵",
    "authorName": "胡应麟",
    "authorId": "e647d10f339e6a3e4e6cd9521bc0249a",
    "dynasty": "明",
    "content": [
      "相逢燕塞晚，共指越山阴。",
      "问姓知花萼，忘年是竹林。",
      "踟蹰谈异域，舒豁快同心。",
      "楼观飞青蔼，轩窗护碧岑。",
      "关遥停紫气，台迥贮黄金。",
      "海上来三鸟，池头戏五禽。",
      "杂芳群烂漫，乔木半阴森。",
      "大业堪霞举，雄图尚陆沈。",
      "含毫霜色坠，秉烛露华侵。",
      "日日平康燕，时时笠泽吟。",
      "荒郊云共远，野寺月同深。",
      "爱客呼珠勒，寻僧抱玉琴。",
      "茶当流水瀹，酒傍乱峰斟。",
      "剑合延津畔，帆催潞水浔。",
      "凄凄临去袂，恻恻乍分襟。",
      "尔自耽玄寂，吾宁叹滞淫。",
      "骊歌南去路，雁迟北来音。",
      "何处悬青梦，空阶卧绿沈。"
    ]
  },
  {
    "id": "e647d10f339e6a3e8113fcf14307566c",
    "title": "四明沈孝廉士安甫弱冠词笔翩翩而丹青音律咸入妙解邂逅武林甚契赋赠此章",
    "authorName": "胡应麟",
    "authorId": "e647d10f339e6a3e4e6cd9521bc0249a",
    "dynasty": "明",
    "content": [
      "桂籍夸年少，兰心托漫游。",
      "霜蹄寒照夜，风翮健凌秋。",
      "意气狂昭略，腰围瘦隐侯。",
      "笔摇鹦武座，箫引凤凰楼。",
      "白练书屏脚，青缯画扇头。",
      "应知鹊桥畔，计日待牵牛。"
    ]
  },
  {
    "id": "e647d10f339e6a3e4350cf262f7b9a4c",
    "title": "秋杪渡江望金陵有怀惟寅少保并寄讯小侯汝藩八十韵",
    "authorName": "胡应麟",
    "authorId": "e647d10f339e6a3e4e6cd9521bc0249a",
    "dynasty": "明",
    "content": [
      "乍喜风期洽，那知道路长。",
      "仓皇驰海国，踯躅问河梁。",
      "兴尽燕山下，魂销碣石旁。",
      "肝肠萦聚散，涕泪逐行藏。",
      "此日旋车地，当年击筑场。",
      "陆生元入洛，枚叟旧游梁。",
      "挟策逢王翰，论交得孟尝。",
      "金兰投管鲍，胶漆重求羊。",
      "俗诧相如慢，公怜叔夜狂。",
      "高歌神踊跃，剧语兴飞扬。",
      "尔汝频相唤，形骸欲对忘。",
      "联镳游太液，襆被卧长杨。",
      "玉麈晨南陌，珠帘夜北堂。",
      "西园偕啸傲，东郭并徜徉。",
      "杰观扪鳷鹊，层城蹑凤凰。",
      "登山题翠巘，临水和沧浪。",
      "艺圃千秋撷，词林一代翔。",
      "希声传魏晋，丽句薄隋梁。",
      "屈宋交凌厉，曹刘互颉颃。",
      "光芒腾李杜，藻绘饰岑王。",
      "冶女青丝盒，奚童赤锦囊。",
      "金尊筵灿烂，银烛座荧煌。",
      "浩思凌先哲，玄心揖上皇。",
      "双钩联拱璧，寸楮掷琳琅。",
      "露砌行红药，风檐坐绿篁。",
      "霜华兰桂楫，月影芰荷裳。",
      "夏驿驰山荔，春郊绽海棠。",
      "池餐菱芡碧，篱咽菊花黄。",
      "痛饮夸司户，清斋詈太常。",
      "百觚豪未厌，五斗剧难量。",
      "潦倒投车辖，淋漓拭剑铓。",
      "行厨罗鼓吹，步障夹笙簧。",
      "宴乐前期盛，升沉末路详。",
      "碧霄看起凤，丹璧笑骑羊。",
      "志业乖鹏鴳，头颅狎虎狼。",
      "宾朋违杜曲，党与析华阳。",
      "故里嗟囊药，修途问裹粮。",
      "韶光同代谢，土俗异炎凉。",
      "楚越天迢递，燕吴地渺茫。",
      "丹青求傅说，图画失王嫱。",
      "岁月蓬蒿度，朝晡橡栗尝。",
      "登坛名岳岳，饮泌乐洋洋。",
      "僻巷开萝径，深居搆药房。",
      "箪瓢悬绝壑，蓑笠憩横塘。",
      "历落悲鸿渐，翻飞觅雁行。",
      "攀龙时剌谬，扪虱事寻常。",
      "雨雪红颜瘁，风尘绿鬓戕。",
      "乘舆留夜白，伏枥梦飞黄。",
      "邂逅逢高座，参差集上阳。",
      "披襟逾惨淡，把臂各彷徨。",
      "动色谈倾盖，关心念对床。",
      "山阳全丧逝，邺下半存亡。",
      "社冷馀春雪，台荒翳夕阳。",
      "七哀盈大宅，万感热中肠。",
      "道直躬如发，勋高背若芒。",
      "孤诚疑博陆，百战忌平阳。",
      "息壤阍谁叩，中山袂易攘。",
      "辱曾虞醉尉，名尚怖降王。",
      "是处囚安国，何人雪冶长。",
      "少卿宁负汉，太白讵逃唐。",
      "璞会明和氏，珠应合孟尝。",
      "馀生饶舌在，九折斗身强。",
      "铁骑闲沙漠，金鸡放庙廊。",
      "逡巡生马角，指顾脱鱼肠。",
      "燕颔封仍在，鸱夷泛未遑。",
      "言归衷戚戚，惜别恨茫茫。",
      "落景浮清渭，飞云动太行。",
      "上书回令伯，陈启急宾王。",
      "羽翼分岐路，风标限屋梁。",
      "瓜田情郁郁，菽水思皇皇。",
      "野岸冰澌结，关城露色瀼。",
      "重来期阮肇，再入待刘郎。",
      "短策朝驰骤，长谣暮激昂。",
      "愁惟倾白堕，梦几熟黄梁。",
      "广汉怀捐佩，清溪恋钓璜。",
      "杏花源上客，桃叶渡头娘。",
      "漫说幽期误，终知胜会偿。",
      "三山停卤簿，一水下帆樯。",
      "养鹤新禅院，啼乌旧女墙。",
      "盈盈白门月，万里共相望。"
    ]
  },
  {
    "id": "e647d10f339e6a3ed758b6a226509e6e",
    "title": "送沈纯甫司马还就李十八韵",
    "authorName": "胡应麟",
    "authorId": "e647d10f339e6a3e4e6cd9521bc0249a",
    "dynasty": "明",
    "content": [
      "祖帐燕城外，仙查潞水滨。",
      "挂冠辞日月，投袂出风尘。",
      "节概虞翻亮，心期贺监真。",
      "五湖深买宅，三辅剧埋轮。",
      "磊落千言疏，嵯峨万折身。",
      "罗浮云唤客，大庾雪迎人。",
      "绝徼孤行戍，长途数问津。",
      "鸿冥初返越，鷟举更游秦。",
      "剑气双钩跃，炉香八座亲。",
      "才高元诲忌，道直叹无邻。",
      "勇退占贤达，遐思悟屈伸。",
      "金台驰骏骨，玉陛盼龙鳞。",
      "黄菊浮村艳，丹枫抱驿新。",
      "暮岚藏岭树，秋色露江莼。",
      "北斗名逾重，东山望未湮。",
      "列营屯虎豹，飞阁耀麒麟。",
      "赤舄应无棣，玄纁自有莘。",
      "沉沉合宫夜，前席候经纶。"
    ]
  },
  {
    "id": "e647d10f339e6a3ef53d9672d443e0b0",
    "title": "花烛诗十四韵",
    "authorName": "胡应麟",
    "authorId": "e647d10f339e6a3e4e6cd9521bc0249a",
    "dynasty": "明",
    "content": [
      "春色照房栊，迎亲夜正中。",
      "杯光才泛绿，烛影骤摇红。",
      "绛䗶传唐陛，青烟出汉宫。",
      "开花疑蒂并，结蕊验心同。",
      "滑腻频消雪，轻盈半受风。",
      "流辉呈瑞露，吐燄发晴虹。",
      "玉树前阶并，金莲后院通。",
      "纱厨萤灿烂，绮阁蜃玲珑。",
      "引凤来丹穴，乘龙下碧空。",
      "兰膏焚易彻，桂烬落难穷。",
      "巫峡云飘荡，蓝桥雾郁葱。",
      "昭阳明舞燕，洛浦炫惊鸿。",
      "妖魄藏逾媚，仙音奏未终。",
      "良宵恣欢洽，朝旭渐曈昽。"
    ]
  },
  {
    "id": "e647d10f339e6a3e4bf3ea5e11e91937",
    "title": "寄胡孟韬兼怀惟寅李子",
    "authorName": "胡应麟",
    "authorId": "e647d10f339e6a3e4e6cd9521bc0249a",
    "dynasty": "明",
    "content": [
      "乍别君山署，仍飞帝苑航。",
      "谈天来碣石，赋雪罢潇湘。",
      "阙已蓬莱近，斋犹苜蓿长。",
      "芝兰搴馥郁，桃李树芬芳。",
      "国子先生列，成均博士行。",
      "传经酬寂寞，问字斗趋蹡。",
      "安定才何屈，昌黎誉渐扬。",
      "论兵肝胆赤，谏猎鬓毛苍。",
      "僚属频携糗，生徒竞裹粮。",
      "瑟寒朝煦日，毡薄夜凝霜。",
      "五鹿新回座，三鳣旧报堂。",
      "九流穷竹素，六馆校青缃。",
      "赠酒逢司业，持斋学太常。",
      "烟霞萦绣佛，雷电激干将。",
      "晓殿游鳷鹊，春城宿凤凰。",
      "长扬催拄笏，太液待飞觞。",
      "万寺西陵外，双扉北斗傍。",
      "垂鞭时觅句，缓带日成章。",
      "永拆徐陈社，谁登陆谢场。",
      "应怜李都尉，偃卧绿沉枪。"
    ]
  },
  {
    "id": "e647d10f339e6a3e5f7cc5c8cb44dded",
    "title": "觉生诗赠吴启元",
    "authorName": "胡应麟",
    "authorId": "e647d10f339e6a3e4e6cd9521bc0249a",
    "dynasty": "明",
    "content": [
      "役役浮生内，先登大觉场。",
      "恒河初舍筏，苦海骤回航。",
      "绿绮声谁和，青衫债渐偿。",
      "因缘投翠柏，梦寐熟黄梁。",
      "宝座悬空阔，珠林搆渺茫。",
      "玄心偕去住，圣谛彻行藏。",
      "杖锡凌风露，袈裟傲雨旸。",
      "乾坤怡草屩，岁月度绳床。",
      "说法高峰外，谈经巨石傍。",
      "楞伽持处密，般若诵来长。",
      "磊落机锋契，逡巡棒喝忘。",
      "散花摩诘幻，筛粟惠能狂。",
      "绝岛驱龙伯，遥空蹑象王。",
      "给孤禅苑树，香积梵厨粮。",
      "慧日三天覆，慈云十地翔。",
      "愿携金色臂，投袂入清凉。"
    ]
  },
  {
    "id": "e647d10f339e6a3ef6d11cb40e056719",
    "title": "题松茂兰馨图二十韵",
    "authorName": "胡应麟",
    "authorId": "e647d10f339e6a3e4e6cd9521bc0249a",
    "dynasty": "明",
    "content": [
      "霁日明松桧，光风毓蕙兰。",
      "一弧悬海上，双舄堕云端。",
      "殿宇金茎矗，庭阶玉树团。",
      "丹膏凝琥珀，翠萼绽琅玕。",
      "五粒垂山径，孤根翳石坛。",
      "沅湘思楚客，泰岱觅秦官。",
      "劲节回春意，幽芳袭岁寒。",
      "亭亭标院落，冉冉拂栏杆。",
      "突兀朝霞映，纷披夕露漙。",
      "当风旗猎猎，杂雨佩珊珊。",
      "鸑鷟文犹贵，熊罴梦未阑。",
      "燕台新骥足，渭渚旧渔竿。",
      "象纬中天谪，波涛弱水残。",
      "含饴呈极乐，设醴助清欢。",
      "火枣频餐易，冰桃乍得难。",
      "后堂罗管籥，中路集衣冠。",
      "北极催纶诰，南冥兆羽翰。",
      "青云传上国，紫气接长安。",
      "奕叶清芬播，茏葱瑞霭蟠。",
      "云礽八千祀，绛阙下还丹。"
    ]
  },
  {
    "id": "e647d10f339e6a3eb80b3acb25409f08",
    "title": "参知张公睿父博极群书侈于三箧而不佞猥以臭味国士龙门执手晤言兼旬款洽辄因扬扢写寄诗歌凡六十四韵",
    "authorName": "胡应麟",
    "authorId": "e647d10f339e6a3e4e6cd9521bc0249a",
    "dynasty": "明",
    "content": [
      "六洞神仙吏，三天侍从臣。",
      "宣猷元借召，布德重生申。",
      "卓荦倾流辈，飞扬迈等伦。",
      "宏才川浩荡，伟度岳嶙峋。",
      "令誉收南服，英声动北辰。",
      "丰标凝卫玠，局量峙王珣。",
      "调自中原合，文从上国抡。",
      "衣冠游太液，舄履步长春。",
      "黼座瞻皇极，纶扉谒帝宸。",
      "金门劳执戟，玉殿伺垂绅。",
      "劲节先排汉，昌言或借秦。",
      "轮埋躬愈直，槛折道弥伸。",
      "李峤箴规切，阳城献纳频。",
      "幼安怀并席，长孺慕联茵。",
      "贝锦初腾越，牛刀试割闽。",
      "苍茫辞蓟阙，濩落度延津。",
      "九鲤披云夕，双龙蹑雾晨。",
      "干旌停枳棘，卤簿却荆榛。",
      "吐握加寒贱，吹嘘及隐沦。",
      "襟期青眼洽，意气白头真。",
      "绝代夸殊色，登坛属俊人。",
      "含毫千藻发，洒墨万花新。",
      "宛委群编列，琅琊钜轴陈。",
      "玄谈回夏棘，广譬狭庄椿。",
      "竹素隋宫缮，菁华邺架论。",
      "牙签携丙乙，甲帐坐庚申。",
      "掩映阶前雪，纷纭阈外尘。",
      "昆池方朔秘，曲水挚虞摈。",
      "贰负归渔猎，撑犁入啸颦。",
      "悬标搜异粟，辍箸验劳薪。",
      "肄兔优成式，徵狸劣鼎臣。",
      "爰居恒独悟，弗述讵同询。",
      "地戒遥通貉，天文上接鹑。",
      "七车宁后裔，三箧定前身。",
      "秇圃宗师匠，文园卧逸民。",
      "颓垣庸筑傅，废陇漫耕莘。",
      "谷口霜沾笠，滩头月挂纶。",
      "违时肠拂郁，避世足邅屯。",
      "肮脏虞卿匹，颠狂贺监邻。",
      "佣书疑阚泽，讲易类严遵。",
      "孝绪行藏僻，君山积贮贫。",
      "编摩淫束晢，训诲溺刘臻。",
      "拥被嗟扪虱，抠衣笑获麟。",
      "酸吟鼯鼠狎，苦蚀蠹鱼嗔。",
      "径菊荒仍咽，皋兰裂故纫。",
      "桂丛居索莫，萝蔓屋艰辛。",
      "璧乍完衰赵，珠徒缀大秦。",
      "踟蹰愁炫璞，宛转惜藏珍。",
      "下里容赓曲，东施属效颦。",
      "分庭延墨翟，倒屣接庄辛。",
      "混俗东方朔，游仙郭景纯。",
      "神明交孔鲋，宦业缔崔骃。",
      "厚谊偏敦薄，冲怀剧饮醇。",
      "敲棋俄溃敌，投辖剩留宾。",
      "河朔差酬岁，平原渐隔旬。",
      "苍虬聊海甸，彩鹢复溪滨。",
      "汗漫烟霄翼，峥嵘渤澥鳞。",
      "宫行开碣石，邸会葺平津。",
      "敢窃丘樊贲，贪随巷陌淳。",
      "孤城留保障，率土藉陶甄。",
      "叱处羊难卧，耕馀鹿易驯。",
      "八诗犹并耀，一志未全湮。",
      "曳杖将投华，担簦欲憩岷。",
      "惟应挈四部，绝顶对朝真。"
    ]
  },
  {
    "id": "e647d10f339e6a3e18705a68be1f11ad",
    "title": "题关忠义侯像二十韵",
    "authorName": "胡应麟",
    "authorId": "e647d10f339e6a3e4e6cd9521bc0249a",
    "dynasty": "明",
    "content": [
      "间气钟材杰，蒲东迹未尘。",
      "千秋闻将帅，一旅见君臣。",
      "丧乱情偏洽，间关力愈陈。",
      "飞扬辞操日，突兀剌良晨。",
      "大义伸三国，雄风敌万人。",
      "单刀回鲁肃，巨舫困曹仁。",
      "顾盼吴侬匿，追奔魏卒沦。",
      "七军全解甲，九域渐同轮。",
      "雀鼠张牙角，蛟龙挫羽鳞。",
      "章丘虞暴猾，临沮厄嚣嚚。",
      "缚禁差逾月，诛蒙仅隔旬。",
      "精灵蟠上国，肸蚃彻高旻。",
      "白发心摧寇，苍髯貌绝伦。",
      "名犹悬宇宙，魄已化星辰。",
      "妇孺瞻依切，生儒叹息频。",
      "珠旗来恍惚，铁胄下逡巡。",
      "紫雾排仙阙，丹霄扈帝宸。",
      "玉泉遗像在，今古颂明神。"
    ]
  },
  {
    "id": "e647d10f339e6a3ea1c80c9a343bd9e9",
    "title": "送吴允兆归霅川十韵",
    "authorName": "胡应麟",
    "authorId": "e647d10f339e6a3e4e6cd9521bc0249a",
    "dynasty": "明",
    "content": [
      "十年京邸客，龙剑并悬腰。",
      "鲊餍诸侯馈，羹分上相调。",
      "红颜轻汉绶，白首曳秦貂。",
      "剧孟声华壮，朱家意气饶。",
      "片言笼宇宙，孤诺动云霄。",
      "击筑闻三殿，回船就六桥。",
      "离亭残月坠，祖席断虹飘。",
      "扬子行春树，钱塘落暮潮。",
      "川长归梦怯，道迥客魂消。",
      "珍重浮家约，无嫌霅上遥。"
    ]
  },
  {
    "id": "e647d10f339e6a3e7a2bdb5c39b198eb",
    "title": "同允兆诸子夜集赵相国斋中得山字",
    "authorName": "胡应麟",
    "authorId": "e647d10f339e6a3e4e6cd9521bc0249a",
    "dynasty": "明",
    "content": [
      "间气钟名岳，颓龄睹盛颜。",
      "青霞流碣石，紫雾照函关。",
      "赠枣安期狎，偷桃曼倩闲。",
      "调羹当北极，置酒傍南山。",
      "后院罗丝竹，中亭集佩环。",
      "百僚趋馆阁，九列候朝班。",
      "省问皇情渥，讴歌相业娴。",
      "飞鸾驯竹下，舞鹤啸花间。",
      "赐履来中禁，悬壶得大还。",
      "煌煌海筹屋，遐算邈难攀。"
    ]
  },
  {
    "id": "e647d10f339e6a3e9bd76f48db8df759",
    "title": "少傅赵公遍出宋元及近时名画俱少傅手题纵观移日如行道山阴应接不暇纪以排律百六十言",
    "authorName": "胡应麟",
    "authorId": "e647d10f339e6a3e4e6cd9521bc0249a",
    "dynasty": "明",
    "content": [
      "宿雾雕栏霁，轻烟画榻流。",
      "图书分太液，翰墨写瀛洲。",
      "玉轴标云汉，金函控斗牛。",
      "阶篁俄蔽夏，檐树迥生秋。",
      "叠障斜窥院，飞泉曲抱楼。",
      "虹霓悬佛刹，日月拱皇州。",
      "野老骑苍鹿，天人驾赤虬。",
      "遥空盘野鹤，别屿点沙鸥。",
      "翠幄藏青杏，朱房缀紫榴。",
      "洞庭霜后熟，阳羡雨前抽。",
      "五岳纾行步，千峰夹卧游。",
      "撩吟松径僻，逐望草亭幽。",
      "意态张吴幻，风神顾卫遒。",
      "名高黄秘监，秇绝李营丘。",
      "妙迹三车聚，清芬四座留。",
      "谛观殊未厌，花色堕帘钩。"
    ]
  },
  {
    "id": "e647d10f339e6a3e8f7a1c6dc16a02ec",
    "title": "俞羡长留集斋中毕出新稿索观卒业赋赠",
    "authorName": "胡应麟",
    "authorId": "e647d10f339e6a3e4e6cd9521bc0249a",
    "dynasty": "明",
    "content": [
      "忆罢葵丘会，谁操碣石盟。",
      "中原无独步，上国有同声。",
      "草莽元仙籍，山林即帝城。",
      "玄亭窥老宿，白社领时英。",
      "赋撷潘张誉，诗参鲍谢评。",
      "凌风吴咏擅，和雪楚才惊。",
      "饮石千钧锐，披沙百鍊明。",
      "虹霓流巨轴，云雾拥高旌。",
      "岁俭担簦出，时违蹑屩行。",
      "迷花居北院，乞米傍西京。",
      "郭泰联舟思，陈登卧榻情。",
      "天遥频伐木，地僻祗班荆。",
      "绿蚁穷途泛，苍龙大泽鸣。",
      "踟蹰悲老骥，寂寞语流莺。",
      "旧业惭玄晏，新知狎正平。",
      "皇皇鲁中盖，一为美人倾。"
    ]
  },
  {
    "id": "e647d10f339e6a3e8191d90d979f2089",
    "title": "代赠荥阳新郎君",
    "authorName": "胡应麟",
    "authorId": "e647d10f339e6a3e4e6cd9521bc0249a",
    "dynasty": "明",
    "content": [
      "阀阅荥阳郡，簪绅碣石筵。",
      "春波明太液，彩日驻甘泉。",
      "白屋书连栋，彤庭笔似椽。",
      "千言横赤帜，万选夺青钱。",
      "旧策龙门避，新诗雁塔传。",
      "螭头携雨露，豹尾握星躔。",
      "玉佩萦仙仗，金钗簇画船。",
      "花香韦曲度，树色灞陵悬。",
      "意气惭吴质，襟期洽郑玄。",
      "通家兄弟谊，好忆下帷年。"
    ]
  },
  {
    "id": "e647d10f339e6a3ea804ff798b912805",
    "title": "梦登彭城诸山骋望大河因怀景陵徐惟得使君",
    "authorName": "胡应麟",
    "authorId": "e647d10f339e6a3e4e6cd9521bc0249a",
    "dynasty": "明",
    "content": [
      "涉险愁逋客，凭高快旅人。",
      "谷深疑子午，河决念庚辰。",
      "城郭围千雉，楼台簇万鳞。",
      "飞龙馀霸垒，戏马息征尘。",
      "梦隔山陵使，勋留社稷臣。",
      "桃花武陵涧，春水正垂纶。"
    ]
  },
  {
    "id": "e647d10f339e6a3e7f7129461520c87f",
    "title": "寿沈夫人十二韵",
    "authorName": "胡应麟",
    "authorId": "e647d10f339e6a3e4e6cd9521bc0249a",
    "dynasty": "明",
    "content": [
      "锦石支机夜，华堂设帨时。",
      "婺辉流北极，河影接西池。",
      "赵璧邯郸映，隋珠合浦移。",
      "玉麟双抱送，金马半驱驰。",
      "内殿缫龙黻，中闺濯凤匜。",
      "丸熊昭燕翼，冠翟耀蛾眉。",
      "举业依黄阁，吹箫近赤墀。",
      "冰桃来曼倩，神枣下安期。",
      "院落花香细，帘栊树影迟。",
      "萱龄春冉冉，桂实暮离离。",
      "焕烂温纶锡，荧煌命服驰。",
      "漫论沧海陆，庭日正逶迤。"
    ]
  },
  {
    "id": "e647d10f339e6a3e868af0402119cef7",
    "title": "贺章宗理拜纳言六韵",
    "authorName": "胡应麟",
    "authorId": "e647d10f339e6a3e4e6cd9521bc0249a",
    "dynasty": "明",
    "content": [
      "拜命银台重，承恩玉陛长。",
      "旧焚司谏草，新绾纳言章。",
      "左掖邻宫禁，西清近苑墙。",
      "鸣珂趋建礼，待漏入明光。",
      "雨露沾尧历，风云挹舜裳。",
      "归来双袖底，不断御垆香。"
    ]
  },
  {
    "id": "e647d10f339e6a3ef0b1b1abb6fa1537",
    "title": "夜窗急雨迅雷简章生行父六韵",
    "authorName": "胡应麟",
    "authorId": "e647d10f339e6a3e4e6cd9521bc0249a",
    "dynasty": "明",
    "content": [
      "入夜天威动，羁人赋式微。",
      "疾雷穿瓦落，惊电掣垣飞。",
      "鹳鹤抟空迅，鱼虾掠岸肥。",
      "凉生青竹簟，暑净绿萝扉。",
      "积潦盈川谷，愁霖涨海圻。",
      "将因湖水畔，对濯芰荷衣。"
    ]
  },
  {
    "id": "e647d10f339e6a3e750d340f9382e574",
    "title": "赠徐司空十七韵",
    "authorName": "胡应麟",
    "authorId": "e647d10f339e6a3e4e6cd9521bc0249a",
    "dynasty": "明",
    "content": [
      "何来星斗色，永昼驻干将。",
      "意气高元直，声华擅伟长。",
      "新宫营北极，故郡忆南昌。",
      "帝胄滕王阁，宗支孺子堂。",
      "垂天夸矫厉，绝地快腾骧。",
      "冕露昆池外，帷褰粤巂傍。",
      "赤墀传凤吹，丹阙觐龙光。",
      "万户停芝盖，千门跨柏梁。",
      "缗钱蒐海岱，材木下荆襄。",
      "樽节苏黎献，忧勤翼圣王。",
      "朱衣晨焕烂，彩笔暮芬芳。",
      "并探图书域，先登翰墨场。",
      "雄篇驰月露，只字斗风霜。",
      "丽藻芙蓉幕，幽情薜荔裳。",
      "疏狂容孟浩，贫贱揖田方。",
      "市骏帷宁敝，歌鱼铗讵忘。",
      "欣传赐履近，无棣锡封疆。"
    ]
  },
  {
    "id": "e647d10f339e6a3ebb4879ac15ab0801",
    "title": "挽侯中丞六韵",
    "authorName": "胡应麟",
    "authorId": "e647d10f339e6a3e4e6cd9521bc0249a",
    "dynasty": "明",
    "content": [
      "寂寞青萍化，苍茫素旐昏。",
      "才华新汉殿，侠气旧夷门。",
      "仗钺三军锐，登坛百吏尊。",
      "胡床边月堕，油幕阵云屯。",
      "马革悲王事，龙章荷帝恩。",
      "异时瞻大树，奕奕象贤存。"
    ]
  },
  {
    "id": "e647d10f339e6a3eea7497c5544d4dc4",
    "title": "相国赵公损饷酒脯及鲥鱼䬪饦各赋排律八韵",
    "authorName": "胡应麟",
    "authorId": "e647d10f339e6a3e4e6cd9521bc0249a",
    "dynasty": "明",
    "content": [
      "异馔金华出，甘浆玉髓流。",
      "黄封螭陛底，彩翰凤池头。",
      "东海无劳牧，中山不待求。",
      "清香浮绿蚁，丽色映红虬。",
      "鼎鼐分朝食，杯盘惬夜游。",
      "投醪情缱绻，辍馈思绸缪。",
      "剧饮邀名胜，加飧豁旅愁。",
      "欣然聊一饱，何羡醉乡侯。"
    ]
  },
  {
    "id": "e647d10f339e6a3eea7497c51601582a",
    "title": "相国赵公损饷酒脯及鲥鱼䬪饦各赋排律八韵",
    "authorName": "胡应麟",
    "authorId": "e647d10f339e6a3e4e6cd9521bc0249a",
    "dynasty": "明",
    "content": [
      "耒耜莘郊畔，纶竿渭水涯。",
      "羹分元相座，鲊合五侯家。",
      "入鼎犹生雾，堆盘欲照霞。",
      "刈云连陇阪，钓月倚汀沙。",
      "玉粒逾红稻，金鳞错紫茄。",
      "杜镵知有托，冯铗岂重嗟。",
      "绿野悬情剧，清溪入梦遐。",
      "穷年劳稼穑，未暇咏芜葭。"
    ]
  },
  {
    "id": "e647d10f339e6a3ee50e6e9285b40d75",
    "title": "诘旦用孺太史亦以赋茄古体至余读之清思道发更赋排律二章章十二韵茄为物最贱吾两人盛为品题若此士固有遇不遇也",
    "authorName": "胡应麟",
    "authorId": "e647d10f339e6a3e4e6cd9521bc0249a",
    "dynasty": "明",
    "content": [
      "弱植悭词赋，微名昧典坟。",
      "岩廊新蔽芾，陇亩旧耕耘。",
      "灌溉人工洽，栽培帝眷勤。",
      "先春芽甲拆，首夏叶纷纭。",
      "色借青绫被，光欺白练裙。",
      "甘浆笼紫电，嘉实抱玄云。",
      "下箸迷山蕨，登盘胜野芹。",
      "蹲鸱宁比芋，辟蠹谩同芸。",
      "杏酪何年共，梅盐异代闻。",
      "石渠根畅茂，金鼎味氤氲。",
      "菌蠢聊谐俗，离披会出群。",
      "遥怜百子殿，花照越罗纹。"
    ]
  },
  {
    "id": "e647d10f339e6a3ee50e6e92d4bf4b0e",
    "title": "诘旦用孺太史亦以赋茄古体至余读之清思道发更赋排律二章章十二韵茄为物最贱吾两人盛为品题若此士固有遇不遇也",
    "authorName": "胡应麟",
    "authorId": "e647d10f339e6a3e4e6cd9521bc0249a",
    "dynasty": "明",
    "content": [
      "植处非金谷，移来是玉堂。",
      "玄亭潜借色，紫闼烂生光。",
      "密叶团芝盖，疏花发米囊。",
      "鸡头形仿佛，马齿味参商。",
      "万子绵瓜瓞，三浆沃荔房。",
      "随波萍实丽，入火芋魁香。",
      "树拟蒲卢速，枝惭苜蓿长。",
      "朝兰偕饮露，晚菊互披霜。",
      "祭敢劳先圣，斋惟狎太常。",
      "断齑闻学士，蒸瓠忆平章。",
      "傅鼎调和熟，郇厨饾饤良。",
      "凭将遐贱质，浣涤助嘉芳。"
    ]
  },
  {
    "id": "e647d10f339e6a3e32c3054488ffaeb0",
    "title": "曾秘书招同区纯玄用孺汪公翰登显灵宫阁",
    "authorName": "胡应麟",
    "authorId": "e647d10f339e6a3e4e6cd9521bc0249a",
    "dynasty": "明",
    "content": [
      "帝畤浮丘肃，仙坛太乙崇。",
      "飞甍凌广莫，杰观峙窿穹。",
      "百级悬苍雾，双扉辟彩虹。",
      "凭高千地入，望远八天空。",
      "目杳吴门骑，毫披碣石鸿。",
      "蓬壶迷上下，泰华辨西东。",
      "树色新丰近，花香太液同。",
      "慈恩何代刹，紫极异时宫。",
      "绛节朝金相，铢衣侍玉童。",
      "长陵怀左纛，太隗问遗弓。",
      "不死标灵药，浮生剧转蓬。",
      "升沉飞鸟外，聚散隙驹中。",
      "气色眉山秀，才华粤峤雄。",
      "踏歌鄣郡客，献赋杜陵翁。",
      "藉草游宁倦，扪萝兴未穷。",
      "吾将趁昏黑，绝顶御罡风。"
    ]
  },
  {
    "id": "e647d10f339e6a3ea362e32e6aa2589f",
    "title": "秋日过用孺太史馆中看菊作",
    "authorName": "胡应麟",
    "authorId": "e647d10f339e6a3e4e6cd9521bc0249a",
    "dynasty": "明",
    "content": [
      "九日移庭砌，三秋列苑墙。",
      "吴绡纷浥露，蜀锦碎匀霜。",
      "幄借青绫被，簪宜白苎裳。",
      "林塘寒斗色，篱落静生香。",
      "戏蝶浑迷素，游蜂欲让黄。",
      "朝飧期笠泽，夕采问柴桑。",
      "汾水佳人兴，成都倦客肠。",
      "龙山风日在，归理旧壶觞。"
    ]
  },
  {
    "id": "e647d10f339e6a3ea362e32e47c0914e",
    "title": "秋日过用孺太史馆中看菊作",
    "authorName": "胡应麟",
    "authorId": "e647d10f339e6a3e4e6cd9521bc0249a",
    "dynasty": "明",
    "content": [
      "众木凋零后，群芳烂漫时。",
      "移从新上苑，采忆旧东篱。",
      "玉琫交璀璨，金钿斗陆离。",
      "色披罗幔蚤，香度绣屏迟。",
      "缀席千霞艳，浮觞片月宜。",
      "含霜晨缥缈，冒雨夕淋漓。",
      "隐士岩边植，骚人泽畔持。",
      "何如酌甘谷，万寿献彤墀。"
    ]
  },
  {
    "id": "e647d10f339e6a3e63fd1da53fbacc2c",
    "title": "寿茅母八韵",
    "authorName": "胡应麟",
    "authorId": "e647d10f339e6a3e4e6cd9521bc0249a",
    "dynasty": "明",
    "content": [
      "烂漫青霞色，晨飞玳瑁筵。",
      "庚寅初降日，甲子乍周年。",
      "凤翮秦楼下，鸾书汉阙传。",
      "芝停句曲盖，芰拥若耶船。",
      "酌醴春光媚，含饴乐事绵。",
      "双珠呈碣石，片玉照蓝田。",
      "跃鲤看纯孝，烹鸡识象贤。",
      "瑶池八万里，振佩白云前。"
    ]
  },
  {
    "id": "e647d10f339e6a3e8973ef50c9e4f3b5",
    "title": "咏黄叶同区孝廉纯玄太史用孺作",
    "authorName": "胡应麟",
    "authorId": "e647d10f339e6a3e4e6cd9521bc0249a",
    "dynasty": "明",
    "content": [
      "合浦飘仍远，长安落未终。",
      "千林俄失翠，一水间流红。",
      "寂寞经秋雨，彷徨后夜风。",
      "迷蜂当观阁，伴蝶戏帘栊。",
      "命薄侔隋苑，身轻异汉宫。",
      "骚人悲葺芰，赋客叹飞蓬。",
      "桃杏凋元蚤，芙蓉发渐空。",
      "妒他篱下菊，增艳向梧桐。"
    ]
  },
  {
    "id": "e647d10f339e6a3e8973ef5066ca6911",
    "title": "咏黄叶同区孝廉纯玄太史用孺作",
    "authorName": "胡应麟",
    "authorId": "e647d10f339e6a3e4e6cd9521bc0249a",
    "dynasty": "明",
    "content": [
      "弱质全凋露，繁阴半坠霜。",
      "纷纷飞玉砌，冉冉覆银床。",
      "色岂经秋澹，声偏入夜长。",
      "翠销兰芷佩，青浥芰荷裳。",
      "蒲柳俄更绿，芜葭尽变苍。",
      "随风吟野寺，伴雨积山堂。",
      "奉帚悲长信，含毫泣未央。",
      "故园遥极目，天阔洞庭傍。"
    ]
  },
  {
    "id": "e647d10f339e6a3e5fb317a547021105",
    "title": "载别静父瀫元二宗人并怀徐陈茅王四子",
    "authorName": "胡应麟",
    "authorId": "e647d10f339e6a3e4e6cd9521bc0249a",
    "dynasty": "明",
    "content": [
      "吾宗神秀裔，二仲最翩翩。",
      "桂树燕山并，棠花易水联。",
      "名园邻北郭，别墅带南阡。",
      "曙听钩辀去，昏驰叱拨旋。",
      "妖童携筚篥，冶女竞秋千。",
      "远寺投清磬，长堤簇画船。",
      "清风贻赋颂，白雪和诗篇。",
      "徐干才名著，陈遵翰墨传。",
      "茅容肠郁结，王粲思飞鶱。",
      "屡入华阳社，俄空碣石筵。",
      "河梁愁绪促，海国梦魂牵。",
      "意气长虹拆，襟期片月悬。",
      "放怀丹壑近，回首碧云偏。",
      "灞岸重登日，阳关乍出年。",
      "吴田初放鹤，越岫正啼鹃。",
      "日夜相思切，瑶琴抱绝弦。"
    ]
  },
  {
    "id": "e647d10f339e6a3ef515263a4bef14a3",
    "title": "侍御叶公资送楼船抵杭赋谢五百字",
    "authorName": "胡应麟",
    "authorId": "e647d10f339e6a3e4e6cd9521bc0249a",
    "dynasty": "明",
    "content": [
      "伏柱辞燕阙，褰帷向虎林。",
      "花骢千里道，竹马万家心。",
      "白笔含霜动，朱旗曳雾临。",
      "埋轮神鬼避，折槛帝王钦。",
      "捧日声华著，回天意气任。",
      "斜封先罢敕，直指载题箴。",
      "鼓吹钱塘岸，楼船震泽浔。",
      "浮江消疠疫，煮海荡氛祲。",
      "豸绣威祛蜮，鱼盐弊剔蟫。",
      "三吴豪右慑，两浙吏氓愔。",
      "县柳标前植，溪兰拂旧纴。",
      "河阳霞粲烂，秋浦月萧森。",
      "紫雾催王舄，丹霄丽宓琴。",
      "名贤遗惠爱，茂宰播芳馨。",
      "卤簿江州却，桥梁瀫水寻。",
      "儿童群接袂，父老竞披襟。",
      "合浦光摇电，函关气属云。",
      "澹台徵往昔，石户询当今。",
      "仆射怜才切，司空拜善谌。",
      "衡茅蒐野逸，草莽荐崎嵚。",
      "末契申卢骆，孤悰托向禽。",
      "公车时序换，客邸岁华侵。",
      "绝域伤流寓，荒涂惜滞淫。",
      "一身馀杖屦，十口互衣衾。",
      "骤得鸾翔汉，真怜鲋涸涔。",
      "银缸寒乍照，玉斝醉频斟。",
      "董相虚陈策，庄生实废吟。",
      "乘槎骞并适，捧檄义同歆。",
      "足刖宁愁卞，头风欲愈琳。",
      "谊高双白璧，赐溢万黄金。",
      "敝箧离并塞，轻装发蓟岑。",
      "严城宵击柝，古戍暮传砧。",
      "野店黄茅簇，山邮绿树沈。",
      "沿淮程冉冉，入越路骎骎。",
      "蕙圃欣逢鴂，枫亭快食鲟。",
      "孤帆移霅上，敝宅认山阴。",
      "猿狖迎空谷，鹪鹩集故林。",
      "陈情惭李密，养志惬曾参。",
      "午憩甜仍黑，晨炊突渐黔。",
      "苏机聊下轴，窦锦趣停针。",
      "草阁喈双燕，椿庭戏五禽。",
      "蓬蒿行处合，蘋藻荐来歆。",
      "白凤腾书帙，苍龙掣剑镡。",
      "衔恩肠易结，饮惠舌难喑。",
      "八表瞻星象，三韩待雨霖。",
      "羹墙峕自剧，翼卵定谁深。",
      "洒墨紬丹匮，濡毫绽绿沈。",
      "惟应感知什，百代为知音。"
    ]
  },
  {
    "id": "e647d10f339e6a3e8ce491032661711a",
    "title": "再送包观察稚升之闽中",
    "authorName": "胡应麟",
    "authorId": "e647d10f339e6a3e4e6cd9521bc0249a",
    "dynasty": "明",
    "content": [
      "已奏淮阳绩，仍浮渭北船。",
      "飞霜随宪节，明月挂离筵。",
      "郡邑崤函外，城闉灞浐前。",
      "重关行紫气，别业问蓝田。",
      "六传排云日，双旌拂汉年。",
      "袖中龙剑色，烨烨射星躔。"
    ]
  },
  {
    "id": "e647d10f339e6a3ee3ab23593a37d417",
    "title": "赠别区太史用孺三十韵",
    "authorName": "胡应麟",
    "authorId": "e647d10f339e6a3e4e6cd9521bc0249a",
    "dynasty": "明",
    "content": [
      "屈指登坛业，如公更几人。",
      "英词摛晋宋，大雅撷周秦。",
      "粤海三珠耀，昆冈片玉抡。",
      "红颜攀桂阙，白面上枫宸。",
      "棣萼燕山下，梅花易水滨。",
      "佩纡新鸑鷟，袍夺旧麒麟。",
      "秘阁然藜夜，香亭属草晨。",
      "横身飞日月，举足步星辰。",
      "意气深流辈，风期绝等伦。",
      "湘台盟景屈，邺郡缔徐陈。",
      "契为论文笃，交缘作赋神。",
      "舟联吴苑雪，笠共汉京尘。",
      "马走提携渥，牛驱顾盼频。",
      "空林移皂盖，委巷曳朱轮。",
      "握麈酬玄度，濡翰接景纯。",
      "留连时达旦，卧起或经旬。",
      "岳立千秋废，冥搜万象陈。",
      "高标凌泰岱，厚谊薄峨岷。",
      "剑妒芙蓉合，衣便薜荔纫。",
      "骏才宁易屈，龙性故难驯。",
      "濩落商岩画，栖迟渭渚缗。",
      "扬雄玄寂寞，宗炳卧逡巡。",
      "别恨催红叶，归期趁绿蘋。",
      "一丘容寄傲，九域藉经纶。",
      "石户偏怀璧，天墀忆赐银。",
      "孤骞怜大翼，独处笑穷鳞。",
      "徙倚三垣切，参差一德邻。",
      "乾坤留哲匠，社稷待词臣。",
      "努力时餐饭，关心数饮醇。",
      "金闺坠梁月，投梦瀫溪垠。"
    ]
  },
  {
    "id": "e647d10f339e6a3e9b5f2165eaa21081",
    "title": "夜集万中丞斋中二郎君出侍翩翩玉立且风致卓尔不群追赋八韵寄怀并似中丞以当尺一",
    "authorName": "胡应麟",
    "authorId": "e647d10f339e6a3e4e6cd9521bc0249a",
    "dynasty": "明",
    "content": [
      "识面双投刺，舒怀一抱琴。",
      "云中鸿雁翼，原上鹡鸰心。",
      "并宿桃花岸，联飞桂树林。",
      "风华乔梓茂，意气棣棠深。",
      "翰墨眉山下，箕裘洛水浔。",
      "蓝田夸合璧，丽浦重兼金。",
      "文武家声擅，诗书世业任。",
      "西堂春色蚤，烂漫忆披襟。"
    ]
  },
  {
    "id": "e647d10f339e6a3e331c2d4d7e5ea8c1",
    "title": "谒关忠义祠十八韵",
    "authorName": "胡应麟",
    "authorId": "e647d10f339e6a3e4e6cd9521bc0249a",
    "dynasty": "明",
    "content": [
      "凛烈贞元气，时危属异人。",
      "河山留壮节，海岳降高真。",
      "北陆扶皇胄，南阳协帝臣。",
      "从龙嘘赤伏，跃马践黄巾。",
      "夏口单刀驻，荆门万甲巡。",
      "精忠馀报效，大义绝连姻。",
      "画界狞权忌，迁都猾操颦。",
      "吴师魂半逝，魏卒阵全湮。",
      "斧锧威屠德，艨𦨵势蹙仁。",
      "风驰秦塞外，电扫洛川滨。",
      "域内俱徯后，江东实震邻。",
      "神明炎祚厄，鬼蜮诈谋伸。",
      "麦邑悲逢虿，章丘痛获麟。",
      "阴灵遗百代，肸蚃亘千春。",
      "隧道纡松柏，宫墙饰藻蘋。",
      "断云回怅望，斜日助酸辛。",
      "古壁蛇虫字，空梁燕雀尘。",
      "惟应玉泉刹，永劫镇长新。"
    ]
  },
  {
    "id": "e647d10f339e6a3ea29f772c42924e0b",
    "title": "李本宁廉访以武侯庙八律见贻倚赋排律四首",
    "authorName": "胡应麟",
    "authorId": "e647d10f339e6a3e4e6cd9521bc0249a",
    "dynasty": "明",
    "content": [
      "陇上耕耘日，隆中啸傲时。",
      "分荆存霸迹，入蜀定皇基。",
      "建业元将命，成都迄受遗。",
      "交邻吴壤服，讨贼魏廷知。",
      "旧鼎三垂叶，新图八阵移。",
      "七擒降孟获，十倍胜曹丕。",
      "大将嗤巾帼，追兵怯鼓旗。",
      "伏龙人羡艳，如虎敌纷披。",
      "绝栈巴山曲，丛祠汉水湄。",
      "炎精垂烬夕，泪尽杜陵诗。"
    ]
  },
  {
    "id": "e647d10f339e6a3ea29f772c8b294e3f",
    "title": "李本宁廉访以武侯庙八律见贻倚赋排律四首",
    "authorName": "胡应麟",
    "authorId": "e647d10f339e6a3e4e6cd9521bc0249a",
    "dynasty": "明",
    "content": [
      "时务真谁识，崎岖见武侯。",
      "勤劳同稷契，正大协伊周。",
      "鹿任奸雄逐，龙占俊杰留。",
      "相才元独擅，将略定谁优。",
      "治世休从惠，交邻或用柔。",
      "南荒穷绝域，少陆荡神州。",
      "取善规忠益，开诚布远猷。",
      "仇家偕饮泣，敌国竞含羞。",
      "纪法森鹅鹳，机神运马牛。",
      "巍巍三代下，王佐嗣先忧。"
    ]
  },
  {
    "id": "e647d10f339e6a3ea29f772c91978bc5",
    "title": "李本宁廉访以武侯庙八律见贻倚赋排律四首",
    "authorName": "胡应麟",
    "authorId": "e647d10f339e6a3e4e6cd9521bc0249a",
    "dynasty": "明",
    "content": [
      "抱膝南阳下，乾坤入啸吟。",
      "犁锄莘野重，畚插傅岩深。",
      "大泽皇图创，中原帝胄临。",
      "万年扶汉谊，五月渡泸心。",
      "羽扇驱风电，蒲轮挟雨霖。",
      "遗书穹峡外，藏甲故崖阴。",
      "部伍归宁辑，酋豪入纵擒。",
      "南人惭数叛，北孽戒重侵。",
      "六出先声壮，三言后虑谌。",
      "锦官祠柏在，黛色尚森森。"
    ]
  },
  {
    "id": "e647d10f339e6a3ea29f772c02a73ebe",
    "title": "李本宁廉访以武侯庙八律见贻倚赋排律四首",
    "authorName": "胡应麟",
    "authorId": "e647d10f339e6a3e4e6cd9521bc0249a",
    "dynasty": "明",
    "content": [
      "吞吴情拂郁，灭魏思飞骞。",
      "管乐宁同座，萧曹定隔藩。",
      "南征韬剑戟，北伐誓旌幡。",
      "万事三分策，千秋二表言。",
      "庸禅知尽瘁，桀懿询加餐。",
      "日惨祁山戍，天昏渭水原。",
      "金牛炎社促，铁马夜台喧。",
      "古柏笼祠砌，枯桑抱屋垣。",
      "江空残月堕，峡迥断云翻。",
      "白帝留营阵，伤心乱石繁。"
    ]
  },
  {
    "id": "e647d10f339e6a3e662a33277d4bbcc2",
    "title": "乙未仲冬朔舟次济南大雪百二十韵",
    "authorName": "胡应麟",
    "authorId": "e647d10f339e6a3e4e6cd9521bc0249a",
    "dynasty": "明",
    "content": [
      "密霰三冬集，玄云四望同。",
      "微茫屯巨壑，浩荡布长空。",
      "入夜光交映，连朝势倍雄。",
      "纷披遥坠露，飒沓近含风。",
      "漠漠缘堤厚，霏霏入堑融。",
      "凌波来冉冉，逐浪去匆匆。",
      "岛屿萦枮蘖，汀洲结乱荭。",
      "修途霜淅沥，闇谷雾巃嵷。",
      "屏翳驱驰疾，玄冥号令隆。",
      "山川呈浑沌，宇宙𥳽共工。",
      "鍊石娲皇瘁，填河织女癃。",
      "衣裳青媛湿，环佩素娥𤧚。",
      "月杵舂来细，星箕飐处蒙。",
      "斗牛沈剑色，雷电撤车攻。",
      "南纪阳和伏，东华灏气笼。",
      "扶桑霾曙旭，析木炫层穹。",
      "齐鲁青如幂，岷峨翠若幢。",
      "重阴浮海岱，积素晕河嵩。",
      "潮涌钱塘阔，涛蒸渤涨洚。",
      "滹沱流易合，勃律𩗗难通。",
      "庐阜天连瀑，燕台日贯虹。",
      "柱凝江馆瑟，弦折塞门弓。",
      "弱水冰堪渡，辽阳淖未瀜。",
      "瑶翻藏地轴，玉戏笑天工。",
      "碎讶昆吾切，莹看匠石砻。",
      "潇湘遗是玦，宛洛种为珫。",
      "琮璧唐郊荐，圭璋夏庙肜。",
      "王孙珩粲烂，和氏璞茏葱。",
      "玛瑙霏成屑，琅玕刿欲镕。",
      "水晶盐味淡，火浣布毛冲。",
      "贝锦披文砌，鲛绡错绮栊。",
      "玻瓈新步障，云母旧屏风。",
      "蟾窟俄圆桂，鹍弦骤拂桐。",
      "白华怀烱洁，黄竹寄忧忡。",
      "处士墙颓荜，幽人径翳蓬。",
      "千林凋橘柚，七泽冻杉枫。",
      "泞隔双柑侣，泥沾百草丛。",
      "禾苗占上瑞，楮叶陋凡工。",
      "拟絮情殊惬，吹葭节渐融。",
      "吟梅标逸韵，泣笋验深衷。",
      "庭院饥喧雀，轩墀静扑虫。",
      "罗张梁苑兔，耒瘗邺田螽。",
      "潋滟传羔帐，萧疏放鹤笼。",
      "狼峰清代北，鹊帜詟云中。",
      "蜃吐楼台钜，鲸封观壁窿。",
      "鼋鼍愁永蛰，鹯鹗快高翀。",
      "远渚拳栖鹭，荒陂窜落鸿。",
      "灞桥驴蹇足，蓝岭骑埋鬃。",
      "汞已凝贞白，铅仍聚葛洪。",
      "玉京朝柱史，银阙跳壶公。",
      "棺下乔应耄，笙飞晋尚童。",
      "餐苓延蓟训，服乳度茅衷。",
      "慧可禅锋利，瞿昙佛行崇。",
      "散花摩诘幻，筛粟惠能侗。",
      "嶂没须弥岭，池添阿耨谼。",
      "菩提陈大梵，优钵湛真空。",
      "冶色凌姑射，炎威净祝融。",
      "轩涂迷七圣，舜麓正群工。",
      "孟氏离宫乐，颜回陋巷穷。",
      "水精传孔父，石髓问嵇公。",
      "秀彻肤明玠，瑰妍质粲蒙。",
      "凝脂夸杜姣，傅粉诧何工。",
      "赙亮嗟埋树，怀忱叹濯桐。",
      "浩游贤七贵，安卧卜三公。",
      "竹墅深逃廌，茅庐破匿仝。",
      "孙窗芸帙耀，苏窖苋肠充。",
      "有履穿东郭，无衣晒郝隆。",
      "陶巾敧自漉，姜被薄谁烘。",
      "蝶记元婴写，鹅忘逸少笼。",
      "含冤齐妇孝，殉节宋臣忠。",
      "左伯骸将毙，全师睫故蒙。",
      "绨分须贾袂，褐绽范丹躬。",
      "雨粟嬴君骇，量沙魏卒懵。",
      "程徒传旧业，石帅擅奇功。",
      "炭化虚疑逊，薪悭孰代崇。",
      "长谣逢贾簿，大猎罢萧忠。",
      "暑槛宜河朔，春盘忆射洪。",
      "峥嵘惊岁暮，朗润报年丰。",
      "兰舫忻联鹢，桑弧庆得雄。",
      "倦游秦邸外，乘兴越溪东。",
      "濡涩全妨舵，飘飖半压篷。",
      "群嚣怜榜竖，独钓恋渔翁。",
      "爨拥孤烟白，炉存宿火红。",
      "布帆悬茜峭，丝笮系青葱。",
      "绰约肌生疹，清华目眩瞳。",
      "衾裯吟啸里，几簟画图中。",
      "白苎歌游子，清商发侍僮。",
      "逍遥披氅客，肮脏被裘公。",
      "角赋豪吞惠，雕词捷仆融。",
      "船邀狂太白，笔授隽文通。",
      "皓齿纷相藉，明妆俨作丛。",
      "轻盈回曼脸，滑腻衬酥胸。",
      "飞动昭阳燕，翩褼洛水鸿。",
      "浣纱西子洁，织锦窦姬聪。",
      "蛾黛呵张敞，莺喉簇马融。",
      "登仙惭有道，中圣羡无功。",
      "握麈神先王，持螯思并洪。",
      "百壶携若下，五石醉新丰。",
      "斝玩商雕瑴，觚携汉铸铜。",
      "藏阄拈胜事，横槊斗英风。",
      "潦倒青田核，淋漓碧萏筒。",
      "南皮簪竞盍，北海座宁空。",
      "甲煎芬逾岭，天池味胜蒙。",
      "枣梨膏野熟，薏苡酿泉冲。",
      "鼎列云英面，匙抄赤穬穜。",
      "烂煨樊圃芋，细嚼夏畦菘。",
      "汀鹜肥供案，河鲂健入𥵫。",
      "奇毛蒐海雁，异味献家豵。",
      "虬脯时刲鹿，羊蹯或馔熊。",
      "烹鲜庖中窾，斫脍匠成风。",
      "大纛思平蔡，高牙誓缚戎。",
      "射从飞卫习，棋效积薪攻。",
      "挟日平原畅，谈天碣石讧。",
      "凤池延小谢，龙鲊询司空。",
      "绝倒元平子，清言复阿戎。",
      "三坟罗倚相，四部缮行冲。",
      "屈宋才无敌，邹枚宴未穷。",
      "寥寥白雪赋，千古孝王宫。"
    ]
  },
  {
    "id": "e647d10f339e6a3efc8cb806837460d0",
    "title": "效阴铿安乐宫体十首甘泉宫",
    "authorName": "胡应麟",
    "authorId": "e647d10f339e6a3e4e6cd9521bc0249a",
    "dynasty": "明",
    "content": [
      "绀殿明丹壑，朱栏丽碧空。",
      "金芝丛紫翠，玉树翳青葱。",
      "阊阖千门度，罘罳万户通。",
      "鱼龙吟太液，鸡犬咽新丰。",
      "后乘双飞燕，蹁跹豹尾中。"
    ]
  },
  {
    "id": "e647d10f339e6a3efc8cb806d500dc2b",
    "title": "效阴铿安乐宫体十首甘泉宫",
    "authorName": "胡应麟",
    "authorId": "e647d10f339e6a3e4e6cd9521bc0249a",
    "dynasty": "明",
    "content": [
      "千秋遗片瓦，万仞忆崇台。",
      "绣柱星河落，雕栏日月开。",
      "歌声回白苎，舞影拂苍苔。",
      "旧宠罗衣歇，新妆穗帐哀。",
      "当时笑公瑾，不载二乔来。"
    ]
  },
  {
    "id": "e647d10f339e6a3efc8cb80674acc8e4",
    "title": "效阴铿安乐宫体十首甘泉宫",
    "authorName": "胡应麟",
    "authorId": "e647d10f339e6a3e4e6cd9521bc0249a",
    "dynasty": "明",
    "content": [
      "曲榭生风蚤，层窗漏日迟。",
      "冰山围巀嵲，雪巘架逶迤。",
      "石甃长秋井，泉疏太液池。",
      "御舟三翼泛，宫扇七轮驰。",
      "莫漫酣吴酒，轻言狎翠眉。"
    ]
  },
  {
    "id": "e647d10f339e6a3efc8cb806f42eeccc",
    "title": "效阴铿安乐宫体十首甘泉宫",
    "authorName": "胡应麟",
    "authorId": "e647d10f339e6a3e4e6cd9521bc0249a",
    "dynasty": "明",
    "content": [
      "紫气重关外，飞楼上属云。",
      "回梯盘月窟，复道驾星文。",
      "列圣金支现，诸真玉佩闻。",
      "炉香晨杂沓，烛霭暮絪缊。",
      "不分银床下，他时狎翠裙。"
    ]
  },
  {
    "id": "e647d10f339e6a3efc8cb8060f356c42",
    "title": "效阴铿安乐宫体十首甘泉宫",
    "authorName": "胡应麟",
    "authorId": "e647d10f339e6a3e4e6cd9521bc0249a",
    "dynasty": "明",
    "content": [
      "万柳何年植，枝枝净隔尘。",
      "堂犹名阅武，苑欲借宜春。",
      "涤器非寒士，当垆亦丽人。",
      "金丸穿叶巧，宝屧坠花新。",
      "屈指西师入，能舒翠黛颦。"
    ]
  },
  {
    "id": "e647d10f339e6a3efc8cb80637bdbba1",
    "title": "效阴铿安乐宫体十首甘泉宫",
    "authorName": "胡应麟",
    "authorId": "e647d10f339e6a3e4e6cd9521bc0249a",
    "dynasty": "明",
    "content": [
      "园林标帝阙，水石丽神州。",
      "入座慈云动，登坛法雨流。",
      "三乘归独诣，二酉入穷蒐。",
      "彩笔词人聚，缃缣学士留。",
      "逡巡成要略，寒贱失雕锼。"
    ]
  },
  {
    "id": "e647d10f339e6a3efc8cb80653d6f311",
    "title": "效阴铿安乐宫体十首甘泉宫",
    "authorName": "胡应麟",
    "authorId": "e647d10f339e6a3e4e6cd9521bc0249a",
    "dynasty": "明",
    "content": [
      "琐阁披香砌，风光照丽华。",
      "腰萦前殿柳，脸夺后庭花。",
      "暗牖通秦跸，明窗泊汉查。",
      "流苏悬重锦，步障夹轻纱。",
      "正尔呼江令，隋兵集似麻。"
    ]
  },
  {
    "id": "e647d10f339e6a3efc8cb8060ca2e488",
    "title": "效阴铿安乐宫体十首甘泉宫",
    "authorName": "胡应麟",
    "authorId": "e647d10f339e6a3e4e6cd9521bc0249a",
    "dynasty": "明",
    "content": [
      "宿雾悬珠槛，朝云动玉扉。",
      "楼心窥帝座，阁道隐仙机。",
      "八水清相观，三山翠欲飞。",
      "万妆围锦帐，百媚拥罗衣。",
      "一曲菱歌罢，芜城事已非。"
    ]
  },
  {
    "id": "e647d10f339e6a3efc8cb806f0f876da",
    "title": "效阴铿安乐宫体十首甘泉宫",
    "authorName": "胡应麟",
    "authorId": "e647d10f339e6a3e4e6cd9521bc0249a",
    "dynasty": "明",
    "content": [
      "十二雕栏外，名花照玉壶。",
      "翰林方醉卧，中使遍传呼。",
      "行乐词先奏，清平唱未徂。",
      "春山云作黛，秋水月为肤。",
      "妒杀红丝畔，纤纤入画图。"
    ]
  },
  {
    "id": "e647d10f339e6a3efc8cb80668242346",
    "title": "效阴铿安乐宫体十首甘泉宫",
    "authorName": "胡应麟",
    "authorId": "e647d10f339e6a3e4e6cd9521bc0249a",
    "dynasty": "明",
    "content": [
      "飞来自何处，突兀挂雕墙。",
      "帝命徵千邑，神功运八荒。",
      "摩霄孤鸑下，驾海巨鳌藏。",
      "五岳真形在，三峨故域长。",
      "惟愁绝颠眺，燧火烛天狼。"
    ]
  },
  {
    "id": "e647d10f339e6a3efd095ee50f399dc1",
    "title": "挽王元美先生二百四十韵",
    "authorName": "胡应麟",
    "authorId": "e647d10f339e6a3e4e6cd9521bc0249a",
    "dynasty": "明",
    "content": [
      "泰岱崩颓日，乾坤混阖年。",
      "共惊梁木坏，谁拥劫灰然。",
      "北极悲遗老，东吴泣大贤。",
      "八荒情惨怛，九域涕沦涟。",
      "讣达鸡林外，神游鹿苑前。",
      "青牛应独跨，赤鲤讵同还。",
      "忆昔嘉隆运，重看间气联。",
      "星移严子濑，岳降洞庭巅。",
      "花甲庚寅兆，蓬弧戊子悬。",
      "贞元逢五百，盛美冠三千。",
      "奕叶龙为种，苞苻凤集肩。",
      "修眉扬八彩，异骨耸双颧。",
      "毁齿惊闾族，垂髫诧里廛。",
      "应声题宝铗，唾手拾青钱。",
      "玉陛晨宣唱，琼林昼锡筵。",
      "茏葱韦曲雾，摇曳杜陵烟。",
      "柳岸青丝盒，桃堤赤玉鞭。",
      "墨花浮太液，囊草动甘泉。",
      "东壁呈辉耀，西曹得静便。",
      "锐情三古上，矢志百王先。",
      "尽却区中累，全收物外权。",
      "词林勤斫削，艺苑恣腾骞。",
      "正始追遗躅，开元继绝綖。",
      "抟空孤翼上，历块众蹄竣。",
      "历下论心最，新都托分坚。",
      "宗吴偕骏发，余李并蝉连。",
      "南海携公实，西堂对惠连。",
      "张公江海契，徐子庙堂缘。",
      "社自簪绅合，门仍韦布延。",
      "伶俜嘘谢叟，羁絷脱卢楩。",
      "结侣摐金石，同心叶筦县。",
      "虹光摇海岳，雪色被幽燕。",
      "入穴雏探虎，登坛耳握犍。",
      "遐踪恢孝武，陋习起成宣。",
      "嶓冢千江派，昆仑万谷泉。",
      "五经凭发笥，六艺浩忘筌。",
      "大笔笼檀左，雄章轧孟迁。",
      "漆园饶采掇，郑圃纵渔畋。",
      "颂发商周蕴，诗紬汉魏诠。",
      "中郎同丽尔，都尉共超然。",
      "八斗虚高第，三闾实冗员。",
      "兴深陶栗里，情逸谢临川。",
      "叙述卑平子，铺张狭孟坚。",
      "灵光霞映桷，景福雾盈櫋。",
      "只字摩穹壤，单辞耀幅𢄙。",
      "喑呜人自废，踔厉世无前。",
      "楮墨时随溷，缃缣半矗椽。",
      "兰膏经岁竭，藜火彻明然。",
      "阁上雠中垒，亭中阅太玄。",
      "多闻留偃赐，好学嗣颜骞。",
      "急就章章疏，凡将字字笺。",
      "虫鱼评叔夜，科斗辨僧虔。",
      "鼮鼠奇毛列，商羊独足拳。",
      "浮游无宿疾，贰负有遗骭。",
      "狱底知神物，河边识女媊。",
      "流觞徵仲冶，威斗验承天。",
      "待诏今方朔，司空旧茂先。",
      "编成罗艳异，志就薄夷坚。",
      "腹贮须弥外，胸藏宛委还。",
      "诸刘惭博核，二沈谢覃研。",
      "绝代难酬价，倾城易遘譞。",
      "桓文名藉藉，绛灌目睊睊。",
      "道直元如矢，躬行更若弦。",
      "当门宁植蕙，曲径讵容荃。",
      "萧艾纷投隙，椒兰竞搆愆。",
      "一麾辞豹尾，双佩拭龙渊。",
      "易水悲歌歇，潢池武略宣。",
      "绿林韬剑戟，青土静弓弮。",
      "屏翰风猷著，家门历数邅。",
      "高牙沦瀚海，大纛仆居延。",
      "池水先波及，昆岗骤火延。",
      "乘时交鬼蜮，济恶剩蝗蝝。",
      "刻木伤缧绁，肩舆询竹箯。",
      "千机同织贝，百足漫扶蚿。",
      "鱼服恫谁诉，牛衣困自绠。",
      "形骸迷肮脏，手足竭胝胼。",
      "痛切肠攒猬，熹微命缀蜒。",
      "痬薰肌彻骨，瘿决项流咽。",
      "断绝张仪舌，轰豗石勒拳。",
      "韬钤明主惜，法网柄臣牵。",
      "霹雳高空下，雷霆大地燀。",
      "魂飞巢压卵，胆夺栋颓枅。",
      "进退身维谷，纵横泪若沺。",
      "刳心闻唳鹤，洒血和啼鹃。",
      "星散华阳市，天回震泽瀍。",
      "善权扪紫翠，阳羡卜苍矸。",
      "大泽偏容卧，长林不厌穿。",
      "扶筇升险绝，蹑屐犯危颠。",
      "谢客西州墓，为农北海堧。",
      "楸梧存越峤，禾黍种吴田。",
      "茂苑繁花丽，娄江秀麦䅌。",
      "开园邻绿野，筑室傍蓝田。",
      "画栋金银列，雕楹绘垩填。",
      "奇峰俱岳麓，怪石尽平泉。",
      "曲榭遥通竹，飞楼迥架梴。",
      "残山疑坠碣，剩水似浮滇。",
      "橘柚连村树，芙蓉隔港沿。",
      "萍飔吹袭袭，葵露滴涓涓。",
      "陇首珍禽戏，黔南语鸟儇。",
      "游人怀鞠■，冶女话秋千。",
      "揖客长停哺，迎宾屡握鬈。",
      "交游太丘广，车骑孟尝阗。",
      "急难时捐囷，逢迎岁竭廯。",
      "朱衣惊坐众，珠履入门骈。",
      "别墅矜驰骑，行庖试击鲜。",
      "纷纭操脍脯，蹀躞骤连钱。",
      "粣效虞悰制，茶呼陆羽煎。",
      "沈酣桑落会，潦倒竹林眠。",
      "较罚逾金谷，移封隘酒泉。",
      "糟醨凭寄迹，曲米笑流涎。",
      "鹦鹉玻璃杓，鸬鹚玳瑁棬。",
      "鸱夷浮菌惷，象鼻吸连卷。",
      "笠泽槎头鲙，淞陵缩项鳊。",
      "连螯烹紫蟹，带甲供黄鳣。",
      "水芡房房坼，山樱颗颗圆。",
      "儿拳呈紫蕨，佛手荐香橼。",
      "馔敌郇厨美，羹嘲党帐膻。",
      "嵯峨薪代蜡，嗟咄豆成饘。",
      "桂树时停楫，沙棠日扣舷。",
      "纶竿张氏舸，箫鼓孟家船。",
      "登善文皇册，元常季直笺。",
      "玄圭铭大夏，苍佩琢于阗。",
      "孟德台端瓦，乌曹椁上砖。",
      "月输求志费，日损卖文钱。",
      "胜负天人定，升沉气运迁。",
      "辞家悲李密，伏阙恸王延。",
      "浩荡新恩下，荧煌宿垢湔。",
      "勒铭同岘首，封冢象祈连。",
      "纶綍飞朝宁，冠绅会陌阡。",
      "霜蹄仍剪拂，彩翮骤翩跹。",
      "突兀烟霄上，嶒嵘日月边。",
      "三关劳控驭，两越寄旬宣。",
      "太仆分司重，中丞节制全。",
      "空群留騄駬，异队别骃驙。",
      "将毂频推楚，兵符半摄鄢。",
      "秋霜凝斧钺，晴旭照戈鋋。",
      "嵾上攀名岳，沅湘涉大川。",
      "云低神女驾，月冷帝妃钿。",
      "京兆鲜于敏，廷评定国虔。",
      "先驱驯䝟貐，密网化鹰鹯。",
      "倏忽人情异，悲凉世态懁。",
      "青蝇从抵隙，白鸟任遗諓。",
      "勇退羞罗雀，幽栖避跕鸢。",
      "世惊鹏偃息，自喜蠖蜿蜒。",
      "展卷忻长日，悬书得大年。",
      "三苍勤剞劂，五纬罄雕镌。",
      "钜碣新罗购，穹碑日本传。",
      "褒诛崇衮钺，晃朗切玑璇。",
      "黼黻垂钟鼎，丝纶饰豆笾。",
      "江河驰藻绘，象纬错丹铅。",
      "气色龙成彩，声华蚁集膻。",
      "家藏三郡集，童习二鸣编。",
      "宝箓窥灵秘，真机握大还。",
      "入关遗世事，闭户息尘缘。",
      "绀殿群嚣绝，清都百虑蠲。",
      "遗经翻损益，大道识坤乾。",
      "真诰裁弘景，阴符注李筌。",
      "瑶函王母授，金榜木公嬗。",
      "厌次东方朔，罗浮郭稚川。",
      "黄庭神煜煜，紫府息绵绵。",
      "白石搀霞煮，丹珠滴露研。",
      "虚无游大洞，冲漠憩重渊。",
      "取次蒲团熟，纵横木榻穿。",
      "低回迟鷟羽，隐约下鸾軿。",
      "太上留函谷，先生叩竺乾。",
      "普陀谈五蕴，临济覈三玄。",
      "作偈呈希运，题书谒大颠。",
      "孤峰凝独峙，古月证重圜。",
      "砌上祗园果，池中法界莲。",
      "菩提垂宝地，香积布金田。",
      "灵祐军持蹋，丹霞佛像㸐。",
      "直窥无始奥，真彻上乘禅。",
      "隐豹藏林密，鸣驺入谷遄。",
      "玄纁何奕奕，束帛匪戋戋。",
      "礼数三台接，恩光八座偏。",
      "长干邀卤簿，白下注旌旃。",
      "东土明无二，南宗集大千。",
      "雨花台上句，桃业渡头篇。",
      "元礼门如海，文通笔胜椽。",
      "世俱荣白傅，畴不慕青莲。",
      "帝命劳疏广，臣心恋偓佺。",
      "归寻霞外侣，逝作地行仙。",
      "放浪君平卜，逍遥善卷佃。",
      "陶朱频易蠡，博望几浮骞。",
      "小阁披芳素，层轩搆碧涟。",
      "鸣琴娱茜峭，吹笛和潺湲。",
      "大白凌周顗，深杯角郑虔。",
      "优游宽礼法，爽朗越拘挛。",
      "拥髻回通德，修蛾却丽娟。",
      "闺房闲窈窕，枕簟绝便嬛。",
      "玉树前阶盛，金茎后裔绵。",
      "虹霓烂芝桂，雨露荫楠楩。",
      "尺璧名高楚，千金骨市涓。",
      "流沙陈騕袅，汗血聚騝駽。",
      "福履人生备，期颐众望颛。",
      "飧苓逾蓟训，辟谷度彭篯。",
      "兜率仙宫丽，遮须梵宇妍。",
      "龙蛇占起陆，鸡犬候离𤲬。",
      "共诧三彭伏，那期二竖蹎。",
      "肺愁司马渴，腰惜隐侯朘。",
      "杜疟原难起，曹风不易痊。",
      "兰金辞管鲍，药石谢和扁。",
      "骤解形骸缚，初离眷属缠。",
      "金棺来烨烨，玉舄去翩翩。",
      "化鹄徒为尔，骑鲸固有焉。",
      "尚疑元放脱，翻忆令威翾。",
      "烈魄抟箕尾，精魂落斗躔。",
      "夜台风淅淅，朝陇月娟娟。",
      "震悼闻双阙，吞声届八埏。",
      "荣封符马鬣，异兆协牛眠。",
      "大树英灵在，生刍涕泗溅。",
      "仓皇扪草屩，踯躅负寒毡。",
      "片刺交文举，孤城托仲宣。",
      "风尘饶盼睐，湖海竭陶甄。",
      "宗庙裳衣列，门墙裋褐褰。",
      "敢云千里足，突睹九方歅。",
      "磊落孙阳御，驰驱祖逖鞭。",
      "虚怀悬藻镜，侧目任衡铨。",
      "翠黛双弯妩，朱唇一笑嫣。",
      "无媒甘老大，不嫁抱婵娟。",
      "异代瞻提挈，中途恨弃捐。",
      "佳人宁独立，国士讵同怜。",
      "骨相成虚负，音容记勉旃。",
      "文漪空啸咏，碧浪罢延缘。",
      "苦思啼庄舄，深悰泣郑玄。",
      "良工亡偃翟，巧匠失轮扁。",
      "太室三花瘁，曹溪六叶跧。",
      "虚闻南岳让，滥拟石头迁。",
      "迦叶神徒懵，维摩病岂然。",
      "城佳松郁郁，墓宿草芊芊。",
      "郢国阳春绝，邯郸步骤𧾍。",
      "荒丘盘狡兔，高岭咽寒蝉。",
      "堂后听丝竹，垆头渍酒绵。",
      "滂沱临大壑，呜邑问重泉。",
      "宇宙遗空笈，乾坤入断弦。",
      "惟应四部稿，万古诵钧天。"
    ]
  },
  {
    "id": "e647d10f339e6a3e70635c0146c14077",
    "title": "结夏西山诸佛刹效初盛体为排律十首",
    "authorName": "胡应麟",
    "authorId": "e647d10f339e6a3e4e6cd9521bc0249a",
    "dynasty": "明",
    "content": [
      "宝树云霞出，珠林日月悬。",
      "丰碑镵晋代，巨榜揭梁年。",
      "绣柱排双阙，雕甍控八埏。",
      "塔光摩宇宙，𣄢影矗星躔。",
      "海蹙浮杯浪，江萦卓锡泉。",
      "中峨群岫列，上竺乱峰连。",
      "鹿苑全铺桂，龙池尽植莲。",
      "昙花青鸟驻，忍草白牛眠。",
      "兜率高天外，昆仑大地前。",
      "神功香积运，圣谛法轮传。",
      "万劫空王座，千灯释祖筵。",
      "焚身销众业，断臂伏诸缘。",
      "入室闻师利，登坛见普贤。",
      "曹溪存一悟，临济彻三玄。",
      "有漏先除障，无生欲问禅。",
      "行行负瓢笠，曳杖到金田。"
    ]
  },
  {
    "id": "e647d10f339e6a3e70635c01f2fd952b",
    "title": "结夏西山诸佛刹效初盛体为排律十首",
    "authorName": "胡应麟",
    "authorId": "e647d10f339e6a3e4e6cd9521bc0249a",
    "dynasty": "明",
    "content": [
      "玉镜悬高座，金轮压大荒。",
      "国疑游净乐，山似踏清凉。",
      "殿吐祥云色，窗含慧日光。",
      "虹霓行画壁，牛女宿雕梁。",
      "一钵携千界，孤灯现十方。",
      "袈裟晨灿烂，𣄢盖暮飞扬。",
      "夹户杉松丽，捎檐桂柏香。",
      "灵花芬别院，苦竹翳回廊。",
      "马为驮经白，龙因听法苍。",
      "足三禽是使，牙六象称王。",
      "那叱狞牙动，修罗恚目张。",
      "腰疑天女细，爪忆梵流长。",
      "几夜眠风穴，经年事石霜。",
      "昙摩聊示寂，普化旧徉狂。",
      "浩瀚游秦论，圆通入洛章。",
      "津梁如可涉，拂袖上慈航。"
    ]
  },
  {
    "id": "e647d10f339e6a3e70635c0180cd4832",
    "title": "结夏西山诸佛刹效初盛体为排律十首",
    "authorName": "胡应麟",
    "authorId": "e647d10f339e6a3e4e6cd9521bc0249a",
    "dynasty": "明",
    "content": [
      "杖履遵山麓，栏杆列涧阿。",
      "飞梁攒泰岱，画拱压岷峨。",
      "实阁慈恩近，雕宫净饭多。",
      "天台浮海峤，岳麓控江沱。",
      "振锡啼猿下，登堂法雁过。",
      "焚香驯怖鸽，乞食叩灵鼍。",
      "曲径穿黄叶，回廊步绿莎。",
      "崖亭交竹树，石室挂藤萝。",
      "万亿先明藏，三千窣堵波。",
      "双林开觉路，八水渡恒河。",
      "白足依龙树，缁衣住鸟窠。",
      "禅灯围帝释，梵乐奏仙娥。",
      "雪窦偏宜颂，云门不厌诃。",
      "大悲观自在，上首阿难陀。",
      "幻梦清圆觉，真如会密多。",
      "将纫居士服，一榻伴维摩。"
    ]
  },
  {
    "id": "e647d10f339e6a3e70635c01cae4c418",
    "title": "结夏西山诸佛刹效初盛体为排律十首",
    "authorName": "胡应麟",
    "authorId": "e647d10f339e6a3e4e6cd9521bc0249a",
    "dynasty": "明",
    "content": [
      "半岭金银出，中天杖锡留。",
      "门庭炎汉辟，栋宇大唐修。",
      "一水浮精舍，千峰插梵楼。",
      "凭高双槛豁，望远七灯幽。",
      "舍利神光跃，兜罗佛臂柔。",
      "阎浮穷上国，赡部尽南州。",
      "削壁云霞动，飞檐象纬游。",
      "𣄢高寒月坠，磬断夕阳收。",
      "麓胜前飞鹤，山深近伏牛。",
      "象王迎法驾，龙伯护灵湫。",
      "芥吐须弥色，莲垂阿耨流。",
      "旃檀长照夜，祗树不惊秋。",
      "大士居岩际，高僧坐石头。",
      "机深频掣棒，偈苦欲沈舟。",
      "溪岸闻三乘，云门见四愁。",
      "谩论生老病，千劫尽浮沤。"
    ]
  },
  {
    "id": "e647d10f339e6a3e70635c0110accc0d",
    "title": "结夏西山诸佛刹效初盛体为排律十首",
    "authorName": "胡应麟",
    "authorId": "e647d10f339e6a3e4e6cd9521bc0249a",
    "dynasty": "明",
    "content": [
      "殿起凌三竺，台孤望四溟。",
      "遥空呈绀碧，绝顶挂丹青。",
      "巘崿横香案，峰峦列画屏。",
      "刹高全碍日，池迥半披星。",
      "古砌流云积，阴廊冻雪扃。",
      "泉当秋径濯，瀑向夜窗听。",
      "影落吟边雁，光飞定后萤。",
      "钟疏闻鹤唳，钵冷带龙腥。",
      "薜荔苍凝壁，藤萝翠压庭。",
      "斋厨菱芡熟，讲席芰荷馨。",
      "忉利旌幡合，潮音杖锡停。",
      "三车迎海峤，一苇渡江汀。",
      "觉路超千界，玄关护百灵。",
      "圆明童子偈，定慧法王经。",
      "梦幻清禅铎，机锋彻梵铃。",
      "鳌山欲成道，会待奯公醒。"
    ]
  },
  {
    "id": "e647d10f339e6a3e70635c01eac5084a",
    "title": "结夏西山诸佛刹效初盛体为排律十首",
    "authorName": "胡应麟",
    "authorId": "e647d10f339e6a3e4e6cd9521bc0249a",
    "dynasty": "明",
    "content": [
      "荐福崇新搆，能仁拓旧基。",
      "殿疑身毒割，宫似竺乾移。",
      "法力金容耀，毫光玉髻披。",
      "恒沙登觉岸，阿耨渡香池。",
      "五蕴空罗刹，三摩驾辟支。",
      "千身菩萨现，九劫梵王离。",
      "幻化天魔伏，灵通地藏知。",
      "运开龙汉后，年纪赤明时。",
      "鹿女衔花献，猿孙拾橡嬉。",
      "楗关驯虎豹，伏砌断蛟魑。",
      "古树撑崖出，寒花抱石敧。",
      "飞萝悬绝磴，夹筱蔽清漪。",
      "生老偏愁病，贪嗔独恋痴。",
      "道存无尽藏，劫满阿僧祗。",
      "舍宅王珣癖，过门杜甫饥。",
      "芒鞋万峰雪，岁晚入蛾眉。"
    ]
  },
  {
    "id": "e647d10f339e6a3e70635c01d3de8b3c",
    "title": "结夏西山诸佛刹效初盛体为排律十首",
    "authorName": "胡应麟",
    "authorId": "e647d10f339e6a3e4e6cd9521bc0249a",
    "dynasty": "明",
    "content": [
      "梵宇千灵集，禅堂万法森。",
      "雕楹浮绝巘，画槛卓遥岑。",
      "枕簟霞光入，竿𣄢雾色侵。",
      "悬崖冬雪坠，背岭夕岚沈。",
      "鹤去天飞锡，龙来地布金。",
      "持斋驯鸽下，施食断猿吟。",
      "树老僧忘腊，花空佛印心。",
      "菩提清欲界，檐卜净祗林。",
      "经卷流泉侧，香龛巨石阴。",
      "普陀悬海峤，灵隐矗江浔。",
      "教自磨砖彻，禅因面壁深。",
      "迷津航易度，彼岸筏难寻。",
      "四品中军好，三乘吏部钦。",
      "王丞情汗漫，许椽思沈淫。",
      "大梦销尘劫，高谈畅古今。",
      "明朝瓦棺阁，乘胜更登临。"
    ]
  },
  {
    "id": "e647d10f339e6a3e70635c01afe09974",
    "title": "结夏西山诸佛刹效初盛体为排律十首",
    "authorName": "胡应麟",
    "authorId": "e647d10f339e6a3e4e6cd9521bc0249a",
    "dynasty": "明",
    "content": [
      "寺古传回向，园空认给孤。",
      "飞轩临广莫，叠阁到虚无。",
      "白玉中天甃，黄金大地铺。",
      "千僧翻般若，七佛证毗卢。",
      "默坐超人境，高凭豁帝都。",
      "东西凌泰华，南北控燕吴。",
      "阿閦灵光现，婆娑圣教敷。",
      "幽明穷六道，神鬼彻三途。",
      "岭欲腾丹鹫，碑疑下赤乌。",
      "香林狮子伏，法驾象王扶。",
      "净业依兰桂，空心会苾刍。",
      "沈檀霏贝叶，茗荈浥雕胡。",
      "板屋双扉静，绳床一袖枯。",
      "玄谈披沆瀣，妙义发醍醐。",
      "支遁神偏王，周颙兴未孤。",
      "无烦畏昏黑，绝顶上浮图。"
    ]
  },
  {
    "id": "e647d10f339e6a3e70635c01004b2288",
    "title": "结夏西山诸佛刹效初盛体为排律十首",
    "authorName": "胡应麟",
    "authorId": "e647d10f339e6a3e4e6cd9521bc0249a",
    "dynasty": "明",
    "content": [
      "杰搆临丹地，飞梁瞰碧峰。",
      "台高苍野尽，殿古白云重。",
      "峭峡虹斜度，危崖雪半封。",
      "佛疑维卫至，僧似落伽逢。",
      "舞鹤参朝座，饥乌集暮钟。",
      "缘深频伏象，定久忽闻蛩。",
      "暗牖闲生竹，虚檐密种松。",
      "持经迷菡萏，说偈坠芙蓉。",
      "异荈分泉瀹，香粳激浪舂。",
      "蒲团藏阒寂，木榻寄蒙茸。",
      "八识空尘累，三禅别梵宗。",
      "九州遥挂衲，十岳遍扶筇。",
      "璎珞天人馈，玻瓈释帝供。",
      "文殊行处脚，迦叶笑时容。",
      "东域摩腾化，西江道一踪。",
      "将辞氻潭去，阐法号黄龙。"
    ]
  },
  {
    "id": "e647d10f339e6a3e70635c0134c30224",
    "title": "结夏西山诸佛刹效初盛体为排律十首",
    "authorName": "胡应麟",
    "authorId": "e647d10f339e6a3e4e6cd9521bc0249a",
    "dynasty": "明",
    "content": [
      "佛日千岩静，人天万壑遥。",
      "珠宫浮碧落，贝阙抱丹霄。",
      "玉碗霞明灭，金灯月动摇。",
      "旌幡朝雾结，铃铎夜风飘。",
      "袒膊眠山洞，飞身渡海潮。",
      "香看尘外续，火辨劫前烧。",
      "阿育诚心化，登伽幻术调。",
      "波旬回愤恚，戈利失矜骄。",
      "塑壁环双树，镵碑记六朝。",
      "梵僧家姓竺，梁帝寺名萧。",
      "北固凌虚旷，东林跨泬㵳。",
      "池开龙母窟，塔涌雁王标。",
      "翠柏禅机契，青莲释证饶。",
      "挥锄除障业，破灶绝喧嚣。",
      "五岳携孤杖，三田寄一瓢。",
      "流沙归路近，柱史乍相邀。"
    ]
  },
  {
    "id": "e647d10f339e6a3ed909b403df7f044c",
    "title": "侠客行六十四韵",
    "authorName": "胡应麟",
    "authorId": "e647d10f339e6a3e4e6cd9521bc0249a",
    "dynasty": "明",
    "content": [
      "朝端新拜大长秋，赐第东方最上头。",
      "曲榭华甍藏燕雀，画堂飞栋列貔貅。",
      "论功肯就平阳列，相骨争夸定远俦。",
      "太宰均裀容接席，中丞停节让鸣驺。",
      "前茅鼓角陈清吹，后队旌𣄢树碧油。",
      "几为高名罗蒯彻，时从长揖见曹丘。",
      "雄心黯淡操戈发，奇策纵横借箸筹。",
      "博浪误惊嬴主中，白登长抱沛王羞。",
      "长驱欲践天骄血，转战思椿日逐喉。",
      "然诺季心轻海岱，风声剧孟重山丘。",
      "朱家缓颊共排难，郭解捐躯代报仇。",
      "八百家奴怀蜀镪，三千门客佩吴钩。",
      "登坛辟易渔阳帅，分道凭陵博陆侯。",
      "向晚章台嘶叱拨，深春韦曲叫钩辀。",
      "麒麟阁耸飞身上，鳷鹊宫扃掉臂游。",
      "入幕嘉宾窥喜怒，当场摩诘效俳优。",
      "微行汉帝令衷甲，清暇唐宗待蹴毬。",
      "绝代妖童颜比郑，倾城小史貌逾周。",
      "频呼第五嬉金埒，屡窃无双下玉楼。",
      "贵介原尝元并峙，奢靡王石定谁优。",
      "双珠跳脱迎无畏，百宝流苏障莫愁。",
      "云母屏开红日耀，水晶帘卷碧天幽。",
      "灯笼锦织流黄被，火浣衫裼集翠裘。",
      "五彩同心饶绾结，七珍如意竞雕锼。",
      "盈拳韎韐商胡赠，径尺琅玕贵主求。",
      "象齿穹窿来绝域，蛟精莹腻出灵湫。",
      "齐璜楚玦相辉映，鲁璧秦碑互校雠。",
      "彝鼎蚩尤存大夏，尊罍饕餮验成周。",
      "华笺溢案钟王聚，妙墨盈箱顾卫留。",
      "绿野遗踪看载辟，蓝田名迹羡重修。",
      "为园直跨新丰市，凿沼斜穿太液流。",
      "曲岛回汀浮滟滪，孤峰层巘矗瀛洲。",
      "岧峣睥睨通河汉，巀嶪罘罳碍斗牛。",
      "泉美乍分扬子渡，石奇先载郁林州。",
      "偏箱络绎驰山荔，巨舶联翻饷海榴。",
      "选匠荆扬乔木尽，营工川洛众材鸠。",
      "瓜田灞浐联郊隧，柳陌咸阳夹置邮。",
      "十院名花行索笑，八窗文杏坐销忧。",
      "松风昼起娱贞白，竹露晴翻媚子猷。",
      "芳草梦时连骤睹，蟠桃栽处朔勤偷。",
      "相思树底闲情剧，连理枝旁逸兴遒。",
      "菡萏飘香萦桂闼，芙蓉输艳扑兰舟。",
      "青萍瑞实浮江上，绿萼寒英寄陇头。",
      "俊鹊东方劳远致，神鹰南国费穷蒐。",
      "爰居受享翻成福，吉了能言不解愁。",
      "子母玄猿携上峡，雌雄丹鹤贮浮丘。",
      "当阶桧柏龙鳞劲，侧径梧桐凤羽稠。",
      "把钓文鱼时拨剌，开笼细鸟日啁啾。",
      "玻瓈盏净屠苍鹿，玛瑙盘殷脍赤虬。",
      "食进万钱忘下箸，羹调千镒未盈瓯。",
      "牛心探胾熊蹯脆，蟹足熬膏獭髓柔。",
      "李尉庖中赢宝屑，郇公厨内足珍羞。",
      "从容握麈延诸谢，慷慨呼卢轧二刘。",
      "侯白抗颜陈戏剧，秦青扬袂动歌讴。",
      "数声子夜明星落，一部阳春霁月流。",
      "别馆笙箫云共咽，回廊灯烛雾难收。",
      "杯传鹦鹉长酣醉，杓满鸬鹚递劝酬。",
      "五斗椰浆尝异核，百壶桑落荐芳篘。",
      "生来梁孝豪游擅，蚤岁燕丹侠气投。",
      "日杳虞渊犹角逐，天倾杞国漫咨诹。",
      "无论萧相居帷幄，谩说孙郎近冕旒。",
      "倏忽韶光侔闪电，须臾沧海变浮沤。",
      "霜华烂熳催红颊，石火纷纭照白头。",
      "好是太玄扬子业，书成名字在千秋。"
    ]
  },
  {
    "id": "e647d10f339e6a3eddaa59c470dd6aec",
    "title": "青楼曲三十六韵",
    "authorName": "胡应麟",
    "authorId": "e647d10f339e6a3e4e6cd9521bc0249a",
    "dynasty": "明",
    "content": [
      "紫陌青楼接上林，香车油壁凤池阴。",
      "珊瑚绕砌萦丹嶂，玛瑙当窗甃碧岑。",
      "绝代只看双白璧，倾城何啻万黄金。",
      "鲛鮹帐暖匀苏合，玳瑁筵芬爇水沉。",
      "树树相思巢比翼，枝枝连理结同心。",
      "风鬟坠马娇堪画，雾髻盘龙力未任。",
      "淡扫春山重阁曙，斜拖秋水曲房深。",
      "床头琥珀镌文贝，几上琅玕琢翠禽。",
      "沙净鸳鸯翘绮褥，泥融鸂鶒睡罗衾。",
      "葱笼石竹缘衣绣，馥郁溪兰并带纴。",
      "理棹湖堤春漠漠，乘槎河汉夜阴阴。",
      "波填乌鹊虹千丈，水戏鱼龙兽百寻。",
      "鼓瑟湘妃传丽句，吹箫嬴女发清音。",
      "褊褼舞燕甘泉畔，宛转惊鸿洛水浔。",
      "天女大罗邀把袂，仙姝少室恋披襟。",
      "三三楚岫朝相似，六六巫峰暮半沈。",
      "玉洞玄浆霞共泛，瑶池丹醴月同斟。",
      "青鸾惯向前除下，赤凤偏宜后掖寻。",
      "日隐未央频望跸，霜飞长乐骤闻砧。",
      "银屏照胆悲华落，铁锁传心怨陆沉。",
      "织锦素娥情惨淡，题纨班氏兴萧森。",
      "崔徽谢客容颜瘁，薛媛怀人涕泪霪。",
      "窦太主骄长卧疾，息夫人憾但如喑。",
      "生来陈后情元妒，老去徐娘思尚淫。",
      "岸隔杨花愁岁暮，江迎桃叶畏寒寝。",
      "虬髯邂逅缘持拂，犊鼻逶迤为听琴。",
      "破鉴德言怜濩落，投梭益寿笑𡼭嵚。",
      "霓裳殿迥唐宗入，铜雀台高魏帝临。",
      "东壁王昌怀易畅，西邻宋玉赋难禁。",
      "时凭剑术祛凌暴，屡握刀头盼滞淫。",
      "落尽紫薇重倚架，开残红杏独停针。",
      "成阴结子须臾事，肠断春风杜牧吟。"
    ]
  },
  {
    "id": "e647d10f339e6a3e78a383ce85bcde11",
    "title": "挽朱廷尉可大十六韵",
    "authorName": "胡应麟",
    "authorId": "e647d10f339e6a3e4e6cd9521bc0249a",
    "dynasty": "明",
    "content": [
      "冠玉凌云美少年，峥嵘人代撷青钱。",
      "批鳞日惨双龙阙，折角风吹五鹿筵。",
      "劲气千秋横碣石，馀生万死出甘泉。",
      "无论廷尉张罗事，政忆司空解绶年。",
      "石匣苍茫南斗下，盐车沦落太行前。",
      "吹嘘土壤人谁测，物色尘霾尔并贤。",
      "赫烨兰阴回卤簿，殷勤瀫水系楼船。",
      "腾空騄駬庸多让，贯日虹霓岂偶然。",
      "去住未妨鸿羽隔，升沉俄析雁行联。",
      "飞扬大业河山并，突兀雄词海岱悬。",
      "共拟隋珠还汉阙，那知和璧瘗蓝田。",
      "藜空向阁残新序，草没雄亭掩太玄。",
      "强直自知文季遂，贞孤谁并伯喈传。",
      "关心雨露酬前席，极目乾坤倚断弦。",
      "函谷青牛沉紫气，匡庐白鹿吊黄泉。",
      "生刍一寄遥天外，万壑松湫冷暮蝉。"
    ]
  },
  {
    "id": "e647d10f339e6a3e1e992e9116783135",
    "title": "朱十六在明订余过访沙上念载矣岁杪得手书犹故情皧皧也新春忽闻长逝感怆不胜挽以长律十六韵",
    "authorName": "胡应麟",
    "authorId": "e647d10f339e6a3e4e6cd9521bc0249a",
    "dynasty": "明",
    "content": [
      "慷慨朱家结侠年，金樽何日不花前。",
      "仙源洞府三千辟，帝苑池台八百悬。",
      "夜夜更衣游太液，朝朝联袂入甘泉。",
      "临淮桂树通侯第，大庾梅花上客筵。",
      "突兀雄心摧海岱，飞扬豪气挟星躔。",
      "建安遗瓦酬双璧，宣德新磁破万钱。",
      "彩翰如椽仍自贵，黄须张戟定谁怜。",
      "官微耻抱齐门瑟，宦拙宁回越水船。",
      "海月亭中邀月坐，江云楼上抱云眠。",
      "明眸皓齿罗闺阁，妙曲新声被管弦。",
      "舞罢柘枝频笑傲，歌馀桃叶乍留连。",
      "孤松尔自陶元亮，芳草余惭谢惠连。",
      "几夜梁园期作赋，经时扬阁候谈玄。",
      "生年忽报龙蛇值，哀讣俄惊鵩鸟传。",
      "地僻高陵盘狡兔，天垂荒陇咽寒蝉。",
      "酬知未遂延陵诺，愁绝生刍寄墓田。"
    ]
  },
  {
    "id": "e647d10f339e6a3ec360e713f9841a6d",
    "title": "憩清源旧游禅寺怀苏别驾以修二十四韵",
    "authorName": "胡应麟",
    "authorId": "e647d10f339e6a3e4e6cd9521bc0249a",
    "dynasty": "明",
    "content": [
      "十月繁霜正满篱，孤城凝望碧云驰。",
      "青衫落魄还舟夜，绿绮传声命驾时。",
      "玉勒乱嘶章氏苑，铜鞮高宴习家池。",
      "龙蛇四壁毫飞动，牛斗双函剑陆离。",
      "妙曲西园陈翠管，清歌北里近彤墀。",
      "豪游南郭朝朝共，胜概东山日日期。",
      "绮陌朱楼情浩渺，纱窗红烛梦逶迤。",
      "何人作赋非同调，若个谈诗不解颐。",
      "一代平原怀竞爽，千秋河朔兴难疲。",
      "从知意气关寥廓，讵谓形骸判别离。",
      "驿路论心愁泛梗，河梁挥手惜临岐。",
      "穷来海曲甘垂钓，泪尽山阴独解维。",
      "摇落惭余同塞柳，漂零闻汝逐江蓠。",
      "茫茫白水迷三峡，历历青山碍九疑。",
      "无客乘风来灌口，与谁寻雪上峨嵋。",
      "雕阑绣柱孤悬榻，清簟疏帘静覆棋。",
      "漫诧王嫱留凤辇，徒闻薛女画蛾眉。",
      "君平易肆虚谈卦，扬子玄亭失问奇。",
      "岸拆黄牛回舸舰，城深白帝罢旌旗。",
      "遥天滟滪双鱼绝，僻地临邛驷马迟。",
      "秫贯十千时潦倒，柑题三百尚淋漓。",
      "清风明月羁玄度，流水高山咽子期。",
      "越国啼魂无翠鸟，蜀天翘首但黄鹂。",
      "亦知聚散人间世，极目长空雁影移。"
    ]
  },
  {
    "id": "e647d10f339e6a3ed76da0ae05e56d51",
    "title": "寿吴封公七秩",
    "authorName": "胡应麟",
    "authorId": "e647d10f339e6a3e4e6cd9521bc0249a",
    "dynasty": "明",
    "content": [
      "遥遥紫气度沧溟，翘首文园见德星。",
      "三世龙章偏凤跃，四朝鹓羽独鸿冥。",
      "才高曼倩飞千牍，道直刘蕡困一经。",
      "肮脏田方骄富贵，蹉跎杜甫惜娉婷。",
      "传家夙擅瑶华誉，报国争传玉树馨。",
      "赫尔盛时新阀阅，依然名士旧门庭。",
      "姑苏麋鹿游春墅，震泽鱼虾卧晚汀。",
      "阊阖庙前闲倚仗，沧浪亭下戏扬舲。",
      "高阳蔼蔼眉先白，大耋垂垂鬓尚青。",
      "东望瀛洲鸾驭出，西来玄圃鹤书停。",
      "花枝灿烂供谈笑，竹色葱芊伴醉醒。",
      "神枣安期遗履舄，冰桃王母降辎軿。",
      "前除冠盖如虹集，后苑笙歌带月听。",
      "纶綍几看回结驷，缃缣犹自忆囊萤。",
      "天河路近槎堪泛，海屋筹多户未扃。",
      "蚤识大椿千万祀，南山无事祝修龄。"
    ]
  },
  {
    "id": "e647d10f339e6a3e0d5d1a97260d2326",
    "title": "挽周徵君公瑕二十韵",
    "authorName": "胡应麟",
    "authorId": "e647d10f339e6a3e4e6cd9521bc0249a",
    "dynasty": "明",
    "content": [
      "艺苑灵光四十春，翩翩奇气上青旻。",
      "飞翔鸾鹤三千界，惨淡龙蛇百六辰。",
      "北岭彦伦非异族，东吴公瑾是前身。",
      "宗雷绮岁耽玄寂，禽尚生来习隐沦。",
      "虎阜池头寻紫剑，鲈乡亭上岸乌巾。",
      "雄章甓社珠同耀，丽藻昆丘璧共陈。",
      "玉箸纵横三李合，银钩摇曳二王亲。",
      "𡵺嵝绝顶文摹夏，梁父中天篆勒秦。",
      "巨榜华夷悬突兀，穹碑河岳斗嶙峋。",
      "西泠倚棹吹黄叶，南浦垂竿弄白蘋。",
      "好士孟公肠磊落，无儿伯道思艰辛。",
      "群仙阆苑招同列，上帝丛霄忆戏臣。",
      "太傅遗踪沈草树，中郎馀业散荆榛。",
      "家残甫里悲罗雀，冢翳皋桥叹获麟。",
      "是处霜飙摧大厦，当年湖海问前薪。",
      "浮名早借游燕客，秀句偏携入洛人。",
      "剧饮平原宁计日，高谈河朔动经旬。",
      "踟蹰旧雨舟藏壑，痛哭酸风笛满邻。",
      "瘗鹤铭存徒自惜，笼鹅帖杳定谁真。",
      "惟应彩笔星河畔，元气淋漓照玉宸。"
    ]
  },
  {
    "id": "e647d10f339e6a3e884e45713b6013e4",
    "title": "送万伯修中丞经略朝鲜二十四韵",
    "authorName": "胡应麟",
    "authorId": "e647d10f339e6a3e4e6cd9521bc0249a",
    "dynasty": "明",
    "content": [
      "突兀熊车控九边，荧煌鹊印下甘泉。",
      "元戎夜仗黄金钺，壮士晨驱白玉鞭。",
      "骤拥全师过碣石，徐分小队出祁连。",
      "骅骝五色群连代，鹅鹳双飞阵拂燕。",
      "赤羽登坛环甲胄，青油张幕护楼船。",
      "云销上谷旄竿驻，雾涌丸都箭镞穿。",
      "伐鼓吹笳行塞日，飞槎浮筏度辽年。",
      "诗书总属中军好，文武咸推吉父专。",
      "曲逆奇谋神鬼运，嫖姚雄略帝王传。",
      "辕门妙算闻三策，乐府豪吟擅百篇。",
      "西第徵歌霞照席，南楼舒啸月窥筵。",
      "椎牛有客俱长孺，倚马何人不仲宣。",
      "潦倒鸬鹚杯似杓，淋漓鹦鹉笔如椽。",
      "千言草缀陈侯牍，一传花生杜氏笺。",
      "横槊澄江天破浪，拔刀穷谷地生泉。",
      "摧牙怪鳄鳞堆阜，授首封狐血涨川。",
      "道左累累迎吐谷，管中历历拜呼延。",
      "宁知报捷凭公异，会见题铭压孟坚。",
      "后乘长驱母寡入，前茆生缚郅支旋。",
      "扶桑日上清妖气，细柳虹飞息燧烟。",
      "定远威名元独步，平阳勋烈旧无前。",
      "铜标直建三韩外，铁券遥颁万户先。",
      "虎豹崇关茆土辟，麒麟高阁画图悬。",
      "縠城伫待功成后，一舸陶朱钓巨鳊。"
    ]
  },
  {
    "id": "e647d10f339e6a3e5f080afa2704fbe5",
    "title": "蚤春寄怀大学士赵公三十韵",
    "authorName": "胡应麟",
    "authorId": "e647d10f339e6a3e4e6cd9521bc0249a",
    "dynasty": "明",
    "content": [
      "金扉银钥散炉薰，玉座琳居架斗文。",
      "日为唐尧悬北极，风因虞帝动南薰。",
      "花明建礼宫前雪，树拂含元殿里云。",
      "长乐烟光晨浩荡，未央霞色昼缤纷。",
      "衣冠肃肃甘泉聚，环佩锵锵太乙闻。",
      "左邑亭台行未厌，西清城郭望难分。",
      "九苞鸑鷟俱呈瑞，五色鸳鸿并作群。",
      "求友黄鹂啼广陌，将雏白鹤卧斜曛。",
      "昭容户外垂罗袖，采女车前曳绣裙。",
      "十样蛾眉桃李艳，千盘鸾髻麝檀芬。",
      "荧煌甲煎中庭燎，缥缈都梁别院焚。",
      "水泛昆明宁习战，山游兴庆讵成醺。",
      "明堂禹益摅谟诰，清庙夔陶绎典坟。",
      "献赋班扬驰彩笔，陈诗枚马擅风斤。",
      "傅岩板筑真符梦，莘野锄犁合罢耘。",
      "优诏异时仍白璧，辟书何处更玄纁。",
      "趋朝政喜群公洽，报国应怜太老勤。",
      "绛阙频年劳上相，丹扉无策对明君。",
      "羊裘数问严江外，雁序长瞻瀫水濆。",
      "琐闼交章神转王，平台传论思偏殷。",
      "三千鱼鸟张旗帜，百万貔貅砺剑纹。",
      "龙武尽收榆塞卒，鹰扬全护棘门军。",
      "材官甲胄先浮渭，大将楼船欲济汾。",
      "举鼎威名雄夏说，扬鞭豪气迈高贲。",
      "仓皇跛足知狼顾，踯躅狞牙见豕獖。",
      "海匝鸡林传帝力，江寒鸭绿净妖氛。",
      "耆英紫绶堪图洛，狂客黄冠会入鄞。",
      "讲易庭前饶管辂，传书门下半羊欣。",
      "淇园荏苒龄齐竹，邺架参差帙散芸。",
      "翘首越裳重译至，赤松岩畔候元勋。"
    ]
  },
  {
    "id": "e647d10f339e6a3e415f7fc5c9ad9595",
    "title": "参知张公睿父观察吴公文仲过访吴公旧宰金华订盟莫逆张公神交十载近始识荆乃并辱提携收之方外高轩枉问宴洽连宵国士之知敬酬此什",
    "authorName": "胡应麟",
    "authorId": "e647d10f339e6a3e4e6cd9521bc0249a",
    "dynasty": "明",
    "content": [
      "绣服绯袍试晚晴，荒途曲巷谢逢迎。",
      "州民礼数容长揖，地主风骚接大名。",
      "幄里双虹交映日，舆前千骑并干城。",
      "人伦张仲推忠孝，吏绩吴公擅治平。",
      "白雪中原驰锦翰，青霞太末射楸枰。",
      "三都浩瀚裁新注，七子峥嵘缔旧盟。",
      "志续齐谐罗艳异，书传博物洞幽明。",
      "朱旗暂借台端曳，玉佩行趋阙下鸣。",
      "蹑蹻久虚陈榻梦，飞觞何限庾楼情。",
      "茆檐岂为看花入，草径聊同问竹行。",
      "业综缃缣元自得，篇携绮绘定谁评。",
      "从知国士深留盼，愁绝文通赋未成。"
    ]
  },
  {
    "id": "e647d10f339e6a3e342a455453902828",
    "title": "送周大参之楚中",
    "authorName": "胡应麟",
    "authorId": "e647d10f339e6a3e4e6cd9521bc0249a",
    "dynasty": "明",
    "content": [
      "当年文价重连城，蚤向词坛识姓名。",
      "玉署鸣珂朝建礼，金门持戟扈承明。",
      "中天正属飞龙起，南国遥看结驷行。",
      "侍从清朝臣不厌，驱驰赤社帝关情。",
      "参差原勒含毫待，次第英皇抱瑟迎。",
      "衡岳雁回双节迥，武昌鱼跃片帆轻。",
      "登台风雨三湘暗，按部云霞七泽明。",
      "方岳大藩形胜地，甘棠宁让召公评。"
    ]
  },
  {
    "id": "e647d10f339e6a3ed73379e8f0f2c0a9",
    "title": "送参知洪公入贺圣节十六韵",
    "authorName": "胡应麟",
    "authorId": "e647d10f339e6a3e4e6cd9521bc0249a",
    "dynasty": "明",
    "content": [
      "暖日暄风上柳条，楼船晨溯越江潮。",
      "腰悬玉佩趋辰极，手捧金函入圣朝。",
      "鲁国生徒围讲座，燕台豪侠避行轺。",
      "棠阴婺里关情切，荔子闽乡送目遥。",
      "藉草定过平乐市，看花频宿灞陵桥。",
      "天浮太液明霞丽，地接甘泉湛露饶。",
      "彩笔何方留鼓吹，朱弦随处叶箫韶。",
      "南皮旧事犹飞动，北海新盟未寂寥。",
      "骏骨千群随顾盼，雄心八极任游遨。",
      "空囊历岁藏孤刺，陋巷经时挂一瓢。",
      "洞里秦人扪峭茜，山阿楚客寄嶕峣。",
      "观禾乍许亲田父，伐木偏能问野樵。",
      "敢谓龙蛇同奋蛰，深知鹏鴳异逍摇。",
      "移床实奉元规宴，下榻虚烦仲举招。",
      "荏苒三卿回独坐，逡巡九列让元僚。",
      "从知岳牧明堂近，蚤伴皋夔翊帝尧。"
    ]
  },
  {
    "id": "e647d10f339e6a3e6f142ea5dec2d07b",
    "title": "怀王恒叔十四韵",
    "authorName": "胡应麟",
    "authorId": "e647d10f339e6a3e4e6cd9521bc0249a",
    "dynasty": "明",
    "content": [
      "南迁新命下蓬莱，紫气函关日夜开。",
      "霞色乍眠方广寺，月华频坐妙高台。",
      "三山兴尽思三竺，九曲吟成梦九垓。",
      "瑶圃勒铭推哲匠，玉楼题记仗雄才。",
      "荧煌赋草传中国，灿烂文芒接上台。",
      "轵里晨霜流桧柏，茂陵秋雨滴莓苔。",
      "穷交此夕摅孤愤，故友当年和七哀。",
      "授简甘泉夸骏骨，飞觚碣石羡鸿裁。",
      "峥嵘汲郑交难续，嚄唶荆高世尚猜。",
      "咫尺遮须寻子建，龙门曾识仲宣来。"
    ]
  },
  {
    "id": "e647d10f339e6a3ee048bcdb3755c359",
    "title": "哭苏学使君禹十八韵",
    "authorName": "胡应麟",
    "authorId": "e647d10f339e6a3e4e6cd9521bc0249a",
    "dynasty": "明",
    "content": [
      "皂盖朱幡辟众僚，青鞋白帢问山椒。",
      "犹思藉草过三洞，尚记看花就六桥。",
      "刬地雕戈红日驻，倚天长剑白虹飘。",
      "论心北海尊偏洽，握手西园盖未遥。",
      "一水骤萦桐柏梦，万峰俄矗桂林标。",
      "桄榔树色浮公座，豆蔻花香扑使轺。",
      "玉管暮挥盈洞壑，金函晨捧接烟霄。",
      "长门斗赋惊先达，宣室纡谈误早朝。",
      "十日河梁怀并郁，经时濠濮兴难消。",
      "将因索处寻公叔，讵意飞升逐子乔。",
      "斋老白杨情漠漠，阁残玄草意萧萧。",
      "中郎典籍悲零乱，太史篇章恨寂寥。",
      "蹻蹑五龙飞帝阙，旌悬双鹤度神飙。",
      "胡床瀔水迷秋月，画舸钱塘咽暮潮。",
      "国士中原时自惜，名流东域定谁骄。",
      "遗书百代鸣孤愤，大乐千年閟九韶。",
      "潦倒酬知肠寸折，不禁寒雨堕深宵。"
    ]
  },
  {
    "id": "e647d10f339e6a3e7575a97ca6e9fb7f",
    "title": "蒲梢歌",
    "authorName": "胡应麟",
    "authorId": "e647d10f339e6a3e4e6cd9521bc0249a",
    "dynasty": "明",
    "content": [
      "天马来兮涉玉门。服天闲兮朝至尊。驾余车兮上昆仑。阅万国兮超乾坤。"
    ]
  },
  {
    "id": "e647d10f339e6a3e845cfbe1b18a7cef",
    "title": "太乙歌",
    "authorName": "胡应麟",
    "authorId": "e647d10f339e6a3e4e6cd9521bc0249a",
    "dynasty": "明",
    "content": [
      "贡骅骝兮自太乙。若灭没兮亡其一。以龙为驹麟为匹。历块万里昭帝德。"
    ]
  },
  {
    "id": "e647d10f339e6a3e205bcd18b9a8fe35",
    "title": "拟古二十首",
    "authorName": "胡应麟",
    "authorId": "e647d10f339e6a3e4e6cd9521bc0249a",
    "dynasty": "明",
    "content": [
      "严霜结重阴，岁序忽已暮。",
      "念子当远游，抗手即行路。",
      "路行常苦远，客归尝苦晚。",
      "浮云蔽关塞，白日不可挽。",
      "昔为婚与姻，今为越与秦。",
      "落叶随飘风，飞鸿辞故群。",
      "君心岂难保，妾颜匪长好。",
      "登高望平原，四顾尽衰草。",
      "相思无朝夕，沈忧令人老。",
      "愿为双车轮，随君万里道。"
    ]
  },
  {
    "id": "e647d10f339e6a3e205bcd1888427a62",
    "title": "拟古二十首",
    "authorName": "胡应麟",
    "authorId": "e647d10f339e6a3e4e6cd9521bc0249a",
    "dynasty": "明",
    "content": [
      "郁郁城东门，盈盈桃与李。",
      "抽条仲春月，秾艳若罗绮。",
      "轩车竞采掇，日暮未言止。",
      "如何秋风生，摇落自兹始。",
      "寄语青楼倡，盛颜难久恃。"
    ]
  },
  {
    "id": "e647d10f339e6a3e205bcd1863dd34d2",
    "title": "拟古二十首",
    "authorName": "胡应麟",
    "authorId": "e647d10f339e6a3e4e6cd9521bc0249a",
    "dynasty": "明",
    "content": [
      "清晨策驽马，整辔南山隅。",
      "遥望长安城，飞观百尺馀。",
      "峨峨青云端，甲第罗长衢。",
      "华镳若流水，轩盖何威纡。",
      "各骋要路津，盈盈道中趋。",
      "人生若飞藿，奄忽随丘墟。",
      "盛衰各有极，贵贱同斯须。",
      "何如命我友，斗酒鸣笙竽。",
      "逍遥放情志，卒岁聊自娱。"
    ]
  },
  {
    "id": "e647d10f339e6a3e205bcd18e32e446b",
    "title": "拟古二十首",
    "authorName": "胡应麟",
    "authorId": "e647d10f339e6a3e4e6cd9521bc0249a",
    "dynasty": "明",
    "content": [
      "令节怀嘉宾，亲友四面会。",
      "轩车若云屯，高谈尽冠盖。",
      "旨酒罗长筵，新声动环佩。",
      "秦筝响未毕，楚袖盈庭内。",
      "同心竞酬酢，羽觞互更代。",
      "各言行乐殊，少壮不相待。",
      "劳生徇荣华，日月忽已迈。",
      "千秋万世尽，贤圣亦焉在。"
    ]
  },
  {
    "id": "e647d10f339e6a3e205bcd188fa341ed",
    "title": "拟古二十首",
    "authorName": "胡应麟",
    "authorId": "e647d10f339e6a3e4e6cd9521bc0249a",
    "dynasty": "明",
    "content": [
      "绮楼亘中天，窈窕百馀尺。",
      "飞甍架复道，藻井纵横出。",
      "上有双蛾眉，容华世无匹。",
      "临风发皓齿，当户理瑶瑟。",
      "新声入云汉，四座咸动色。",
      "行人竞倾听，日暮不遑息。",
      "但睹来者欢，谁明居者臆。",
      "盛年处空闺，中夜起悽恻。"
    ]
  },
  {
    "id": "e647d10f339e6a3e205bcd186d283097",
    "title": "拟古二十首",
    "authorName": "胡应麟",
    "authorId": "e647d10f339e6a3e4e6cd9521bc0249a",
    "dynasty": "明",
    "content": [
      "采采丛兰花，美人隔江沚。",
      "褰裳涉其波，舟楫谁为理。",
      "回风动罗裳，日暮聊徒倚。",
      "安得双鸳鸯，衔致箧中绮。"
    ]
  },
  {
    "id": "e647d10f339e6a3e205bcd18f88be3c2",
    "title": "拟古二十首",
    "authorName": "胡应麟",
    "authorId": "e647d10f339e6a3e4e6cd9521bc0249a",
    "dynasty": "明",
    "content": [
      "客游异乡县，终岁怀苦辛。",
      "忧思起长夜，展转不得晨。",
      "举头望河汉，怅彼参与辰。",
      "畴昔同盟友，金石偕交亲。",
      "飞飞振六翮，弃我若途人。",
      "我欲东归洛，日暮河无津。",
      "徘徊入房中，涕泪沾衣巾。"
    ]
  },
  {
    "id": "e647d10f339e6a3e205bcd18e07ddf5c",
    "title": "拟古二十首",
    "authorName": "胡应麟",
    "authorId": "e647d10f339e6a3e4e6cd9521bc0249a",
    "dynasty": "明",
    "content": [
      "彼美东邻子，习礼明书诗。",
      "十五登君堂，新婚谐结缡。",
      "愿为双飞鸿，百岁不相离。",
      "风波起中路，忽去天一涯。",
      "不惜去日远，但恐欢爱移。",
      "黄尘蔽关塞，会合无前期。",
      "愿君策高足，努力趋明时。",
      "生当聚华堂，死当长别离。"
    ]
  },
  {
    "id": "e647d10f339e6a3e205bcd1861ba2e73",
    "title": "拟古二十首",
    "authorName": "胡应麟",
    "authorId": "e647d10f339e6a3e4e6cd9521bc0249a",
    "dynasty": "明",
    "content": [
      "灼灼芳树枝，敷荣一何早。",
      "绿条被繁英，初日何杲杲。",
      "感此芳春时，采掇寄远道。",
      "馨香不终夕，零落随百草。",
      "盛年处空闺，颜色为谁好。"
    ]
  },
  {
    "id": "e647d10f339e6a3e205bcd185b8c9a4c",
    "title": "拟古二十首",
    "authorName": "胡应麟",
    "authorId": "e647d10f339e6a3e4e6cd9521bc0249a",
    "dynasty": "明",
    "content": [
      "严霜瘁百草，节序忽复易。",
      "噭噭双飞雁，云中各自适。",
      "念我同衾人，索处异南北。",
      "披衣望天宇，众星何历历。",
      "牵牛隔河梁，织女限东壁。",
      "彷徨间一水，欲往步难即。",
      "同心复异地，何异不相识。"
    ]
  },
  {
    "id": "e647d10f339e6a3e205bcd186d083f96",
    "title": "拟古二十首",
    "authorName": "胡应麟",
    "authorId": "e647d10f339e6a3e4e6cd9521bc0249a",
    "dynasty": "明",
    "content": [
      "清晨出大梁，遥瞻北邙道。",
      "野火烧平田，白杨半枯槁。",
      "人生寄宇宙，忽若原上草。",
      "去日常苦多，来日常苦少。",
      "少者日以壮，壮者日趋老。",
      "幻躯无百年，富贵何足保。",
      "思为鲁中圣，万世同寿考。"
    ]
  },
  {
    "id": "e647d10f339e6a3e205bcd1873f69e33",
    "title": "拟古二十首",
    "authorName": "胡应麟",
    "authorId": "e647d10f339e6a3e4e6cd9521bc0249a",
    "dynasty": "明",
    "content": [
      "高城跨东南，大道夷且直。",
      "青楼间绮疏，曈曈照初日。",
      "五陵侠少年，结束事游昵。",
      "白马饰银鞍，连翩度阡陌。",
      "美人遥目成，相对理瑶瑟。",
      "十千轻一笑，百万当一掷。",
      "为乐愿及晨，为欢愿及夕。",
      "红颜匪百岁，何由保金石。"
    ]
  },
  {
    "id": "e647d10f339e6a3e205bcd18fe2e566f",
    "title": "拟古二十首",
    "authorName": "胡应麟",
    "authorId": "e647d10f339e6a3e4e6cd9521bc0249a",
    "dynasty": "明",
    "content": [
      "回车灞原上，白日忽将暮。",
      "石门高崔嵬，悲风起长路。",
      "借问何人阡，无乃前朝墓。",
      "人生寄一世，奄忽迅朝露。",
      "荒哉秦汉主，寻仙起遐慕。",
      "弱水不可援，三山竟焉度。",
      "玉碗出人间，徒为赤松误。",
      "伤彼泉下人，喟焉策蹇步。",
      "吹竽宴华堂，娱乐从所务。",
      "飘飘极心志，千载为旦暮。"
    ]
  },
  {
    "id": "e647d10f339e6a3e205bcd18744ef15a",
    "title": "拟古二十首",
    "authorName": "胡应麟",
    "authorId": "e647d10f339e6a3e4e6cd9521bc0249a",
    "dynasty": "明",
    "content": [
      "驱车越长道，还归故里闾。",
      "少小客咸阳，今来廿载馀。",
      "亲知半凋落，冢墓留村墟。",
      "松柏俨成行，狐兔交路衢。",
      "门巷寂无人，谁为问邻居。",
      "停车再叹息，日暮长欷吁。",
      "客行尽九州，不如守敝庐。"
    ]
  },
  {
    "id": "e647d10f339e6a3e205bcd182c1adfec",
    "title": "拟古二十首",
    "authorName": "胡应麟",
    "authorId": "e647d10f339e6a3e4e6cd9521bc0249a",
    "dynasty": "明",
    "content": [
      "浮生若飞蓬，寄迹宇宙间。",
      "万物皆有尽，胡为长苦颜。",
      "旨酒列高台，嘉宾共盘桓。",
      "夜阑当秉烛，日晏当沈酣。",
      "人生无百年，譬彼东逝川。",
      "生者不暂欢，死者宁复还。"
    ]
  },
  {
    "id": "e647d10f339e6a3e205bcd18afca1573",
    "title": "拟古二十首",
    "authorName": "胡应麟",
    "authorId": "e647d10f339e6a3e4e6cd9521bc0249a",
    "dynasty": "明",
    "content": [
      "昭昭三五夕，皎月流素光。",
      "徘徊入高楼，照我罗衣裳。",
      "揽衣坐叹息，起步仍彷徨。",
      "良人怀远游，九载客他乡。",
      "空闺知岁暮，独处知夜长。",
      "嗷嗷云中雁，随风忽南翔。",
      "安能假羽翼，万里来君傍。"
    ]
  },
  {
    "id": "e647d10f339e6a3e205bcd18754a1f6d",
    "title": "拟古二十首",
    "authorName": "胡应麟",
    "authorId": "e647d10f339e6a3e4e6cd9521bc0249a",
    "dynasty": "明",
    "content": [
      "凛凛北风至，霜雪零前除。",
      "惜哉征人妇，岁宴恒寡娱。",
      "夙昔奉衾裯，矢志誓不渝。",
      "如何弃我去，悠悠长路隅。",
      "思君隔天末，邈如秦与越。",
      "欢爱宁复论，铅华为君绝。",
      "君怀如明月，妾心如冰雪。",
      "君怀有圆缺，妾心徒皎洁。"
    ]
  },
  {
    "id": "e647d10f339e6a3e205bcd184664f42a",
    "title": "拟古二十首",
    "authorName": "胡应麟",
    "authorId": "e647d10f339e6a3e4e6cd9521bc0249a",
    "dynasty": "明",
    "content": [
      "清晨启重关，有客千里至。",
      "手携尺一书，言我故人寄。",
      "长跪问故人，客亦无所言。",
      "开缄读素书，宛若睹所欢。",
      "上有金错刀，下有白玉环。",
      "明月三五满，故人会当返。"
    ]
  },
  {
    "id": "e647d10f339e6a3e205bcd1883a96d73",
    "title": "拟古二十首",
    "authorName": "胡应麟",
    "authorId": "e647d10f339e6a3e4e6cd9521bc0249a",
    "dynasty": "明",
    "content": [
      "仲秋凉气肃，呖呖雁南度。",
      "北斗倚阑干，气运凄以暮。",
      "悲来抚长剑，浩歌起庭户。",
      "一为远方客，永别亲与故。",
      "频夜梦室家，展转忽已寤。",
      "念欲还故乡，按辔遵广路。",
      "悠悠大河水，一苇安可渡。"
    ]
  },
  {
    "id": "e647d10f339e6a3e205bcd18954280e8",
    "title": "拟古二十首",
    "authorName": "胡应麟",
    "authorId": "e647d10f339e6a3e4e6cd9521bc0249a",
    "dynasty": "明",
    "content": [
      "亭亭孤桐树，托根峄山岑。",
      "良工琢其枝，为我匣中琴。",
      "胶漆相交结，珍重逾南金。",
      "被以朱丝弦，弹以白雪吟。",
      "清音顺风扬，四坐畴同心。",
      "佳人隔天末，日暮涕沾襟。"
    ]
  },
  {
    "id": "e647d10f339e6a3e848bd3b1344f982d",
    "title": "又拟古八首",
    "authorName": "胡应麟",
    "authorId": "e647d10f339e6a3e4e6cd9521bc0249a",
    "dynasty": "明",
    "content": [
      "冉冉岁云暮，念君远别离。",
      "浮云蔽原野，四顾白日驰。",
      "夙昔幸同衾，欢爱誓不移。",
      "如何百年好，去我忽若遗。",
      "严风起天末，霜雪盈路歧。",
      "晨起践关山，薄暮长抱饥。",
      "音徽日夜隔，会合当何时。",
      "恨无晨风翼，并起东南飞。"
    ]
  },
  {
    "id": "e647d10f339e6a3e848bd3b1aabab2a2",
    "title": "又拟古八首",
    "authorName": "胡应麟",
    "authorId": "e647d10f339e6a3e4e6cd9521bc0249a",
    "dynasty": "明",
    "content": [
      "高楼有思妇，被服姣且妍。",
      "横琴理清曲，渌水被幽兰。",
      "一弹浮云暮，再鼓流风旋。",
      "哀音振林木，听者为忘餐。",
      "借问何人妇，感叹停朱弦。",
      "征夫越万里，一别岁载迁。",
      "铅华坐销歇，太息空婵娟。"
    ]
  },
  {
    "id": "e647d10f339e6a3e848bd3b119faf0e7",
    "title": "又拟古八首",
    "authorName": "胡应麟",
    "authorId": "e647d10f339e6a3e4e6cd9521bc0249a",
    "dynasty": "明",
    "content": [
      "灼灼园中花，盈盈道傍柳。",
      "敷荣艳阳月，攀折佳人手。",
      "秋风一朝至，容耀讵能久。",
      "人生寄天地，聚散何不有。",
      "俯仰百岁间，倏忽成老丑。",
      "身名匪金石，富贵欲谁守。",
      "怡我平生亲，独有盈尊酒。"
    ]
  },
  {
    "id": "e647d10f339e6a3e848bd3b193add55c",
    "title": "又拟古八首",
    "authorName": "胡应麟",
    "authorId": "e647d10f339e6a3e4e6cd9521bc0249a",
    "dynasty": "明",
    "content": [
      "肃肃金风至，大火时西流。",
      "游子异乡县，中夜怀百忧。",
      "驱车驾言迈，奄忽岁已秋。",
      "登高望故里，江汉何悠悠。",
      "佳人在远道，欲济无轻舟。",
      "同心日夜隔，涕泪纵横流。",
      "愿为南飞翼，万里行相求。"
    ]
  },
  {
    "id": "e647d10f339e6a3e848bd3b1989db236",
    "title": "又拟古八首",
    "authorName": "胡应麟",
    "authorId": "e647d10f339e6a3e4e6cd9521bc0249a",
    "dynasty": "明",
    "content": [
      "朝登北邙山，徘徊望陵谷。",
      "荒坟何累累，狐兔自相触。",
      "白杨夹修途，黄泉蔽层曲。",
      "伤彼潜寐人，年命一何速。",
      "生存宇宙间，行乐苦不足。",
      "驱车暮归来，鸣筝燕华屋。",
      "北里扬清音，南邻荐新曲。",
      "亲知从我游，被御纨与縠。",
      "相对各尽觞，良夜更秉烛。",
      "荣名耀百代，转盼同初旭。",
      "亮无乔松寿，谁能伤局促。"
    ]
  },
  {
    "id": "e647d10f339e6a3e848bd3b1407ed2fe",
    "title": "又拟古八首",
    "authorName": "胡应麟",
    "authorId": "e647d10f339e6a3e4e6cd9521bc0249a",
    "dynasty": "明",
    "content": [
      "青鸟从南来，翩翩随风翔。",
      "口衔尺书至，乃自大海傍。",
      "美人三岁别，沈忧热中肠。",
      "织成机中锦，拂拭烂生光。",
      "下为连理枝，上为双凤凰。",
      "致之万里道，聊以充君床。",
      "愿言勖斯义，旦夕毋相忘。"
    ]
  },
  {
    "id": "e647d10f339e6a3e848bd3b1796b91a8",
    "title": "又拟古八首",
    "authorName": "胡应麟",
    "authorId": "e647d10f339e6a3e4e6cd9521bc0249a",
    "dynasty": "明",
    "content": [
      "回风吹转蓬，倏忽行万里。",
      "游子怀山川，驱车暮不止。",
      "荒郊四无人，日入断行旅。",
      "熊罴向我啼，僮仆为我侣。",
      "南望见故乡，失路空徙倚。",
      "眷彼平生亲，气结不能语。"
    ]
  },
  {
    "id": "e647d10f339e6a3e848bd3b1c1500d73",
    "title": "又拟古八首",
    "authorName": "胡应麟",
    "authorId": "e647d10f339e6a3e4e6cd9521bc0249a",
    "dynasty": "明",
    "content": [
      "东邻有美质，杂佩何缤纷。",
      "明眸辉朝日，绝代少其伦。",
      "结缡为君妇，婉娈日偕亲。",
      "风波起闺闼，中道成荆榛。",
      "君为东流水，妾若西路尘。",
      "东西各相背，信誓何由闻。",
      "红颜会当歇，岂不怀苦辛。",
      "愿君企高节，贱妾宁复云。"
    ]
  },
  {
    "id": "e647d10f339e6a3e543a12c7571e05fd",
    "title": "杂诗四首",
    "authorName": "胡应麟",
    "authorId": "e647d10f339e6a3e4e6cd9521bc0249a",
    "dynasty": "明",
    "content": [
      "明河没天宇，白露晨为霜。",
      "眷彼同心人，忽去天一方。",
      "仓皇挈尊酒，送子河之梁。",
      "登高望四野，川陆浩纵横。",
      "岂无瑶华音，道远不得将。",
      "揽衣入房户，驰念忽如伤。"
    ]
  },
  {
    "id": "e647d10f339e6a3e543a12c789fe80dd",
    "title": "杂诗四首",
    "authorName": "胡应麟",
    "authorId": "e647d10f339e6a3e4e6cd9521bc0249a",
    "dynasty": "明",
    "content": [
      "曜灵薄崦嵫，光景忽已夕。",
      "圆魄犹未升，明星烂然出。",
      "寒蛩号我前，蟋蟀鸣我侧。",
      "凉风起庭户，树木何萧瑟。",
      "佳人期不来，延伫空叹息。",
      "宁知三岁心，为子长恻恻。"
    ]
  },
  {
    "id": "e647d10f339e6a3e543a12c7976d01fc",
    "title": "杂诗四首",
    "authorName": "胡应麟",
    "authorId": "e647d10f339e6a3e4e6cd9521bc0249a",
    "dynasty": "明",
    "content": [
      "冉冉西驰日，悠悠东逝川。",
      "征夫怨长路，志士惜盛年。",
      "长路行当归，盛年不再还。",
      "寒暑互推移，阴阳浩无端。",
      "凄风起帘幕，白露中夜漙。",
      "美人坐高堂，投袂起长叹。"
    ]
  },
  {
    "id": "e647d10f339e6a3e543a12c7e3fbcef8",
    "title": "杂诗四首",
    "authorName": "胡应麟",
    "authorId": "e647d10f339e6a3e4e6cd9521bc0249a",
    "dynasty": "明",
    "content": [
      "穷阴亘晦朔，山谷多寒风。",
      "悲哉客游子，旋足如转蓬。",
      "昔行届长夏，今来值玄冬。",
      "悠悠十年内，车辙穷寰中。",
      "人生贵适意，遥役何憧憧。",
      "逝将歌考槃，岩穴安微躬。"
    ]
  },
  {
    "id": "e647d10f339e6a3e65a9e50e0c8612c1",
    "title": "寓怀十二首",
    "authorName": "胡应麟",
    "authorId": "e647d10f339e6a3e4e6cd9521bc0249a",
    "dynasty": "明",
    "content": [
      "端居意不适，策杖起行游。",
      "仙人八公侣，携我升蓬丘。",
      "泠泠随风举，衣袂若云浮。",
      "放歌昆仑顶，下视弱水流。",
      "天都信寥廓，绛节聊淹留。",
      "黄金被高馆，白玉开层楼。",
      "乐哉瑶池上，一饮为千秋。"
    ]
  },
  {
    "id": "e647d10f339e6a3e65a9e50e9856760f",
    "title": "寓怀十二首",
    "authorName": "胡应麟",
    "authorId": "e647d10f339e6a3e4e6cd9521bc0249a",
    "dynasty": "明",
    "content": [
      "崇兰处深谷，绿叶凌朝阳。",
      "回风一披拂，百里传芬芳。",
      "惜哉丛林下，无人知国香。",
      "烨烨桃李树，托根歧路傍。",
      "飞花落闺闼，弄影临华堂。",
      "讵以盛衰故，易此贞素常。",
      "不见西山老，食薇终首阳。"
    ]
  },
  {
    "id": "e647d10f339e6a3e65a9e50e4ed4ed23",
    "title": "寓怀十二首",
    "authorName": "胡应麟",
    "authorId": "e647d10f339e6a3e4e6cd9521bc0249a",
    "dynasty": "明",
    "content": [
      "飘飘穆天子，八骏乘风驰。",
      "日行三万里，远道何不之。",
      "西游见王母，宴饮登蓬池。",
      "千秋蟠桃实，万仞扶桑枝。",
      "寄言谢尘世，百代同须斯。"
    ]
  },
  {
    "id": "e647d10f339e6a3e65a9e50eadc19ef8",
    "title": "寓怀十二首",
    "authorName": "胡应麟",
    "authorId": "e647d10f339e6a3e4e6cd9521bc0249a",
    "dynasty": "明",
    "content": [
      "夷羿射九日，共工触不周。",
      "龙伯连巨鳌，伯鲧湮洪流。",
      "贪嗔起一念，乃与造化仇。",
      "力穷固难继，身灭将谁尤。",
      "巍巍轩辕帝，问道崆峒丘。",
      "唐虞守无为，四灵毕来游。"
    ]
  },
  {
    "id": "e647d10f339e6a3e65a9e50e4f42777d",
    "title": "寓怀十二首",
    "authorName": "胡应麟",
    "authorId": "e647d10f339e6a3e4e6cd9521bc0249a",
    "dynasty": "明",
    "content": [
      "亭亭孤松树，托根徂徕颠。",
      "高枝翳白日，曲干临回川。",
      "女萝蔚蒙笼，风雷岌相缠。",
      "岂无明堂用，物性贵自然。",
      "一为匠石顾，斤斧成灾患。",
      "何如邓林下，寂寞全天年。"
    ]
  },
  {
    "id": "e647d10f339e6a3e65a9e50eaf76ea9f",
    "title": "寓怀十二首",
    "authorName": "胡应麟",
    "authorId": "e647d10f339e6a3e4e6cd9521bc0249a",
    "dynasty": "明",
    "content": [
      "壶丘与天游，列子乘风行。",
      "飘飘漆园吏，九万凌高冥。",
      "胡为末世士，多歧日屏营。",
      "蹻蹠死财利，夷齐徇空名。",
      "宁知大道观，不异蜗与螟。",
      "华胥有逸民，去去行相亲。"
    ]
  },
  {
    "id": "e647d10f339e6a3e65a9e50e5d2353c5",
    "title": "寓怀十二首",
    "authorName": "胡应麟",
    "authorId": "e647d10f339e6a3e4e6cd9521bc0249a",
    "dynasty": "明",
    "content": [
      "弱龄负奇尚，雅志诵坟史。",
      "访岳怀尚生，浮湘慕迁史。",
      "杖策游中原，邂逅二三子。",
      "裘马何翩翩，招要共生死。",
      "经过渐离辈，感激昭王士。",
      "黄金空崔嵬，所愿非尺组。",
      "长揖辞诸侯，归耕汶阳涘。"
    ]
  },
  {
    "id": "e647d10f339e6a3e65a9e50ef96cb8b8",
    "title": "寓怀十二首",
    "authorName": "胡应麟",
    "authorId": "e647d10f339e6a3e4e6cd9521bc0249a",
    "dynasty": "明",
    "content": [
      "彼美倾城子，艳色明朝霞。",
      "宝钗耀金雀，充耳佩琼珈。",
      "相如既西席，宋玉仍东家。",
      "春风起罗袂，琴瑟相交加。",
      "但知良时乐，安睹白璧瑕。",
      "托身一失所，百岁徒咨嗟。"
    ]
  },
  {
    "id": "e647d10f339e6a3e65a9e50e15ea221e",
    "title": "寓怀十二首",
    "authorName": "胡应麟",
    "authorId": "e647d10f339e6a3e4e6cd9521bc0249a",
    "dynasty": "明",
    "content": [
      "昔有夸娥子，猛气雄千兵。",
      "褰裳逞逸足，思欲追曜灵。",
      "逡巡旸谷傍，道渴不任行。",
      "投身死岩穴，骨肉盈林坰。",
      "过浇篡夏室，莽卓乘炎精。",
      "人谋岂不殚，天命俄已倾。",
      "寄言雄图者，割据徒营营。"
    ]
  },
  {
    "id": "e647d10f339e6a3e65a9e50e59f613cc",
    "title": "寓怀十二首",
    "authorName": "胡应麟",
    "authorId": "e647d10f339e6a3e4e6cd9521bc0249a",
    "dynasty": "明",
    "content": [
      "曰余负奇好，夙尚在髫龄。",
      "礼乐观百王，诗书穷六经。",
      "言乘休明会，将致海宇平。",
      "如何岁年迈，依依卧柴荆。",
      "亮乖四方志，永希千载名。",
      "文章亦大业，富贵宁重轻。",
      "勉哉事著述，三代追遗英。"
    ]
  },
  {
    "id": "e647d10f339e6a3e65a9e50e694d1732",
    "title": "寓怀十二首",
    "authorName": "胡应麟",
    "authorId": "e647d10f339e6a3e4e6cd9521bc0249a",
    "dynasty": "明",
    "content": [
      "丹霞蔽岩谷，素雪霏林皋。",
      "悠悠避世士，岁晏守蓬蒿。",
      "箕山既纡郁，首阳何岧峣。",
      "时偕沮溺侣，耦耕向南郊。",
      "大厦匪安居，千驷为祸招。",
      "悲哉路傍子，磬折方劳劳。"
    ]
  },
  {
    "id": "e647d10f339e6a3e65a9e50e49d95346",
    "title": "寓怀十二首",
    "authorName": "胡应麟",
    "authorId": "e647d10f339e6a3e4e6cd9521bc0249a",
    "dynasty": "明",
    "content": [
      "有鸟从东来，游戏青云中。",
      "朝翔阆风馆，夕息瑶池宫。",
      "言欲览德辉，来下双梧桐。",
      "摇摇荆棘枝，鸱枭宅其丛。",
      "所嗜惟腐鼠，焉知彼所从。",
      "竦身奋六合，将返昆仑东。"
    ]
  },
  {
    "id": "e647d10f339e6a3ee98655090f5bea79",
    "title": "咏史八首",
    "authorName": "胡应麟",
    "authorId": "e647d10f339e6a3e4e6cd9521bc0249a",
    "dynasty": "明",
    "content": [
      "清时厌藜藿，挟策干承明。",
      "肃肃中天宇，列宿悬神京。",
      "衣冠萃阊阖，谒帝罗群英。",
      "如何攀龙客，相弃若浮萍。",
      "长啸出宛洛，驱车返柴荆。",
      "升高望八荒，濯足临四溟。",
      "商山岂不贵，畏垒岂不荣。",
      "大哉鲁尼父，著作垂千龄。"
    ]
  },
  {
    "id": "e647d10f339e6a3ee9865509b0b4d946",
    "title": "咏史八首",
    "authorName": "胡应麟",
    "authorId": "e647d10f339e6a3e4e6cd9521bc0249a",
    "dynasty": "明",
    "content": [
      "鲲鱼产溟渤，鬐鬣如山丘。",
      "朝行发碣石，暮宿昆仑陬。",
      "竦身激巨浪，喷沫飞洪流。",
      "倏忽化大鹏，九万乘风游。",
      "翼若垂天云，众羽不敢侔。",
      "一飞绝五岳，再举凌十州。",
      "翩翩鸴鸠侣，榆枋自相求。",
      "翱翔但咫尺，曷睹大化遒。"
    ]
  },
  {
    "id": "e647d10f339e6a3ee9865509a494c0fc",
    "title": "咏史八首",
    "authorName": "胡应麟",
    "authorId": "e647d10f339e6a3e4e6cd9521bc0249a",
    "dynasty": "明",
    "content": [
      "飘飘颍中客，黄屋若浮云。",
      "矫矫严陵叟，垂竿卧江濆。",
      "脱屣九州长，长揖万乘君。",
      "弃瓢入深谷，举足动星文。",
      "英风振薄俗，劲节凌高旻。",
      "樊公信独往，周生亦离群。",
      "一朝徇微禄，遗累流千春。"
    ]
  },
  {
    "id": "e647d10f339e6a3ee98655095c88c488",
    "title": "咏史八首",
    "authorName": "胡应麟",
    "authorId": "e647d10f339e6a3e4e6cd9521bc0249a",
    "dynasty": "明",
    "content": [
      "世途日纡局，达士随所遭。",
      "侯生隐抱关，朱亥匿鼓刀。",
      "鼓刀实贱役，抱关非崇寮。",
      "煌煌魏公子，车骑来招要。",
      "虚左大梁席，执辔夷门郊。",
      "堂中众宾客，错愕起相嘲。",
      "宁知救赵日，叱咤风云高。",
      "窃符出中禁，奋椎夺前矛。",
      "伟哉却秦绩，百代称雄豪。"
    ]
  },
  {
    "id": "e647d10f339e6a3ee9865509a5e8db28",
    "title": "咏史八首",
    "authorName": "胡应麟",
    "authorId": "e647d10f339e6a3e4e6cd9521bc0249a",
    "dynasty": "明",
    "content": [
      "虞卿本说客，著书自穷愁。",
      "马迁下蚕室，史笔垂千秋。",
      "楚泽放灵均，漆圆饿庄周。",
      "伊人一何否，举足罹愆尤。",
      "文章实大业，宁与富贵谋。",
      "峨峨金张第，七叶开王侯。",
      "一朝随物化，荣耀同蜉蝣。"
    ]
  },
  {
    "id": "e647d10f339e6a3ee9865509dca24c49",
    "title": "咏史八首",
    "authorName": "胡应麟",
    "authorId": "e647d10f339e6a3e4e6cd9521bc0249a",
    "dynasty": "明",
    "content": [
      "伯夷饿空谷，务光沈清泠。",
      "汤武首征诛，白公徇其名。",
      "嗟哉古贤达，举足罹天刑。",
      "茫茫大造间，遗迹若蟭螟。",
      "升高望宇宙，摄衣御云軿。",
      "追随广成子，乘化入瑶京。",
      "九州一抔土，何以劳我精。",
      "五岳一拳石，聊以栖吾形。"
    ]
  },
  {
    "id": "e647d10f339e6a3ee986550978bc6a1f",
    "title": "咏史八首",
    "authorName": "胡应麟",
    "authorId": "e647d10f339e6a3e4e6cd9521bc0249a",
    "dynasty": "明",
    "content": [
      "荆卿卧燕邸，屠狗相过从。",
      "朝为太子客，暮出辽城东。",
      "酣歌和渐离，壮士发尽冲。",
      "前登咸阳殿，意气何其雄。",
      "左操督亢图，右揕秦王胸。",
      "剑术岂云疏，天运良已穷。",
      "寥寥易水上，万古悲寒风。"
    ]
  },
  {
    "id": "e647d10f339e6a3ee9865509c24a7cbc",
    "title": "咏史八首",
    "authorName": "胡应麟",
    "authorId": "e647d10f339e6a3e4e6cd9521bc0249a",
    "dynasty": "明",
    "content": [
      "田巴辨稷下，缓颊摧千人。",
      "邹生馆碣石，五德何缤纷。",
      "夸夫乐惊世，小人恒共群。",
      "谁明白马喻，徒擅雕龙勤。",
      "岂若鲁连子，笑谈却秦军。",
      "成功不受赏，万乘如浮云。"
    ]
  },
  {
    "id": "e647d10f339e6a3ea6befdc4d53a5472",
    "title": "入新都访汪司马伯玉八首",
    "authorName": "胡应麟",
    "authorId": "e647d10f339e6a3e4e6cd9521bc0249a",
    "dynasty": "明",
    "content": [
      "芳时忽不乐，怅然思美人。",
      "美人天都上，宫阙何嶙峋。",
      "手把瑶华草，远寄越江濆。",
      "念欲往从之，弱水不可亲。",
      "愧无晨风翼，寤寐怀苦辛。"
    ]
  },
  {
    "id": "e647d10f339e6a3ea6befdc4886c33f4",
    "title": "入新都访汪司马伯玉八首",
    "authorName": "胡应麟",
    "authorId": "e647d10f339e6a3e4e6cd9521bc0249a",
    "dynasty": "明",
    "content": [
      "轩车何皇皇，东下武林驿。",
      "冠盖罗长衢，嘉宾四面集。",
      "伊余实驽蹇，喟焉伤伏枥。",
      "一顾天闲空，高座倾四席。",
      "眷眷忘年交，惓惓在兹夕。"
    ]
  },
  {
    "id": "e647d10f339e6a3ea6befdc4030c46c6",
    "title": "入新都访汪司马伯玉八首",
    "authorName": "胡应麟",
    "authorId": "e647d10f339e6a3e4e6cd9521bc0249a",
    "dynasty": "明",
    "content": [
      "欢言奉尊酒，既登君子堂。",
      "不惜罗衣襦，为君充下裳。",
      "宁辞入宫妒，亭亭理红妆。",
      "常恐朝露晞，欢爱不能长。",
      "中宵起房室，引领情内伤。"
    ]
  },
  {
    "id": "e647d10f339e6a3ea6befdc48082445f",
    "title": "入新都访汪司马伯玉八首",
    "authorName": "胡应麟",
    "authorId": "e647d10f339e6a3e4e6cd9521bc0249a",
    "dynasty": "明",
    "content": [
      "峨峨弇山堂，美人在其下。",
      "脂车娄江涘，聊用息余驾。",
      "烨烨双飞龙，连城讵论价。",
      "咨嗟良宴会，朋旧半凋谢。",
      "三星烂河汉，钧天在广厦。"
    ]
  },
  {
    "id": "e647d10f339e6a3ea6befdc4e89029cf",
    "title": "入新都访汪司马伯玉八首",
    "authorName": "胡应麟",
    "authorId": "e647d10f339e6a3e4e6cd9521bc0249a",
    "dynasty": "明",
    "content": [
      "欢日苦不足，愁日苦有馀。",
      "谈笑未及终，执手河山如。",
      "蒹葭阻长道，渺邈天一隅。",
      "殷忧见华发，岁暮空踟蹰。",
      "焉得抟风翮，送我来枌榆。"
    ]
  },
  {
    "id": "e647d10f339e6a3ea6befdc4097ae6e9",
    "title": "入新都访汪司马伯玉八首",
    "authorName": "胡应麟",
    "authorId": "e647d10f339e6a3e4e6cd9521bc0249a",
    "dynasty": "明",
    "content": [
      "百年迅朝霜，奄忽越与楚。",
      "郁郁琅琊坟，瞬息已千古。",
      "河清邈难俟，中夜频起舞。",
      "歧路安足论，暌离热肺腑。",
      "明发戒沙棠，维梢瀫江浦。"
    ]
  },
  {
    "id": "e647d10f339e6a3ea6befdc4b1e9b682",
    "title": "入新都访汪司马伯玉八首",
    "authorName": "胡应麟",
    "authorId": "e647d10f339e6a3e4e6cd9521bc0249a",
    "dynasty": "明",
    "content": [
      "西上新安江，危滩峻浮云。",
      "太函何巍巍，迥与上界邻。",
      "苍龙守重关，鹓雏日为群。",
      "美人坐金堂，一笑情内亲。",
      "悲来话亲故，气结不能陈。"
    ]
  },
  {
    "id": "e647d10f339e6a3ea6befdc4018f1d55",
    "title": "入新都访汪司马伯玉八首",
    "authorName": "胡应麟",
    "authorId": "e647d10f339e6a3e4e6cd9521bc0249a",
    "dynasty": "明",
    "content": [
      "往事去莫追，来欢倘可续。",
      "金石诚匪坚，富贵焉所欲。",
      "平原十日饮，岁月苦不足。",
      "旨酒罗高堂，新声动丝肉。",
      "令名敝天壤，何事伤局促。"
    ]
  },
  {
    "id": "e647d10f339e6a3ecb1aff2ff83bf4b9",
    "title": "别司马汪公八首",
    "authorName": "胡应麟",
    "authorId": "e647d10f339e6a3e4e6cd9521bc0249a",
    "dynasty": "明",
    "content": [
      "有鸟巢天都，自名为凤凰。",
      "文章被六翮，五色河辉煌。",
      "饮啄梧桐枝，矫翼临朝阳。",
      "一鸣举世惊，清音杂琳琅。",
      "云是王者瑞，千仞方高翔。"
    ]
  },
  {
    "id": "e647d10f339e6a3ecb1aff2fb3fddc60",
    "title": "别司马汪公八首",
    "authorName": "胡应麟",
    "authorId": "e647d10f339e6a3e4e6cd9521bc0249a",
    "dynasty": "明",
    "content": [
      "高翔欲何为，浮云渺天末。",
      "言欲揽德辉，翩翩下阊阖。",
      "东海有鹓雏，孤鸣蔽林樾。",
      "羽翼苦未长，天路迥难涉。",
      "延颈望霄汉，邈若秦与越。"
    ]
  },
  {
    "id": "e647d10f339e6a3ecb1aff2f949751f8",
    "title": "别司马汪公八首",
    "authorName": "胡应麟",
    "authorId": "e647d10f339e6a3e4e6cd9521bc0249a",
    "dynasty": "明",
    "content": [
      "丈夫重意气，焉论越与秦。",
      "千里行相求，冈陵若云屯。",
      "轻舟涉广汉，夹岸垂芳荪。",
      "巨石何崔嵬，日夜飞流奔。",
      "天都在咫尺，举头见龙门。"
    ]
  },
  {
    "id": "e647d10f339e6a3ecb1aff2f0ea3f084",
    "title": "别司马汪公八首",
    "authorName": "胡应麟",
    "authorId": "e647d10f339e6a3e4e6cd9521bc0249a",
    "dynasty": "明",
    "content": [
      "龙门造中天，片刺亦何有。",
      "清风惠然来，长揖把余手。",
      "肝胆俨欲披，丰庖出旨酒。",
      "广乐罗前庭，钧天在户牖。",
      "一别已九春，相顾惊老丑。"
    ]
  },
  {
    "id": "e647d10f339e6a3ecb1aff2fe563c2df",
    "title": "别司马汪公八首",
    "authorName": "胡应麟",
    "authorId": "e647d10f339e6a3e4e6cd9521bc0249a",
    "dynasty": "明",
    "content": [
      "老丑讵足嗟，百年迅飞霞。",
      "念彼弇山堂，缅邈天一涯。",
      "佳人逝安适，相望徒蒹葭。",
      "怅焉念长别，中肠结如麻。",
      "今我不为乐，日月忽已遐。"
    ]
  },
  {
    "id": "e647d10f339e6a3ecb1aff2fdd5cadb1",
    "title": "别司马汪公八首",
    "authorName": "胡应麟",
    "authorId": "e647d10f339e6a3e4e6cd9521bc0249a",
    "dynasty": "明",
    "content": [
      "行乐当及时，百岁难为期。",
      "铅华若流水，日夜东南驰。",
      "夜长日苦短，秉烛游芳池。",
      "明月出西园，众星何陆离。",
      "顾视两天孙，冉冉云中嬉。"
    ]
  },
  {
    "id": "e647d10f339e6a3ecb1aff2f3b163563",
    "title": "别司马汪公八首",
    "authorName": "胡应麟",
    "authorId": "e647d10f339e6a3e4e6cd9521bc0249a",
    "dynasty": "明",
    "content": [
      "嬉游亦何常，高谈蔚霞烂。",
      "丝竹罗前庭，新声一何艳。",
      "娥娥红粉妆，妖姬列如粲。",
      "登彼幔亭峰，酣饮日方晏。",
      "诘朝泛浮槎，遥遥上河汉。"
    ]
  },
  {
    "id": "e647d10f339e6a3ecb1aff2f0be2b1a4",
    "title": "别司马汪公八首",
    "authorName": "胡应麟",
    "authorId": "e647d10f339e6a3e4e6cd9521bc0249a",
    "dynasty": "明",
    "content": [
      "河汉杳无极，仙槎逝难留。",
      "明发还旧疆，何以写我愁。",
      "依依丈人行，倾盖为九州。",
      "天都望威凤，八翼凌空游。",
      "誓将振弱羽，岁岁行相求。"
    ]
  },
  {
    "id": "e647d10f339e6a3e55b378173c728d00",
    "title": "东阳李茂才允达以古风六章杂诗一卷见投斗酒定交留连浃夕答赠四首",
    "authorName": "胡应麟",
    "authorId": "e647d10f339e6a3e4e6cd9521bc0249a",
    "dynasty": "明",
    "content": [
      "首夏维清和，朱光何熠爝。",
      "众木纷扶疏，朝阳翳林薄。",
      "鸟雀罗前庭，飞鸣自相乐。",
      "伊余怀一丘，索居卧层阁。",
      "诵彼伐木章，喟焉伤寂寞。"
    ]
  },
  {
    "id": "e647d10f339e6a3e55b37817fc83d6fa",
    "title": "东阳李茂才允达以古风六章杂诗一卷见投斗酒定交留连浃夕答赠四首",
    "authorName": "胡应麟",
    "authorId": "e647d10f339e6a3e4e6cd9521bc0249a",
    "dynasty": "明",
    "content": [
      "寂寞不可居，起坐弹鸣琴。",
      "清风穆然至，之子贻好音。",
      "自言长东郭，夙昔怀同衾。",
      "丈夫重意气，焉论尺与寻。",
      "飘然命余驾，信宿来兰阴。"
    ]
  },
  {
    "id": "e647d10f339e6a3e55b3781764ae8ded",
    "title": "东阳李茂才允达以古风六章杂诗一卷见投斗酒定交留连浃夕答赠四首",
    "authorName": "胡应麟",
    "authorId": "e647d10f339e6a3e4e6cd9521bc0249a",
    "dynasty": "明",
    "content": [
      "兰阴屹岧峣，双溪纡且郁。",
      "蓬蒿蔽行径，倒屣为君出。",
      "中厨呼斗酒，申盟指金石。",
      "愿为双飞龙，霄汉长比翼。",
      "良哉如渑燕，生平在今夕。"
    ]
  },
  {
    "id": "e647d10f339e6a3e55b37817a48dc0b4",
    "title": "东阳李茂才允达以古风六章杂诗一卷见投斗酒定交留连浃夕答赠四首",
    "authorName": "胡应麟",
    "authorId": "e647d10f339e6a3e4e6cd9521bc0249a",
    "dynasty": "明",
    "content": [
      "今夕复何夕，燕婉难具陈。",
      "三星烂东壁，皎月悬高旻。",
      "朱弦从风发，四坐回阳春。",
      "但言戒明德，努力希良辰。",
      "千秋树大业，皓首以为邻。"
    ]
  },
  {
    "id": "e647d10f339e6a3e4cb3e86f77e6e272",
    "title": "寄李惟寅欧祯伯四首",
    "authorName": "胡应麟",
    "authorId": "e647d10f339e6a3e4e6cd9521bc0249a",
    "dynasty": "明",
    "content": [
      "迢迢牵牛星，乃在河汉旁。",
      "织女处其东，脉脉徒相望。",
      "鸳鸯失羽翼，乌鹊难为梁。",
      "采采芙蓉花，道远不得将。"
    ]
  },
  {
    "id": "e647d10f339e6a3e4cb3e86ffd651dcd",
    "title": "寄李惟寅欧祯伯四首",
    "authorName": "胡应麟",
    "authorId": "e647d10f339e6a3e4e6cd9521bc0249a",
    "dynasty": "明",
    "content": [
      "远道亦何思，美人在京洛。",
      "白日丽中天，流云飘阿阁。",
      "煌煌五侯宅，冠带日相索。",
      "宁知瓮牖士，终岁长寂寞。"
    ]
  },
  {
    "id": "e647d10f339e6a3e4cb3e86ff1f36722",
    "title": "寄李惟寅欧祯伯四首",
    "authorName": "胡应麟",
    "authorId": "e647d10f339e6a3e4e6cd9521bc0249a",
    "dynasty": "明",
    "content": [
      "寂寞宁复陈，嗟此明盛年。",
      "矫矫黄鹄姿，孤飞铩其翰。",
      "山川郁以纡，道路长苦难。",
      "顾视双游龙，叹息浮云端。"
    ]
  },
  {
    "id": "e647d10f339e6a3e4cb3e86f32d07987",
    "title": "寄李惟寅欧祯伯四首",
    "authorName": "胡应麟",
    "authorId": "e647d10f339e6a3e4e6cd9521bc0249a",
    "dynasty": "明",
    "content": [
      "浮云不终朝，岁月忽复易。",
      "岂伊岩廊慕，大业在金石。",
      "缅怀同心侣，沉思无终极。",
      "安得西飞鸿，假我双羽翼。"
    ]
  },
  {
    "id": "e647d10f339e6a3e413fa65ef8808929",
    "title": "寄邦相四首",
    "authorName": "胡应麟",
    "authorId": "e647d10f339e6a3e4e6cd9521bc0249a",
    "dynasty": "明",
    "content": [
      "凉风倏以厉，日短夜苦长。",
      "大火西南流，蟋蟀鸣我床。",
      "徘徊起中夜，揽衣不及裳。",
      "念彼同怀友，投袂忽如伤。"
    ]
  },
  {
    "id": "e647d10f339e6a3e413fa65e9dcbcb29",
    "title": "寄邦相四首",
    "authorName": "胡应麟",
    "authorId": "e647d10f339e6a3e4e6cd9521bc0249a",
    "dynasty": "明",
    "content": [
      "弱冠京华游，衣冠九衢列。",
      "鞍马如浮云，与子独相狎。",
      "灼灼桃李花，光华自怡悦。",
      "飞沈一朝异，忽若吴与越。"
    ]
  },
  {
    "id": "e647d10f339e6a3e413fa65efc34fb28",
    "title": "寄邦相四首",
    "authorName": "胡应麟",
    "authorId": "e647d10f339e6a3e4e6cd9521bc0249a",
    "dynasty": "明",
    "content": [
      "与子别三载，中怀日熬煎。",
      "岂不念同心，怅彼河与山。",
      "赵璧有时合，隋珠有时迁。",
      "安得晨风翼，送我置子前。"
    ]
  },
  {
    "id": "e647d10f339e6a3e413fa65eaab99d87",
    "title": "寄邦相四首",
    "authorName": "胡应麟",
    "authorId": "e647d10f339e6a3e4e6cd9521bc0249a",
    "dynasty": "明",
    "content": [
      "心悲亦何为，各愿加餐饭。",
      "子游青云途，予守藜藿贱。",
      "百代同音徽，何论异乡县。",
      "黄发会有期，兹盟庶当践。"
    ]
  },
  {
    "id": "e647d10f339e6a3efc83af3fcba02a83",
    "title": "送朱水部可大入都四首",
    "authorName": "胡应麟",
    "authorId": "e647d10f339e6a3e4e6cd9521bc0249a",
    "dynasty": "明",
    "content": [
      "苍龙守阿阁，赤骥鸣天闲。",
      "彼美承家子，被服都且妍。",
      "飞飞振六翮，游戏青云端。",
      "出入承明庐，行者夹道观。",
      "朱弦顺风扬，四坐靡不欢。"
    ]
  },
  {
    "id": "e647d10f339e6a3efc83af3f91e5e2e5",
    "title": "送朱水部可大入都四首",
    "authorName": "胡应麟",
    "authorId": "e647d10f339e6a3e4e6cd9521bc0249a",
    "dynasty": "明",
    "content": [
      "矫矫孤飞鸿，明时策高步。",
      "亮节难为容，浮云起中路。",
      "层阴蔽白日，圆景忽将暮。",
      "转蓬随长风，行行践霜露。",
      "驱车大河涘，瀍洛莽回互。"
    ]
  },
  {
    "id": "e647d10f339e6a3efc83af3f6188aef9",
    "title": "送朱水部可大入都四首",
    "authorName": "胡应麟",
    "authorId": "e647d10f339e6a3e4e6cd9521bc0249a",
    "dynasty": "明",
    "content": [
      "王屋一何高，嵚岑蔽层云。",
      "登高望宛洛，车马如游尘。",
      "万象列毫端，抽思戾高旻。",
      "仙人王子乔，转盼迹已陈。",
      "三花满怀袖，寄我忽若新。"
    ]
  },
  {
    "id": "e647d10f339e6a3efc83af3fda2a2162",
    "title": "送朱水部可大入都四首",
    "authorName": "胡应麟",
    "authorId": "e647d10f339e6a3e4e6cd9521bc0249a",
    "dynasty": "明",
    "content": [
      "百里讵足栖，长途复当践。",
      "帝优循良吏，召对明光殿。",
      "羌子与我亲，绨袍长恋恋。",
      "双凫一朝去，临风涕沾面。",
      "努力崇千秋，慰此金石愿。"
    ]
  },
  {
    "id": "e647d10f339e6a3e29eeff84bcca7a15",
    "title": "别汪仲淹二首",
    "authorName": "胡应麟",
    "authorId": "e647d10f339e6a3e4e6cd9521bc0249a",
    "dynasty": "明",
    "content": [
      "噭噭云间雁，飞鸣各有适。",
      "翩翩水中凫，中道乖羽翼。",
      "我当还故栖，子病卧蓬室。",
      "明发从此辞，遥遥望乡国。",
      "东顾临大江，波涛无终极。"
    ]
  },
  {
    "id": "e647d10f339e6a3e29eeff84a949e1a4",
    "title": "别汪仲淹二首",
    "authorName": "胡应麟",
    "authorId": "e647d10f339e6a3e4e6cd9521bc0249a",
    "dynasty": "明",
    "content": [
      "大江岂不遐，一苇朝可航。",
      "我友一为别，倏若逾三霜。",
      "踟蹰念子病，送我濠之梁。",
      "迟迟白日暮，车马为彷徨。",
      "人命匪金石，暌离热中肠。",
      "长当保玉体，百岁遥相望。"
    ]
  },
  {
    "id": "e647d10f339e6a3e382ea6b344f420c4",
    "title": "娟娟苎萝女二首寄李生时秋试罢归",
    "authorName": "胡应麟",
    "authorId": "e647d10f339e6a3e4e6cd9521bc0249a",
    "dynasty": "明",
    "content": [
      "娟娟苎萝女，艳色明朝霞。",
      "珊瑚被玉体，璎珞相交加。",
      "绮疏傍阿阁，高居临狭斜。",
      "朝披越台锦，夕浣吴门纱。",
      "一为白雪言，清音浩无涯。",
      "哀思激云汉，行路咸咨嗟。",
      "宁知中肠怨，愁结纷如麻。",
      "芳春倏已尽，白露漙蒹葭。"
    ]
  },
  {
    "id": "e647d10f339e6a3e4d0b715184957991",
    "title": "己夘仲秋复当计偕北上以家母病不赴与诸友言别四首",
    "authorName": "胡应麟",
    "authorId": "e647d10f339e6a3e4e6cd9521bc0249a",
    "dynasty": "明",
    "content": [
      "荏苒岁时迈，蟪蛄鸣前庭。",
      "大火倏西流，白露中夜零。",
      "公车有程期，仆夫戒我行。",
      "州郡忝招邀，闾里相送迎。",
      "肃肃同袍侣，命驾来林坰。",
      "各言休明世，努力事遐征。",
      "夕当辞室家，明当赴神京。"
    ]
  },
  {
    "id": "e647d10f339e6a3e4d0b7151ece18dab",
    "title": "己夘仲秋复当计偕北上以家母病不赴与诸友言别四首",
    "authorName": "胡应麟",
    "authorId": "e647d10f339e6a3e4e6cd9521bc0249a",
    "dynasty": "明",
    "content": [
      "神京岂不遥，阊阖造中天。",
      "金茎夹广陌，玉陛蒐群贤。",
      "幸生唐虞代，况逢强盛年。",
      "徘徊高堂病，一卧垂十年。",
      "既无稚子娱，亦寡群从援。",
      "椿庭渺何许，万里越南滇。",
      "感此去住怀，戚戚摧心颜。"
    ]
  },
  {
    "id": "e647d10f339e6a3e4d0b71519e179cc8",
    "title": "己夘仲秋复当计偕北上以家母病不赴与诸友言别四首",
    "authorName": "胡应麟",
    "authorId": "e647d10f339e6a3e4e6cd9521bc0249a",
    "dynasty": "明",
    "content": [
      "戚戚徒尔为，兴文各踟蹰。",
      "夙昔慕巢由，散发箕颍隅。",
      "矧兹乌鸟情，能不怀倚闾。",
      "令伯惟承欢，王阳实回车。",
      "亦知轩盖荣，方寸寡所愉。",
      "愿言青云客，矫翼升天衢。",
      "君子游岩廊，小人安敝庐。"
    ]
  },
  {
    "id": "e647d10f339e6a3e4d0b715101730cff",
    "title": "己夘仲秋复当计偕北上以家母病不赴与诸友言别四首",
    "authorName": "胡应麟",
    "authorId": "e647d10f339e6a3e4e6cd9521bc0249a",
    "dynasty": "明",
    "content": [
      "敝庐亦何有，有稼复有萱。",
      "旭日丽遥岑，清风濯林园。",
      "问寝趣庭帏，进膳列芳鲜。",
      "虽无黻冕贵，彩服欢慈颜。",
      "板舆历高台，丝竹罗长筵。",
      "踟蹰禽鸟声，映荫林木繁。",
      "俯仰中所欲，百岁聊自全。"
    ]
  },
  {
    "id": "e647d10f339e6a3eb8d96937aa25c467",
    "title": "仲夏至自京师作",
    "authorName": "胡应麟",
    "authorId": "e647d10f339e6a3e4e6cd9521bc0249a",
    "dynasty": "明",
    "content": [
      "人生如飞蓬，倏忽异乡县。",
      "仆夫趣我游，肃驾向畿甸。",
      "朝登太行岭，暮宿黄河岸。",
      "荏苒逾修途，迟回陟层巘。",
      "中林绝烟火，尘沙蔽颜面。",
      "浮云翳荒垒，咫尺行莫辨。",
      "遥遥至幽并，四顾见闾阎。",
      "中天帝王宅，飞甍翼楼殿。",
      "空怀稷契志，未遂夔龙愿。",
      "辞非上林侈，赋岂河东擅。",
      "长啸起拂衣，归来弄柔翰。",
      "寄言达生者，骄人有贫贱。"
    ]
  },
  {
    "id": "e647d10f339e6a3e9efad86d019753f1",
    "title": "寓怀三韵七首",
    "authorName": "胡应麟",
    "authorId": "e647d10f339e6a3e4e6cd9521bc0249a",
    "dynasty": "明",
    "content": [
      "泛泛海上鸥，机忘意自适。",
      "嗟嗟塞翁马，何失亦何得。",
      "七日混沌死，哀哉倏与忽。"
    ]
  },
  {
    "id": "e647d10f339e6a3e9efad86d1726ac56",
    "title": "寓怀三韵七首",
    "authorName": "胡应麟",
    "authorId": "e647d10f339e6a3e4e6cd9521bc0249a",
    "dynasty": "明",
    "content": [
      "膏以明自煎，香以熏自燔。",
      "葆光茹其和，乃可全天年。",
      "巍巍广成公，千岁空同颠。"
    ]
  },
  {
    "id": "e647d10f339e6a3e9efad86d6b1e0aaa",
    "title": "寓怀三韵七首",
    "authorName": "胡应麟",
    "authorId": "e647d10f339e6a3e4e6cd9521bc0249a",
    "dynasty": "明",
    "content": [
      "西方大圣人，国土名极乐。",
      "万法同虚空，一尘安所著。",
      "嗟嗟蛮触民，智勇困蜗角。"
    ]
  },
  {
    "id": "e647d10f339e6a3e9efad86d7b445cf9",
    "title": "寓怀三韵七首",
    "authorName": "胡应麟",
    "authorId": "e647d10f339e6a3e4e6cd9521bc0249a",
    "dynasty": "明",
    "content": [
      "向长志五岳，宗炳卧一丘。",
      "济胜苟无具，澄怀亦天游。",
      "鸣琴一室内，万象同蜉蝣。"
    ]
  },
  {
    "id": "e647d10f339e6a3e9efad86d8f9c347d",
    "title": "寓怀三韵七首",
    "authorName": "胡应麟",
    "authorId": "e647d10f339e6a3e4e6cd9521bc0249a",
    "dynasty": "明",
    "content": [
      "飞蛾赴明烛，徇利忘其身。",
      "苍蝇集鼻端，高峻为祸因。",
      "石户有遗民，古今称达人。"
    ]
  },
  {
    "id": "e647d10f339e6a3e9efad86d1a005df8",
    "title": "寓怀三韵七首",
    "authorName": "胡应麟",
    "authorId": "e647d10f339e6a3e4e6cd9521bc0249a",
    "dynasty": "明",
    "content": [
      "齐王本好瑟，东郭仍滥竽。",
      "与世苦枘凿，独处恒嗟吁。",
      "九州不足居，何况五亩庐。"
    ]
  },
  {
    "id": "e647d10f339e6a3e9efad86d940cc77c",
    "title": "寓怀三韵七首",
    "authorName": "胡应麟",
    "authorId": "e647d10f339e6a3e4e6cd9521bc0249a",
    "dynasty": "明",
    "content": [
      "世人竞巧知，逐逐如飞蝇。",
      "井蛙亦诧海，夏虫曷语冰。",
      "俟彼千秋人，陈迹异代论。"
    ]
  },
  {
    "id": "e647d10f339e6a3e7ef31caa02dcd638",
    "title": "秋日携尊城东大寺山作",
    "authorName": "胡应麟",
    "authorId": "e647d10f339e6a3e4e6cd9521bc0249a",
    "dynasty": "明",
    "content": [
      "步出东郭门，骋望西山麓。",
      "信足登其颠，聊怡白云目。",
      "川原何逶迤，城邑自相属。",
      "飞甍俨鳞次，万户列平陆。",
      "高峰下牛羊，斜照散麋鹿。",
      "苍苍瀫川流，靡靡兰皋绿。",
      "列岫澄尘襟，清涟媚遐瞩。",
      "契深浩忘言，虑澹信超俗。",
      "载咏衡门诗，轩盖非所欲。"
    ]
  },
  {
    "id": "e647d10f339e6a3eed2e9bc18966c26b",
    "title": "秋日偕诸同志游金华二首",
    "authorName": "胡应麟",
    "authorId": "e647d10f339e6a3e4e6cd9521bc0249a",
    "dynasty": "明",
    "content": [
      "屈子歌远游，尚平有遐慕。",
      "顾谢青云人，言寻赤松路。",
      "历览穷幽深，冥探惬情素。",
      "涧壑扪嵚岑，林峦陟回互。",
      "崖倾黄叶积，谷转垂萝护。",
      "高峰散馀霭，峭壁屯寒雾。",
      "娟娟初月升，隐隐微阳暮。",
      "长谣钦昔踪，独往怀蹇步。",
      "虑由忘物超，道以遗荣悟。",
      "迹契容成公，神交子支父。",
      "徘徊北山文，恻怆淮南赋。",
      "眷彼丘中人，回镳对岩户。"
    ]
  },
  {
    "id": "e647d10f339e6a3eed2e9bc13442ccd4",
    "title": "秋日偕诸同志游金华二首",
    "authorName": "胡应麟",
    "authorId": "e647d10f339e6a3e4e6cd9521bc0249a",
    "dynasty": "明",
    "content": [
      "成羊閟昔踪，化鹤神遗迹。",
      "曰余蹇劣姿，缅企灵仙窟。",
      "时维仲秋暮，舂粮负瓢笠。",
      "落叶纷前林，凄霜被长隰。",
      "蹑履行翠微，扪萝上层壁。",
      "岩峦莽回互，云霞屡兴没。",
      "苍苍猿鼯啼，濯濯麇麚集。",
      "乍闻帝鸿鼎，今见初平石。",
      "芝田翳宿莽，玉灶埋金液。",
      "羽驾何飘遥，人寰信超忽。",
      "胡为七尺躯，甘此百年役。",
      "去去从吾初，城东有黄石。"
    ]
  },
  {
    "id": "e647d10f339e6a3e86acb5ea9e28cd48",
    "title": "早饭罢由碧云入香山山麓及颠俱有亭诸宫殿最古是胜国时遗搆",
    "authorName": "胡应麟",
    "authorId": "e647d10f339e6a3e4e6cd9521bc0249a",
    "dynasty": "明",
    "content": [
      "仄径缘藤萝，逶迤入深谷。",
      "重阴夹磴道，弥望皆古木。",
      "长松数百年，夭矫云际矗。",
      "飞泉挂峰顶，蜿蜒出平陆。",
      "石门森隧道，孤亭峙山足。",
      "四天划然开，空洞豁尘目。",
      "千崖布黄金，万仞嵌苍玉。",
      "梵室缘危杉，禅关荫修竹。",
      "圣果森菩提，昙花吐薝卜。",
      "琳宫是何代，相传至元筑。",
      "兹山迹最古，创始见身毒。",
      "悠然念人代，累劫如转烛。",
      "夜分息尘嚣，重展法华读。",
      "何日归流沙，吾家旧天竺。"
    ]
  },
  {
    "id": "e647d10f339e6a3eff510b1a1c66b5a4",
    "title": "始入州谒宣尼庙二首",
    "authorName": "胡应麟",
    "authorId": "e647d10f339e6a3e4e6cd9521bc0249a",
    "dynasty": "明",
    "content": [
      "猗欤大圣人，树建实高厚。",
      "道苞羲农前，业擅尧舜右。",
      "茫茫沧海水，涓滴靡不受。",
      "俨若登岱宗，绝顶小宇宙。",
      "于戏七雄降，生民失领袖。",
      "九流竞纷纭，百氏互驰骤。",
      "虚无驾犹龙，因果凿灵鹫。",
      "骎寻天网缺，畴补坤轴漏。",
      "龙飞歘淮甸，六合更造就。",
      "车书焕一统，谱系明授受。",
      "寰区设黉校，家掖仍户诱。",
      "诗书被华貊，狐兔伏林岫。",
      "遂令宣尼脉，炳耀绝先后。",
      "伟哉成周基，八百衍潢胄。"
    ]
  },
  {
    "id": "e647d10f339e6a3eff510b1a7ffc206a",
    "title": "始入州谒宣尼庙二首",
    "authorName": "胡应麟",
    "authorId": "e647d10f339e6a3e4e6cd9521bc0249a",
    "dynasty": "明",
    "content": [
      "厥初水精帝，肇迹维山东。",
      "乡闾表凫绎，胤胄延龟蒙。",
      "胡为姑蔑墟，亦有文宣宫。",
      "时维赵宋末，兵戈竞华戎。",
      "渡南实孔裔，大衍三衢宗。",
      "精灵动世主，锡命传丰隆。",
      "沿流洎明代，奕叶驰皇封。",
      "创祠视曲阜，貤恩逮无穷。",
      "清华世世及，岳降齐申嵩。",
      "两宗峙南北，辉赫罗章缝。",
      "至今太末里，恍忽邹尼风。",
      "我来谒遗像，三叹钦遐踪。",
      "皇皇六萟轨，万古侔穹窿。"
    ]
  },
  {
    "id": "e647d10f339e6a3e73d9a3da56bdc6f5",
    "title": "来青馆夜分独坐题",
    "authorName": "胡应麟",
    "authorId": "e647d10f339e6a3e4e6cd9521bc0249a",
    "dynasty": "明",
    "content": [
      "昏黑登上方，遂抵兹轩宿。",
      "遥峰过疏雨，众山若新沐。",
      "晚凉凭阑坐，流萤出深竹。",
      "明月东方生，依微隐乔木。",
      "泠泠发孤啸，空响答岩谷。",
      "山僧供伊蒲，饱饭禅堂浴。",
      "微钟歇清夜，星斗烂可掬。",
      "终南饶白云，暂此憩幽独。"
    ]
  },
  {
    "id": "e647d10f339e6a3e5cffbd01654d2217",
    "title": "将登西山绝顶昏黑法华寺废址小憩",
    "authorName": "胡应麟",
    "authorId": "e647d10f339e6a3e4e6cd9521bc0249a",
    "dynasty": "明",
    "content": [
      "扪萝上层颠，石门嵌空立。",
      "千嵓吹烈风，遗栋袅绝壁。",
      "古佛颓苍藤，禅关尚双辟。",
      "我行穷登顿，假此暂栖息。",
      "残僧一二辈，破榻置瓢笠。",
      "山魈供夜谈，木客伴朝汲。",
      "岚光坏灶起，燐火断垣出。",
      "虚牖号寒蝉，阴廊走伏翼。",
      "梵天亦销歇，尘世几更易。",
      "愀然发长啸，感此独悽恻。",
      "桑田复沧海，浩浩无终极。",
      "踟蹰白日暮，拂袖下昏黑。"
    ]
  },
  {
    "id": "e647d10f339e6a3e7f28de2d2713fc13",
    "title": "凌晨起梯鸟道抵玉岩寺望长安宫阙题",
    "authorName": "胡应麟",
    "authorId": "e647d10f339e6a3e4e6cd9521bc0249a",
    "dynasty": "明",
    "content": [
      "清晨馔伊蒲，饱饭扪石壁。",
      "天风拍两袖，樵路尚昏黑。",
      "微月耿嵓际，残星堕山脊。",
      "明霞挂石梁，渐起赤城色。",
      "仰攀猿鸟巢，俯瞰麋鹿窟。",
      "山椒见台殿，经岁断人迹。",
      "危梯雾半隐，古砌雪长积。",
      "耸身上绝颠，河汉仅咫尺。",
      "震旦隘目睫，宇宙转呼吸。",
      "天门九重启，栋宇烂金碧。",
      "仙姝十万辈，一一似相识。",
      "胡为堕人世，甘此下方谪。",
      "劳生四十年，营营若虮虱。",
      "长谣归去来，香案玉皇侧。"
    ]
  },
  {
    "id": "e647d10f339e6a3ea853ab5c29a94361",
    "title": "西山绝顶纵目诵供奉呼吸通帝座及拾遗焉能辩皇州二语临风咽桑落十数觥沉醉憩大磐石上昏黑乃下",
    "authorName": "胡应麟",
    "authorId": "e647d10f339e6a3e4e6cd9521bc0249a",
    "dynasty": "明",
    "content": [
      "燕山八万仞，楼台夹层嶂。",
      "缅怀穷绝颠，揽此大千状。",
      "时维九月暮，决策浣尘况。",
      "蹇驴华严宿，凌晨策孤杖。",
      "扪萝翠微半，亭午思挟纩。",
      "石门排空入，猿鸟捷下上。",
      "两岸夹霜枫，烨若锦步障。",
      "凭高宇宙隔，陟险身世忘。",
      "叠磴何岧峣，遥峰渐超旷。",
      "披襟豁云雾，把袂狎星象。",
      "皇都但一气，帝座屹相向。",
      "九点分齐州，一一罗眺望。",
      "颓然步空虚，嗒尔齐得丧。",
      "吾将御风游，乘化入无量。"
    ]
  },
  {
    "id": "e647d10f339e6a3ee49303f55a57b476",
    "title": "翠岩寺在碧云左障蔽高崖层巘中最为幽绝余每过必留浃旬",
    "authorName": "胡应麟",
    "authorId": "e647d10f339e6a3e4e6cd9521bc0249a",
    "dynasty": "明",
    "content": [
      "碧云既钜丽，香山亦宏敞。",
      "翠岩蔽层巘，车马或希往。",
      "曰余负奇癖，一一恣探赏。",
      "群峰障谷口，弥望悉林莽。",
      "谽谺一线入，仄径若指掌。",
      "危梯屡攀蹑，乔木时偃仰。",
      "阴崖伏空洞，阳峤入宏敞。",
      "俯窥地欲穷，上陟天转朗。",
      "楼台互回合，金碧时惝恍。",
      "虚檐织蛸蟏，画壁森罔两。",
      "绳床败叶积，禅堂坏苔长。",
      "悠悠石火身，兀兀挂世网。",
      "向暮聊独吟，徘徊发深想。"
    ]
  },
  {
    "id": "e647d10f339e6a3e44b954811a66eca9",
    "title": "维摩庵又翠岩最幽绝处科头独坐万籁澄寂殆不复知有人间世因与山灵约异日者毕婚嫁愿携一钵安息此中",
    "authorName": "胡应麟",
    "authorId": "e647d10f339e6a3e4e6cd9521bc0249a",
    "dynasty": "明",
    "content": [
      "万峰人声绝，萝磴恣攀陟。",
      "楼台跨深崦，尽纳众山色。",
      "大地纷金银，遥天挂丹碧。",
      "禅关面重壑，窈窕开丈室。",
      "科头挟书坐，如面达摩壁。",
      "五蕴穷真如，六根断情识。",
      "将因抱华严，住此阿閦国。",
      "他年号居士，说法嗣摩诘。"
    ]
  },
  {
    "id": "e647d10f339e6a3eeaa381e0f4ce0537",
    "title": "山麓游卧佛寺寺极宏焕金银夺目画廊数百千尺图大雄氏显化颠末备详僧寮花木弥靓幽支枕敧卧不觉日晏",
    "authorName": "胡应麟",
    "authorId": "e647d10f339e6a3e4e6cd9521bc0249a",
    "dynasty": "明",
    "content": [
      "琳宫万山麓，势欲翔遥天。",
      "金扉烨宏敞，玉栋纷钩连。",
      "飞萝映禅室，古木藏玄关。",
      "奇花及灵果，布列森祇园。",
      "伟哉化人居，杰搆凌飞鸢。",
      "金身丈六强，证果示涅槃。",
      "修廊耀丹碧，粉墨流云烟。",
      "始疑张僧繇，或诧吴道元。",
      "穷源溯流派，一一图真诠。",
      "天魔亦俯伏，外道纷缠绵。",
      "感此三叹息，临风涕如潸。",
      "猥以无涯智，逐兹有尽年。",
      "何当蜡双屐，西入清凉山。",
      "杳然绝人累，乘化归竺乾。"
    ]
  },
  {
    "id": "e647d10f339e6a3e7b439bf083feccc3",
    "title": "出山投华严寺夜宿晨起游吕公洞曩同惟敬题名老衲炊黄梁作供忆邯郸枕上事怃然久之",
    "authorName": "胡应麟",
    "authorId": "e647d10f339e6a3e4e6cd9521bc0249a",
    "dynasty": "明",
    "content": [
      "夜宿华严堂，晨探吕公洞。",
      "悬梯喷飞雪，流泉伏螮蝀。",
      "星流坠幽壑，俯视势若动。",
      "僧房云作关，禅宇石为栋。",
      "雷轰苍崖裂，雾压翠峦重。",
      "老衲炊黄梁，停午具清供。",
      "毋疑邯郸生，至人久无梦。"
    ]
  },
  {
    "id": "e647d10f339e6a3e6a0be388d1502805",
    "title": "望湖亭亭午小酌空水明媚四山金碧倒浸澄波中芙蓉菡萏流芳吐艳杳然身在六桥孤屿间惜乏两沙棠艇子载吴娃十双耳",
    "authorName": "胡应麟",
    "authorId": "e647d10f339e6a3e4e6cd9521bc0249a",
    "dynasty": "明",
    "content": [
      "众山合长堤，空水相映带。",
      "平湖漾明镜，秋色照眉黛。",
      "中流赤栏起，亭亭列车盖。",
      "琉璃十万顷，倒浸画檐外。",
      "凭虚望寥廓，心赏剧堪快。",
      "菡萏馀汀洲，芙蓉匝滩濑。",
      "蛟龙伏空洞，鹳鹤摩远塞。",
      "鱼游迥自得，鸥行豁无碍。",
      "美人期不至，岂乏沙棠载。",
      "吾将返若耶，夷光久相待。"
    ]
  },
  {
    "id": "e647d10f339e6a3e2608a8de67f0897f",
    "title": "玄贞观高峙山颠孤峭突兀望之真中天积翠由飞梯左右数百级上有石坛宏敞可坐千人",
    "authorName": "胡应麟",
    "authorId": "e647d10f339e6a3e4e6cd9521bc0249a",
    "dynasty": "明",
    "content": [
      "四山抱若垣，苍翠照林樾。",
      "中天峙栋宇，大地耸双阙。",
      "穹阶百级上，左右互森列。",
      "石栏层空立，瑶草纷可掇。",
      "平台坐轩敞，高栋表巀嶪。",
      "振策登翠微，朝元叩丹诀。",
      "玉洞翻灵篇，人迹往来绝。",
      "暗谷埋寒云，阴崖坠古雪。",
      "明河漾花际，新月吐木末。",
      "逝将遗世纷，永谢俗士辙。"
    ]
  },
  {
    "id": "e647d10f339e6a3ef690e14889822fc5",
    "title": "三大士殿",
    "authorName": "胡应麟",
    "authorId": "e647d10f339e6a3e4e6cd9521bc0249a",
    "dynasty": "明",
    "content": [
      "普贤肇峨眉，示迹惟西方。",
      "文殊现五台，台殿俱清凉。",
      "猗与观世音，普陀实吾乡。",
      "胡为三大士，鼎足偕兹堂。",
      "吾闻维摩室，方丈罗八荒。",
      "须弥眇一芥，诸佛同行藏。",
      "况兹三如来，功德侔三光。",
      "秉心佐迦文，并起悬津梁。",
      "青狮负璎珞，白象衔珠珰。",
      "千亿昭化身，大悲浩难量。",
      "区区南赡洲，勺水军持将。",
      "杨枝洒甘露，涓滴回枯肠。",
      "我来重瞻拜，感叹殊未央。",
      "善才一童子，百十参慈航。",
      "峨峨兜率天，不改帝释疆。",
      "胡为滞五浊，尘土纷彷徨。",
      "逝将去人世，谢此浮名缰。",
      "他时会解脱，说法酬空王。"
    ]
  },
  {
    "id": "e647d10f339e6a3e2a5bbb7c817f7739",
    "title": "大佛寺观释迦文佛金像题",
    "authorName": "胡应麟",
    "authorId": "e647d10f339e6a3e4e6cd9521bc0249a",
    "dynasty": "明",
    "content": [
      "峨峨蓟城西，飞观耸百级。",
      "金身五千丈，照耀天北极。",
      "画栋糜丹青，雕甍烂朱碧。",
      "琪花烨如散，瑶草纷可拾。",
      "耨水清六尘，雪山炯四壁。",
      "广座陈香灯，长廊绘粉墨。",
      "优钵梵筵启，伊蒲僧供出。",
      "俗染汰欲空，净因了可觅。",
      "香象来医王，天龙护帝释。",
      "茫然小宇宙，一怆大雄力。"
    ]
  },
  {
    "id": "e647d10f339e6a3ec270ecd55f4daf2f",
    "title": "寺后磊土山为十洞曲屈邃幽余尝纳凉其中杳若别有天地者",
    "authorName": "胡应麟",
    "authorId": "e647d10f339e6a3e4e6cd9521bc0249a",
    "dynasty": "明",
    "content": [
      "西山实佳丽，步步金银宫。",
      "四百八十寺，穷极土木功。",
      "或云寡岩穴，未若天南东。",
      "异哉此丛林，制作侔鬼工。",
      "块然一培塿，其下皆虚空。",
      "十洞列左右，恍惚蓬莱峰。",
      "地肺凿委羽，天窗移张公。",
      "不假杖藜入，无俟乘舟通。",
      "猗与造化力，播弄指掌中。",
      "何因遘二女，刘阮追遐踪。",
      "千秋饵灵药，绿发称仙翁。",
      "桃花闭流水，绝胜丸泥封。"
    ]
  },
  {
    "id": "e647d10f339e6a3e805912be30ce11c0",
    "title": "高凉桥晚憩望新月作",
    "authorName": "胡应麟",
    "authorId": "e647d10f339e6a3e4e6cd9521bc0249a",
    "dynasty": "明",
    "content": [
      "入山路不迷，出岫兴弥远。",
      "平桥带流水，乔木数家晚。",
      "湖头雨初歇，沙际尘尚软。",
      "彩云笼大堤，新月吐层巘。",
      "金银耀梵刹，珠翠竞雕辇。",
      "馥馥红蕖开，靡靡绿萍敛。",
      "改席临菰蒲，携壶就葭菼。",
      "吴歌起难遏，越调和仍缓。",
      "把臂无求羊，同怀有嵇阮。",
      "历落摧雄心，凭陵豁醉眼。",
      "朱颜稍沦谢，白发且荏苒。",
      "人生贵适志，对景聊引满。"
    ]
  },
  {
    "id": "e647d10f339e6a3ebb4ba3f65103d46f",
    "title": "湖上菡萏盛开游人如织抵暮皆入郭余独往坐堤畔命小奚拨阮为吴歌",
    "authorName": "胡应麟",
    "authorId": "e647d10f339e6a3e4e6cd9521bc0249a",
    "dynasty": "明",
    "content": [
      "仲秋出湖阴，众芳亦未歇。",
      "袅袅垂杨疏，翳翳浮萍合。",
      "红蕖递芳馥，绿蒲可揽结。",
      "游子饰金羁，美人竞罗袜。",
      "笙歌夹岸起，箫鼓临流发。",
      "日入息群嚣，长谣待新月。"
    ]
  },
  {
    "id": "e647d10f339e6a3e93c6af48222a0bb6",
    "title": "归途过真觉寺五招提突兀云际与帝城诸宫阙参差相望寺中车马旁午盖渐近国门云",
    "authorName": "胡应麟",
    "authorId": "e647d10f339e6a3e4e6cd9521bc0249a",
    "dynasty": "明",
    "content": [
      "真觉依帝城，参差仅十里。",
      "削成五招提，如薄太清起。",
      "凭高尽胡越，眺迥入箕尾。",
      "七层际空遥，千级去天咫。",
      "青霞湿衣袂，紫雾飘杖履。",
      "羲和驭金轮，拘翼凭玉几。",
      "俯身视尘闉，局促类蝼蚁。",
      "何当八翼成，昏黑犹徙倚。"
    ]
  },
  {
    "id": "e647d10f339e6a3e8754476753b65061",
    "title": "谒观世音大士禅院院在高凉桥侧自汉唐下未尝称大士妇人盖宋元始讹谬王长公近作大士本纪辨析详至余复历据六朝及五代诸野史小说证验甚明后人当无词费矣",
    "authorName": "胡应麟",
    "authorId": "e647d10f339e6a3e4e6cd9521bc0249a",
    "dynasty": "明",
    "content": [
      "吾闻观世音，显化肇天竺。",
      "发心救魔难，千亿现手目。",
      "功德如丘山，圣愿肯自足。",
      "遍观阎浮界，众生苦茕独。",
      "嘘呵俨一气，阳春布穷谷。",
      "凡人发善愿，一一遂所欲。",
      "至仁形影彰，明效桴鼓速。",
      "遂令南赡洲，夫妇蕃孳育。",
      "我来载瞻拜，顶礼大悲足。",
      "妙相呈十方，天人丽冠服。",
      "胡为晚近代，姑妪谬称祝。",
      "良哉弇州氏，雄辩破流俗。",
      "中年窘嗣息，晚境冀多福。",
      "愿言普慈施，世世事身毒。"
    ]
  },
  {
    "id": "e647d10f339e6a3e9e68737a7bdec7a6",
    "title": "古意赠云间唐子四章",
    "authorName": "胡应麟",
    "authorId": "e647d10f339e6a3e4e6cd9521bc0249a",
    "dynasty": "明",
    "content": [
      "飘飘云中鸿，口衔尺素书。",
      "有美云间客，宛在天一隅。",
      "兰台振高躅，青骢曳华裾。",
      "初承百里命，栽花烂长衢。",
      "鸣琴讼堂上，素幕垂清虚。",
      "泠然念同调，发箧贻双鱼。",
      "赠我金错刀，投我琅玕珠。",
      "感子缱绻怀，殷勤系罗襦。",
      "岂无倾城色，贵此无盐姝。",
      "林风冉冉暮，岁晏羌何如。"
    ]
  },
  {
    "id": "e647d10f339e6a3e9e68737ac90ea513",
    "title": "古意赠云间唐子四章",
    "authorName": "胡应麟",
    "authorId": "e647d10f339e6a3e4e6cd9521bc0249a",
    "dynasty": "明",
    "content": [
      "哲人代沦谢，大雅谅难作。",
      "世路日凌夷，词场巧枘凿。",
      "睊睊郢都匠，戾目陵阳璞。",
      "何彼金闺彦，高谊振顽薄。",
      "尺书寄远道，论交慰离索。",
      "风霜粲华缄，飒爽动林薄。",
      "神剑贻雷张，仙舟伫李郭。",
      "寥寥九成奏，孰振钧天乐。",
      "千人失酬和，片语谢雕琢。",
      "泠泠金石声，三叹起韶濩。"
    ]
  },
  {
    "id": "e647d10f339e6a3e9e68737af8a7f33e",
    "title": "古意赠云间唐子四章",
    "authorName": "胡应麟",
    "authorId": "e647d10f339e6a3e4e6cd9521bc0249a",
    "dynasty": "明",
    "content": [
      "神交岂在面，片诺为生平。",
      "缅彼古圣贤，立谈盖自倾。",
      "伊人瑚琏器，光辉耀连城。",
      "跫然穷谷中，晤言托同声。",
      "朱弦久摧绝，为子绕夜鸣。",
      "伤哉白日暮，俟彼黄河清。",
      "金石有时泐，浮华安足营。",
      "所希大业崇，努力追炎京。",
      "百世犹比肩，千载垂令名。",
      "区区九州内，胡惧不合并。"
    ]
  },
  {
    "id": "e647d10f339e6a3e9e68737a8e93bb8a",
    "title": "古意赠云间唐子四章",
    "authorName": "胡应麟",
    "authorId": "e647d10f339e6a3e4e6cd9521bc0249a",
    "dynasty": "明",
    "content": [
      "大江际天流，将子一苇航。",
      "飞涛如雪山，日夜奔钱塘。",
      "同心苦离索，泪目驰河梁。",
      "岂无盈觞醪，我友不共尝。",
      "蒹葭被白露，林叶何萎黄。",
      "朱弦感人怀，怨彼离别长。",
      "翩翩两龙剑，各逐晨风翔。",
      "雄雌一朝合，紫气腾岩廊。",
      "许身贵许心，片诺为肝肠。",
      "寄谢久要客，形骸良可忘。"
    ]
  },
  {
    "id": "e647d10f339e6a3ed330743432b0feb1",
    "title": "清华馆为程生元鲁题",
    "authorName": "胡应麟",
    "authorId": "e647d10f339e6a3e4e6cd9521bc0249a",
    "dynasty": "明",
    "content": [
      "大鄣擅幽奇，名园负东郭。",
      "衡茅数十椽，轩敞带长薄。",
      "林木何翳然，空庭散鸟雀。",
      "清涟媚藻荇，绿波映蘅若。",
      "夹岸芙蓉披，中流芰荷灼。",
      "翩翻白羽下，拨剌紫鳞跃。",
      "之子吟逍遥，饮泌自斟酌。",
      "沾沾御元礼，亹亹献康乐。",
      "问字开扬亭，校书闭刘阁。",
      "丈人习名理，夙谙卧游乐。",
      "观鱼失濠梁，骑马涉京索。",
      "缁尘染衣袂，行行悔入洛。",
      "何当筑土室，行坐此丘壑。",
      "千秋三径中，求羊未寂寞。"
    ]
  },
  {
    "id": "e647d10f339e6a3e34e6e34585ddd6bb",
    "title": "赠吴生充二首",
    "authorName": "胡应麟",
    "authorId": "e647d10f339e6a3e4e6cd9521bc0249a",
    "dynasty": "明",
    "content": [
      "季重方七才，子华侈八面。",
      "承家得苗裔，甘守蓬藿贱。",
      "世途尚豪侈，裘马互矜炫。",
      "伊谁振大业，往往雠笔研。",
      "翛然韦布中，嗒尔罢歆艳。",
      "遁迹吴山阳，索居严陵岸。",
      "千秋岂不劳，乐此琴书玩。"
    ]
  },
  {
    "id": "e647d10f339e6a3e34e6e34593a9c1a2",
    "title": "赠吴生充二首",
    "authorName": "胡应麟",
    "authorId": "e647d10f339e6a3e4e6cd9521bc0249a",
    "dynasty": "明",
    "content": [
      "一丘伴麋鹿，抱膝良堪多。",
      "何来念同好，负笈攀藤萝。",
      "先生久避世，白眼横庭柯。",
      "乾坤莽寥廓，故交邈山河。",
      "玄亭不盈丈，愧汝常经过。",
      "矫矫侯芭生，抱饥习吟哦。",
      "英词烂金石，激楚停阳阿。",
      "黄鹄飞摩天，壮龄日蹉跎。",
      "岂无朱弦瑟，为子回沈疴。",
      "才人例百六，坎壈终如何。"
    ]
  },
  {
    "id": "e647d10f339e6a3e89e9f814b4c64564",
    "title": "汪生惟德工奕而温然长者行持卷乞言为赋",
    "authorName": "胡应麟",
    "authorId": "e647d10f339e6a3e4e6cd9521bc0249a",
    "dynasty": "明",
    "content": [
      "汪生歙都彦，家世本阀阅。",
      "总角游巴邛，邂逅四仙列。",
      "龙肝窃馀剩，随风堕天末。",
      "携书客武林，精心究图牒。",
      "休仁迨仲甫，遗谱恣翻阅。",
      "藏机玉局中，妙思鬼神协。",
      "一廛据湖山，所当帜必拔。",
      "九枰欲较王，半道祇输滑。",
      "纱帽挈隐囊，翘然布衣侠。",
      "高车长者聚，短巷俗流绝。",
      "半轩风雨声，广武战初合。",
      "奇谋骋六出，庙算穷七伐。",
      "斜照委绿苔，残星蔽黄叶。",
      "逡巡斧柯烂，惨淡烛花灭。",
      "谁云奕小道，先生早䟤跋。",
      "岁月赢二毛，悠悠茂弘业。",
      "当今号国手，方吕蔡颃颉。",
      "一匡方擅齐，偏霸汪表越。",
      "吕蔡季孟间，吾评匪僭躐。",
      "黄王及朱范，少俊互腾踏。",
      "猗哉盛一时，挽近谅难越。",
      "就中孰恂恂，生也最驯洽。",
      "澄清叔度侣，谨畏伯高埒。",
      "争先戒贪竞，殿后泯骄伐。",
      "遇我吴峰巅，屡结丈人袜。",
      "愿言丏只字，千秋耀眉睫。",
      "年来谢笔研，推敲废颊舌。",
      "参差宿习萌，把袂若中热。",
      "为汝聊嗫嚅，毫端纵涂抹。",
      "久矣忘成亏，谁云较优劣。",
      "枯棋三百六，廿载闭空箧。",
      "冉冉负局翁，骑云去阊阖。"
    ]
  },
  {
    "id": "e647d10f339e6a3ef0218892960ad7a6",
    "title": "赠黄氏二仲诗二首",
    "authorName": "胡应麟",
    "authorId": "e647d10f339e6a3e4e6cd9521bc0249a",
    "dynasty": "明",
    "content": [
      "括苍一抔土，遂安万山腹。",
      "大泽生龙蛇，连城孕双玉。",
      "俱操七寸管，并骛千里足。",
      "邂逅钱塘涘，翩褼紫阳麓。",
      "折齿师仲淹，和歌到穷谷。",
      "眷言申末契，悠然味伐木。"
    ]
  },
  {
    "id": "e647d10f339e6a3ef021889244344519",
    "title": "赠黄氏二仲诗二首",
    "authorName": "胡应麟",
    "authorId": "e647d10f339e6a3e4e6cd9521bc0249a",
    "dynasty": "明",
    "content": [
      "孟阳诚哲昆，季方亦难弟。",
      "矫矫江夏黄，联飞盛明世。",
      "谈诗各起予，琳琅远公社。",
      "双凤鸣云中，二龙语天际。",
      "回首华阳宫，故交日殒逝。",
      "晚合盖自倾，居然洞肝肺。",
      "隋珠岂不耀，愧此荷裳系。",
      "归与葺衡杜，白首期勿替。"
    ]
  },
  {
    "id": "e647d10f339e6a3e0bd60e20b56077cd",
    "title": "读林氏三世集寄贞耀参知天迪员外",
    "authorName": "胡应麟",
    "authorId": "e647d10f339e6a3e4e6cd9521bc0249a",
    "dynasty": "明",
    "content": [
      "峨峨晋安里，王谢惟高门。",
      "三朝四八座，玉立辉乾坤。",
      "木天何寥廓，金闺信沈沦。",
      "云烟烂东序，河汉流西昆。",
      "赓酬亦递唱，文采如云屯。",
      "突兀黄金台，咫尺限帝阍。",
      "川容卧辋水，山火歌陆浑。",
      "花晨竞彩笔，雪夜携芳尊。",
      "欢言颂遗藻，典刑俨生存。",
      "良哉汗青业，奕叶垂云孙。"
    ]
  },
  {
    "id": "e647d10f339e6a3ed3c0f2ce8b4924df",
    "title": "玉楼篇题李能茂遗墨后",
    "authorName": "胡应麟",
    "authorId": "e647d10f339e6a3e4e6cd9521bc0249a",
    "dynasty": "明",
    "content": [
      "香山兜率宫，谯郡遮须国。",
      "笙飞蜕子晋，楼成召长吉。",
      "造物诚小儿，大块黯无色。",
      "伤哉一抔土，瘗此连城壁。",
      "矫矫东阳生，雕龙擅畴昔。",
      "雄心万古挫，猛气千夫失。",
      "踔厉无前修，精进寡俦匹。",
      "双眸狭宇宙，今古照瞬息。",
      "弹丸婆娑界，十指肯浪屈。",
      "猥余一日长，闾阎复咫尺。",
      "负笈来藤萝，披襟坐蓬荜。",
      "长啸金华颠，大呼石羊窟。",
      "操觚问真宰，惨淡白虹泣。",
      "晚叩琅琊门，中郎倒屣出。",
      "通家孔融后，下榻陈蕃侧。",
      "如渑卜兴代，生花赠彩笔。",
      "频窥慈氏阁，屡面初祖壁。",
      "善才拜未终，慧可髓几得。",
      "呜呼大雄逝，金棺拉摩诘。",
      "一真返桑扈，三号吊秦失。",
      "白日愁西南，浮云怅东北。",
      "伯道无遗孩，梁鸿有陋室。",
      "弱女涕泗横，孤嫠形影只。",
      "蟪蛄集荒榛，狐兔入丛棘。",
      "殡宫对棠梨，织乌伴于邑。",
      "何人奠麦饭，有客叹陈迹。",
      "高文汲冢殉，丽句紫薇缉。",
      "粲烂流江河，纵横走都邑。",
      "只字回彭殇，寸心炯得失。",
      "荣华剧臭腐，眼底复何惜。",
      "嗟余少濩落，狂名世争诎。",
      "青衫二十载，穷愁仗汝释。",
      "一朝断交臂，畴与豁胸臆。",
      "闻笛时悲酸，横琴重悽恻。",
      "粲粲白玉京，修文拜新职。",
      "惟应大鹏辈，八表独挥斥。"
    ]
  },
  {
    "id": "e647d10f339e6a3ed6e2cfae43741f11",
    "title": "送林贞耀藩参之岭南",
    "authorName": "胡应麟",
    "authorId": "e647d10f339e6a3e4e6cd9521bc0249a",
    "dynasty": "明",
    "content": [
      "晨餐怅不御，飞龙在河梁。",
      "驾言奉王命，千骑巡东方。",
      "材官负旌节，组练纷路傍。",
      "还州震华鼓，里闬烂生光。",
      "伟哉图南鹏，八翼顺风翔。",
      "把袂即修途，行行涉炎荒。",
      "岂无临歧戚，执手互彷徨。",
      "与子异形骸，去住安得双。",
      "丈夫志万里，六合如帷房。",
      "勉哉策高足，铜柱流芬芳。"
    ]
  },
  {
    "id": "e647d10f339e6a3ed6e2cfaedc44bdbb",
    "title": "送林贞耀藩参之岭南",
    "authorName": "胡应麟",
    "authorId": "e647d10f339e6a3e4e6cd9521bc0249a",
    "dynasty": "明",
    "content": [
      "大荒极东南，山川莽回互。",
      "四百罗浮峰，参差矗云雾。",
      "关河信纡郁，人文亦横骛。",
      "阛阓连城壁，吹嘘竞相慕。",
      "兴言适远塞，甘棠夹广路。",
      "猗与振大雅，始兴并风度。",
      "落帆炎海陬，舍筏曹溪渡。",
      "勾漏饶丹砂，行歌白日暮。",
      "绝域宁久淹，金茎湛仙露。",
      "万仞飞云巅，帝阍会平步。"
    ]
  },
  {
    "id": "e647d10f339e6a3ec040f7f1505f0b82",
    "title": "幔亭篇答黄文学尧衢",
    "authorName": "胡应麟",
    "authorId": "e647d10f339e6a3e4e6cd9521bc0249a",
    "dynasty": "明",
    "content": [
      "黄生起南服，摛藻自弱冠。",
      "蝉噪薄隋梁，龙跃躏秦汉。",
      "大言或元封，小咏亦贞观。",
      "宛宛乐府词，珠玑烨璀璨。",
      "畸游闽海上，独抱延平剑。",
      "九曲浮清泠，九漈吟泮涣。",
      "飞扬大江楫，踯躅广武战。",
      "何哉九合勋，桓文谬推赞。",
      "前茅受旗鼓，中权属坛坫。",
      "穆穆清风颂，寄我剧三叹。",
      "呜呼哲人颓，往事涕如霰。",
      "琅琊玄草绝，丰社白榆散。",
      "阳春怅谁和，长夜邈难旦。",
      "灼灼倾城姝，昭阳擅飞燕。",
      "凌云羽翮就，泽雾文彩变。",
      "大鹏遇希有，八极眇一盼。",
      "将无笑鸴鸠，会有嘲斥鴳。",
      "俗士迷前筹，达人炳遐算。",
      "奇峰三十六，一一造天半。",
      "为报武夷君，广张幔亭燕。"
    ]
  },
  {
    "id": "e647d10f339e6a3e7066b61b342e81ee",
    "title": "乙未秋邂逅梅生泰符把臂甚昵同观涛江上别去未几则闻生病且殆俄闻生竟不起矣余再入武林检敝箧得生手书屡纸不胜山阳邻笛之怆爰赋二言投宛溪之上以吊之",
    "authorName": "胡应麟",
    "authorId": "e647d10f339e6a3e4e6cd9521bc0249a",
    "dynasty": "明",
    "content": [
      "梅生宛陵秀，负笈来钱塘。",
      "啸咏湖山间，咳唾驰琳琅。",
      "一朝玉树亭，睹我神飞扬。",
      "十载胡先生，姓名狎词场。",
      "慕子如渴饥，戚戚萦中肠。",
      "龙门屹造天，怨彼一水长。",
      "班荆倏成故，愿得升君堂。",
      "嗟余蹇且拙，历落如桓郎。",
      "将汝缱绻怀，永夕连匡床。",
      "观涛大江涘，海若为彷徨。",
      "眷眷执手言，晨风发河梁。",
      "将无绮语累，念子毛发黄。",
      "愿言保玉体，百岁遥相望。"
    ]
  },
  {
    "id": "e647d10f339e6a3e7066b61b46382987",
    "title": "乙未秋邂逅梅生泰符把臂甚昵同观涛江上别去未几则闻生病且殆俄闻生竟不起矣余再入武林检敝箧得生手书屡纸不胜山阳邻笛之怆爰赋二言投宛溪之上以吊之",
    "authorName": "胡应麟",
    "authorId": "e647d10f339e6a3e4e6cd9521bc0249a",
    "dynasty": "明",
    "content": [
      "流光不相待，倏忽三岁久。",
      "郁郁上东门，春风五杨柳。",
      "端居感离索，念子成老丑。",
      "何图羽翼乖，丧我同心友。",
      "玉树埋地中，垂杨几生肘。",
      "发函见君书，洒泪湿蓬牖。",
      "天运阻百六，词人厄阳九。",
      "劲风扫飞藿，弱质复何有。",
      "伤哉大国赋，默默如渑酒。",
      "遗篇烂金石，为汝藏二酉。",
      "千秋宛溪上，不愧朗陵叟。"
    ]
  },
  {
    "id": "e647d10f339e6a3e29ec8c65bb7ec049",
    "title": "夜灯同永叔话旧仲子弼年十四于座中戏咏白石榴有霜寒秋色净明月挂枝头之句余嘉其风格朗朗赋此勖之",
    "authorName": "胡应麟",
    "authorId": "e647d10f339e6a3e4e6cd9521bc0249a",
    "dynasty": "明",
    "content": [
      "石梁驾丹壑，赤城横紫霄。",
      "天台八万丈，的皪悬霞标。",
      "司空毓灵秀，龙跃随神尧。",
      "华名走绝域，茂实腾中朝。",
      "郁郁庭阶树，三珠粲同胞。",
      "青钱捷唾手，俯拾如承蜩。",
      "高阳失才彦，颍上惭时髦。",
      "文章聚花萼，薄海夸贤豪。",
      "缅余识季公，把臂成久要。",
      "古心出坟索，逸韵驰风骚。",
      "矫矫八尺躯，耻偕儿女曹。",
      "胸吞梦泽水，气折洪河涛。",
      "雄飞邈广汉，雌伏怀穷交。",
      "皇皇潞河涘，十口勤维梢。",
      "空同倚长铗，函谷遗绨袍。",
      "吹嘘及朽干，揽挈当前茅。",
      "狂歌复痛饮，浩荡穷深宵。",
      "呼卢堕明月，角奕流神飙。",
      "情投俨胶漆，契合钧咸韶。",
      "酒酣见仲子，烨若英琼瑶。",
      "翩翻慕周孔，卓荦谭伊皋。",
      "孤芳涤尘腻，五字驱炎嚣。",
      "灵光诧授简，鹦鹉怜挥毫。",
      "扬收劣加岁，子安正垂髫。",
      "伊余越四十，兰玉殊凋萧。",
      "对此重叹息，中肠热如焦。",
      "于门一何盛，咄咄钟灵苗。",
      "丹山讵凡翮，渥水真奇毛。",
      "勉哉事大业，岁月如风飘。",
      "无穷有令闻，不朽宁金貂。",
      "下帏第发愤，惜阴竞蓬茅。",
      "六经鼓元气，百氏罗秋毫。",
      "馀皇破巨浪，繁弱联双雕。",
      "祖孙及子父，奕叶驰华镳。",
      "回首天台色，东南正寥寥。",
      "惟应太原望，世世争岧峣。"
    ]
  },
  {
    "id": "e647d10f339e6a3e541ccf039e949fa2",
    "title": "寄苏君禹二首",
    "authorName": "胡应麟",
    "authorId": "e647d10f339e6a3e4e6cd9521bc0249a",
    "dynasty": "明",
    "content": [
      "转蓬亦有根，飘飖随长风。",
      "游子岂无家，卒岁歌途穷。",
      "宛宛同心人，咫尺钱塘东。",
      "眷言赠芳草，轩车若游龙。",
      "朝驰武林驿，夕止御儿宫。",
      "八翼排金门，双钩气如虹。",
      "而我独何为，一室长忡忡。",
      "伤彼四愁咏，目送寥天鸿。"
    ]
  },
  {
    "id": "e647d10f339e6a3e541ccf03e52580bb",
    "title": "寄苏君禹二首",
    "authorName": "胡应麟",
    "authorId": "e647d10f339e6a3e4e6cd9521bc0249a",
    "dynasty": "明",
    "content": [
      "桂林实奇秀，千峰矗云霄。",
      "丈夫桑弧志，驱马万里遥。",
      "曲江浣尘壒，愚溪涤烦嚣。",
      "伐鼓震五岭，舞干洽三苗。",
      "昔人读书台，突兀回霞标。",
      "黄鹄一再举，宇宙参游遨。",
      "鸿篇勒琬琰，姓字留荒要。",
      "皇皇四门辟，柱石毗清朝。"
    ]
  },
  {
    "id": "e647d10f339e6a3e5effefa9d0007757",
    "title": "戒装武林别施蔡二生",
    "authorName": "胡应麟",
    "authorId": "e647d10f339e6a3e4e6cd9521bc0249a",
    "dynasty": "明",
    "content": [
      "施生赤城彦，蔡子黄岩英。",
      "吞吐石梁霞，各著词苑声。",
      "相逢武林道，握手盖自倾。",
      "交孔竞持刺，识韩互班荆。",
      "廿载龙门怀，一旦希合并。",
      "空山咏伐木，求友何嘤嘤。",
      "缅余朽且拙，蚓窍鸣舂莺。",
      "翩翩两国士，立谈四座惊。",
      "击筑邀渐离，脱剑遗荆卿。",
      "河桥骤脂辖，立马言长行。",
      "行行去吴会，望望投幽并。",
      "屋梁梦颜色，落月悬高旌。",
      "念彼新知乐，日夜肝肠撄。"
    ]
  },
  {
    "id": "e647d10f339e6a3e7be9b1c5f792ddfd",
    "title": "翠筠轩十六韵为姑蔑柴生起用题",
    "authorName": "胡应麟",
    "authorId": "e647d10f339e6a3e4e6cd9521bc0249a",
    "dynasty": "明",
    "content": [
      "仲蔚耽蓬蒿，陶公艺松菊。",
      "何如三径中，翛然万竿绿。",
      "掩映王猷居，蔽亏张廌屋。",
      "夹砌澄清涟，捎檐洒飞瀑。",
      "琤琮风乍鸣，葱茜雨新沐。",
      "秀色分渭川，清阴散淇澳。",
      "天寒白鹤下，日暮文鹓宿。",
      "主人挟胡床，闲把道书读。",
      "曳杖时科头，衔杯或坦腹。",
      "裴李咸披襟，嵇阮互游目。",
      "高秋横笛音，五夜洞箫曲。",
      "嗟余罹世网，羡尔轶尘俗。",
      "佳人隔翠袖，千里梦空谷。",
      "将因挈枕簟，晚岁共幽独。"
    ]
  },
  {
    "id": "e647d10f339e6a3e011c5d7fc87c2671",
    "title": "再送惟德使君挂冠还景陵",
    "authorName": "胡应麟",
    "authorId": "e647d10f339e6a3e4e6cd9521bc0249a",
    "dynasty": "明",
    "content": [
      "士有旷世志，宏览隘八荒。",
      "烨如岐山凤，千仞常孤翔。",
      "矫矫徐使君，束发趋明光。",
      "高台骋骥足，绝栈逾羊肠。",
      "淮圻缚猖獗，歙甸宁劻勷。",
      "肤功勒琬琰，大业悬旗常。",
      "洪流割淮泗，再起纾怀襄。",
      "玄圭帝三锡，荐牍交岩廊。",
      "皇皇神武门，振步皆康庄。",
      "凉飙倏以厉，悲彼芰荷裳。",
      "一朝返初服，挂冠出徐方。",
      "父老涕泗横，蹩躠盈路傍。",
      "勇退乘急流，永谢浮名缰。",
      "咄咄邯郸翁，朝餐熟黄梁。",
      "大千等梦幻，绿鬓俄秋霜。",
      "逝将息埃壒，冲漠朝羲皇。",
      "筑宫寄层巘，结宇临崇岗。",
      "曳杖泰山颠，挂瓢颍水阳。",
      "五湖笑鸱夷，六合追云将。",
      "我友值明发，送子临河梁。",
      "眷眷脱屣怀，大觉回沧桑。",
      "高风凛百代，感叹徒彷徨。",
      "伟哉扶摇翮，宇宙呈圆方。",
      "他时挟鸡犬，拔宅升微茫。",
      "金茎烂云际，甘露流天阊。",
      "愿言洒病骨，馀沥沾枯肠。"
    ]
  },
  {
    "id": "e647d10f339e6a3e0b1de94b9b5a4e38",
    "title": "怀姑蔑柴生起用时生将谒余燕中",
    "authorName": "胡应麟",
    "authorId": "e647d10f339e6a3e4e6cd9521bc0249a",
    "dynasty": "明",
    "content": [
      "秦嘉滞府胥，常建窘邑尉。",
      "良哉达人言，高才鲜贵位。",
      "矫矫姑蔑墟，柴生出其类。",
      "青云走牛马，白日侣蚊蚋。",
      "案牍劳形神，刀笔记功罪。",
      "八议权亲疏，五刑覈情伪。",
      "宁怀张杜刻，敢冀萧曹会。",
      "论交企兰荃，投诚密萧艾。",
      "丽句蒐梁陈，遐思闯晋魏。",
      "白雪流轻扬，丹霞献明媚。",
      "沾沾太玄草，捧诵若金匮。",
      "嗟余素寡合，念汝欲捐佩。",
      "南山歌未阕，北陆盟忍背。",
      "胜流实嵚崎，名士本憔悴。",
      "浮踪自昔然，大业岂终累。",
      "不见渔阳挝，正平兴弥锐。",
      "至今鹦鹉篇，永拔词赋萃。"
    ]
  },
  {
    "id": "e647d10f339e6a3e8a5e44508ce5fdaa",
    "title": "题蔡稚含适适轩二首",
    "authorName": "胡应麟",
    "authorId": "e647d10f339e6a3e4e6cd9521bc0249a",
    "dynasty": "明",
    "content": [
      "达人委元化，哲士戒迷涂。",
      "一枝遂鹪鹩，九万匪所图。",
      "乐志追仲长，潜耀希王符。",
      "轩窗仅容膝，结搆临菰蒲。",
      "座右横清琴，相对酒一壶。",
      "客来但留酌，往往高阳徒。",
      "俯仰宇宙中，倏若黄公垆。",
      "秋色下前山，我醉君但扶。",
      "不见南郭生，嗒然忘故吾。"
    ]
  },
  {
    "id": "e647d10f339e6a3e8a5e445094829955",
    "title": "题蔡稚含适适轩二首",
    "authorName": "胡应麟",
    "authorId": "e647d10f339e6a3e4e6cd9521bc0249a",
    "dynasty": "明",
    "content": [
      "忆昔金马门，执戟趋铜龙。",
      "雄飞奋六翮，夭矫随天风。",
      "一朝事势异，漂转如征蓬。",
      "人生贵适意，大业宁三公。",
      "开轩赤城畔，丹霞照帘栊。",
      "图书不盈丈，有若蓬莱宫。",
      "神游八极表，目送双飞鸿。",
      "陋彼征西贵，柴棘盈胸中。",
      "太虚为我宅，何事悲途穷。"
    ]
  },
  {
    "id": "e647d10f339e6a3eee9d6b7d4b337d3f",
    "title": "挽宋西宁忠父",
    "authorName": "胡应麟",
    "authorId": "e647d10f339e6a3e4e6cd9521bc0249a",
    "dynasty": "明",
    "content": [
      "贤士悲龙蛇，才人困百六。",
      "嗟嗟宋子侯，宛尔大夫玉。",
      "夭矫珊瑚枝，光辉夺鱼目。",
      "冲虚本天性，濡下甘自牧。",
      "执辔道愈尊，结袜躬岂辱。",
      "门庭聚四海，宾客互追逐。",
      "飞觞不问主，洗盏辄更仆。",
      "悲秋坐五夜，避暑卧三伏。",
      "欢言讵知疲，豪举动惊俗。",
      "才高世争妒，名成帝未录。",
      "上谷无爰书，中山有谤牍。",
      "一眚遗干城，寸朽弃良木。",
      "长康笑黠痴，桓伦叹轣辘。",
      "万钟亦何加，千秋会相属。",
      "煌煌白玉楼，忽赴上清箓。",
      "令威去辽阳，莫邪闭丰狱。",
      "虚堂妖鵩鸣，荒冢孽狐伏。",
      "河山怨离索，宇宙恨幽独。",
      "白杨翳泉台，青藜熄天禄。",
      "寥寥郢中赋，悽怆不堪读。"
    ]
  },
  {
    "id": "e647d10f339e6a3eede9b2f1e3187d1f",
    "title": "方母孀节诗为厥子伯苓题",
    "authorName": "胡应麟",
    "authorId": "e647d10f339e6a3e4e6cd9521bc0249a",
    "dynasty": "明",
    "content": [
      "烨烨新都媛，修蛾粲明珰。",
      "十三字君室，十五登君堂。",
      "良辰一以醮，中厨奉姑嫜。",
      "眷言拂巾席，皓首偕匡床。",
      "风波起中路，庭树飞秋霜。",
      "青铜掷妆阁，碎裂罗衣裳。",
      "剖心慰夫婿，截发藏筐箱。",
      "空闺抚弱息，血泪横枯肠。",
      "松关白日暮，永夜啼寒螀。",
      "抱影三十年，哀哀称未亡。",
      "缅怀励高节，泚笔题篇章。",
      "他时继黄鹄，万古明天常。"
    ]
  },
  {
    "id": "e647d10f339e6a3e6a5f6c00eabae5da",
    "title": "二难双美诗为大参张公赋",
    "authorName": "胡应麟",
    "authorId": "e647d10f339e6a3e4e6cd9521bc0249a",
    "dynasty": "明",
    "content": [
      "猗欤三百篇，张仲颛孝友。",
      "四姓雄金阊，吴趋实材薮。",
      "森森五丹桂，扬芳赞皇囿。",
      "惟时疫疠侵，高堂阨阳九。",
      "饔飧滞床笫，汤药盈鬲卣。",
      "诸昆竞扶侍，昏旦递奔走。",
      "叔也尤彷徨，虮虱生带纽。",
      "露祷临中逵，恍惚心语口。",
      "母算倘可延，儿躬曷遑有。",
      "昊天若倾听，冥冥肯其首。",
      "沈疴遽霍然，衰札起蒲柳。",
      "一死全吾心，庸恤近与久。",
      "飞腾属少公，万卷穷二酉。",
      "大孝昭显扬，龙章焕星斗。",
      "元方操实奇，季方遇宁偶。",
      "峨峨二难列，异代同不朽。",
      "二难既表吴，双美尤擅越。",
      "缅怀神仙尉，微官寄太末。",
      "束带见督邮，甘等绛灌列。",
      "去思二十载，高风柳下颉。",
      "积庆流参知，振代睹人杰。",
      "诗礼闻家庭，颂赋起岩穴。",
      "读书直中秘，五车恣渔猎。",
      "升沉递扬历，显晦互更涉。",
      "直声耸庙堂，上考奏藩臬。",
      "大旆翔三衢，棠阴半姑蔑。",
      "遗民泣往躅，故老颂休烈。",
      "厅事垂双松，步武俨对越。",
      "熙朝述盛事，名宦祠世业。",
      "至行通神明，清芬播齿舌。",
      "弟昆洎父子，后先迥光绝。",
      "令誉收一门，千古垂阀阅。"
    ]
  },
  {
    "id": "e647d10f339e6a3e0e4e06bc77c3c957",
    "title": "饭惟寅白雪山房话旧",
    "authorName": "胡应麟",
    "authorId": "e647d10f339e6a3e4e6cd9521bc0249a",
    "dynasty": "明",
    "content": [
      "错落双龙剑，寒芒凌素秋。",
      "紫气烛丰城，射彼斗与牛。",
      "一朝遇司空，发函佩吴钩。",
      "风霜划相妒，坐拆苍精虬。",
      "雄飞渺北极，雌伏还南州。",
      "山川莽寥廓，哀鸣互相求。",
      "霜华粲中夜，索处声啁啾。",
      "何意长安陌，相逢重夷犹。",
      "一见喜且惊，倒屣罗珍馐。",
      "高堂把桑落，历数平生游。",
      "弹指三十年，震旦若浮沤。",
      "夙昔红颜子，参差俱白头。",
      "升沉间存没，万感盈荒丘。",
      "缅邈同心人，中原聚名流。",
      "琅琊失麟凤，岭表埋黎欧。",
      "突兀鲁灵光，寥寥见君侯。",
      "头风汝旋愈，肺病余宁忧。",
      "惟应委元化，百龄暮优游。",
      "安期下玉舄，赤松驻瀛洲。",
      "仙飙载羽翼，八极朝宸旒。"
    ]
  },
  {
    "id": "e647d10f339e6a3eec956588157ab6aa",
    "title": "宝剑篇",
    "authorName": "胡应麟",
    "authorId": "e647d10f339e6a3e4e6cd9521bc0249a",
    "dynasty": "明",
    "content": [
      "司空两龙剑，紫气何煌煌。",
      "雄雌闭石匣，万古垂精光。",
      "忆昔初铸时，乃在越溪傍。",
      "谁能为此技，莫耶与干将。",
      "百鍊就镡锷，千鍊成锋芒。",
      "风波起长路，出处俄参商。",
      "一飞九天外，八翼游岩廊。",
      "一沈九地中，悲鸣和寒螀。",
      "时命固大谬，分违亦其常。",
      "与子匪一身，尔我安得双。"
    ]
  },
  {
    "id": "e647d10f339e6a3eec956588d582ec02",
    "title": "宝剑篇",
    "authorName": "胡应麟",
    "authorId": "e647d10f339e6a3e4e6cd9521bc0249a",
    "dynasty": "明",
    "content": [
      "天马汗血驹，騀駊出湟中。",
      "一鸣伯乐顾，再鸣冀北空。",
      "何来市骏者，相值华阳宫。",
      "黄金百万镒，玉勒驰青骢。",
      "飞行历九陌，畴不怜追风。",
      "悲哉照夜足，踯躅太行东。",
      "岂无烈士肠，岁年倏成翁。",
      "徒令厮养卒，执策嗤龙钟。"
    ]
  },
  {
    "id": "e647d10f339e6a3eec9565889e4ba1c3",
    "title": "宝剑篇",
    "authorName": "胡应麟",
    "authorId": "e647d10f339e6a3e4e6cd9521bc0249a",
    "dynasty": "明",
    "content": [
      "亭亭孤生木，厥惟豫章材。",
      "苍龙蛰岩穴，鳞甲缠莓苔。",
      "一朝鲁班氏，伐至秦王台。",
      "中天悬高栋，有若登蓬莱。",
      "万间碍星月，九级披云霾。",
      "金银互文饰，朽栎庸堪偕。",
      "宁知大椿树，广莫甘尘埋。",
      "春秋八千计，逍遥卧无怀。"
    ]
  },
  {
    "id": "e647d10f339e6a3e7c0a6deb88a6a4a3",
    "title": "惟寅以书贶驰使潞河适媵人偶举一子走笔赋答",
    "authorName": "胡应麟",
    "authorId": "e647d10f339e6a3e4e6cd9521bc0249a",
    "dynasty": "明",
    "content": [
      "惊尘荡白日，羸马驰郊墟。",
      "怅彼同心人，缅邈百里馀。",
      "举头云中翮，有鸟衔尺书。",
      "粲粲瑶华札，开缄照衡庐。",
      "慰我加餐饭，问我何方居。",
      "十口寄他乡，晨餐食无鱼。",
      "芒鞋役款段，谁为供高车。",
      "感此长太息，临风重踟蹰。",
      "肮脏宇宙间，畸游抱琴书。",
      "朱门盛先达，落落穷相如。",
      "夙昔逢君侯，青骢曳华裾。",
      "情亲四十载，胶漆垂桑榆。",
      "缠绵国士念，涸辙频吹嘘。",
      "岂忘木桃报，再拜惭庭除。",
      "中闺夜得雄，旅抱偶一舒。",
      "眷言骨肉友，卧起同徐于。",
      "持此答芳讯，聊用当璚琚。",
      "颓然定一笑，为我掀𣰽毹。"
    ]
  },
  {
    "id": "e647d10f339e6a3eb563477259ccfac5",
    "title": "题瞿令人册为茂才绍曾",
    "authorName": "胡应麟",
    "authorId": "e647d10f339e6a3e4e6cd9521bc0249a",
    "dynasty": "明",
    "content": [
      "妇惟丁生母，卓行超人寰。",
      "笄岁适名门，婉若蕙与兰。",
      "结缡讵云久，灾氛岌相缠。",
      "良人遘奇疾，百体纷摧残。",
      "心神忽眩瞑，手足时颠连。",
      "欢娱掷中道，畴不虞红颜。",
      "母也执高节，涕泗如流泉。",
      "呼天誓同穴，肯析双飞翰。",
      "一身委床笫，药物长周旋。",
      "肝肠绝怨怼，面目忘媸妍。",
      "仰事头白姑，頫鞠黄口男。",
      "家徒四壁立，辟纑夜灯前。",
      "拮据度荒馑，永昼怀饥寒。",
      "彼苍鉴明德，绕膝森鹓鸾。",
      "矫矫汗血驹，励志游天闲。",
      "劬劳念母氏，赋咏蒐名贤。",
      "我闻载叹息，踊跃操如椽。",
      "偷生信为易，蹈死亮非难。",
      "厄哉斯人遇，毕世罹忧患。",
      "贞心既不毁，淑问仍终完。",
      "夫存子亦树，晚节聊蝉联。",
      "宁知处困怀，荼毒穷当年。",
      "凛凛铁石肠，兴彼懦与顽。",
      "裁诗颂令哲，史笔千秋传。"
    ]
  },
  {
    "id": "e647d10f339e6a3e931941ffd461df86",
    "title": "谒关忠义庙作",
    "authorName": "胡应麟",
    "authorId": "e647d10f339e6a3e4e6cd9521bc0249a",
    "dynasty": "明",
    "content": [
      "中原遘百六，汉鼎分三雄。",
      "矫矫忠义侯，挺身出蒲东。",
      "草茅识先主，仗剑扶真龙。",
      "间关袁吕营，百折明丹衷。",
      "飞扬白马战，锐气嘘长虹。",
      "立取上将头，万夫摧折冲。",
      "解围谢曹氏，绝婚诟吴侬。",
      "巨浪渰七军，襄樊列艨艟。",
      "禁俘德亦虏，大江血流红。",
      "威声赫华夏，皦日悬晴空。",
      "陆浑亘许洛，壶浆若云从。",
      "讵意肘腋间，包藏剧群凶。",
      "蚩蚩众狐蜮，发奸维逊蒙。",
      "轻舟袭南郡，九仞隳成功。",
      "麦城困孤旅，临殂徼元戎。",
      "讵云彼苍酷，况乃炎精终。",
      "昭昭玉泉宇，肸蚃侔层穹。",
      "河山峙壮节，尸祝盈寰中。",
      "姓名走妇孺，位号歆儿童。",
      "伊余肃遗像，飒爽来英风。",
      "嗟彼操与权，死生细螟蠓。",
      "累累两国贼，紫阳笔何公。",
      "遐哉九朝祀，元运偕无穷。",
      "刚肠俨对越，三叹钦前踪。"
    ]
  },
  {
    "id": "e647d10f339e6a3ea91ee4a2e20b3d47",
    "title": "观察林公尝感异梦于忠义以左辖赵公之辑侯志也索题其像爰继此篇",
    "authorName": "胡应麟",
    "authorId": "e647d10f339e6a3e4e6cd9521bc0249a",
    "dynasty": "明",
    "content": [
      "汉统遘桓灵，县宇互分裂。",
      "卓布首倾危，操权晚猖獗。",
      "矫矫中山胄，风尘缔材杰。",
      "猛气雄万钧，危途历九折。",
      "下邳阨羊肠，官渡奋鼠穴。",
      "生平为刘念，俄顷报曹节。",
      "大呼枭敌元，干将路明灭。",
      "全师镇荆楚，威名愈腾掣。",
      "孟起标卢前，汉升耻灌列。",
      "长驱出汉沔，舟航泰山压。",
      "禁俘若羊豕，德磔等蠓蠛。",
      "先声震华夏，壶箪道填咽。",
      "高光四百基，克复俨眉睫。",
      "汉贼肝胆惊，吴歈梦魂摄。",
      "外交托姻㜕，内忌迥秦越。",
      "阴谋剧魍魉，狙伺锐饕餮。",
      "艛𦪇藏戈矛，烽屯虏间谍。",
      "侯也天日衷，迄堕群小策。",
      "峥嵘两岩郡，望风授凶孽。",
      "遂令盖世功，弹指恨□□。"
    ]
  },
  {
    "id": "e647d10f339e6a3e9cd5d42a0d1da262",
    "title": "婺中三子诗其一刘参军孝标",
    "authorName": "胡应麟",
    "authorId": "e647d10f339e6a3e4e6cd9521bc0249a",
    "dynasty": "明",
    "content": [
      "嵯峨婺女郡，星斗垂寒芒。",
      "寥寥旷千载，气运开齐梁。",
      "刘生实天启，乳哺随高堂。",
      "翩然自北来，烨若孤凤凰。",
      "读书紫薇岫，一目逾十行。",
      "山栖表远志，绝交廑中肠。",
      "千言走珠贝，七录披琳琅。",
      "含毫策锦被，倏忽惊岩廊。",
      "遂令世主忌，坎壈终词场。",
      "龙蛇谅斯在，鸿鹄讵可量。",
      "矫矫七尺躯，耻为万乘降。",
      "胡然际悍室，妖牝啼朝阳。",
      "潜身叹孤犊，跛足追亡羊。",
      "太息敬通论，今古为彷徨。"
    ]
  },
  {
    "id": "e647d10f339e6a3e9cd5d42a4ec6d08b",
    "title": "婺中三子诗其一刘参军孝标",
    "authorName": "胡应麟",
    "authorId": "e647d10f339e6a3e4e6cd9521bc0249a",
    "dynasty": "明",
    "content": [
      "仙李方二叶，九庙摧妖狐。",
      "刳剥尽生灵，宇内无完肤。",
      "岳岳临海公，奋袂起菰芦。",
      "义旗举大泽，百万当一呼。",
      "虹霓切云汉，雨泽滂泥涂。",
      "操我七寸管，问彼六尺孤。",
      "片言吓淫牝，一战枭群奴。",
      "惜哉下阿战，倒甲如摧枯。",
      "奇功固罔立，大义差足扶。",
      "披缁入灵隐，觅句酬跏趺。",
      "金锤隐博浪，钜轴流江湖。",
      "固知艺文杰，讵曰器识疏。",
      "一辞道王辟，无忝令伯徒。",
      "至今读遗草，激懦开顽夫。"
    ]
  },
  {
    "id": "e647d10f339e6a3e9cd5d42a3f46619b",
    "title": "婺中三子诗其一刘参军孝标",
    "authorName": "胡应麟",
    "authorId": "e647d10f339e6a3e4e6cd9521bc0249a",
    "dynasty": "明",
    "content": [
      "六代更废兴，文士故不乏。",
      "奋迹惊才贤，乘时见髦杰。",
      "猗欤沈隐侯，文章何烨烨。",
      "骋望游中台，违情守东越。",
      "佩玉辞岩廊，鸣金下阊阖。",
      "沿泳双溪流，迟徊三洞穴。",
      "会圃临春风，登台望秋月。",
      "旌旆俄飞扬，剑履倏腾踏。",
      "一代怀龙门，千秋仰骥秣。",
      "四声启后流，八病表先达。",
      "尽剖洪荒秘，卓为艺林筏。",
      "儒生互雌黄，志士竞鈇钺。",
      "寥寥数千载，风流竟谁越。",
      "岂伊腐草流，尘土共澌灭。"
    ]
  },
  {
    "id": "e647d10f339e6a3e3c8fb9e13dd59628",
    "title": "二怀诗其一玄真子张志和",
    "authorName": "胡应麟",
    "authorId": "e647d10f339e6a3e4e6cd9521bc0249a",
    "dynasty": "明",
    "content": [
      "有唐迄元和，畸流尚不乏。",
      "翩翩玄真子，百代恣渔猎。",
      "雅志游松乔，奇踪轨庄列。",
      "嗒尔柱下言，超然谢津筏。",
      "富贵轻鸿毛，轩冕等澌沫。",
      "一辞世主聘，浮家老苕霅。"
    ]
  },
  {
    "id": "e647d10f339e6a3e3c8fb9e166e322fc",
    "title": "二怀诗其一玄真子张志和",
    "authorName": "胡应麟",
    "authorId": "e647d10f339e6a3e4e6cd9521bc0249a",
    "dynasty": "明",
    "content": [
      "唐末缁流空，休公崛然起。",
      "卑卑局晚调，兀兀吐玄旨。",
      "冥心师楚圆，苦思叶齐已。",
      "禅启天竺诠，画妙应真理。",
      "片言忤大帅，脱身钱塘汜。",
      "一钵游岷峨，逍遥入无始。"
    ]
  },
  {
    "id": "e647d10f339e6a3e693033979a456f63",
    "title": "婺七贤诗吕太史伯恭",
    "authorName": "胡应麟",
    "authorId": "e647d10f339e6a3e4e6cd9521bc0249a",
    "dynasty": "明",
    "content": [
      "于越称上游，婺实文献域。",
      "唐末何式微，宋南复中辟。",
      "太史虽儒宗，词华蔚天植。",
      "惜哉掩艺成，端居圣门籍。"
    ]
  },
  {
    "id": "e647d10f339e6a3e69303397e8e908ad",
    "title": "婺七贤诗吕太史伯恭",
    "authorName": "胡应麟",
    "authorId": "e647d10f339e6a3e4e6cd9521bc0249a",
    "dynasty": "明",
    "content": [
      "同甫真人豪，矫矫谢拘局。",
      "宁为跃冶金，肯作瓦全玉。",
      "四上阜陵书，十返紫阳牍。",
      "至今华川阳，英气贯岳渎。"
    ]
  },
  {
    "id": "e647d10f339e6a3e69303397803defb1",
    "title": "婺七贤诗吕太史伯恭",
    "authorName": "胡应麟",
    "authorId": "e647d10f339e6a3e4e6cd9521bc0249a",
    "dynasty": "明",
    "content": [
      "与正颇负奇，翩翩孝皇代。",
      "作吏弘风流，经国纪乡遂。",
      "世尊考亭疏，迄掩干城锐。",
      "细行诚足矜，大德岂终累。"
    ]
  },
  {
    "id": "e647d10f339e6a3e693033971238803a",
    "title": "婺七贤诗吕太史伯恭",
    "authorName": "胡应麟",
    "authorId": "e647d10f339e6a3e4e6cd9521bc0249a",
    "dynasty": "明",
    "content": [
      "侍讲起胜国，举代推词场。",
      "高踪峙虞揭，遗躅开宋王。",
      "遂令婺女颠，光焰万丈长。",
      "惜哉骆刘绪，缅邈空梁唐。"
    ]
  },
  {
    "id": "e647d10f339e6a3e693033975197c1e0",
    "title": "婺七贤诗吕太史伯恭",
    "authorName": "胡应麟",
    "authorId": "e647d10f339e6a3e4e6cd9521bc0249a",
    "dynasty": "明",
    "content": [
      "文肃兴闾阎，挥毫走当代。",
      "文事既渟泓，儒宗亦映带。",
      "毫濡瀫川涘，研涤浦阳濑。",
      "一传太史公，粘天决千派。"
    ]
  },
  {
    "id": "e647d10f339e6a3e69303397a847c3b8",
    "title": "婺七贤诗吕太史伯恭",
    "authorName": "胡应麟",
    "authorId": "e647d10f339e6a3e4e6cd9521bc0249a",
    "dynasty": "明",
    "content": [
      "金华本学薮，渊颖弥锵锵。",
      "潜心事大业，奋志游羲皇。",
      "一命讵足荣，千秋在文章。",
      "鸱鸢亦奚事，腐鼠矜鸾凰。"
    ]
  },
  {
    "id": "e647d10f339e6a3e693033970a4a1334",
    "title": "婺七贤诗吕太史伯恭",
    "authorName": "胡应麟",
    "authorId": "e647d10f339e6a3e4e6cd9521bc0249a",
    "dynasty": "明",
    "content": [
      "元季多奇人，出语必惊众。",
      "山川纵吞吐，造物时簸弄。",
      "魂梦游玉楼，敲推入醋瓮。",
      "嗟彼龙豹姿，甘为鬼才用。"
    ]
  },
  {
    "id": "e647d10f339e6a3e5a7ac4235de69d78",
    "title": "宋王二隽篇",
    "authorName": "胡应麟",
    "authorId": "e647d10f339e6a3e4e6cd9521bc0249a",
    "dynasty": "明",
    "content": [
      "浦阳既龙跃，华川亦鷟起。",
      "有雏必九苞，为驹日千里。",
      "飞翰洒玉楼，重茧历金齿。",
      "太息承家风，寥寥坠兰芷。"
    ]
  },
  {
    "id": "e647d10f339e6a3ec70e184a9a21be01",
    "title": "采邑三贤诗范隐君茂明",
    "authorName": "胡应麟",
    "authorId": "e647d10f339e6a3e4e6cd9521bc0249a",
    "dynasty": "明",
    "content": [
      "濯濯香溪流，汀洲杂兰芷。",
      "之子怀清芬，南渡勃然起。",
      "大隐弘高风，真修味玄旨。",
      "遗文讵必多，一脔见嚆矢。"
    ]
  },
  {
    "id": "e647d10f339e6a3ec70e184a05fd9be7",
    "title": "采邑三贤诗范隐君茂明",
    "authorName": "胡应麟",
    "authorId": "e647d10f339e6a3e4e6cd9521bc0249a",
    "dynasty": "明",
    "content": [
      "吉父英雄姿，夙负济时略。",
      "不受帝王知，遂工贤圣学。",
      "著述逾三车，卧游历五岳。",
      "至今尚典刑，遗像俨丹雘。"
    ]
  },
  {
    "id": "e647d10f339e6a3ec70e184a87c20f1d",
    "title": "采邑三贤诗范隐君茂明",
    "authorName": "胡应麟",
    "authorId": "e647d10f339e6a3e4e6cd9521bc0249a",
    "dynasty": "明",
    "content": [
      "煌煌礼部公，执戟隐金马。",
      "怜才若饥渴，片善必挥洒。",
      "馀日酬诗歌，居然振大雅。",
      "世无扬子云，谁为好玄者。"
    ]
  },
  {
    "id": "e647d10f339e6a3e1e64b88d766aa155",
    "title": "读国初四君遗集宋学士景濂",
    "authorName": "胡应麟",
    "authorId": "e647d10f339e6a3e4e6cd9521bc0249a",
    "dynasty": "明",
    "content": [
      "猗与太史公，振代见才杰。",
      "百氏勤雕锼，二典恣渔猎。",
      "雄章发天造，大手扬帝烈。",
      "至今艺士林，冠世推阀阅。"
    ]
  },
  {
    "id": "e647d10f339e6a3e1e64b88da3dce4dc",
    "title": "读国初四君遗集宋学士景濂",
    "authorName": "胡应麟",
    "authorId": "e647d10f339e6a3e4e6cd9521bc0249a",
    "dynasty": "明",
    "content": [
      "忠文起草昧，弱冠宣王猷。",
      "雄才动宸宁，大节扬蛮陬。",
      "肝肠凛铁石，毛发如悬疣。",
      "巍巍文士烈，烨烨垂千秋。"
    ]
  },
  {
    "id": "e647d10f339e6a3e1e64b88d075fe951",
    "title": "读国初四君遗集宋学士景濂",
    "authorName": "胡应麟",
    "authorId": "e647d10f339e6a3e4e6cd9521bc0249a",
    "dynasty": "明",
    "content": [
      "奕奕空同生，名家出华右。",
      "雕龙擅制作，绣虎威百兽。",
      "才启北地先，裔属颍滨后。",
      "遂令赤松顶，峨眉郁同秀。"
    ]
  },
  {
    "id": "e647d10f339e6a3e1e64b88d4ceab776",
    "title": "读国初四君遗集宋学士景濂",
    "authorName": "胡应麟",
    "authorId": "e647d10f339e6a3e4e6cd9521bc0249a",
    "dynasty": "明",
    "content": [
      "才贤萃吾婺，仲子维吾宗。",
      "双溪濯蘅杜，三洞扪芙蓉。",
      "霜蹄絷百里，天门恨九重。",
      "寥寥信安集，一脔窥良工。"
    ]
  },
  {
    "id": "e647d10f339e6a3eb9d64f727af64656",
    "title": "存没篇四首黎秘书惟敬",
    "authorName": "胡应麟",
    "authorId": "e647d10f339e6a3e4e6cd9521bc0249a",
    "dynasty": "明",
    "content": [
      "黎公产岭表，宛若荆山璞。",
      "沉湎偕步兵，滑稽类方朔。",
      "一官寄长安，十载卧玄阁。",
      "悠然太古民，相对忘寥廓。"
    ]
  },
  {
    "id": "e647d10f339e6a3eb9d64f72037e7f8f",
    "title": "存没篇四首黎秘书惟敬",
    "authorName": "胡应麟",
    "authorId": "e647d10f339e6a3e4e6cd9521bc0249a",
    "dynasty": "明",
    "content": [
      "嘉隆振雅道，徐君实天纵。",
      "翱翔五子间，烨如九霄凤。",
      "维昔平原馆，如渑为余颂。",
      "倏为岱岳游，能无山阳恸。"
    ]
  },
  {
    "id": "e647d10f339e6a3eb9d64f72972494c4",
    "title": "存没篇四首黎秘书惟敬",
    "authorName": "胡应麟",
    "authorId": "e647d10f339e6a3e4e6cd9521bc0249a",
    "dynasty": "明",
    "content": [
      "烨烨欧桢伯，人伦挺奇迈。",
      "宦游三十年，囊惟一毡在。",
      "大隐留金门，遐悰寄尘外。",
      "把臂惭后时，论心乃前代。"
    ]
  },
  {
    "id": "e647d10f339e6a3eb9d64f72912e7ef1",
    "title": "存没篇四首黎秘书惟敬",
    "authorName": "胡应麟",
    "authorId": "e647d10f339e6a3e4e6cd9521bc0249a",
    "dynasty": "明",
    "content": [
      "太息平生交，梁鸿遂长夜。",
      "忆昔长安游，屡命千里驾。",
      "遗冢邻要离，修文佐卜夏。",
      "罗浮四百峰，望尔涕交下。"
    ]
  },
  {
    "id": "e647d10f339e6a3e39fee15ac009b9d8",
    "title": "寄吴门四子诗周文学公瑕",
    "authorName": "胡应麟",
    "authorId": "e647d10f339e6a3e4e6cd9521bc0249a",
    "dynasty": "明",
    "content": [
      "公瑕布衣侠，夙习游钟王。",
      "珠玑耀千裔，琬琰被八荒。",
      "诗篇匪细事，一一追三唐。",
      "希声岂谐俗，太息云门章。"
    ]
  },
  {
    "id": "e647d10f339e6a3e39fee15a4fd3371d",
    "title": "寄吴门四子诗周文学公瑕",
    "authorName": "胡应麟",
    "authorId": "e647d10f339e6a3e4e6cd9521bc0249a",
    "dynasty": "明",
    "content": [
      "东吴菰芦中，乃有如此人。",
      "形骸若象罔，富贵轻浮云。",
      "含毫役万汇，混迹游风尘。",
      "笑我何太拙，白首攻玄文。"
    ]
  },
  {
    "id": "e647d10f339e6a3e39fee15a9aa1f93e",
    "title": "寄吴门四子诗周文学公瑕",
    "authorName": "胡应麟",
    "authorId": "e647d10f339e6a3e4e6cd9521bc0249a",
    "dynasty": "明",
    "content": [
      "曹生滑稽雄，自称子建后。",
      "须髯河朔豪，翰墨江左秀。",
      "康伯惟令甥，杨恽实贤舅。",
      "为忆两琅琊，哀涕泫清昼。"
    ]
  },
  {
    "id": "e647d10f339e6a3e39fee15a5c762669",
    "title": "寄吴门四子诗周文学公瑕",
    "authorName": "胡应麟",
    "authorId": "e647d10f339e6a3e4e6cd9521bc0249a",
    "dynasty": "明",
    "content": [
      "艺士工浮儇，末俗寡淳质。",
      "自与王郎游，恍入华胥国。",
      "锦里馀角巾，临邛有立壁。",
      "一诵次公言，千秋白虹泣。"
    ]
  },
  {
    "id": "e647d10f339e6a3e9739fb2fdc3ebd86",
    "title": "六公篇高太史季迪",
    "authorName": "胡应麟",
    "authorId": "e647d10f339e6a3e4e6cd9521bc0249a",
    "dynasty": "明",
    "content": [
      "四杰起江左，太史何琅琅。",
      "一鸣骇万鸟，百中连双鸧。",
      "朱弦奏上国，白纻歌明堂。",
      "遂令十叶后，率土归吴阊。"
    ]
  },
  {
    "id": "e647d10f339e6a3e9739fb2f65f6a7be",
    "title": "六公篇高太史季迪",
    "authorName": "胡应麟",
    "authorId": "e647d10f339e6a3e4e6cd9521bc0249a",
    "dynasty": "明",
    "content": [
      "河洛钟人龙，图书倏辉映。",
      "文起八代衰，诗还四始盛。",
      "坎壈虽当时，灵光独晚境。",
      "突兀空同颠，犹怀广成问。"
    ]
  },
  {
    "id": "e647d10f339e6a3e9739fb2f7c10d8e7",
    "title": "六公篇高太史季迪",
    "authorName": "胡应麟",
    "authorId": "e647d10f339e6a3e4e6cd9521bc0249a",
    "dynasty": "明",
    "content": [
      "嵩岳降英灵，生申维仲默。",
      "威凤抟紫霄，祥云捧丹日。",
      "得岁劣陈思，齐年过王勃。",
      "今古三少成，惜哉同六极。"
    ]
  },
  {
    "id": "e647d10f339e6a3e9739fb2fe7aa97c4",
    "title": "六公篇高太史季迪",
    "authorName": "胡应麟",
    "authorId": "e647d10f339e6a3e4e6cd9521bc0249a",
    "dynasty": "明",
    "content": [
      "斯人江左秀，朗若披云岑。",
      "清风振玉佩，白雪鸣瑶琴。",
      "应刘失前步，陆谢无遗音。",
      "太息谈艺录，良工诚苦心。"
    ]
  },
  {
    "id": "e647d10f339e6a3e9739fb2f190dc165",
    "title": "六公篇高太史季迪",
    "authorName": "胡应麟",
    "authorId": "e647d10f339e6a3e4e6cd9521bc0249a",
    "dynasty": "明",
    "content": [
      "李何峙中原，顾盼失后辈。",
      "高生稍晚出，如渑倏兴代。",
      "清庙列尊彝，中天落空翠。",
      "咄嗟有尽年，骤与飘风会。"
    ]
  },
  {
    "id": "e647d10f339e6a3e9739fb2f55e6a4c4",
    "title": "六公篇高太史季迪",
    "authorName": "胡应麟",
    "authorId": "e647d10f339e6a3e4e6cd9521bc0249a",
    "dynasty": "明",
    "content": [
      "嘉隆建大业，济南实前茅。",
      "含毫有八极，耸翼无九霄。",
      "遐心自皇古，傲骨宁中朝。",
      "至今蛾眉雪，千仞留孤标。"
    ]
  },
  {
    "id": "e647d10f339e6a3e13e06a63c7ce719a",
    "title": "五君咏汪司马伯玉",
    "authorName": "胡应麟",
    "authorId": "e647d10f339e6a3e4e6cd9521bc0249a",
    "dynasty": "明",
    "content": [
      "桓桓司马公，文武实天授。",
      "大笔摅云雷，穹碑揭宇宙。",
      "横飞北地前，独步弇山后。",
      "伟哉词人场，百代归领袖。"
    ]
  },
  {
    "id": "e647d10f339e6a3e13e06a63812be20b",
    "title": "五君咏汪司马伯玉",
    "authorName": "胡应麟",
    "authorId": "e647d10f339e6a3e4e6cd9521bc0249a",
    "dynasty": "明",
    "content": [
      "明卿起南服，束发娴声诗。",
      "一麾守岭海，三黜行罗施。",
      "飞书问供奉，鍊句追拾遗。",
      "谁能竭大海，尽出珊瑚枝。"
    ]
  },
  {
    "id": "e647d10f339e6a3e13e06a63bef248cf",
    "title": "五君咏汪司马伯玉",
    "authorName": "胡应麟",
    "authorId": "e647d10f339e6a3e4e6cd9521bc0249a",
    "dynasty": "明",
    "content": [
      "张公江海客，丱角游天朝。",
      "霜蹄躏千里，风翮抟九霄。",
      "彩毫建安席，赤帜开元标。",
      "遇我华阳馆，片诺成久要。"
    ]
  },
  {
    "id": "e647d10f339e6a3e13e06a631fab2058",
    "title": "五君咏汪司马伯玉",
    "authorName": "胡应麟",
    "authorId": "e647d10f339e6a3e4e6cd9521bc0249a",
    "dynasty": "明",
    "content": [
      "岭南维欧君，俨若饮醇酒。",
      "拙宦三十年，工诗五千首。",
      "黑发游中原，白头卧林薮。",
      "惆怅兰阴台，落日共挥手。"
    ]
  },
  {
    "id": "e647d10f339e6a3e13e06a6397832848",
    "title": "五君咏汪司马伯玉",
    "authorName": "胡应麟",
    "authorId": "e647d10f339e6a3e4e6cd9521bc0249a",
    "dynasty": "明",
    "content": [
      "矫矫赵司成，风概自天植。",
      "胸腹罗星辰，肺肝秉铁石。",
      "轮埋御史亭，座首司寇席。",
      "蔚为文士光，宁彼九鼎力。"
    ]
  },
  {
    "id": "e647d10f339e6a3e9b3c5a1952b780f6",
    "title": "孤愤篇挽王山人叔承八百字",
    "authorName": "胡应麟",
    "authorId": "e647d10f339e6a3e4e6cd9521bc0249a",
    "dynasty": "明",
    "content": [
      "千秋布衣才，往往专一壑。",
      "穷年觅五字，埳阱观海若。",
      "唐维襄阳孟，间代推制作。",
      "嵬峨洞庭句，元气摄林薄。",
      "五季宋及元，馀音噪乌鹊。",
      "非无二三子，天授惭磊落。",
      "有明卢楠氏，骚些首恢拓。",
      "途遵长卿辙，步蹑左徒躅。",
      "幽鞠及拟招，囹圄盛删削。",
      "诗歌遂非长，风雅久寂寞。",
      "茫茫鹿门绪，一线缀寥廓。",
      "王生起菰芦，名姓早飞跃。",
      "弱冠游燕齐，强龄走京索。",
      "长怀济时念，雅抱经世略。",
      "无媒耻白玉，草莽甘落魄。",
      "禹穴翻图书，尧天弄耕凿。",
      "傲诞偕东方，曼衍类南郭。",
      "敢为兰陵论，偏究漆园学。",
      "神来把觚翰，六艺尽糟粕。",
      "竦身出阛阓，攘臂脱篱落。",
      "四唐入经营，六代佐伸缩。",
      "大篇竞飞扬，短什互沈著。",
      "星河昼璀璨，雷雨夕喷薄。",
      "混沌迷雕镂，震旦困笼络。",
      "铿锵鸾鹄鸣，突矫虎兕攫。",
      "名姓聚倡楼，老将镇戎幕。",
      "张公两神物，所向失盘错。",
      "太华三芙蓉，秀色照广莫。",
      "怀中但一刺，尘冠翳竹箨。",
      "时无孔文举，竟尔徒入洛。",
      "维时岁申酉，芒鞋试行脚。",
      "访我兰阴陌，孤航载停泊。",
      "披襟发长啸，搏帽吐清谑。",
      "易水双湛沦，夷门两嚄唶。",
      "结交讵同裴，登仙俨偕郭。",
      "平原十日馀，绿尊间翠杓。",
      "微诚泄中夜，万古对斟酌。",
      "明时遘何李，天心寄鸣铎。",
      "人豪琅琊公，乾坤纵挥霍。",
      "继起维奉常，词林创新薙。",
      "斯文幸未丧，大雅竟谁托。",
      "吾意甘沈冥，君才实磅礴。",
      "无双国士韩，常胜冠军霍。",
      "鹿失馀中原，龙腾绝大漠。",
      "历下穷高华，成都侈宏博。",
      "勉哉曹溪钵，毋令一士谔。",
      "沉吟感子意，踟蹰复前却。",
      "明灯彻晓漏，撩乱烛花落。",
      "仓皇嵇阮契，竟爽范张约。",
      "垂虹亭下浪，浩淼阻越舶。",
      "一别俄十霜，邂逅弇山阁。",
      "尔衰背欲鲐，余瘦膝乘鹤。",
      "吞声话故旧，丧逝捷飞藿。",
      "起舞中自疑，放歌久仍愕。",
      "眷言怀故栖，荏苒理归橐。",
      "河梁白日堕，一苇迅雕鹗。",
      "伊余骨伶俜，念汝神矍铄。",
      "相期保玉体，赤松问灵药。",
      "胡为两竖子，膏肓恣燔灼。",
      "虚传段璋句，竟坐杜陵疟。",
      "生平褐衣贵，不受帝王爵。",
      "大鸟来沧溟，神虬去碧落。",
      "百身定奚赎，九原亮难作。",
      "嗟彼志与蜍，牖下饱狐貉。",
      "维汝赋颂声，巀嵲表衡霍。",
      "居然布衣雄，八面控繁弱。",
      "修文亦地下，玉楼富丘索。",
      "遮须奉新盟，眭邃赴前诺。",
      "缅余昔遇汝，臭味恍荃药。",
      "玄宗各讽咏，妙理递酬酢。",
      "濠上回周施，江东析昉约。",
      "朱弦断流水，阳春咽冥漠。",
      "荒阡月三尺，破冢云半椁。",
      "参差迹已陈，宛转梦如昨。",
      "夜台觅青莲，携手共杯勺。",
      "老柏鸣鸺鹠，枯松照熠爝。",
      "谈天怅邹衍，掷地怆孙绰。",
      "生刍愧晚暮，永闭石门钥。",
      "白杨号悲风，万叠斗萧索。",
      "昆仑眇何处，南面醉王乐。"
    ]
  },
  {
    "id": "e647d10f339e6a3e4cd2e41551f3fba3",
    "title": "八哀诗大司寇东吴王公世贞",
    "authorName": "胡应麟",
    "authorId": "e647d10f339e6a3e4e6cd9521bc0249a",
    "dynasty": "明",
    "content": [
      "洪荒忽中辟，宇宙钟人豪。",
      "间气五百年，一旦开皇朝。",
      "天挺琅琊公，河汉骑斗杓。",
      "题诗恼玉帝，谪籍游尘嚣。",
      "肝肠错锦绣，咳唾垂兰苕。",
      "胸吞太湖水，笔涌耶溪涛。",
      "九岁咏凤凰，十龄题宝刀。",
      "十三作文赋，十九抟青霄。",
      "高才聚东井，散秩同西曹。",
      "广心出皇古，奋臂追前茅。",
      "呜呼蓟门事，大纛摧鸣枭。",
      "仓黄别上国，惕息还蓬蒿。",
      "归来卧穷巷，削迹甘渔樵。",
      "雄文凿混沌，大乐鸣英韶。",
      "东瀛极沧海，南纪逾铜标。",
      "北冥亘沙漠，西域穷荒要。",
      "八埏走琬琰，九域飞琼瑶。",
      "千金买只字，百镒酬挥毫。",
      "瑰辞匹坟典，丽句骈风骚。",
      "多闻失刘向，捷给凌枚皋。",
      "帝心亦简在，日夜驰干旄。",
      "东山乍一出，被发仍由巢。",
      "竺乾叩真诠，漆园明逍遥。",
      "香云拂几席，甘露流天瓢。",
      "金棺下阊阖，玉树埋山坳。",
      "中华折天柱，下界闻鸾箫。",
      "双虬去广汉，八骏升岧峣。",
      "玄丘见王母，白云和长谣。",
      "乾坤失盟主，海岳颓高标。",
      "安得跨大鹏，万里随神飙。"
    ]
  },
  {
    "id": "e647d10f339e6a3e4cd2e415bf4cbdbc",
    "title": "八哀诗大司寇东吴王公世贞",
    "authorName": "胡应麟",
    "authorId": "e647d10f339e6a3e4e6cd9521bc0249a",
    "dynasty": "明",
    "content": [
      "清河维哲昆，颍川实难弟。",
      "太常何英英，二十夸谒帝。",
      "隽声走上国，唾手拾巍第。",
      "居然棣花萼，烨并芙蓉蒂。",
      "翩翻擅绮藻，韶莹绝尘泥。",
      "皎月悬春空，朝霞豁晴霁。",
      "朗朗屋百间，虚舟了无系。",
      "振佩游春曹，诗篇骤名世。",
      "标新见玄理，汰俗起凡例。",
      "纵横信阳筏，磊落济南契。",
      "怜才贯金石，握手忘荼荠。",
      "伊余实庸驽，公也口不啻。",
      "扢扬亘古今，寄托深祢禘。",
      "太息身后名，孤愤千载计。",
      "神游贯八极，江海穷鼓枻。",
      "飞泉漱三叠，大泽浮九漈。",
      "徘徊华峰莲，厌饫闽岭荔。",
      "一纡太常绶，清斋问真谛。",
      "紫府翻丹经，绛宫候飞履。",
      "洪崖拍右肩，金母拜左髻。",
      "云軿下五浊，笙鹤遽迢递。",
      "龙蛇发丹灶，鸡犬入霞际。",
      "虚疑老成丧，坐惜典刑逝。",
      "三叹杜陵诗，高才日凌替。"
    ]
  },
  {
    "id": "e647d10f339e6a3e4cd2e41578e3572a",
    "title": "八哀诗大司寇东吴王公世贞",
    "authorName": "胡应麟",
    "authorId": "e647d10f339e6a3e4e6cd9521bc0249a",
    "dynasty": "明",
    "content": [
      "猗与大司空，突兀起江右。",
      "烨如匡庐颠，罗列千万岫。",
      "弱冠登岩廊，老宿推领袖。",
      "功名迄自致，建树必高厚。",
      "历扬亘二纪，盘错靡不就。",
      "嘉皇四十祀，八荒庆在宥。",
      "河流倏奔突，淮泗若悬霤。",
      "生灵困鱼鳖，巢窟杂猿狖。",
      "大庭推司空，佥曰惟夏后。",
      "一麾出飞云，百神互驰骤。",
      "铁锁缠支祈，金书勒史籀。",
      "大泽疏洪涛，长堤障罅窦。",
      "三时督工匠，百里并延袤。",
      "留城距济谷，一一置封堠。",
      "白马沈宣房，玄圭锡华胄。",
      "平成在天地，吐纳偕宇宙。",
      "择言到刍荛，采纳及芜陋。",
      "垂髫诧国士，煦燠若怀袖。",
      "深知大海量，涓滴务兼受。",
      "缅怀西山芝，愿纪南极寿。",
      "胡为跨鹤羽，群真毕相候。",
      "褒荣亘泉壤，雨泣遍耆旧。",
      "尚忆驱龙蛇，至今贡橘柚。",
      "明明大禹德，夐夐绝前后。"
    ]
  },
  {
    "id": "e647d10f339e6a3e4cd2e415bca34063",
    "title": "八哀诗大司寇东吴王公世贞",
    "authorName": "胡应麟",
    "authorId": "e647d10f339e6a3e4e6cd9521bc0249a",
    "dynasty": "明",
    "content": [
      "维三十六峰，秀甲东南服。",
      "笃生大中丞，如海王百谷。",
      "夙偕武夷君，并主赤城箓。",
      "沆瀣餐七台，明霞卧九曲。",
      "一朝念黎元，曳杖下云陆。",
      "孩提见异质，仪羽何郁郁。",
      "虎头燕颔姿，万里飞食肉。",
      "龙泉太阿锷，见者讵敢触。",
      "意气干层霄，襟次苞岳渎。",
      "皇王及帝霸，一一悟正鹄。",
      "居邻紫阳宅，先觉窃自淑。",
      "刚严继子厚，方雅表正叔。",
      "三十登熙朝，历块徵骥騄。",
      "岭海行花封，罗浮玩朝旭。",
      "含香入铨省，造请绝苴牍。",
      "当门忌兰𦶜，故里蓺松菊。",
      "明主念旧勋，飞诏起林麓。",
      "朅来柄文衡，越士罄程督。",
      "楼船泛沧海，蓝笋历天目。",
      "浩荡窥人文，豪英听约束。",
      "夜课三千徒，朝荐十六族。",
      "泰山纳寸壤，渤澥收一掬。",
      "伊余实驽蹇，盐车困驰逐。",
      "顾盼超骊黄，立贡千里足。",
      "世轻园令金，公拟卞和玉。",
      "提携洞底里，邂逅吐肝腹。",
      "峨峨翠虚亭，清燕几回瞩。",
      "礼数捐苛烦，杯斝绝边幅。",
      "潢池忽中扰，帝命驰大纛。",
      "强弩横钱塘，朱旗镇三竺。",
      "威严控豪右，字恤逮樵牧。",
      "闾阎绝寇警，仓廒发馀粟。",
      "遂令全越氓，比户胤膏沐。",
      "仰父仍俯子，左餐更右粥。",
      "凿凿元戎疏，宰司罄采录。",
      "方酬大贤绩，永显儒效速。",
      "胡为跨青鸾，倏尔谶妖鵩。",
      "剧知勋庸盛，翻讶日月促。",
      "譬彼南阳龙，尽瘁事兴复。",
      "一朝殒大星，精爽尚肃肃。",
      "缅怀涧中藻，已拱墓傍木。",
      "吞声受恩士，血泪尽痛哭。",
      "先民失懿范，遗统竟谁属。",
      "惟应圣门业，永永耀斑竹。"
    ]
  },
  {
    "id": "e647d10f339e6a3e4cd2e4152b6a3b28",
    "title": "八哀诗大司寇东吴王公世贞",
    "authorName": "胡应麟",
    "authorId": "e647d10f339e6a3e4e6cd9521bc0249a",
    "dynasty": "明",
    "content": [
      "张公产岷峨，夙抱文武略。",
      "伟哉沈深度，宛若未雕璞。",
      "通籍游皇都，浩气贯碧落。",
      "出宰河阳县，解褐遘盘错。",
      "奸萌起肘腋，万众互骇愕。",
      "一顾摧凶渠，势若反掌握。",
      "及乎任西曹，亟闯五子幕。",
      "大敌逢李王，奋勇与之角。",
      "遂登作者坛，文誉不落莫。",
      "功名浸鼎盛，岁月旷著作。",
      "三关树高牙，敌胆慑沙漠。",
      "呜呼壬午事，大手睹挥霍。",
      "潢池舞鳅鳝，白日走蜃鳄。",
      "明廷廑南顾，大吏咸塞缩。",
      "维公奋臂出，长虹耀千莫。",
      "首刷闾阎忧，六街静鸣柝。",
      "渊谋秘胸腹，远智运龙蠖。",
      "声色了不动，从容卧帷幄。",
      "一朝令辕门，群小悉面缚。",
      "累累九青兕，一一就脯臛。",
      "人怀顾复惠，士有更生乐。",
      "武功既荡平，文事稍恢拓。",
      "飞檄凌扶桑，露布入平乐。",
      "长裾曳曹丘，敝屣接东郭。",
      "帝嘉定边勋，飞诏下京洛。",
      "本兵属运筹，九塞遵东约。",
      "胡为殒长城，骤失北门钥。",
      "回思瀫江涘，单骑访岩壑。",
      "迓我钱塘郊，恍忽共濠濮。",
      "诧我雍然音，一代恣腾攫。",
      "手迹宛若新，足音遽寂寞。",
      "矫首铜梁里，大树日萧索。"
    ]
  },
  {
    "id": "e647d10f339e6a3e4cd2e415d2ffa8d0",
    "title": "八哀诗大司寇东吴王公世贞",
    "authorName": "胡应麟",
    "authorId": "e647d10f339e6a3e4e6cd9521bc0249a",
    "dynasty": "明",
    "content": [
      "嘉皇三十载，薄海飞长鲸。",
      "波涛蹴宇宙，势欲东南倾。",
      "定远起列校，巍然任彭黥。",
      "鸣枭树大纛，束马悬高旌。",
      "转战日千里，刁斗竟夜鸣。",
      "天山破强敌，白水歼骄兵。",
      "三吴蹙徐海，五岭摧吴平。",
      "初闻燧火息，再睹潢池清。",
      "七闽共尸祝，俨若居神明。",
      "武功固日揭，文艺时潜精。",
      "娄江谒廷尉，蜀国游中丞。",
      "翩翩左司马，金石偕同声。",
      "飞扬将坛略，趺宕词苑盟。",
      "随车尽貔虎，入幕俱豪英。",
      "强敌躏西鄙，高牙驰北平。",
      "双鞬绝大漠，横槊歌长征。",
      "天山十月雪，一剑无留行。",
      "夺彼贺兰山，筑我受降城。",
      "勋高薄上赏，业就遗浮荣。",
      "飘然策羸驷，投袂辞神京。",
      "参差武林驿，遇我如生平。",
      "恂恂见儒雅，讵曰曼胡缨。",
      "惜哉赤松远，丹砂邈难成。",
      "悲来诵双剑，海岳回光晶。"
    ]
  },
  {
    "id": "e647d10f339e6a3e4cd2e415ed64cf16",
    "title": "八哀诗大司寇东吴王公世贞",
    "authorName": "胡应麟",
    "authorId": "e647d10f339e6a3e4e6cd9521bc0249a",
    "dynasty": "明",
    "content": [
      "江左弘风流，吴中盛才杰。",
      "文章固挺出，翰藻弥不乏。",
      "长洲一散吏，势乃倾六合。",
      "画工启南理，书嗣京兆业。",
      "馀工及篆隶，一一皆卓绝。",
      "新诗亦韶润，旧典多博涉。",
      "萧然卧穷巷，不减原宪侠。",
      "徵求或匪人，绢素划中裂。",
      "愧余生后时，未及睹先达。",
      "京华遇伯子，忘年共颃颉。",
      "真行嗣父风，隶草变家阀。",
      "双钩幻唐晋，片楮贵燕粤。",
      "尤工古印记，珉玉浩森列。",
      "龟螭两京后，科斗三代末。",
      "澹宕杯酒间，真致表疏越。",
      "顾我何殷勤，十指不停跋。",
      "云霞焕楣栋，星斗烂筐箧。",
      "庞年及上寿，彭𣅧冀相埒。",
      "倏尔乘化终，飘然返六合。",
      "遗迹俨若新，天路渺难越。",
      "缅怀父子风，老泪堕阊阖。"
    ]
  },
  {
    "id": "e647d10f339e6a3e4cd2e4156a6b2882",
    "title": "八哀诗大司寇东吴王公世贞",
    "authorName": "胡应麟",
    "authorId": "e647d10f339e6a3e4e6cd9521bc0249a",
    "dynasty": "明",
    "content": [
      "嶪嶪罗浮颠，上有瑶石台。",
      "秘书起岭表，恍若登峨嵬。",
      "古心亦古貌，多艺仍多材。",
      "悠然葛天氏，醇朴逾婴孩。",
      "青衫困一第，十上仍徘徊。",
      "龙门实有策，狗监嗟无媒。",
      "匏瓜讵足系，一命沾蓬莱。",
      "拙宦三十年，羽毛日摧颓。",
      "风骚炳一念，壮志浩不回。",
      "高歌掩陆谢，丽赋酬邹枚。",
      "梁欧日倡和，王李时沿洄。",
      "馀工入翰墨，落纸皆琼瑰。",
      "龙章剪薤叶，鸟迹行莓苔。",
      "八分走夷貊，四体摅云雷。",
      "邕斯有绝诣，锴铉无兼裁。",
      "缅思穆皇世，京华盛游陪。",
      "杯盂洞肝腹，土木馀形骸。",
      "横当贺老盼，谓我青莲才。",
      "三留瀫水棹，十寄罗浮梅。",
      "老成倏凋谢，涕泗横蒿莱。"
    ]
  },
  {
    "id": "e647d10f339e6a3ee45cd05ba0e635e7",
    "title": "庚辰夏五月念之二日余三旬初度也碌碌尘土加以幽忧之疾靡克自树俯仰今昔不胜感慨信笔抒怀六百字",
    "authorName": "胡应麟",
    "authorId": "e647d10f339e6a3e4e6cd9521bc0249a",
    "dynasty": "明",
    "content": [
      "浮生寄天地，瞬息如风霆。",
      "回首尘埃中，倏已三十龄。",
      "家人庆初度，浆酒罗前庭。",
      "宁知志士怀，百忧中坐并。",
      "粤惟肃皇世，婺女流星精。",
      "休祯兆前梦，抱送锡嘉名。",
      "三冬学颇足，抽翰预时英。",
      "才非正平敌，赋夺文考声。",
      "垂髫谒帝里，弱冠栖神京。",
      "散发昭王台，万象愁凭凌。",
      "悲歌问屠狗，击筑偕荆卿。",
      "郭隗岂佳士，乐生徒老兵。",
      "登高望幽蓟，长啸卢龙营。",
      "风吹大漠雪，乱洒寥天青。",
      "盛时方罢战，绝塞无王庭。",
      "徒令终童策，默默不得鸣。",
      "萧条对裋褐，激烈投长缨。",
      "飞书入词社，授简罗簪缨。",
      "群公竞识面，大匠遥寻盟。",
      "清谈堕玉尘，剧饮呼长鲸。",
      "华阳莽空阔，碣石高峥嵘。",
      "千言照白日，只字悬青冥。",
      "风尘一朝异，聚散如流萍。",
      "衣冠竞祖道，却出长安城。",
      "含凄问歧路，息驾还林坰。",
      "袖中两龙剑，错落埋寒星。",
      "穷年卧深巷，白眼横柴荆。",
      "时人不解识，往往呼狂生。",
      "咄嗟大运谬，采药寻仙灵。",
      "翛然负瓢笠，独往事遐征。",
      "绝壁耸天姥，飞梁横赤城。",
      "千花镜湖绿，万树钱塘明。",
      "金华最咫尺，兰阴穷绝陉。",
      "道逢牧羊子，恍忽黄初平。",
      "将随赤松去，永与尘世冥。",
      "宁知浣纱地，物色来娉婷。",
      "飞扬腼前事，占毕起浮名。",
      "低头拂残蠹，眯目囊流萤。",
      "虽勤伯乐顾，岂投国士情。",
      "匪乏钟期知，流水难为音。",
      "迟回十年内，强半居敧倾。",
      "雌黄逐儿辈，粉黛随优伶。",
      "南宫籍初上，东山意弥醒。",
      "横金亦何有，拖王非吾诚。",
      "逡巡计偕岁，屏迹留家庭。",
      "为园寄莽苍，凿沼浮清泠。",
      "含菽奉高堂，酿秫邀同盟。",
      "芳春怆庭树，雪夜怀原鸰。",
      "宁乖四方志，实恐壮节零。",
      "遘兹悬弧始，涕泪摧生平。",
      "恋旧迹已往，感来念逾婴。",
      "昔居少年坐，今为强者形。",
      "容颜渐凋落，齿发非神明。",
      "千秋竟何以，百岁讵足营。",
      "茕茕六尺躯，皇皇五鼎荣。",
      "岂无箕山穴，亦有谷口扃。",
      "逝将守初服，毕世穷遗经。",
      "鸿裁列琬琰，大业垂丹青。",
      "藏书遍五岳，濯足凌沧溟。",
      "却招两黄鹄，万里还瑶京。"
    ]
  },
  {
    "id": "e647d10f339e6a3e9a2507fd69f9ab09",
    "title": "四知篇新都汪司马伯玉",
    "authorName": "胡应麟",
    "authorId": "e647d10f339e6a3e4e6cd9521bc0249a",
    "dynasty": "明",
    "content": [
      "粤惟汉元封，司马两当轴。",
      "宇宙皆文章，千载被芬馥。",
      "明德洪唐虞，朝举十六族。",
      "娄江洎新都，一网尽推毂。",
      "弇州既龙奋，太函亦虎伏。",
      "白昼临高台，狂歌击燕筑。",
      "是时西曹彦，年少四五六。",
      "诗篇甚张皇，文事稍局促。",
      "丈夫志万古，不朽宁案牍。",
      "经天纬地业，九代丧空谷。",
      "英雄倏相遇，群起赴秦鹿。",
      "上驷谁先登，遗编在斑竹。",
      "丘坟并典索，乙夜朗披读。",
      "列庄孟荀韩，檀左吕公谷。",
      "先秦数作者，鞭弭恣驰逐。",
      "当其神理辏，罔顾毫颖秃。",
      "穹碑峙山陵，巨碣控河渎。",
      "馀事拈风骚，不胫走遐隩。",
      "烟涛涨渤澥，英声振獯鬻。",
      "腾身上将坛，号令鬼神哭。",
      "追奔极穷岛，蛟蜃碎屠戮。",
      "华铭勒居胥，京观自天筑。",
      "八翼摩丹阍，上谒九州牧。",
      "帝命总六师，长城倏如矗。",
      "大纛巡边疆，军吏道匍匐。",
      "安危系中外，闽楚遍尸祝。",
      "功成戒盛满，洞霄乞微禄。",
      "戏彩娱高堂，孙枝竞蹙鞠。",
      "仙人凤与麟，园居各洗沐。",
      "居公季孟间，岁寒订松菊。",
      "制作频赓酬，缄裁递往复。",
      "交亲剧杵臼，调洽迥敔柷。",
      "沾沾问兰阴，笑我甘韫椟。",
      "相逢武林道，倾盖洞肝腹。",
      "宛若平生欢，坐久屡更仆。",
      "床头出双剑，光焰凛霜镞。",
      "感公思缠绵，囊底叩馀蓄。",
      "花生七百字，草坠三十幅。",
      "公时奋苍髯，夸我才万斛。",
      "眇论开醍醐，清言佐饘粥。",
      "乘兴过弇山，诸峰插平陆。",
      "仙翁绝顶下，执手道寒燠。",
      "黄池挟日饮，代兴话濠濮。",
      "巧匠无旁观，良工有预卜。",
      "三人坐丙夜，相亲互以目。",
      "曾参唯曷疑，季路诺庸宿。",
      "含悽别英风，衣袂尽渗漉。",
      "回瞻缥缈云，广厦遽倾覆。",
      "轻舟发严滩，白榆讯孤独。",
      "儿童若走卒，竞指司马屋。",
      "公也闻余来，倾筐倒庋簏。",
      "将余入后堂，明妆照罗縠。",
      "椎牛擘黄熊，舆儓厌梁肉。",
      "吴生歌落梅，谢生辨幽菽。",
      "凭陵屋如椽，东归记草木。",
      "五噫序穷愁，孤愤志幽鞠。",
      "鸿章过十馀，晨夕骤登录。",
      "睊睊啖名子，艺苑对颦蹙。",
      "余也百八章，呻吟亦成轴。",
      "河梁迄挥手，泪眼暮簌簌。",
      "寥天仅一柱，灵光镇大麓。",
      "将偕石羊君，吾里永辟谷。",
      "胡然跨飞鲸，倏尔残妖鵩。",
      "空观疑地文，神游恍天禄。",
      "当年读书台，阑干长苜蓿。",
      "名已擅八荒，声犹借四服。",
      "良哉副墨子，百代称郁郁。",
      "惟公晚遇余，盟契匪碌碌。",
      "乾坤失遗老，病骨祇盈掬。",
      "举头拘翼宫，钧天醉秦穆。",
      "山香舞未竟，飞花堕如蹴。",
      "知公究净业，不受转轮福。",
      "追随无量寿，永劫住西竺。"
    ]
  },
  {
    "id": "e647d10f339e6a3e9a2507fd44b57669",
    "title": "四知篇新都汪司马伯玉",
    "authorName": "胡应麟",
    "authorId": "e647d10f339e6a3e4e6cd9521bc0249a",
    "dynasty": "明",
    "content": [
      "明维嘉隆世，率土皆琳琅。",
      "前茅奋历郡，大树标娄江。",
      "东南并虎视，河洛谁鹰扬。",
      "张公起汝邓，九尺须眉苍。",
      "追风跃兹白，掣电飞乘黄。",
      "腰悬两龙剑，绝代俱干将。",
      "燕台际天起，黄金矗华阳。",
      "公年十八九，掉臂排枫阊。",
      "都人诧玉润，夹道观河阳。",
      "含香入建礼，待漏趋明光。",
      "明时甫释褐，吏部聊为郎。",
      "青藜校中垒，画戟持东方。",
      "一官等泡幻，千劫宁存亡。",
      "维时西曹隽，六七争腾骧。",
      "分麾轶两汉，授甲陵三唐。",
      "张公奋臂入，操翰如长江。",
      "流星控繁弱，贯月浮馀皇。",
      "金膏丽若木，火齐明扶桑。",
      "维扬怯旗鼓，下雉靡旌𣄢。",
      "高牙矗梁苑，巨纛悬徐方。",
      "睊睊绛灌目，谤牍如螟蝗。",
      "群雄一网尽，窜削盈遐方。",
      "鹿冠挂玄武，一笑骑天狼。",
      "天风拂两袖，被发还山冈。",
      "渌波带瀍涧，翠黛萦嵩邙。",
      "苏门扣真谛，王屋求仙方。",
      "苍生半眼热，荐辟交岩廊。",
      "丹青遍畏垒，无地潜庚桑。",
      "驱车入函谷，紫气流咸阳。",
      "琅琊遇次美，櫜鞬划相当。",
      "曹刘倡邺下，苏李酬河梁。",
      "英词错金石，逸调劘风霜。",
      "庚辰计群吏，抠趋亦明堂。",
      "伊余黑貂敝，青衫卧篷窗。",
      "长安一倾盖，大叫呼元长。",
      "名流本第一，国士元无双。",
      "潦倒南皮社，分携剧黄粱。",
      "寥寥二十载，复此聆篇章。",
      "嘉隆数六子，吾汝成高阳。",
      "矫矫琅琊钵，授衣命如螀。",
      "平原十日饮，异味穷膏粱。",
      "燕姬及赵女，寒鳖庖嘉鲂。",
      "雄谭走蛮触，剧论惊蜩螗。",
      "山川堕秀色，宇宙回精光。",
      "帝心雅推毂，大府开平凉。",
      "飞书走北塞，谕檄平西羌。",
      "峨峨受降壁，三城夹银潢。",
      "殊勋勒铜柱，万仞临要荒。",
      "华名既海岱，钜迹仍疆场。",
      "宁知息壤誓，不救中山创。",
      "功成合身退，鸟尽知弓藏。",
      "人生贵适志，岁月如沧桑。",
      "筑宫近河渚，丹青俨成行。",
      "金钗七十二，如花簇银缸。",
      "赤松永辟谷，大隗遥舂粮。",
      "途逢广成子，馈药盈筐箱。",
      "时时发缄鲤，询我骑群羊。",
      "庸知两孽竖，作剧蟠膏肓。",
      "寥天逝双舄，玉楼路茫茫。",
      "丹台易迁少，要秩居文昌。",
      "中原二三子，振袂俱飞扬。",
      "回眸盼尘世，鼯鼠跑空仓。",
      "神州逐麟凤，阿阁驰鸾凰。",
      "通都洎名岳，百代留青缃。",
      "浚冲复少达，英风嗣王杨。",
      "新声播琬琰，旧业呈圭璋。",
      "鸡群睹野鹤，意气时昂昂。",
      "伫看汝南族，奕奕传芬芳。"
    ]
  },
  {
    "id": "e647d10f339e6a3e9a2507fdbd1fd8ca",
    "title": "四知篇新都汪司马伯玉",
    "authorName": "胡应麟",
    "authorId": "e647d10f339e6a3e4e6cd9521bc0249a",
    "dynasty": "明",
    "content": [
      "于戏战国后，永绝原尝风。",
      "五侯洎七贵，纨裤矜豪雄。",
      "岐阳本懿戚，带砺盟元功。",
      "惟寅奋甲胄，巨笔如长虹。",
      "英英楚游集，弱冠推文通。",
      "明霞传两颊，皎日流双瞳。",
      "亭亭古玉树，百尺悬苍空。",
      "腾身起宿卫，帝梦来飞熊。",
      "晨趋景阳漏，夕儤承明钟。",
      "馀晷辄赋诗，高吟月朣胧。",
      "前镳逐济上，后乘驰江东。",
      "丰姿寄朗润，句格谐纤秾。",
      "怜才实天性，下士惟谦冲。",
      "门庭盛交际，轩车沓云鸿。",
      "倾心放崇伯，握发模姬公。",
      "八荒并九域，踊跃归樊笼。",
      "涓流赴溟渤，尺土依衡嵩。",
      "逡巡抱一艺，畴不怀登龙。",
      "尤欣礼寒素，率土皆吾宗。",
      "华名噪远近，帝眷弥优崇。",
      "陪京借管钥，瓜步罗艨艟。",
      "江流照横槊，彻底莹青铜。",
      "长驱白门道，夹路停花骢。",
      "车前八驺列，一笑卑王融。",
      "夜登凤凰台，谑浪青莲翁。",
      "糟丘亘阡陌，云车盍相从。",
      "朱旗闪碣石，七萃提兵锋。",
      "貔貅八十万，操戈候元戎。",
      "月支奉旧朔，日本祈新封。",
      "狼烟绝张掖，猎犬回居庸。",
      "胡床挟僚幕，羽扇摇清风。",
      "当筵尽珠履，金钗错帘栊。",
      "时邀四方客，大集华阳宫。",
      "纤腰舞静婉，艳曲歌玲珑。",
      "慈恩结永夏，景福逃残冬。",
      "西山四百寺，寺寺悬诗筒。",
      "贤劳动当宁，宠渥流宸衷。",
      "勋阶埒师保，晋接何从容。",
      "三朝宪吉甫，文武攀宗工。",
      "登坛两突兀，推毂双穹窿。",
      "安危系中国，绝徼传精忠。",
      "有如汾阳令，华夏叨帡幪。",
      "蛇分匣宝剑，鸟尽韬良弓。",
      "参差薏苡谤，一夕流丹彤。",
      "欣然释重负，长啸还隆中。",
      "青门种瓜地，五色开蒙茸。",
      "闭关却人累，习静眠高舂。",
      "食经减何胤，饮量增卢仝。",
      "交游遍宇内，若个娱幽悰。",
      "维余二三子，旦夕携孤筇。",
      "伊余夙邂逅，丱角游新丰。",
      "当涂一倾盖，拍手呼终童。",
      "名篇诵池草，绣句翻江枫。",
      "君能汰礼法，余亦忘疏慵。",
      "深盟三十祀，胶漆盘心胸。",
      "河梁剧酬倡，流水鸣丝桐。",
      "将因毕婚嫁，把袂寻韩终。",
      "云胡玉棺下，冉冉移空同。",
      "死生竟长诀，去住殊匆匆。",
      "河山夐犹昨，九原邈难逢。",
      "虚堂翳图籍，别牖扃笙镛。",
      "天池涸大泽，日观颓孤峰。",
      "千秋信陵谊，百代临淮踪。",
      "吞声遍韦布，饮泣环章缝。",
      "佳城甃白石，马鬣浮苍松。",
      "灵虬逝天末，泪目悬孤蓬。",
      "隽声逮嗣服，兰桂逾芊葱。",
      "君看白雪调，奕世标芙蓉。"
    ]
  },
  {
    "id": "e647d10f339e6a3e9a2507fd73c67dc9",
    "title": "四知篇新都汪司马伯玉",
    "authorName": "胡应麟",
    "authorId": "e647d10f339e6a3e4e6cd9521bc0249a",
    "dynasty": "明",
    "content": [
      "七台高刺天，九漈迥浮日。",
      "真气蟠山川，逢时异人出。",
      "矫矫苏君禹，天才实飞逸。",
      "名宗自峨眉，源委继洵轼。",
      "一目馀十行，填胸半缃帙。",
      "弱冠升贤书，闽士归第一。",
      "讲业嗤京房，穷经诮王弼。",
      "隽声洽宇内，光焰难具悉。",
      "三呈大礼赋，彤庭授清秩。",
      "西曹擅文衡，前辈曾六七。",
      "居然蹑其后，功欲收蚌鹬。",
      "督学来吾方，神明朗无匹。",
      "纷纭簿书薮，推案风雨疾。",
      "吾乡万青衿，手自标甲乙。",
      "绛帷细雌黄，百中副名实。",
      "衰风遂一变，彬彬有文质。",
      "曰余抱沈冥，廿载废羸疾。",
      "尘埃蔽行径，塞马忘得失。",
      "推诚却卤簿，径草踏刍苾。",
      "逡巡越三顾，瓮牖忍长窒。",
      "衣裳剧颠倒，面貌恍亲昵。",
      "雄心贯今古，风雅恣评骘。",
      "扬马枚曹流，一一研学术。",
      "烛花烂长筵，丙夜互前膝。",
      "千秋覈本支，八代综作述。",
      "调合饶笙镛，情投锐胶漆。",
      "君诚左太冲，余愧皇甫谧。",
      "河梁一倡和，乾坤对萧瑟。",
      "翩翩临海丞，仗义讨凶泆。",
      "邦人昧逆顺，背叛拟佛肸。",
      "义激胡先生，昌言郑庄驿。",
      "维君企英风，罔待齿牙毕。",
      "移文下州郡，意气迥逾溢。",
      "祀典贻明神，幽光播泉窟。",
      "遂令谈艺士，赤帜树高密。",
      "烨如开玄黄，俨尔脱梏桎。",
      "君行五岭遥，余恋一丘佚。",
      "美人隔蒹葭，志士掩蓬荜。",
      "濠梁析庄惠，畴为吐奇崛。",
      "三秦豪杰徒，强半坐扪虱。",
      "去年闻子归，长斋事绣佛。",
      "凿度推盈虚，元苞洞凶吉。",
      "晨兴得双鲤，浑身欲翀翐。",
      "举头望赤松，羊群政堪叱。",
      "言寻十六天，幔亭访芝术。",
      "轻红劈霞荔，重翠剖霜橘。",
      "瓯宁拜滕师，龙门莽崒嵂。",
      "凄凉国士泪，乱洒向沟洫。",
      "古墓辞松楸，新居问粳秫。",
      "登君读书堂，卧君玄草室。",
      "淋漓金叵罗，灿烂银不律。",
      "斫地偕飞扬，谈天斗真率。",
      "三千大千界，微尘罔漏轶。",
      "九十六圣君，贤愚任陟黜。",
      "落落双干将，星河翳蒙密。",
      "舂粮十日期，此会岂难必。",
      "造物真小儿，文章引媢嫉。",
      "白云乘帝乡，一老竟畴恤。",
      "恸哭西州路，风雷鼓寒栗。",
      "屠龙绝朱泙，穷鸟困赵壹。",
      "玉树摧庭阶，神理殊惨慄。",
      "惟应咸池奏，万古破蟋蟀。"
    ]
  },
  {
    "id": "e647d10f339e6a3e7570c60fe3883cb7",
    "title": "忆在京洛遇鸣皋游契甚洽一别五载鸣皋既赴召玉京余亦轗轲家难偶祝生如华携所业印正门下诗以勖之",
    "authorName": "胡应麟",
    "authorId": "e647d10f339e6a3e4e6cd9521bc0249a",
    "dynasty": "明",
    "content": [
      "昔余寓京华，红颜发垂腰。",
      "翩然遇祝生，里闬同游遨。",
      "矫如长空鹤，清唳闻九皋。",
      "呻吟落珠贝，咳唾飞璚瑶。",
      "奇情两突兀，衣被长飘飘。",
      "青箱破万卷，白眼持双螯。",
      "调笑谪仙人，骑鲸堕烟霄。",
      "悲伤杜陵叟，二顷荒衡茅。",
      "马迁下蚕室，相如困中消。",
      "东方枉设难，子云徒解嘲。",
      "造物真小儿，役我随尘嚣。",
      "黄土抟下愚，茫茫若蟭蛲。",
      "南阳贵宾客，什九横金貂。",
      "盗蹠葬东陵，高坟郁嶕峣。",
      "伯夷饿西山，腐骨湮蓬蒿。",
      "陶朱窃西子，黄金压波涛。",
      "屈原有何罪，委身饲鱼蛟。",
      "为善福安厝，为恶刑安逃。",
      "长当毕吾愿，痛饮歌离骚。",
      "狂思捧北斗，醉欲呼天瓢。",
      "玉女令鼓瑟，仙童使餔糟。",
      "穷年谇司命，真宰为嗷嗷。",
      "以兹诉上帝，帝怒驰神飙。",
      "雷公击天鼓，屏翳嘘风潮。",
      "青天拆龙剑，易水寒萧萧。",
      "吞声出京洛，洒泣沾河桥。",
      "一与此生别，三年隔东郊。",
      "煌煌白玉楼，倏已升岧峣。",
      "山阳怆邻笛，玉洞闻鸾箫。",
      "归来瀫川上，一室藏鹪鹩。",
      "俗子遍阛阓，可人费招邀。",
      "尘埃闭穷巷，草色盈疏寮。",
      "科头诵四部，赤脚翻缃缥。",
      "蟭螟鉴止足，偃鼠明逍遥。",
      "皇天未悔祸，家门日煎熬。",
      "慈亲悴霜露，稚子埋山椒。",
      "晨牝噪高堂，孽狐瞰林巢。",
      "戚戚类冯衍，皇皇逾孝标。",
      "人生亦何乐，七尺徒烦劳。",
      "逝将弃家室，六合穷荒要。",
      "翩然挟大鹏，九万腾扶摇。",
      "嗟咨念良友，宿草迷荒坳。",
      "阳春慨永绝，白雪空长谣。",
      "欢言遘之子，兴文自垂髫。",
      "飞扬慕古昔，跌宕扳贤豪。",
      "沾沾问奇字，片语为神交。",
      "斯文久沦谢，玄阁长寥寥。",
      "尔志亮金石，遗风未全凋。",
      "抽毫述往事，赠汝为虔刀。",
      "勖哉丈夫子，努力追前茅。"
    ]
  },
  {
    "id": "e647d10f339e6a3ed382661c69663d63",
    "title": "将入金华诸山述游五十韵",
    "authorName": "胡应麟",
    "authorId": "e647d10f339e6a3e4e6cd9521bc0249a",
    "dynasty": "明",
    "content": [
      "昔我游昆仑，长啸望玄圃。",
      "手拍浮丘肩，濩落还下土。",
      "帝阍不可扣，频为世人侮。",
      "苍茫五龙蹻，旦夕无所伍。",
      "飘风从东来，吹我向齐鲁。",
      "徘徊岱宗侧，万象划争吐。",
      "遥空势崔嵬，大块色消沮。",
      "幽燕各罗列，梁宋但仰俯。",
      "龟蒙与凫绎，培塿不得数。",
      "昏黑留天门，海日正可睹。",
      "白云封中出，片片堕梁父。",
      "晨窥金银阙，玉佩遍廊庑。",
      "警跸怀祖龙，銮舆忆汉武。",
      "调笑七十君，空名竟何补。",
      "荒碑亦磨灭，遗迹半尘土。",
      "回首徂徕松，亭亭尚堪抚。",
      "恍惚秦时官，苍然大夫五。",
      "何来安期生，相对形貌古。",
      "携我登云车，纵横擘麟脯。",
      "掀髯但一笑，东瀛复斥卤。",
      "却下丈人峰，行行至南楚。",
      "鼓棹浔阳流，吹箫洞庭浦。",
      "三湘亘七泽，茫茫散楼橹。",
      "放歌答鱼龙，怀才吊鹦鹉。",
      "初闻黄鹤游，忽睹冯夷舞。",
      "九疑何芊绵，离立向平楚。",
      "宛转双蛾眉，恸哭摧肺腑。",
      "万古苍梧云，不散黄陵浒。",
      "缅思向衡岳，改辙望岩户。",
      "里足扪嵚岑，决策穷龃龉。",
      "绝壁栖鸾凤，层峦撄虬虎。",
      "石留娲皇炼，崖豁巨灵斧。",
      "嵯峨大禹碣，窈窕祝融府。",
      "千峰既腾掷，众壑亦旁午。",
      "举头触支机，侧身见河鼓。",
      "海月明冠簪，天星拂綦组。",
      "朅来归东皋，屏迹偕溺沮。",
      "薜荔交岩房，蓬蒿翳环堵。",
      "灌园事於陵，饭牛狎五羖。",
      "短褐岁载阴，长镵日卓午。",
      "感激何时平，形骸亦良苦。",
      "咫尺金华山，洞天列吾婺。",
      "霞气连赤城，霜华拂天姥。",
      "石室函金书，丹台秘鸿谱。",
      "瑶草纷可飧，青精剩堪咀。",
      "壮哉神秀区，逖矣灵仙坞。",
      "翩然羽翼生，白昼还紫府。"
    ]
  },
  {
    "id": "e647d10f339e6a3e8f7a718c9c365505",
    "title": "李生归东阳益肆力千载手札寄余几数十返推挹过甚弥非所安报赠六百字",
    "authorName": "胡应麟",
    "authorId": "e647d10f339e6a3e4e6cd9521bc0249a",
    "dynasty": "明",
    "content": [
      "曰余抱遐尚，念载卧玄阁。",
      "逍遥榆枋下，矢志游广莫。",
      "一室罗青缃，万卷恣栖托。",
      "门无问奇客，与世久枘凿。",
      "匡床起亭午，发散仍赤脚。",
      "空斋垂藤萝，兀坐数花落。",
      "苔痕闭重关，何自来剥啄。",
      "有美东阳生，意气本卓荦。",
      "夙昔瑚琏姿，弱龄自追琢。",
      "上下三千年，珠玑吐错落。",
      "雅志亲典谟，玄悰揽坟索。",
      "庄骚逮左马，一一穷橐籥。",
      "远甘杜陵豪，迩向弇州博。",
      "矫首金华颠，谁其嗣述作。",
      "后起凌宋王，先驱并刘骆。",
      "片刺怀十年，名姓渐凋落。",
      "愿言申末契，一过倾伯乐。",
      "维日大火流，空檐噪鸟雀。",
      "清风惠然来，潇洒动林薄。",
      "感汝缠绵意，褦襶亦何恶。",
      "倒屣迎嘉宾，衣裳不遑著。",
      "呼童割菘韭，班荆坐篱落。",
      "涤釜燔枯鱼，提壶劝清酌。",
      "殷勤效明珰，缱绻斟翠杓。",
      "舄履何缤纷，觥筹亦交错。",
      "把臂游鸿蒙，悬心契冥漠。",
      "欢来不知疲，软语间清谑。",
      "淋漓契肝胆，郑重吐然诺。",
      "雄文诧鹦鹉，丽句诵鳷鹊。",
      "狂歌发清商，中夜互踊跃。",
      "嗷嗷曼倩齿，泯泯五鹿角。",
      "典衣困鹔鹴，掩袂叹龙蠖。",
      "十载丰城剑，漶漫斗文剥。",
      "一朝遇张公，紫气贯碧落。",
      "努力追前修，遗编在先觉。",
      "吾衰亦已久，豪举徒岳岳。",
      "头颅遽如许，精爽渐销铄。",
      "缅思少年日，挟策走京洛。",
      "荆山并韶润，姑射方绰约。",
      "人惊士龙笔，世许袁豹学。",
      "昔苞鸾凤文，今愧犬羊鞟。",
      "薜荔怀佳人，菰芦忆高躅。",
      "登门遘国士，况乃同一壑。",
      "万斛吞馀皇，千钧控繁弱。",
      "邂逅盖己倾，纵横思仍拓。",
      "望望琅琊云，瑶池断笙鹤。",
      "乾坤泣大老，海岱遇韶箾。",
      "典刑四部存，巍巍见遗矱。",
      "中原失秦鹿，上国谁宋鹊。",
      "旧社纷摧颓，新知乍忻乐。",
      "照乘隋侯珠，连城卞和璞。",
      "平生实怜才，见汝难落落。",
      "酌汝青玻瓈，佩汝锦芍药。",
      "赠汝五色翰，如虹跨寥廓。",
      "汝实河宿精，吾宁北海若。",
      "小道未足观，大方讵难作。",
      "瀫江一杯水，仿佛共濠濮。",
      "翩翩李公子，毌爽代兴约。"
    ]
  },
  {
    "id": "e647d10f339e6a3e7f2439a2d981c6be",
    "title": "昔游篇钱塘舟中作赠董观察",
    "authorName": "胡应麟",
    "authorId": "e647d10f339e6a3e4e6cd9521bc0249a",
    "dynasty": "明",
    "content": [
      "秋风肃肃鸿雁鸣，南斗参差北斗横。",
      "孤客迢遥过越水，旧游憔悴隔燕城。",
      "燕城越水三千里，忆昔声华满人耳。",
      "藉草曾留太液旁，看花误入明光里。",
      "明光太液连西苑，往往游人驻雕辇。",
      "杨柳春风七贵门，梧桐夜月诸王馆。",
      "王家贵里不相亲，联裾握手尽词人。",
      "凤凰原上题诗处，鳷鹊宫前草赋晨。",
      "纷纷冠盖争驰逐，载酒笼灯过辇毂。",
      "缓辔同看白玉京，扬鞭醉入黄金屋。",
      "秦筝赵管春不休，歌声缭绕碧云愁。",
      "香尘百里昌平道，飞雪千门易水流。",
      "五夜论心传彩翰，珠玑满把皆堪羡。",
      "衣袂扬扬逼九霄，剑锋耿耿流双电。",
      "谁言潘陆是才人，肯与王杨作后尘。",
      "格调迥追天宝上，风期直与建安邻。",
      "銮坡凤阁多相值，铁券金貂总欢昵。",
      "群中忽睹三楚豪，坐使琼瑶惊四席。",
      "豸冠绣服光陆离，片语如金山可移。",
      "暮携奏草归青琐，晓对封章下赤墀。",
      "赤墀青琐生风彩，手握芙蓉佩兰𦶜。",
      "元礼声华动阙庭，陈登意气倾湖海。",
      "匆匆识面比南金，惭愧论文契未深。",
      "欲携短刺通华馆，忽棹扁舟出汉阴。",
      "荷衣蕙带还乡国，回首交游成太息。",
      "落日长歌玉树词，浮云远蔽金台色。",
      "落日浮云梦转长，却乘烟水下钱塘。",
      "徘徊殿阁迷仙署，寂寞川原望帝乡。",
      "帝乡仙署空辽绝，何意輶轩到吴越。",
      "欲向西湖访画图，暂辞北斗离阊阖。",
      "双峰缈缈插烟霄，三竺苍苍引画桥。",
      "清风暗拂苏堤柳，壮气平吞浙海潮。",
      "朅来问讯蓬蒿士，远思幽情何楚楚。",
      "短褐长裾谒上官，麻鞋布袜从泥滓。",
      "屈指并州几故人，嗟咨往事转伤神。",
      "虚传异日山阴棹，无复当时洛水春。",
      "山阴洛水俱陈迹，会见飞腾返京邑。",
      "乍经薇省布阳和，更上枫宸扶赤日。",
      "几年骐骥阨盐车，矫首长鸣气不舒。",
      "孙阳造父俱垂盼，肯使奇才卧草庐。"
    ]
  },
  {
    "id": "e647d10f339e6a3e84a2e32e927403d6",
    "title": "昆仑行送大司空朱公驰驿还豫章并呈唐太常万直指",
    "authorName": "胡应麟",
    "authorId": "e647d10f339e6a3e4e6cd9521bc0249a",
    "dynasty": "明",
    "content": [
      "君不见黄河之水来昆仑，浊流万里经龙门。环嵩绝华不少息，吞吐日月排乾坤。",
      "天吴扬澜九河溢，大泽龙蛇起原隰。洪荒不解尧舜忧，平成却藉司空力。",
      "自从大禹作司空，百川四渎俱朝宗。锁压支祈镇淮甸，至今玉策垂神功。",
      "国家定鼎幽燕北，财赋实仰东南域。河渠一线廑帝衷，维时首赖平江伯。",
      "二百年来飞挽停，肃皇之末何邅迍。千艘莫进饷道阻，临朝南顾嗟群臣。",
      "我公崛起江之右，列星显化神明胄。匡庐彭蠡毓精华，西山南浦钟奇秀。",
      "早年通籍谒承明，中岁翱翔汉两京。一朝起任虞庭事，九官四岳咸推能。",
      "沛渠已淤徐方塞，巨浪滔天势难遏。两岸洪波迥莫分，百年故道谁能识。",
      "神功实始南阳口，夏村既道留城走。报国难将宠辱惊，乘时大展经纶手。",
      "栉风沐雨卧不宁，追逐魍魉驱玄冥。八年胼胝勋绩就，青天不动黄流平。",
      "东连扬子息江涛，北望天津散海潮。车书万国看王会，玉帛群方贺圣朝。",
      "隆庆之中河再决，帝谓元臣有遗烈。一麾暂驻淮泗清，风雷寂静波涛绝。",
      "飞廉导车屏翳从，冯夷海若应潜踪。金书鸟篆迹灵秘，异时仿佛岣嵝峰。",
      "大禹功高古来少，姬旦才多心转小。门下争看桃李荣，车前肯使骅骝老。",
      "纷纷制作悬丹霄，驰驱阮陆追风骚。元和文誉斗山重，天宝才名今古豪。",
      "三朝出入方垂注，投簪忽拥南归骑。苍生常恐谢公闲，黄阁难留疏广去。",
      "楼船箫鼓出皇州，锦缆牙樯作胜游。群公祖帐灞陵晚，万姓环看渭水秋。",
      "迢递关城望乡邑，浮云渐送匡山色。暂舣兰舟水驿滨，故老相逢话胸臆。",
      "酒阑倚剑心飞扬，语及前朝俱感伤。丈夫报国志犹在，星辰错落双干将。",
      "旌旗明发川原阻，著绣昼行谁与伍。滕王阁上几留宾，孺子亭前频吊古。",
      "即今廊庙求贤急，肯使元勋卧黄石。绿野堂开祗暂留，终须勉为苍生出。",
      "五老东南势转尊，三台佳气正氤氲。鸾笺倘逐蒲轮到，极目燕台五色云。"
    ]
  },
  {
    "id": "e647d10f339e6a3e033abdf64d3b3007",
    "title": "送朱可大还万安",
    "authorName": "胡应麟",
    "authorId": "e647d10f339e6a3e4e6cd9521bc0249a",
    "dynasty": "明",
    "content": [
      "自从战国更王风，屈原师弟俱称雄。",
      "西京苏李复继作，遗篇十九真宗工。",
      "黄初七子各有得，勃兴杜李文章伯。",
      "此道凌迟大历还，世代纷纷转荆棘。",
      "千年大雅几茫然，信阳北地何翩翩。",
      "力剪榛芜继唐汉，恍揭日月悬高天。",
      "眼中作者难尽数，戛玉敲金事奇古。",
      "相逢海内俱贤豪，奋迹前茅追步武。",
      "看君意气何昂藏，十九谒帝趋明光。",
      "胸蟠万卷破幽眇，手鍊五色回天章。",
      "藉甚声华满京洛，咫尺云霄见孤鹤。",
      "司马仍传太史书，拾遗颇负襄阳学。",
      "飘然遇我燕市中，河梁邂逅双飞龙。",
      "高歌击筑白虹断，剑花欲堕青芙蓉。",
      "莽苍风尘遽相别，美人迢递音容绝。",
      "五年空睹芳草生，万里长看碧云合。",
      "云泥自分随升沉，岂料重逢瀫水滨。",
      "咄嗟往事如梦寐，解衣共拂京华尘。",
      "五夜论文思逾壮，浊酒淋漓对惆怅。",
      "天地迟回秉烛间，星河磊落孤舟上。",
      "眼看世变随江河，悯时愤事忧弥多。",
      "百川砥柱赖公等，异时讵肯扬其波。",
      "伯乐张华古难得，时乖暂敛图南翼。",
      "燕雀宁争世上名，蛟龙岂是池中物。",
      "一朝变幻乘风霆，磅礴六合摩昆仑。",
      "卞和之玉讵三刖，季子金多安足论。",
      "高天黄叶连乡国，大艑乘风度秋色。",
      "短歌送汝不成声，握手临岐泪沾臆。",
      "千秋杰阁倚清沙，百尺珠帘挂晚霞。",
      "兹行定拟滕王赋，一寄兰州孺子家。"
    ]
  },
  {
    "id": "e647d10f339e6a3e62b717c02cc89090",
    "title": "幔亭云气歌为督学滕公作",
    "authorName": "胡应麟",
    "authorId": "e647d10f339e6a3e4e6cd9521bc0249a",
    "dynasty": "明",
    "content": [
      "君不见武夷之峰高插天，幔亭玉女腾苍烟。层峦列嶂三十六，相传秦代巢真仙。",
      "狂风怒号沧海立，海水蹴日日欲没。峰头云雾长晦冥，青虬赤鲤当昼集。",
      "蓬莱东望若可招，贝阙珠宫浮巨鳌。纷纷群帝持绛节，扬雷激电朝丹霄。",
      "兹山形势实奇绝，紫气迢迢亘吴越。扶桑万丈渤澥低，齐州九点乾坤狭。",
      "溪流屈曲环清沙，绯桃夹岸蒸红霞。鸾鹤翱翔度空谷，猿猱寂历啼山家。",
      "危岩绝磴倚石壁，去天冉冉不盈尺。仰视列星河汉垂，下窥飞鸟松萝黑。",
      "药炉经窟多遐踪，苏门高步随韩终。霞光半落锦绣座，日色返射金银宫。",
      "仙居缥缈隔人世，环佩飘飖落云际。半夜天鸡绝顶鸣，清秋石马凌空系。",
      "杂花幽草何芊绵，松枝柏叶皆堪餐。洞前三女不相待，仿佛麻姑留翠鬟。",
      "祝融梁父空郁律，太乙终南自腾掷。遍观岂若兹山奇，寥泬清虚閟灵迹。",
      "真人度世三千秋，俯看人代如浮沤。朅来欲济生民困，拂衣长啸离丹丘。",
      "金书玉检秘空麓，鹤驭鸾骈罢驰逐。一朝乘蹻来东南，手挽江河障平陆。",
      "眼中轩冕如埃尘，葛洪王远时相闻。清梦常随岩际月，幽怀每逐洞中云。",
      "即今宇宙须真宰，拭目经纶横四海。漫劳黄帝访空同，暂借庚桑居畏垒。",
      "武夷山，何苍苍，真人下阊阖，草木无辉光。他时簪笏升岩廊，致君尧舜追虞唐。",
      "却驾白鹿还仙乡，天齐地久长无疆。"
    ]
  },
  {
    "id": "e647d10f339e6a3e9e4ace70fcb1d236",
    "title": "题铁干回春图山阴刘世儒工画梅以巨幅贽余乞诗为赋",
    "authorName": "胡应麟",
    "authorId": "e647d10f339e6a3e4e6cd9521bc0249a",
    "dynasty": "明",
    "content": [
      "吴绡七尺铺寒玉，幻出名花照幽独。",
      "微霜淡月春朦胧，何处佳人卧空谷。",
      "画梅自昔传华光，擅奇更有王元章。",
      "千秋绢素渐零落，古色黯黯留虚堂。",
      "迩来刘生最殊绝，十载含毫走燕越。",
      "一榻常栖剡水云，双帆忽下桐庐月。",
      "看君落墨如有神，解衣盘礴随天真。",
      "淋漓数笔生意动，阴崖顷刻回阳春。",
      "林危径仄飞鸟绝，偃蹇虬龙锁深穴。",
      "仿佛罗浮万丈峰，孤根倒挂千年雪。",
      "大枝诘屈粘莓苔，小枝蜿蜒花乱开。",
      "虢国蛾眉逞疏淡，寿阳妆额矜徘徊。",
      "风台月观遥相望，园林更染孤山样。",
      "绝艳惊从汉苑来，冰肌更出唐昌上。",
      "吁嗟刘生画己仙，坐令铁干摩苍烟。",
      "高屏巨障欲飞动，素册单条绝可怜。",
      "长安五侯招不得，王家珍重走书乞。",
      "何缘好博胡生诗，乱洒琳琅向蓬荜。",
      "阴铿不作何逊亡，人间佳句何茫茫。",
      "暗香疏影亦长语，后来谁复传篇章。",
      "嗟余潦倒笔力弱，细嚼琼朵搜枯肠。",
      "刘生刘生勿悽蹙，自古高流混凡俗。",
      "即今且作潇湘游，坐观瀑布匡山麓。",
      "他时问讯子猷船，倘寄鹅溪三百幅。"
    ]
  },
  {
    "id": "e647d10f339e6a3e76222f60c4e350a3",
    "title": "舟次钱塘谒滕公值风雨夜作解所佩为宝剑歌",
    "authorName": "胡应麟",
    "authorId": "e647d10f339e6a3e4e6cd9521bc0249a",
    "dynasty": "明",
    "content": [
      "江潮十月如山丘，北风轗江江倒流。星河一片落寒铁，暗中擎出蛟龙愁。",
      "君不见丰城狱里百鍊钢，精灵埋没三千霜。当时不遇雷与张，至今神物终潜藏。",
      "又不见曹沬手中三尺水，却制桓侯轻管子。一朝坛上行奇谋，百代声华耀青史。",
      "胡生宝剑人不识，十千买自邯郸邑。朅来持赠归滕公，绕座虹光流四壁。",
      "忆昔干将初铸时，睥睨欧冶麾风胡。低回天地鍊精气，喷薄宇宙烹洪炉。",
      "泰山为镡渤海铗，神锋指石石欲裂。绿柄犹沾苔藓文，赤花半堕芙蓉匣。",
      "有时夜啸风雨声，千夫辟易万马惊。山中魍魉昼摧绝，水底鲸螭寒不鸣。",
      "湛卢飞景亦凡俗，纯钩巨阙皆碌碌。取次横裁丽水金，纷纭碎割昆吾玉。",
      "一挥四国如建瓴，挽回日月轰雷霆。朝携赤堇鬼神伏，暮宿苍梧涛浪青。",
      "荆轲孺子本无术，匕首苍皇挑强敌。片言枉杀樊将军，易水悲风转乌邑。",
      "项王智力何豪雄，废书苦学仍无功。垓下谁知万人敌，时哉不利嗟重瞳。",
      "岂若胡生磨此剑，寸心耿耿横孤电。十年坎坷意不平，提与滕公肝胆见。",
      "滕公豪气凌穹苍，一朝睹此神飞扬。愿持此物登朝堂，时时拂拭生秋霜。",
      "蚩尤遁迹魑魅藏，周游八极还大荒。"
    ]
  },
  {
    "id": "e647d10f339e6a3e19ece3e7fee0b2fb",
    "title": "虔州歌送大中丞江公之南赣",
    "authorName": "胡应麟",
    "authorId": "e647d10f339e6a3e4e6cd9521bc0249a",
    "dynasty": "明",
    "content": [
      "东南海色何苍苍，旌旗夹岸澄清光。",
      "迢迢斧钺自天下，帝遣中丞巡朔方。",
      "铜符玉帐分千里，画甲雕鞍围绣绮。",
      "三军鼙鼓寂无声，万灶风烟晴不起。",
      "中丞自是河宿精，乍窥人世辞蓬瀛。",
      "流沙咫尺不可越，怒鞭海若驱长鲸。",
      "停车忽傍黄山麓，笑揖浮丘跨䨥鹿。",
      "晓逐霞光度赤城，暮餐云气离天目。",
      "胸中远思凌泬㵳，却来湖海称人豪。",
      "单词只语露肝胆，白日不动苍旻高。",
      "猿韬豹略多奇迹，早握兵符穷战术。",
      "八阵常翻鱼复图，千言自献龙门策。",
      "策名飞步登皇州，纷纷簪笔皆儒流。",
      "斗边夜啸䨥龙剑，天上春开五凤楼。",
      "贾生意气本英发，终军才调何颖脱。",
      "兵锋直欲款匈奴，尺组恒思絷南粤。",
      "华衮朱轩出未央，竹马壶浆迓道傍。",
      "已见褰裳临蓟野，还看赐服下南阳。",
      "再岁超迁左冯翊，凤凰神雀咸来集。",
      "声名从此播寰区，二省三台劳涉历。",
      "东南财赋日彷徨，一麾承诏来馀杭。",
      "唐代征输属刘晏，汉家平准羞弘羊。",
      "政成绩奏多清燕，越水吴山自游玩。",
      "酹酒初登武穆祠，飞书忽下明光殿。",
      "匆匆督府推贤臣，九重焕烂传丝纶。",
      "陇西黎庶望充国，河内军民嗟寇恂。",
      "虔州形势本四塞，渺渺川原开郡邑。",
      "波涛半蹴闽海青，瘴疠斜连惠潮黑。",
      "汀漳诸府列犬牙，纡萦四省藏千家。",
      "穷乡绝峒锁魑魅，深岩大泽盘龙蛇。",
      "庙堂抚髀思经济，时来崛起风尘际。",
      "三苗方略从便宜，九姓羌浑随节制。",
      "轩车杂遝送离觞，十月江城满路霜。",
      "大将楼船横浙水，元戎队伍出钱塘。",
      "钱塘浙水俱秋色，回首严陵瞻故国。",
      "白岳崚嶒带雨寒，苍岩兀突齐云立。",
      "云岩白岳望不停，番阳彭蠡江溟溟。",
      "千年滕阁迷丹嶂，万仞匡庐削翠屏。",
      "历历关河度章浦，缓辔停骖问风土。",
      "送客应过孺子亭，提兵却入中丞府。",
      "中丞号令何雄哉，指挥叱咤行风雷。",
      "将军列戍秦城远，壮士长歌汉壁开。",
      "建牙吹角观游猎，士气军声腾百粤。",
      "铁马骄嘶海月寒，雕戈乍举岩云裂。",
      "海月岩云壮品题，登坛横槊思清凄。",
      "慷慨宁论班定远，风流不减庾征西。",
      "缓带时时临绝域，纶巾羽扇何闲寂。",
      "骠骑空驰大漠烟，词人枉勒燕然石。",
      "崔巍铜柱镇封提，缥缈珠崖接五溪。",
      "分耕坐使阳春布，讲武俄看太白低。",
      "讲武分耕严纪律，泸夷永靖先零辑。",
      "主恩时赐鹔鹴袍，兵气潜消狐兔窟。",
      "津亭黄叶转纷纷，肠断骊驹不可闻。",
      "晚思苍茫盈落日，愁心悽切驻寒云。",
      "男儿意态元磊落，抗手何须怨离索。",
      "指日威名虎豹关，他时事业麒麟阁。",
      "雨露沾濡大海滨，溪山随处净烟尘。",
      "更令文字流荒服，行见衣冠入紫宸。"
    ]
  },
  {
    "id": "e647d10f339e6a3e858484b16759c67f",
    "title": "题黄初平叱石图",
    "authorName": "胡应麟",
    "authorId": "e647d10f339e6a3e4e6cd9521bc0249a",
    "dynasty": "明",
    "content": [
      "古木苍藤挂风雨，白石峨峨洞门倚。",
      "黄家儿曹不解事，叱作群羊遍空起。",
      "胡生较汝差长年，俯窥五岳石五拳。",
      "他时一叱五羊起，白云飞尽罗浮巅。"
    ]
  },
  {
    "id": "e647d10f339e6a3e486ef693f419f668",
    "title": "题何仁仲甘露园",
    "authorName": "胡应麟",
    "authorId": "e647d10f339e6a3e4e6cd9521bc0249a",
    "dynasty": "明",
    "content": [
      "园林旧说何将军，应门稚子俱能文。",
      "即今盛世宁好武，登坛载睹鸿胪君。",
      "别起楼台眺三楚，冠盖章华总非伍。",
      "九疑七泽天茫茫，千秋屈宋垂文章。",
      "何日玄亭借高卧，乘风会鼓潇湘柁。"
    ]
  },
  {
    "id": "e647d10f339e6a3e26a4d35933c78bd8",
    "title": "梅窗歌寿何处士作",
    "authorName": "胡应麟",
    "authorId": "e647d10f339e6a3e4e6cd9521bc0249a",
    "dynasty": "明",
    "content": [
      "吾闻罗浮之山四万八千丈，绝顶仙葩隔尘壤。铁干斜撑大海滨，霜梢乱插遥天上。",
      "江南十月寒信来，雪花如席飞瑶台。千枝万枝冻欲折，凌风一树何奇哉。",
      "清标雅质真绝俗，为谁移向孤山麓。东阁曾闻杜陵句，西湖更入林逋目。",
      "道人自是姑射仙，几年采药罗浮巅。参差老态看不足，却窥春色来湖边。",
      "满屋琳琅坐相对，五夜虚窗月光碎。夜永宁知素影单，酣歌绝胜红妆醉。",
      "缟衣鹤氅何翩翩，况有逸思凌开元。有时兴到起濡墨，阴铿何逊皆陈言。",
      "只今尚作梅花主，甲子一周还二纪。山房乍夜春意回，仿佛枝头闻翠羽。",
      "绣屏朱户罗婵娟，孙枝绕膝才且贤。折花浸酒为翁寿，清香习习来华筵。",
      "王母安期世谁识，玉桃丹枣空陈迹。岂若冰肌耐岁寒，破臈含春映朝日。",
      "梅窗叟，且莫吟，繁苞落羌笛，国艳传幽琴。遥望罗浮隔南粤，玉宇雕梁迥清绝。",
      "耸身欲去重徘徊，冉冉云軿下天末。且挥白鹤留人寰，几番渤海成桑田。",
      "更卧梅花三百年，一筇长啸凌苍烟。"
    ]
  },
  {
    "id": "e647d10f339e6a3e9b707930e8689f3f",
    "title": "褒忠祠祀礼成代直指萧公作",
    "authorName": "胡应麟",
    "authorId": "e647d10f339e6a3e4e6cd9521bc0249a",
    "dynasty": "明",
    "content": [
      "一夜并州赤龙起，浩荡风尘播疆宇。卷甲朝降十万师，夕悬烽照三千里。",
      "真主初还建业东，储君却下金陵宫。群臣骈首甘就戮，至今正气吞长虹。",
      "忆昔齐黄在帷幄，首絷亲王入京洛。书生坐失应变机，遂使貔貅暗沙漠。",
      "同时抗节练与陈，壮怀凛凛雄三军。伟哉正学十族死，精贯日月开浮云。",
      "全师仅见南阳铁，独守危城破坚甲。暴昭姚善两激昂，视死如归徇鈇钺。",
      "皇皇周子百鍊钢，题诗自缢太学堂。景清枉效渐离术，势孤不得抽鱼肠。",
      "纷纷义士难悉数，力挽颓波示今古。投河直欲拒成汤，扣马宁辞谏周武。",
      "大厦难将一木支，江城白昼飞旌旗。鄗南正位大统集，剑阁巡行天命移。",
      "沉吟往事空愤切，耿耿英魂岂终灭。四海同悲东市刑，旷代犹瞻首阳烈。",
      "百年祀典何寥寥，明良继起登熙朝。首录忠诚建祠宇，天书五色垂丹霄。",
      "峨峨遗像表忠赤，报礼殷勤慰悽恻。西日含窗鸟自过，北风吹树声犹急。",
      "阴虫夜促霜露零，群公恍惚来精灵。九原遗恨岂堪说，天空月落秋冥冥。",
      "我行睹此重太息，后世谁传董狐笔。海滨义士何足论，洛邑顽民真再出。",
      "英英壮气摩乾坤，流光竹帛垂丹青。千秋万代鉴往辙，君臣大义如日星，于戏君臣大义如日星。"
    ]
  },
  {
    "id": "e647d10f339e6a3e4e7d73e320990bc2",
    "title": "河洛篇督学滕公夜邀斋中谈道命赋",
    "authorName": "胡应麟",
    "authorId": "e647d10f339e6a3e4e6cd9521bc0249a",
    "dynasty": "明",
    "content": [
      "茫茫太始谁开辟，耿耿元精贯三极。",
      "自从河洛生图书，中华首肇文明迹。",
      "羲皇手抉天地心，罗列八卦标乾坤。",
      "轩农尧舜复继出，垂衣万古开人文。",
      "夏商体格多浑噩，遗风未散鸿蒙朴。",
      "成周一代首尚文，纬地经天传制作。",
      "纷纷侯国隳王纲，宣尼崛起称素王。",
      "七十二表擅灵异，骖逐五帝驰三皇。",
      "神游岱宗憩梁父，下瞰日月相吞吐。",
      "三千弟子咸抠趋，从此儒冠盛东鲁。",
      "穷年赞易评羲周，诗书礼乐勤删修。",
      "至今大盗屏不发，凛凛鈇钺严春秋。",
      "渊舆资禀实玄奥，独冠诸生闻至道。",
      "惟时游夏得精华，散入南方布文教。",
      "游梁崛起孟氏贤，乘车列鼎何翩翩。",
      "公孙万章不足数，岩岩气象谁其传。",
      "荀卿议论本该博，时乖废死兰陵郭。",
      "后来蜀国空草玄，白首苍黄坠高阁。",
      "河汾自是王佐才，曳裾献策窥蓬莱。",
      "昌黎夙负斗山望，路途二鸟重低徊。",
      "千年至道转寥落，重见周程起濓洛。",
      "紫阳之巅异人出，一扫蓁芜继绝学。",
      "我明设教崇成均，十三学政分儒臣。",
      "七经训诂行海宇，仿佛云汉垂星辰。",
      "关中江右两督学，景明献吉真间作。",
      "才名气节天下传，渺渺斯文未有托。",
      "武夷之山何嶙峋，丹梯百尺连高旻。",
      "我师笃生任斯道，挽回一发伸千钧。",
      "周情孔思实天纵，玉质金相本梁栋。",
      "年少亲承明主知，时来却为苍生用。",
      "三吴才士集如云，帝遣真儒下汉庭。",
      "伏生晁错岂知道，丁宽孟喜空谈经。",
      "一麾暂驻吴山麓，已见清风走南服。",
      "坐席江声走具区，褰帷海色明天目。",
      "鲁国生徒遍品题，当筵彩笔飘虹霓。",
      "漫拟真人过函谷，共看夫子在关西。",
      "王良造父本精识，雷焕张华渺难及。",
      "台上俄看万马空，狱中解使双龙出。",
      "麟符绣钺行高秋，追步琬琰披琳球。",
      "纵横礼乐三千士，缥缈弦歌十二州。",
      "弦歌礼乐连薇省，片善微长劳接引。",
      "百川齐赴沧海流，抔土同登太行岭。",
      "泗水尼山迹未湮，升堂入室多奇珍。",
      "西施尚作浣纱女，和氐犹为抱璞人。",
      "马卿自昔工铅椠，终军意气空凌乱。",
      "照乘连城世所希，夜光明月谁能辨。",
      "葱葱紫气绕三台，遥见徵书落上台。",
      "更闻黄阁收桃李，会看青衿出草莱。"
    ]
  },
  {
    "id": "e647d10f339e6a3e0700a2b601fcc919",
    "title": "董生行赠中秘董体仁",
    "authorName": "胡应麟",
    "authorId": "e647d10f339e6a3e4e6cd9521bc0249a",
    "dynasty": "明",
    "content": [
      "远游昔登梁父巅，天门突兀摩苍烟。",
      "秦碑汉碣半寥落，万家封禅俱茫然。",
      "忆从苍颉制文字，六书灿烂星辰悬。",
      "八百年来阳冰死，邕斯体制谁其传。",
      "董生今年政三十，曳裾笑指长安日。",
      "论心遇我游侠场，意气翩翩指金石。",
      "自言家住沧海东，曾入禹穴探奇踪。",
      "门外寒山挂苍玉，青天削出䨥芙蓉。",
      "朅来挟瑟齐门老，客子形容半枯槁。",
      "黄金台馆天茫茫，系筑悲歌和穷鸟。",
      "兴到长镌石鼓文，快剑长戟秋森森。",
      "突兀虬龙起幽壑，翱翔鸾鹄回高林。",
      "金薤琳琅遍筐箧，螺画虫书互惊绝。",
      "白石烟销苔藓凝，寒云海冻珊瑚裂。",
      "年来徵仲数八分，长沙小篆称通神。",
      "生也雕虫不自惜，往往制作追前人。",
      "偏傍颇肖韩择木，风格时兼蔡有邻。",
      "十载都门困旅食，短衣匹马随风尘。",
      "吁嗟董生何仆仆，归去犹堪友麋鹿。",
      "携尊傍我吴山麓，饱看秋潮落天目。"
    ]
  },
  {
    "id": "e647d10f339e6a3e53df257551faaab3",
    "title": "霞林樵隐歌为梁太学赋",
    "authorName": "胡应麟",
    "authorId": "e647d10f339e6a3e4e6cd9521bc0249a",
    "dynasty": "明",
    "content": [
      "七闽孕奇秀，秀出壶公山。壶公悬壶住绝顶，云霞万叠供朝飧。",
      "玉宇琼楼架天末，翠葆丹旗互明灭。高寒可望不可亲，一片晴光堕林樾。",
      "林中大隐梁伯鸾，飞身直上凌崭岩。苍精之龙不肯佩，却从杜甫歌长镵。",
      "长镵朝持柄白木，伐木丁丁向空谷。竦身乍可亲猿猱，跂足时堪友麋鹿。",
      "峰回岫转兴不穷，壶公绝顶寻壶公。高霞万叠餐不尽，担头五色纷葱茏。",
      "荷担归来石床畔，两腋风生体轻健。金茎底事月底寻，石髓无劳洞中玩。",
      "君不见赤城之下吾所庐，霞标突兀千仞馀。兴公丽赋久埋没，桃花流水空踟蹰。",
      "又不见武夷之蹊君咫尺，霞幔为亭驻征跸。天孙懒织云锦裳，邂逅梯仙竟谁识。",
      "愿君大隐留人间，长林筑室三千年。春来倘挟汝南费，一筇历探壶中天。"
    ]
  },
  {
    "id": "e647d10f339e6a3ee99bb43af49d831a",
    "title": "夜饮喻邦相署中酒酣邦相诸郎君出见咸朗朗玉立可念也因戏成短歌一章为赠",
    "authorName": "胡应麟",
    "authorId": "e647d10f339e6a3e4e6cd9521bc0249a",
    "dynasty": "明",
    "content": [
      "自从管鲍交游不再见，世人结交徒结面。南昌喻侯青云客，邂逅逢余偏恋恋。",
      "丈夫意气凌青冥，契合宁论越与秦。弟兄异姓古来有，一呼尽出诸郎君。",
      "大儿今年才十二，霜毫日扫五千字。差肩两郎亦其匹，八法淋漓照湘帙。",
      "抱中小者尤绝奇，玉为肌骨云为眉。毛诗三百不离口，气概似欲吞虹霓。",
      "看君四子并英物，朗朗寒空挂奎壁。徐卿两儿那得比，王氏三珠总非敌。",
      "人生有儿百不忧，况复满眼俱骅骝。乔当及卿髦讵减，湛既难兄纪更优。",
      "君不见胡生今年政三十，日夜明珠探骊窟。大儿文举小德祖，徒尔相亲不相识。",
      "此时尽阅君诸郎，使我临风重悽恻。谓生好饮勿复言，且尽三百青铜钱。",
      "生儿蚤晚会有命，何用蹙蹙愁心颜。君不见喻侯膝下四男子，行年三十初得此，至今玉树森庭庑。"
    ]
  },
  {
    "id": "e647d10f339e6a3e6237f87b48e2c85f",
    "title": "钟室行题淮阴侯传后",
    "authorName": "胡应麟",
    "authorId": "e647d10f339e6a3e4e6cd9521bc0249a",
    "dynasty": "明",
    "content": [
      "黄河倒流日东转，地坼天摧钟室晚。志士千秋空扼腕，谁为淮阴明不反。",
      "忆提利剑追重瞳，邂逅关前隆准公。登坛片语定刘项，岂须垓下知雌雄。",
      "井陉战血飞长虹，齐城七十如飘风。当时楚汉在掌握，磊落千言辞蒯通。",
      "固陵长驱三十万，手挈神器归真龙。泰山为砺河为带，欲齐伊吕称元功。",
      "宁知隆准猜忌主，畏信雄图如畏羽。旌旗夜入定陶壁，警跸朝行云梦渚。",
      "朝行云梦夕出迎，天日可照微臣情。纵虎诚难缚虎易，青冥咫尺飞雷霆。",
      "列侯朝请亦奚忌，隐若大泽居长鲸。陈豨相过理则有，舍人上变谁当明。",
      "遂令身首异都市，九族并命咸阳城。嗟嗟吕姥岂办此，固知汉主行叮咛。",
      "即豨不反信亦族，欲加以罪宁无名。呜呼季也实凉德，万古愁云吊钟室。",
      "史臣徒赞宽大辞，百代枭雄定谁匹。君不见三雄死，三吕立。",
      "厕中爱姬人作彘，掌上佳儿血盈席。天道好还如一日，长信宫深辟阳入。",
      "愧杀长陵一抔土，冢中强魄无颜色。君不见亚父当年赐骸骨，虞姬效死阴陵侧。",
      "壮士至今犹悼惜，千秋为季宁为籍，嗟乎千秋为季宁为籍。"
    ]
  },
  {
    "id": "e647d10f339e6a3ece0d09391849424c",
    "title": "吴章两门士后先以新作至咸精进迥出余读之勖之以歌",
    "authorName": "胡应麟",
    "authorId": "e647d10f339e6a3e4e6cd9521bc0249a",
    "dynasty": "明",
    "content": [
      "吴充远示林屋诗，读之使我兴飞越。",
      "沾沾欲度骅骝前，不减观潮诵枚发。",
      "章生近投诗百篇，敏而好学吾所怜。",
      "昌龄我师花蕊妇，肯与王建论媸妍。",
      "何哉世谓两生鲁，中夜闻鸡解起舞。",
      "异日英雄起俦伍，不用登临叹广武。"
    ]
  },
  {
    "id": "e647d10f339e6a3e39a398ef749f08e8",
    "title": "嵩山歌",
    "authorName": "胡应麟",
    "authorId": "e647d10f339e6a3e4e6cd9521bc0249a",
    "dynasty": "明",
    "content": [
      "君不见嵩高之山，高高出天半。万古扶舆结葱旧，孤标突兀回日星，秀出苍茫界河汉。",
      "恍疑帝遣夸娥负中岳，掷向东南镇磅礴。又疑巨灵一夜排风雷，空中掣此青崔嵬。",
      "仰观宇宙豁，俯瞰沧溟开。天倾锦绣壁，地涌金银台。",
      "飞鸟不敢度，猿猱为之摧。层峦叠崿何奇哉，倒影下坠扶桑隈。",
      "会稽秦望相去但咫尺，赤城天目左右罗列如浮埃。",
      "绝壑迤逦，飞梁萦洄。空青水碧，划然蓬莱。天仙跨鸾鹄，时时下九垓。",
      "遥峰插天更奇绝，天柱嵯峨象纬列。云是嵩高列峰三十六，其一飞来堕吴越。",
      "参差太华十丈莲，重叠娥眉万年雪。云中之君纷纷拾瑶草，散发长歌弄明月。",
      "朝来忽见黄帝车，方明前导昌宇趋。七圣尽迷襄城辙，却望天坛寻故庐。",
      "顷刻笙歌起岩际，白鹤凌空舞瑶砌。乃是缑山王子乔，金支翠旗朝玉帝。",
      "真人一去不复还，玉书灵笈埋空山。俗流往往轻飞仙，不见此后三千年，少室山人结庐长啸卧其巅。",
      "峰头一室但盈丈，大易黄庭坐相傍。紫芝空谷纷葳蕤，真气关门浩排荡。",
      "朝飧玉池露，夜濯金屑泉。明霞翼我体，白云怡我颜。",
      "山灵候余户，跂息不得眠。一行卧此三十载，上元夫人时往还。",
      "俯视城郭真嚣烦，缟衣素氅何翩翩，乘风几欲凌苍烟。",
      "胡为羽驾尚踯躅，惆怅孤峰夕阳落。仰天大笑寒风生，徙倚青藜望名岳，无乃未践三花诺。",
      "寄言广成子、浮丘公，吾将跨白鹿、骑苍龙，访尔三十六峰中。",
      "横绝具茨凌空同，归来却卧此峰上，千年一视轻鸿蒙。"
    ]
  },
  {
    "id": "e647d10f339e6a3e552526d18a00edc8",
    "title": "金华山三洞歌",
    "authorName": "胡应麟",
    "authorId": "e647d10f339e6a3e4e6cd9521bc0249a",
    "dynasty": "明",
    "content": [
      "薄游金华山，信足支短筇。长啸黄初平，蹴踏金芙蓉。",
      "芙蓉峰头白云起，天风习习两腋举。相传古来洞天三十六，乃是赤松真人之所理。",
      "千岩拔崔嵬，万壑亘迤逦。高欲凌空同，侧若摧鸟鼠。",
      "括苍与台雁，琐细不足拟。帝鸿既长逝，雨师邈难招。",
      "回看昔日讲堂洞，却忆当时刘孝标。九龙蜿蜒读书处，穹岩怪石摩苍霄。",
      "荒坟突兀葬彩笔，至今词客何寥寥。讲堂信郁纡，朝真益弘敞。",
      "天门划然开，石洞豁榛莽。恍然坐我金银台，昆丘玄圃恣来往。",
      "青虬赤鲤尽罗列，三仙七圣时俯仰。幽怀转轶荡，胜概杳莫穷。",
      "飞梁百尺下窈窕，举足却堕冰壶中。冰壶跨山腹，气势何其雄。",
      "何年虎豹穴，置此蛟龙宫。水帘参差直下五千尺，银河宛转倒泻双白虹。",
      "天孙云锦织璀璨，鲛人珠箔垂玲珑。飞流溅沫日夜不得息，惊涛涌雪六月迷长空。",
      "耸身出冰壶，倚杖息馀峭。举头万松巅，隐隐落斜照。",
      "石羊纷纷望不穷，突见双龙挂寒峤。恍惚初平兄弟骑，蜕骨遗此青天貌。",
      "俯窥曲涧仅容膝，解衣燃烛渡深黑。行行不尽一线明，万乳荧煌喷苍壁。",
      "玉树罗青葱，芝田烂金碧。谁持巨灵斧，凿此灵仙窟。",
      "真人渺何许，瑶草纷可拾。枰间数子势飞动，细看尚记当年弈。",
      "人言此穴穿四明，天窗万叠开蓬瀛。摩挲仰视众仙箓，隐见若有胡生名。",
      "吁嗟我今胡为在下土，青鞋布袜濩落如流萍。乃思昔日玉皇侧，看花醉卧芙蓉城。",
      "木公徘徊向我怒，授简谪余离太清。一落人间五千载，沧溟浩劫会巳盈。",
      "顾瞻灵境但咫尺，奋身欲飞还不能。倚杖还悲歌，壮心浩难遏。",
      "却忆云门期，瓢笠候明发。回望金华山，兹游信奇绝。",
      "馀霞映袍袖，岚翠尚明灭。何当蹑苍虬，长揖众仙列。",
      "提携两赤松，永与尘世别。"
    ]
  },
  {
    "id": "e647d10f339e6a3e779961a506424ae6",
    "title": "寄三衢易使君惟效约秋深为烂柯之游并怀蔡景明苏以修",
    "authorName": "胡应麟",
    "authorId": "e647d10f339e6a3e4e6cd9521bc0249a",
    "dynasty": "明",
    "content": [
      "易侯意气天下无，蚤年宦籍通皇都。",
      "豸冠绣服天咫尺，风裁落落长安途。",
      "一朝使酒忤权贵，凭陵太白歌呜呜。",
      "埋轮有疏不得上，拂衣大笑游江湖。",
      "潇湘云梦长在目，却来东海谈乘桴。",
      "五花暂辍御史马，百里仍蹑仙郎凫。",
      "江郎峨峨三片石，屹立千仞东南孤。",
      "题诗洒墨登绝顶，白眼瞋视天模糊。",
      "桑田沧海倏变易，九重特诏还金铺。",
      "梅花遍咏水曹雪，清源皂盖停菰蒲。",
      "忆昔扁舟驻东郭，蓦然见我心神孚。",
      "卤簿江州却群从，胡床明月邀呼卢。",
      "苏别驾，蔡大夫，十日九日黄公垆。",
      "夜击青萍唾壶碎，昼拈绿玉楸枰枯。",
      "清源明妆十万队，红裙翠袖骄相扶。",
      "淹留卒岁不忍别，春风拂面吹屠苏。",
      "云萍忽尔摧浪迹，平原河朔成虚无。",
      "踟蹰苏蔡各分手，闽山蜀道难追呼。",
      "君侯政绩何炜烨，立驱千骑来东吴。",
      "穷交念我宛如乍，飞书往往寻屠沽。",
      "一丘独卧子真谷，入门三径嗟荒芜。",
      "雕虫小技何足论，眼空六合成狂夫。",
      "青霞之君日候我，斧柯欲烂三蓬壶。",
      "玉局纵横众仙列，云浆一吸三千觚。",
      "使君倘许岸帻过，秋风八月来高舻。"
    ]
  },
  {
    "id": "e647d10f339e6a3ec3fa6e1319f63629",
    "title": "章生持所业游余门诗勖之",
    "authorName": "胡应麟",
    "authorId": "e647d10f339e6a3e4e6cd9521bc0249a",
    "dynasty": "明",
    "content": [
      "火云峥嵘照林薄，赤日团空坐如灼。高堂褦襶者谁子，云是香溪少年章敏学。",
      "少年十九能作诗，沾沾欲问扬云奇。先生四十发种种，抗颜肯受庸人嗤。",
      "新诗读女吾动色，东野穷愁浪仙僻。电光雷铗双芙蓉，烂漫苔痕土花碧。",
      "君不见神物不遇张司空，万古丰城白虹泣。"
    ]
  },
  {
    "id": "e647d10f339e6a3ea9b0810045eae503",
    "title": "小园杏花烂漫与客携酒酌其下至醉",
    "authorName": "胡应麟",
    "authorId": "e647d10f339e6a3e4e6cd9521bc0249a",
    "dynasty": "明",
    "content": [
      "墙头昨夜春风颠，醉著接䍦花下眠。东方欲曙忘晨飧，应门何客来翩翩。",
      "城东郭君履欲穿，手持三百青铜钱。要我为客开琼筵，水晶之壶白玉盘。",
      "银筝翠管张哀弦，吴姬度曲越女弹。相将载酒临西园，西园万树红照天。",
      "杏花朵朵含春烟，随风故落苍苔前。恍如红雪堆青钱，摘花浸酒酬清酣。",
      "主人劝客客不言，人生岂得长朱颜。眼前有酒不尽欢，参差白发来相缠。",
      "君不见相如卧病归文园，笑杀长安群少年。又不见子云寂寞耽草玄，日暮何人回酒船。",
      "何如醉挟双婵娟，玉山酩酊长花前。"
    ]
  },
  {
    "id": "e647d10f339e6a3e6dcb022ad2f46aeb",
    "title": "秋日泛舟钱塘观潮放歌",
    "authorName": "胡应麟",
    "authorId": "e647d10f339e6a3e4e6cd9521bc0249a",
    "dynasty": "明",
    "content": [
      "黑风夜簸沧溟水，冯夷却走海若靡。素车白马来何方，璇室琼楼遍空起。",
      "玉龙垂地五千丈，银河驾天一百里。三军钜鹿战始酣，万甲长平溃难止。",
      "胡生此时归适越，醉挟扁舟离江渚。鼓柁初疑月窟中，旋身已入冰壶里。",
      "雪山恍见释迦坐，一苇聊将达摩拟。波翻魍魉泣，浪跋天吴语。",
      "长鲸鼓鬣如峻山，电掣云愁堕飞雨。舟人渔子袖手不敢出，篷底仓皇掩其耳。",
      "是日胡生气无比，轻桡在手疾于矢。白眼茫茫向天际，欲乘长风破万里。",
      "回瞻圆峤若咫尺，东望扶桑聊徙倚。即如鲁连蹈岂得，便逐灵均兴难已。",
      "君不见越王宫，吴王宇，寂寞空厓半颓圯，日夜寒涛浸荒址。",
      "满眼豪华遽如许，人生龌龊胡为尔。乘槎八月差快意，击楫中流竟何以。",
      "天寒日暮风转疾，仿佛鸱夷共相语。朝来更泛若耶棹，会挟西施从范蠡。"
    ]
  },
  {
    "id": "e647d10f339e6a3e91a614731f230394",
    "title": "钓台谒严祠作",
    "authorName": "胡应麟",
    "authorId": "e647d10f339e6a3e4e6cd9521bc0249a",
    "dynasty": "明",
    "content": [
      "高台倚空双突兀，钓丝下坠桐江石。客星惨淡呼不应，片片飞云向人立。",
      "忆昔真龙起新野，百万昆阳碎如瓦。朝端但访赤伏符，泽中那问羊裘者。",
      "逍遥建武垂裳初，乃有物色来菰芦。新衔乍可授谏议，故态宁肯回狂奴。",
      "长啸还归富春濑，采药桐君坐相待。石上明霞照秋水，峰头雪瀑飞寒籁。",
      "箕山颍阳杳莫睹，太息斯人遂千古。方干谢翱两小子，废宅荒坟强为伍。",
      "胡生抗志五岳前，中岁偶落风尘缘。钓竿倘拂紫薇坐，归来与尔共拄东南天。"
    ]
  },
  {
    "id": "e647d10f339e6a3e15afd516d8daf0e2",
    "title": "夜饮芙蓉馆大醉放歌寄黎惟敬康裕卿李惟寅朱汝修",
    "authorName": "胡应麟",
    "authorId": "e647d10f339e6a3e4e6cd9521bc0249a",
    "dynasty": "明",
    "content": [
      "初平骑羊去不返，沈侯八咏空嶙峋。刘生老死骆生窜，谁令大壑回阳春。",
      "君不见兰州胡元瑞九龄，学仙已成癖。欲乘长风游八极，大鹏扶摇不肯骑，几度鞭羊复成石。",
      "十五更作咸阳游，五花笑脱青貂裘。酒阑大叫呼李白，雪花飞堕长安楼。",
      "是时真龙御皇极，双阙嵯峨象纬辟。作赋宁论狗监知，曳裾自许龙门客。",
      "人前白眼双飞扬，谁其握手黎惟康。李侯晓散禁庐直，停车数过朱生堂。",
      "相看意气谁肯下，握尘含毫破深夜。万象淋漓碣石宫，千人辟易华阳社。",
      "五陵轩车春不开，狂歌独上黄金台。拔剑起舞长虹摧，睥睨燕昭王，竖子非仙才。",
      "荒碑零落翳榛莽，其人白骨随尘埃。剧辛郭隗岂壮士，汝曹自为千金来。",
      "当时乃公用齐国，临淄岂得同蒿莱。前瞻涿鹿野，左瞰卢龙隈。",
      "浮云万叠飞不尽，但见太行山色青崔嵬。入洛声名晚差著，掉头忽出新丰市。",
      "拂袖初辞上苑花，持竿欲挂沧溟树。吕梁震泽天茫茫，扁舟一叶飞钱塘。",
      "镜湖剡溪咫尺不得渡，十月寒涛如雪霜。孤峰指点严陵宅，古木槎牙向人立。",
      "羊裘客子双眼青，分我桐庐半江碧。高台只合长垂纶，谁知物色来衡门。",
      "天阍突兀帝星远，十年五上空沉沦。萝薜归来手还葺，一笑文君壁空立。",
      "生计犹馀二顷田，谋身岂必千头橘。五侯七贵俱浮云，邺侯万卷堪横陈。",
      "男儿大业在金石，那令七尺随风尘。醉墨苍茫浩歌发，紫气东来照吴越。",
      "文章得失心自知，肯向朱门傍先达。唾壶击碎歌转长，美人天外空彷徨。",
      "眼前龌龊谁相望，大儿刘孝标，小儿骆宾王。后生不死亦前辈，九原可作同翱翔。",
      "遥遥八咏楼，楼空竟何有。楼中之人今在否，袛今谁是东阳守。",
      "会叱群羊起太空，卧看扶桑日西走。"
    ]
  },
  {
    "id": "e647d10f339e6a3e6448cf31316fc41a",
    "title": "赋得赤松宫为东阳卢祠部",
    "authorName": "胡应麟",
    "authorId": "e647d10f339e6a3e4e6cd9521bc0249a",
    "dynasty": "明",
    "content": [
      "君不见赤松宫前赤松色，夭矫轮囷际天碧。霜皮不减三万株，铁干宁论二千尺。",
      "初平骑羊去不回，药炉丹灶空崔嵬。山中白石乱无数，何人叱咤飞风雷。",
      "君不见东阳卢君大奇绝，前身曾受长生诀。往来三洞蹑明霞，啸傲双溪弄明月。",
      "朅来欲作人间游，苍生六合攒眉头。帝傍玉女不敢留，飞行独下昆仑丘。",
      "挟书却走明光殿，跃马天街谁不羡。柳色阴浓彭泽车，桃花锦簇河阳县。",
      "一朝鸣佩趋南宫，炉香画省追夔龙。退食羞为素餐士，愿将直笔回宸聪。",
      "五夜排云叩阊阖，凛凛孤诚照丹阙。丘埴宁增泰山峻，微丝愿补衮衣缺。",
      "九关䆗窱环苍龙，燕台白昼飞长虹。曳裾止辇亦臣职，拂衣神武来秋风。",
      "衡门却返东阳旧，落落松阴浮远岫。已见声名重斗山，更欲栖迟终宇宙。",
      "名山咫尺黄初平，石羊成阵来相迎。天王明圣臣愿足，富贵浮云何足论。",
      "卢君卢君真丈夫，直节只今天下无，从我且酌黄公垆。",
      "漫学三闾赋沅水，肯令董相淹江都。一朝当宁思良弼，飞诏东山起安石。",
      "会教霖雨遍遐荒，取次天门生八翼。赤松之宫君暂居，高吟抱膝聊吾庐。",
      "三洞宁为长往客，九重行问治安书。"
    ]
  },
  {
    "id": "e647d10f339e6a3e2e00267dca535780",
    "title": "题岳阳楼图",
    "authorName": "胡应麟",
    "authorId": "e647d10f339e6a3e4e6cd9521bc0249a",
    "dynasty": "明",
    "content": [
      "危楼倚空欲千尺，阑干下瞰洞庭色。",
      "狂风尽卷苍梧云，万顷潇湘照空碧。",
      "江花冥冥日欲冷，岸芷纷纷翠犹湿。",
      "参差忽睹冯夷舞，缥缈疑闻帝妃泣。",
      "七泽纵横渺难数，九疑如黛尊前出。",
      "舟人渔子棹空旷，薄暮波涛归不得。",
      "楼中骑鹤谁者流，此事恍惚曾同游。",
      "凭阑试诵杜陵句，日夜乾坤相对愁。"
    ]
  },
  {
    "id": "e647d10f339e6a3ee38be901462b3617",
    "title": "岁杪送郑茂才北上",
    "authorName": "胡应麟",
    "authorId": "e647d10f339e6a3e4e6cd9521bc0249a",
    "dynasty": "明",
    "content": [
      "北风动地卷行色，郑子辞家赴京邑。蹇驴欲踏东华尘，手挈空囊行不得。",
      "亲知遍谒乞斗水，往往白眼谁相识。男儿意气轻王侯，有身七尺那用忧。",
      "溪头握手拚一醉，骕骦且付黄公留。君不见来岁长安百花发，银鞍拥簇歌姬楼。"
    ]
  },
  {
    "id": "e647d10f339e6a3eed0dca12667574a9",
    "title": "闫蓬头歌",
    "authorName": "胡应麟",
    "authorId": "e647d10f339e6a3e4e6cd9521bc0249a",
    "dynasty": "明",
    "content": [
      "闫先生，羽客流，发蓬蓬不裹头。身骑两白鹿，手掣䨥青虬。",
      "前生七圣相追游，飞翔八极横九州。朝升大罗顶，暮宿昆仑丘。",
      "木公授宝箓，王母发清讴。飞琼弄玉众仙女，行厨上食罗珍馐。",
      "桃花万树核如瓮，东方小儿不敢求。何来醉闯拘翼座，脱巾露顶眠琼楼。",
      "雷公轰轰上帝怒，谪向下土称蓬头。长身大腹状殊绝，赤颧红颊惊庸流。",
      "方瞳射空碧电烱，紫髯拂地苍虹流。终朝一食气逾王，终夜不寝神长游。",
      "严冬雪片大于席，寒冰十丈风飕飗。先生此时赤双足，单衣不御青貂裘。",
      "道旁观者色沮丧，真仙出世谁能俦。和光颇类柱下史，玩俗或比蒙庄周。",
      "仰天大笑暮云碧，茫茫下土皆蜉蝣。朅来偶过勾曲洞，乘鸾跨鹤三峰头。",
      "乖龙左耳割不得，飘然一苇来南州。众中遇我心莫逆，片言立使千金投。",
      "微辞奥旨发中夜，变化恍惚难先筹。时时诧我骨毛异，青城仙伯行相求。",
      "三生石上事非远，努力缮性穷熏修。愧我中年薄闻道，尘埃碌碌随轩輶。",
      "神明凋谢鬓发改，岂将七尺图封侯。感君便欲逐君去，乾坤万事同浮沤。",
      "三公七贵竟何物，五阴四大俱悬疣。何如长啸出寥廓，霍然尽豁平生愁。",
      "闫先生，且莫行，为我留，谪期未满堪夷犹。吾家别业武夷上，铁船丹灶悬高丘。",
      "幔亭之君日来下，三山九曲随冥搜。他年挟尔棹歌去，坐看大海天咫尺，巨鳌赑屃浮中流。",
      "珠宫贝殿耀金碧，清都绛阙喧琳球。鹍鹏一卧九万里，鸿鹄一举三千秋。",
      "玉皇香案倘相忆，羽翰白日飞神州。"
    ]
  },
  {
    "id": "e647d10f339e6a3ead610ba4b9939251",
    "title": "赋得灵隐寺飞来峰赠卢祠部",
    "authorName": "胡应麟",
    "authorId": "e647d10f339e6a3e4e6cd9521bc0249a",
    "dynasty": "明",
    "content": [
      "灵隐门前千岁松，夹堤九里来青葱。何年突兀金芙蓉，削成四面摩苍穹。",
      "恍疑夸父移空同，一拳掷向沧溟东。日月东西悬混蒙，云霞上下披蒙茸。",
      "周遭刻画非人功，象王鹤驾行虚空。投身直入蓬莱宫，丹楼雪乳垂玲珑。",
      "流泉百道声琤琮，有如仙乐呜笙镛。金书玉简潜奇踪，䆗窱恍与银河通。",
      "灵威丈人不得穷，古来传是飞来峰。万古壁立青霄中，何人散发携孤筇。",
      "扪萝直上乘天风，金华有客真豪雄。孤高大节将无同，少年挟策游新丰。",
      "五花蹀躞长安骢，出宰百里花为封。鸣珂入候甘泉钟，握兰典礼称儒宗。",
      "素飧耻学凡夫容，织成云锦蟠心胸。要将琬琰垂勋庸，直排阊阖陈孤忠。",
      "曳裾折槛惊天聪，轰轰天鼓鸣雷公。覆盆不照微臣悰，精诚贯日飞长虹。",
      "挂冠神武何匆匆，回头却望丹宸枫。血泪乱洒征衫红，归帆正值钱塘风。",
      "六桥三竺春溶溶，不学留侯师赤松。且邀白傅寻苏公，振衣千仞聊从容。",
      "朝飧沆瀣追冥鸿，暮拾海月鞭虬龙。六丁撝呵玉女从，俯视六合俱螟蠓。",
      "朅来遇我东阳东，竹林把臂心神融。仰天大笑横双瞳，欲骑箕尾还长空。",
      "卢君劝汝满釂黄金钟，且为拂拭朱丝桐。万事人间如转蓬，古来直道多难容。",
      "即今吾道宁终穷，丝纶竹帛行遭逢。一朝前席明光宫，谁其稳卧飞来峰。"
    ]
  },
  {
    "id": "e647d10f339e6a3e11ec7ed043daea85",
    "title": "醉中放歌赠祝生并寄司马汪公",
    "authorName": "胡应麟",
    "authorId": "e647d10f339e6a3e4e6cd9521bc0249a",
    "dynasty": "明",
    "content": [
      "祝生家无担石储，短衣掩肘不愿馀。",
      "生年三十走牛马，世人攘臂争揶揄。",
      "胸中壮气何磊落，眼看俗子如蘧篨。",
      "欲从翰墨树勋绩，耻结黄绶悬金鱼。",
      "自言太古重三立，文章功德原无殊。",
      "朅来叩我草玄宅，殷勤片刺通前除。",
      "先生崛起刘骆后，华名岳岳天南隅。",
      "泰山宁择土壤细，沧海讵惜涓流潴。",
      "兰台高揭并二酉，龙门咫尺悬桑榆。",
      "阶前尺地倘少假，令我一脔尝天厨。",
      "伊余谢客事焚扫，闭关长日扶潘舆。",
      "亲知宇内半凋落，豁然见汝心神愉。",
      "忆汝新都谒司马，太函突兀开云衢。",
      "无殊字汝岂无谓，树勋努力操长殳。",
      "汝兄汝侄并潇洒，问奇往往来吾庐。",
      "古今词赋厄阳九，先生身试不汝愚。",
      "怪汝胡为蹈前辙，甘心赵瑟忘齐竽。",
      "腰缠万贯亦不恶，三槐九棘垂騊駼。",
      "沾沾五字作何状，黄金不逐贫相如。",
      "生乎大笑掩余口，先生戏我犹群儿。",
      "天生七尺当不朽，大千世界皆蘧庐。",
      "倘来富贵宁足论，电光石火同须臾。",
      "一朝腐骨委草莽，醉生梦死随沟渠。",
      "秦宫汉阙走狐兔，公卿未必赢樵渔。",
      "男儿大业在金石，要令天壤留迂儒。",
      "先生两耳濯清渭，十年不受凡人谀。",
      "终朝隐几吾丧我，一听汝言良起予。",
      "雄谈五夜剑花落，绿尊翠杓行茱萸。",
      "高歌赠汝兔毫秃，唾壶击碎青𣰽毹。",
      "长风吹云入广座，欲蹑象纬淩蟾蜍。",
      "生乎生乎汝勿疑，古今不朽真无殊。",
      "好读离骚饮美酒，便作名士追三闾。",
      "莫将狂简讶年少，仲尼大圣思归欤。",
      "即今名姓已不朽，先生笔底开璠玙。",
      "他时藉手见司马，为我捧腹当轩渠。"
    ]
  },
  {
    "id": "e647d10f339e6a3e30ec478277a06795",
    "title": "潇湘座为祝无殊题",
    "authorName": "胡应麟",
    "authorId": "e647d10f339e6a3e4e6cd9521bc0249a",
    "dynasty": "明",
    "content": [
      "我筑潇湘岛，斗室悬竹中。汝搆潇湘座，千竿舞秋风。",
      "我岛舟可沿，汝座车难通。一朝乘兴来子猷，直造竹所聊优游。",
      "主人莫作辟疆态，仰天大笑风飕飗。"
    ]
  },
  {
    "id": "e647d10f339e6a3ebc62836d39078197",
    "title": "送郭汝冲游吴中",
    "authorName": "胡应麟",
    "authorId": "e647d10f339e6a3e4e6cd9521bc0249a",
    "dynasty": "明",
    "content": [
      "郭生有父鸿胪君，自言东野之后身。",
      "飧风卧月三十载，至今词笔留长春。",
      "生也学书仍学剑，抱玉无媒羞自献。",
      "延宾雅有郎罢风，典尽鹴裘不咨怨。",
      "时时问字来门墙，先生为汝开玄堂。",
      "五月南风稻苗熟，扁舟一叶飞钱塘。",
      "生平不识琅琊里，特向娄江吊兰芷。",
      "中原万里失麟凤，宇宙文章孰盟主。",
      "江阴亦有朱鸿胪，结交四海雄菰芦。",
      "沙头把袂询父友，孤帆八月来三吴。"
    ]
  },
  {
    "id": "e647d10f339e6a3e43e76c113e03e04d",
    "title": "忆章云",
    "authorName": "胡应麟",
    "authorId": "e647d10f339e6a3e4e6cd9521bc0249a",
    "dynasty": "明",
    "content": [
      "去年送子城之北，北风怒号天惨戚。",
      "浓霜密雪洒岐路，若个绨袍话相识。",
      "今年忆子城之东，落花烂漫飞春红。",
      "人生好游游亦得，五见社燕迎归鸿。",
      "岳阳楼头秋万顷，醉杀杜陵呼不醒。",
      "何时挟汝荆门涛，狂歌痛饮赓离骚。"
    ]
  },
  {
    "id": "e647d10f339e6a3e8ca515769c853916",
    "title": "哭祝鸣皋",
    "authorName": "胡应麟",
    "authorId": "e647d10f339e6a3e4e6cd9521bc0249a",
    "dynasty": "明",
    "content": [
      "吁嗟祝生谁谓而年仅止此，尔胡以生胡以死。文章独抱掩夜台，寂寞寒山饿妻子。",
      "忆生束发负奇尚，壮气凌云薄金紫。绳枢瓮牖穷彻骨，耻向豪门谒涓涘。",
      "世人妒生狂欲杀，白眼纵横半睚眦。青衫一领不得消，掷向齐东营耒耜。",
      "胡为复作长安游，瞰𨇨芒鞋污泥滓。呜呼大块亦忘才，玉折兰摧繄谁使。",
      "昔余与生初结交，邂逅尘埃双国士。拂衣初上西山巅，万岫回青八陵紫。",
      "峥嵘高论骇俗流，磊落雄心付良史。生今已矣宁再得，泪目淋漓傍桑梓。",
      "酸风落日华阳宫，素旐翩翩潞河涘。孤坟三尺暮云白，白马生刍者谁子。",
      "我歌薤露生莫悲，自昔贤豪并如此。"
    ]
  },
  {
    "id": "e647d10f339e6a3e1f147e8f95b9a728",
    "title": "寄张伯起",
    "authorName": "胡应麟",
    "authorId": "e647d10f339e6a3e4e6cd9521bc0249a",
    "dynasty": "明",
    "content": [
      "去年我病维扬邸，日望琴高骑赤鲤。",
      "一朝起色乘江潮，朔风狂雪吹绨袍。",
      "吴门邂逅张伯起，万卷纵横列湘几。",
      "蓬蒿夹径春不开，焚香永昼眠苍苔。",
      "翩然为我倒屣出，握手论心称莫逆。",
      "烹熊炰鳖出丰膳，绣虎雕龙指金石。",
      "男儿七尺当自强，巢由岂必攀虞唐。",
      "千秋大业在竹素，胡为燕雀讥鸾凰。",
      "抽毫日纂文选注，恍入梁台试精骑。",
      "倘来富贵讵足论，避世墙东有深意。",
      "阳春堂上横朱弦，子夜歌成兴杳然。",
      "他时倘慕兰陵宅，日候山阴访戴船。"
    ]
  },
  {
    "id": "e647d10f339e6a3ebd57d862de655b33",
    "title": "登大云山望瀫水寄李允达",
    "authorName": "胡应麟",
    "authorId": "e647d10f339e6a3e4e6cd9521bc0249a",
    "dynasty": "明",
    "content": [
      "忆昨曾携李仲子，酾酒遥登瀫江渚。",
      "美人一去秋水寒，望望蒹葭隔烟浦。",
      "朝真洞口饶白云，尺书天际时相闻。",
      "山栖倘续孝标志，与尔同栖麋鹿群。"
    ]
  },
  {
    "id": "e647d10f339e6a3e2e5cac51fced124f",
    "title": "祝太学逊之五十始为诗戏作短歌赠之",
    "authorName": "胡应麟",
    "authorId": "e647d10f339e6a3e4e6cd9521bc0249a",
    "dynasty": "明",
    "content": [
      "君不见天宝词人高达夫，行年五十执金吾。一朝作诗遇杜老，声华奕奕留吾徒。",
      "君不见成均胄子视懋学，五十无闻甘寂寞。一朝坛上逢胡君，奋臂词林问前矱。",
      "沉吟二事迹颇奇，千载何当复遇之。汝为常侍理或有，我说杜甫人争嗤。",
      "丈夫有志未可轻，古人讵必皆无成。杜陵四十始献赋，当时颇遭俗子淩。",
      "脱身锦里拾橡栗，长镵短褐徒悲鸣。达夫青云本自致，高牙大纛悬长城。",
      "呜呼后世两寂寞，惟有只字留其名。我今四旬汝五十二，子之年巧相值。",
      "焉知异代无子云，未信东山少安石。男儿致身苦不蚤，发短心长恨何及。",
      "我歌杜陵念已灰，汝效达夫志当立。不见宁越师诸侯，努力馀年莫轻掷。"
    ]
  },
  {
    "id": "e647d10f339e6a3e87dcd85b2c368383",
    "title": "琵琶行",
    "authorName": "胡应麟",
    "authorId": "e647d10f339e6a3e4e6cd9521bc0249a",
    "dynasty": "明",
    "content": [
      "李将军，虬髯戟列横秋冥。当关壁立万夫勇，扫空大漠无王庭。",
      "一朝谢事东海上，皓首华颠气逾王。醉归叱咤灞陵尉，长揖嫖姚不相让。",
      "欲将雄剑卖黄金，却把琵琶弹素心。凄清激烈风雨过，高楼五月如山阴。",
      "君不见贺怀智，石槽铁拨云雷气。唐家供奉推第一，青史流传夸绝艺。",
      "君不见康昆仑，指下鏦铮捷有神。玉盘骊珠千百转，春冰拆裂河流浑。",
      "将军岳岳起当代，手挈二子成三人。即今狼居尽款塞，九边铁骑闲黄云。",
      "明妃奉帚长信殿，娥眉不踏燕山尘。山西老将亦无用，金甲苔生土花重。",
      "笳声寂静刁斗寒，但把琵琶学三弄。华堂秋空月满楹，朱弦翠幕流明星。",
      "觞行乐奏豪兴发，快剑长戟纷争鸣。为君慷慨弹入塞，莫作琵琶亭下听。"
    ]
  },
  {
    "id": "e647d10f339e6a3edfcac13778ce51af",
    "title": "寄邺中王孙灌父时约余为嵩少之游",
    "authorName": "胡应麟",
    "authorId": "e647d10f339e6a3e4e6cd9521bc0249a",
    "dynasty": "明",
    "content": [
      "昔我年少思远游，飞行八极寻浮丘。",
      "梦寐三花映绝壁，昆仑倒挂黄河流。",
      "主人况有淮南术，要我峰头炼金液。",
      "石林万仞扫空翠，念载无人白云湿。",
      "亭亭孤鹤来缑山，王乔有约予当还。",
      "今年曳杖定偕汝，三十六峰秋月圆。"
    ]
  },
  {
    "id": "e647d10f339e6a3e6f5dddb42435ffb9",
    "title": "岭南祁羡仲以诗见贻赋答并问惟敬秘书",
    "authorName": "胡应麟",
    "authorId": "e647d10f339e6a3e4e6cd9521bc0249a",
    "dynasty": "明",
    "content": [
      "南海祁生何卓荦，题书远寄吴天鹤。",
      "开缄恍对四百峰，片片罗浮白云落。",
      "年来岭表多词人，黎欧以后谁其伦。",
      "丈夫寸心在万古，那能龌龊随风尘。",
      "闻汝好吟兼好酒，一釂千钟世希有。",
      "黎生夙昔称酒狂，对汝还能剧饮否。",
      "高阳酒徒气若虹，有兴倘过兰陵东。",
      "不信今时酒殊绝，试问琅琊王长公。"
    ]
  },
  {
    "id": "e647d10f339e6a3e3d3466782cd180ec",
    "title": "余在娄江日孙齐之徐孟孺同日先后过访余以行迫不及报谢追忆二君辄成短歌",
    "authorName": "胡应麟",
    "authorId": "e647d10f339e6a3e4e6cd9521bc0249a",
    "dynasty": "明",
    "content": [
      "孙郎已老徐郎少，一日娄江逢二妙。赵家白壁总连城，海上明珠双照耀。",
      "孙郎发短垂六旬，徐郎三刖仍干秦。余亦狂歌称隐沦，虎溪相别成大笑，满眼人间失意人。"
    ]
  },
  {
    "id": "e647d10f339e6a3e16f4461fa640191a",
    "title": "两得欧桢伯书及致西署秣陵二集走笔寄谢询其苍头李英",
    "authorName": "胡应麟",
    "authorId": "e647d10f339e6a3e4e6cd9521bc0249a",
    "dynasty": "明",
    "content": [
      "王生手持双鲤鱼，剖之中有明月珠。",
      "鲛人夜泣魑魅走，珊瑚十万罗前除。",
      "美人吏隐金陵畔，金马铜龙谁不羡。",
      "缓辔晨过莫愁里，鸣珂夜入明光殿。",
      "秦淮千里心悠哉，瀫水兰桡那得开。",
      "君家摩勒有佳句，只今何似郗方回。"
    ]
  },
  {
    "id": "e647d10f339e6a3e5314442ebe4b4215",
    "title": "题潇湘烟雨图",
    "authorName": "胡应麟",
    "authorId": "e647d10f339e6a3e4e6cd9521bc0249a",
    "dynasty": "明",
    "content": [
      "桂树丛生石嵓侧，万仞寒云挂苍壁。",
      "穷阴大泽龙蛇走，绿萝蒙茏楚天黑。",
      "行吟泽畔者谁子，日暮欲归归不得。",
      "黄陵美人把瑶瑟，杜宇啼烟鹧鸪泣。"
    ]
  },
  {
    "id": "e647d10f339e6a3e175dba897dcbfceb",
    "title": "詹东图有茶癖即所居为醉茶轩自言一饮辄可数百杯书来索诗戏成短歌寄赠",
    "authorName": "胡应麟",
    "authorId": "e647d10f339e6a3e4e6cd9521bc0249a",
    "dynasty": "明",
    "content": [
      "吾闻卢同有茶癖，七碗清风生两腋。",
      "吾闻陆羽称茶仙，铜瓶细酌中泠泉。",
      "古来知味但如此，咄咄新安詹仲子。",
      "胸吞云梦蟠潇湘，一饮百碗消枯肠。",
      "虎丘之产茶仅斗，尽采遗君不盈口。",
      "蒙山石上青槎牙，咀嚼那能烦齿牙。",
      "斟酌建溪三百饼，巨杓长瓢堪酩酊。",
      "风炉竹几罗庭除，大铛贮月来中厨。",
      "松风才过鱼眼发，玉乳盈缸喷香雪。",
      "鲸吞鳌吸如有神，淋漓醉墨驰风云。",
      "一饮一挥三百首，若个能诗复能酒。",
      "胡生十载戒饮茶，金茎日夜烹黄芽。",
      "天瓢一滴欲冲举，刺刺文君未相许。",
      "羡君豪兴为汝歌，歌成掷溯桐江波。",
      "明年倘忆吾乡茗，谷雨前朝赴龙井。"
    ]
  },
  {
    "id": "e647d10f339e6a3e5e39242c077be175",
    "title": "夜集郭鸿胪馆偶闻邻室有使酒相虐者余为解纷竟戏作短歌示鸿胪",
    "authorName": "胡应麟",
    "authorId": "e647d10f339e6a3e4e6cd9521bc0249a",
    "dynasty": "明",
    "content": [
      "古人饮酒戒沉湎，一石萧然神不乱。今人饮酒如沐猴，脱巾狂叫无时休。",
      "双眼茫茫向天白，知交侧目成愆尤。清音软谑有何意，白波平地如山丘。",
      "君不见张旭满引挥云烟，李白一斗诗百篇，遇汝那得开心颜。",
      "又不见刘阮朝朝竹林醉，当日高谈遇此辈，大白流离玉缸碎。"
    ]
  },
  {
    "id": "e647d10f339e6a3e333dafaf0a219c91",
    "title": "谢文度年八十馀而步履轻健如少新秋棹小舟千里过访且拉余往闽中曰武夷君迟子久矣余大壮其矍铄于其行也赋短歌以订后期",
    "authorName": "胡应麟",
    "authorId": "e647d10f339e6a3e4e6cd9521bc0249a",
    "dynasty": "明",
    "content": [
      "谢君束发湖海狂，飞腾若木窥扶桑。",
      "只今九十健于虎，白眉红颊双瞳方。",
      "伯阳我师吕公友，玉笈云章佩星斗。",
      "人间独好胡生诗，千里拿舟瀫江口。",
      "自知名姓在瑶京，尘世蜉蝣那得闻。",
      "朝来共跨赤虬去，玉笙吹向武夷君。"
    ]
  },
  {
    "id": "e647d10f339e6a3eb37597de5a521382",
    "title": "夜同方吴两生集汪士能宅留宿作新都豪士歌",
    "authorName": "胡应麟",
    "authorId": "e647d10f339e6a3e4e6cd9521bc0249a",
    "dynasty": "明",
    "content": [
      "君不见新都侠客汪士能，意气磊落形骸真。须髯如戟鬓如猬，泰山一掷轻千钧。",
      "大腹便便亦何有，半生但贮宜城酒。日倒青莲三百杯，家藏白堕五千斗。",
      "暮春三月日颇长，杏花半落梅子黄。先生白眼空四海，却来岩市登君堂。",
      "堂上吴生宛如玉，座右方生迥超俗。博山炉中沉水香，玳瑁玻璃照𨤍醁。",
      "相看一笑轻王侯，长鲸跋浪风云愁。主人尚醒客已醉，荧荧华烛开朱楼。",
      "绣缛纱茵迥奇丽，一卧明窗不知曙。感君意气为汝歌，赠汝狂名在天地。",
      "吁嗟乎，世途局促难为容，卖浆隐博甘途穷。身后荣华竟谁是，眼前尺蠖嘲蛟龙。",
      "生家伯兄文且武，骠骑才名驾千古。二兄三兄咸楚楚，生也第六之名讵减五。",
      "城东红妆十万家，朱唇翠袖争朝霞。相逢不饮漫成别，参差笑杀千桃花。",
      "君不见杜陵布衣老且拙，典尽春衣兴逾发。黄四娘家花满蹊，大白携生醉明月。"
    ]
  },
  {
    "id": "e647d10f339e6a3ea594a750c935900f",
    "title": "翌日仝集方羽仲宅则王生为大力者负之而趋戏作短歌题汪氏壁并示汪吴二子",
    "authorName": "胡应麟",
    "authorId": "e647d10f339e6a3e4e6cd9521bc0249a",
    "dynasty": "明",
    "content": [
      "丰干里畔方干宅，乔木森森向人立。",
      "高堂净扫无纤尘，片片明霞傍檐入。",
      "主人古貌仍古心，市隐蓬蒿甘陆沉。",
      "片言遇我心欲醉，鹔鹴立解千黄金。",
      "春日春盘荐春韭，白粲鲜鳞无不有。",
      "乍可朝眠杜曲花，那能夜欠新丰酒。",
      "溪南两岸烟树深，美人不见愁人心。",
      "暮雨朝云杳何处，明月香车返岩市。"
    ]
  },
  {
    "id": "e647d10f339e6a3ed532f5187eb5a499",
    "title": "夏日同吴叔思东陂观莲",
    "authorName": "胡应麟",
    "authorId": "e647d10f339e6a3e4e6cd9521bc0249a",
    "dynasty": "明",
    "content": [
      "若耶之溪五十顷，绿晕红酣画船暝。",
      "吴王宫中十万妆，明霞为佩风为裳。",
      "箫鼓参差棹歌发，隔岸清波照罗袜。",
      "年少谁家双紫骝，坐看玉腕明中流。",
      "日暮香风四天起，恼杀金陵谪仙子。"
    ]
  },
  {
    "id": "e647d10f339e6a3e781ed9a446cf7a3a",
    "title": "题山房梅花帐",
    "authorName": "胡应麟",
    "authorId": "e647d10f339e6a3e4e6cd9521bc0249a",
    "dynasty": "明",
    "content": [
      "剡藤为簟湘为帘，十幅吴绡更奇绝。",
      "罗浮狂客刘世儒，一扫赠我千峰雪。",
      "主人清夜眠其中，羽衣恍惚来相从。",
      "参横斗落不知曙，一枝醉抱春朦胧。"
    ]
  },
  {
    "id": "e647d10f339e6a3e2650c7811aa2062f",
    "title": "送张英甫归永嘉因询康山人裕卿",
    "authorName": "胡应麟",
    "authorId": "e647d10f339e6a3e4e6cd9521bc0249a",
    "dynasty": "明",
    "content": [
      "两年不见张山人，阮公眼白谁相亲。",
      "草堂何来下孤鹤，青山岁暮回嶙峋。",
      "长揖辞余复行迈，指点龙湫白云外。",
      "语汝山中康裕卿，万尺飞流好相待。"
    ]
  },
  {
    "id": "e647d10f339e6a3eb87267e767588c53",
    "title": "题宣和帝御制楚江秋晚图",
    "authorName": "胡应麟",
    "authorId": "e647d10f339e6a3e4e6cd9521bc0249a",
    "dynasty": "明",
    "content": [
      "当年曾挂潇湘席，历历云山似相识。",
      "长忆江头红树村，千林落照催行色。",
      "隔岸人家草屋深，凭阑浩啸舒尘襟。",
      "长天茫茫鸟飞绝，潮落汀洲龙夜吟。",
      "隐见渔舟泊沙阜，莎径寒烟莽回互。",
      "群仙可望不可招，虚阁凌空挂烟雾。",
      "两翁矍铄巢许俦，崇冈之北茅堂幽。",
      "登登回顾蹇驴客，撩乱瀑花天际流。",
      "何人笔底开层巘，貌此江南秋一片。",
      "瘦金书法了可验，恍惚似入宣和殿。"
    ]
  },
  {
    "id": "e647d10f339e6a3e9cd996824203641a",
    "title": "严陵晚泊",
    "authorName": "胡应麟",
    "authorId": "e647d10f339e6a3e4e6cd9521bc0249a",
    "dynasty": "明",
    "content": [
      "严公昔未遇，耕钓日沉冥。一朝动人主，始识少微星。",
      "余亦任公子，垂竿三十龄。被发上高台，浮云空翠屏。",
      "双矶拳石那可坐，却望三山游四溟。袖里虹霓一千尺，手掣鳌鱼归帝庭。"
    ]
  },
  {
    "id": "e647d10f339e6a3e4140b554669e1315",
    "title": "围棋歌赠黄生应魁",
    "authorName": "胡应麟",
    "authorId": "e647d10f339e6a3e4e6cd9521bc0249a",
    "dynasty": "明",
    "content": [
      "嘉隆奕者师鲍髯，敌手燕台惟小颜。",
      "琅琊门下角程李，斧柯欲烂天东南。",
      "四明岑乾出稍后，自说髫龄遇神授。",
      "一时诸子皆偏师，何能突过颜鲍右。",
      "迩来国手归维扬，方生日新最擅场。",
      "天马行空绝蹊径，喧啾百鸟鸣鸾凰。",
      "会稽黄生名较晚，负局携家傍天苑。",
      "蹇驴破帽春明门，落落乾坤孰青眼。",
      "当时奕道颇有声，十年贾勇争时名。",
      "一朝神理洞仙著，骅骝独步长安城。",
      "落子潜思动移日，梦入巴邛四仙窟。",
      "有时大敌交中原，往往一枰竟秋夕。",
      "兵锋所指无群雄，铮铮剑戟摩苍空。",
      "虚堂棐几对剥啄，晴天雨色交长虹。",
      "猛若重瞳战钜鹿，奇如邓艾收西蜀。",
      "槎山通道捷有神，斩壁开关恣腾逐。",
      "即当死地偏用奇，背水援桴号令驰。",
      "俄看赤帜树高垒，股弄强敌如婴儿。",
      "倏忽长驱走雷电，太白经天助鏖战。",
      "全齐陡下七十城，雄赵一坑四十万。",
      "长安五侯不乏材，连云甲第朱门开。",
      "高轩驷马竞延致，争先结袜黄金台。",
      "黄叶盈庭仆夫卧，风雨萧萧烛花堕。",
      "斧柯几烂局未终，不觉晨钟彻高座。",
      "唐时供奉夸积薪，生岂冢嫡繄后身。",
      "荒丘仙妪姑若妇，九枰口诀留千春。",
      "丈人耽奕自蚤岁，飞将词林绝无对。",
      "茂弘五品输江郎，遇尔那能不心醉。",
      "嗟嗟黄生意气豪，岂徒覆局兼含毫。",
      "上书无路谒明主，狂吟易水风悲号。",
      "世人沾沾事酒肉，高盖峨冠耀流俗。",
      "生徒工奕仍工诗，老向金华走碌碌。",
      "黄生黄生歌莫哀，三公九列俱尘埃。",
      "不见东南八万仞，寥天石室青霞开。",
      "奕罢两奁收白黑，局上亏成总虚掷。",
      "乘云且逐胡先生，跨鹤鞭龙访太乙。"
    ]
  },
  {
    "id": "e647d10f339e6a3ee96c07d3e48d631d",
    "title": "白纻歌二首",
    "authorName": "胡应麟",
    "authorId": "e647d10f339e6a3e4e6cd9521bc0249a",
    "dynasty": "明",
    "content": [
      "葡萄之酒琥珀缸，金罍玉斝春茫茫。博山炉焚沉水香，翠屏朱户罗笙簧。",
      "援琴鼓瑟流清商，洞箫遏云声飞扬。珠帘不卷凝夜霜，千花万花夹华堂。",
      "明星烂烂出东方，左挟安陵右龙阳。美人翠袖娇红妆，秦城卫女纷成行。",
      "愿君一盼生辉光，清歌盈盈绕画梁，夜如何其夜未央。"
    ]
  },
  {
    "id": "e647d10f339e6a3ee96c07d37ef7c2e7",
    "title": "白纻歌二首",
    "authorName": "胡应麟",
    "authorId": "e647d10f339e6a3e4e6cd9521bc0249a",
    "dynasty": "明",
    "content": [
      "黄金为堂白玉椽，翠屏珠户罗婵娟。流苏帐暖春茫然，鸳鸯锦被裁合欢。",
      "明眸皓齿娇相怜，三星煌煌月在天。灯长烛明兴未阑，都梁甲煎焚华轩。",
      "茱萸苏合纷缠绵，非烟非雾非人间。引宫刻羽鸣幽兰，昆仑之觞斗十千。",
      "美人垂手临风前，回身杂佩何珊珊。珊瑚火齐间木难，腰围尺六芙渠鲜。",
      "惊鸿宛转飘琼筵，双成弄玉俱神仙，夜如何其夜漫漫。"
    ]
  },
  {
    "id": "e647d10f339e6a3e1be6bff8a2025a38",
    "title": "后围棋歌再赠黄山人",
    "authorName": "胡应麟",
    "authorId": "e647d10f339e6a3e4e6cd9521bc0249a",
    "dynasty": "明",
    "content": [
      "隆万以来攻奕者，歙有小吕闽小蔡。黄生崛起禹穴中，倏忽时名共当代。",
      "丈人丱角游长安，国手何人不针芥。鲍颜二李卢及岑，次第携枰入东岱。",
      "中原豪杰屈指空，晚得方生最称快。方生巧思凌古今，游戏神通了无碍。",
      "永嘉方生并时出，名姓俱同剧堪怪。少年复有六合王，浸浸渑池欲兴代。",
      "黄生善战尤自负，夙昔疆场构吕蔡。方生之下三子优，叱咤登坛勇莫逮。",
      "有如孟德肩孙刘，鼎足三分建旗盖。棋虽小道实可观，生也精进迥不懈。",
      "并吞割据弘霸图，劫杀侵渔尽变态。楸枰落子大势分，先著纷纷布要害。",
      "吾观此道与兵合，一一为子陈梗概。攻城略地创都邑，背水依山列营砦。",
      "发纵元勋首帷幄，指画奇谋洞蓍蔡。援桴击鼓事征讨，跃马横戈奋骄怠。",
      "湘东一目宁久长，大舜重瞳迄推戴。三千牧野行造基，百万昆阳坐奔溃。",
      "大军涿鹿平蚩尤，孤卒鸿门闯樊哙。混壹区夏秦有权，表里河山晋无害。",
      "成皋坚壁控土宇，函谷封泥距关隘。含枚定陶袭项梁，卷甲阴平走邓艾。",
      "七纵七擒启荒服，八战八克定边塞。岁时吴魏争长江，日夜梁唐斗夹寨。",
      "乘风帅众下井陉，冒雪潜师抵淮蔡。晋阳三版浸难没，即墨残都守无奈。",
      "阖闾贪欲甚蛇豕，勾践阴谋桀蜂虿。推锋白起劲若飞，持重廉颇老能耐。",
      "卢狻李密王世充，鹬蚌高欢宇文泰。东西并举骋全力，南北中分各两大。",
      "气盈量满隳成功，忿削贪亡示明戒。入神入圣穷幽微，为虏为王决成败。",
      "棋与兵合种种然，始作何人世沾溉。相传放勋教丹朱，上圣无缘发机械。",
      "或言战国尚雄略，馀习纵横此流派。丈人髫岁负棋癖，铮铮铁中号亡赖。",
      "一枰悬榻昼夜攻，寝食俱忘减腰带。回光返照念载馀，四大部洲任成坏。",
      "胡来遇尔重作歌，见猎浑忘喜心汰。下车搏虎众欣悦，拍手其如士林訾。",
      "尚忆斐旻舞剑时，道子挥毫摄千界。崔家延伯每临阵，亦藉僧超鼓豪迈。",
      "雄才绝艺两间值，怜汝求言日瞻拜。虚堂洒墨元气流，万壑寒风度天籁。",
      "君不见休仁中正蚤已没，待诏师言近谁再。仲甫四篇差足存，伯祥三路逝安在。",
      "由来一局尘世空，底事妻儿溺贪爱。君不见巴邛仙橘大于斗，商山四翁乐相待。",
      "九枰输我愿未酬，会擘龙肝了馀债。他时负局寻先生，洞壑金华乱峰外。"
    ]
  },
  {
    "id": "e647d10f339e6a3ebece1e537acedf5b",
    "title": "武林大雪程太学仲凯邀同张总戎黄刺史徐司理钱文学吕山人泛棹湖中泊南岸放歌徒步入龙井汲泉瀹茗延赏至暮乃归",
    "authorName": "胡应麟",
    "authorId": "e647d10f339e6a3e4e6cd9521bc0249a",
    "dynasty": "明",
    "content": [
      "雪花夜半飞三竺，万壑千岩恍如玉。",
      "新都程生太好事，曳杖清晨叩茅屋。",
      "手持三百青铜钱，要我湖头豁尘目。",
      "茂先叔度钱及吕，斗笠芒鞋恣追逐。",
      "伟长诗思亦横发，首御肩舆入穷谷。",
      "觞行到手不暂停，鹦鹉鸬鹚互相属。",
      "人比竹林差有馀，客方莲社宁不足。",
      "阶前奇石叠层巘，洞底流泉吐深麓。",
      "山僧瀹茗作清供，色香味美迥可掬。",
      "蒲团棐几媚优钵，竹院明窗照薝卜。",
      "幽深若与尘世辞，昏黑将求上方宿。",
      "或言狞虎山下过，吾意神龙井中伏。",
      "诸君先发余少留，为语平头免刺促。",
      "四百八十金银台，会策黎眉入天目。"
    ]
  },
  {
    "id": "e647d10f339e6a3e87f0d613577c3346",
    "title": "钱象先过访深雪中往报不克短歌柬之",
    "authorName": "胡应麟",
    "authorId": "e647d10f339e6a3e4e6cd9521bc0249a",
    "dynasty": "明",
    "content": [
      "武林夜半北风疾，雪片垂天大于翼。",
      "孤山老梅僵欲死，跨蹇呼舟漫寻觅。",
      "东吴钱生住昭庆，拥褐高眠送长日。",
      "吟成字字敌琼瑶，皎若天花堕禅席。",
      "忆生三月来武林，啸傲西泠事琴奕。",
      "怜才总称陆士衡，好士亦有徐元直。",
      "穷愁骨相自古然，典尽鹴裘壁徒立。",
      "沾沾访我空巷中，把赠明珰示亲昵。",
      "风尘勃窣倦奔走，咫尺钱塘梦瓢笠。",
      "朝来策杖拟寻汝，泥泞阶除没双屐。",
      "美人娟娟隔湖水，一望云山思无极。",
      "登坛大老俨欲尽，艺苑今谁占名籍。",
      "羡君咳唾饶珠玑，下里千夫走辟易。",
      "文通老朽叹才尽，形秽那能不趋匿。",
      "醉拈秃管书短章，小刺聊当正平掷。",
      "他年把臂姑苏台，倘许忘年订金石。"
    ]
  },
  {
    "id": "e647d10f339e6a3e952353e209f7e99a",
    "title": "仙橘行赠吕生",
    "authorName": "胡应麟",
    "authorId": "e647d10f339e6a3e4e6cd9521bc0249a",
    "dynasty": "明",
    "content": [
      "吕生好奕良有年，口如悬河决百川。",
      "凭陵负气双眼白，强项肯伏公卿前。",
      "自言勍敌止方蔡，三人海内季孟间。",
      "楚中近有朱氏子，黄王以下知无前。",
      "朅来武林四阅月，室中薪尽晨无烟。",
      "临安富儿不好事，日夜空囊扪酒钱。",
      "一朝遇我湖水曲，脱巾大叫狂呼天。",
      "先生名姓久岳立，愿得片语垂人寰。",
      "忆乍持刺远谒我，蹇驴薄暮西长安。",
      "尘埃碌碌不称意，云萍此地仍周旋。",
      "试生伎俩果精绝，疾风飞雨鸣华轩。",
      "唐时待诏宋供奉，齐梁中正俱流传。",
      "胡为终世仅布素，江湖老大垂华颠。",
      "吕生吕生勿复言，才高自古多迍邅。",
      "煌煌国匠抉天巧，造物小儿宁汝怜。",
      "不见先生坐诗癖，百忧万恨攒眉端。",
      "荒丘姑妇两奇绝，橘中四叟吾忘年。",
      "他时芒屩会挈汝，一枰柯烂青霞天。"
    ]
  },
  {
    "id": "e647d10f339e6a3e14088bf3c11b7d28",
    "title": "汤阴王翁年百八十矣而肌肤绰约若处子且豪饮数斗不酲座间出诸名流赠章邀余继作",
    "authorName": "胡应麟",
    "authorId": "e647d10f339e6a3e4e6cd9521bc0249a",
    "dynasty": "明",
    "content": [
      "王仙翁，发如孤鹤颜如虹。大腹便便贮河汉，鲸吞鳌吸三千钟。",
      "龟纹蹙起隐胸后，玉璜炯炯横双瞳。眉毫耳毫灿霜雪，时人不识呼社公。",
      "步轻履坦疾于箭，周行五岳携孤筇。自言今年百八十，九朝旧事盘心胸。",
      "高谈弘正俨目睫，信阳北地俱儿童。大还曾受柱下老，素书亦从河上公。",
      "王母瑶池燕周穆，仙源几度桃花红。昆仑阆风不肯住，脱身混迹游寰中。",
      "朅来瓢笠武林逍，湖光山色聊从容。飘然遇我云水窟，谪仙大叫呼人龙。",
      "初平骑羊去不返，子岂有意仍前踪。金盆玉壶亦咫尺，翩翩奇骨宁凡庸。",
      "感君意气为君歌，参差两腋乘长风。却忆玉皇香案侧，丹台恍惚曾相逢。",
      "尘埃堕落经几劫，欲骑鲸背飞寒空。大鹏希有俨相值，遨游八极追鸿蒙。",
      "他时再赴易迁约，仰天大笑扶桑东。"
    ]
  },
  {
    "id": "e647d10f339e6a3e38f96afbe70e7c10",
    "title": "李大将军惟寅得唐吴生观自在菩萨真迹长裾跣足天男相一洗世人称谓之谬且庄严妙好六法具备非五代宋元诸名家所办因手勒心经其上而属余长歌识之",
    "authorName": "胡应麟",
    "authorId": "e647d10f339e6a3e4e6cd9521bc0249a",
    "dynasty": "明",
    "content": [
      "画师崛起开元日，万象毫端鬼神泣。",
      "前无顾陆曹卫张，二李阎韩总非敌。",
      "胸中六法参群灵，解衣盘礴流风霆。",
      "斯须宇宙落指掌，茫茫大块愁凭陵。",
      "曾画玄元皇帝庙，隐见人工夺天造。",
      "杜陵老子笔扛鼎，恣写篇章豁怀抱。",
      "金茎碧瓦扶雕梁，旌旗冕黻争飘扬。",
      "词锋绘事两突兀，恍揭日月悬宫墙。",
      "裴旻将军号大侠，力恳丹青荐冥业。",
      "干将起舞烂白虹，倒掷寒空日星裂。",
      "尔时逸气横须眉，狂墨乱洒秋淋漓。",
      "辟支罗刹俨飞动，旁观辟易惊神奇。",
      "吴生一去八百载，后起何人划真宰。",
      "徒闻写照推扬光，未信登坛属王霭。",
      "脱壁庸庸孙梦卿，五朝人物传虚名。",
      "宋元能事著山水，开元遗迹如晨星。",
      "此帧大士最殊绝，妙好庄严种种列。",
      "珠玑璎珞被四体，咫尺天人共颃颉。",
      "高堂十仞云婆娑，仿佛朱阑临普陀。",
      "俯窥渤澥仅涓滴，青莲一瓣扬洪波。",
      "劫风万古吹不动，金身丈六天嵯峨。",
      "大悲显化遍五浊，宰官帝释随呼呵。",
      "有时幻相示闺閤，世人眯目谈娉娥。",
      "即今看画岂待说，幅巾长带垂山阿。",
      "谁其摹勒事琬琰，侯也功德真江河。",
      "忆侯夙世住灵鹫，金粟如来本身后。",
      "阎浮一念偶下移，暂寄貂蝉曳华绶。",
      "将坛文苑双张皇，八荒九域传琳琅。",
      "鸡林百金买只字，往往逸调追河梁。",
      "生平宝此若垂棘，树下杨枝宛曾识。",
      "焚香手篆般若经，照耀丛林炯双璧。",
      "朅来示我令作歌，欲嘘甘露回沉疴。",
      "才枯思竭腕力弱，仰天白眼空摩娑。",
      "惟余与侯深肺腑，意气铿铿迈今古。",
      "侯能射虎过裴旻，余非雕龙愧杜甫。",
      "吴生千载若有缘，三生裴杜重周旋。",
      "安得再起斯人貌，君虎头燕颔相堂。",
      "堂九尺玉立麒麟，前他年云台烟阁。",
      "第一书姓氏为君，大挥十丈之如椽。"
    ]
  },
  {
    "id": "e647d10f339e6a3e5d73958fc1bcc04e",
    "title": "易水垆头放歌怀庆卿",
    "authorName": "胡应麟",
    "authorId": "e647d10f339e6a3e4e6cd9521bc0249a",
    "dynasty": "明",
    "content": [
      "君不见高渐离，举杯击筑天淋漓。君不见鲁句践，叱咤干将起雷电。",
      "十载荆卿游酒人，褐衣短后随风尘。一朝匕首刺秦国，白虹千丈垂嶙峋。",
      "貔貅万亿夹广陛，阊阖眈眈虎狼睨。羸躯五尺掉臂入，勇慑孟贲走庆忌。",
      "世儒刺促计成败，胡不身履斯人地。君不见十三杀人秦舞阳，死灰踯躅秦宫傍。",
      "当时孺子果怯死，捧图胡以来咸阳。乃知鼎镬良可蹈，一时感激轻毫芒。",
      "豆羹箪食色陡变，况持白刃游朝堂。天门峨峨九重辟，六师七萃纷张皇。",
      "从容步履若无事，俯视政也如蜩螗。图穷督亢刃乃见，至今神貌犹扬扬。",
      "伟哉大勇旷百世，共工项籍争雄强。八创嬉笑总馀事，沾沾俗士徒称扬。",
      "君不见聂政大呼本仓卒，专诸进食元潜藏。豫生毁形伏桥厕，谁哉十目交嵓廊。",
      "三人视卿孰难易，一死虽同蹈死异。吁嗟太史传刺客，百代何人奋高义。",
      "我来易水吟悲风，萧萧匹马随征鸿。当时壮士岂复得，黄金台馆徒穹窿。",
      "为卿作歌酹卿酒，恍忽精灵下携手。田光鞠傅渺何处，独往城南问屠狗。"
    ]
  },
  {
    "id": "e647d10f339e6a3e8505eb773e4e6a27",
    "title": "长安僧舍邂逅庄山人静父余初未之识也静父独以意契邀余啜茗禅榻中翛然竟日垂别问姓名乃相顾大笑赠以此歌",
    "authorName": "胡应麟",
    "authorId": "e647d10f339e6a3e4e6cd9521bc0249a",
    "dynasty": "明",
    "content": [
      "黄金台下庄静父，啸弄云烟天尺五。",
      "烹葵拉我远公社，错落芙蓉剑花吐。",
      "经年作客咸阳东，浩歌击筑飞长虹。",
      "貂裘敝尽归不得，五见黄叶号西风。",
      "何日相将武夷去，桃花九曲流春红。",
      "丹青楼殿四百八，醉谒上帝金银宫。"
    ]
  },
  {
    "id": "e647d10f339e6a3eccbc682c7bd0f262",
    "title": "醉中放歌五章",
    "authorName": "胡应麟",
    "authorId": "e647d10f339e6a3e4e6cd9521bc0249a",
    "dynasty": "明",
    "content": [
      "君不见北斗精，天瓢湛露浮金茎。君不见酒泉域，甘醴瀼瀼地中出。",
      "三浆沆瀣盈帝壶，觞泛昆仑尽红液。从知大造亦耽酒，不乐人间复何有。",
      "笑杀移封唐汝阳，两缶能令风伯狂。西园公子号无忌，一醉瞢腾小天地。"
    ]
  },
  {
    "id": "e647d10f339e6a3eccbc682cd6c0edf1",
    "title": "醉中放歌五章",
    "authorName": "胡应麟",
    "authorId": "e647d10f339e6a3e4e6cd9521bc0249a",
    "dynasty": "明",
    "content": [
      "君不见放勋尧，千钟一饮常逍遥。君不见重华舜，百觚一举受天命。",
      "袗衣鼓琴二女果，多寿多男祝神圣。谁云至禹衰帝德，旨酒千秋肇仪狄。",
      "鄙哉巢父及许由，一瓢不保箕山头。何似携将贮𨤍醁，荡荡巍巍九州牧。"
    ]
  },
  {
    "id": "e647d10f339e6a3eccbc682c368453d2",
    "title": "醉中放歌五章",
    "authorName": "胡应麟",
    "authorId": "e647d10f339e6a3e4e6cd9521bc0249a",
    "dynasty": "明",
    "content": [
      "君不见秦祖龙，布衣十日咸阳宫。君不见汉高帝，击筑登台望天际。",
      "驱山鞭石魑魅走，素媪云中夜流涕。威加四海卷六合，匍匐平城命如叶。",
      "不因大风沛上歌，千秋胡颜较仲多。博浪沙中副车碎，底似平原浃旬醉。"
    ]
  },
  {
    "id": "e647d10f339e6a3eccbc682c04d85866",
    "title": "醉中放歌五章",
    "authorName": "胡应麟",
    "authorId": "e647d10f339e6a3e4e6cd9521bc0249a",
    "dynasty": "明",
    "content": [
      "君不见鲁仲尼，圣德巍巍穹壤齐。君不见姬公旦，赤舄忠勤古今擅。",
      "有孚濡首系易终，惟汝无量不及乱。呜呼周孔两大圣，欢伯时时见亲幸。",
      "胡为屈子游江潭，独醒反被蛟龙餐。谅为名士传不朽，但读离骚饮美酒。"
    ]
  },
  {
    "id": "e647d10f339e6a3eccbc682c8ae1bb7f",
    "title": "醉中放歌五章",
    "authorName": "胡应麟",
    "authorId": "e647d10f339e6a3e4e6cd9521bc0249a",
    "dynasty": "明",
    "content": [
      "君不见东王公，金茎琼醴延青童。君不见西王姥，高宴瑶池万妆舞。",
      "白云在天丘陵出，青雀翻飞报汉武。列仙群圣三百六，笑揖天姝美如玉。",
      "东方小儿下界游，蟠桃三熟仍三偷。暂解貂裘换云液，我欲乘风上八极。"
    ]
  },
  {
    "id": "e647d10f339e6a3eb476607adabe4403",
    "title": "晋陵夜泊寄怀张总戎黄刺史",
    "authorName": "胡应麟",
    "authorId": "e647d10f339e6a3e4e6cd9521bc0249a",
    "dynasty": "明",
    "content": [
      "君不见黄叔度，胸次汪汪千顷波。君不见张茂先，襟怀朗朗百间屋。",
      "萍踪邂逅天东南，把臂论心洞肝腹。张公僦舍宗阳宫，生平侠气摩苍穹。",
      "高牙大纛屏一壑，十年钓艇横西风。黄君卜筑紫阳岫，四壁图书坐清昼。",
      "雌雄二剑巧相值，错落寒光映袍袖。一朝遇我肺肝亲，青天散发成三人。",
      "把杯白眼望晴昊，寒冬大壑回阳春。围炉暖阁坐深夜，弹棋覆局流星文。",
      "形骸不将尔汝隔，往往一诺悬千钧。邀我湖头结新社，春花秋月长为邻。",
      "何意风波起仓卒，转盼交游异南北。脂车秣马发中路，把袂河梁壮夫泣。",
      "青衫潦倒困一经，俯首王门弄齐瑟。平津相君差快意，吐哺延宾近东壁。",
      "客星帝座宁久眠，梦入桐江钓鳌窟。吕梁震泽天茫茫，极目飞云横太行。",
      "遥看亲舍宅其下，霜鬟雪鬓垂高堂。功名富贵果何物，经时乞米留长杨。",
      "扁舟便作五湖客，重孥十口歌沧浪。黄河浊浪浩无际，支祁魍魉争豪强。",
      "大鲸如山奋鬐鬣，参差一叶浮沙棠。穷途历尽抵淮甸，南下维扬疾于箭。",
      "却忆张黄两故人，宿昔河梁涕沾面。男儿有身百不忧，千秋大业宁公侯。",
      "三孤九列亦馀事，荣华倏忽同蜉蝣。君不见张公英雄盖一世，烟阁云台了无系。",
      "忘却麒麟第一人，独往寒山问真谛。君不见黄君意气横青霄，一麾海上游逍遥。",
      "垂天大翼六月息，中林往往嗤鹪鹩。我今胡为尚泥滓，布袜青鞋共吾子。",
      "四百八十金银台，割据湖山誓从此。"
    ]
  },
  {
    "id": "e647d10f339e6a3e3e15fda203b2fb10",
    "title": "后醉中放歌五章",
    "authorName": "胡应麟",
    "authorId": "e647d10f339e6a3e4e6cd9521bc0249a",
    "dynasty": "明",
    "content": [
      "君不见陈孟公，席间壮气嘘长虹。君不见孔文举，座上宾朋剧风雨。",
      "金罍玉尊酒满堂，跋扈飞扬恣豪举。才疏志大差足惜，投辖楗关政堪语。",
      "人生倏忽同蜉蝣，夜长昼短秉烛游。千秋饮者传异代，汉魏王侯竟谁在。"
    ]
  },
  {
    "id": "e647d10f339e6a3e3e15fda26d2caf95",
    "title": "后醉中放歌五章",
    "authorName": "胡应麟",
    "authorId": "e647d10f339e6a3e4e6cd9521bc0249a",
    "dynasty": "明",
    "content": [
      "君不见阮嗣宗，竹林白眼天朦胧。君不见陶元亮，破帽东篱漉家酿。",
      "五斗何如归去来，长啸垆头兴逾王。谢公双屐嵇公琴，明哲胡为异霄壤。",
      "步兵臧否吾所师，柴桑三径嗟无资。当时一官不自保，百代声华擅文藻。"
    ]
  },
  {
    "id": "e647d10f339e6a3e3e15fda2f2f2b71d",
    "title": "后醉中放歌五章",
    "authorName": "胡应麟",
    "authorId": "e647d10f339e6a3e4e6cd9521bc0249a",
    "dynasty": "明",
    "content": [
      "君不见张季鹰，放浪江东称步兵。君不见晋吏部，醉倒瓮头笑行路。",
      "衣冠龌龊徒槛猿，富贵斯须草头露。奸雄窃国中华乱，日月何如醉中度。",
      "鲈乡亭下风飕飗，高标想像垂千秋。不因酣卧遭束缚，后世何缘有毕卓。"
    ]
  },
  {
    "id": "e647d10f339e6a3e3e15fda22a435bd2",
    "title": "后醉中放歌五章",
    "authorName": "胡应麟",
    "authorId": "e647d10f339e6a3e4e6cd9521bc0249a",
    "dynasty": "明",
    "content": [
      "君不见太白翁，鲸吞鳌吸三千钟。君不见少陵叟，蝉腹龟肠三百首。",
      "狂歌痛饮差快意，典尽春衣漫回首。身后河山千载名，生前宇宙一壶酒。",
      "人生有钱付酒家，十日五日倾流霞。今辰何辰夕何夕，试问耒阳与采石。"
    ]
  },
  {
    "id": "e647d10f339e6a3e3e15fda24d3e0f94",
    "title": "后醉中放歌五章",
    "authorName": "胡应麟",
    "authorId": "e647d10f339e6a3e4e6cd9521bc0249a",
    "dynasty": "明",
    "content": [
      "君不见王长公，彩毫万古称人龙。君不见汪伯玉，一醉颓唐倒千斛。",
      "太常斋日不禁酒，岁岁如泥三百六。金华邂逅赤松子，潦倒乾坤洞肝腹。",
      "弇园澹园及太函，悲风宿草俱茫然。当时把臂谁上坐，老泪河山夕阳堕。"
    ]
  },
  {
    "id": "e647d10f339e6a3e5d67827b734a7f71",
    "title": "闻清源王孝廉得第将归戏为短歌寄讯",
    "authorName": "胡应麟",
    "authorId": "e647d10f339e6a3e4e6cd9521bc0249a",
    "dynasty": "明",
    "content": [
      "王郎再谒甘泉殿，一日声名满畿甸。",
      "中天百尺黄金台，走马看花亦堪羡。",
      "清源柳色萦啼鸦，红妆十万娇明霞。",
      "若个新知莫愁女，独倚高楼望宋家。"
    ]
  },
  {
    "id": "e647d10f339e6a3ea6d0c30069476302",
    "title": "燕中日闻文仲使君手书寄余不达而返短歌讯之",
    "authorName": "胡应麟",
    "authorId": "e647d10f339e6a3e4e6cd9521bc0249a",
    "dynasty": "明",
    "content": [
      "忆昔仙凫下东国，种露栽云遍城邑。",
      "至尊召见明光宫，上考吴公书第一。",
      "含香郎署五载馀，大府却拥专城居。",
      "黄堂赫赫五马贵，翻令尺素来樵渔。",
      "宛转双鱼瀫江畔，为复浮沉付殷羡。",
      "美人如花若耶岸，迟我同开越王殿。"
    ]
  },
  {
    "id": "e647d10f339e6a3e275357262e10736b",
    "title": "蟠桃歌为大学士赵公赋",
    "authorName": "胡应麟",
    "authorId": "e647d10f339e6a3e4e6cd9521bc0249a",
    "dynasty": "明",
    "content": [
      "君不见大罗之天天尽头，峨峨五城十二楼。金银台殿四百八，瑶池阿母乘苍虬。",
      "上有蟠桃枝，下拂昆仑丘。托根层城顶，倒影弱水流。",
      "一花三千春，一实三千秋。一花一实递开落，沧桑亿万增牙筹。",
      "成周穆满慕长世，飞黄騄骥凭空游。西华设燕坐树下，欲啖此果不敢求。",
      "元封武帝候青鸟，行厨玉女罗天球。贪心欲植上林苑，讵知人代同蜉蝣。",
      "东方本是谪仙子，三熟三偷混尘滓。巨灵一见呼儿曹，函谷于今气长紫。",
      "池头又阅三千年，几看渤澥成桑田。玉桃偷得不自饱，却来东阁登华筵。",
      "玳瑁筵开近平乐，南斗为樽北斗杓。中使传觞太液亭，大官行馔甘泉幕。",
      "五陵冠盖何絪缊，八荒一气旋洪钧。三年三月十三日，河清海宴飞祥云。",
      "老人星见紫微侧，百辟趋锵酬相君。相君世胄本清献，琴鹤风流谁不羡。",
      "焚香告天天下听，炯炯灵台绝欺谩。龙头晚达升长杨，要将只手扶纲常。",
      "触喉时宰甘播弃，一麾南海趋衡阳。采药罗浮巅，折梅庾岭旁。",
      "朱门凿䆗窱，勾漏扪丹方。拂衣却返严子濑，六洞三山迥相待。",
      "背城十里金台尖，买断寒崖碧霄外。嵯峨绝壑悬飞龙，白云紫霞涌雪同。",
      "流泉百尺清见底，喷珠漱玉声玲珑。灼然灵境果奇绝，仿佛藏书神禹穴。",
      "初平骑羊当昼过，大士双林话禅悦。东山一壑宁久扃，应图处处悬丹青。",
      "南阳抱膝卧岂得，玄纁东帛来缁軿。乾纲再振寰宇辟，左列夔龙右垂益。",
      "一朝百揆司盐梅，万姓欢呼荷天力。和衷协德居承明，正笏垂绅临大廷。",
      "帝心默感九重上，划然天地回清宁。维时西夏变仓卒，奋臂凶渠一呼集。",
      "包藏祸心结狂狡，当宁皇皇食为昃。东方岛夷弥陆梁，篡窃故主图开疆。",
      "玉京一鼓平壤破，揕胸车辙矜螳螂。中原旱魃播灾祸，十家九家望门饿。",
      "三方大难丛一时，奸豪所在盘蛟螭。谁其帷幄运奇策，太阿白日飞丹墀。",
      "天威咫尺强敌下，汛扫妖氛出宁夏。两宫赈给十郡全，民忘旱魃为丰年。",
      "总戎经略度鸭绿，敌骑仓皇军尽覆。朝鲜故主仍复都，稽颡西飞乞臣伏。",
      "区区鹿蠡左右王，纠集万众窥辽阳。王师一出尽瓦解，橐驼千队俱奔藏。",
      "南北东西尽安辑，伟哉相业不世出。驱除咸谓参等劳，发纵伊谁匪相国。",
      "宫府一体忘喧嚣，皇储出阁安勤劳。一人元良万邦肃，功百房杜追夔陶。",
      "俯仰天心念良弼，五福煌煌厥躬集。越裳翡翠日夜输，肃慎波臣到重译。",
      "即今寿域开明堂，桑弧蓬矢罗圭璋。十方翘首望霄汉，含哺鼓腹歌陶唐。",
      "天子传宣下丹阙，尚方亲赐浑羊设。金钱粲烂内府储，品馔珍羞路填咽。",
      "维时春暮百卉荣，梅李杏柰俱生成。牡丹今岁尤蚤发，烨如云锦披仙城。",
      "独有蟠桃隔瀛海，玄圃蓬丘断樵采。乍宵东走过吉云，偷得持觞献真宰。",
      "真宰年才七十强，丰颐广颡形貌康。四聪四目明且达，俨如威凤游岩廊。",
      "孙枝绕膝百千指，兰玉盈庭照罗绮。面前罗拜但点头，乐事世间谁更比。",
      "愿公酌我酒，听我蟠桃歌。不为万间厦，奈彼寒士何。",
      "听我蟠桃歌，愿公酌我酒。大庇寒士颜，还须栋梁手。",
      "蟠桃歌，莫浪嗟，愿公岁岁倾流霞。姜公八十造王室，卫公九十勤王家。",
      "阿衡百岁佐商运，云台烟阁传无涯。"
    ]
  },
  {
    "id": "e647d10f339e6a3e29684682de19304f",
    "title": "金坛邓孺孝以易诠见寄赋答时舟过京口",
    "authorName": "胡应麟",
    "authorId": "e647d10f339e6a3e4e6cd9521bc0249a",
    "dynasty": "明",
    "content": [
      "垂髫梦入华阳洞，耳割乖龙兴飞动。",
      "茅家兄弟骑赤虬，握手胡生唤珍重。",
      "金坛坛上邓伯羔，谪籍何年离大茅。",
      "三山长啸俯六合，濯足瀛海霜空高。",
      "点易研朱闭蓬户，尘世浮荣瞥朝露。",
      "韦编几绝不肯休，恍惚羲文案头晤。",
      "成书寄我十万言，言言尽抉参同诠。",
      "丹霄择日待冲举，何物黄金称大还。",
      "还山高拄九节杖，一见初成讶神王。",
      "传语山中白衣相，屈指相逢大罗上。"
    ]
  },
  {
    "id": "e647d10f339e6a3e3a6bf47d2415feea",
    "title": "洛阳春色图题陈道复水墨牡丹",
    "authorName": "胡应麟",
    "authorId": "e647d10f339e6a3e4e6cd9521bc0249a",
    "dynasty": "明",
    "content": [
      "二百年来画花卉，吴中沈周称第一。",
      "颉颃并数陈生淳，不事丹青祗水墨。",
      "天机一派掌上流，尽扫铅华露风骨。",
      "家鸡曩昔厌馀子，迩岁声名陡籍籍。",
      "吾家此卷尤绝奇，不向长安市中得。",
      "南海黎君夙遗我，把袂河梁示亲昵。",
      "牙签锦轴题八分，四字犹存故人迹。",
      "忆生袒裸盘礴时，颐指群工若役。",
      "中山大管操如椽，半醉掀髯见真率。",
      "桑皮丈八横高堂，元气茫茫堕几席。",
      "姚黄魏紫信手拈，瞥眼千花万花出。",
      "须臾四座回春风，媚李秾桃总辟易。",
      "青油翠幕张层阶，十二雕阑护倾国。",
      "天然富贵压尘土，底事珊瑚斗玉石。",
      "盘行玛瑙夜色殷，屏敞琉璃曙光湿。",
      "琼楼特起明朱霞，玉佩低垂映红日。",
      "女英妫汭偕娥皇，飞燕昭阳倚合德。",
      "廊开响屧西子游，亭俯沉香阿环立。",
      "霏烟绾雾态不禁，握雨携云状难悉。",
      "枯枝断干若草草，嫩蕊繁英转奕奕。",
      "芳菲恍度洛水头，烂漫如栖上林侧。",
      "咄嗟陈生何太奇，十指参差幻帝力。",
      "含毫肯避造物嗔，落楮翻令化工泣。",
      "经时顾凯笔欲飞，旷代徐熙品推逸。",
      "赵昌形似真儿曹，黄监精工讵伦匹。",
      "为拈老句题册终，跋扈飞扬迥相敌。",
      "连城十五差足偿，美锦三千复何惜。",
      "卧观旬月仍卷还，笑杀明诚录金石。"
    ]
  },
  {
    "id": "e647d10f339e6a3e04817925e38abfc3",
    "title": "于生歌赠凤鸣",
    "authorName": "胡应麟",
    "authorId": "e647d10f339e6a3e4e6cd9521bc0249a",
    "dynasty": "明",
    "content": [
      "齐东于生太奇绝，草就征西才十八。",
      "万言落笔风雨惊，白眼青天对明灭。",
      "忆生年少歌远游，兴到扁舟夜中发。",
      "娇妻稚女了不顾，一苇苍茫泛吴越。",
      "会稽秦望攀嶕峣，回首山阴正飞雪。",
      "四百八十金银宫，湖上烟波若涂抹。",
      "移舟却向姑苏台，扬子涛声暮填咽。",
      "石城城南访莫愁，画栋雕甍管弦列。",
      "平康巷陌人如花，散尽黄金等尘屑。",
      "万金散尽归故乡，斑烂菽水娱高堂。",
      "三冬文史业颇富，骅骝騄駬争腾骧。",
      "一经耻逐蠹鱼老，摩挲石鼓临钟王。",
      "解衣盘礴得画理，朱栏澒洞浮潇湘。",
      "禽鱼小景各生动，飞鸣宿食交林塘。",
      "明窗净几拂缣素，虎丘细酌焚清香。",
      "名流满座挥大白，百觚一饮雄高阳。",
      "酣来如意舞精铁，双龙错落回精光。",
      "一朝遇我庄岳底，飘然挟刺来茅堂。",
      "念年魂梦走瀫水，龙门渺邈如天阊。",
      "先生牙颊肯终惠，蟭蛲努力追飞黄。",
      "嗟余濩落拙且蹇，江淮一旅徒披猖。",
      "中原屈指故老尽，即今二仲谁求羊。",
      "邂逅逢生竹林下，有如阮籍偕嵇康。",
      "淋漓曲糵岂无意，仰天大笑神飞扬。",
      "男儿事业在十指，述功纪德皆文章。",
      "高冠大盖等澌沫，电光石火徒张皇。",
      "生今二十甫逾八，声华烨烨悬乡邦。",
      "歌处呻吟总金石，赋成咳唾俱琳琅。",
      "山东英妙孰卿比，长缨直欲蒐穷荒。",
      "他时掉臂走双阙，天人三策摅岩廊。",
      "名成弹指竟大业，肯将肉食移青缃。",
      "春风乍夜变杨柳，娟娟别思盈河梁。",
      "念子殷勤若胶漆，纷披大雪携壶浆。",
      "男儿抗手讵足论，新秋计日来馀皇。",
      "芒鞋布袜吾共尔，翩翩结束穷齐方。",
      "云霞万仞蹑梁父，七十二帝骖翱翔。",
      "磨崖绝顶勒名姓，卧看海日生扶桑。"
    ]
  },
  {
    "id": "e647d10f339e6a3e12fdc93f08a4f639",
    "title": "读汉寿亭侯庙志歌",
    "authorName": "胡应麟",
    "authorId": "e647d10f339e6a3e4e6cd9521bc0249a",
    "dynasty": "明",
    "content": [
      "芒砀天开九州牧，白水中兴符赤伏。",
      "炎精四百运数终，海宇瓜分魏吴蜀。",
      "巍巍忠义起解良，精忠大义扶三光。",
      "南权北操两巨猾，侯也睥睨如蜩螗。",
      "忆破袁军访昭烈，十万貔貅俱胆裂。",
      "飞身立取上将头，掷向曹瞒血犹热。",
      "荆州坐镇推元戎，恢图汉室除奸雄。",
      "举襄围樊势破竹，七军电扫如秋蓬。",
      "禁俘德枭两雉兔，大泽艨艟莽回互。",
      "天崩地坼华夏惊，六合几完汉时故。",
      "自许以南遥受盟，壶浆箪食傒汤征。",
      "笑杀曹瞒挟汉帝，中原无穴逃长鲸。",
      "苦恨东吴众蟊贼，割据河山骋诈力。",
      "阴谋秘计日夜萌，举国昏昏效鬼蜮。",
      "贼蒙诡避逊嗣兴，甘言密饵藏戈兵。",
      "侯也胸怀豁云梦，那知故穴潜分崩。",
      "樊围不没仅三版，赤手荆州竟徒返。",
      "麦城困守临沮悲，今古英雄递扼腕。",
      "侯亡逾月蒙亦亡，流芳遗臭垂青缃。",
      "汉统兴衰实侯系，蒙身百斩宁堪偿。",
      "权本狼贪逊狐媚，凶德于时偶参会。",
      "皇天有意灰炎精，讵曰群奸志能遂。",
      "玉泉之山紫气屯，侯今世世为明神。",
      "童孩走卒竞瞻拜，万年庙食昭君臣。",
      "皇皇左伯亦蒲产，异代同心帝猷展。",
      "执鞭想像回英风，欲起侯躬诉悽惋。",
      "九原不作空踟蹰，拮据往事垂璠玙。",
      "青缃触目睹颜面，侯也恍惚来前除。",
      "云旗飘空互明灭，铁马金戈俨腾踏。",
      "纷纷成败论后人，蒙瞽何由睹双睫。",
      "东阳腐儒史笔流，褒诛只字严阳秋。",
      "为侯作歌侯俯读，掀髯一笑诸吴牛。"
    ]
  },
  {
    "id": "e647d10f339e6a3e179bb0ce2e4ca503",
    "title": "逍遥篇为袁履善八秩赋",
    "authorName": "胡应麟",
    "authorId": "e647d10f339e6a3e4e6cd9521bc0249a",
    "dynasty": "明",
    "content": [
      "国初词人袁海叟，白燕篇章脍人口。",
      "风流文藻二百年，载睹当今沔阳守。",
      "沔阳刺史真人豪，弱冠雄心蟠巨鳌。",
      "射策曾同弇州榜，三山彩笔飞寒涛。",
      "白氎青衫走燕市，杜曲东风绾游骑。",
      "黄金台馆千尺强，击筑狂歌五侯避。",
      "长杨执戟甘沉冥，一麾出守辞神京。",
      "朱幡皂盖列先后，峨㞹大舳浮江城。",
      "江城八月天茫茫，九疑七泽连高唐。",
      "岳阳楼头唤杜甫，乾坤万古留诗狂。",
      "吏事纷纭苦拘束，回首家林梦松菊。",
      "拜迎官长折腰领，鞭挞黔黎碎肝腹。",
      "文人拙宦自古然，丈夫讵乞儿曹怜。",
      "区区五斗若毛发，肯将一饱酬如椽。",
      "步兵江东兴飞越，两屐秋光路明灭。",
      "为园半割三泖云，筑室全邀九峰月。",
      "九峰三泖长逍遥，飘然越海来轻桡。",
      "金银梵宇四百八，烟霞石屋攀岧峣。",
      "畴昔逢余大堤上，拂拭楸枰互神王。",
      "持杯恍缔竹林友，醉眼朦胧豁霄壤。",
      "四腮鲈熟归兴浓，河梁对拆双飞龙。",
      "重来握手瓦棺寺，烛花夜半流残红。",
      "闻道今年政八十，步履康庄捷蚊翼。",
      "家家拂席延林宗，处处携觞候安石。",
      "嗟余落魄雅好游，夙生药物攒眉头。",
      "看君耄耋若孺子，香山洛社同优游。",
      "玳瑁筵开虎丘畔，矍铄廉颇老能饭。",
      "芝兰玉树森庭阶，舞彩含饴剧堪羡。",
      "何来初度地藏符，孟秋晦日悬桑弧。",
      "今年七月月小尽，安期一夜来蓬壶。",
      "太白浮公为公寿，尘世浮华孰先后。",
      "灵光一柱海岱间，屈指君王问耆旧。",
      "冥灵琐琐未足夸，瑶池几见飞桃花。",
      "春秋载阅大椿历，青牛相逐还流沙。"
    ]
  },
  {
    "id": "e647d10f339e6a3ee42abb0336d4e25a",
    "title": "布帆行寄徐使君",
    "authorName": "胡应麟",
    "authorId": "e647d10f339e6a3e4e6cd9521bc0249a",
    "dynasty": "明",
    "content": [
      "吾家大罗上，绝顶增城楼。醒逐东方生，窃桃瀛海头。",
      "罡风起八极，吹堕苍精虬。支机隔银汉，织女忘牵牛。",
      "男儿意气凌千秋，如椽十丈轻王侯。兰陵美酒三万斛，百觚一饮眠糟丘。",
      "吴娃越童两绰约，妆成累月弹箜篌。参差狂态发中座，不告妻子乘扁舟。",
      "山阴夜半六花绽，雪片纷纷堕高岸。戴家慵夫唤不应，载得西施若耶畔。",
      "五湖泛宅天茫茫，九疑合沓连高唐。巫娥握手呼宋玉，朝云暮雨啼英皇。",
      "北望宸居建章起，西笑长安兴难已。大江东下飞寒涛，南顾洪河疾流矢。",
      "乱山芒砀寻真龙，咄咄新丰亭长公。甘言鼎镬绐父老，弯弧反躬如逢蒙。",
      "榖城酹留侯，缅怀游赤松。胡颜教隆准，背约追重瞳。",
      "侵寻楚事去，垓下贪天功。时无轩辕帝，竖子皆英雄。",
      "乃知畴昔广武叹，步兵衡鉴悬秋空。丈夫白眼甘恸哭，忍将涸辙行途穷。",
      "彭城困阨古来有，踯躅徐卿望余久。尊前片诺肝胆倾，苦忆忘年竹林友。",
      "楼船一借张孝廉，勃窣犹堪事奔走。齐滕鲁卫遵遗墟，极目黄河蓟门柳。",
      "蹇驴蹩躠窥蓬莱，华阳碣石俱尘霾。道傍叱咤鲁句践，白虹怒吼昭王台。",
      "左掣雕龙右屠狗，乾坤嚄唶双青鞋。俗流惊怪颇欲杀，先生玩弄如庸孩。",
      "故园松菊渺何处，拂衣长啸吟归来。亲舍夷犹太行麓，抱膝躬耕事樵牧。",
      "长镵谷口时逍遥，点缀鱼虾伴麋鹿。石羊成队闲金华，丹崖翠壁流胡麻。",
      "支机却访鹊桥畔，寻源直驾昆仑槎。长洲宫阙闭荒苑，潮打空城秣陵晚。",
      "垆头谁问太白星，六代残碑吊苍藓。夕阳伫桃叶，双桨沿前溪。",
      "莫愁卢家妇，邀我长干西。临春结绮蔓狐兔，白门禾黍空高低。",
      "笑杀当时景阳井，三人贯索如连鸡。瓜步旌旗迥回合，灯火邗沟互明灭。",
      "珠帘十里歌吹浓，一派箫声广陵月。青楼宿紫薇，绣幕围罗衣。",
      "征夫念长路，明发临淮圻。使君弹指诧历岁，大纛高牙坐相慰。",
      "布帆不厌长康痴，安稳行人出徐沛。嗟余畏路频远游，羡汝急流真勇退。",
      "挂冠神武殊匆匆，黯淡乡心入鲈鲙。砍鲈鲙，匀秋霜，张锦席，浮沧浪。",
      "大姑迓客来南康，小姑送客过浔阳。武昌黄鹤为君下，阑干百尺摩青苍。",
      "买得秦人避秦地，夹堤红树回渔郎。拂衣偃息武陵洞，白云如絮萦轩窗。",
      "人生俯仰贵适意，筑宫冲漠朝羲皇。危亭四顾象纬列，九玄琼笈罗缥缃。",
      "噫吁使君卧岂得，绿野平泉漫营室。苍生四海唇嗷嗷，翘首经纶帝三锡。",
      "司空治水魍魉愁，太尉登坛鬼神泣。降生名世讵偶然，突兀麒麟候颜色。",
      "庙堂计日诹雄图，扫除日本平海隅。天吴窜迹海若徙，鸡林重译来长途。",
      "勋庸奕奕树彝鼎，飘然一苇还菰芦。三千行圆八百就，刀圭入口升蓬壶。",
      "此际胡生满谪籍，香案仍居玉皇侧。大鹏希有行相逢，浩荡扶摇骋八翼。",
      "营营下土同蜉蝣，天上宁知总旧识。蟠桃尽摘玄圃霞，烂漫瑶池醉千日。"
    ]
  },
  {
    "id": "e647d10f339e6a3eec79bc1e0d444b41",
    "title": "寄俞声父广文俞君六十而意气壮甚投余万言之书愧无以报报以短歌",
    "authorName": "胡应麟",
    "authorId": "e647d10f339e6a3e4e6cd9521bc0249a",
    "dynasty": "明",
    "content": [
      "俞翁六十形貌苍，胸中壮气何昂藏。唾壶击碎铁如意，独夜悲歌神慷慨。",
      "素书双鲤乍遗我，剖之字字皆琳琅。丰城双剑久埋狱，谁从石匣提干将。",
      "载读名山两游记，雄词直上追班扬。琴声四壁响空翠，云霞万叠流青缃。",
      "兴来便欲远寻汝，青鞋布袜双翱翔。丛霄绝顶跨鹏背，侧身南斗呼琼浆。",
      "晨风不假子安便，滕王高阁天苍茫。珠帘画栋永寂寞，何人百代垂文章。",
      "参差念汝袖中刺，片帆计日来浔阳。琵琶亭下遇商妇，荻花枫叶吟秋江。",
      "洞天携手三十六，醉鞭乱石成群羊。王门鼓瑟让儿辈，沾沾白雪弹清霜。",
      "谁云烛武非少日，即今圣主开明堂。魏尚云中阨群吏，楼船十丈横扶桑。",
      "一朝谈笑生羽翼，至尊投袂呼冯唐。君不见公孙片言合武帝，千秋爵位高明光。"
    ]
  },
  {
    "id": "e647d10f339e6a3e9012ff090f849d51",
    "title": "度辽行再送万中丞",
    "authorName": "胡应麟",
    "authorId": "e647d10f339e6a3e4e6cd9521bc0249a",
    "dynasty": "明",
    "content": [
      "山西万侯真丈夫，豪名七世闻匈奴。虎头燕颔铁作肤，弱龄猛气吞於菟。",
      "担簦挟策游天都，赤手欲把苍生扶。九重含笑留操觚，一麾重镇分铜符。",
      "念年大白挥酡酥，雄心日夜驰伊吾。渔阳鼙鼓动地呼，至尊辍饭思良谟。",
      "仓皇颇牧勤朝晡，玺书十道飞平卢。紫貂三锡来屠苏，清酒黄封传玉壶。",
      "酒酣耳热声呜呜，掷杯慷慨登长途。貔貅十万听援枹，鹅鹳三千随渡泸。",
      "八百家丁操仆姑，甲光耀日天模糊。朝鲜箪食歌来苏，王京一扫空萑苻。",
      "楼船鸭绿江平铺，长驱海若縻侏儒。釜山对马风摧枯，西飞清政魂先徂。",
      "六十六岛追逃逋，行长骨碎行头颅。生擒关白如蝼蛄，金人夹道陈休屠。",
      "至尊前殿临赐餔，子孙奕奕封金吾。河山带砺名公孤，一编黄石垂孙吴，山西万侯真丈夫。"
    ]
  },
  {
    "id": "e647d10f339e6a3ed24a90035e2b4136",
    "title": "昌世孝廉有子记诵绝人十二游泮倾动侪辈为作阿咸行",
    "authorName": "胡应麟",
    "authorId": "e647d10f339e6a3e4e6cd9521bc0249a",
    "dynasty": "明",
    "content": [
      "阿咸七岁工临池，眼如点漆肤凝脂。九龄大书扫秋叶，墨花往往堆涟漪。",
      "十二青衫走黉校，十五胸腹蟠珠玑。千言一挥河汉溢，万卷一目风云驰。",
      "矫若金茎擢云际，亭亭百尺无傍枝。君不见杨收十三擅文藻，乞言尽日窥籓篱。",
      "男儿堕地山岳动，岂与氓庶同蚩蚩。又不见子安十四序滕阁，落霞秋水标神奇。",
      "低昂造化在掌握，寸管立泄玄元机。区区富贵果何物，百代声华迥难匹。",
      "古今名士多少成，大业终须汝曹立。况复而翁字彦国，载世文光炯奎壁。",
      "他时税驾讵可量，汗漫扶摇待风翼。嗟余潦倒病且愁，倏忽流年近高适。",
      "王家玉树空寤寐，一子呱呱尚衽席。苍茫睹汝思欲飞，那得宁馨在蓬荜。",
      "后生可畏亦可虞，电火人身讵金石。少时我亦王杨徒，此际何由发重黑。",
      "含毫为汝聊作歌，努力韶光莫虚掷。"
    ]
  },
  {
    "id": "e647d10f339e6a3e79381a036499dd4c",
    "title": "繁弱行王世叔通侯圃中观射作",
    "authorName": "胡应麟",
    "authorId": "e647d10f339e6a3e4e6cd9521bc0249a",
    "dynasty": "明",
    "content": [
      "王侯腰悬铁裲裆，雕弧手挽五石强。竦身注目捷风电，左射右射迥莫当。",
      "大旆高牙矗云际，戈鋋甲胄纷飘扬。观者如山尽辟易，九兕却走千夫僵。",
      "岩呼谷应地汹涌，砂奔砾舞天苍茫。羲和惨沮白日匿，飞星十道流扶桑。",
      "一发旄头落，再发连双鸧。三发定天山，筑城连受降。",
      "连珠四五六，七八纷相将。九发九日坠，百发百穿杨。",
      "巧若甘蝇教飞卫，勇如养叔携潘尪。雀儿只目讵足拟，牛心片胾差堪尝。",
      "丈夫夙昔四方志，桑弧蓬矢悬高堂。登坛仗钺挂金印，英风八面驰戎羌。",
      "棱棱霜气辏羽筈，秋空俊鹘争翱翔。吁嗟君侯绝技有如此，历数古来名将畴能双。",
      "忆昔文成挽宗社，元勋茂烈标旗常。河山带砺国同永，丹书奕叶传貂珰。",
      "侯也登朝在髫丱，朱颜绿发骄琳琅。昼摄衣冠扈銮辂，夜鸣刁斗驱龙骧。",
      "临淮座上倏相值，轩轩霞举明朝阳。骅骝騄駬讵凡骨，声华藉甚蜚天阊。",
      "帝谓河漕实司命，九重特诏来淮阳。艨艟巨舰载刍粟，旌旄络绎浮长江。",
      "黄流徐沛忽中断，一麾立度千馀皇。干城独坐镇寰宇，巍峨天堑雄金汤。",
      "八年贡篚输上国，天子设燕开明堂。安危华夏赖公等，张公神物真干将。",
      "宝弓玉把帝三锡，雅称大白呈中黄。太平无事罢征战，绿芜生戟苔沉枪。",
      "酒酣耳热壮心发，唾壶击碎敧胡床。矢锋贯虱总浮诞，弓弦落鸟徒夸张。",
      "纵观侯射果殊绝，饮羽穿札谁低昂。吁嗟侯技讵止此，弱龄海内传篇章。",
      "词锋笔阵两挥霍，将坛文苑俱辉煌。即今侯年但强仕，威棱烨烨传遐荒。",
      "他时累叶事明圣，二十四考追汾阳。麒麟第一镌姓氏，万年繁弱流芬芳。"
    ]
  },
  {
    "id": "e647d10f339e6a3e788f1e0e321b55ae",
    "title": "南都留赠榖元厚之并寄别文明玉吕静父长方至卿燕孺七子",
    "authorName": "胡应麟",
    "authorId": "e647d10f339e6a3e4e6cd9521bc0249a",
    "dynasty": "明",
    "content": [
      "君不见燕昭王，高车大帛招贤良。黄金台馆矗天际，乐生掉臂来华阳。",
      "又不见渐离子，白眼酣歌竞睚眦。囊无担石那复论，手拉荆卿誓生死。",
      "豪华极目俱荒丘，萧萧易水长东流。何人筑宫馆材杰，何人击筑追名流。",
      "先生濩落沧海上，蒙茸七尺披羊裘。虹霓为竿月为饵，六鳌夜掣珊瑚钩。",
      "飧霞懒逐赤松卧，驭风屡学青莲游。长鲸鳞鬣差快意，挥斥八极同浮沤。",
      "狂来拍手惊帝座，失足偶堕天南头。天南台殿四百八，金银观阙连神州。",
      "一游一月不知返，胜概欲尽仍淹留。浮槎溯溟渤，泊宅凌沧洲。",
      "名娃拥骏骑，调笑轻王侯。遥遥去扬越，望望来燕幽。",
      "长安富儿不解事，如山酒肉供俳优。长裾不曳朝贵第，却来易水聊优游。",
      "翩翩二仲巧相值，片言顿觉平生投。雄心总向剧孟吐，侠节肯使朱家羞。",
      "名园爽垲背北郭，粲烂珠帘护油幕。轩窗屈曲萦莓苔，户牖周遭艺兰若。",
      "炉烟澹宕逐挥洒，茗碗清泠恣斟酌。绿尊翠杓春茫茫，指点明星月西落。",
      "青丝挈盒游南郊，王蔡追随恣欢谑。紫髯静父雅好文，风雅场中主画诺。",
      "蹇驴夜入长安城，一粲徐卿手重握。徐卿意气天下无，蚤排阊阖嬉皇都。",
      "铁冠豸绣等长物，玩世暂逐金门徒。陈生元方美冠玉，雕虫刻鹜酬操觚。",
      "仓皇七贵招不得，为我日写秋山图。钱塘散僧尚留发，孤山旧社追林逋。",
      "滦州黄生年最少，担簦共入黄公垆。一时衣袂把群彦，仰天被发歌呜呜。",
      "起舞那知夕阳落，飞谈直遏行云徂。呼卢覆局兴逾锐，淋漓身世随屠沽。",
      "更长漏永列红烛，十千醪醴穷清壶。人事纷纭百忧集，哀乐相乘岂终极。",
      "别离忽动阳关愁，柳色青青遍畿邑。丈夫耻学儿女颜，万里比邻叶金石。",
      "吁嗟两生良好仇，为我分携泪沾臆。君不见昭王台馆屹天际，衰草寒烟幕荒埭。",
      "岂若胡生五亩宫，邺苑梁台遘明世。又不见渐离击筑徒悲号，匣中一掷空铅刀。",
      "岂若茅生把柔翰，峥嵘碣石攀吾曹。即今尘霾暗四野，吾曹岂是蝇营者。",
      "卧龙管乐畴贤愚，屠狗荆高并潇洒。大河冰澌竹箭流，燕姬送客临高楼。",
      "骊驹唱彻渭城畔，悲风万壑晨飕飗。人生会晤邈河汉，功名何物真蜉蝣。",
      "作歌郑重别二子，为我历讯诸同游。"
    ]
  },
  {
    "id": "e647d10f339e6a3e163d7dd99571f68b",
    "title": "宋榻兰亭赵文敏临本真迹歌",
    "authorName": "胡应麟",
    "authorId": "e647d10f339e6a3e4e6cd9521bc0249a",
    "dynasty": "明",
    "content": [
      "永和九年岁癸丑，典午衣冠尽南走。",
      "临池崛起王右军，万古乾坤落书薮。",
      "江东胜概标兰亭，轩窗乱叠群山青。",
      "流觞曲水修禊事，一樽随意酣沉冥。",
      "道服逍遥坐亭子，认是当年会稽史。",
      "寻山玩水不解愁，屡向人前夸乐死。",
      "含毫是日如有神，飞天历历来仙真。",
      "峥嵘只字启八法，快剑长戟劘星辰。",
      "诸贤词翰尽压倒，兴公蛇足徒夭矫。",
      "垂头大令甘罚觥，奕叶琅琊传至宝。",
      "云礽智永历辨才，屋梁伏槛丛蒿莱。",
      "文王百计命萧翼，逡巡玉匣沉泉台。",
      "馀子纷纷竞摹勒，掌指烟煤半狼藉。",
      "率更棐几抚硬黄，来世争传定武石。",
      "胜朝妙迹仍浮屠，北禅老僧秘若无。",
      "吴兴转乞独孤本，十三跋语题长途。",
      "穷年两腕追步伐，牝牡骊黄较丝发。",
      "双雕比翼翔太空，势极扶摇贯阊阖。",
      "此𢎥旧榻真宋前，五字未损湍流天。",
      "奚潘墨沈俨如漆，澄心素札铺纯绵。",
      "朅来燕市裹敝箧，瞥见寰中眼双热。",
      "倾囊购得置案头，不减西方贝多叶。",
      "龙盘凤翥何纷披，三百馀字字字飞。",
      "乾坤万古但一帖，含毫落笔皆天机。",
      "吴兴临本推冢嫡，中郎虎贲貌如壹。",
      "谁哉帖尾联王羊，展卷狂呼胜和璧。",
      "古今二绝偕遭逢，茅斋气色干长虹。",
      "将无一夕雷电入，六丁下索还鸿蒙。",
      "沉吟却忆永和世，举代清谈误真际。",
      "虚闻一统俪汉唐，大业三途骤凌替。",
      "犹馀八法悬高旻，墨池滉漾雄千春。",
      "汉文唐律遂鼎峙，至今免诮秦无人。",
      "腐儒往往嗤小技，贤劫畴令重晋氏。",
      "欧虞薛褚匪上乘，吴兴入室世无异。",
      "一觞一咏乐奈何，醉来故帖重摩挲。",
      "恍入山阴坐修竹，拍浮流水观群鹅。"
    ]
  },
  {
    "id": "e647d10f339e6a3e15a2460439caff2c",
    "title": "王元琳伯远帖真迹歌",
    "authorName": "胡应麟",
    "authorId": "e647d10f339e6a3e4e6cd9521bc0249a",
    "dynasty": "明",
    "content": [
      "自从兵入宣和殿，晋人真迹世罕见。",
      "二王之外尤无闻，胡乃此帖传王珣。",
      "四十二字斗奇绝，字字精芒射天阙。",
      "萧疏逸宕转姿态，牝牡骊黄半明灭。",
      "当年宣武称黑头，谁其大笔东亭侯。",
      "至今江左仅兹帖，如椽恍忽存风流。",
      "铮铮伯远隶书谱，妙迹宣和旷今古。",
      "右军大令俱尘埃，灵光一柱犹蒿莱。",
      "九百馀年秘云笈，暗中神鬼互呵斥。",
      "何论宝玉与大弓，茅斋白日飞长虹。"
    ]
  },
  {
    "id": "e647d10f339e6a3e8f4bb785ac6af96b",
    "title": "颜鲁公祭侄草歌",
    "authorName": "胡应麟",
    "authorId": "e647d10f339e6a3e4e6cd9521bc0249a",
    "dynasty": "明",
    "content": [
      "渔阳播乱飞黄尘，旄头月黑缠妖氛。",
      "常清血战弃全陜，二十四郡虚无人。",
      "平原鲁公眦双裂，一麾猛气雄三军。",
      "疾呼河北倡忠义，普天率土知君臣。",
      "帝心未灭安史祸，杲卿碎舌投天津。",
      "巢倾卵覆季明死，举宗三百遭坑焚。",
      "乌鸢饱食蝼蚁妒，毒痡四海同酸辛。",
      "鲁公惋愤掩胔骼，哭兄哭侄嘘愁云。",
      "生平正气塞宇宙，淋漓一帖犹千春。",
      "乾元元年岁戊戌，昊苍有意开斯文。",
      "摛章吮笔笔欲舞，墨池一派流天真。",
      "肝肠寸寸委波磔，纵横䟤跋超群伦。",
      "长风巨浪鼓淜澎，泰山乔岳盘嶙峋。",
      "夭矫虬龙赴幽壑，缤纷鸾鹄翔高旻。",
      "十行遒婉尚含怒，五行浡郁逾生嗔。",
      "卒章沉痛彻心髓，恍疑汲冢窥三坟。",
      "如椽一扫二百六，一言一字皆千钧。",
      "即令涂抹迥姿态，西施倾国加双颦。",
      "当时鲁公岂匠意，精诚烈烈悬风斤。",
      "相传一草历元宋，太空磊落垂星辰。",
      "二陈跋语差可玩，文家待诏弥津津。",
      "鲜于困学传累世，即今妙迹来江濆。",
      "凌晨揽诵竖毛发，斋头什袭藏家珍。",
      "君臣大义贯星日，矧兹八法尤通神。",
      "作歌郑重寄仰止，墨林万古扬清芬。"
    ]
  },
  {
    "id": "e647d10f339e6a3e2ec3a9922a3d73b4",
    "title": "米南宫误恩帖歌",
    "authorName": "胡应麟",
    "authorId": "e647d10f339e6a3e4e6cd9521bc0249a",
    "dynasty": "明",
    "content": [
      "张颠老死米颠出，好手中原斗狂逸。南唐宝石作研山，三十六峰舞寒碧。",
      "低头拜石石不语，袍笏蹒跚笑儿女。一朝把换薛公鹤，泣向蟾蜍泪如雨。",
      "兴来刷笔扫孤愤，十万材官破坚阵。青城侠客挥剑锋，夜叉飞天云雾中。",
      "宣尼常笑由也谚，颠也淋漓逞豪健。此帖数字亦怒张，儿驹泛驾不可当。",
      "五百年来米颠子，绝倒当年颠长史，钟王节制安事此。"
    ]
  },
  {
    "id": "e647d10f339e6a3e6247dfd3815421d8",
    "title": "题李龙眠二十七祖图歌",
    "authorName": "胡应麟",
    "authorId": "e647d10f339e6a3e4e6cd9521bc0249a",
    "dynasty": "明",
    "content": [
      "丹青国手吴道玄，眼空万古当开元。沿流晚季六法尽，中兴十指传龙眠。",
      "何人携此𢎥，佛祖遍罗列。马鸣众大士，历历具颠末。",
      "袈裟挂膝右肩袒，妙相人天俨对越。二十七祖仅九帧，十八应真徒耳闻。",
      "云是吴侬利厚值，舆图剖析成三分。朱门贵戚万与柳，募置斋头数各九。",
      "兰阴措大𢬵鼎足，尽典商彝鬻汉卣。瓦棺寺壁画久亡，僧繇卫陆俱渺茫。",
      "荆关递得山水趣，谁持大笔描空王。参差绢素裂强半，鱼口横纹欲糜烂。",
      "人言画理出唐世，远即楞伽近霭瓘。即今宋代宁庸工，龙眠绘事真人龙。",
      "诸天帝释尤冠绝，青狮白象行虚空。阿难陀下九尊宿，一一披图认眉目。",
      "或眠树底修四禅，或坐林中断五欲。或拈圣果庵没罗，或把灵花给孤独。",
      "或看涧壑浮清涟，或听岩峦坠飞瀑。或从长爪证缘觉，或遇狞牙验调伏。",
      "或开甘露广法门，了了根源绘身毒。忆昔李侯盘礴时，胸中壮气横须弥。",
      "大千世界摄毫翰，狂墨乱洒天迷离。逡巡群祖真相出，虎头金粟争神奇。",
      "惜哉贾竖巧垄断，吉光片羽犹分持。复忆龙眠好画马，笔力曹韩较多寡。",
      "骊黄注想马胎入，足堕泥犁若飘瓦。以兹忏悔写佛门，丹青烨烨留乾坤。",
      "香灯高阁互供养，天龙八部如云屯。乃知古德真善诲，只语单词系成毁。",
      "只今名迹六百秋，夜夜光芒护神鬼。二十七宗瞥眼过，东土祖师来达摩。",
      "面壁形模竟何以，寰中试见龙眠李。"
    ]
  },
  {
    "id": "e647d10f339e6a3e4545563bbf6ba026",
    "title": "题赵千里真逸图歌",
    "authorName": "胡应麟",
    "authorId": "e647d10f339e6a3e4e6cd9521bc0249a",
    "dynasty": "明",
    "content": [
      "吴郎示我真逸图，生绡半幅云雾裂。",
      "高堂挂之夏六月，飒飒寒风堕林叶。",
      "纵横乱瀑坠高崦，千峰万峰路明灭。",
      "峰回路转天欲尽，似有孤亭架木末。",
      "其下巨石盘长松，枫丹栗黄秋事浓。",
      "松间讲易三两翁，秦时四皓须眉同。",
      "一翁击阮一坐啸，其一恍似东园公。",
      "斟酌兹图定谁笔，神品铮铮世无匹。",
      "细看树石用勾法，人道王维字摩诘。",
      "或言近出赵千里，往往抽毫弄金碧。",
      "呜呼王赵不可作，纵复天工繄谁识。",
      "须臾暝色来朱栏，耳边潏潏来飞泉。",
      "吾将追逐黄与绮，坐占孤亭号角里。"
    ]
  },
  {
    "id": "e647d10f339e6a3ebc9588abfc73eee0",
    "title": "题李唐雪山游骑图歌",
    "authorName": "胡应麟",
    "authorId": "e647d10f339e6a3e4e6cd9521bc0249a",
    "dynasty": "明",
    "content": [
      "阴崖冻雪霾乱石，谁其画者李唐笔。万仞寒山挂崒嵂，恍见当时大斧劈。",
      "何人布裘裹竹笠，款段婆娑入高壁。后有苍头挈双屐，太华路南望咫尺。",
      "欲陟其巅叩拘翼，帝座罘罳俨呼吸。十二琼楼众仙集，鹤氅缤纷互长揖。",
      "白昼乘风绕八极，我欲从之路昏黑。未满丹台谪来籍，策蹇言归故井邑，灞陵桥头句堪觅。"
    ]
  },
  {
    "id": "e647d10f339e6a3e47ad6fbecc38ba7c",
    "title": "题赵承旨野岸呼舟图歌",
    "authorName": "胡应麟",
    "authorId": "e647d10f339e6a3e4e6cd9521bc0249a",
    "dynasty": "明",
    "content": [
      "高堂飞瀑十丈寒，青山四面浮朱栏。",
      "绕砌霜枫坠红叶，恍忽城居在林樾。",
      "吴兴画手真杰特，人巧天工擅开辟。",
      "细看此水与此石，非画五日即十日。",
      "紫衣抱膝坐渡头，苍头弛担遥呼舟。",
      "清溪万顷隔孤棹，隔崦人家落斜照。",
      "山深树黑径险崎，石床天畔云迷离。",
      "归樵谷口冉冉入，似有柴门挂苍壁。",
      "标题轴尾了可寻，集贤学士孟頫临。",
      "今古令人叹三绝，惜哉二字遭鼠啮。"
    ]
  },
  {
    "id": "e647d10f339e6a3ea67d3b141ac44607",
    "title": "题黄公望西泠烟霭图歌",
    "authorName": "胡应麟",
    "authorId": "e647d10f339e6a3e4e6cd9521bc0249a",
    "dynasty": "明",
    "content": [
      "大痴老人黄子久，涂抹丹青号名手。名呼大痴画不痴，此图气韵尤淋漓。",
      "危峰突起矗霄汉，迤逦横冈折层巘。其下澄湖八万顷，金碧楼台挂天半。",
      "芙蓉及菡萏，艳色何纷披。恍如若耶溪，并浴千西施。",
      "飞鸥明灭傍沙际，挟雌抱子群翔飞。第六桥南入灵隐，此去南屏尚多景。",
      "岳王墓倚金沙滩，竺色三天浮髻鬟。隔崦人家夕阳落，破帽骑驴出东郭。",
      "寻诗何处携丝桐，美人迟我飞来峰。"
    ]
  },
  {
    "id": "e647d10f339e6a3e1e0ce149c51f9f2b",
    "title": "题黄监柳塘禽鸟图歌",
    "authorName": "胡应麟",
    "authorId": "e647d10f339e6a3e4e6cd9521bc0249a",
    "dynasty": "明",
    "content": [
      "五朝画笔推黄荃，徐熙之后昌友前。",
      "禽鱼花鸟落掌指，即今绘事仍流传。",
      "十亩方塘浸寒碧，高柳繁阴弄斜日。",
      "夹堤荷叶青连钱，翠盖亭亭万妆出。",
      "蒹葭藻荇翻缟带，隐映清波漾盘石。",
      "沙头浴鹭拳八九，石上双鸥俨相识。",
      "鱼虾泼刺明镜中，迫视浑疑手可拾。",
      "黄鹂紫燕语深树，点缀精神著颜色。",
      "临池谁唤王右军，池头一白俱鹅群。",
      "大鹅仰吭鸣向人，小鹅数十何纷纷。",
      "天时淑风清气媚，野鹜家鸡各求配。",
      "一雄前引众雌后，宿食飞鸣宛成队。",
      "嗟嗟荃也得妙理，意匠经营入无始。",
      "挥毫众羽倏生动，造化真机在十指。",
      "尔时徐熙亦化工，两贤相阨悲途穷。",
      "只今无论黄监手，杂埒赵□□□□。"
    ]
  },
  {
    "id": "e647d10f339e6a3e8d4c0b86cef2c7a4",
    "title": "双剑篇",
    "authorName": "胡应麟",
    "authorId": "e647d10f339e6a3e4e6cd9521bc0249a",
    "dynasty": "明",
    "content": [
      "君不见新都司马公，手提三尺驱群雄。文章落笔掩左马，出将入相称人龙。",
      "又不见山东戚少保，结发从军事征讨。高牙大纛海岱间，南北王庭净如扫。",
      "两公文武真奇才，中原相遇神徘徊。片言握手肝胆合，白日莽苍青冥开。",
      "帝遣将军获精铁，铸作纯钩两奇绝。一携自佩一赠公，绕夜虹光对明灭。",
      "相逢则合离则分，雄飞雌逐流风霆。合如双龙挂宇宙，离如独鹗横秋冥。",
      "何来胡生客武林，蹑两芒屩登龙门。长揖将军拜司马，瞥然睹此惊心魂。",
      "蜃饰蛟装迥奇丽，土花半蚀芙蓉腻。三秋太白横亘天，万丈银河寒压地。",
      "飞霜喷雪魍魉愁，掣电扬飙神鬼避。武林八月天茫茫，白波两岸飞钱塘。",
      "天目东西八万仞，势压大海摩青苍。此时双剑坐中合，神锋咫尺相低昂。",
      "纵横壮气摄五岳，浩荡精魄回三光。将军百战挺奇节，司马百代留馀芳。",
      "丈夫树立固当尔，那令异物长潜藏。君不见蒙庄周，平生说剑干诸侯。",
      "穷来斗水不自觅，咄嗟文士真蜉蝣。又不见淮阴侯，仗剑从戎追沐猴。",
      "武士知几古来少，未央落日风飕飗。岂若公遭明盛世，文武雄才更相济。",
      "壮烈同标天地间，淳风直挽周秦际。东海胡生不自量，蚤年侠气飘鱼肠。",
      "长缨欲系玉门敌，寸管拟轶开元章。只今三十尚碌碌，尔发胡短心胡长。",
      "呜呼两钜公，绝代真罕有。干将与莫邪，世世长共守。",
      "灵物由来异人得，青萍讵落凡夫手。笑杀狂生一蒯缑，歌罢无鱼厌奔走。",
      "谓生且饮勿复言，天生七尺宁徒然。剧孟曾倾亚父坐，侯芭亦受扬雄玄。",
      "名山石室岂辽绝，会令大业流青编。胡不为公一扫五千字，珠光照耀双龙泉。",
      "渴病年来废书久，茂苑西风重搔首。寂寞公孙剑器行，一代雄才我何有。",
      "睹公神物心飞扬，醉墨淋漓忘妍丑。篇成一笑还自歌，错落寒空堕牛斗。",
      "倘勒丰城双玉函，万古雷张同不朽。"
    ]
  },
  {
    "id": "e647d10f339e6a3e09fe5f73ba536986",
    "title": "蚤春苦雨邦相明府见过留饮斋中竟夕走笔放歌为今雨行并怀燕社诸子",
    "authorName": "胡应麟",
    "authorId": "e647d10f339e6a3e4e6cd9521bc0249a",
    "dynasty": "明",
    "content": [
      "白龙夜挂钱塘渚，两岸嵯峨雪山起。狂风忽卷大海流，散作东南万家雨。",
      "兰阴一雨俄经旬，茅斋独卧愁晨昏。剥啄何人驻高盖，传呼喻侯来扣门。",
      "喻侯意气天下无，结交平生尽酒徒。五载空淹茂陵秩，一官再问长安途。",
      "忆乍停车瀫江涘，邂逅逢余誓生死。片语平将白雪投，雄心真向青冥吐。",
      "汝自分符出建章，余亦携书上帝乡。掉头不入金华殿，却忆山中寻石羊。",
      "风尘道路巧相值，宛转兰阴旧相识。把臂宁论白璧双，酬知顿掷黄金百。",
      "人间彩笔何纷纭，相看吾汝真忘形。乍可经年对叔度，那能一饮无公荣。",
      "蚤春人日差可赏，尘尾玄言豁尘坱。轻云忽妒上元节，穷阴骤入花朝想。",
      "衡门独掩空莓苔，白眼四望青天摧。飞凫忽报故人至，拂衣大笑愁颜开。",
      "曲径回轩迥幽寂，面面雕阑护奇石。珠帘十二清昼垂，一尘不到胡生宅。",
      "博山炉中沉水香，兰陵之酒双玉缸，蒲团对酌春茫茫。",
      "居然一息破万古，那知雨色来虚堂。漆园无人左迁没，屈宋曹刘俱寂寂。",
      "千言欲起杜陵歌，四部重翻弇州集。人生瞬息同埃尘，碌碌谁怜身后名。",
      "日月空悬古今照，宇宙不补东南倾。何如雄饮呼大白，百川一吸飞长鲸。",
      "匕首纵横雪花乱，唾壶错落浮云惊。酒间起舞真态出，元气淋漓袖双湿。",
      "轻薄何由嗔祢衡，磊块政须浇阮籍。高山流水尽知已，授简含毫仍促席。",
      "沉冥不辞真宰怒，跌荡犹堪鬼神泣。紫气丰城暝不流，寒芒婺女纷相射。",
      "回首华阳夙昔交，十年侠气摩苍霄。黎子归耕大庾侧，梁生草没罗浮坳。",
      "刘侯李侯差振翮，朱生但乞夷门食。康胡咫尺招不得，眼底何人寄肝膈。",
      "吁嗟吾汝自一时，越吟楚调俱称奇。飞扬总让少年贵，嚄唶从教行路疑。",
      "邺侯满架差足乐，长孺淮阳岂云薄。种秫聊耕彭泽田，草玄绝胜扬雄阁。",
      "喻明府，歌莫悲，汝是豫章一男子，余亦岂俯首低眉世间士。",
      "浮荣一代安所希，大业千秋竟谁俟。丈夫会合自有神，肯将鸾翮随鸡群。",
      "孙阳造父一朝值，騄駬骅骝双绝尘。歌莫悲，喻明府，我欲乘云归太清，汝但为霖佐真主。",
      "异日中原共鞭弭，肝肠一寸久相许。漏尽银虬雨声歇，萧飒如闻二龙语。",
      "为君作歌聊尔女，无论笔落惊风雨。"
    ]
  },
  {
    "id": "e647d10f339e6a3e0c5b013e65f17885",
    "title": "折槛行送沈纯父北上",
    "authorName": "胡应麟",
    "authorId": "e647d10f339e6a3e4e6cd9521bc0249a",
    "dynasty": "明",
    "content": [
      "北风动地卷霜雪，沈子严装候明发。白马银鞍走燕市，天子召见黄金阙。",
      "忆昔丁丑年中事，呜呼已往难陈说。纲常万古忽如线，沈子旁观眦双裂。",
      "三年忍蔑父母爱，七尺自与妻儿诀。飞书一夜上明主，百辟苍皇胆俱慑。",
      "宫闱动色问忠悃，乞得残躯傍南粤。茫茫大海天欲尽，野魅山魈共生活。",
      "铜柱频更伏波戍，铁衣乱洒羁臣血。桄榔叶底托馀荫，豆蔻枝前赋鶗鴂。",
      "鬓毛五载凋欲尽，意气千钧莽难折。离骚熟读引斗酒，怒击青萍唾壶缺。",
      "云雾朝披博罗顶，星斗夜摸空同峡。归来笑拥绿衣女，卢橘杨梅照红颊。",
      "朝云已去学士还，瘴雨蛮烟护荒碣。精忠大节岂重睹，文藻风流颇颃颉。",
      "乾纲一振壬午岁，地辟天开走狐孽。徵书九道发燕邸，尽起龙干布朝列。",
      "是时沈郎奉明诏，长啸扁舟返西浙。逡巡故国拜丘垄，问寝高堂痛离阔。",
      "县官日夜戒行李，驿使交驰讯车辙。男儿肯作里中老，直臣更树台端节。",
      "同时吴赵艾与邹，騄駬飞黄并腾踏，沈郎讵得终岩穴。",
      "天上仙查溯河汉，腰下刀环耀明月。扬鞭再过五陵豪，击筑重招蓟门侠。",
      "蓟门楼殿花三千，尚记公车抱长铗。对策明光亦草草，敝履短衣行䠥𨇨。",
      "中原邂逅吾共尔，白眼红颜寸衷合。诵余连璧心已醉，示我郊居思横发。",
      "苍茫大雪华阳街，拂袖徐生馆中别。风尘倾盖古则有，宇宙论心近谁洽。",
      "即今汝燕余复越，抗手胡能不悲咽。沈伯子，酌汝蒲萄之美酒，系汝珊瑚之宝玦。",
      "一言赠汝中自知，此去中外望掀揭。儿童走卒尽道汝，凛凛刚肠石与铁。",
      "腰金拖玉宁汝事，义胆忠肝岂虚设。三公九列贵易保，万姓千秋口难辍。",
      "重华尚纳大禹戒，仲甫亦补周王阙。朝多善政禄可飧，事有当言槛仍折。",
      "风云况遇大行日，努力群龙树勋业。竹帛旗常两光绝，一旦抽身蚤林樾。",
      "丈夫出处须伟烈，呜呼丈夫出处须伟烈，异日儒生秉鈇钺。"
    ]
  },
  {
    "id": "e647d10f339e6a3e1b4a8f1e984cb9ea",
    "title": "长歌行送方翁恬游武夷",
    "authorName": "胡应麟",
    "authorId": "e647d10f339e6a3e4e6cd9521bc0249a",
    "dynasty": "明",
    "content": [
      "方生尧治太古孙，丘壑流风今尚存。敝衣掣衿动见肘，负气不肯干豪门。",
      "自言知交遍海宇，输肝伏胆惟三人。新都汪伯玉，兴国吴明卿，里中胡元瑞，三子者，令我寤寐劳心魂。",
      "丈夫壮志在不朽，要今竹帛垂乾坤。升堂入室即先达，眼底穷通安足论。",
      "忆汝前年走兴国，云梦潇湘眼双碧。吴郎跳梁空一世，赠汝篇章朗奎璧。",
      "忆汝去年入新都，司马文名天下无。如椽立草处士传，坐令气色高菰蒲。",
      "两公声誉冠天下，汝得璠玙重增价。先生龌龊类楚囚，汝何所见何所求。",
      "方生大笑笑余懒，惟我与公交不浅。柴门相去十里强，溪上时时达鸡犬。",
      "自君总角才已闻，我向何人不道君。大苏小陆长在口，王后卢前讵足云。",
      "曹刘李杜亦男子，见君敢谓秦无人。君或未知我，我实深知君。",
      "君也歌诗遍林樾，恍揭大吕悬云门。珠玑万斛落謦欬，世人畴不攀青云。",
      "胡为靳我无一字，如挟九鼎持千钧。即今便欲武夷去，寸心耿耿当谁陈。",
      "秋风布袍寒彻骨，愿得片语回阳春。我闻生言亦大笑，过诚在我不在君。",
      "不见杜陵赠端复，文章有道交有神。家鸡野鹜种种好，大鹏斥鴳何疏亲。",
      "醉中狂笔歌赠汝，朱弦白日飞梁尘。忆生年少气横发，世世纶竿受家业。",
      "学书学剑三十年，学得新诗动吴越。青鞋半踏天竺雨，白纻全骄武林月。",
      "我谓汝诗胜汝祖，汝得余言欲起舞。先生片诺岂偶然，立榜余名在今古。",
      "高堂飒沓来寒风，绕夜芙蓉电光吐。干将莫邪自有灵，谁其拂拭华阴土。",
      "呜呼穷鬼实伺人，五亩经营生计阻。连年旱魃满山谷，赤日横天跨平陆。",
      "十家九家鬻婴孺，生也宁免妻儿哭。昼扪甑釜多游尘，晓摸瓶罂绝馀粟。",
      "床头魍魉时揶揄，屋上鸺鹠多刺促。任使喉端喙三尺，不博车前薪一束。",
      "以兹欲作闽中游，幔亭峨峨天尽头。云璈玉佩纷上界，铁船丹灶悬中流。",
      "一遇灵仙蜕凡骨，脱弃妻子如蜉蝣。先生较汝穷更甚，蹉跎四十谈封侯。",
      "老亲稚子倏抛掷，一身宇宙如悬疣。浮名鸡肋果何用，百年强半居穷愁。",
      "作歌赠汝慰汝意，仰天长啸风飕飗。三山九曲会寻汝，竹枝桂棹行夷犹。",
      "武夷君兮倘相值，挟汝烂醉金银楼。"
    ]
  },
  {
    "id": "e647d10f339e6a3efe9707b9dd4b539f",
    "title": "二酉山房歌",
    "authorName": "胡应麟",
    "authorId": "e647d10f339e6a3e4e6cd9521bc0249a",
    "dynasty": "明",
    "content": [
      "君不见昆仑高高阆风出其上，下视扶桑弱水相去几千丈。",
      "傍开四百四十门，日月东西互相望。传闻大酉小酉双名山，乃在昆仑阆风二岳之中间。",
      "帝遣藏书号群玉，金庭石室森钩连。白虹璀粲映缃帙，朱霞错落垂琅函。",
      "自从轩辕来，窅绝殊人寰。灵威丈人过，缩足不敢前。",
      "成周穆满驱八骏，蹑电乘风到灵境。岚深谷峭黯莫留，却携王母升蓬丘。",
      "祖龙炎威扫六合，秦人留书闭空峡。至今玉洞开桃花，仙源可望不可涉。",
      "坑灰未冷汉社兴，大儿中垒小子云。藜然天禄下真宰，烂漫七略罗天人。",
      "阮家居士重蒐录，蠹简纵横委胸腹。湘东再火一不留，七万瑶华烬荒簏。",
      "聚书崛起开皇朝，缥囊璚笈摩丹霄。累累三十七万卷，嘉则之殿高岧峣。",
      "诸儒雠校汰冗杂，正本亦止三万饶。开元八万最奇绝，往往玄珠出岩穴。",
      "宋时群主竞好文，一日三诏何缤纷。后来马郑诸子出，摩娑论列亦已勤。",
      "好武遍中华，马上为生涯。诗书匪故习，文具徒矜夸。",
      "鸿荒重剖大明域，九曜含辉聚东壁。天开地辟恢雄风，雾涌潢流映朝日。",
      "吾乡文宪达最先，高文大册挥如椽。青萝读书四十载，钻研法藏窥重玄。",
      "云间子渊嗜缀辑，断简残萤映墙壁。成都用修雅好奇，索摸科斗成嗔痴。",
      "南阳陈卿负综博，一生惟折五鹿角。北海冯君推殚精，歌谣委屑烦经营。",
      "突兀琅琊起文苑，力挽颓风究坟典。尔雅楼中四万轴，金石斋头五千卷。",
      "须弥磅礴宛委深，吐纳宇宙横古今。张王陆沉驱左席，何因物色来兰阴。",
      "兰阴胡生负书癖，早逐刘郎卧岩石。髫年已绝轩冕好，壮岁偏耽穷鬼力。",
      "北走燕台东走吴，金陵闽越穷江湖。僦居寄庑录馀烬，负薪织履偿追逋。",
      "陆则惠施水米芾，昏黑忘眠昼忘食。乍可休粮饿途路，讵肯空囊返乡国。",
      "二十四庋罗山房，二千四万堆琳琅。黔娄妻子困欲死，君山箧笥富可量。",
      "上距羲农下昭代，触手牙签宛相待。圣神贤哲穷吁谟，帝伯皇王罄元会。",
      "一榻一几横疏寮，一琴一研祛烦嚣。焚香独拥四部坐，南面王乐宁堪骄。",
      "黎生八分称好手，夜宿山斋笑如斗。纵观丘索盈前除，大叫狂呼题二酉。",
      "琅琊作记当代传，姓名已睹琬琰悬。触目伤心故交尽，却寻司马来新安。",
      "司马心胸旷千古，夙昔图书探天府。三坟二雅勤雕锼，一笈五车劳缀补。",
      "太函峨峨云际开，恍入东观窥兰台。众中夸我好玄者，撑肠拄腹谈天才。",
      "寂寞萤窗守残雪，揽镜苍茫见华发。声华岂必专穷愁，著述总知成灭裂。",
      "侧身六合中自疑，异代乾坤未堪说。感公国士知，肝肠为公竭。",
      "幔亭十日饮，驱车复成别。回看二酉山，崚嶒渺天末。",
      "昆仑阆风定何处，弱水扶桑杳难越。底似从公居太函，副墨煌煌恣翻阅。",
      "君不见太函五城十二楼，金银城阙天尽头。陶公八翼不得上，梯仙岂合凡人留。",
      "孤帆且返越江涘，俯仰竹素聊优游。异时四部读已尽，玄关或许停苍虬。",
      "君不见兰阴下，瀫水流，轮囷古木枝相缪。瓮牖绳枢闭荒径，荜门蓬巷悬清秋。",
      "夜夜红光烛星斗，兀兀陈编柳生肘，短铗长檠竟何有。",
      "醯鸡瓮里真自笑，蠹鱼架上安足友。竺乾本来一物无，柱下青牛亦西走。",
      "函中领取五千言，赤脚流沙寻二酉。"
    ]
  },
  {
    "id": "e647d10f339e6a3ec3d0e92b4dad2e10",
    "title": "白榆歌别司马汪公归婺中",
    "authorName": "胡应麟",
    "authorId": "e647d10f339e6a3e4e6cd9521bc0249a",
    "dynasty": "明",
    "content": [
      "天上何所有，历历种白榆。光辉烂绛阙，照灼青云衢。",
      "白榆花开银汉傍，千枝万叶垂琳琅。干拥西池翳若木，根盘东旭凌扶桑。",
      "何来太乙精，骑龙游八荒。折花戏阊阖，竦身朝紫皇。",
      "帝命携青童，下界聊徜徉。时维乙酉岁，元会呈嘉祥。",
      "长虹百道飞紫阳，胃娄奎壁交寒芒。巍然名世降空谷，九州四海垂文章。",
      "文园消渴太史腐，宇宙何人策高步。千秋再起司马公，鼎足中原共驰骛。",
      "司马当年年甫髫，食牛吞虎心雄豪。试宰乌伤动当宁，立驱五马行春郊。",
      "蕞尔倭酋躏中国，流血膏原胔横隰。九重拊髀思长城，大开幕府罗群英。",
      "馀皇乱蹴沧海上，只手尽补天南倾。伟哉司马文且武，左挈夔龙右方虎。",
      "琅琊兄弟中颉颃，一字凭陵斗今古。如椽大笔流风霆，落落迥与元化并。",
      "差肩檀孟走公榖，扬班十辈无留行。馀事为诗歌，格力尤矫绝。",
      "宵驰历下军，神交大梁侠。棱嶒健骨摩苍霄，烨如威凤升岧峣。",
      "有时掉臂浣花宅，杜陵野夫不得骄。岳岳龙门并真宰，却向溪头问兰茝。",
      "怜才意气贯金石，下士声名亘湖海。胡生双刺怀十年，姓名磨灭甘尘烟。",
      "参差一泛洞庭棹，极目练水心茫然。山阴乍夜雪三丈，立呼舴艋来新安。",
      "新安山水何奇哉，巨石林立高厓摧。奔流溅沫望不极，恍若吕梁悬水三十仞。",
      "庐山之瀑，滟滪之流，砰訇触怒争喧豗。长年捩舵不遑息，转入危滩势逾急。",
      "穷幽历阻到梁下，翘首天都倚绝壁。天都去天不盈尺，云门隐隐云气入。",
      "两袖乘天风，苍茫踏云中。举头见太函，疑是轩辕宫。",
      "轩辕不肯谒，却谒司马公。公也倒屣出，一笑心神融。",
      "中厨饾丰膳，炰鳖羞黄熊。玄谈叩无始，高论探鸿蒙。",
      "醉中吐豪气，四坐惊元龙。不知天河落盏底，但见蓬莱旭日荏苒悬城东。",
      "城东陌上春风来，十里五里桃花开。飘然蓝舆扪崔嵬，红霞纷纷落绿苔。",
      "明眸皓齿临高台，恍如瓢笠行天台。吴生曼声振林木，谢生悬河笥充腹。",
      "美人临邛得王四，豪士扶风见汪六。曲江观涛病色扬，龙山落帽饶清狂。",
      "山公倒著接䍦坐，相看一一俱高阳。定瓷博山焚妙香，蒲萄之酿琥珀光。",
      "大叫酣眠竹林下，下视六合天茫茫。大白频挥不知数，斗酒宁论百篇富。",
      "文章乍可穹壤齐，富贵真如草头露。拂衣东望生离愁，我欲东归公苦留，为君且解青貂裘。",
      "山灵入梦幽思发，单车竟作齐云游。齐云巀嶪天尽头，何年赤县开神州。",
      "蹊回谷转划然一窍透混沌，香炉紫烟缭绕五城十二昆仑丘。",
      "憩公无量阁，宿公文昌楼。羽人跨白鹿，道士骑青牛。",
      "五老岩岩立霞际，环佩高翔隔尘世。三姑亭亭若可招，蕙裳罗带长飘摇。",
      "回瞻巨碣峙寥廓，科斗虫鱼籀文剥。云是元封封禅碑，帝遣神书镇名岳。",
      "朝辞白岳下，暮宿岩市溪。如花六七辈，秉烛相招携。",
      "华灯荧荧夹明月，笳鼓煌煌众星列。忽看紫气屯关门，走卒儿童竞欢悦。",
      "曳杖扶天孙，徘徊登幔亭。周遭列岩岫，彩绘飞银屏。",
      "观者盈道傍，叹息难具陈。有如武夷君，挥手辞世人。",
      "幔亭登乍毕，还寻上池室。浮筏溯空明扬帆，弄春碧沙棠为楫。",
      "绣幕悬金罂，玉瓶置我前。百壶荡漾如流泉，翠眉蝉鬓纷婵娟。",
      "觞行乐奏雷电作，回桡转向濠梁泊。清沙锦石俨可数，细雨斜风亦不恶。",
      "李姬拂袖拥高浪，赵女褰裙映林薄。漫忆岑郎吟渼陂，欲效陈思赋河洛。",
      "昏黑归来兴逾逸，玳瑁芙蓉众宾集。红牙按拍催鸾笙，紫笋攒箫和龙笛。",
      "痛饮淋漓将至石，主人留髡向西席。吁嗟乎今晨何晨夕何夕，人生快意差已极。",
      "乐极悲来将奈何，登山临水哀情多，倚风老泪双滂沱。",
      "公为我楚舞，我为公越歌。丰城两神物，会合长蹉跎。",
      "眼前岁月东逝波，青青柳色明关河。明发牵衣强余住，咫尺芳洲断春树。",
      "欲行不行行且留，未忍匆匆别公去。公不见琅琊布衣十日饮，琅琊之人渺何处。",
      "当时太白配残月，此日中流仅孤柱。何如片鹢飞严陵，生刍泂酌浇吴城。",
      "白玉之楼缥缈孤悬大罗上，弇州之山五彩之鸟，八翼四足仰天矫首而长鸣。",
      "定知精爽为公下，辎軿杂沓来秋冥。旁观客有骑羊者，仿佛生平共杯斝。",
      "如渑之酒迹已陈，此臂宁堪少年把。俯仰乾坤但公在，磊落肝肠为公写。",
      "已从孔祢申末契，底事桓文论兴谢。愿作灵光千万年，白首同公白榆社。"
    ]
  },
  {
    "id": "e647d10f339e6a3efe2773882d8ea40b",
    "title": "题赵相国斋头中天一柱图",
    "authorName": "胡应麟",
    "authorId": "e647d10f339e6a3e4e6cd9521bc0249a",
    "dynasty": "明",
    "content": [
      "老干凌空舞秋色，大泽龙蛇耸千尺。",
      "何年夸父移昆仑，撑拄东南半天碧。",
      "画师名姓闻国初，郭熙远裔留荆吴。",
      "平生画松三百本，此图卓荦传皇都。",
      "丈八桑皮白云蓊，落墨含毫势生动。",
      "恍忽秦时大夫五，其一飞来挂高栋。",
      "崚崚皱鬣横崔嵬，霜皮何止四十围。",
      "绝壁孤悬蔽岩岫，太空直上挐云雷。",
      "松下为谁独箕踞，白眼科头坐深树。",
      "迥疑叔夜挥五弦，目送飞鸿暮来去。",
      "毕宏韦偃纷难俦，生枝秃蘖惊凡流。",
      "笑杀杜陵褐衣破，拮据绢素摹青虬。",
      "黄扉元老真柱石，落落岩廊为时出。",
      "朝端祇服公旦勤，海内浑忘帝尧力。",
      "念年怀山归梦长，一朝睹此神扬扬。",
      "纵横丽句洒胸臆，如椽巨笔垂琳琅。",
      "回望兰阴旧松径，几欲乘风赴清荫。",
      "畴当大厦庇寒饥，孰向明堂佐神圣。",
      "踟蹰且阅三万秋，蟠桃岁岁红丹丘。",
      "八蛮顿颡九土服，剡溪却泛鸱夷舟。",
      "巀嵲芙蓉乱峰紫，涌雪餐霞伴周史。",
      "无劳辟榖追前人，自是重来赤松子。"
    ]
  },
  {
    "id": "e647d10f339e6a3e72b5fb7e3630715d",
    "title": "赵侯汝申以学术兴起一方怜才下善阖邑推其长者兹以七贤图属余赋之倘亦有王阮忘年之意乎敬题短歌",
    "authorName": "胡应麟",
    "authorId": "e647d10f339e6a3e4e6cd9521bc0249a",
    "dynasty": "明",
    "content": [
      "赵侯款我城南屋，堂上高悬画一幅。",
      "是时六月凉飙生，万个琅玕照新筑。",
      "衣冠不类河朔豪，船舫曾非剡溪曲。",
      "细看乃是晋诸贤，醉倚长林弄修竹。",
      "疏枝的皪横潇湘，密叶珑葱卷淇澳。",
      "珠帘粉阁坐相对，尽日明窗看不足。",
      "仿佛当时六七公，持螯白眼横霜空。",
      "脱巾露顶挂石壁，仰天大笑来清风。",
      "匆匆典午事难说，烟尘澒洞盈寰中。",
      "此时不醉欲何事，眼看浮世真虚空。",
      "步兵睨树啸声发，浚仲清言宛如屑。",
      "子期鼓鞲仍著书，伶也携壶更荷锸。",
      "阮生拨阮嵇生弦，目送飞鸿游太玄。",
      "就中山公最长者，百觚在手情颓然。",
      "南阳赵侯世希有，满腹珠玑贯牛斗。",
      "偷桃偶堕方朔缘，谪向人间卧岩薮。",
      "生平饮酒但数巡，座中宾客长千人。",
      "何人把赠周昉画，跃然对我融心神。",
      "胡生晚得酒中趣，跋扈飞扬有深意。",
      "一朝睹此形貌亲，恍若诸贤把余臂。",
      "为君作歌还赠君，生绡落笔飞玄云。",
      "何时买断筼筜谷，共作林中避世人。"
    ]
  },
  {
    "id": "e647d10f339e6a3efd7f1370963bea11",
    "title": "偃卧俞公临榻上戏题",
    "authorName": "胡应麟",
    "authorId": "e647d10f339e6a3e4e6cd9521bc0249a",
    "dynasty": "明",
    "content": [
      "俞郎一榻长安市，破衲蒙茸裹布被。",
      "狂来坦腹呼元龙，蹴蹋星辰动天地。",
      "华胥国小安足游，君家赤舄双琳球。",
      "大鹏希有俨相值，飞行八极眠琼楼。"
    ]
  },
  {
    "id": "e647d10f339e6a3efcd34db64aa560ff",
    "title": "长夏闭关散发高卧吟诵之暇时或焚香鼓琴殊有羲皇之适信笔六首",
    "authorName": "胡应麟",
    "authorId": "e647d10f339e6a3e4e6cd9521bc0249a",
    "dynasty": "明",
    "content": [
      "开卷小酬岁月，出门便畏风尘。",
      "十洲三岛游客，万壑千峰主人。"
    ]
  },
  {
    "id": "e647d10f339e6a3efcd34db618159661",
    "title": "长夏闭关散发高卧吟诵之暇时或焚香鼓琴殊有羲皇之适信笔六首",
    "authorName": "胡应麟",
    "authorId": "e647d10f339e6a3e4e6cd9521bc0249a",
    "dynasty": "明",
    "content": [
      "谁言名教乐地，懒著沐猴衣冠。",
      "午睡不知日落，晏起欲废朝餐。"
    ]
  },
  {
    "id": "e647d10f339e6a3efcd34db638ae7abf",
    "title": "长夏闭关散发高卧吟诵之暇时或焚香鼓琴殊有羲皇之适信笔六首",
    "authorName": "胡应麟",
    "authorId": "e647d10f339e6a3e4e6cd9521bc0249a",
    "dynasty": "明",
    "content": [
      "科头不出城郭，散步或傍檐楹。",
      "前身灌园处士，今代闭户先生。"
    ]
  },
  {
    "id": "e647d10f339e6a3efcd34db6f2b06c40",
    "title": "长夏闭关散发高卧吟诵之暇时或焚香鼓琴殊有羲皇之适信笔六首",
    "authorName": "胡应麟",
    "authorId": "e647d10f339e6a3e4e6cd9521bc0249a",
    "dynasty": "明",
    "content": [
      "尼父六经日诵，邺侯四部时开。",
      "领取千秋万世，从他九棘三槐。"
    ]
  },
  {
    "id": "e647d10f339e6a3efcd34db628da2d75",
    "title": "长夏闭关散发高卧吟诵之暇时或焚香鼓琴殊有羲皇之适信笔六首",
    "authorName": "胡应麟",
    "authorId": "e647d10f339e6a3e4e6cd9521bc0249a",
    "dynasty": "明",
    "content": [
      "小草自甘惭忸，大椿终古逍遥。",
      "不梦有莘五鼎，高挂箕山一瓢。"
    ]
  },
  {
    "id": "e647d10f339e6a3efcd34db62ecbe419",
    "title": "长夏闭关散发高卧吟诵之暇时或焚香鼓琴殊有羲皇之适信笔六首",
    "authorName": "胡应麟",
    "authorId": "e647d10f339e6a3e4e6cd9521bc0249a",
    "dynasty": "明",
    "content": [
      "东郭飞花晏坐，北堂芳杜晨兴。",
      "回驭王阳自得，绝裾温峤何能。"
    ]
  },
  {
    "id": "e647d10f339e6a3ef7c7d84ff95d9ab7",
    "title": "题画四首",
    "authorName": "胡应麟",
    "authorId": "e647d10f339e6a3e4e6cd9521bc0249a",
    "dynasty": "明",
    "content": [
      "桃花夹水千树，柳色垂堤万重。",
      "何处数声鸡犬，人家只在前峰。"
    ]
  },
  {
    "id": "e647d10f339e6a3ef7c7d84f9c65ff01",
    "title": "题画四首",
    "authorName": "胡应麟",
    "authorId": "e647d10f339e6a3e4e6cd9521bc0249a",
    "dynasty": "明",
    "content": [
      "南涧新篁雨过，西岭长松日斜。",
      "散发孤亭相对，忘言一卷南华。"
    ]
  },
  {
    "id": "e647d10f339e6a3ef7c7d84fa59e421e",
    "title": "题画四首",
    "authorName": "胡应麟",
    "authorId": "e647d10f339e6a3e4e6cd9521bc0249a",
    "dynasty": "明",
    "content": [
      "窗北寒光露满，篱东暮色云低。",
      "地僻黄花自采，天空白酒谁携。"
    ]
  },
  {
    "id": "e647d10f339e6a3ef7c7d84f279555ab",
    "title": "题画四首",
    "authorName": "胡应麟",
    "authorId": "e647d10f339e6a3e4e6cd9521bc0249a",
    "dynasty": "明",
    "content": [
      "千岭槎牙古树，万峰摇落孤梅。",
      "试问长安高卧，何如剡曲空回。"
    ]
  },
  {
    "id": "e647d10f339e6a3ed05f75f1da30d357",
    "title": "客岁病留瓜步且三月今年春仲复过此值江鱼大上每至友人家玉尺银条咄嗟便具殊厌馋口余越中不能尔也",
    "authorName": "胡应麟",
    "authorId": "e647d10f339e6a3e4e6cd9521bc0249a",
    "dynasty": "明",
    "content": [
      "夜夜三更瀫水，年年三月扬州。",
      "饱食河豚江鲚，何论越鸟吴牛。"
    ]
  },
  {
    "id": "e647d10f339e6a3e66d7b97e12514a52",
    "title": "端居述怀六首",
    "authorName": "胡应麟",
    "authorId": "e647d10f339e6a3e4e6cd9521bc0249a",
    "dynasty": "明",
    "content": [
      "千劫总归眼底，万缘不入胸中。",
      "散发狂歌宇宙，侧身高卧崆峒。"
    ]
  },
  {
    "id": "e647d10f339e6a3e66d7b97edb49938d",
    "title": "端居述怀六首",
    "authorName": "胡应麟",
    "authorId": "e647d10f339e6a3e4e6cd9521bc0249a",
    "dynasty": "明",
    "content": [
      "朝见许由行逊，暮看虞舜明扬。",
      "黄屋翻成重累，不如枯坐禅床。"
    ]
  },
  {
    "id": "e647d10f339e6a3e66d7b97e326cea67",
    "title": "端居述怀六首",
    "authorName": "胡应麟",
    "authorId": "e647d10f339e6a3e4e6cd9521bc0249a",
    "dynasty": "明",
    "content": [
      "千古登坛大帅，一时出塞诸侯。",
      "试较两家得失，莫将毛颖轻投。"
    ]
  },
  {
    "id": "e647d10f339e6a3e66d7b97e16982c72",
    "title": "端居述怀六首",
    "authorName": "胡应麟",
    "authorId": "e647d10f339e6a3e4e6cd9521bc0249a",
    "dynasty": "明",
    "content": [
      "户外时时狞狗，床头日日晨鸡。",
      "可道敬通戚戚，须知玄靖栖栖。"
    ]
  },
  {
    "id": "e647d10f339e6a3e66d7b97e3e6b3ffc",
    "title": "端居述怀六首",
    "authorName": "胡应麟",
    "authorId": "e647d10f339e6a3e4e6cd9521bc0249a",
    "dynasty": "明",
    "content": [
      "烂漫图书自惜，萧条门户谁持。",
      "莫笑枚乘年老，游梁剩见佳儿。"
    ]
  },
  {
    "id": "e647d10f339e6a3e66d7b97e7188d964",
    "title": "端居述怀六首",
    "authorName": "胡应麟",
    "authorId": "e647d10f339e6a3e4e6cd9521bc0249a",
    "dynasty": "明",
    "content": [
      "二女九男有底，三公七贵无由。",
      "架上乾坤万卷，毫端日月千秋。"
    ]
  },
  {
    "id": "e647d10f339e6a3e5ee530af016d09e3",
    "title": "园中四时歌春",
    "authorName": "胡应麟",
    "authorId": "e647d10f339e6a3e4e6cd9521bc0249a",
    "dynasty": "明",
    "content": [
      "北郭寻芳冉冉，西园载酒迟迟。",
      "晓日含花紫燕，春风绕树黄鹂。"
    ]
  },
  {
    "id": "e647d10f339e6a3e5ee530af8c8d5873",
    "title": "园中四时歌春",
    "authorName": "胡应麟",
    "authorId": "e647d10f339e6a3e4e6cd9521bc0249a",
    "dynasty": "明",
    "content": [
      "午日阴阴枕簟，凉风习习窗纱。",
      "绿染芭蕉一丈，红舒菡萏千家。"
    ]
  },
  {
    "id": "e647d10f339e6a3e5ee530afc1e61a10",
    "title": "园中四时歌春",
    "authorName": "胡应麟",
    "authorId": "e647d10f339e6a3e4e6cd9521bc0249a",
    "dynasty": "明",
    "content": [
      "偶约南邻二客，扁舟湖上从容。",
      "不省停桡何处，秋光万顷芙蓉。"
    ]
  },
  {
    "id": "e647d10f339e6a3e5ee530afa018dd06",
    "title": "园中四时歌春",
    "authorName": "胡应麟",
    "authorId": "e647d10f339e6a3e4e6cd9521bc0249a",
    "dynasty": "明",
    "content": [
      "白帢孤吟蹇卫，红裙低唱羔羊。",
      "何似陶家学士，龙团煮雪溪堂。"
    ]
  },
  {
    "id": "e647d10f339e6a3e552e902361c53d30",
    "title": "富贵曲十二首",
    "authorName": "胡应麟",
    "authorId": "e647d10f339e6a3e4e6cd9521bc0249a",
    "dynasty": "明",
    "content": [
      "翠靥霞生玉镜，红妆日耀金钿。",
      "后院花开百合，前庭柳学三眠。"
    ]
  },
  {
    "id": "e647d10f339e6a3e552e902386e5a3bb",
    "title": "富贵曲十二首",
    "authorName": "胡应麟",
    "authorId": "e647d10f339e6a3e4e6cd9521bc0249a",
    "dynasty": "明",
    "content": [
      "妙舞谁同静婉，清歌莫辨娇娆。",
      "绮阁珠帘半卷，画堂银烛高烧。"
    ]
  },
  {
    "id": "e647d10f339e6a3e552e90231d2c90b2",
    "title": "富贵曲十二首",
    "authorName": "胡应麟",
    "authorId": "e647d10f339e6a3e4e6cd9521bc0249a",
    "dynasty": "明",
    "content": [
      "腻玉搓成素颈，松云绾就乌丝。",
      "乍夜灵光赋就，人人高唱新词。"
    ]
  },
  {
    "id": "e647d10f339e6a3e552e9023b159ec40",
    "title": "富贵曲十二首",
    "authorName": "胡应麟",
    "authorId": "e647d10f339e6a3e4e6cd9521bc0249a",
    "dynasty": "明",
    "content": [
      "灼灼朱唇澄雾，亭亭素面迎风。",
      "夜合花梢月上，王昌近在墙东。"
    ]
  },
  {
    "id": "e647d10f339e6a3e552e90237d8466f1",
    "title": "富贵曲十二首",
    "authorName": "胡应麟",
    "authorId": "e647d10f339e6a3e4e6cd9521bc0249a",
    "dynasty": "明",
    "content": [
      "西北浮云隐隐，帘垂百尺高楼。",
      "罗袖风前试卷，玉钗斜拨箜篌。"
    ]
  },
  {
    "id": "e647d10f339e6a3e552e90234cf225fc",
    "title": "富贵曲十二首",
    "authorName": "胡应麟",
    "authorId": "e647d10f339e6a3e4e6cd9521bc0249a",
    "dynasty": "明",
    "content": [
      "宝屧参差步障，银缸烂漫窗纱。",
      "一扫如椽万字，酣歌笑拥如花。"
    ]
  },
  {
    "id": "e647d10f339e6a3e552e90234cd8f5a4",
    "title": "富贵曲十二首",
    "authorName": "胡应麟",
    "authorId": "e647d10f339e6a3e4e6cd9521bc0249a",
    "dynasty": "明",
    "content": [
      "杳杳笙歌院落，煌煌灯火楼台。",
      "十二金钗对舞，三千玉蝶齐开。"
    ]
  },
  {
    "id": "e647d10f339e6a3e552e9023cb05c514",
    "title": "富贵曲十二首",
    "authorName": "胡应麟",
    "authorId": "e647d10f339e6a3e4e6cd9521bc0249a",
    "dynasty": "明",
    "content": [
      "缥缈湘裾曳地，翩褼洛袜凌波。",
      "院院红绡国色，莫将磨勒来过。"
    ]
  },
  {
    "id": "e647d10f339e6a3e552e9023151b23d1",
    "title": "富贵曲十二首",
    "authorName": "胡应麟",
    "authorId": "e647d10f339e6a3e4e6cd9521bc0249a",
    "dynasty": "明",
    "content": [
      "赵媛燕姬作队，秦娥卫女成行。",
      "尽日纶巾羽扇，弦歌豆蔻花傍。"
    ]
  },
  {
    "id": "e647d10f339e6a3e552e90231a8a9a36",
    "title": "富贵曲十二首",
    "authorName": "胡应麟",
    "authorId": "e647d10f339e6a3e4e6cd9521bc0249a",
    "dynasty": "明",
    "content": [
      "骤见争如易别，相思入骨难禁。",
      "南陌花开并蒂，西陵草结同心。"
    ]
  },
  {
    "id": "e647d10f339e6a3e552e9023f798d6c0",
    "title": "富贵曲十二首",
    "authorName": "胡应麟",
    "authorId": "e647d10f339e6a3e4e6cd9521bc0249a",
    "dynasty": "明",
    "content": [
      "凤辇晨游绮陌，羊车夕叩纱窗。",
      "长信宫中第一，昭阳殿里无双。"
    ]
  },
  {
    "id": "e647d10f339e6a3e552e9023456ae5f1",
    "title": "富贵曲十二首",
    "authorName": "胡应麟",
    "authorId": "e647d10f339e6a3e4e6cd9521bc0249a",
    "dynasty": "明",
    "content": [
      "日暮木兰舟上，罗裙玉腕从容。",
      "北浦遥通菡萏，西洲竞采芙蓉。"
    ]
  },
  {
    "id": "e647d10f339e6a3e76ebb203f1902bca",
    "title": "拟大明铙歌曲十八首黄河清",
    "authorName": "胡应麟",
    "authorId": "e647d10f339e6a3e4e6cd9521bc0249a",
    "dynasty": "明",
    "content": [
      "黄河清，圣人出。应昌期，诞至德。著戎衣，奋三尺。靖四方，建都邑。",
      "干戈偃，弧矢戢。统九有，主社稷。神与鬼，咸受职。烽烟扫，爝火熄。",
      "维大明，照中国。万千祀，与天一。"
    ]
  },
  {
    "id": "e647d10f339e6a3e76ebb203e93ec88f",
    "title": "拟大明铙歌曲十八首黄河清",
    "authorName": "胡应麟",
    "authorId": "e647d10f339e6a3e4e6cd9521bc0249a",
    "dynasty": "明",
    "content": [
      "凤之翔，在濠梁。义师起，帝网张。二十四将驱天狼，兵锋所指定四方。",
      "薄海内外以莫不来王，威加六合返旧疆。徵歌悉发诸儿郎，复彼人民世世无有所与为我沐与汤。",
      "击筑大风云飞扬，千秋万岁乐未央。"
    ]
  },
  {
    "id": "e647d10f339e6a3e76ebb20323993206",
    "title": "拟大明铙歌曲十八首黄河清",
    "authorName": "胡应麟",
    "authorId": "e647d10f339e6a3e4e6cd9521bc0249a",
    "dynasty": "明",
    "content": [
      "揽群雄，盗如猬。大圣握符起淮汭，与神为谋蓄锋锐，提三尺剑驱海内。",
      "驱海内，揽群雄。真人出，天下同。四方六合咸景从，如风从虎云从龙。",
      "汛扫大漠如飞蓬，扶桑曈曈朝日红。驱海内，揽群雄。"
    ]
  },
  {
    "id": "e647d10f339e6a3e76ebb2034624a6b0",
    "title": "拟大明铙歌曲十八首黄河清",
    "authorName": "胡应麟",
    "authorId": "e647d10f339e6a3e4e6cd9521bc0249a",
    "dynasty": "明",
    "content": [
      "克建业，定皇畿。皇畿定，举义旗。天兵百万任所之。",
      "东吴南汉西蜀七闽六诏从风靡。天下大定一戎衣。"
    ]
  },
  {
    "id": "e647d10f339e6a3e76ebb203c6f08508",
    "title": "拟大明铙歌曲十八首黄河清",
    "authorName": "胡应麟",
    "authorId": "e647d10f339e6a3e4e6cd9521bc0249a",
    "dynasty": "明",
    "content": [
      "天兵十万下东国，婺以先宁驻皇跸。景星荧荧耀城邑，我战则胜攻则克。",
      "四海从风靡弗一，势如破竹烽燧息。天命曷归归有德。"
    ]
  },
  {
    "id": "e647d10f339e6a3e76ebb203d15e9099",
    "title": "拟大明铙歌曲十八首黄河清",
    "authorName": "胡应麟",
    "authorId": "e647d10f339e6a3e4e6cd9521bc0249a",
    "dynasty": "明",
    "content": [
      "于维文王，是亲四友。疏附后先，以翼元首。峨峨高踪，异代曷有。",
      "天威是临，匍匐奔走。猗与圣祖，广延群雄。如天如海，为万物宗。",
      "王师所向，六合景从。爰率车徒，以定浙东。浙东底平，大统未集。",
      "蚤作暮思，思布文德。曰基曰濂，曰琛曰溢。玄纁奕奕，交布东国。",
      "曰四先生，论道经邦。坐而弗名，匡朕弗遑。呜呼盛节，庆流无疆。",
      "德六五帝，功百三王。"
    ]
  },
  {
    "id": "e647d10f339e6a3e76ebb2033489e119",
    "title": "拟大明铙歌曲十八首黄河清",
    "authorName": "胡应麟",
    "authorId": "e647d10f339e6a3e4e6cd9521bc0249a",
    "dynasty": "明",
    "content": [
      "明日大战战鄱阳，简师料徒百万强。烈风吹沙湖水扬，烟焰涨天焚大航。",
      "三十六将死康郎，再战湖口歼馀皇。我舟胶沙敌尚强，疾呼奋臂来冲撞。",
      "鲸鲵蔽空云日黄，拍江巨浪何茫茫，如血钜鹿尸昆阳。",
      "维天命我明，车轮碎螳螂。百矢定边背若芒，一矢贯睛谅死亡。",
      "谅死亡，理出降。威加四海，莫不来王。"
    ]
  },
  {
    "id": "e647d10f339e6a3e76ebb203144d2786",
    "title": "拟大明铙歌曲十八首黄河清",
    "authorName": "胡应麟",
    "authorId": "e647d10f339e6a3e4e6cd9521bc0249a",
    "dynasty": "明",
    "content": [
      "盘门入，士诚泣。前歌后舞大师集，兵不血刃下城邑。",
      "谁其帅者公魏国，归市弗止廛弗易。万姓欢呼颂皇德，二敌既歼皇之土东极。",
      "沧溟南亘楚长驱，入中原孰敢余阻。"
    ]
  },
  {
    "id": "e647d10f339e6a3e76ebb203ca0142cf",
    "title": "拟大明铙歌曲十八首黄河清",
    "authorName": "胡应麟",
    "authorId": "e647d10f339e6a3e4e6cd9521bc0249a",
    "dynasty": "明",
    "content": [
      "方谷珍，起盗薮。乘元之乱，窃据一方地如斗。耗金币，大官酒。",
      "海上时时飞且走，如鬼如蜮鸡与狗。大明当空烛九有，举宗乞命窜海口。",
      "帝悯其愚印加肘，以较群雄最小丑。"
    ]
  },
  {
    "id": "e647d10f339e6a3e76ebb203ea1fc93a",
    "title": "拟大明铙歌曲十八首黄河清",
    "authorName": "胡应麟",
    "authorId": "e647d10f339e6a3e4e6cd9521bc0249a",
    "dynasty": "明",
    "content": [
      "七闽保岩阻，连亘皆山梁。",
      "友定据其巢，负固如金汤。",
      "我皇命将谕，谕以开茅疆。",
      "自谓故元臣，负义不肯降。",
      "王师十万下，戈船逐长江。",
      "兵入如破竹，如虎吞群羊。",
      "委身系尺组，支体磔分张。",
      "自谓故元臣，守节甘丧亡。",
      "大都以沦覆，谁为招国殇。"
    ]
  },
  {
    "id": "e647d10f339e6a3e76ebb203ea6c6342",
    "title": "拟大明铙歌曲十八首黄河清",
    "authorName": "胡应麟",
    "authorId": "e647d10f339e6a3e4e6cd9521bc0249a",
    "dynasty": "明",
    "content": [
      "维中国，帝王所自立。欃枪遍郊原，天地黯无色。天重开，地重辟。",
      "扶桑荧荧日月出。照八荒，烂九域。芟夷祸难四海一。",
      "神龙夹助正统集。帝悯边尘扰中国。诏下大将军，达副将军遇春提兵九十六万，戈鋋甲胄如浮云。",
      "命词臣濂草檄谕彼中华民。长驱入河洛，壶浆箪食来成群。"
    ]
  },
  {
    "id": "e647d10f339e6a3e76ebb203621dbaca",
    "title": "拟大明铙歌曲十八首黄河清",
    "authorName": "胡应麟",
    "authorId": "e647d10f339e6a3e4e6cd9521bc0249a",
    "dynasty": "明",
    "content": [
      "元都平，四海清。神鬼受职万方庭。列大藩，置神京。",
      "汛扫烽烟混一区寓，再造华夏开文明。"
    ]
  },
  {
    "id": "e647d10f339e6a3e76ebb20369c20123",
    "title": "拟大明铙歌曲十八首黄河清",
    "authorName": "胡应麟",
    "authorId": "e647d10f339e6a3e4e6cd9521bc0249a",
    "dynasty": "明",
    "content": [
      "察罕起元末，举代推鹰扬。天命去胜国，剚刃争战场。",
      "维库库，察罕子复良。下益都，伐洮阳。驱兵出没观以望。",
      "帝三谕，弥陆梁。执囚我行人，怒臂如螳螂。命大将，统武骁。",
      "北征陇右一战捣其巢。捣其巢，万骑突至如风飙。",
      "赖傅颍公却前茅。两军就舍不得交。夜分劫营，足纳一靴身骑骟马逃。",
      "骟马逃，绝大漠。我军四十万，胜负互相角。巨网漏吞舟，竟死蕃部落。",
      "帝称好男子，维库库。"
    ]
  },
  {
    "id": "e647d10f339e6a3e76ebb203a86efce4",
    "title": "拟大明铙歌曲十八首黄河清",
    "authorName": "胡应麟",
    "authorId": "e647d10f339e6a3e4e6cd9521bc0249a",
    "dynasty": "明",
    "content": [
      "升面缚，出成都。母子哑哑啼路途。父旻玉珍一目枯。",
      "贪饕乱亡起雄图。不久身殉留遗孤。大明区寓至化敷。",
      "屡使遣谕如追逋。犷兵悍将骄相扶。骄相扶，守瞿塘。",
      "帝命颍国公东瓯王。伐山通道开战场。直捣阶文溃腹心，腹心溃，肝胆亡。",
      "母子舆榇大道旁。升也肉袒仍牵羊。侯以归义戒杀降。",
      "高皇帝德洪虞唐。唐高宋武如豺狼。"
    ]
  },
  {
    "id": "e647d10f339e6a3e76ebb20354b3d38a",
    "title": "拟大明铙歌曲十八首黄河清",
    "authorName": "胡应麟",
    "authorId": "e647d10f339e6a3e4e6cd9521bc0249a",
    "dynasty": "明",
    "content": [
      "明受命，海宇一。前元馀属负固北庭保其宅。团结党类以俟我衅隙，为我子孙慝。",
      "皇帝遐思勿姑息。乃眷西顾以北征。桓桓大将，统兵亿万犁其庭。",
      "犁其庭，心胆落。单于遁，绝大漠。"
    ]
  },
  {
    "id": "e647d10f339e6a3e76ebb203ac59df27",
    "title": "拟大明铙歌曲十八首黄河清",
    "authorName": "胡应麟",
    "authorId": "e647d10f339e6a3e4e6cd9521bc0249a",
    "dynasty": "明",
    "content": [
      "纳噶楚，居金山。二十馀万众，虎视一何眈眈。帝命上公冯，统兵出全燕。",
      "天威所震慑，敌骑不敢驰，敌弓不敢弯。二十馀万众，一时赴长安。",
      "摐金伐鼓壮士欢，筑三受降玉门关。"
    ]
  },
  {
    "id": "e647d10f339e6a3e76ebb203abbfc84c",
    "title": "拟大明铙歌曲十八首黄河清",
    "authorName": "胡应麟",
    "authorId": "e647d10f339e6a3e4e6cd9521bc0249a",
    "dynasty": "明",
    "content": [
      "六诏天西南，惟滇号最钜。残元历数尽，遗孽犹虎踞。",
      "帝悯绝塞民，使命驰风尘。彼昏不奉诏，虔刘我信臣。",
      "皇赫斯怒命黔宁，艨艟巨舶浮昆明。昆明水涸歼长鲸，碧鸡金马入我版图四海平。"
    ]
  },
  {
    "id": "e647d10f339e6a3e76ebb2034a215fa5",
    "title": "拟大明铙歌曲十八首黄河清",
    "authorName": "胡应麟",
    "authorId": "e647d10f339e6a3e4e6cd9521bc0249a",
    "dynasty": "明",
    "content": [
      "受天命，定四方。干戈偃，鈇钺藏。轶大武，驾成汤。媲轩辕，俪虞唐。",
      "扩地万里居中央。整齐万国开明堂。汉唐宋晋隋诸邦。",
      "絜功比德如蜩螗。万八千岁永无疆。"
    ]
  },
  {
    "id": "e647d10f339e6a3edb7f9d7a6f747b05",
    "title": "汉铙歌十八首朱鹭",
    "authorName": "胡应麟",
    "authorId": "e647d10f339e6a3e4e6cd9521bc0249a",
    "dynasty": "明",
    "content": [
      "朱鹭下，汉道昌。一双羽翮云中合沓而飞翔。合沓而飞翔，在我庭户。",
      "以建华鼓导大辂。鱼鱼雅雅，诧彼行路。朝食沆瀣，夜濯风以露。",
      "应期出世所慕。五帝三皇巍巍福我祚。"
    ]
  },
  {
    "id": "e647d10f339e6a3edb7f9d7ae3862460",
    "title": "汉铙歌十八首朱鹭",
    "authorName": "胡应麟",
    "authorId": "e647d10f339e6a3e4e6cd9521bc0249a",
    "dynasty": "明",
    "content": [
      "艾如张，张四维。击高钲，悬大旗。戈鋋甲胄光陆离。",
      "千灵从，七校移。虞人杂沓冠以皮。臂苍走黄当路岐。",
      "南山有虎豹北山，鹿麋狐兔若丘山，缩足不敢驰。",
      "我欲上天，天门九重。我欲入渊，血肉喂蛟鱼龙。王者合三驱，百兽一一归我樊笼。",
      "不见青冥，冥冥者鸿。耸六翮，乘长风。游赤霄，入无穷。",
      "虽有矰缴罗网将安庸。"
    ]
  },
  {
    "id": "e647d10f339e6a3edb7f9d7a8084e73b",
    "title": "汉铙歌十八首朱鹭",
    "authorName": "胡应麟",
    "authorId": "e647d10f339e6a3e4e6cd9521bc0249a",
    "dynasty": "明",
    "content": [
      "思悲翁，气结不能言。儿长翁为娶妇，思得奉晨昏，白头以团栾。",
      "妇恶如豺狼，入门作灾患。牝翼鸣前庭，举室怆以烦。",
      "知交各各缩舌，亲戚断往还。我有壶浆，翁饥不得餐。",
      "我有裳衣，翁体不得完。思悲翁，气结不能言。我欲诉上帝，天门九重入以难。",
      "我欲诉司命，司命徘徊以盘桓。念欲以高飞，无羽翰以负翁去。",
      "体毛何摧残，不若城上乌反哺。翁残年，思悲翁，气结不能言。",
      "安得天雨雹，霹雳震长夏。雷霆半空下，永永戒来者。"
    ]
  },
  {
    "id": "e647d10f339e6a3edb7f9d7a39842017",
    "title": "汉铙歌十八首朱鹭",
    "authorName": "胡应麟",
    "authorId": "e647d10f339e6a3e4e6cd9521bc0249a",
    "dynasty": "明",
    "content": [
      "翁离趾中可筑室，何用葺之桂若兰。翁离趾中可筑宫，何用涂之椒以檀。",
      "修竹夹广除，一何檀栾。千乘万骑缤纷哉，往以还。",
      "左长杨，右甘泉。汾阴后，泰畤前。黄鹄高飞极云天。",
      "词臣献赋陛下之寿三千年。"
    ]
  },
  {
    "id": "e647d10f339e6a3edb7f9d7a0433ae82",
    "title": "汉铙歌十八首朱鹭",
    "authorName": "胡应麟",
    "authorId": "e647d10f339e6a3e4e6cd9521bc0249a",
    "dynasty": "明",
    "content": [
      "上之回，祀甘泉。金支扬，翠旄旋。雨师后，风伯前。鼓钟管吹，声何填骈。",
      "东达扶桑，南逮于阗。西径流沙，北讫祈连。天出景星，地产醴泉。",
      "报庆成，致精虔。肃雍哉，怆以严。五帝三皇，享亿万斯年。"
    ]
  },
  {
    "id": "e647d10f339e6a3edb7f9d7a23db8087",
    "title": "汉铙歌十八首朱鹭",
    "authorName": "胡应麟",
    "authorId": "e647d10f339e6a3e4e6cd9521bc0249a",
    "dynasty": "明",
    "content": [
      "战城南，日无色。壮士长征死，愿作乌鸢食。请谓乌与鸢：“壮士死，国家委。",
      "身丧其元，汝食其肉，一胡忍且残。世有大豪元恶巨奸，杀公吏，探赤丸，暴戾恣睢脍人肝。",
      "一旦祸机发，横尸道旁，血如流泉，腐肉如丘山。汝胡不食，甘此忍且残。”",
      "请为乌与鸢答君子：“言世有大豪元恶巨奸，司命不敢录，司败不敢拘，司隶不敢纠弹。",
      "十九老死牖下，子孙贵盛，冢墓象祈连。彼虽有肉血，我安得餐。",
      "壮士不自惜，委身徇国家，丧其元，我固当得食，彼复何言。”"
    ]
  },
  {
    "id": "e647d10f339e6a3edb7f9d7a7d02055d",
    "title": "汉铙歌十八首朱鹭",
    "authorName": "胡应麟",
    "authorId": "e647d10f339e6a3e4e6cd9521bc0249a",
    "dynasty": "明",
    "content": [
      "巫山高，高望不可极。日月蔽亏云雨出。入有美一人，曰维神女。",
      "朝为行云，暮为行雨。泠然入余梦，贻我以翠羽。郁陶乎，余心将以畴语。",
      "将舍余国都，以往从女。朝朝暮暮，为云为雨。"
    ]
  },
  {
    "id": "e647d10f339e6a3edb7f9d7a93dd2946",
    "title": "汉铙歌十八首朱鹭",
    "authorName": "胡应麟",
    "authorId": "e647d10f339e6a3e4e6cd9521bc0249a",
    "dynasty": "明",
    "content": [
      "上陵一何崔嵬。宫殿若云屯，观者为徘徊。门有车马客，驾言上陵回。",
      "千乘万骑，宵行烈风雷。我欲遐征，憩望金银台。封泰山，禅梁父，登日观，观蓬莱。",
      "蓬莱东，见朝旭。芝草丛生，醴泉满谷。七十二家著编录。"
    ]
  },
  {
    "id": "e647d10f339e6a3edb7f9d7afffbb537",
    "title": "汉铙歌十八首朱鹭",
    "authorName": "胡应麟",
    "authorId": "e647d10f339e6a3e4e6cd9521bc0249a",
    "dynasty": "明",
    "content": [
      "将进酒，乘乘黄。列鼓吹，呜笙簧。齐姜楚姬列两傍。",
      "卫女秦娥左右以成行。挟安陵，戏龙阳。拥长剑，佩琳琅。",
      "缤哉纷，盈高堂。烹大彘，炙肥羊。五音和，八珍良。天瓢甘露臣以尝。",
      "千秋百岁逍遥以徜徉。"
    ]
  },
  {
    "id": "e647d10f339e6a3edb7f9d7a42afd707",
    "title": "汉铙歌十八首朱鹭",
    "authorName": "胡应麟",
    "authorId": "e647d10f339e6a3e4e6cd9521bc0249a",
    "dynasty": "明",
    "content": [
      "有所思，思美人，美人渺何许，大海天东南。曷不往从彼游，路途险且艰。",
      "弱水不容舟，三山郁㠝岏。宫阙冠巨鳌，遥遥极青天。",
      "美人在其上，三山高以寒。我为钓巨鳌，截竹为长竿。",
      "持竿坐沧海，大水何漫漫。巨鳌牵不动，但见一双鲤鱼遥堕青云端。",
      "呼童剖此鲤，中有美人尺素翰。前有长相思，后有劝加餐。",
      "徘徊感此意，踯躅不能言。"
    ]
  },
  {
    "id": "e647d10f339e6a3edb7f9d7a70df0155",
    "title": "汉铙歌十八首朱鹭",
    "authorName": "胡应麟",
    "authorId": "e647d10f339e6a3e4e6cd9521bc0249a",
    "dynasty": "明",
    "content": [
      "雉子斑，雉子斑，一雄一雌，抱子田野边。雄飞摩天去不还，孤雌养雏寄草间。",
      "养雏寄草间，乳哺一何艰。夜不遑寝，昼不及餐。毛羽既长成，五色丽且鲜。",
      "一鸣举世惊，一飞上冲天。回头顾视我母，六翮何阑珊。",
      "老病倏已至，恹恹向重渊。有子不得养，恸哭摧心肝。",
      "有子不得养，恸哭摧心肝。"
    ]
  },
  {
    "id": "e647d10f339e6a3edb7f9d7a3004263e",
    "title": "汉铙歌十八首朱鹭",
    "authorName": "胡应麟",
    "authorId": "e647d10f339e6a3e4e6cd9521bc0249a",
    "dynasty": "明",
    "content": [
      "君马黄，臣马苍。飞轩蹀躞大道旁。旁人顾见臣马，以莫不谓良。",
      "一朝中涓下明堂。君马入天闲，意气何扬扬。臣马老伏枥，伶俜瘦骨，朝逐水草，暮逐斜阳。",
      "背负盐车，以西上太行。路逢伯乐造父王良。停车振策，为我彷徨。",
      "念欲剪拂我，以登明堂。嗟筋力已尽，莫能腾骧。长鸣短号，断绝中肠。"
    ]
  },
  {
    "id": "e647d10f339e6a3edb7f9d7aff1b8ca0",
    "title": "汉铙歌十八首朱鹭",
    "authorName": "胡应麟",
    "authorId": "e647d10f339e6a3e4e6cd9521bc0249a",
    "dynasty": "明",
    "content": [
      "芳树芳树，扬春华，结秋实，东风历乱而飞扬。容色在朝夕，美人坐高堂。",
      "兀兀愁蛾眉，君心为他人，冶艳能几时。春华讵能久，秋实那可期。",
      "普天之下，悠悠畴非轻薄儿。班姬与陈后，解事一何迟。",
      "黄金买词赋，徒为世主疑。不见芳树枝，荣瘁各有时。",
      "端居任大化，何用戚戚颦蛾眉。"
    ]
  },
  {
    "id": "e647d10f339e6a3edb7f9d7a583df0aa",
    "title": "汉铙歌十八首朱鹭",
    "authorName": "胡应麟",
    "authorId": "e647d10f339e6a3e4e6cd9521bc0249a",
    "dynasty": "明",
    "content": [
      "圣人出，明光宫，万乘千骑升回中。望祀天地，禋于六宗。",
      "百神来享，以莫不肃雍。肃肃雍雍，四方同风。唐虞之世，比屋皆可封。",
      "浩浩大化，与天地无终。"
    ]
  },
  {
    "id": "e647d10f339e6a3edb7f9d7a3bb97abf",
    "title": "汉铙歌十八首朱鹭",
    "authorName": "胡应麟",
    "authorId": "e647d10f339e6a3e4e6cd9521bc0249a",
    "dynasty": "明",
    "content": [
      "上邪，我与君输肝委膈，他人那得闻。急难各相护救，决绝妻子如浮云。",
      "中心耿耿金石，百年以为邻。巢由抚六合，尧舜下阊阖。",
      "山崩石烂河枮海水竭，十日并出天地裂，我与君，好永不绝。"
    ]
  },
  {
    "id": "e647d10f339e6a3edb7f9d7a87271c51",
    "title": "汉铙歌十八首朱鹭",
    "authorName": "胡应麟",
    "authorId": "e647d10f339e6a3e4e6cd9521bc0249a",
    "dynasty": "明",
    "content": [
      "临高台，望长安。飞甍画楝嵯峨峭崒而㠝岏。苍龙九斿限重关。",
      "我欲谒天阍，一觐上帝颜。手持长生药，以奉心所欢。",
      "上帝肯听臣，亿万千斯年。苍龙九斿限重关。限重关，使我欲进心茫然。",
      "临高台，望长安。抚膺三叹行路难。"
    ]
  },
  {
    "id": "e647d10f339e6a3edb7f9d7a421e07df",
    "title": "汉铙歌十八首朱鹭",
    "authorName": "胡应麟",
    "authorId": "e647d10f339e6a3e4e6cd9521bc0249a",
    "dynasty": "明",
    "content": [
      "远如期，游四方。北碣石，南潇湘。西太华，东扶桑。凿混沌窍燕中央。",
      "饮则食兮乐而康。以寻列仙拾金光。飞翔八极行七襄。",
      "驰驱绝冥观大荒。千秋万祀寿未央。男儿堕地桑弧蓬矢射四方。",
      "安得老死一丘，局促若辕下驹守故乡。"
    ]
  },
  {
    "id": "e647d10f339e6a3edb7f9d7a8bdfe8eb",
    "title": "汉铙歌十八首朱鹭",
    "authorName": "胡应麟",
    "authorId": "e647d10f339e6a3e4e6cd9521bc0249a",
    "dynasty": "明",
    "content": [
      "石流，南山有石，北涧有流。石何齿齿，流何汤汤。石以枕我，流以漱我肠。",
      "幽兰哉，夹岸芬以芳。芬以芳，顺风扬。彼美人兮天一方。",
      "安得寄此永永长相望。"
    ]
  },
  {
    "id": "e647d10f339e6a3e5d4c0358a1c2fc48",
    "title": "补蜀汉铙歌十二首帝车见",
    "authorName": "胡应麟",
    "authorId": "e647d10f339e6a3e4e6cd9521bc0249a",
    "dynasty": "明",
    "content": [
      "帝车见，涿鹿墟。童童立，五丈馀。千灵卫，七圣趋。扬金支，翼翠旟。",
      "雨师道，风伯驱。气如龙，殷里闾。真人起，握斗枢。奠汉鼎，抚皇舆。",
      "炎精曜，火德嘘。亿万载，帝方隅。"
    ]
  },
  {
    "id": "e647d10f339e6a3e5d4c0358828ace0a",
    "title": "补蜀汉铙歌十二首帝车见",
    "authorName": "胡应麟",
    "authorId": "e647d10f339e6a3e4e6cd9521bc0249a",
    "dynasty": "明",
    "content": [
      "顾隆中，一顾再顾三顾何从容。千秋载睹明扬风。",
      "君臣契合鱼水同。莘野币交汤匪躬。渭川一见罗非熊。",
      "何如三顾勤隆中。惜哉炎烬嘘残虹。创业未半中道终。",
      "三分鼎足宁称雄。"
    ]
  },
  {
    "id": "e647d10f339e6a3e5d4c03582db640d5",
    "title": "补蜀汉铙歌十二首帝车见",
    "authorName": "胡应麟",
    "authorId": "e647d10f339e6a3e4e6cd9521bc0249a",
    "dynasty": "明",
    "content": [
      "克老瞒，厥功不可量。瞒挟天子令四方。以暴如虎贪如狼。",
      "既定荆州下长江。并兵八十三万强。凶威所指横以张。",
      "所触者碎当者亡。遣军师亮谕孙权。权奉命，发兵助我屯江干。",
      "桓桓烈炬战舰轰，将士大呼冲敌坚。贼兵百万尸如山。",
      "操走乌林四海安。"
    ]
  },
  {
    "id": "e647d10f339e6a3e5d4c03580b02feaf",
    "title": "补蜀汉铙歌十二首帝车见",
    "authorName": "胡应麟",
    "authorId": "e647d10f339e6a3e4e6cd9521bc0249a",
    "dynasty": "明",
    "content": [
      "权进妹，托同仇。外戚内疏谐孙刘。包藏祸心蓄愆尤。",
      "床帷甲第图淹留。戈鋋矛戟纷相求。帝握大机与神游。",
      "与神游，众叵测。刘郎欢，孙郎泣。周郎唇乾口燥呼不得。",
      "以头抢地长太息。千秋齿冷笑吴国。"
    ]
  },
  {
    "id": "e647d10f339e6a3e5d4c0358efad7bbb",
    "title": "补蜀汉铙歌十二首帝车见",
    "authorName": "胡应麟",
    "authorId": "e647d10f339e6a3e4e6cd9521bc0249a",
    "dynasty": "明",
    "content": [
      "定两川，皇图赫赫帝业安。成都破竹万姓欢。壶浆夹道食以箪。",
      "西指定军夺前山。夏侯来争馘斩渊。馘斩渊，众大崩，合也弃马亡心魂。",
      "操慑首鼠抱头奔。抱头奔，两川一顺，天应人即。皇帝位新万国。"
    ]
  },
  {
    "id": "e647d10f339e6a3e5d4c03586b7e423f",
    "title": "补蜀汉铙歌十二首帝车见",
    "authorName": "胡应麟",
    "authorId": "e647d10f339e6a3e4e6cd9521bc0249a",
    "dynasty": "明",
    "content": [
      "讨汉贼，屯猇亭。屯猇亭，皇赫斯怒以亲征。嗟关侯，率众围樊城。",
      "七军夜渰师徒崩。操慑大威如雷霆。贼权惴惴怖且惊。",
      "怖且惊，谋吕蒙。逞虐焰，乘奸凶。为鬼为蜮蠛与蠓。",
      "遂亡荆州丧大功。逾月蒙死尸流虫。皇赫斯怒离巴中。",
      "离巴中，以亲征。破秭归，震夷陵。蒙贼既死，逊贼复兴。",
      "嗟嗟昊穹，汉事坏垂成。"
    ]
  },
  {
    "id": "e647d10f339e6a3e5d4c0358954fe7af",
    "title": "补蜀汉铙歌十二首帝车见",
    "authorName": "胡应麟",
    "authorId": "e647d10f339e6a3e4e6cd9521bc0249a",
    "dynasty": "明",
    "content": [
      "渡泸师徒一何劳。五月盛暑深入不毛。托孤寄命，予惟伊咎陶。",
      "劳实在予，予曷敢逃。五月盛暑深入不毛。获彼大酋以令群豪。",
      "七纵七擒，俾返其巢。众慑天威，永戴大朝。振旅而还，徒御弗号。",
      "雍雍旆旌，肃肃羽旄。文德诞敷，爰格有苗。千秋两阶，载睹唐尧。"
    ]
  },
  {
    "id": "e647d10f339e6a3e5d4c035834ab1225",
    "title": "补蜀汉铙歌十二首帝车见",
    "authorName": "胡应麟",
    "authorId": "e647d10f339e6a3e4e6cd9521bc0249a",
    "dynasty": "明",
    "content": [
      "祁山出，汉贼惊。创业未半先帝崩。丞相匪躬夜弗宁。",
      "上表师师东乡征。卒徒十万如风霆。潜张箕谷为疑兵。",
      "身率大众屯街亭。三郡响答如流星。惜哉马谡毁垂成。",
      "毁垂成，载出军。王双枭，郭淮遁。拔武都阴，平魏大震。"
    ]
  },
  {
    "id": "e647d10f339e6a3e5d4c03580e689143",
    "title": "补蜀汉铙歌十二首帝车见",
    "authorName": "胡应麟",
    "authorId": "e647d10f339e6a3e4e6cd9521bc0249a",
    "dynasty": "明",
    "content": [
      "馘张合，在卤城。蜀人欢忻魏震惊。魏兵百万乘蜀营。",
      "司马披甲仍先登。我师一出歼长鲸。卒徒贾勇懿大奔，积甲三千若丘陵。",
      "司马匍匐亡旄旌。贼徒合，追木门。万弩射合褫合魂。",
      "馘之不异鸡与豚。桓桓八阵孰敢婴。所当者破击者平。",
      "如汤如武，天下无敌十一征。"
    ]
  },
  {
    "id": "e647d10f339e6a3e5d4c035860636021",
    "title": "补蜀汉铙歌十二首帝车见",
    "authorName": "胡应麟",
    "authorId": "e647d10f339e6a3e4e6cd9521bc0249a",
    "dynasty": "明",
    "content": [
      "蜀如虎，师甚武。熊罴十万下天府。仁义礼乐为盾橹。",
      "奸雄闭穴气销沮。甘受巾帼呼老姥。嗟嗟，懿如鼠，亮如龙，蜀如虎。"
    ]
  },
  {
    "id": "e647d10f339e6a3e5d4c0358aa7e101f",
    "title": "补蜀汉铙歌十二首帝车见",
    "authorName": "胡应麟",
    "authorId": "e647d10f339e6a3e4e6cd9521bc0249a",
    "dynasty": "明",
    "content": [
      "五丈原，驻三师。三代以还仅睹兹。滨渭杂耕军无私。",
      "刍粮百万饶馀赀。中原克复功须斯。功须斯，定关洛。",
      "灭魏斩睿枭懿殛。权混一，四海兴礼乐。"
    ]
  },
  {
    "id": "e647d10f339e6a3e5d4c0358332cdd7d",
    "title": "补蜀汉铙歌十二首帝车见",
    "authorName": "胡应麟",
    "authorId": "e647d10f339e6a3e4e6cd9521bc0249a",
    "dynasty": "明",
    "content": [
      "馀威慑，走仲达。胡天弗吊丧诸葛。大星煌煌殒天末。",
      "我师反旆丧不发。魏人欢呼夜来蹑。鸣金展帜雷电掣。",
      "懿也狼奔胆欲裂。千秋壮士赞诸葛。死诸葛走生仲达。"
    ]
  },
  {
    "id": "e647d10f339e6a3e934c2e4a19617683",
    "title": "拟汉郊祀歌十九首练时日",
    "authorName": "胡应麟",
    "authorId": "e647d10f339e6a3e4e6cd9521bc0249a",
    "dynasty": "明",
    "content": [
      "练时日，候阴阳。郊圆丘，祀明堂。焄哉蒿，荐上帝。灵来思，思弗替。",
      "灵之驾，六飞龙。天门开，詄九重。灵之旟，翼神鱼。乘罡风，载行厨。",
      "灵之裳，曳三光。烂虹霓，象玄黄。灵之佩，建苍玉。锵太虚，答穷谷。",
      "灵之下，赴阊阖。洋洋如，走六合。灵之歆，稷用登。告特牲，报维馨。",
      "灵之留，驻苍虬。纷万舞，结绸缪。灵之往，遗肸蚃。俨若思，企馀想。",
      "奏咸池，舞韶箾。缤纷哉，灵之乐。臣八荒，驭九夷。岁千亿，灵之贻。"
    ]
  },
  {
    "id": "e647d10f339e6a3e934c2e4afe8f0386",
    "title": "拟汉郊祀歌十九首练时日",
    "authorName": "胡应麟",
    "authorId": "e647d10f339e6a3e4e6cd9521bc0249a",
    "dynasty": "明",
    "content": [
      "帝临中央，以运四方。苞孕万汇，协和三光。厥服载黄，厥数载五。",
      "克配上帝，维我后土。皇皇后土，德周遍咸。百谷告成，大有斯年。"
    ]
  },
  {
    "id": "e647d10f339e6a3e934c2e4a80736e4c",
    "title": "拟汉郊祀歌十九首练时日",
    "authorName": "胡应麟",
    "authorId": "e647d10f339e6a3e4e6cd9521bc0249a",
    "dynasty": "明",
    "content": [
      "青阳载临，万物敷荣。勾萌甲坼，惷动含灵。雷乃发声，云行雨施。",
      "大造之仁，品汇华滋。跂行喙息，繄以畴息。东皇太乙，莫匪尔德。"
    ]
  },
  {
    "id": "e647d10f339e6a3e934c2e4abfc81b0e",
    "title": "拟汉郊祀歌十九首练时日",
    "authorName": "胡应麟",
    "authorId": "e647d10f339e6a3e4e6cd9521bc0249a",
    "dynasty": "明",
    "content": [
      "朱明烨烨，品汇嘉悦。鲜洁齐均，以莫不达。祝融司造，薰风维时。",
      "皇人法天，南面象离。万物相见，茂昭大夏。昭告昊穹，百神来下。"
    ]
  },
  {
    "id": "e647d10f339e6a3e934c2e4afc637836",
    "title": "拟汉郊祀歌十九首练时日",
    "authorName": "胡应麟",
    "authorId": "e647d10f339e6a3e4e6cd9521bc0249a",
    "dynasty": "明",
    "content": [
      "西颢金方，蓐收是秉。卉木变衰，霜露凄紧。既蓘既穮，我稼我苗。",
      "实颖告成，硕彼东郊。爰馨黍稷，殷荐上帝。于亿千年，永矢弗替。"
    ]
  },
  {
    "id": "e647d10f339e6a3e934c2e4a2ec7b9f7",
    "title": "拟汉郊祀歌十九首练时日",
    "authorName": "胡应麟",
    "authorId": "e647d10f339e6a3e4e6cd9521bc0249a",
    "dynasty": "明",
    "content": [
      "玄冥水伯，载司寒冱。殒霜杀草，昆虫闭户。北风宵厉，飞霰昼零。",
      "木脱水涸，雷蛰无声。岁运既徂，阳和在候。万宝既成，敢告明后。"
    ]
  },
  {
    "id": "e647d10f339e6a3e934c2e4a6393a17a",
    "title": "拟汉郊祀歌十九首练时日",
    "authorName": "胡应麟",
    "authorId": "e647d10f339e6a3e4e6cd9521bc0249a",
    "dynasty": "明",
    "content": [
      "于维泰元，象帝之先。纲纪三才，遍周八埏。皇皇天地，畴阖畴辟。",
      "于维泰元，潜运无极。风雨雷露，维日月星。咸若其时，克顺克成。",
      "胎卵湿化，生育孳遂。灭除灾凶，增长福艾。四序既宜，八表既安。",
      "孰司其柄，于维泰元。嘉牲烨烨，陶匏涓洁。聿来骏奔，灵爽斯达。",
      "以莫不虔，以莫不馨。元化絪缊，泰阶底平。"
    ]
  },
  {
    "id": "e647d10f339e6a3e934c2e4aefb76e21",
    "title": "拟汉郊祀歌十九首练时日",
    "authorName": "胡应麟",
    "authorId": "e647d10f339e6a3e4e6cd9521bc0249a",
    "dynasty": "明",
    "content": [
      "维天维地，协尊并巨。嘏余一人，六合和豫。皇皇斋宫，穆与神通。",
      "臣邻景从，肃肃雍雍。报圜丘兮祀后土。千童罗列讴且舞。",
      "曳击笙镛鸣琳球。神如有知俨来游。大小诸秩，咸敬厥职。",
      "整齐服章，骏奔翼翼。群公秉德，毋怠毋忽。大君恭默，式于列辟。",
      "降天神兮下地祗。朱雀为驾苍龙旗。勾陈前导屏翳驰。",
      "长剑幼艾纷陆离。流商刻羽歌咸池。神飙击毂河宿移。",
      "箫韶九成凤来仪。皇人万寿登维祺。"
    ]
  },
  {
    "id": "e647d10f339e6a3e934c2e4ac0ebaa1c",
    "title": "拟汉郊祀歌十九首练时日",
    "authorName": "胡应麟",
    "authorId": "e647d10f339e6a3e4e6cd9521bc0249a",
    "dynasty": "明",
    "content": [
      "日出入，旸谷扶桑间，一何迅且疾。百年若电光，四序如风飘。",
      "祝融驱火轮，蓐收乘斗杓。羲和掣神鞭，玄冥扇狂飙。",
      "安得驾六龙，游遨遍八极。长生不复死，永永天地毕。"
    ]
  },
  {
    "id": "e647d10f339e6a3e934c2e4ae068b15d",
    "title": "拟汉郊祀歌十九首练时日",
    "authorName": "胡应麟",
    "authorId": "e647d10f339e6a3e4e6cd9521bc0249a",
    "dynasty": "明",
    "content": [
      "天马徕，自渥洼。度月支，径流沙。天马徕，以蹀躞。骨权奇，汗维血。",
      "天马来，骥为友。丧骊黄，牝与牡。天马来，蹑浮云。日千里，空而群。",
      "天马来，服帝闲。从法驾，鸣和鸾。天马来，兆有德。瑞万方，景四国。"
    ]
  },
  {
    "id": "e647d10f339e6a3e934c2e4aa407210d",
    "title": "拟汉郊祀歌十九首练时日",
    "authorName": "胡应麟",
    "authorId": "e647d10f339e6a3e4e6cd9521bc0249a",
    "dynasty": "明",
    "content": [
      "天门开，辟九重。上帝居，百灵从。瑶为台，璇为室。枢紫贝，牖金碧。",
      "吐望舒，宅曜灵。建雷鼓，树霓旌。左苍龙，右白虎。守飞廉，卫玄武。",
      "灵光被，六合周。烛万景，洞九幽。励精诚，荐嘉藻。永如期，锡难老。",
      "灵烂烂兮载扬光。清飙激云下羽𣄢。牵牛织女行七襄。",
      "蛾眉稚齿纷君堂。灵目成兮悦而康。合柷敔兮陈笙簧。",
      "天门呀然豁扶桑。双翼乘风朝紫皇。揖西王母携东方。",
      "食蟠桃实乘乘黄。周历八纮度九域。吐纳真精戏无极。"
    ]
  },
  {
    "id": "e647d10f339e6a3e934c2e4a5b917f2a",
    "title": "拟汉郊祀歌十九首练时日",
    "authorName": "胡应麟",
    "authorId": "e647d10f339e6a3e4e6cd9521bc0249a",
    "dynasty": "明",
    "content": [
      "景星见祠，神鼎载出。煌煌赤文，以播有德。经纬虹霓，屈蟠蛟螭。",
      "魑魅魍魉，莫能逢之。我鼎爰获，我号爰建。以祀汾阴，光我大汉。",
      "巍巍夏后，锡此实劳。阅历商周，肇见我郊。敢告上穹，肆逮下土。",
      "作乐象成，百兽率舞。享帝享亲，以莫弗歆。甘露是凝，昭我万龄。"
    ]
  },
  {
    "id": "e647d10f339e6a3e934c2e4a8f112623",
    "title": "拟汉郊祀歌十九首练时日",
    "authorName": "胡应麟",
    "authorId": "e647d10f339e6a3e4e6cd9521bc0249a",
    "dynasty": "明",
    "content": [
      "后皇降休，介我景福。以玄以黄，黼黻章服。靡迩弗洽，靡远弗蒙。",
      "亿万兆庶，视此成功。"
    ]
  },
  {
    "id": "e647d10f339e6a3e934c2e4a517bd8bf",
    "title": "拟汉郊祀歌十九首练时日",
    "authorName": "胡应麟",
    "authorId": "e647d10f339e6a3e4e6cd9521bc0249a",
    "dynasty": "明",
    "content": [
      "斋房三秀，柯叶九茎。煜煜皇皇，太和是蒸。亭云烂霞，嘘日月精。",
      "句曲之天，金液玉英。羽驾罡风，八翼上征。春曲灵苗，维王国祯。",
      "于铄我皇，祀亿万徵。"
    ]
  },
  {
    "id": "e647d10f339e6a3e934c2e4ae8c31dce",
    "title": "拟汉郊祀歌十九首练时日",
    "authorName": "胡应麟",
    "authorId": "e647d10f339e6a3e4e6cd9521bc0249a",
    "dynasty": "明",
    "content": [
      "华烨烨，黍载馨。延庶旄，驻翠旌。神之来，七圣俱。虹为马，蜺为车。",
      "神之来，百灵萃。风为裳，水为佩。神之来，荐嘉豆。八珍辐，众芳辏。",
      "神之来，肆长筵。雷大鼓，鸣钧天。何以休，神之留。赤凤至，黄麟游。",
      "何以豫，神将遇。庆云见，甘雨澍。蹻鹿卢，綦星辰。佐昊穹，佑下民。",
      "酌斗杓，和沆瀣。揄长蛾，拥幼艾。日驰精，月扬光。烂昭昭，乐未央。",
      "昆仑墟，瀛海澨。以余归，浩无际。"
    ]
  },
  {
    "id": "e647d10f339e6a3e934c2e4a33e3fc68",
    "title": "拟汉郊祀歌十九首练时日",
    "authorName": "胡应麟",
    "authorId": "e647d10f339e6a3e4e6cd9521bc0249a",
    "dynasty": "明",
    "content": [
      "维五神，五岳精。德盛大，包群灵。佐东皇，赞太乙。报圭璋，达琮璧。",
      "奠桂醑，以椒浆。牲肥腯，韨斯皇。女巫进，姹以丽。回云旓，驻霞帜。",
      "神偃仰，以徘徊。历明堂，升帝台。维光华，嘏大汉。年岁登，永嘉荐。"
    ]
  },
  {
    "id": "e647d10f339e6a3e934c2e4a0fffb6c4",
    "title": "拟汉郊祀歌十九首练时日",
    "authorName": "胡应麟",
    "authorId": "e647d10f339e6a3e4e6cd9521bc0249a",
    "dynasty": "明",
    "content": [
      "朝陇首，游白麟。显光华，辅一人。灵昭昭，庆万国。",
      "肇皇仁，祗帝德。八蛮共，四夷王。毋怠荒，纳嘉祥。嬉余薮，服余辂。",
      "浴和风，沐廿露。左苍龙，右紫鸾。文狸后，赤豹前。图尔形，辑尔瑞。",
      "五千历，视兹岁。"
    ]
  },
  {
    "id": "e647d10f339e6a3e934c2e4ac1cea549",
    "title": "拟汉郊祀歌十九首练时日",
    "authorName": "胡应麟",
    "authorId": "e647d10f339e6a3e4e6cd9521bc0249a",
    "dynasty": "明",
    "content": [
      "象载瑜，粲六牙。至万里，自流沙。入天闲，服舆皂。扈法驾，彰大造。",
      "翩翩哉，赤鸿来。超虞罗，翔玉台。翮五文，丽以鲜。衔灵芝，咽醴泉。",
      "兆嘉祥，禔景福。八荒来，四夷服。"
    ]
  },
  {
    "id": "e647d10f339e6a3e934c2e4a6d4bfe35",
    "title": "拟汉郊祀歌十九首练时日",
    "authorName": "胡应麟",
    "authorId": "e647d10f339e6a3e4e6cd9521bc0249a",
    "dynasty": "明",
    "content": [
      "赤蛟下，苍龙游。灵已醉，不可留。赤蛟翔，彩虹驭。灵欲归，不可驻。",
      "灵之逝，观玉台。戏阆风，宴蓬莱。灵之升，上无极。挟宇宙，傍日月。",
      "灵般般，亦享余。下神雀，降天厨。灵殷殷，肆余佑。亿万祀，永以寿。"
    ]
  },
  {
    "id": "e647d10f339e6a3e3beeff30e863fc26",
    "title": "灵芝歌",
    "authorName": "胡应麟",
    "authorId": "e647d10f339e6a3e4e6cd9521bc0249a",
    "dynasty": "明",
    "content": [
      "孕三秀兮毓灵芽。承月精兮映日华。烂辉光兮发云霞。",
      "服紫茎兮咽胡麻。乘赤霄兮上无涯。"
    ]
  },
  {
    "id": "e647d10f339e6a3eda8ada206c414517",
    "title": "桂之树",
    "authorName": "胡应麟",
    "authorId": "e647d10f339e6a3e4e6cd9521bc0249a",
    "dynasty": "明",
    "content": [
      "桂之树，桂之树，轮囷偃蹇，寂寞山之阿。山阿者谁，被薜荔，带女萝。",
      "淹留桂树枝以婆娑。以婆娑，岁月冉冉而蹉跎。攀援桂树枝行且歌。",
      "瞻彼桐柏之山，桂树丛生其上高嵯峨。高嵯峨，吾欲采其实，荫其叶，憩其柯。",
      "白日将暮，熊罴虎狼夹路当奈何。白日将暮，熊罴虎狼夹路当柰何。"
    ]
  },
  {
    "id": "e647d10f339e6a3e883e191606ec43d5",
    "title": "猛虎行",
    "authorName": "胡应麟",
    "authorId": "e647d10f339e6a3e4e6cd9521bc0249a",
    "dynasty": "明",
    "content": [
      "南山有猛虎，白额斑斓而锦文。南山有猛虎，白额斑斓而锦文。",
      "目睛铄雷电，齿牙决浮云。出入乘风飙，威加百兽，熊罴豺狼狐兔，惕息莫敢与共群。",
      "山头绝樵采，山底无四邻。终朝攫取行旅食黎氓。",
      "妇女小儿骨骸若丘山。腥秽不忍闻。谓虎汝胡不仁。",
      "胡不学彼驺虞凤与麟。百兽有恒食，胡汝好食人。",
      "汝胡太不仁，吾将上诉汝，诉汝司命君。唶司命君，不汝罪傅。",
      "汝角张，汝翼砺。汝爪距锋以锐。俾汝飞而食，食人万里外。",
      "食人以足，天道好还。忽遇洛阳，三河少年。贲戎发机，卞庄奋拳。",
      "佽飞鼓刃，裴旻控弦。击鼓鸣钲，张网树旗。有角曷抵，有翼曷飞。",
      "割裂其肉，寝处其皮。以首承溺，为百兽嗤。永戒后人，为恶勿长，为善勿疑。",
      "彼不余信，请视此诗。"
    ]
  },
  {
    "id": "e647d10f339e6a3ec7d3c35bf1c0e3b9",
    "title": "琴操十一首其八思归引",
    "authorName": "胡应麟",
    "authorId": "e647d10f339e6a3e4e6cd9521bc0249a",
    "dynasty": "明",
    "content": [
      "维鹿有由兮。维鸠有仇兮。尔徒余囚。余宁尔留兮。"
    ]
  },
  {
    "id": "e647d10f339e6a3ec7d3c35b5f674797",
    "title": "琴操十一首其八思归引",
    "authorName": "胡应麟",
    "authorId": "e647d10f339e6a3e4e6cd9521bc0249a",
    "dynasty": "明",
    "content": [
      "王子乔，玉笙霞佩长飘飖。王子乔，玉笙霞佩长飘飖。",
      "下游来，王子乔。缑山万桃花，白日行逍遥。倏忽上浮云，腾身还九霄。",
      "足蹑一双凫，虚空以游遨。顾视世间人，勿复劳相招。",
      "蓬莱之水清且浅，金银楼殿一何岧峣。三神之山连巨鳌。",
      "仙圣亿万计，骖鸾跨凤纷纷而来朝。苍龙为我车，乌鹊为我桥。",
      "道逢王方平，拍手弹云璈。麻姑十八九，红颜发垂腰。",
      "要我擘麟脯，进药长生瓢。顾视世间人，勿复劳相招。",
      "今上神圣，海晏河清，曷不跨双凫，来觐汉家朝。凝图奉箓，寿与天迢遥。",
      "下游来，王子乔。"
    ]
  },
  {
    "id": "e647d10f339e6a3ee80c3f4808d870b0",
    "title": "乌生八九子",
    "authorName": "胡应麟",
    "authorId": "e647d10f339e6a3e4e6cd9521bc0249a",
    "dynasty": "明",
    "content": [
      "峨峨秦氏高楼，桂树轮囷出云间。上有一双头白乌，毛羽何摧残。",
      "唶彼头白乌，生八九子，养雏坐树端。八九子，乳哺亦诚难。",
      "朝不得食，夜不得餐。八九子，羽翼以长成，各各飞去忘来还。",
      "唶彼头白乌，空腹坐树端。饥饿顿欲死，泪下如流泉。",
      "唶彼秦氏少年子，怒激壮士肝。白玉为雕弓，黄金为弹丸。",
      "一发中群雏，魂魄飞上天。八九子，魂魄飞上天。唶彼乌不反哺谁当怜。"
    ]
  },
  {
    "id": "e647d10f339e6a3e34d5a071b4278c2e",
    "title": "西门行",
    "authorName": "胡应麟",
    "authorId": "e647d10f339e6a3e4e6cd9521bc0249a",
    "dynasty": "明",
    "content": [
      "綦隆世，化日舒，玉尊肴醴罗前除。东邻子，燕赵姝，清歌妙舞扬罗襦。",
      "贤豪过，驷马车，良辰日吉心相娱。人命无百年，日月同斯须。",
      "胡为自约束，怅怅常独居。岂无仙人王子乔，驾六飞龙游太虚。",
      "岂无仙人王子乔，驾六飞龙游太虚。天地会有终，千秋万岁后仙圣同凡愚。",
      "不如命我友，撞钟擂鼓鸣笙竽。"
    ]
  },
  {
    "id": "e647d10f339e6a3e3148c36d332f4f7f",
    "title": "东门行",
    "authorName": "胡应麟",
    "authorId": "e647d10f339e6a3e4e6cd9521bc0249a",
    "dynasty": "明",
    "content": [
      "出东门，步且吁，时世混浊难共居。我欲乘长风，东游扶桑西瑶池。",
      "挥首向容成，亿万不相疑。归来告妻子，牵衣蹬足长歔欷。",
      "长歔欷，上有垂白亲，下有黄口儿。孔雀东南飞，十步五步不相离。",
      "君今独行安所之，君今独行安所之。不如守穷巷，鸡鸣狗吠相因依。",
      "不见伯夷叔齐，采西山蕨薇。荣名被百世难等夷。"
    ]
  },
  {
    "id": "e647d10f339e6a3eb39f5892e8c38724",
    "title": "顺东西门行",
    "authorName": "胡应麟",
    "authorId": "e647d10f339e6a3e4e6cd9521bc0249a",
    "dynasty": "明",
    "content": [
      "岁行暮，时既昏，设我肴醴开玉尊。",
      "乐亲故，延嘉宾，轩车杂沓徒在门。",
      "列五鼎，罗八珍，甘嘉溢口呈芳新。",
      "饮麻姑，招洛神，擘红虬脯羞黄麟。",
      "琴瑟和，钟鼓陈，樗蒱六博何缤纷。",
      "长袂掩，羞蛾颦，纤歌随风飘青云。",
      "良夜半，星河倾，主人未醉客尚醒。",
      "二难具，五福并，亿千万岁延遐龄。"
    ]
  },
  {
    "id": "e647d10f339e6a3eb8c99ff446a705b7",
    "title": "燕歌行",
    "authorName": "胡应麟",
    "authorId": "e647d10f339e6a3e4e6cd9521bc0249a",
    "dynasty": "明",
    "content": [
      "严霜萧萧白露漙。三星在房月在天。空闺思妇愁城南。",
      "起看北斗何阑干。楼头旅雁鸣飞翰。口衔尺书下云端。",
      "同心为结缄瑶函。下有相忆上加餐。何以寄情双玉环。",
      "念欲报之青琅玕。山高水长浩漫漫。我欲从之途路难。",
      "罗帷倚灯曙不眠。秋风飒飒吹重关。安得送我置汝前。"
    ]
  },
  {
    "id": "e647d10f339e6a3eb2d04e563752abcc",
    "title": "平陵东",
    "authorName": "胡应麟",
    "authorId": "e647d10f339e6a3e4e6cd9521bc0249a",
    "dynasty": "明",
    "content": [
      "平陵东，气郁葱。大雷电，天以风。启金縢，告元功。谁其辅者安汉公。",
      "安汉公，坐明堂。发天兵，下咸阳。讨贼盗，捕乱亡。贼盗乱亡，畴则使东郡，太守翟氏子不量。",
      "其力罔畏死，天兵桓桓孰敢当。所击者破御者殃。",
      "烟尘扫荡清一方。颈系诸累俘未央。君不见翟义公，今日系。",
      "安汉公，明日帝。彼已之子甘若荠。天凤改元易汉制。",
      "白水真人从东来。昆阳百万成沙灰。坐倚斗柄临高台。",
      "胡不再开金縢谕九垓。胡不再开金縢谕九垓。"
    ]
  },
  {
    "id": "e647d10f339e6a3e6bc8e8f123d25b86",
    "title": "鞠歌行",
    "authorName": "胡应麟",
    "authorId": "e647d10f339e6a3e4e6cd9521bc0249a",
    "dynasty": "明",
    "content": [
      "携玉女，邀仙童，天门詄荡开九重。",
      "揖金母，拜木公，蹻蹑鹿卢乘罡风。",
      "飞廉导，屏翳从，周游八极骑茆龙。",
      "乘元化，入无终，千秋万亿齐乔松。"
    ]
  },
  {
    "id": "e647d10f339e6a3ebc383cc47c46e5e1",
    "title": "上留田",
    "authorName": "胡应麟",
    "authorId": "e647d10f339e6a3e4e6cd9521bc0249a",
    "dynasty": "明",
    "content": [
      "噫嘻人世大难。贵贱贫富相悬。富贵阡陌绵延。",
      "贫贱家无一廛。四体衣襦不完。毛翮凋疏摧残。",
      "气息恹恹自怜。赴诉司命君前。我独胡为蹇连。",
      "夙生期运致然。饮泣吞声何言。"
    ]
  },
  {
    "id": "e647d10f339e6a3ee661f822068ea8e6",
    "title": "董逃行",
    "authorName": "胡应麟",
    "authorId": "e647d10f339e6a3e4e6cd9521bc0249a",
    "dynasty": "明",
    "content": [
      "东京城郭煌煌。冠盖罗列成行。天祸汉国彷徨。白昼兵戈夺攘。",
      "劫制天子侯王。千乘万骑北邙。焚烧廪庾糇粮。郿坞黄金作墙。",
      "天道好还有常。司徒祓除不祥。首恶刳胸裂肠。膏血燃灯道傍。",
      "百代箴规莫忘。永戒贪饕陆梁。"
    ]
  },
  {
    "id": "e647d10f339e6a3e6178ef4c2e1410b8",
    "title": "悲歌",
    "authorName": "胡应麟",
    "authorId": "e647d10f339e6a3e4e6cd9521bc0249a",
    "dynasty": "明",
    "content": [
      "巫山之高，淮水汤汤。我欲东归，洛大河无梁。船道阻绝，登高以望故乡。",
      "故乡不可见，熊罴虎狼夹路而成行。狐兔失群，我与为侣。",
      "日暮途远，傍无旅舍，悒郁谁语。悲风动地，阴云四起。",
      "仰天悲歌，泪堕不能止。"
    ]
  },
  {
    "id": "e647d10f339e6a3ea4a22b4607314d83",
    "title": "前缓声歌",
    "authorName": "胡应麟",
    "authorId": "e647d10f339e6a3e4e6cd9521bc0249a",
    "dynasty": "明",
    "content": [
      "缘木求鱼，譬彼入山采珠。意气虽勤，奈此道路殊。",
      "总角相亲，同室共居。君心有他，如隔里闾。身非草木根株。",
      "他人有心，忖度在余。欲见子都，乃值狂且。嗟他心之人，虫鸟之弗如。"
    ]
  },
  {
    "id": "e647d10f339e6a3e85180f65c65ec31a",
    "title": "蛱蝶行",
    "authorName": "胡应麟",
    "authorId": "e647d10f339e6a3e4e6cd9521bc0249a",
    "dynasty": "明",
    "content": [
      "飞来双蛱蝶，羽翅一何翩翩。掠春风而游东园，彼姝者子朱为颜。",
      "年十四五，被发齐两肩。忽来睹此双蛱蝶，心中以惨然。",
      "春风浩浩，岁月行蹉跎。我欲捉蝶以婆娑，蝶以双飞奈蝶何。"
    ]
  },
  {
    "id": "e647d10f339e6a3eca1dde75cd6d955b",
    "title": "君子行",
    "authorName": "胡应麟",
    "authorId": "e647d10f339e6a3e4e6cd9521bc0249a",
    "dynasty": "明",
    "content": [
      "呜呼大圣人，世或见疑猜。",
      "周公被流言，仲尼困桓魋。",
      "贤材实累身，忠信为祸媒。",
      "苍蝇点白璧，蚊蚋嘘风雷。",
      "麒麟匿郊薮，朱凤成摧颓。",
      "仰天再叹息，沈忧热中怀。",
      "扰扰蜗角争，忉怛劳形骸。",
      "千秋万世后，愚智同尘埃。"
    ]
  },
  {
    "id": "e647d10f339e6a3ebf0d0c79242ef0da",
    "title": "豫章行",
    "authorName": "胡应麟",
    "authorId": "e647d10f339e6a3e4e6cd9521bc0249a",
    "dynasty": "明",
    "content": [
      "螣蛇自有翼，未若应龙潜。",
      "蠖屈重渊中，润泽被八埏。",
      "宣尼浴沂水，武仲巢箕山。",
      "於陵饿仲子，通国称其廉。"
    ]
  },
  {
    "id": "e647d10f339e6a3e032e33983d515354",
    "title": "孤儿行",
    "authorName": "胡应麟",
    "authorId": "e647d10f339e6a3e4e6cd9521bc0249a",
    "dynasty": "明",
    "content": [
      "步出北郭门，荆榛夹路齐。",
      "悲风起白杨，叶落何凄凄。",
      "道逢孤儿卧，肌肤若螬蛴。",
      "伶俜瘦皮骨，却立忘东西。",
      "对我但长跪，气咽不能啼。",
      "自陈无罪过，父惑后娶妻。",
      "夙昔千金爱，慈母娇提携。",
      "高堂倏背弃，妖牝鸣晨鸡。",
      "风波起骨肉，咫尺如秦齐。",
      "终朝拾橡栗，薄暮餐黄齑。",
      "棰笞动盈百，卒岁无领绨。",
      "弃置田野间，冉冉白日低。",
      "昔为掌上珍，今为浊水泥。",
      "千秋履霜辙，永永戒前蹊。"
    ]
  },
  {
    "id": "e647d10f339e6a3e7ce108856d40ef67",
    "title": "白头吟",
    "authorName": "胡应麟",
    "authorId": "e647d10f339e6a3e4e6cd9521bc0249a",
    "dynasty": "明",
    "content": [
      "结缡奉明德，精诚决浮云。",
      "死生誓同穴，富贵安足论。",
      "一朝事势异，缅邈若越秦。",
      "风波起对面，谗慝来相仍。",
      "盛衰捷反掌，爱憎一何频。",
      "昔者寒炉火，今为甑下尘。",
      "还君锦绣段，著我苎罗裙。",
      "念彼求凰曲，恨恨不能陈。"
    ]
  },
  {
    "id": "e647d10f339e6a3e7b27bf830b4c313a",
    "title": "斗鸡曲",
    "authorName": "胡应麟",
    "authorId": "e647d10f339e6a3e4e6cd9521bc0249a",
    "dynasty": "明",
    "content": [
      "翩翩五陵少，挟弹游咸阳。",
      "万钱饮侠客，千镒招名娼。",
      "走马东郊外，斗鸡大道傍。",
      "两雄昂然出，五色丽且光。",
      "黄金介白羽，绿沈铸玄裳。",
      "双眸炯相射，四距翼而张。",
      "凭陵壮夫胆，激烈猛士肠。",
      "俱呈庆忌捷，竞逞黑卵刚。",
      "狞牙攫豹虎，怒臂撑螳螂。",
      "先声骤恫喝，后举剧披猖。",
      "朱冠碎靺鞨，彩颊掀琳琅。",
      "宁论北宫挠，肯避平阳创。",
      "回身角伎巧，耸翮驰精芒。",
      "初交气方盛，再合势弥强。",
      "捐生赴仇国，效命临战场。",
      "纵横掣惊电，䟤跋挐秋霜。",
      "摧锋若御寇，逐北如擒王。",
      "干旄助踊跃，钲鼓随腾骧。",
      "天地黯无色，尘沙剧飞扬。",
      "欢呼压廛市，登眺摧山冈。",
      "中原逐秦鹿，大陆豗天狼。",
      "雄雌久未决，转战益慨慷。",
      "迟迟白日堕，两敌为彷徨。",
      "安得鲁阳刃，一挥返扶桑。"
    ]
  },
  {
    "id": "e647d10f339e6a3e686e88ebfbe6551f",
    "title": "三妇艳二首",
    "authorName": "胡应麟",
    "authorId": "e647d10f339e6a3e4e6cd9521bc0249a",
    "dynasty": "明",
    "content": [
      "大妇拂花笺，中妇理冰弦。",
      "小妇学弹棋，夭桃斗春妍。",
      "良人定睛觑，谁当最可怜。"
    ]
  },
  {
    "id": "e647d10f339e6a3e686e88eb84d4d2f9",
    "title": "三妇艳二首",
    "authorName": "胡应麟",
    "authorId": "e647d10f339e6a3e4e6cd9521bc0249a",
    "dynasty": "明",
    "content": [
      "大妇贴花钿，中妇理红妆。",
      "小妇画蛾眉，含娇踏春阳。",
      "良人试垂盼，良夜殊未央。"
    ]
  },
  {
    "id": "e647d10f339e6a3e833d6d174dea5c47",
    "title": "广三妇艳四首",
    "authorName": "胡应麟",
    "authorId": "e647d10f339e6a3e4e6cd9521bc0249a",
    "dynasty": "明",
    "content": [
      "大妇出姬姜，族望不可加。",
      "中妇出燕赵，容色鲜如花。",
      "小妇出吴越，盈盈娇浣纱。",
      "丈人但安坐，四海方为家。"
    ]
  },
  {
    "id": "e647d10f339e6a3e833d6d177f7f09e8",
    "title": "广三妇艳四首",
    "authorName": "胡应麟",
    "authorId": "e647d10f339e6a3e4e6cd9521bc0249a",
    "dynasty": "明",
    "content": [
      "大妇字若兰，深闺理流黄。",
      "中妇字罗敷，陌上行采桑。",
      "小妇字莫愁，盈盈居画堂。",
      "丈人但安坐，满目饶春光。"
    ]
  },
  {
    "id": "e647d10f339e6a3e833d6d1780989467",
    "title": "广三妇艳四首",
    "authorName": "胡应麟",
    "authorId": "e647d10f339e6a3e4e6cd9521bc0249a",
    "dynasty": "明",
    "content": [
      "大妇出迎客，二十颇有馀。",
      "中妇起持觞，二九曳罗襦。",
      "小妇坐鸣筝，二八正敷腴。",
      "丈人但行乐，南面安得如。"
    ]
  },
  {
    "id": "e647d10f339e6a3e833d6d17a65588f7",
    "title": "广三妇艳四首",
    "authorName": "胡应麟",
    "authorId": "e647d10f339e6a3e4e6cd9521bc0249a",
    "dynasty": "明",
    "content": [
      "大妇年十九，高堂坐摴蒱。",
      "中妇方十七，明琼角呼卢。",
      "小妇正十五，青春独当垆。",
      "丈人但行乐，何羡执金吾。"
    ]
  },
  {
    "id": "e647d10f339e6a3e3cc7ca819e9da412",
    "title": "远别离",
    "authorName": "胡应麟",
    "authorId": "e647d10f339e6a3e4e6cd9521bc0249a",
    "dynasty": "明",
    "content": [
      "远别离，古有之。不见牵牛星，荧荧河汉湄。黄姑弄杼轴，锦石为支机。",
      "招要自成匹，永永不相疑。终朝卧阊阖，折花事游嬉。",
      "逡巡怒上帝，立遣东西驰。天孙尚尔尔，世人了可知。",
      "酌君一杯酒，听我歌别离。君不见重瞳堕地气食牛，扫除六合朝诸侯。",
      "美人娇爱置金屋，彭城著绣夸遨游。时危势屈走垓下，楚歌四面兴仇雠。",
      "蛾眉倏忽化黄土，拔山力尽乌江头。君不见隆准布衣奋三尺，蹙项诛秦四海一。",
      "淮阴菹醢百虑空，掌上娇儿夜啼泣。回身楚舞涕泗横，黄鹄摩天招不得。",
      "未央美人居厕中，地下谁呼宠姬戚。古来豪杰流，往往称二子。",
      "裂眦摧天关，五岳任驱使。徘徊一妇人，竟作别离死。",
      "何况蚩蚩辈，畴能不罹此。房帷仅咫尺，陷阱如丘山。",
      "不信别离苦，焉知行路难。荆榛莽闺闼，对面生尤愆。",
      "逝将舍之去，去去适荆蛮。荆蛮非我乡，念欲还长安。",
      "载歌别离曲，使人叹息摧朱颜。远别离，何匆匆。浮世狭，难为容。",
      "胡不醉我美酒三千钟。蒲萄之酿紫花泼，绿尊翠杓春溶溶。",
      "两手持蟹螯，拍浮玉缸中。落叶有时合，明珠有时逢。",
      "人生把酒当尽醉，回头万事成虚空。项刘两竖子，龌龊非莫雄。",
      "天孙与河鼓，儿女徒忡忡。二妃从游已百岁，湘水底事流啼红。",
      "屈原李白俱谩语，谑浪分明欺乃公。大人虎变挟宇宙，傍日月驾双飞龙。",
      "黄童姹女永相逐，周游八极乘罡风。安能低眉折腰局促，相若辕下驹守樊笼。",
      "远别离，何匆匆。安能低眉折腰局促，相若辕下驹守樊笼。"
    ]
  },
  {
    "id": "e647d10f339e6a3e0dd3e567dfcae3a0",
    "title": "续三妇艳二首",
    "authorName": "胡应麟",
    "authorId": "e647d10f339e6a3e4e6cd9521bc0249a",
    "dynasty": "明",
    "content": [
      "大妇处华堂，玉貌锦衣裳。",
      "中妇处高楼，玉指拨箜篌。",
      "小妇处金屋，玉簪髻初束。",
      "白日欢未足，良夜更秉烛。"
    ]
  },
  {
    "id": "e647d10f339e6a3e0dd3e5676ae3ec20",
    "title": "续三妇艳二首",
    "authorName": "胡应麟",
    "authorId": "e647d10f339e6a3e4e6cd9521bc0249a",
    "dynasty": "明",
    "content": [
      "大妇妆初成，一顾倾人城。",
      "中妇妆乍毕，一盼倾人国。",
      "少妇妆未己，一笑倾人主。",
      "有酒清且旨，交加学连理。"
    ]
  },
  {
    "id": "e647d10f339e6a3e39df330af9458470",
    "title": "饮马长城窟",
    "authorName": "胡应麟",
    "authorId": "e647d10f339e6a3e4e6cd9521bc0249a",
    "dynasty": "明",
    "content": [
      "饮马长城窟，长城多白骨。白骨纵横如雪山，风吹飞沙马不前。",
      "借问何人骸，暴露置其间。云是当时秦王筑城卒，被驱什九亡黄泉。",
      "膏血饲蝼蛄，肌肉喂乌鸢。惟有白骨存，安能复持还。",
      "歇马上长城，睹此重辛酸。令我中气咽，徘徊不能言。",
      "男儿立功名，介胄辞上官。横行万里外，勒勋赴燕然。",
      "黄金络马头，白玉饰马鞭。胡不奋长剑，平沙漠，款服诸部落，勒石燕然入长安。",
      "生封定远侯，冢墓象祁连。胡为老死长城下，白骨支撑玉门关。",
      "黄榆翳衰草，一望徒漫漫。子孙不复知，悲鸣裂肠肝。",
      "肠肝痛欲裂，子孙无柰何。至今长城下，白骨年年多。",
      "存亡信有命，壮士悲蹉跎。闵彼长城卒，聊作长城歌。",
      "长城歌，歌莫哀，秣余马，登轮台。轮台浮云极天开，我马玄黄以豗尵。",
      "当时班定远，鬓发焦黄埃。皓首博侯封，慈亲溘蒿莱。",
      "其人至今亦白骨，定远之荣安在哉。何异长城卒，埋胔长城隈。",
      "不如驱我马，舍之归去来。五花一掷换美酒，竹林痛饮忘疑猜。",
      "双眼瞢腾向天白，飞行八极骑龙媒。"
    ]
  },
  {
    "id": "e647d10f339e6a3e7cafc886686b9e31",
    "title": "反三妇艳二首",
    "authorName": "胡应麟",
    "authorId": "e647d10f339e6a3e4e6cd9521bc0249a",
    "dynasty": "明",
    "content": [
      "大妇吟白头，沟水东西流。",
      "中妇歌懊侬，红颜空自红。",
      "小妇咏团扇，辛苦郎自见。",
      "莫夸三妇艳，丈人涕如霰。"
    ]
  },
  {
    "id": "e647d10f339e6a3e7cafc886a9219d06",
    "title": "反三妇艳二首",
    "authorName": "胡应麟",
    "authorId": "e647d10f339e6a3e4e6cd9521bc0249a",
    "dynasty": "明",
    "content": [
      "大妇气食牛，千唤不回头。",
      "中妇愁绪萦，敢恕不敢嗔。",
      "小妇诉卑贱，终朝泪洗面。",
      "莫夸三妇艳，丈人肠欲断。"
    ]
  },
  {
    "id": "e647d10f339e6a3e5536f1b33bde38a6",
    "title": "登高丘而望远海和李白",
    "authorName": "胡应麟",
    "authorId": "e647d10f339e6a3e4e6cd9521bc0249a",
    "dynasty": "明",
    "content": [
      "登高丘，望远海，海水何茫茫。齐州九点渺空阔，东西日月悬扶桑。",
      "扶桑宫阙连蓬莱，白虹照耀中天台。六鳌赑屃负圆峤，群帝百千亿万纷纷跨鹤游崔嵬。",
      "峨岢大舶走徐市，安期一去无时回。我笑秦王乏灵骨，人言汉武非仙才。",
      "登高丘，望远海，海水茫茫接天回，使我极目心悠哉。",
      "心悠哉，以彷徨。何来龙伯人，濯足临扶桑。一钓连六鳌，揽之不盈筐。",
      "煮鳌为臛充余粮，鳌骨如山今已霜。我醉欲卧黄金床，呼吸灵和挟三光。",
      "睥聣汉武嗤秦皇，周行八极还大荒。"
    ]
  },
  {
    "id": "e647d10f339e6a3eead1783cd45b62c8",
    "title": "虎穴行送曹秀才从军",
    "authorName": "胡应麟",
    "authorId": "e647d10f339e6a3e4e6cd9521bc0249a",
    "dynasty": "明",
    "content": [
      "男儿堕地气压鳌，俯拾将相如鸿毛。时来拥彗扫六合，云霞五色飞宫袍。",
      "君不见苏秦微时皂貂泣，一朝金印都六国。位高金多归故乡，妻嫂匍匐趋道傍。",
      "一家骨肉尚如此，陌上行人谁家子。丈夫耻作儿女悲，世路滔滔竞青紫。",
      "酒酣愤歌歌激烈，双眼横天日星裂。便从东海批龙鳞，更向南山搏虎穴。",
      "宁能寂寂鸡鹜群，燕雀蝼蚁争纷纷。金盘六博饮美酒，匣底芙蓉电光吼。",
      "来朝挥戈大漠北，辟易咸阳万夫走。"
    ]
  },
  {
    "id": "e647d10f339e6a3eae61a168e92c5691",
    "title": "悲歌行",
    "authorName": "胡应麟",
    "authorId": "e647d10f339e6a3e4e6cd9521bc0249a",
    "dynasty": "明",
    "content": [
      "滔滔百川逝还流，夸父逐日不回头。秋风鸿雁春风燕，河东织女西牵牛。",
      "牵牛织女不相见，一似秋鸿与春燕。人生有钱付酒家，何用殷忧涕如霰。",
      "君不见黄河奔流下太行，鲁阳难返九日光。黄金可成脑可补，试问秦皇与汉武。"
    ]
  },
  {
    "id": "e647d10f339e6a3e785e30645f1aa3d0",
    "title": "白纻四时词四首",
    "authorName": "胡应麟",
    "authorId": "e647d10f339e6a3e4e6cd9521bc0249a",
    "dynasty": "明",
    "content": [
      "东园桃李争春阳，美人如花簇华堂。弯弓舞袖搴罗裳，沉香亭北春茫茫。",
      "东风吹歌绕画梁，回眸一盼神飞扬，我醉欲眠黄金床。"
    ]
  },
  {
    "id": "e647d10f339e6a3e785e30644374c955",
    "title": "白纻四时词四首",
    "authorName": "胡应麟",
    "authorId": "e647d10f339e6a3e4e6cd9521bc0249a",
    "dynasty": "明",
    "content": [
      "南原日长蝴蝶飞，朱楼画阁临芳池。美人含娇拂罗衣，歌喉宛转浮云驰。",
      "流商刻羽知音稀，纤腰起舞光陆离，我醉欲罢黄金卮。"
    ]
  },
  {
    "id": "e647d10f339e6a3e785e30648d40a0bf",
    "title": "白纻四时词四首",
    "authorName": "胡应麟",
    "authorId": "e647d10f339e6a3e4e6cd9521bc0249a",
    "dynasty": "明",
    "content": [
      "西堂雨霜胡雁来，中天皎月璚云开。纤歌遏云夜徘徊，美人击筑秋风哀。",
      "华阳碣石俱蒿莱，荆卿渐离安在哉，我醉欲上黄金台。"
    ]
  },
  {
    "id": "e647d10f339e6a3e785e306444a931d6",
    "title": "白纻四时词四首",
    "authorName": "胡应麟",
    "authorId": "e647d10f339e6a3e4e6cd9521bc0249a",
    "dynasty": "明",
    "content": [
      "北风萧萧撼陵谷，白雪飘花满平陆。何处阳春斗歌曲，云锦缠头舞鸲鹆。",
      "美人修蛾无疹粟，素手垂垂照寒玉，我醉欲买黄金屋。"
    ]
  },
  {
    "id": "e647d10f339e6a3e76dd7efe7935c27c",
    "title": "杨白花",
    "authorName": "胡应麟",
    "authorId": "e647d10f339e6a3e4e6cd9521bc0249a",
    "dynasty": "明",
    "content": [
      "杨白花，随风漂泊天之涯。深闺无人白日暮，金舆玉辇空咨嗟。",
      "惟有旧时杨柳树，月明夜夜啼栖鸦。"
    ]
  },
  {
    "id": "e647d10f339e6a3ed3ced17f44d098ba",
    "title": "白鼻騧",
    "authorName": "胡应麟",
    "authorId": "e647d10f339e6a3e4e6cd9521bc0249a",
    "dynasty": "明",
    "content": [
      "逢欢白鼻騧，驻妾青丝骑。罗带结同心，留连合欢被。",
      "君作干将佩，侬作莫邪钩。雄雌两物巧相遇，安眠玉匣三千秋。"
    ]
  },
  {
    "id": "e647d10f339e6a3e57659484cc3c118e",
    "title": "长相思",
    "authorName": "胡应麟",
    "authorId": "e647d10f339e6a3e4e6cd9521bc0249a",
    "dynasty": "明",
    "content": [
      "长相思，久离别，单于台上秋草歇。玉帐寒，朱旗折，三年灞陵梦，万古阴山雪。",
      "边笳日暮起塞门，流水无声陇云咽。长相思，久离别。"
    ]
  },
  {
    "id": "e647d10f339e6a3e2bdfdb69d2839c6f",
    "title": "拟李白蜀道难作梁父吟",
    "authorName": "胡应麟",
    "authorId": "e647d10f339e6a3e4e6cd9521bc0249a",
    "dynasty": "明",
    "content": [
      "抱膝南阳庐，明时甘陆沈。唐尧倦六合，飞书入深林。",
      "颍川之水，咄嗟不足洗余耳，拂衣长啸直上岱宗之嵚岑。",
      "岱宗高高不得上，卧龙之叟来相寻。邀余憩梁父，重作梁父吟。",
      "我吟梁父君莫猜，仰天叱咤浮云开。晏婴侏儒忌贤哲，二三力士庸堪哀。",
      "古来封禅之君七十二，其人一一俱尘埃。请为梁父吟，我吟君莫猜。",
      "梁父中天十万八千有馀丈，一柱亭亭迥出泰山上𥓂砑。",
      "巃嵷独立标乾坤，恍若元气浮昆仑。龟蒙凫绎以东诸阜尽培塿，纷纭拜伏罗儿孙。",
      "决眦断虹入，荡胸明霞屯。手接飞鸟度，步学猿猱蹲。",
      "竦身十八盘，象纬渐可扪。黄河一线绕山麓，徂徕矫首势欲吞。",
      "鹿卢之蹻抟旋撇捩不遑息，神人绝顶为我开天门。",
      "开天门，阅仙籍，其间似有胡生名，谪向金华煮白石。",
      "朝从天门卧，夜坐日观峰。峰头望海色，灏灏连长空。",
      "五城十二楼，嵯峨驾天风。天鸡乱鸣不知夕，回飙忽卷大海立。",
      "海水横飞十洲溢，滟滟扶桑吐朝日。红轮轣辘碾太虚，我欲乘之走八极。",
      "金银台殿咫尺间，玉女携余掉臂入。掉臂入，谒元君，呵赤蜺，导黄麟。",
      "右拍浮丘肩，左顾招广成。神农以还九千九百九十有馀帝，扬雷掣电纷纷跨鹤而来迎。",
      "鸟篆鸿章閟灵迹，仲尼扪崖怪难识。蛟螭缺落狐兔跑，对此抚膺重叹息。",
      "翠华茫茫杳何处，四顾中原日无色。君不见秦祖龙，云亭柴望拥列辟，衣冠剑舄如云虹。",
      "至今沦没尽荒草，故物但有当时松。君不见汉孝武，驰驱栾大延文成，卤簿干旄照东鲁。",
      "东方小儿弄乃公，寂寞荆榛翳抔土。吁嗟乎，秦皇汉武真蜉蝣，我今胡为此滞留。",
      "拂袖行歌下梁父，下山竟作齐东游。齐东道上逢李白，飞扬跋扈心神投。",
      "鹔鹴之裘五花马，一醉五月眠高楼。吴钩如霜雪花落，纵横眼底无全牛。",
      "我歌梁父属尔和，遥空立降双青虬。世人拍手笑轻薄，我嗤人世真累囚。",
      "渭滨老叟太多事，行年八十图封侯。鄙哉齐国三竖子，沾沾一果同猕猴。",
      "力排南山躯九尺，杀身反堕侏儒俦。隆中释耒大星殒，人间事事当回头。",
      "头上青丝一朝倏尔变白发，九州之伯四岳之长如悬疣。",
      "梁父吟，歌莫愁，男儿有身睥睨六合追巢由。不然淋漓大白扫椽笔，阳春百代鸣天球。",
      "犹胜古来封禅之君七十二伐功，诩德夸蚩尤。君不见七十二家文字总顽石，汉碣秦碑半颓泐。",
      "惟有青莲居士梁父吟，万古长悬岱宗日。惟有青莲居士梁父吟，万古长悬岱宗日。"
    ]
  },
  {
    "id": "e647d10f339e6a3e6bc73258fa288b43",
    "title": "东飞伯劳歌",
    "authorName": "胡应麟",
    "authorId": "e647d10f339e6a3e4e6cd9521bc0249a",
    "dynasty": "明",
    "content": [
      "西飞者燕东伯劳，华堂锦帐生蓬蒿。",
      "少年儿郎轻薄子，弃捐比翼如鸿毛。",
      "咫尺天孙与河鼓，岁岁年年隔银浦。",
      "一朝乌鹊来填桥，犹得相逢话辛苦。",
      "脂车秣马夜不停，漂流南北如浮萍。",
      "当时离别勿复道，悲风冉冉来长檠。",
      "机上双鸾手中线，宛转流黄涕沾面。",
      "铅华落尽君不见，东飞伯劳西飞燕。"
    ]
  },
  {
    "id": "e647d10f339e6a3e3066ea4007afab79",
    "title": "长安道",
    "authorName": "胡应麟",
    "authorId": "e647d10f339e6a3e4e6cd9521bc0249a",
    "dynasty": "明",
    "content": [
      "长安开大道，佳丽壮秦京。",
      "帝座悬双阙，皇居控百城。",
      "重关函谷气，夹岸渭川声。",
      "冠盖凌云度，轩车耀日行。",
      "新丰花簇骑，上苑树巢莺。",
      "鼓吹元僚第，旌旗大将营。",
      "狭斜何处是，北里近西清。"
    ]
  },
  {
    "id": "e647d10f339e6a3e151f55244c7fa851",
    "title": "行路难二首",
    "authorName": "胡应麟",
    "authorId": "e647d10f339e6a3e4e6cd9521bc0249a",
    "dynasty": "明",
    "content": [
      "君不见东家叟，昔日容华今老丑。君不见西家翁，昔时豪富今贫穷。",
      "盛衰美恶反覆掌，造化小儿剧罔两。敝车羸马聊自储，荡意平心恣欢赏。",
      "人心险阨如山川，行路之难君所谙。有酒盈尊肉盈几，明日咸阳过赵李。"
    ]
  },
  {
    "id": "e647d10f339e6a3e151f552491addd13",
    "title": "行路难二首",
    "authorName": "胡应麟",
    "authorId": "e647d10f339e6a3e4e6cd9521bc0249a",
    "dynasty": "明",
    "content": [
      "君不见原上草，一夜霜飞净于扫。君不见园中花，一朝风荡随泥沙。",
      "男儿快意在行乐，何用营营逐飞藿。白日苦短秉烛游，玉碗淋漓恣斟酌。",
      "人心对面隔九疑，行路之难君所知。速来就我饮斗酒，倏忽华颠壮夫丑。"
    ]
  },
  {
    "id": "e647d10f339e6a3e80ef555d1c610768",
    "title": "黄鹄",
    "authorName": "胡应麟",
    "authorId": "e647d10f339e6a3e4e6cd9521bc0249a",
    "dynasty": "明",
    "content": [
      "何处双黄鹄，飞来自大荒。",
      "声传北塞远，影落汉宫长。",
      "咽露过平乐，衔云入建章。",
      "谁同二千石，万寿献君王。"
    ]
  },
  {
    "id": "e647d10f339e6a3eeb5e7ec0101318a6",
    "title": "雨雪",
    "authorName": "胡应麟",
    "authorId": "e647d10f339e6a3e4e6cd9521bc0249a",
    "dynasty": "明",
    "content": [
      "雨雪霏霏下，遥知行路难。",
      "将军金甲重，战士铁衣寒。",
      "落叶边淮尽，飞花度陇残。",
      "城南有思妇，拥被独更阑。"
    ]
  },
  {
    "id": "e647d10f339e6a3efcdfa59c735491d9",
    "title": "出塞",
    "authorName": "胡应麟",
    "authorId": "e647d10f339e6a3e4e6cd9521bc0249a",
    "dynasty": "明",
    "content": [
      "陇首雪花飘，征人出渭桥。",
      "长城屯万骑，大碛下双雕。",
      "闪月朱旗静，穿云画角遥。",
      "横行榆塞外，一战静氛妖。"
    ]
  },
  {
    "id": "e647d10f339e6a3e447479830606368a",
    "title": "梅花落",
    "authorName": "胡应麟",
    "authorId": "e647d10f339e6a3e4e6cd9521bc0249a",
    "dynasty": "明",
    "content": [
      "何处边声切，迢迢逐暮笳。",
      "天山飞雪暗，万树落梅花。",
      "度漠边云断，飘空汉月斜。",
      "那能辽左客，此夜不思家。"
    ]
  },
  {
    "id": "e647d10f339e6a3e0ef49e9ac3527f48",
    "title": "陇首",
    "authorName": "胡应麟",
    "authorId": "e647d10f339e6a3e4e6cd9521bc0249a",
    "dynasty": "明",
    "content": [
      "九月被毡裘，征人上陇头。",
      "黄龙悬塞色，白马赴边愁。",
      "陇坂高无极，寒泉咽不流。",
      "梅花何处折，肠断在朱楼。"
    ]
  },
  {
    "id": "e647d10f339e6a3e6c003b41271f7b15",
    "title": "入塞",
    "authorName": "胡应麟",
    "authorId": "e647d10f339e6a3e4e6cd9521bc0249a",
    "dynasty": "明",
    "content": [
      "九塞燧烟销，将军罢度辽。",
      "前军严阵垒，大汉静氛嚣。",
      "玉勒飞黄静，金戈太白遥。",
      "塞门歌舞入，红旆暮飘飘。"
    ]
  },
  {
    "id": "e647d10f339e6a3e1135796b9c217ec2",
    "title": "折杨柳",
    "authorName": "胡应麟",
    "authorId": "e647d10f339e6a3e4e6cd9521bc0249a",
    "dynasty": "明",
    "content": [
      "送客灞陵桥，娼楼雪未消。",
      "当垆年少女，十五正娇娆。",
      "柳叶如垂手，杨枝似舞腰。",
      "相看不忍别，折赠最长条。"
    ]
  },
  {
    "id": "e647d10f339e6a3e027fa49f5b4d7a94",
    "title": "小垂手",
    "authorName": "胡应麟",
    "authorId": "e647d10f339e6a3e4e6cd9521bc0249a",
    "dynasty": "明",
    "content": [
      "锦帐出红绡，佳人斗步摇。",
      "缠头矜稚齿，入掌妒纤腰。",
      "帝子回鸾辂，天孙度鹊桥。",
      "莫嫌银漏短，甲煎彻明烧。"
    ]
  },
  {
    "id": "e647d10f339e6a3ee98327d5103d8dd2",
    "title": "征妇怨",
    "authorName": "胡应麟",
    "authorId": "e647d10f339e6a3e4e6cd9521bc0249a",
    "dynasty": "明",
    "content": [
      "去年征钜鹿，今岁入卢龙。",
      "玉塞莺声断，银河雁影重。",
      "裁衣犹忆体，临镜懒窥容。",
      "秋风起昨夜，床下又闻蛩。"
    ]
  },
  {
    "id": "e647d10f339e6a3e51e0ed3f9c274d01",
    "title": "班婕妤",
    "authorName": "胡应麟",
    "authorId": "e647d10f339e6a3e4e6cd9521bc0249a",
    "dynasty": "明",
    "content": [
      "长门秋已到，昭阳欢未终。",
      "绿苔积永巷，黄叶闭深宫。",
      "啼红只自惜，捣素为谁工。",
      "惟将旧团扇，寂寂对西风。"
    ]
  },
  {
    "id": "e647d10f339e6a3ee79b0716b6acd595",
    "title": "刘生",
    "authorName": "胡应麟",
    "authorId": "e647d10f339e6a3e4e6cd9521bc0249a",
    "dynasty": "明",
    "content": [
      "刘生何慷慨，任侠冠东平。",
      "五侯前箸借，千乘下阶迎。",
      "季布匿来久，陶朱名已成。",
      "谁言一剧孟，能重亚夫营。"
    ]
  },
  {
    "id": "e647d10f339e6a3ea0b19977771b1404",
    "title": "明妃曲",
    "authorName": "胡应麟",
    "authorId": "e647d10f339e6a3e4e6cd9521bc0249a",
    "dynasty": "明",
    "content": [
      "骢马载蛾眉，明妆出帝畿。",
      "含颦辞玉阙，结恨向金微。",
      "月疑秦地镜，云忆汉宫衣。",
      "传书寄鸿雁，一为报龙旗。"
    ]
  },
  {
    "id": "e647d10f339e6a3edd33aba4b5eeaf3f",
    "title": "后明妃曲",
    "authorName": "胡应麟",
    "authorId": "e647d10f339e6a3e4e6cd9521bc0249a",
    "dynasty": "明",
    "content": [
      "出塞涕沾襟，遥望阴山阴。",
      "旧宠汉宫薄，新恩边地深。",
      "紫骝涉长道，黄鹄寄哀音。",
      "千载琵琶曲，谁明去住心。"
    ]
  },
  {
    "id": "e647d10f339e6a3ea462ad9c58cd3bb7",
    "title": "董娇娆",
    "authorName": "胡应麟",
    "authorId": "e647d10f339e6a3e4e6cd9521bc0249a",
    "dynasty": "明",
    "content": [
      "素手拨箜篌，盈盈在画楼。",
      "玉钗翘紫燕，金盒贮红虬。",
      "楚台行雨过，汉殿乘风游。",
      "期门诸侠少，无处系骅骝。"
    ]
  },
  {
    "id": "e647d10f339e6a3e83e10cf548fa18d3",
    "title": "洛阳道",
    "authorName": "胡应麟",
    "authorId": "e647d10f339e6a3e4e6cd9521bc0249a",
    "dynasty": "明",
    "content": [
      "迢迢洛阳道，日暮正飞花。",
      "公子青丝榼，王孙白鼻騧。",
      "骑吹金张宅，歌钟赵李家。",
      "遥传丽人至，偷眼七香车。"
    ]
  },
  {
    "id": "e647d10f339e6a3e946d0d471acebe20",
    "title": "秦王卷衣",
    "authorName": "胡应麟",
    "authorId": "e647d10f339e6a3e4e6cd9521bc0249a",
    "dynasty": "明",
    "content": [
      "春色醉秦楼，秦玉夜宴游。",
      "銮舆回卤簿，凤管叶箜篌。",
      "七宝流苏帐，千金集翠裘。",
      "何人最承幸，卷赠龙阳侯。"
    ]
  },
  {
    "id": "e647d10f339e6a3e52c5b76134d5b8f6",
    "title": "铜雀伎",
    "authorName": "胡应麟",
    "authorId": "e647d10f339e6a3e4e6cd9521bc0249a",
    "dynasty": "明",
    "content": [
      "松柏西陵路，君王不复游。",
      "高台铜雀暮，故苑石麟秋。",
      "舞将罗袖歇，歌倚穗帷愁。",
      "浮云渺天末，漳水共悠悠。"
    ]
  },
  {
    "id": "e647d10f339e6a3ed18ed37bd65d559f",
    "title": "赋得盈盈楼上女",
    "authorName": "胡应麟",
    "authorId": "e647d10f339e6a3e4e6cd9521bc0249a",
    "dynasty": "明",
    "content": [
      "盈盈楼上女，十五正婵娟。",
      "照胆秦宫镜，含情蜀国弦。",
      "踏青回绮陌，拾翠傍晴川。",
      "轻薄金吾子，无劳问少年。"
    ]
  },
  {
    "id": "e647d10f339e6a3ec1eefc5c4eb92369",
    "title": "少年行",
    "authorName": "胡应麟",
    "authorId": "e647d10f339e6a3e4e6cd9521bc0249a",
    "dynasty": "明",
    "content": [
      "翩翩游侠客，结束自名邦。",
      "过赵黄金百，游秦白璧双。",
      "鸣鞭中贵避，插羽右贤降。",
      "日暮名姬肆，飞花扑玉缸。"
    ]
  },
  {
    "id": "e647d10f339e6a3e45cb0a6fe33353ec",
    "title": "紫骅骝",
    "authorName": "胡应麟",
    "authorId": "e647d10f339e6a3e4e6cd9521bc0249a",
    "dynasty": "明",
    "content": [
      "蹀躞天闲骑，曾从大宛来。",
      "悬金当骏市，喷玉过龙堆。",
      "伏枥心元壮，鸣鞭气不回。",
      "何辞万里道，逐北向轮台。"
    ]
  },
  {
    "id": "e647d10f339e6a3eee6656710f972239",
    "title": "关山月",
    "authorName": "胡应麟",
    "authorId": "e647d10f339e6a3e4e6cd9521bc0249a",
    "dynasty": "明",
    "content": [
      "绝塞生秋早，空闺入夜愁。",
      "光飞银阙上，影抱玉门流。",
      "露气漙丝管，霜华拂锦裘。",
      "征夫犹北戍，目断大刀头。"
    ]
  },
  {
    "id": "e647d10f339e6a3e8f6a48727c4af5ae",
    "title": "剑侠行",
    "authorName": "胡应麟",
    "authorId": "e647d10f339e6a3e4e6cd9521bc0249a",
    "dynasty": "明",
    "content": [
      "少年学剑术，飞身游泬寥。",
      "鹿卢云气拥，龙匣电光摇。",
      "醉呵鲁句践，怒骂霍嫖姚。",
      "夜来风雪猛，拂袖灞陵桥。"
    ]
  },
  {
    "id": "e647d10f339e6a3e409170eb3084c2e0",
    "title": "骢马驱",
    "authorName": "胡应麟",
    "authorId": "e647d10f339e6a3e4e6cd9521bc0249a",
    "dynasty": "明",
    "content": [
      "骢马千金装，日夕过平康。",
      "寸心重衡岱，片诺回沧桑。",
      "白屋笑原季，青云轻赵张。",
      "明朝砍文吏，竟夜赤丸光。"
    ]
  },
  {
    "id": "e647d10f339e6a3ee807865d90db1340",
    "title": "公子行",
    "authorName": "胡应麟",
    "authorId": "e647d10f339e6a3e4e6cd9521bc0249a",
    "dynasty": "明",
    "content": [
      "新开平乐第，红妆簇画楼。",
      "骅骝金作埒，鹦鹉玉为鞲。",
      "汉宫鸣佩入，梁园挟弹游。",
      "海棠花正发，选伎合梁州。"
    ]
  },
  {
    "id": "e647d10f339e6a3e6c8f017d69112e17",
    "title": "侠少曲",
    "authorName": "胡应麟",
    "authorId": "e647d10f339e6a3e4e6cd9521bc0249a",
    "dynasty": "明",
    "content": [
      "鸣鞭白门道，新柳正藏鸦。",
      "七宝装繁弱，千金散狭斜。",
      "飞扬孟公坐，调笑季伦家。",
      "夜夜双龙气，腰间挂赤霞。"
    ]
  },
  {
    "id": "e647d10f339e6a3e4d787e7452f6f133",
    "title": "邯郸曲",
    "authorName": "胡应麟",
    "authorId": "e647d10f339e6a3e4e6cd9521bc0249a",
    "dynasty": "明",
    "content": [
      "夜宿邯郸花，朝扳灞陵柳。",
      "五侯竞献鲭，七贵争持酒。",
      "巨先胶漆契，翁伯金石友。",
      "纵死咸阳宫，何负将军首。"
    ]
  },
  {
    "id": "e647d10f339e6a3e3b92d4e7ea0265ae",
    "title": "夜夜曲",
    "authorName": "胡应麟",
    "authorId": "e647d10f339e6a3e4e6cd9521bc0249a",
    "dynasty": "明",
    "content": [
      "褥隐芙蓉丽，筵开玳瑁频。",
      "绣屏朝选伎，罗幌夜留宾。",
      "艳曲梁间度，纤腰座里陈。",
      "渐看银漏促，舄履杂华裀。"
    ]
  },
  {
    "id": "e647d10f339e6a3ed98f8b8136c4a0c8",
    "title": "爱妾换马",
    "authorName": "胡应麟",
    "authorId": "e647d10f339e6a3e4e6cd9521bc0249a",
    "dynasty": "明",
    "content": [
      "行雨蛾眉去，追风骏足来。",
      "金羁沙苑秣，宝屧画廊苔。",
      "太息专房艳，长鸣伏枥材。",
      "何当效周穆，騄耳上瑶台。"
    ]
  },
  {
    "id": "e647d10f339e6a3ef3c0fb2ec5beadd2",
    "title": "巫山高",
    "authorName": "胡应麟",
    "authorId": "e647d10f339e6a3e4e6cd9521bc0249a",
    "dynasty": "明",
    "content": [
      "阳台出天半，高压大江湄。",
      "暮雨连三峡，朝云合九疑。",
      "猿啼青嶂急，鸟度翠屏迟。",
      "莫作峰头梦，魂迷十二时。"
    ]
  },
  {
    "id": "e647d10f339e6a3eee754c58eb6ccead",
    "title": "采莲曲",
    "authorName": "胡应麟",
    "authorId": "e647d10f339e6a3e4e6cd9521bc0249a",
    "dynasty": "明",
    "content": [
      "飞身下七襄，骖驾六龙翔。",
      "负局行中夏，携壶出大荒。",
      "蓬莱千日酒，沆瀣万年浆。",
      "勾漏砂如石，蓝桥玉作霜。"
    ]
  },
  {
    "id": "e647d10f339e6a3eca60843136c08694",
    "title": "芳树",
    "authorName": "胡应麟",
    "authorId": "e647d10f339e6a3e4e6cd9521bc0249a",
    "dynasty": "明",
    "content": [
      "年年旧桃李，烂漫帝城阴。",
      "结实当前殿，开花满上林。",
      "香飞金谷早，影坠玉池深。",
      "一曲山香罢，芳菲何处寻。"
    ]
  },
  {
    "id": "e647d10f339e6a3e312b802a1bf05c99",
    "title": "邯郸才人嫁为厮养卒妇二首",
    "authorName": "胡应麟",
    "authorId": "e647d10f339e6a3e4e6cd9521bc0249a",
    "dynasty": "明",
    "content": [
      "乍辞鸾辂出，回望凤墀高。",
      "幸脱君王难，宁忘厮养劳。",
      "生轻惭比叶，命薄叹同蒿。",
      "尚异乌孙贵，穷毡配二毛。"
    ]
  },
  {
    "id": "e647d10f339e6a3e312b802a1d837744",
    "title": "邯郸才人嫁为厮养卒妇二首",
    "authorName": "胡应麟",
    "authorId": "e647d10f339e6a3e4e6cd9521bc0249a",
    "dynasty": "明",
    "content": [
      "新恩偕伉俪，旧宠易累囚。",
      "饮恨辞金屋，含悽下玉楼。",
      "鸠巢元鹊憩，鱼服暂龙游。",
      "不见平阳婿，次且择卫侯。"
    ]
  },
  {
    "id": "e647d10f339e6a3e242bac52b212a28d",
    "title": "蜀国弦",
    "authorName": "胡应麟",
    "authorId": "e647d10f339e6a3e4e6cd9521bc0249a",
    "dynasty": "明",
    "content": [
      "春风杜宇国，千载寄哀音。",
      "水激巫娥佩，山鸣卓女琴。",
      "铜梁朝日艳，玉垒暮云深。",
      "浣花溪上宅，词人可重寻。"
    ]
  },
  {
    "id": "e647d10f339e6a3e66c6cf8ca0c4b021",
    "title": "邯郸行",
    "authorName": "胡应麟",
    "authorId": "e647d10f339e6a3e4e6cd9521bc0249a",
    "dynasty": "明",
    "content": [
      "狭斜连锦里，垂柳夹香堤。",
      "绿绮千条润，青丝万树齐。",
      "玉鞭骑过马，金距斗回鸡。",
      "朝日红妆坐，流莺拂户啼。"
    ]
  },
  {
    "id": "e647d10f339e6a3ee87aff2e94690a6c",
    "title": "艳曲十首",
    "authorName": "胡应麟",
    "authorId": "e647d10f339e6a3e4e6cd9521bc0249a",
    "dynasty": "明",
    "content": [
      "青楼开大道，翠馆接平阳。",
      "柳拂葳蕤锁，花明玳瑁梁。",
      "合欢年少客，新镂郁金床。"
    ]
  },
  {
    "id": "e647d10f339e6a3ee87aff2e77d29b29",
    "title": "艳曲十首",
    "authorName": "胡应麟",
    "authorId": "e647d10f339e6a3e4e6cd9521bc0249a",
    "dynasty": "明",
    "content": [
      "画阁青门外，朱帘碧水浔。",
      "绣衾描比翼，罗带结同心。",
      "夜夜求凰意，无劳听玉琴。"
    ]
  },
  {
    "id": "e647d10f339e6a3ee87aff2ee00ff7cc",
    "title": "艳曲十首",
    "authorName": "胡应麟",
    "authorId": "e647d10f339e6a3e4e6cd9521bc0249a",
    "dynasty": "明",
    "content": [
      "北陆歌钟起，东郊骑吹旋。",
      "花香长乐外，草色未央前。",
      "十万章台柳，玲珑拂翠钿。"
    ]
  },
  {
    "id": "e647d10f339e6a3ee87aff2e75f869b1",
    "title": "艳曲十首",
    "authorName": "胡应麟",
    "authorId": "e647d10f339e6a3e4e6cd9521bc0249a",
    "dynasty": "明",
    "content": [
      "春光平乐近，胜事曲江留。",
      "帝子联镳语，王孙挟弹游。",
      "共邀金犊至，藉草大堤头。"
    ]
  },
  {
    "id": "e647d10f339e6a3ee87aff2ef5d3c6ad",
    "title": "艳曲十首",
    "authorName": "胡应麟",
    "authorId": "e647d10f339e6a3e4e6cd9521bc0249a",
    "dynasty": "明",
    "content": [
      "金羁连绮陌，玉佩照晴沙。",
      "北极元僚第，南阳贵主家。",
      "楼台七十二，日暮乱飞花。"
    ]
  },
  {
    "id": "e647d10f339e6a3ee87aff2e8dbfd674",
    "title": "艳曲十首",
    "authorName": "胡应麟",
    "authorId": "e647d10f339e6a3e4e6cd9521bc0249a",
    "dynasty": "明",
    "content": [
      "神女云为色，妖姬雪作歌。",
      "三千回粉面，二八拥青蛾。",
      "咸阳游冶客，赵李日经过。"
    ]
  },
  {
    "id": "e647d10f339e6a3ee87aff2ef854b237",
    "title": "艳曲十首",
    "authorName": "胡应麟",
    "authorId": "e647d10f339e6a3e4e6cd9521bc0249a",
    "dynasty": "明",
    "content": [
      "粉黛徵歌伎，腰肢斗舞人。",
      "绿珠金谷艳，碧玉玳筵春。",
      "珊瑚十万树，一一破瓜辰。"
    ]
  },
  {
    "id": "e647d10f339e6a3ee87aff2e3afc19c4",
    "title": "艳曲十首",
    "authorName": "胡应麟",
    "authorId": "e647d10f339e6a3e4e6cd9521bc0249a",
    "dynasty": "明",
    "content": [
      "明眸骄绮绣，皓齿粲琼瑰。",
      "挟瑟燕姬肆，吹箫凤女台。",
      "巫山何处是，指点片云来。"
    ]
  },
  {
    "id": "e647d10f339e6a3ee87aff2e6cfc49fc",
    "title": "艳曲十首",
    "authorName": "胡应麟",
    "authorId": "e647d10f339e6a3e4e6cd9521bc0249a",
    "dynasty": "明",
    "content": [
      "宝帐连金屋，琼筵弄玉箫。",
      "娇娆花作髻，静宛柳为腰。",
      "当歌小垂手，烂漫雪花飘。"
    ]
  },
  {
    "id": "e647d10f339e6a3ee87aff2ee4715478",
    "title": "艳曲十首",
    "authorName": "胡应麟",
    "authorId": "e647d10f339e6a3e4e6cd9521bc0249a",
    "dynasty": "明",
    "content": [
      "渌水荡涟漪，江南日暮时。",
      "吴姬木兰棹，越女竹枝词。",
      "恼杀横塘下，纷纷轻薄儿。"
    ]
  },
  {
    "id": "e647d10f339e6a3e5269c1a6841b2c95",
    "title": "又六首",
    "authorName": "胡应麟",
    "authorId": "e647d10f339e6a3e4e6cd9521bc0249a",
    "dynasty": "明",
    "content": [
      "金埒贮骅骝，银妆络马头。",
      "相逢狭斜道，并倚大长秋。",
      "何用知名姓，联翩入画楼。"
    ]
  },
  {
    "id": "e647d10f339e6a3e5269c1a6fc3f8d9a",
    "title": "又六首",
    "authorName": "胡应麟",
    "authorId": "e647d10f339e6a3e4e6cd9521bc0249a",
    "dynasty": "明",
    "content": [
      "博山银缕细，沈水玉壶香。",
      "后院通韦曲，前除接建章。",
      "名姝三百辈，月底诵灵光。"
    ]
  },
  {
    "id": "e647d10f339e6a3e5269c1a6f6f6b04c",
    "title": "又六首",
    "authorName": "胡应麟",
    "authorId": "e647d10f339e6a3e4e6cd9521bc0249a",
    "dynasty": "明",
    "content": [
      "玛瑙妆为砌，珊瑚聚作林。",
      "万钱编马埒，一脔试牛心。",
      "向夕香风动，连车爇水沈。"
    ]
  },
  {
    "id": "e647d10f339e6a3e5269c1a676d8a082",
    "title": "又六首",
    "authorName": "胡应麟",
    "authorId": "e647d10f339e6a3e4e6cd9521bc0249a",
    "dynasty": "明",
    "content": [
      "乳燕穿朱屋，流莺啄画檐。",
      "雾消云母帐，风动水晶帘。",
      "遮莫嫦娥下，千花拂彩蟾。"
    ]
  },
  {
    "id": "e647d10f339e6a3e5269c1a67161fcb1",
    "title": "又六首",
    "authorName": "胡应麟",
    "authorId": "e647d10f339e6a3e4e6cd9521bc0249a",
    "dynasty": "明",
    "content": [
      "朝朝呈翠黛，夜夜斗纤腰。",
      "枕上偷金合，屏前弄玉箫。",
      "罗衣三十院，无处觅红绡。"
    ]
  },
  {
    "id": "e647d10f339e6a3e5269c1a6e2d6706e",
    "title": "又六首",
    "authorName": "胡应麟",
    "authorId": "e647d10f339e6a3e4e6cd9521bc0249a",
    "dynasty": "明",
    "content": [
      "绮楼藏盼盼，罗幕贮盈盈。",
      "雾袂空中举，霓裳月下行。",
      "相看时一笑，若个不倾城。"
    ]
  },
  {
    "id": "e647d10f339e6a3e666e068d57c7ea99",
    "title": "企喻歌四首",
    "authorName": "胡应麟",
    "authorId": "e647d10f339e6a3e4e6cd9521bc0249a",
    "dynasty": "明",
    "content": [
      "双鞬铁裲裆，谁家大健儿。",
      "蛇矛丈八盘，上马捷若飞。"
    ]
  },
  {
    "id": "e647d10f339e6a3e666e068d147ab5e7",
    "title": "企喻歌四首",
    "authorName": "胡应麟",
    "authorId": "e647d10f339e6a3e4e6cd9521bc0249a",
    "dynasty": "明",
    "content": [
      "腰间大羽箭，竖指百夫力。",
      "突如飞天鹞，万鸟戢羽翼。"
    ]
  },
  {
    "id": "e647d10f339e6a3e666e068d6a927e49",
    "title": "企喻歌四首",
    "authorName": "胡应麟",
    "authorId": "e647d10f339e6a3e4e6cd9521bc0249a",
    "dynasty": "明",
    "content": [
      "落日平原西，射雕控飞骑。",
      "九种黑山戎，各各相引避。"
    ]
  },
  {
    "id": "e647d10f339e6a3e666e068db168c13b",
    "title": "企喻歌四首",
    "authorName": "胡应麟",
    "authorId": "e647d10f339e6a3e4e6cd9521bc0249a",
    "dynasty": "明",
    "content": [
      "天生健男子，何须多结伴。",
      "独身取月支，降卒三十万。"
    ]
  },
  {
    "id": "e647d10f339e6a3e40670701fec7833a",
    "title": "钜鹿公主歌",
    "authorName": "胡应麟",
    "authorId": "e647d10f339e6a3e4e6cd9521bc0249a",
    "dynasty": "明",
    "content": [
      "油壁香车向何许，玉勒花骢汗红雨。"
    ]
  },
  {
    "id": "e647d10f339e6a3e406707012745eb16",
    "title": "钜鹿公主歌",
    "authorName": "胡应麟",
    "authorId": "e647d10f339e6a3e4e6cd9521bc0249a",
    "dynasty": "明",
    "content": [
      "呵殿纵横灞陵渚，夹岸行人目相语。"
    ]
  },
  {
    "id": "e647d10f339e6a3e406707012c1c7491",
    "title": "钜鹿公主歌",
    "authorName": "胡应麟",
    "authorId": "e647d10f339e6a3e4e6cd9521bc0249a",
    "dynasty": "明",
    "content": [
      "新封大国钜鹿主，钜鹿为谁大家女。"
    ]
  },
  {
    "id": "e647d10f339e6a3e08ad5b58054ddec5",
    "title": "七夕夜女儿歌四首",
    "authorName": "胡应麟",
    "authorId": "e647d10f339e6a3e4e6cd9521bc0249a",
    "dynasty": "明",
    "content": [
      "侬家白揄树，一年一开花。",
      "郎如牵牛星，一年一来家。"
    ]
  },
  {
    "id": "e647d10f339e6a3e08ad5b58c71caef2",
    "title": "七夕夜女儿歌四首",
    "authorName": "胡应麟",
    "authorId": "e647d10f339e6a3e4e6cd9521bc0249a",
    "dynasty": "明",
    "content": [
      "不恨欢意薄，但愿欢情长。",
      "牵牛与织女，一年一成双。"
    ]
  },
  {
    "id": "e647d10f339e6a3e08ad5b5886718f32",
    "title": "七夕夜女儿歌四首",
    "authorName": "胡应麟",
    "authorId": "e647d10f339e6a3e4e6cd9521bc0249a",
    "dynasty": "明",
    "content": [
      "一年但一会，一夜一年周。",
      "犹胜侬儿郎，十载客巴州。"
    ]
  },
  {
    "id": "e647d10f339e6a3e08ad5b588c26456e",
    "title": "七夕夜女儿歌四首",
    "authorName": "胡应麟",
    "authorId": "e647d10f339e6a3e4e6cd9521bc0249a",
    "dynasty": "明",
    "content": [
      "都将一年意，一夜申缱绻。",
      "桥畔乌鹊声，天河渐清浅。"
    ]
  },
  {
    "id": "e647d10f339e6a3e62b4013e3d6e3fc6",
    "title": "碧玉歌二首",
    "authorName": "胡应麟",
    "authorId": "e647d10f339e6a3e4e6cd9521bc0249a",
    "dynasty": "明",
    "content": [
      "莫嫌小家女，青春正十六。",
      "新嫁琅琊王，娇爱比碧玉。"
    ]
  },
  {
    "id": "e647d10f339e6a3e62b4013ed112980a",
    "title": "碧玉歌二首",
    "authorName": "胡应麟",
    "authorId": "e647d10f339e6a3e4e6cd9521bc0249a",
    "dynasty": "明",
    "content": [
      "恨无倾城色，不敢邀王怜。",
      "相欢那在貌，动体生春妍。"
    ]
  },
  {
    "id": "e647d10f339e6a3e728e8f3dd1747ec4",
    "title": "桃叶歌二首",
    "authorName": "胡应麟",
    "authorId": "e647d10f339e6a3e4e6cd9521bc0249a",
    "dynasty": "明",
    "content": [
      "可怜王家郎，不解事桃叶。",
      "清晨渡江去，日暮忘迎接。"
    ]
  },
  {
    "id": "e647d10f339e6a3e728e8f3daa95d710",
    "title": "桃叶歌二首",
    "authorName": "胡应麟",
    "authorId": "e647d10f339e6a3e4e6cd9521bc0249a",
    "dynasty": "明",
    "content": [
      "桃花作罗袖，桃叶为罗裙。",
      "何似阿兄騃，终日怜此君。"
    ]
  },
  {
    "id": "e647d10f339e6a3e4a18309982404e19",
    "title": "华山畿",
    "authorName": "胡应麟",
    "authorId": "e647d10f339e6a3e4e6cd9521bc0249a",
    "dynasty": "明",
    "content": [
      "华山畿，不愿生同栖，但愿死同止。上有双比翼，下有双连理。"
    ]
  },
  {
    "id": "e647d10f339e6a3e132a8063a260acaa",
    "title": "懊憹歌二首",
    "authorName": "胡应麟",
    "authorId": "e647d10f339e6a3e4e6cd9521bc0249a",
    "dynasty": "明",
    "content": [
      "翩团黄犊车，载欢出城东。",
      "看看白日堕，那能不懊憹。"
    ]
  },
  {
    "id": "e647d10f339e6a3e132a80630fc77c32",
    "title": "懊憹歌二首",
    "authorName": "胡应麟",
    "authorId": "e647d10f339e6a3e4e6cd9521bc0249a",
    "dynasty": "明",
    "content": [
      "谁家娇女儿，三三复五五。",
      "结伴邀欢行，今夜大辛苦。"
    ]
  },
  {
    "id": "e647d10f339e6a3e954c06093fde7db6",
    "title": "白团扇二首",
    "authorName": "胡应麟",
    "authorId": "e647d10f339e6a3e4e6cd9521bc0249a",
    "dynasty": "明",
    "content": [
      "白团扇，含情待郎来，不使路傍见。"
    ]
  },
  {
    "id": "e647d10f339e6a3e2253bb68fac1051d",
    "title": "安东平",
    "authorName": "胡应麟",
    "authorId": "e647d10f339e6a3e4e6cd9521bc0249a",
    "dynasty": "明",
    "content": [
      "严冬凛烈，北风雨霜。河大水冰，断绝车航。"
    ]
  },
  {
    "id": "e647d10f339e6a3e2253bb68082f63c2",
    "title": "安东平",
    "authorName": "胡应麟",
    "authorId": "e647d10f339e6a3e4e6cd9521bc0249a",
    "dynasty": "明",
    "content": [
      "客子远游，夐夐秦越。囊无赀粮，带断裘结。"
    ]
  },
  {
    "id": "e647d10f339e6a3e2253bb6855d9d2ff",
    "title": "安东平",
    "authorName": "胡应麟",
    "authorId": "e647d10f339e6a3e4e6cd9521bc0249a",
    "dynasty": "明",
    "content": [
      "我有绨袍，以遗故人。物薄意厚，贵称君身。"
    ]
  },
  {
    "id": "e647d10f339e6a3e2253bb68b5838c0a",
    "title": "安东平",
    "authorName": "胡应麟",
    "authorId": "e647d10f339e6a3e4e6cd9521bc0249a",
    "dynasty": "明",
    "content": [
      "微物在机，是侬手织。千缕一丈，三丈一袭。"
    ]
  },
  {
    "id": "e647d10f339e6a3e2253bb681c439171",
    "title": "安东平",
    "authorName": "胡应麟",
    "authorId": "e647d10f339e6a3e4e6cd9521bc0249a",
    "dynasty": "明",
    "content": [
      "东平刘生，远持遗郎。愿得邀郎，早还故乡。"
    ]
  },
  {
    "id": "e647d10f339e6a3e72be8ef1c1ba68ba",
    "title": "子夜变歌",
    "authorName": "胡应麟",
    "authorId": "e647d10f339e6a3e4e6cd9521bc0249a",
    "dynasty": "明",
    "content": [
      "期欢半夜来，忽复月光晓。",
      "九月芙蓉花，颜色讵长好。"
    ]
  },
  {
    "id": "e647d10f339e6a3ece528a1260d96ae1",
    "title": "女儿子",
    "authorName": "胡应麟",
    "authorId": "e647d10f339e6a3e4e6cd9521bc0249a",
    "dynasty": "明",
    "content": [
      "木兰歌声起两岸，江陵一夜肠欲断。"
    ]
  },
  {
    "id": "e647d10f339e6a3ece528a12ca8636f2",
    "title": "女儿子",
    "authorName": "胡应麟",
    "authorId": "e647d10f339e6a3e4e6cd9521bc0249a",
    "dynasty": "明",
    "content": [
      "估客年年下黄牛，巫山十二猿鸣愁。"
    ]
  },
  {
    "id": "e647d10f339e6a3e94d1a6d666616e67",
    "title": "寿阳乐",
    "authorName": "胡应麟",
    "authorId": "e647d10f339e6a3e4e6cd9521bc0249a",
    "dynasty": "明",
    "content": [
      "妆楼百馀尺，寿阳开，白马从东来。"
    ]
  },
  {
    "id": "e647d10f339e6a3e4b27f2abfe2cc430",
    "title": "子夜四时歌春",
    "authorName": "胡应麟",
    "authorId": "e647d10f339e6a3e4e6cd9521bc0249a",
    "dynasty": "明",
    "content": [
      "大堤三月中，垂杨千万树。",
      "郎骑白马来，堤上遥相遇。"
    ]
  },
  {
    "id": "e647d10f339e6a3e4b27f2ab2ccb9cb1",
    "title": "子夜四时歌春",
    "authorName": "胡应麟",
    "authorId": "e647d10f339e6a3e4e6cd9521bc0249a",
    "dynasty": "明",
    "content": [
      "期欢大堤口，迟我采莲回。",
      "向暮南风急，兰桡不敢开。"
    ]
  },
  {
    "id": "e647d10f339e6a3e4b27f2ab1e1f9170",
    "title": "子夜四时歌春",
    "authorName": "胡应麟",
    "authorId": "e647d10f339e6a3e4e6cd9521bc0249a",
    "dynasty": "明",
    "content": [
      "人言秋日短，侬爱秋月光。",
      "邀郎解衣坐，肌肤如雪霜。"
    ]
  },
  {
    "id": "e647d10f339e6a3e4b27f2ab15168225",
    "title": "子夜四时歌春",
    "authorName": "胡应麟",
    "authorId": "e647d10f339e6a3e4e6cd9521bc0249a",
    "dynasty": "明",
    "content": [
      "围炉然兽炭，为郎理瑶瑟。",
      "不知重檐外，雪花厚三尺。"
    ]
  },
  {
    "id": "e647d10f339e6a3efbf742266224523b",
    "title": "青骢白马",
    "authorName": "胡应麟",
    "authorId": "e647d10f339e6a3e4e6cd9521bc0249a",
    "dynasty": "明",
    "content": [
      "青骢白马娇成群，往来蹀躞如浮云。"
    ]
  },
  {
    "id": "e647d10f339e6a3efbf74226bc32618b",
    "title": "青骢白马",
    "authorName": "胡应麟",
    "authorId": "e647d10f339e6a3e4e6cd9521bc0249a",
    "dynasty": "明",
    "content": [
      "系马高楼石城下，三百青铜莫论价。"
    ]
  },
  {
    "id": "e647d10f339e6a3efbf74226b5b470fb",
    "title": "青骢白马",
    "authorName": "胡应麟",
    "authorId": "e647d10f339e6a3e4e6cd9521bc0249a",
    "dynasty": "明",
    "content": [
      "七香炯炯并马行，卢家少妇车相迎。"
    ]
  },
  {
    "id": "e647d10f339e6a3efbf74226b31cc468",
    "title": "青骢白马",
    "authorName": "胡应麟",
    "authorId": "e647d10f339e6a3e4e6cd9521bc0249a",
    "dynasty": "明",
    "content": [
      "郁金堂前双紫燕，白马青骢暮相见。"
    ]
  },
  {
    "id": "e647d10f339e6a3e1356aebed85d01b1",
    "title": "襄阳曲",
    "authorName": "胡应麟",
    "authorId": "e647d10f339e6a3e4e6cd9521bc0249a",
    "dynasty": "明",
    "content": [
      "襄阳轻薄儿，挟弹出大堤。",
      "嬉游向日暮，高唱白铜鞮。"
    ]
  },
  {
    "id": "e647d10f339e6a3e8c59919ec3a998b7",
    "title": "石城乐四首",
    "authorName": "胡应麟",
    "authorId": "e647d10f339e6a3e4e6cd9521bc0249a",
    "dynasty": "明",
    "content": [
      "欢居石城西，侬住石城东。",
      "何愁不相见，一夜秦淮风。"
    ]
  },
  {
    "id": "e647d10f339e6a3e8c59919e3860e583",
    "title": "石城乐四首",
    "authorName": "胡应麟",
    "authorId": "e647d10f339e6a3e4e6cd9521bc0249a",
    "dynasty": "明",
    "content": [
      "秦淮便风起，布帆疾如矢。",
      "恨杀巴陵秋，洞庭八百里。"
    ]
  },
  {
    "id": "e647d10f339e6a3e8c59919e15569cb2",
    "title": "石城乐四首",
    "authorName": "胡应麟",
    "authorId": "e647d10f339e6a3e4e6cd9521bc0249a",
    "dynasty": "明",
    "content": [
      "洞庭八百里，一夜南风回。",
      "送郎到长干，泊舟凤凰台。"
    ]
  },
  {
    "id": "e647d10f339e6a3e8c59919e678cf40c",
    "title": "石城乐四首",
    "authorName": "胡应麟",
    "authorId": "e647d10f339e6a3e4e6cd9521bc0249a",
    "dynasty": "明",
    "content": [
      "携手登高台，台荒半野草。",
      "殷勤传语郎，莫忘石城好。"
    ]
  },
  {
    "id": "e647d10f339e6a3e8e08b6b8958ddc55",
    "title": "大堤女",
    "authorName": "胡应麟",
    "authorId": "e647d10f339e6a3e4e6cd9521bc0249a",
    "dynasty": "明",
    "content": [
      "大堤群女郎，各各自言好。",
      "愁杀襄阳儿，白日情颠倒。"
    ]
  },
  {
    "id": "e647d10f339e6a3e88404acb3f08f572",
    "title": "莫愁乐二首",
    "authorName": "胡应麟",
    "authorId": "e647d10f339e6a3e4e6cd9521bc0249a",
    "dynasty": "明",
    "content": [
      "莫愁在何处，石城西南弄。",
      "手携卢家郎，吹箫跨双凤。"
    ]
  },
  {
    "id": "e647d10f339e6a3e88404acbdc86d758",
    "title": "莫愁乐二首",
    "authorName": "胡应麟",
    "authorId": "e647d10f339e6a3e4e6cd9521bc0249a",
    "dynasty": "明",
    "content": [
      "昔为石城乡，今作莫愁里。",
      "开门见所欢，容色艳桃李。"
    ]
  },
  {
    "id": "e647d10f339e6a3ed1cd2d06f3765252",
    "title": "长干行二首",
    "authorName": "胡应麟",
    "authorId": "e647d10f339e6a3e4e6cd9521bc0249a",
    "dynasty": "明",
    "content": [
      "爷娘错嫁女，嫁与长干商。",
      "今年发滟滪，明年发浔阳。"
    ]
  },
  {
    "id": "e647d10f339e6a3e24e76092d9fb68e2",
    "title": "大道曲",
    "authorName": "胡应麟",
    "authorId": "e647d10f339e6a3e4e6cd9521bc0249a",
    "dynasty": "明",
    "content": [
      "翠袖紫罗襦，胡床坐明玉。",
      "相逢谢镇西，邀作大道曲。"
    ]
  },
  {
    "id": "e647d10f339e6a3eca111f5544cf20bb",
    "title": "估客乐二首",
    "authorName": "胡应麟",
    "authorId": "e647d10f339e6a3e4e6cd9521bc0249a",
    "dynasty": "明",
    "content": [
      "乐哉估客乐，黄金作铜使。",
      "大艑乘长风，峨岢发扬子。"
    ]
  },
  {
    "id": "e647d10f339e6a3e385378e89de113f4",
    "title": "前溪歌",
    "authorName": "胡应麟",
    "authorId": "e647d10f339e6a3e4e6cd9521bc0249a",
    "dynasty": "明",
    "content": [
      "春蚕挂门口，抱丝向床前。",
      "镜昏不见面，施朱红可怜。"
    ]
  },
  {
    "id": "e647d10f339e6a3e318dce1d52af636e",
    "title": "新估客乐二首",
    "authorName": "胡应麟",
    "authorId": "e647d10f339e6a3e4e6cd9521bc0249a",
    "dynasty": "明",
    "content": [
      "不从估客游，不知估客乐。",
      "百万扬州鹾，持筹胜骑鹤。"
    ]
  },
  {
    "id": "e647d10f339e6a3e318dce1d8c3ea72b",
    "title": "新估客乐二首",
    "authorName": "胡应麟",
    "authorId": "e647d10f339e6a3e4e6cd9521bc0249a",
    "dynasty": "明",
    "content": [
      "不乘估客舟，不知估客乐。",
      "十万荆州娘，红妆照罗幕。"
    ]
  },
  {
    "id": "e647d10f339e6a3ea269eb02f56b8b98",
    "title": "自君之出矣",
    "authorName": "胡应麟",
    "authorId": "e647d10f339e6a3e4e6cd9521bc0249a",
    "dynasty": "明",
    "content": [
      "自君之出矣，鸾镜黯无光。",
      "不嫌红粉污，持底试新妆。"
    ]
  },
  {
    "id": "e647d10f339e6a3e6e65bca5cf052d23",
    "title": "娇女诗",
    "authorName": "胡应麟",
    "authorId": "e647d10f339e6a3e4e6cd9521bc0249a",
    "dynasty": "明",
    "content": [
      "莫愁年少女，十五嫁卢家。",
      "雕梁双紫燕，白日坐飞花。"
    ]
  },
  {
    "id": "e647d10f339e6a3e41bde9b07a1d27dc",
    "title": "江陵女",
    "authorName": "胡应麟",
    "authorId": "e647d10f339e6a3e4e6cd9521bc0249a",
    "dynasty": "明",
    "content": [
      "女郎大堤游，顾影各言好。",
      "相逢平乐儿，班荆坐芳草。"
    ]
  },
  {
    "id": "e647d10f339e6a3ec404cec790baffc6",
    "title": "清溪小姑",
    "authorName": "胡应麟",
    "authorId": "e647d10f339e6a3e4e6cd9521bc0249a",
    "dynasty": "明",
    "content": [
      "小姑青溪曲，大姑赤山矶，独处谁相依。"
    ]
  },
  {
    "id": "e647d10f339e6a3e4dae8e0eafc35155",
    "title": "黄鹄歌二首",
    "authorName": "胡应麟",
    "authorId": "e647d10f339e6a3e4e6cd9521bc0249a",
    "dynasty": "明",
    "content": [
      "黄鹄参天飞，高高上寥廓。",
      "游戏青云中，那能顾燕雀。"
    ]
  },
  {
    "id": "e647d10f339e6a3eaae28c15db06772b",
    "title": "白石郎",
    "authorName": "胡应麟",
    "authorId": "e647d10f339e6a3e4e6cd9521bc0249a",
    "dynasty": "明",
    "content": [
      "侬居清溪，郎居白石。途中相遇，宛若旧识。"
    ]
  },
  {
    "id": "e647d10f339e6a3ec7b16b2ed20b5693",
    "title": "石城曲二首",
    "authorName": "胡应麟",
    "authorId": "e647d10f339e6a3e4e6cd9521bc0249a",
    "dynasty": "明",
    "content": [
      "踏青无限好，江头二三月。",
      "恨杀浔阳风，吹郎下三峡。"
    ]
  },
  {
    "id": "e647d10f339e6a3ec7b16b2ed12b3e18",
    "title": "石城曲二首",
    "authorName": "胡应麟",
    "authorId": "e647d10f339e6a3e4e6cd9521bc0249a",
    "dynasty": "明",
    "content": [
      "迎欢不下堂，送欢不出户。",
      "生憎扬子潮，随郎过瓜步。"
    ]
  },
  {
    "id": "e647d10f339e6a3e1cb943c1e8ef100c",
    "title": "采莲曲四首",
    "authorName": "胡应麟",
    "authorId": "e647d10f339e6a3e4e6cd9521bc0249a",
    "dynasty": "明",
    "content": [
      "采莲复采莲，摇荡木兰船。",
      "日暮湖头雨，罗裙色倍鲜。"
    ]
  },
  {
    "id": "e647d10f339e6a3e1cb943c1343cfc7b",
    "title": "采莲曲四首",
    "authorName": "胡应麟",
    "authorId": "e647d10f339e6a3e4e6cd9521bc0249a",
    "dynasty": "明",
    "content": [
      "侬棹湖心舟，郎来湖北岸。",
      "笑指双鸳鸯，戏掷黄金弹。"
    ]
  },
  {
    "id": "e647d10f339e6a3e1cb943c13e58dda5",
    "title": "采莲曲四首",
    "authorName": "胡应麟",
    "authorId": "e647d10f339e6a3e4e6cd9521bc0249a",
    "dynasty": "明",
    "content": [
      "荷叶如侬衣，荷花似侬面。",
      "舣棹向中流，欢来倩谁辨。"
    ]
  },
  {
    "id": "e647d10f339e6a3e1cb943c16f7e9125",
    "title": "采莲曲四首",
    "authorName": "胡应麟",
    "authorId": "e647d10f339e6a3e4e6cd9521bc0249a",
    "dynasty": "明",
    "content": [
      "昨夜芙蓉花，缘堤一时发。",
      "清波照玉腕，下有双罗袜。"
    ]
  },
  {
    "id": "e647d10f339e6a3e54b0d416d20df205",
    "title": "出塞曲五首",
    "authorName": "胡应麟",
    "authorId": "e647d10f339e6a3e4e6cd9521bc0249a",
    "dynasty": "明",
    "content": [
      "大猎渔阳罢，椎牛上谷营。",
      "酒阑飞骑去，夜夺受降城。"
    ]
  },
  {
    "id": "e647d10f339e6a3e54b0d4164892803c",
    "title": "出塞曲五首",
    "authorName": "胡应麟",
    "authorId": "e647d10f339e6a3e4e6cd9521bc0249a",
    "dynasty": "明",
    "content": [
      "日暮寒风起，长城雪夜飞。",
      "一军齐逐北，二鼓过金微。"
    ]
  },
  {
    "id": "e647d10f339e6a3e54b0d4162751c117",
    "title": "出塞曲五首",
    "authorName": "胡应麟",
    "authorId": "e647d10f339e6a3e4e6cd9521bc0249a",
    "dynasty": "明",
    "content": [
      "拔剑追强敌，黄尘际碧天。",
      "固原风雨黑，前队缚呼延。"
    ]
  },
  {
    "id": "e647d10f339e6a3e54b0d4164fbbd2a8",
    "title": "出塞曲五首",
    "authorName": "胡应麟",
    "authorId": "e647d10f339e6a3e4e6cd9521bc0249a",
    "dynasty": "明",
    "content": [
      "汉壁风烟静，霜天帐幕低。",
      "双雕何处落，大碛五原西。"
    ]
  },
  {
    "id": "e647d10f339e6a3e54b0d41689d30c8a",
    "title": "出塞曲五首",
    "authorName": "胡应麟",
    "authorId": "e647d10f339e6a3e4e6cd9521bc0249a",
    "dynasty": "明",
    "content": [
      "画角霜天下，辕门彻夜开。",
      "梅花飞不尽，月色满轮台。"
    ]
  },
  {
    "id": "e647d10f339e6a3ebf80a55fcf774cf1",
    "title": "读曲歌四首",
    "authorName": "胡应麟",
    "authorId": "e647d10f339e6a3e4e6cd9521bc0249a",
    "dynasty": "明",
    "content": [
      "窗前安石榴，花开正见汝。",
      "百舌枝上啼，含情不得语。"
    ]
  },
  {
    "id": "e647d10f339e6a3ebf80a55fc59b7bb3",
    "title": "读曲歌四首",
    "authorName": "胡应麟",
    "authorId": "e647d10f339e6a3e4e6cd9521bc0249a",
    "dynasty": "明",
    "content": [
      "园中樱桃熟，朝暮倩人守。",
      "昨宵摘遗欢，累累不盈篓。"
    ]
  },
  {
    "id": "e647d10f339e6a3ebf80a55fe23bf98e",
    "title": "读曲歌四首",
    "authorName": "胡应麟",
    "authorId": "e647d10f339e6a3e4e6cd9521bc0249a",
    "dynasty": "明",
    "content": [
      "懊恼枇杷实，核多而肉少。",
      "不疗腹中饥，那禁眼中饱。"
    ]
  },
  {
    "id": "e647d10f339e6a3ebf80a55fa8f88fc6",
    "title": "读曲歌四首",
    "authorName": "胡应麟",
    "authorId": "e647d10f339e6a3e4e6cd9521bc0249a",
    "dynasty": "明",
    "content": [
      "郎遗佛手柑，馨香动弥月。",
      "报郎红豆子，相思永无歇。"
    ]
  },
  {
    "id": "e647d10f339e6a3e8930ed168bbd3250",
    "title": "丁都护",
    "authorName": "胡应麟",
    "authorId": "e647d10f339e6a3e4e6cd9521bc0249a",
    "dynasty": "明",
    "content": [
      "徙倚木兰花，流光莫虚度。",
      "人命无百年，听唱丁都护。"
    ]
  },
  {
    "id": "e647d10f339e6a3ea2df0ff3052d24aa",
    "title": "秋闺曲二首",
    "authorName": "胡应麟",
    "authorId": "e647d10f339e6a3e4e6cd9521bc0249a",
    "dynasty": "明",
    "content": [
      "八月秋风起，揄关正雪花。",
      "何因吹妾梦，万里到龙沙。"
    ]
  },
  {
    "id": "e647d10f339e6a3ea2df0ff391421e97",
    "title": "秋闺曲二首",
    "authorName": "胡应麟",
    "authorId": "e647d10f339e6a3e4e6cd9521bc0249a",
    "dynasty": "明",
    "content": [
      "日把金钱卜，征人尚未还。",
      "龙城五千里，目断望夫山。"
    ]
  },
  {
    "id": "e647d10f339e6a3e8c82b1aaa99959c8",
    "title": "明下童",
    "authorName": "胡应麟",
    "authorId": "e647d10f339e6a3e4e6cd9521bc0249a",
    "dynasty": "明",
    "content": [
      "谁家少儿郎，绿丝作单裤。",
      "白马紫游缰，蹀躞长干路。"
    ]
  },
  {
    "id": "e647d10f339e6a3efb44d60c113a3d7f",
    "title": "子夜歌四首",
    "authorName": "胡应麟",
    "authorId": "e647d10f339e6a3e4e6cd9521bc0249a",
    "dynasty": "明",
    "content": [
      "开门得欢书，有鱼长尺一。",
      "不知溪头鲤，认作潭中鲫。"
    ]
  },
  {
    "id": "e647d10f339e6a3efb44d60c03c9c0c0",
    "title": "子夜歌四首",
    "authorName": "胡应麟",
    "authorId": "e647d10f339e6a3e4e6cd9521bc0249a",
    "dynasty": "明",
    "content": [
      "子度饶芳香，子都好容鬓。",
      "触目俱可怜，身今阿谁近。"
    ]
  },
  {
    "id": "e647d10f339e6a3efb44d60cbc7b3af4",
    "title": "子夜歌四首",
    "authorName": "胡应麟",
    "authorId": "e647d10f339e6a3e4e6cd9521bc0249a",
    "dynasty": "明",
    "content": [
      "懊恨负情侬，薄于下秋叶。",
      "持刀截乱丝，肝肠中半裂。"
    ]
  },
  {
    "id": "e647d10f339e6a3efb44d60cf4a179b2",
    "title": "子夜歌四首",
    "authorName": "胡应麟",
    "authorId": "e647d10f339e6a3e4e6cd9521bc0249a",
    "dynasty": "明",
    "content": [
      "灯前骤相见，含情不敢道。",
      "乍可要郎眠，那能就郎抱。"
    ]
  },
  {
    "id": "e647d10f339e6a3e9d1951374092696b",
    "title": "杨叛儿",
    "authorName": "胡应麟",
    "authorId": "e647d10f339e6a3e4e6cd9521bc0249a",
    "dynasty": "明",
    "content": [
      "可怜白门柳，依依二三月。",
      "一曲杨叛儿，飞花乱如雪。"
    ]
  },
  {
    "id": "e647d10f339e6a3e41ec6fdebac69b05",
    "title": "江南乐",
    "authorName": "胡应麟",
    "authorId": "e647d10f339e6a3e4e6cd9521bc0249a",
    "dynasty": "明",
    "content": [
      "举头见欢来，回桡蔽莲叶。",
      "不知湖心娘，湿透双罗袜。"
    ]
  },
  {
    "id": "e647d10f339e6a3e48b482fd98affc88",
    "title": "欢闻变歌二首",
    "authorName": "胡应麟",
    "authorId": "e647d10f339e6a3e4e6cd9521bc0249a",
    "dynasty": "明",
    "content": [
      "青梅绕树头，若个不作酸。",
      "君行有两意，莫恋故所欢。"
    ]
  },
  {
    "id": "e647d10f339e6a3e48b482fd08d0e77f",
    "title": "欢闻变歌二首",
    "authorName": "胡应麟",
    "authorId": "e647d10f339e6a3e4e6cd9521bc0249a",
    "dynasty": "明",
    "content": [
      "十月芙蓉花，九月杨柳树。",
      "那得男儿心，长若初相遇。"
    ]
  },
  {
    "id": "e647d10f339e6a3ebd4a4aa789e5870d",
    "title": "幽州马行客歌",
    "authorName": "胡应麟",
    "authorId": "e647d10f339e6a3e4e6cd9521bc0249a",
    "dynasty": "明",
    "content": [
      "恼杀燕台騧，发足千里远。",
      "只解驮郎行，不解送郎转。"
    ]
  },
  {
    "id": "e647d10f339e6a3e86059f72e4f0f6c1",
    "title": "阿子歌",
    "authorName": "胡应麟",
    "authorId": "e647d10f339e6a3e4e6cd9521bc0249a",
    "dynasty": "明",
    "content": [
      "阿子住东邻，自矜好颜色。",
      "春风动罗帷，半夜邀欢入。"
    ]
  },
  {
    "id": "e647d10f339e6a3eedacf4ed0099704f",
    "title": "湖就姑",
    "authorName": "胡应麟",
    "authorId": "e647d10f339e6a3e4e6cd9521bc0249a",
    "dynasty": "明",
    "content": [
      "大姑住湖口，便风渡浔阳。",
      "小姑住湖心，月明就彭郎。"
    ]
  },
  {
    "id": "e647d10f339e6a3ed0678f77baa3184b",
    "title": "上声歌",
    "authorName": "胡应麟",
    "authorId": "e647d10f339e6a3e4e6cd9521bc0249a",
    "dynasty": "明",
    "content": [
      "春蚕空有丝，不解双双眠。",
      "垂杨空有丝，不绾别离船。"
    ]
  },
  {
    "id": "e647d10f339e6a3e1135796b767b640c",
    "title": "折杨柳",
    "authorName": "胡应麟",
    "authorId": "e647d10f339e6a3e4e6cd9521bc0249a",
    "dynasty": "明",
    "content": [
      "恨杀城南柳，丝丝管离别。",
      "殷勤折赠君，记取艳阳月。"
    ]
  },
  {
    "id": "e647d10f339e6a3efc2e317a42fa1c9d",
    "title": "越城曲",
    "authorName": "胡应麟",
    "authorId": "e647d10f339e6a3e4e6cd9521bc0249a",
    "dynasty": "明",
    "content": [
      "矶头日浣纱，春波泻明玉。",
      "指点苎罗村，侬家在山麓。"
    ]
  },
  {
    "id": "e647d10f339e6a3e0b8f2acb4a558ed6",
    "title": "春江行",
    "authorName": "胡应麟",
    "authorId": "e647d10f339e6a3e4e6cd9521bc0249a",
    "dynasty": "明",
    "content": [
      "一夜春江涨，江头浪拍天。",
      "中流便风起，持底挽郎船。"
    ]
  },
  {
    "id": "e647d10f339e6a3e9225b80a930e9953",
    "title": "双行缠",
    "authorName": "胡应麟",
    "authorId": "e647d10f339e6a3e4e6cd9521bc0249a",
    "dynasty": "明",
    "content": [
      "绣作双行缠，步步娇春阳。",
      "那知罗袜中，两足如秋霜。"
    ]
  },
  {
    "id": "e647d10f339e6a3e98862f4da28df12d",
    "title": "陇头歌五首",
    "authorName": "胡应麟",
    "authorId": "e647d10f339e6a3e4e6cd9521bc0249a",
    "dynasty": "明",
    "content": [
      "尘起玉门关，雕弓马上弯。",
      "身随汉飞将，乘月夺天山。"
    ]
  },
  {
    "id": "e647d10f339e6a3e98862f4d36a5baa6",
    "title": "陇头歌五首",
    "authorName": "胡应麟",
    "authorId": "e647d10f339e6a3e4e6cd9521bc0249a",
    "dynasty": "明",
    "content": [
      "番人吹筚𥷑，汉女拨琵琶。",
      "征人三十万，若个不思家。"
    ]
  },
  {
    "id": "e647d10f339e6a3e98862f4d9eedb33c",
    "title": "陇头歌五首",
    "authorName": "胡应麟",
    "authorId": "e647d10f339e6a3e4e6cd9521bc0249a",
    "dynasty": "明",
    "content": [
      "绝塞少人行，萧萧过雁鸣。",
      "征衣犹未寄，大雪满龙城。"
    ]
  },
  {
    "id": "e647d10f339e6a3e98862f4db2f736ac",
    "title": "陇头歌五首",
    "authorName": "胡应麟",
    "authorId": "e647d10f339e6a3e4e6cd9521bc0249a",
    "dynasty": "明",
    "content": [
      "欲寄征人信，难禁玉箸啼。",
      "惟应纸上泪，点滴到辽西。"
    ]
  },
  {
    "id": "e647d10f339e6a3e98862f4de41c23c4",
    "title": "陇头歌五首",
    "authorName": "胡应麟",
    "authorId": "e647d10f339e6a3e4e6cd9521bc0249a",
    "dynasty": "明",
    "content": [
      "空闺一枕梦，杳杳边头去。",
      "双弯不出门，也到黄花戍。"
    ]
  },
  {
    "id": "e647d10f339e6a3e54f399a21df278d3",
    "title": "燕京曲",
    "authorName": "胡应麟",
    "authorId": "e647d10f339e6a3e4e6cd9521bc0249a",
    "dynasty": "明",
    "content": [
      "绰约两青娥，一笑遥相遇。",
      "何处问侬家，玉河双柳树。"
    ]
  },
  {
    "id": "e647d10f339e6a3e401da1fc53d991e1",
    "title": "从军五更转五首",
    "authorName": "胡应麟",
    "authorId": "e647d10f339e6a3e4e6cd9521bc0249a",
    "dynasty": "明",
    "content": [
      "一更边月上，流影照长城。",
      "营门击刁斗，万队寂无声。"
    ]
  },
  {
    "id": "e647d10f339e6a3e401da1fcbfd2da15",
    "title": "从军五更转五首",
    "authorName": "胡应麟",
    "authorId": "e647d10f339e6a3e4e6cd9521bc0249a",
    "dynasty": "明",
    "content": [
      "二更边月高，战士揽征袍。",
      "何时封定远，霜露湿弓刀。"
    ]
  },
  {
    "id": "e647d10f339e6a3e401da1fc57b4b94e",
    "title": "从军五更转五首",
    "authorName": "胡应麟",
    "authorId": "e647d10f339e6a3e4e6cd9521bc0249a",
    "dynasty": "明",
    "content": [
      "三更边月斜，戍客夜思家。",
      "瓜期殊未及，肠断听悲笳。"
    ]
  },
  {
    "id": "e647d10f339e6a3e401da1fcaad77a1c",
    "title": "从军五更转五首",
    "authorName": "胡应麟",
    "authorId": "e647d10f339e6a3e4e6cd9521bc0249a",
    "dynasty": "明",
    "content": [
      "四更边月隐，征人梦初醒。",
      "恨杀城南妇，流光伴孤枕。"
    ]
  },
  {
    "id": "e647d10f339e6a3e401da1fc6b31c7da",
    "title": "从军五更转五首",
    "authorName": "胡应麟",
    "authorId": "e647d10f339e6a3e4e6cd9521bc0249a",
    "dynasty": "明",
    "content": [
      "五更边月落，晨起清油幕。",
      "飞骑夺天山，王庭空大漠。"
    ]
  },
  {
    "id": "e647d10f339e6a3efe635306ba70321c",
    "title": "古意",
    "authorName": "胡应麟",
    "authorId": "e647d10f339e6a3e4e6cd9521bc0249a",
    "dynasty": "明",
    "content": [
      "玉帐结流苏，金鞭照春色。",
      "二八艳名姝，尊前乍相识。"
    ]
  },
  {
    "id": "e647d10f339e6a3ef8bc184d641c0cf0",
    "title": "长安四时辞四首",
    "authorName": "胡应麟",
    "authorId": "e647d10f339e6a3e4e6cd9521bc0249a",
    "dynasty": "明",
    "content": [
      "携手七香车，春风向狭斜。",
      "燕姬年二八，烂醉碧桃花。"
    ]
  },
  {
    "id": "e647d10f339e6a3ef8bc184d6bf9ae45",
    "title": "长安四时辞四首",
    "authorName": "胡应麟",
    "authorId": "e647d10f339e6a3e4e6cd9521bc0249a",
    "dynasty": "明",
    "content": [
      "太液池边路，轻舟荡绿荷。",
      "三千汉宫女，齐唱采莲歌。"
    ]
  },
  {
    "id": "e647d10f339e6a3ef8bc184d70142f02",
    "title": "长安四时辞四首",
    "authorName": "胡应麟",
    "authorId": "e647d10f339e6a3e4e6cd9521bc0249a",
    "dynasty": "明",
    "content": [
      "寂寂霜天下，寒砧捣月明。",
      "长安十万户，一夜尽秋声。"
    ]
  },
  {
    "id": "e647d10f339e6a3ef8bc184d1aac3a1c",
    "title": "长安四时辞四首",
    "authorName": "胡应麟",
    "authorId": "e647d10f339e6a3e4e6cd9521bc0249a",
    "dynasty": "明",
    "content": [
      "红袖炙瑶笙，夜醉平原馆。",
      "拂曙共鸣珂，天街雪花满。"
    ]
  },
  {
    "id": "e647d10f339e6a3e6e78e8b7943c3d65",
    "title": "夜渡娘",
    "authorName": "胡应麟",
    "authorId": "e647d10f339e6a3e4e6cd9521bc0249a",
    "dynasty": "明",
    "content": [
      "翩翩桃叶舟，昏黑向江夏。",
      "那怕狂风吹，佳期在梁下。"
    ]
  },
  {
    "id": "e647d10f339e6a3e7d0ef9e47df81c7b",
    "title": "江陵曲",
    "authorName": "胡应麟",
    "authorId": "e647d10f339e6a3e4e6cd9521bc0249a",
    "dynasty": "明",
    "content": [
      "恼欢青丝笮，凌晨只欲开。",
      "狂风趁心起，四面石尤来。"
    ]
  },
  {
    "id": "e647d10f339e6a3e391843d0c99e6ac4",
    "title": "侠少行二首",
    "authorName": "胡应麟",
    "authorId": "e647d10f339e6a3e4e6cd9521bc0249a",
    "dynasty": "明",
    "content": [
      "白马跃金环，扬鞭大道间。",
      "五陵春草色，日暮臂鹰还。"
    ]
  },
  {
    "id": "e647d10f339e6a3e391843d0d9f5feb0",
    "title": "侠少行二首",
    "authorName": "胡应麟",
    "authorId": "e647d10f339e6a3e4e6cd9521bc0249a",
    "dynasty": "明",
    "content": [
      "呼卢夜来家，醉眠不知曙。",
      "忽忆灞陵游，拔刀冲雪去。"
    ]
  },
  {
    "id": "e647d10f339e6a3e9e16357ac4042102",
    "title": "映江曲",
    "authorName": "胡应麟",
    "authorId": "e647d10f339e6a3e4e6cd9521bc0249a",
    "dynasty": "明",
    "content": [
      "夹岸千桃花，红晕双蛾绿。",
      "恼杀冶游儿，丝鞭映江曲。"
    ]
  },
  {
    "id": "e647d10f339e6a3ef4163293335fedf9",
    "title": "青阳度",
    "authorName": "胡应麟",
    "authorId": "e647d10f339e6a3e4e6cd9521bc0249a",
    "dynasty": "明",
    "content": [
      "金犊游东郊，玉骢返西路。",
      "相逢无一言，脉脉青阳度。"
    ]
  },
  {
    "id": "e647d10f339e6a3e8ed31319e5f7151f",
    "title": "长乐佳",
    "authorName": "胡应麟",
    "authorId": "e647d10f339e6a3e4e6cd9521bc0249a",
    "dynasty": "明",
    "content": [
      "深宫斗百草，嬉游共春日。",
      "蝴蝶双飞来，故上搔头立。"
    ]
  },
  {
    "id": "e647d10f339e6a3ee7a1b235e5884800",
    "title": "白符鸠",
    "authorName": "胡应麟",
    "authorId": "e647d10f339e6a3e4e6cd9521bc0249a",
    "dynasty": "明",
    "content": [
      "以我双碧桃，系欢双紫骝。",
      "相逢那得去，听唱白符鸠。"
    ]
  },
  {
    "id": "e647d10f339e6a3e5d5c230bfa6ac447",
    "title": "同生曲",
    "authorName": "胡应麟",
    "authorId": "e647d10f339e6a3e4e6cd9521bc0249a",
    "dynasty": "明",
    "content": [
      "妾貌娇如花，郎颜粲于玉。",
      "妾年方二八，郎年正十六。"
    ]
  },
  {
    "id": "e647d10f339e6a3e8603e2e0774382dd",
    "title": "来罗",
    "authorName": "胡应麟",
    "authorId": "e647d10f339e6a3e4e6cd9521bc0249a",
    "dynasty": "明",
    "content": [
      "池上双鸳鸯，钗头孤凤凰。",
      "双飞太无赖，孤宿斗谁强。"
    ]
  },
  {
    "id": "e647d10f339e6a3e2aa337fedc6c7515",
    "title": "拔蒲",
    "authorName": "胡应麟",
    "authorId": "e647d10f339e6a3e4e6cd9521bc0249a",
    "dynasty": "明",
    "content": [
      "拔蒲复拔蒲，六月湖水中。",
      "纤纤十春笋，不肯露青葱。"
    ]
  },
  {
    "id": "e647d10f339e6a3ea31b4cc8b1639fb6",
    "title": "孟珠",
    "authorName": "胡应麟",
    "authorId": "e647d10f339e6a3e4e6cd9521bc0249a",
    "dynasty": "明",
    "content": [
      "夸他孟珠富，却笑陶朱贫。",
      "西施老归越，空作苎罗颦。"
    ]
  },
  {
    "id": "e647d10f339e6a3eae0685336f22c670",
    "title": "黄淡思",
    "authorName": "胡应麟",
    "authorId": "e647d10f339e6a3e4e6cd9521bc0249a",
    "dynasty": "明",
    "content": [
      "今生作女郎，万恨攒眉头。",
      "来生作儿郎，饥饿亦自由。"
    ]
  },
  {
    "id": "e647d10f339e6a3eab60fc0b7bbc69ed",
    "title": "白头吟四首",
    "authorName": "胡应麟",
    "authorId": "e647d10f339e6a3e4e6cd9521bc0249a",
    "dynasty": "明",
    "content": [
      "巴江九曲流，不似儿郎心。",
      "蜀魄千年啼，是侬白头吟。"
    ]
  },
  {
    "id": "e647d10f339e6a3eab60fc0bb0c15594",
    "title": "白头吟四首",
    "authorName": "胡应麟",
    "authorId": "e647d10f339e6a3e4e6cd9521bc0249a",
    "dynasty": "明",
    "content": [
      "大车乘驷马，扬扬汉天使。",
      "不记当垆日，辛苦临邛肆。"
    ]
  },
  {
    "id": "e647d10f339e6a3eab60fc0b71f19542",
    "title": "白头吟四首",
    "authorName": "胡应麟",
    "authorId": "e647d10f339e6a3e4e6cd9521bc0249a",
    "dynasty": "明",
    "content": [
      "箱中犊鼻裈，碎破不堪著。",
      "回身掷向郎，将心自摸索。"
    ]
  },
  {
    "id": "e647d10f339e6a3eab60fc0bbf6b2d6c",
    "title": "白头吟四首",
    "authorName": "胡应麟",
    "authorId": "e647d10f339e6a3e4e6cd9521bc0249a",
    "dynasty": "明",
    "content": [
      "当日临邛妻，今朝茂陵妾。",
      "金茎半勺露，那能救消渴。"
    ]
  },
  {
    "id": "e647d10f339e6a3e06f6ddac3725d372",
    "title": "长史变二首",
    "authorName": "胡应麟",
    "authorId": "e647d10f339e6a3e4e6cd9521bc0249a",
    "dynasty": "明",
    "content": [
      "懊恼爷娘痂，贪他门户热。",
      "措大作官人，儿命薄于叶。"
    ]
  },
  {
    "id": "e647d10f339e6a3e06f6ddac9c312f5c",
    "title": "长史变二首",
    "authorName": "胡应麟",
    "authorId": "e647d10f339e6a3e4e6cd9521bc0249a",
    "dynasty": "明",
    "content": [
      "宁作中人妇，莫作上官妻。",
      "风波起平地，山岳移东西。"
    ]
  },
  {
    "id": "e647d10f339e6a3eb3fc9ed0875e3785",
    "title": "捉搦歌四首",
    "authorName": "胡应麟",
    "authorId": "e647d10f339e6a3e4e6cd9521bc0249a",
    "dynasty": "明",
    "content": [
      "爷娘养女儿，但教学针线。",
      "许嫁前溪郎，十五不相见。"
    ]
  },
  {
    "id": "e647d10f339e6a3eb3fc9ed0998b56fa",
    "title": "捉搦歌四首",
    "authorName": "胡应麟",
    "authorId": "e647d10f339e6a3e4e6cd9521bc0249a",
    "dynasty": "明",
    "content": [
      "采桑南陌头，田间日来往。",
      "傍人指笑侬，夫婿渐成长。"
    ]
  },
  {
    "id": "e647d10f339e6a3eb3fc9ed0ff07325e",
    "title": "捉搦歌四首",
    "authorName": "胡应麟",
    "authorId": "e647d10f339e6a3e4e6cd9521bc0249a",
    "dynasty": "明",
    "content": [
      "阿母教女儿，殷勤候姑眠。",
      "女儿问阿母，若为得欢怜。"
    ]
  },
  {
    "id": "e647d10f339e6a3eb3fc9ed03a7d1ea5",
    "title": "捉搦歌四首",
    "authorName": "胡应麟",
    "authorId": "e647d10f339e6a3e4e6cd9521bc0249a",
    "dynasty": "明",
    "content": [
      "十四嫁官人，抱衾作小妻。",
      "终朝大妇骂，眼泪洗面啼。"
    ]
  },
  {
    "id": "e647d10f339e6a3e2e3276b2d9b91160",
    "title": "白铜鞮",
    "authorName": "胡应麟",
    "authorId": "e647d10f339e6a3e4e6cd9521bc0249a",
    "dynasty": "明",
    "content": [
      "郭郎巾折角，孟嘉帽频落。",
      "底似山翁醉，接䍦翻转著。"
    ]
  },
  {
    "id": "e647d10f339e6a3e0b3ae4ac1f25e249",
    "title": "采桑渡二首",
    "authorName": "胡应麟",
    "authorId": "e647d10f339e6a3e4e6cd9521bc0249a",
    "dynasty": "明",
    "content": [
      "不采陌上桑，蚕在筐中饥。",
      "欲采陌上桑，使君道傍嬉。"
    ]
  },
  {
    "id": "e647d10f339e6a3e0b3ae4acc0757531",
    "title": "采桑渡二首",
    "authorName": "胡应麟",
    "authorId": "e647d10f339e6a3e4e6cd9521bc0249a",
    "dynasty": "明",
    "content": [
      "采桑作罗绮，总为他人忙。",
      "不见长干娼，一曲衣盈箱。"
    ]
  },
  {
    "id": "e647d10f339e6a3e890f498a4e9595ee",
    "title": "赵瑟曲",
    "authorName": "胡应麟",
    "authorId": "e647d10f339e6a3e4e6cd9521bc0249a",
    "dynasty": "明",
    "content": [
      "轻盈窕窈邯郸姬，挟琴鸣弦声乍希，梁尘拂空霜霰飞。",
      "霜霰飞，云雾集，月西沈，日东出。"
    ]
  },
  {
    "id": "e647d10f339e6a3ecafad6ff1df14524",
    "title": "雀劳利二首",
    "authorName": "胡应麟",
    "authorId": "e647d10f339e6a3e4e6cd9521bc0249a",
    "dynasty": "明",
    "content": [
      "禾傍雀啄啄，日暮不得饱。",
      "人生无百年，别家太草草。"
    ]
  },
  {
    "id": "e647d10f339e6a3ecafad6ff300b72ea",
    "title": "雀劳利二首",
    "authorName": "胡应麟",
    "authorId": "e647d10f339e6a3e4e6cd9521bc0249a",
    "dynasty": "明",
    "content": [
      "丈夫各有志，不作笼中鸡。",
      "朝歌猛虎吟，暮从野雀栖。"
    ]
  },
  {
    "id": "e647d10f339e6a3e28fc4ac484f07730",
    "title": "秦笙曲",
    "authorName": "胡应麟",
    "authorId": "e647d10f339e6a3e4e6cd9521bc0249a",
    "dynasty": "明",
    "content": [
      "呼卢一掷百万强，妖姬如花出咸阳，筝声嘹呖夜何长。",
      "夜何长，管弦列，遏流云，弄华月。"
    ]
  },
  {
    "id": "e647d10f339e6a3e5dad2f2330ab7285",
    "title": "乌夜啼二首",
    "authorName": "胡应麟",
    "authorId": "e647d10f339e6a3e4e6cd9521bc0249a",
    "dynasty": "明",
    "content": [
      "期欢中夜来，月光满庭柱。",
      "展转天欲明，乌啼石城树。"
    ]
  },
  {
    "id": "e647d10f339e6a3e5dad2f2342d3fdb8",
    "title": "乌夜啼二首",
    "authorName": "胡应麟",
    "authorId": "e647d10f339e6a3e4e6cd9521bc0249a",
    "dynasty": "明",
    "content": [
      "匆匆金犊车，上路正天晓。",
      "不恨欢来迟，但恨欢去早。"
    ]
  },
  {
    "id": "e647d10f339e6a3e4683156bf30ed6de",
    "title": "江南弄",
    "authorName": "胡应麟",
    "authorId": "e647d10f339e6a3e4e6cd9521bc0249a",
    "dynasty": "明",
    "content": [
      "秋江日暮天无云，兰舟桂楫何纷纷，美人如花簇罗裙。",
      "簇罗裙，斗玉腕，歌采菱，归去晚。"
    ]
  },
  {
    "id": "e647d10f339e6a3e3308fb365b3ba9ad",
    "title": "龙笛曲",
    "authorName": "胡应麟",
    "authorId": "e647d10f339e6a3e4e6cd9521bc0249a",
    "dynasty": "明",
    "content": [
      "楚山修竹云团栾，伶伦截管飞青鸾，美人一曲凭雕阑。",
      "凭雕阑，弄纤手，落梅花，折杨柳。"
    ]
  },
  {
    "id": "e647d10f339e6a3e378c4cc083c31efa",
    "title": "凤笙曲",
    "authorName": "胡应麟",
    "authorId": "e647d10f339e6a3e4e6cd9521bc0249a",
    "dynasty": "明",
    "content": [
      "红炉炽炭玉筦骄，谁其吹者王子乔，羽衣玉氅行逍遥。",
      "行逍遥，听仙乐，万桃花，两玄鹤。"
    ]
  },
  {
    "id": "e647d10f339e6a3e76f731f99adf8968",
    "title": "乌栖曲五首",
    "authorName": "胡应麟",
    "authorId": "e647d10f339e6a3e4e6cd9521bc0249a",
    "dynasty": "明",
    "content": [
      "步障华灯光照屋，质如轻云色如玉。",
      "白马金环游狭斜，杨柳啼乌来妾家。"
    ]
  },
  {
    "id": "e647d10f339e6a3e76f731f94f7e9a9b",
    "title": "乌栖曲五首",
    "authorName": "胡应麟",
    "authorId": "e647d10f339e6a3e4e6cd9521bc0249a",
    "dynasty": "明",
    "content": [
      "郁金为堂玳瑁梁，床上流苏百合香。",
      "同心宝带合欢结，携手邀郎拜明月。"
    ]
  },
  {
    "id": "e647d10f339e6a3e76f731f9071d57ee",
    "title": "乌栖曲五首",
    "authorName": "胡应麟",
    "authorId": "e647d10f339e6a3e4e6cd9521bc0249a",
    "dynasty": "明",
    "content": [
      "锦幔银屏张五采，华堂宿雾笼香霭。",
      "此时心意两相怜，含娇顾影不自前。"
    ]
  },
  {
    "id": "e647d10f339e6a3e76f731f988c3804a",
    "title": "乌栖曲五首",
    "authorName": "胡应麟",
    "authorId": "e647d10f339e6a3e4e6cd9521bc0249a",
    "dynasty": "明",
    "content": [
      "叠股钗横金凤凰，连环交结双鸳鸯。",
      "啼乌哑哑楚天曙，荏苒容华逐郎去。"
    ]
  },
  {
    "id": "e647d10f339e6a3e76f731f9c97b6e0a",
    "title": "乌栖曲五首",
    "authorName": "胡应麟",
    "authorId": "e647d10f339e6a3e4e6cd9521bc0249a",
    "dynasty": "明",
    "content": [
      "玳筵张烛三星低，罗襟绣褥怯分携。",
      "郎骑白马去关西，凤凰台前乌夜啼。"
    ]
  },
  {
    "id": "e647d10f339e6a3e345557d59e9785c0",
    "title": "秋宫词",
    "authorName": "胡应麟",
    "authorId": "e647d10f339e6a3e4e6cd9521bc0249a",
    "dynasty": "明",
    "content": [
      "梧桐飞叶下银床，肠断秋声玉漏长。",
      "三十六宫明月里，夜听弦管出朝阳。"
    ]
  },
  {
    "id": "e647d10f339e6a3ebf9cf1e75c81e4dc",
    "title": "塞上曲八首",
    "authorName": "胡应麟",
    "authorId": "e647d10f339e6a3e4e6cd9521bc0249a",
    "dynasty": "明",
    "content": [
      "白草连天大漠秋，千家铙吹古梁州。",
      "飞霜为洗燕然石，上客新从定远侯。"
    ]
  },
  {
    "id": "e647d10f339e6a3ebf9cf1e7c7b28a48",
    "title": "塞上曲八首",
    "authorName": "胡应麟",
    "authorId": "e647d10f339e6a3e4e6cd9521bc0249a",
    "dynasty": "明",
    "content": [
      "紫电花骢白玉鞭，远从都护出居延。",
      "清秋不辨龙城色，一片黄云瀚海前。"
    ]
  },
  {
    "id": "e647d10f339e6a3ebf9cf1e70873f228",
    "title": "塞上曲八首",
    "authorName": "胡应麟",
    "authorId": "e647d10f339e6a3e4e6cd9521bc0249a",
    "dynasty": "明",
    "content": [
      "接天烽火照平卢，乍夜单于猎上都。",
      "十万征人明月里，一时齐挽绣蝥弧。"
    ]
  },
  {
    "id": "e647d10f339e6a3ebf9cf1e775a5a00c",
    "title": "塞上曲八首",
    "authorName": "胡应麟",
    "authorId": "e647d10f339e6a3e4e6cd9521bc0249a",
    "dynasty": "明",
    "content": [
      "绝碛霜飞塞草空，燕支晴色乱云中。",
      "将军醉拥吴钩出，万里霜天照白虹。"
    ]
  },
  {
    "id": "e647d10f339e6a3ebf9cf1e7e599b7db",
    "title": "塞上曲八首",
    "authorName": "胡应麟",
    "authorId": "e647d10f339e6a3e4e6cd9521bc0249a",
    "dynasty": "明",
    "content": [
      "冢上明妃草色青，征人立马问龙庭。",
      "西风片月秦城下，愁绝胡笳几处听。"
    ]
  },
  {
    "id": "e647d10f339e6a3ebf9cf1e73ee38fcb",
    "title": "塞上曲八首",
    "authorName": "胡应麟",
    "authorId": "e647d10f339e6a3e4e6cd9521bc0249a",
    "dynasty": "明",
    "content": [
      "平沙一望陇云开，玉笛飞声夜转哀。",
      "万里朔风吹不断，梅花齐落李陵台。"
    ]
  },
  {
    "id": "e647d10f339e6a3ebf9cf1e74e4c91af",
    "title": "塞上曲八首",
    "authorName": "胡应麟",
    "authorId": "e647d10f339e6a3e4e6cd9521bc0249a",
    "dynasty": "明",
    "content": [
      "战马骄腾大漠间，遥看敌骑薄阴山。",
      "横戈不待嫖姚令，静扫边尘入汉关。"
    ]
  },
  {
    "id": "e647d10f339e6a3ebf9cf1e7afa66420",
    "title": "塞上曲八首",
    "authorName": "胡应麟",
    "authorId": "e647d10f339e6a3e4e6cd9521bc0249a",
    "dynasty": "明",
    "content": [
      "边烽不动边尘收，刁斗无声夜色流。",
      "醉杀歌姬油幕底，霜天遥按小凉州。"
    ]
  },
  {
    "id": "e647d10f339e6a3e80d1970d5f4eb842",
    "title": "剑客行",
    "authorName": "胡应麟",
    "authorId": "e647d10f339e6a3e4e6cd9521bc0249a",
    "dynasty": "明",
    "content": [
      "双丸耳畔雪花明，九陌长安任意行。",
      "片语楼中无处觅，夜飞龙蹻入青城。"
    ]
  },
  {
    "id": "e647d10f339e6a3e010df8a463e8e462",
    "title": "春宫曲四首",
    "authorName": "胡应麟",
    "authorId": "e647d10f339e6a3e4e6cd9521bc0249a",
    "dynasty": "明",
    "content": [
      "昨夜春风拂苑墙，三千南内斗红妆。",
      "朝来凤辇花前过，报道君王入上阳。"
    ]
  },
  {
    "id": "e647d10f339e6a3e010df8a49199b9e9",
    "title": "春宫曲四首",
    "authorName": "胡应麟",
    "authorId": "e647d10f339e6a3e4e6cd9521bc0249a",
    "dynasty": "明",
    "content": [
      "残雪初消太液前，御沟晴日柳如烟。",
      "披香殿上承恩早，千缕黄金拂御筵。"
    ]
  },
  {
    "id": "e647d10f339e6a3e010df8a44e0583f8",
    "title": "春宫曲四首",
    "authorName": "胡应麟",
    "authorId": "e647d10f339e6a3e4e6cd9521bc0249a",
    "dynasty": "明",
    "content": [
      "长门花满月华高，云锁珠帘护碧桃。",
      "夜静南宫歌吹发，新声遥奏郁轮袍。"
    ]
  },
  {
    "id": "e647d10f339e6a3e010df8a402454ced",
    "title": "春宫曲四首",
    "authorName": "胡应麟",
    "authorId": "e647d10f339e6a3e4e6cd9521bc0249a",
    "dynasty": "明",
    "content": [
      "玉阶草色上窗纱，深锁葳蕤隔翠华。",
      "添罢晚妆无一事，白樱桃下试琵琶。"
    ]
  },
  {
    "id": "e647d10f339e6a3e8ff80a0d8b40ded4",
    "title": "云龙引",
    "authorName": "胡应麟",
    "authorId": "e647d10f339e6a3e4e6cd9521bc0249a",
    "dynasty": "明",
    "content": [
      "芒砀秋空映赭袍，龙光云气与天高。",
      "五湖何处无明月，斫竹南山坐钓鳌。"
    ]
  },
  {
    "id": "e647d10f339e6a3e1c35e9e02f14ba3e",
    "title": "少年行五首",
    "authorName": "胡应麟",
    "authorId": "e647d10f339e6a3e4e6cd9521bc0249a",
    "dynasty": "明",
    "content": [
      "匣底双龙斗色流，长安道上紫骅骝。",
      "燕姬二八弹筝坐，千树垂杨拂酒楼。"
    ]
  },
  {
    "id": "e647d10f339e6a3e1c35e9e083b7332c",
    "title": "少年行五首",
    "authorName": "胡应麟",
    "authorId": "e647d10f339e6a3e4e6cd9521bc0249a",
    "dynasty": "明",
    "content": [
      "平康归路欲黄昏，下马青蛾白玉尊。",
      "一曲菱歌挥袂去，月明装束候期门。"
    ]
  },
  {
    "id": "e647d10f339e6a3e1c35e9e045d6c4e3",
    "title": "少年行五首",
    "authorName": "胡应麟",
    "authorId": "e647d10f339e6a3e4e6cd9521bc0249a",
    "dynasty": "明",
    "content": [
      "五陵楼殿雪初消，玉勒翩翩意气骄。",
      "落日万家春草外，呼鹰遥过灞陵桥。"
    ]
  },
  {
    "id": "e647d10f339e6a3e1c35e9e027f550b6",
    "title": "少年行五首",
    "authorName": "胡应麟",
    "authorId": "e647d10f339e6a3e4e6cd9521bc0249a",
    "dynasty": "明",
    "content": [
      "甲第新开上苑边，满堂花色照婵娟。",
      "醉携如意阶前舞，七尺珊瑚碎画筵。"
    ]
  },
  {
    "id": "e647d10f339e6a3e1c35e9e0f8984f6f",
    "title": "少年行五首",
    "authorName": "胡应麟",
    "authorId": "e647d10f339e6a3e4e6cd9521bc0249a",
    "dynasty": "明",
    "content": [
      "调鞭徐傍夕阳亭，绣箙雕弧架雁翎。",
      "夹路万人齐指处，碧天遥堕海东青。"
    ]
  },
  {
    "id": "e647d10f339e6a3ea0b19977b71485a0",
    "title": "明妃曲",
    "authorName": "胡应麟",
    "authorId": "e647d10f339e6a3e4e6cd9521bc0249a",
    "dynasty": "明",
    "content": [
      "目断长安汉使来，五云何处是蓬莱。",
      "龙沙月色三千里，独抱琵琶上紫台。"
    ]
  },
  {
    "id": "e647d10f339e6a3eccd70558f3cea4c4",
    "title": "游仙词十首",
    "authorName": "胡应麟",
    "authorId": "e647d10f339e6a3e4e6cd9521bc0249a",
    "dynasty": "明",
    "content": [
      "玉检金泥柱下藏，书成函谷暂徜徉。",
      "流沙一望三千里，遥跨青牛出大荒。"
    ]
  },
  {
    "id": "e647d10f339e6a3eccd70558d1af13ab",
    "title": "游仙词十首",
    "authorName": "胡应麟",
    "authorId": "e647d10f339e6a3e4e6cd9521bc0249a",
    "dynasty": "明",
    "content": [
      "玄圃明霞望不穷，金银楼殿碧天中。",
      "春风似识周王面，乍夜蟠桃万树红。"
    ]
  },
  {
    "id": "e647d10f339e6a3eccd70558e0e7b8dd",
    "title": "游仙词十首",
    "authorName": "胡应麟",
    "authorId": "e647d10f339e6a3e4e6cd9521bc0249a",
    "dynasty": "明",
    "content": [
      "百辟衣冠照鼎湖，轩辕台殿夕阳孤。",
      "云间独跨双龙背，万顷天风堕鹿卢。"
    ]
  },
  {
    "id": "e647d10f339e6a3eccd7055837b7dfef",
    "title": "游仙词十首",
    "authorName": "胡应麟",
    "authorId": "e647d10f339e6a3e4e6cd9521bc0249a",
    "dynasty": "明",
    "content": [
      "七步文章焕斗牛，遮须聊作御风游。",
      "狂挥大笔天河畔，题遍瑶京十二楼。"
    ]
  },
  {
    "id": "e647d10f339e6a3eccd705589e5f0b0b",
    "title": "游仙词十首",
    "authorName": "胡应麟",
    "authorId": "e647d10f339e6a3e4e6cd9521bc0249a",
    "dynasty": "明",
    "content": [
      "羽盖如云下夕阳，俱言浮海谒东皇。",
      "麻姑夜擘红虬脯，指爪偷看一尺长。"
    ]
  },
  {
    "id": "e647d10f339e6a3eccd70558736ef2a2",
    "title": "游仙词十首",
    "authorName": "胡应麟",
    "authorId": "e647d10f339e6a3e4e6cd9521bc0249a",
    "dynasty": "明",
    "content": [
      "采石船头月溅衣，长鲸高擘绛霞飞。",
      "安期一见如相识，指点蓬莱万玉妃。"
    ]
  },
  {
    "id": "e647d10f339e6a3eccd7055844c1dc48",
    "title": "游仙词十首",
    "authorName": "胡应麟",
    "authorId": "e647d10f339e6a3e4e6cd9521bc0249a",
    "dynasty": "明",
    "content": [
      "洞里青霞照玉盘，飞星群洒石门寒。",
      "桃花五报西池发，可奈峰头局未残。"
    ]
  },
  {
    "id": "e647d10f339e6a3eccd7055893222216",
    "title": "游仙词十首",
    "authorName": "胡应麟",
    "authorId": "e647d10f339e6a3e4e6cd9521bc0249a",
    "dynasty": "明",
    "content": [
      "缥缈飞梁驾赤城，漫劳司马问初平。",
      "金泥玉版长生籍，同向丹台列姓名。"
    ]
  },
  {
    "id": "e647d10f339e6a3eccd705580e11f980",
    "title": "游仙词十首",
    "authorName": "胡应麟",
    "authorId": "e647d10f339e6a3e4e6cd9521bc0249a",
    "dynasty": "明",
    "content": [
      "少室峰高接绛河，千秋词客斗嵯峨。",
      "谁言不是灵仙骨，遥夜天姝出大罗。"
    ]
  },
  {
    "id": "e647d10f339e6a3eccd70558257fde46",
    "title": "游仙词十首",
    "authorName": "胡应麟",
    "authorId": "e647d10f339e6a3e4e6cd9521bc0249a",
    "dynasty": "明",
    "content": [
      "海上朱明碧雾流，五仙同跨五羊游。",
      "何如野客金华洞，卧领群羊十万头。"
    ]
  },
  {
    "id": "e647d10f339e6a3e2b7d2b8b58816b42",
    "title": "凉州词",
    "authorName": "胡应麟",
    "authorId": "e647d10f339e6a3e4e6cd9521bc0249a",
    "dynasty": "明",
    "content": [
      "静夜流云拂画檐，微风不动水晶帘。",
      "红牙拍按瑶台上，古调初翻昔昔盐。"
    ]
  },
  {
    "id": "e647d10f339e6a3e31265cbe74bae032",
    "title": "后采莲曲二首",
    "authorName": "胡应麟",
    "authorId": "e647d10f339e6a3e4e6cd9521bc0249a",
    "dynasty": "明",
    "content": [
      "画舫青丝荡绿油，罗裙玉腕坐中流。",
      "生来菡萏元同蒂，若个芙蓉不并头。"
    ]
  },
  {
    "id": "e647d10f339e6a3e31265cbef4ea4b4e",
    "title": "后采莲曲二首",
    "authorName": "胡应麟",
    "authorId": "e647d10f339e6a3e4e6cd9521bc0249a",
    "dynasty": "明",
    "content": [
      "湖心涛浪拍天流，湖上王孙挟弹游。",
      "一派莲歌何处起，大堤齐控紫骅骝。"
    ]
  },
  {
    "id": "e647d10f339e6a3e01bc05b2761b147e",
    "title": "伊州曲",
    "authorName": "胡应麟",
    "authorId": "e647d10f339e6a3e4e6cd9521bc0249a",
    "dynasty": "明",
    "content": [
      "碧天如水暮云收，明月平铺翡翠楼。",
      "楼上美人三十六，夜弹瑶瑟唱伊州。"
    ]
  },
  {
    "id": "e647d10f339e6a3e418ae44941e54f6d",
    "title": "横江词二首",
    "authorName": "胡应麟",
    "authorId": "e647d10f339e6a3e4e6cd9521bc0249a",
    "dynasty": "明",
    "content": [
      "结束腰肢赛水神，沙棠舟楫往来频。",
      "江风日暮连天起，愁杀西陵破浪人。"
    ]
  },
  {
    "id": "e647d10f339e6a3e418ae44992e75de7",
    "title": "横江词二首",
    "authorName": "胡应麟",
    "authorId": "e647d10f339e6a3e4e6cd9521bc0249a",
    "dynasty": "明",
    "content": [
      "扬子江头风色狂，白波如山五丈强。",
      "自是吴姬惯迎客，来来去去木兰航。"
    ]
  },
  {
    "id": "e647d10f339e6a3e9cd6b8b8a7d0c39c",
    "title": "从军行五首",
    "authorName": "胡应麟",
    "authorId": "e647d10f339e6a3e4e6cd9521bc0249a",
    "dynasty": "明",
    "content": [
      "大漠秋风吹铁衣，长城明月满征旗。",
      "捷书飞奏明光殿，乍夜前军获郅支。"
    ]
  },
  {
    "id": "e647d10f339e6a3e9cd6b8b8727e50db",
    "title": "从军行五首",
    "authorName": "胡应麟",
    "authorId": "e647d10f339e6a3e4e6cd9521bc0249a",
    "dynasty": "明",
    "content": [
      "九月边头朔气残，贺兰山北望长安。",
      "殷勤去雁传消息，欲寄征衣趁早寒。"
    ]
  },
  {
    "id": "e647d10f339e6a3e9cd6b8b88501467f",
    "title": "从军行五首",
    "authorName": "胡应麟",
    "authorId": "e647d10f339e6a3e4e6cd9521bc0249a",
    "dynasty": "明",
    "content": [
      "寥天霜色暮凄凄，无定河边落日低。",
      "欲问轮台前去路，黄云白草遍辽西。"
    ]
  },
  {
    "id": "e647d10f339e6a3e9cd6b8b8cc7239d2",
    "title": "从军行五首",
    "authorName": "胡应麟",
    "authorId": "e647d10f339e6a3e4e6cd9521bc0249a",
    "dynasty": "明",
    "content": [
      "吹笛关山月半痕，梅花无数落辕门。",
      "不知何处旄头现，一夜渔阳万骑屯。"
    ]
  },
  {
    "id": "e647d10f339e6a3e9cd6b8b8ca170167",
    "title": "从军行五首",
    "authorName": "胡应麟",
    "authorId": "e647d10f339e6a3e4e6cd9521bc0249a",
    "dynasty": "明",
    "content": [
      "白马将军惯渡辽，笑提金勒扫氛嚣。",
      "五千剑客当前队，尽款名王入汉朝。"
    ]
  },
  {
    "id": "e647d10f339e6a3eadf9f8625f7a46a7",
    "title": "北院词八首",
    "authorName": "胡应麟",
    "authorId": "e647d10f339e6a3e4e6cd9521bc0249a",
    "dynasty": "明",
    "content": [
      "紫燕双飞拂画梁，雕甍百尺隐垂杨。",
      "东华门外诸年少，携手先过白玉堂。"
    ]
  },
  {
    "id": "e647d10f339e6a3eadf9f8626e312754",
    "title": "北院词八首",
    "authorName": "胡应麟",
    "authorId": "e647d10f339e6a3e4e6cd9521bc0249a",
    "dynasty": "明",
    "content": [
      "西第千门簇五侯，御沟春水逐人流。",
      "罘罳烂漫黄金色，遥指梳妆近妾楼。"
    ]
  },
  {
    "id": "e647d10f339e6a3eadf9f8625e710b48",
    "title": "北院词八首",
    "authorName": "胡应麟",
    "authorId": "e647d10f339e6a3e4e6cd9521bc0249a",
    "dynasty": "明",
    "content": [
      "金水桥边一百家，家家帘幕护桃花。",
      "青衣日暮浓妆出，指点萧郎白鼻騧。"
    ]
  },
  {
    "id": "e647d10f339e6a3eadf9f862985fd23d",
    "title": "北院词八首",
    "authorName": "胡应麟",
    "authorId": "e647d10f339e6a3e4e6cd9521bc0249a",
    "dynasty": "明",
    "content": [
      "珠帘不动控银钩，内苑春光入画楼。",
      "深夜月明弦管沸，露桃花下合梁州。"
    ]
  },
  {
    "id": "e647d10f339e6a3eadf9f862b9362251",
    "title": "北院词八首",
    "authorName": "胡应麟",
    "authorId": "e647d10f339e6a3e4e6cd9521bc0249a",
    "dynasty": "明",
    "content": [
      "双双罗袜斗凌波，两两沙棠泛玉河。",
      "日暮大堤流水急，回桡齐唱采莲歌。"
    ]
  },
  {
    "id": "e647d10f339e6a3eadf9f862a13c08cd",
    "title": "北院词八首",
    "authorName": "胡应麟",
    "authorId": "e647d10f339e6a3e4e6cd9521bc0249a",
    "dynasty": "明",
    "content": [
      "别开金屋倚岧峣，白玉河边第二桥。",
      "夹岸紫骝三十骑，花时齐过董娇娆。"
    ]
  },
  {
    "id": "e647d10f339e6a3eadf9f862da7727f2",
    "title": "北院词八首",
    "authorName": "胡应麟",
    "authorId": "e647d10f339e6a3e4e6cd9521bc0249a",
    "dynasty": "明",
    "content": [
      "绮陌东头接上阳，娉婷年少舞霓裳。",
      "怪来香阁时常闭，尽日浓妆对海棠。"
    ]
  },
  {
    "id": "e647d10f339e6a3eadf9f86295205c5e",
    "title": "北院词八首",
    "authorName": "胡应麟",
    "authorId": "e647d10f339e6a3e4e6cd9521bc0249a",
    "dynasty": "明",
    "content": [
      "灵济宫前翠幕悬，平康门巷百花连。",
      "西园公子携宾过，十六青娥舞玳筵。"
    ]
  },
  {
    "id": "e647d10f339e6a3e030e6cbcc77f8bed",
    "title": "南院词八首",
    "authorName": "胡应麟",
    "authorId": "e647d10f339e6a3e4e6cd9521bc0249a",
    "dynasty": "明",
    "content": [
      "浮云楼观接蓬莱，五岳三山大内开。",
      "昨夜春风城外过，千花齐发凤凰台。"
    ]
  },
  {
    "id": "e647d10f339e6a3e030e6cbcb14aa007",
    "title": "南院词八首",
    "authorName": "胡应麟",
    "authorId": "e647d10f339e6a3e4e6cd9521bc0249a",
    "dynasty": "明",
    "content": [
      "公子连翩挟弹游，垂杨偏拂紫骅骝。",
      "长干巷里三千队，若个新妆是莫愁。"
    ]
  },
  {
    "id": "e647d10f339e6a3e030e6cbceae90819",
    "title": "南院词八首",
    "authorName": "胡应麟",
    "authorId": "e647d10f339e6a3e4e6cd9521bc0249a",
    "dynasty": "明",
    "content": [
      "紫燕衔泥度夕阳，双飞南陌认雕梁。",
      "高门不用寻王谢，卢女新开白玉堂。"
    ]
  },
  {
    "id": "e647d10f339e6a3e030e6cbc8f457280",
    "title": "南院词八首",
    "authorName": "胡应麟",
    "authorId": "e647d10f339e6a3e4e6cd9521bc0249a",
    "dynasty": "明",
    "content": [
      "欢作沉香侬博山，双烟一气紫霞间。",
      "千门柳色啼鸦暮，自唤情人月下攀。"
    ]
  },
  {
    "id": "e647d10f339e6a3e030e6cbca68496dc",
    "title": "南院词八首",
    "authorName": "胡应麟",
    "authorId": "e647d10f339e6a3e4e6cd9521bc0249a",
    "dynasty": "明",
    "content": [
      "桃叶年方十五强，春波摇荡木兰航。",
      "不知何事归来晚，狂杀王家白面郎。"
    ]
  },
  {
    "id": "e647d10f339e6a3e030e6cbca8b255d7",
    "title": "南院词八首",
    "authorName": "胡应麟",
    "authorId": "e647d10f339e6a3e4e6cd9521bc0249a",
    "dynasty": "明",
    "content": [
      "万户千门玉作台，春风何地不徘徊。",
      "乌衣巷口红妆亚，一路歌声斗草回。"
    ]
  },
  {
    "id": "e647d10f339e6a3e030e6cbc9c9f104e",
    "title": "南院词八首",
    "authorName": "胡应麟",
    "authorId": "e647d10f339e6a3e4e6cd9521bc0249a",
    "dynasty": "明",
    "content": [
      "垂杨千树拂红尘，压酒吴姬动绛唇。",
      "日暮狂风连袂起，飞花愁杀渡江人。"
    ]
  },
  {
    "id": "e647d10f339e6a3e030e6cbcbd8ec326",
    "title": "南院词八首",
    "authorName": "胡应麟",
    "authorId": "e647d10f339e6a3e4e6cd9521bc0249a",
    "dynasty": "明",
    "content": [
      "城下春江抱石头，秣陵南下是瓜洲。",
      "相邀女伴寻春去，共掷金钱赛蒋侯。"
    ]
  },
  {
    "id": "e647d10f339e6a3eba139cf86e39fef2",
    "title": "燕京四时词四首",
    "authorName": "胡应麟",
    "authorId": "e647d10f339e6a3e4e6cd9521bc0249a",
    "dynasty": "明",
    "content": [
      "帝阙皇居北斗间，春风长绕玉门关。",
      "东郊昨夜桃花发，一树先开万岁山。"
    ]
  },
  {
    "id": "e647d10f339e6a3eba139cf8992c150e",
    "title": "燕京四时词四首",
    "authorName": "胡应麟",
    "authorId": "e647d10f339e6a3e4e6cd9521bc0249a",
    "dynasty": "明",
    "content": [
      "沉李浮瓜燕玉台，冰山雪谷倚蓬莱。",
      "珠帘百尺重重下，不放人间赤日来。"
    ]
  },
  {
    "id": "e647d10f339e6a3eba139cf8f28e0f0c",
    "title": "燕京四时词四首",
    "authorName": "胡应麟",
    "authorId": "e647d10f339e6a3e4e6cd9521bc0249a",
    "dynasty": "明",
    "content": [
      "千叶从风尽报秋，长门团扇迥添愁。",
      "玉河桥畔东流水，几处题红出御沟。"
    ]
  },
  {
    "id": "e647d10f339e6a3eba139cf8a964b03b",
    "title": "燕京四时词四首",
    "authorName": "胡应麟",
    "authorId": "e647d10f339e6a3e4e6cd9521bc0249a",
    "dynasty": "明",
    "content": [
      "玉宇吹花度柏梁，千门飞雪夜茫茫。",
      "银笙暗炙红炉畔，一曲阳春漏正长。"
    ]
  },
  {
    "id": "e647d10f339e6a3ee7b833326b036c68",
    "title": "长门怨四首",
    "authorName": "胡应麟",
    "authorId": "e647d10f339e6a3e4e6cd9521bc0249a",
    "dynasty": "明",
    "content": [
      "罗幌飞萤玉露漙，珠帘不卷坐更阑。",
      "昭阳月色浑无赖，才到长门特地寒。"
    ]
  },
  {
    "id": "e647d10f339e6a3ee7b833320062772a",
    "title": "长门怨四首",
    "authorName": "胡应麟",
    "authorId": "e647d10f339e6a3e4e6cd9521bc0249a",
    "dynasty": "明",
    "content": [
      "锁闭葳蕤绝履綦，宫花犹发万年枝。",
      "沉香亭北无穷恨，尽在阑干独倚时。"
    ]
  },
  {
    "id": "e647d10f339e6a3ee7b833320a837836",
    "title": "长门怨四首",
    "authorName": "胡应麟",
    "authorId": "e647d10f339e6a3e4e6cd9521bc0249a",
    "dynasty": "明",
    "content": [
      "凤吹喧传隔彩霞，龙旗摇曳暮云斜。",
      "预知行幸平阳宅，不用庭前望翠华。"
    ]
  },
  {
    "id": "e647d10f339e6a3ee7b83332a5971dd4",
    "title": "长门怨四首",
    "authorName": "胡应麟",
    "authorId": "e647d10f339e6a3e4e6cd9521bc0249a",
    "dynasty": "明",
    "content": [
      "金屋妆成尽日闲，十年红粉误朱颜。",
      "腰肢漫自夸纤细，管领华清是玉环。"
    ]
  },
  {
    "id": "e647d10f339e6a3e35fe3df6cc4dbb7f",
    "title": "青楼曲八首",
    "authorName": "胡应麟",
    "authorId": "e647d10f339e6a3e4e6cd9521bc0249a",
    "dynasty": "明",
    "content": [
      "十里秦楼近灞桥，箫声何处起岧峣。",
      "珠帘百尺东风里，双凤联翩逐翠翘。"
    ]
  },
  {
    "id": "e647d10f339e6a3e35fe3df630cdab7f",
    "title": "青楼曲八首",
    "authorName": "胡应麟",
    "authorId": "e647d10f339e6a3e4e6cd9521bc0249a",
    "dynasty": "明",
    "content": [
      "粉面三千照玉台，期门南去是蓬莱。",
      "金鞭暮过张公子，一骑潜呼万乘来。"
    ]
  },
  {
    "id": "e647d10f339e6a3e35fe3df617b0ee7a",
    "title": "青楼曲八首",
    "authorName": "胡应麟",
    "authorId": "e647d10f339e6a3e4e6cd9521bc0249a",
    "dynasty": "明",
    "content": [
      "两浆频催过石城，沙棠摇曳画船明。",
      "莫愁湖上千株柳，肠断王孙作队行。"
    ]
  },
  {
    "id": "e647d10f339e6a3e35fe3df6f8b52282",
    "title": "青楼曲八首",
    "authorName": "胡应麟",
    "authorId": "e647d10f339e6a3e4e6cd9521bc0249a",
    "dynasty": "明",
    "content": [
      "一树含桃锁曲房，金笼鹦鹉唤斜阳。",
      "霍家娘子新妆罢，拥髻来迎李十郎。"
    ]
  },
  {
    "id": "e647d10f339e6a3e35fe3df66fc54a1d",
    "title": "青楼曲八首",
    "authorName": "胡应麟",
    "authorId": "e647d10f339e6a3e4e6cd9521bc0249a",
    "dynasty": "明",
    "content": [
      "苏小妆楼隔画桥，涌金门外半兰桡。",
      "相携女伴巫山去，昨夜钱塘正上潮。"
    ]
  },
  {
    "id": "e647d10f339e6a3e35fe3df6b6805fc0",
    "title": "青楼曲八首",
    "authorName": "胡应麟",
    "authorId": "e647d10f339e6a3e4e6cd9521bc0249a",
    "dynasty": "明",
    "content": [
      "指点平康宿暮鸦，妆台红粉簇明霞。",
      "曲江筵上诸先辈，跃马争寻阿润家。"
    ]
  },
  {
    "id": "e647d10f339e6a3e35fe3df6d5966453",
    "title": "青楼曲八首",
    "authorName": "胡应麟",
    "authorId": "e647d10f339e6a3e4e6cd9521bc0249a",
    "dynasty": "明",
    "content": [
      "二八青衣彩袖悬，相逢如梦画堂前。",
      "无端锦瑟撩春思，历乱东风五十弦。"
    ]
  },
  {
    "id": "e647d10f339e6a3e35fe3df67db34698",
    "title": "青楼曲八首",
    "authorName": "胡应麟",
    "authorId": "e647d10f339e6a3e4e6cd9521bc0249a",
    "dynasty": "明",
    "content": [
      "银床梧叶堕高秋，良夜吹箫忆旧游。",
      "二十四桥天似水，画船乘月下扬州。"
    ]
  },
  {
    "id": "e647d10f339e6a3e41152b8ef0257346",
    "title": "古离别二首",
    "authorName": "胡应麟",
    "authorId": "e647d10f339e6a3e4e6cd9521bc0249a",
    "dynasty": "明",
    "content": [
      "戚戚远行子，驾言还旧疆。",
      "脂车望关塞，愿逐晨风翔。",
      "主人卜清夜，置酒临高堂。",
      "妙伎出闺闼，纤腰移曲房。",
      "当筵发皓齿，四坐流芬芳。",
      "回飙袭绮户，飞霜飘长廊。",
      "良宵一何促，瑶瑟无辉光。",
      "征夫念明发，握手起彷徨。",
      "仰视云中雁，三五各成行。",
      "胡为双飞龙，羽翼多参商。",
      "丈夫志万里，会晤安可常。",
      "勖哉就长路，皓首期相望。"
    ]
  },
  {
    "id": "e647d10f339e6a3e41152b8eb98f65aa",
    "title": "古离别二首",
    "authorName": "胡应麟",
    "authorId": "e647d10f339e6a3e4e6cd9521bc0249a",
    "dynasty": "明",
    "content": [
      "驱车出郭门，徘徊望都邑。",
      "念我平生亲，聚散何仓卒。",
      "白露涂中逵，清霜被原隰。",
      "惊飙动地起，黄叶无宁夕。",
      "羁禽怀故林，疲马倦行役。",
      "群雁西南翔，哀音正嘹呖。",
      "岂无盈尊酒，执手歧路侧。",
      "飞觞属华筵，行子相向立。",
      "别离在须臾，沈忧万端集。",
      "去去勿复论，红颜中道掷。"
    ]
  },
  {
    "id": "e647d10f339e6a3e86bcbf3aadaaf540",
    "title": "行路难六首感事作",
    "authorName": "胡应麟",
    "authorId": "e647d10f339e6a3e4e6cd9521bc0249a",
    "dynasty": "明",
    "content": [
      "君不见竿头鸢，乘风浩荡游九天。君不见栋头雀，百尺凭虚俯寥廓。",
      "君子雌伏安蓬茅，小人雄飞势挥霍。乞哀中夜如鸺鹠，志意满极惊庸流。",
      "时移事改恶声播，遗臭墦间万夫唾。君不见公孙张仪称丈夫，至今行乞羞庸奴。"
    ]
  },
  {
    "id": "e647d10f339e6a3e86bcbf3ab673387e",
    "title": "行路难六首感事作",
    "authorName": "胡应麟",
    "authorId": "e647d10f339e6a3e4e6cd9521bc0249a",
    "dynasty": "明",
    "content": [
      "君不见盘中蝇，变幻黑白如丹青。君不见市中虎，利口纷纭捷桴鼓。",
      "君子推诚洞腹肝，小人柴棘横肺腑。谗言交搆四国哗，贝锦百匹张云霞。",
      "邦家覆败手足露，绝膑刳肠示行路。君不见江充举族无极歼，有北陈诗盈简编。"
    ]
  },
  {
    "id": "e647d10f339e6a3e86bcbf3ae5ec82d0",
    "title": "行路难六首感事作",
    "authorName": "胡应麟",
    "authorId": "e647d10f339e6a3e4e6cd9521bc0249a",
    "dynasty": "明",
    "content": [
      "君不见帐前蚊，侵肌啑肉无时停。君不见襟前虱，饮血𠾱膏罔休息。",
      "君子守道甘困穷，小人聚敛恣胸臆。溪壑之欲浩无涯，狼贪蚕食肥私家。",
      "祸盈孽满罹刑辟，昆冈火延灰玉石。君不见梁冀籍赀元载诛，黄金满谷成丘墟。"
    ]
  },
  {
    "id": "e647d10f339e6a3e86bcbf3a511fb8a3",
    "title": "行路难六首感事作",
    "authorName": "胡应麟",
    "authorId": "e647d10f339e6a3e4e6cd9521bc0249a",
    "dynasty": "明",
    "content": [
      "君不见波间蜃，吞吐楼台倏千仞。君不见岩间蛛，四张罗网迷空虚。",
      "君子行善苦不足，小人济恶才有馀。沉机伏弩绊飞走，变幻诪张何不有。",
      "术穷数尽来天刑，青冥白昼飞雷霆。君不见林甫剖棺桧丑缪，千秋永劫昭大戮。"
    ]
  },
  {
    "id": "e647d10f339e6a3e86bcbf3a6282bcd3",
    "title": "行路难六首感事作",
    "authorName": "胡应麟",
    "authorId": "e647d10f339e6a3e4e6cd9521bc0249a",
    "dynasty": "明",
    "content": [
      "君不见墙畔蝎，猛刺如山蚀金铁。君不见泽畔蛇，恶氛涌雾张狞牙。",
      "君子乘时沛膏泽，小人并日行凶邪。一朝无处肆鸩毒，馀愤凭陵螫草木。",
      "噬人既尽阴祸延，刀锯鼎镬快意飧。君不见阳由弃市俊臣族，天道好还如转毂。"
    ]
  },
  {
    "id": "e647d10f339e6a3e86bcbf3abad50a10",
    "title": "行路难六首感事作",
    "authorName": "胡应麟",
    "authorId": "e647d10f339e6a3e4e6cd9521bc0249a",
    "dynasty": "明",
    "content": [
      "君不见海中鳄，利齿如山逞凶虐。君不见穴中狼，巨口如城当道傍。",
      "君子好生戒苛慝，小人毒害盈刚肠。积尸累累血成堑，意气扬扬了不变。",
      "神人共愤罪恶盈，百骸分裂宇宙腥。君不见董卓然脐侯景灭，万古元凶戒车辙。"
    ]
  },
  {
    "id": "e647d10f339ec469846e223bcd809c8b",
    "title": "文笔峰",
    "authorName": "许子伟",
    "authorId": "e647d10f339ec469d1457b72d1457b72",
    "dynasty": "明",
    "content": [
      "凭谁竖羲画，插破古天荒。",
      "云锦毫端彩，星芒笔底光。",
      "颖临千嶂俯，翰洒八埏香。",
      "对此心缘正，依稀首欲昂。"
    ]
  },
  {
    "id": "e647d10f339ec469cf44d79a98cf170e",
    "title": "五指山和丘文庄公韵",
    "authorName": "许子伟",
    "authorId": "e647d10f339ec469d1457b72d1457b72",
    "dynasty": "明",
    "content": [
      "翠壁崚嶒五岳连，恍疑仙掌出扶天。",
      "回环遥镇千溟浪，叆叇长浪百瑞烟。",
      "似鼓群山来北拱，已标奇甸正南悬。",
      "阳春雅调应相续，俊羽清商起太原。"
    ]
  },
  {
    "id": "e647d10f339ec469ba8df05ac27a8117",
    "title": "挽海忠介公",
    "authorName": "许子伟",
    "authorId": "e647d10f339ec469d1457b72d1457b72",
    "dynasty": "明",
    "content": [
      "本来正气参天地，正气如公信可参。",
      "九死孤忠能悟主，一生奇节在惩贪。",
      "已闻吴下称为母，几见朝中果是男。",
      "蝉翼介轮何事重，对公衾影欲无惭。"
    ]
  },
  {
    "id": "e647d10f339ec469f19531aa2114acf9",
    "title": "奎塔淩霄",
    "authorName": "许子伟",
    "authorId": "e647d10f339ec469d1457b72d1457b72",
    "dynasty": "明",
    "content": [
      "会阳文治壮兹台，望起奎光彻上台。",
      "岂谓胜形勤百姓，应知良牧达三才。",
      "岘颠唯有思羊去，河内岂无借寇回。",
      "往事浮屠人已去，南宗卢教自今开。"
    ]
  },
  {
    "id": "e647d10f339ec46988d5d2c448746fec",
    "title": "奉使南还海口渡",
    "authorName": "许子伟",
    "authorId": "e647d10f339ec469d1457b72d1457b72",
    "dynasty": "明",
    "content": [
      "路断天涯得少停，楼船箫鼓日逢迎。",
      "三更挂席渺沧海，二月乘槎老使星。",
      "春气暖如帷下卧，潮声细入寝边听。",
      "寒装顿喜充行箧，依旧悬车菽水亭。"
    ]
  },
  {
    "id": "e647d10f339ec469b4e54499b403bec1",
    "title": "玉阳书院",
    "authorName": "许子伟",
    "authorId": "e647d10f339ec469d1457b72d1457b72",
    "dynasty": "明",
    "content": [
      "好筑山堂深未深，篮舆便得两登临。",
      "共寻胜日无边景，时话先天一点心。",
      "苗发雨翻新作浪，枝头乌宿故知音。",
      "乾坤不惜明开眼，红紫东风自古今。"
    ]
  },
  {
    "id": "e647d10f339ec4696e9035fe45945403",
    "title": "皋塘馆喜晴拟回玉阳书院祀白沙先生",
    "authorName": "许子伟",
    "authorId": "e647d10f339ec469d1457b72d1457b72",
    "dynasty": "明",
    "content": [
      "闻道青山耻据梧，巾车又到小蓬壶。",
      "岩花宿雨红含态，水鸟新晴绿唤雏。",
      "本为登山持蜡屐，更盟观海泛棠舻。",
      "春风两袖蒲三尺，归对先生契我无。"
    ]
  },
  {
    "id": "e647d10f339ec46982910acf8cb740ad",
    "title": "马鞍冈",
    "authorName": "许子伟",
    "authorId": "e647d10f339ec469d1457b72d1457b72",
    "dynasty": "明",
    "content": [
      "从来天厩种，不受俗鞿缰。",
      "锦鞯黄金勒，蹄骄道路长。"
    ]
  },
  {
    "id": "e647d10f339ec4697d1a23234e9e1ad3",
    "title": "游青山三首",
    "authorName": "许子伟",
    "authorId": "e647d10f339ec469d1457b72d1457b72",
    "dynasty": "明",
    "content": [
      "江门春景自吾乡，祀罢先生蹑玉阳。",
      "剩有春风蓑一领，不妨投足雨如浆。"
    ]
  },
  {
    "id": "e647d10f339ec4697d1a2323523a084e",
    "title": "游青山三首",
    "authorName": "许子伟",
    "authorId": "e647d10f339ec469d1457b72d1457b72",
    "dynasty": "明",
    "content": [
      "年来东道主人翁，静似潜龙动亦龙。",
      "潇洒不知身透雨，乘风直欲跨崆峒。"
    ]
  },
  {
    "id": "e647d10f339ec4697d1a23233558445a",
    "title": "游青山三首",
    "authorName": "许子伟",
    "authorId": "e647d10f339ec469d1457b72d1457b72",
    "dynasty": "明",
    "content": [
      "春到文昌满县花，御杯高处讲无遮。",
      "微茫雨色团倾盖，错认青阳是白沙。"
    ]
  },
  {
    "id": "e647d10f339ec469281ef4be26c1efdc",
    "title": "沈太守邀饮骊台口占纪胜二绝",
    "authorName": "许子伟",
    "authorId": "e647d10f339ec469d1457b72d1457b72",
    "dynasty": "明",
    "content": [
      "嶪嶭山城古石龙，碧流环绕似云从。",
      "登台会见文翁化，指点千家屋可封。"
    ]
  },
  {
    "id": "e647d10f339ec469281ef4be7dcf7160",
    "title": "沈太守邀饮骊台口占纪胜二绝",
    "authorName": "许子伟",
    "authorId": "e647d10f339ec469d1457b72d1457b72",
    "dynasty": "明",
    "content": [
      "化城文运自今昌，东璧星辉接水光。",
      "最喜台成龟出洛，道南回首日扶桑。"
    ]
  },
  {
    "id": "e647d10f33c4fcf1f7f5aed5cb79b8dc",
    "title": "羊径",
    "authorName": "冯绍京",
    "authorId": "e647d10f33c4fcf1d1457b72d1457b72",
    "dynasty": "明",
    "content": [
      "路入羊肠径，丹梯百折看。",
      "沸雷喧涧石，飞瀑响岩端。",
      "叱驭心徒切，垂堂戒已寒。",
      "丛林多枳棘，谁信有栖鸾。"
    ]
  },
  {
    "id": "e647d10f33c4fcf1cc09724d0ce93087",
    "title": "梅村公馆",
    "authorName": "冯绍京",
    "authorId": "e647d10f33c4fcf1d1457b72d1457b72",
    "dynasty": "明",
    "content": [
      "野铺依岩岫，门临石溜清。",
      "基传先代迹，里记故侯名。",
      "孔道当山劈，危桥跨涧平。",
      "人龙无复见，怀仰不胜情。"
    ]
  },
  {
    "id": "e647d10f33c4fcf176c92ff3f47ea739",
    "title": "南园旧社",
    "authorName": "冯绍京",
    "authorId": "e647d10f33c4fcf1d1457b72d1457b72",
    "dynasty": "明",
    "content": [
      "南国山川泄至文，瑞时威凤五为群。",
      "九天日月开真主，一代词华勒首勋。",
      "社夹枌榆青自耸，池环蘋藻翠难分。",
      "至今胜迹依然在，风雅谁能复似君。"
    ]
  },
  {
    "id": "e647d10f33c4fcf1e0f025b8e3213955",
    "title": "海珠",
    "authorName": "冯绍京",
    "authorId": "e647d10f33c4fcf1d1457b72d1457b72",
    "dynasty": "明",
    "content": [
      "何年神女弄珠来，蜿蜿灵光照法台。",
      "四壁潮声相喷薄，诸天云影自徘徊。",
      "波心犹有骊龙认，刹里常闻象教开。",
      "秦帝不须东望幸，此间疑是小蓬莱。"
    ]
  },
  {
    "id": "e647d10f33c4fcf17295ea065fce44b3",
    "title": "谒李忠简公祠",
    "authorName": "冯绍京",
    "authorId": "e647d10f33c4fcf1d1457b72d1457b72",
    "dynasty": "明",
    "content": [
      "烟帐遗踪此地留，先生丰望重南州。",
      "菊坡门下传心印，淳祐朝中展壮猷。",
      "正气直淩霄汉上，清风长对海门秋。",
      "表贤堂上瞻遗像，犹有龙光射斗牛。"
    ]
  },
  {
    "id": "e647d10f33c4fcf194457e91ee5704f3",
    "title": "登小金山",
    "authorName": "冯绍京",
    "authorId": "e647d10f33c4fcf1d1457b72d1457b72",
    "dynasty": "明",
    "content": [
      "翠拥芙蓉万叠来，浈江牂水共潆回。",
      "能令南海衣冠盛，常作皇家柱石才。",
      "浪迹任随方外境，卜生休记妙高台。",
      "禅关静坐谈无始，何处昆明不劫灰。"
    ]
  },
  {
    "id": "e647d10f33c4fcf13173bdfdb03b313d",
    "title": "飞来寺",
    "authorName": "冯绍京",
    "authorId": "e647d10f33c4fcf1d1457b72d1457b72",
    "dynasty": "明",
    "content": [
      "百转丹梯历翠微，古坛灯火映岩晖。",
      "来经梁晋年华远，得驻名山不复飞。",
      "一水萦纡开峭峡，万峰回合拥禅扉。",
      "余心亦动幽栖念，何怪猿声黯客衣。"
    ]
  },
  {
    "id": "e647d10f33c4fcf17afc5ae6e19318d0",
    "title": "过梅岭",
    "authorName": "冯绍京",
    "authorId": "e647d10f33c4fcf1d1457b72d1457b72",
    "dynasty": "明",
    "content": [
      "丞相遗祠倚岭岐，古松苍桧荫参差。",
      "千年灵淑钟光岳，一代勋名勒鼎彝。",
      "金鉴若悬龙扆照，玉环何至马嵬悲。",
      "开元旧事如追忆，羽扇清风是表仪。"
    ]
  },
  {
    "id": "e647d10f33c4fcf1acdfef99ab787584",
    "title": "罗浮",
    "authorName": "冯绍京",
    "authorId": "e647d10f33c4fcf1d1457b72d1457b72",
    "dynasty": "明",
    "content": [
      "四百峰头紫翠连，琪花瑶草遍诸天。",
      "铁桥雪霁寒梅瘦，石洞春明嫩柳眠。",
      "仙去尚留双履在，鹤归赢得一书传。",
      "侧身东望飞云顶，丹灶沙床梦亦牵。"
    ]
  },
  {
    "id": "e647d10f33c4fcf131350e8696d61813",
    "title": "登白云绝顶望罗浮",
    "authorName": "冯绍京",
    "authorId": "e647d10f33c4fcf1d1457b72d1457b72",
    "dynasty": "明",
    "content": [
      "石罅天开古洞幽，安期遗舄至今留。",
      "灵岩尚长尧时韭，丛樾中藏汉代楸。",
      "竟与王乔璈笛伴，不从徐市制书求。",
      "至今避地金银阙，蓬岛瑶池汗漫游。"
    ]
  },
  {
    "id": "e647d10f33c4fcf1bbd7e22ee8d4ec0e",
    "title": "韩祠怀古",
    "authorName": "冯绍京",
    "authorId": "e647d10f33c4fcf1d1457b72d1457b72",
    "dynasty": "明",
    "content": [
      "昌黎曾搆读书台，窗对连阳八面开。",
      "谪宦心悲天阙远，问奇人载曲车来。",
      "池中洗砚波成墨，帐下凝烟色亦煨。",
      "山斗至今群共仰，粤南文采迥昭回。"
    ]
  },
  {
    "id": "e647d10f33c4fcf1b87322b1e9ac7be4",
    "title": "镇海楼送刘职方还留都",
    "authorName": "冯绍京",
    "authorId": "e647d10f33c4fcf1d1457b72d1457b72",
    "dynasty": "明",
    "content": [
      "危楼五叠势摩霄，俯视沧溟若一瓢。",
      "南服车书归汉属，故台无复见任嚣。"
    ]
  },
  {
    "id": "e647d10f33c70eae4132dc929cfddab5",
    "title": "风洞山",
    "authorName": "钟昌",
    "authorId": "e647d10f33c70eaed1457b72d1457b72",
    "dynasty": "明",
    "content": [
      "风洞千岩色，天涯几客过。",
      "雨馀禅榻静，云起暮山多。",
      "世事随杯酒，闲情寄薜萝。",
      "相逢能一醉，万事竟如何。"
    ]
  },
  {
    "id": "e647d10f33c70eae507d462b302e3711",
    "title": "兰亭雨霁",
    "authorName": "钟昌",
    "authorId": "e647d10f33c70eaed1457b72d1457b72",
    "dynasty": "明",
    "content": [
      "遥夜收残雨，寒江散雾霞。",
      "涛声依树急，月色近山斜。",
      "草泽春迷径，兰亭晚系槎。",
      "天涯归未得，把酒对晴沙。"
    ]
  },
  {
    "id": "e647d10f33c70eae5be2d4cd2688d6e1",
    "title": "寄云仙宗室",
    "authorName": "钟昌",
    "authorId": "e647d10f33c70eaed1457b72d1457b72",
    "dynasty": "明",
    "content": [
      "幽栖吾欲问，大雅尔能任。",
      "彩笔青云满，朱门白雪深。",
      "烟霞丛桂色，风月古松心。",
      "握别春城晚，相思寄浩吟。"
    ]
  },
  {
    "id": "e647d10f33c70eaec1456fe9234a57c0",
    "title": "望南斗山",
    "authorName": "钟昌",
    "authorId": "e647d10f33c70eaed1457b72d1457b72",
    "dynasty": "明",
    "content": [
      "城头山独占，云际斗高悬。",
      "丹壑外无地，翠微中有天。",
      "河流千古水，树绕万家烟。",
      "不尽寻山兴，清秋有暮蝉。"
    ]
  },
  {
    "id": "e647d10f33c70eaea8bce44a7f55dc28",
    "title": "寄怀王鸣冈",
    "authorName": "钟昌",
    "authorId": "e647d10f33c70eaed1457b72d1457b72",
    "dynasty": "明",
    "content": [
      "握手寒烟阔别馀，一尊谁为散离居。",
      "近来石室春风暖，远去茶山化日舒。",
      "作客愁边芳草绿，怀人江上暮云虚。",
      "知君未即鳣堂去，喜得青标照草庐。"
    ]
  },
  {
    "id": "e647d10f33c70eae10596a4055dfe4e4",
    "title": "再叠前韵",
    "authorName": "钟昌",
    "authorId": "e647d10f33c70eaed1457b72d1457b72",
    "dynasty": "明",
    "content": [
      "鳌台握别一年馀，蓬室萧疏几索居。",
      "落日千家戎马急，孤城万里阵云舒。",
      "催人短鬓时时白，人望长江滚滚虚。",
      "矫首未能同笑语，青灯仍得近高庐。"
    ]
  },
  {
    "id": "e647d10f33c70eae680ce1bdc948f103",
    "title": "登王梧山先达御书楼",
    "authorName": "钟昌",
    "authorId": "e647d10f33c70eaed1457b72d1457b72",
    "dynasty": "明",
    "content": [
      "翚薄长鳌落碧空，古梧苍翠画图中。",
      "紫泥挹露迎春日，彩奂连云卷暮峰。",
      "一代勋名应不朽，九天瞻戴共无穷。",
      "构堂久植槐阴远，回首箕裘日益工。"
    ]
  },
  {
    "id": "e647d10f33c70eaeabc77a78629c07c9",
    "title": "寄王小池",
    "authorName": "钟昌",
    "authorId": "e647d10f33c70eaed1457b72d1457b72",
    "dynasty": "明",
    "content": [
      "二月云烟傍翠岑，百年怀抱故人心。",
      "天涯雨色愁羊角，春日风光忆凤林。",
      "孤馆夜寒灯寂寂，小池花好树森森。",
      "相逢咫尺人如许，时对音书泪不禁。"
    ]
  },
  {
    "id": "e647d10f33c70eae12b1b555e771a35a",
    "title": "秋日营堡登眺",
    "authorName": "钟昌",
    "authorId": "e647d10f33c70eaed1457b72d1457b72",
    "dynasty": "明",
    "content": [
      "楚天南望郁关河，岁杪乾坤事若何。",
      "海内烽烟朝羽急，树中秋色夕阳多。",
      "孤城万里愁飞檄，诸将何年议解戈。",
      "野水残山俱拓落，登临寒垒动悲歌。"
    ]
  },
  {
    "id": "e647d10f33c70eaedde3033d0c18acf9",
    "title": "淮安望炀帝行宫",
    "authorName": "钟昌",
    "authorId": "e647d10f33c70eaed1457b72d1457b72",
    "dynasty": "明",
    "content": [
      "江淮一望意悠然，水绕隋宫落雁前。",
      "宝应野云生古渡，广陵寒树接荒烟。",
      "寝园碧草馀春在，辇道飞花返照悬。",
      "回首帝城歌舞地，垂杨空拂钓鱼船。"
    ]
  },
  {
    "id": "e647d10f33c70eaee458dc227e4838b6",
    "title": "九日登东楼",
    "authorName": "钟昌",
    "authorId": "e647d10f33c70eaed1457b72d1457b72",
    "dynasty": "明",
    "content": [
      "秋城佳节共登台，楼阁萧森万壑哀。",
      "野岸帆樯天际迥，夕阳烟树楚江来。",
      "凭高不落青山帽，览胜遥怜紫菊杯。",
      "笑倚天涯岁已暮，陆沈人事不须催。"
    ]
  },
  {
    "id": "e647d10f33cfd25d3dc37466c5deaa55",
    "title": "赠沈子其",
    "authorName": "陈洪绶",
    "authorId": "e647d10f33cfd25d83e8ef51207f8801",
    "dynasty": "明",
    "content": [
      "无山成僻地，独树得名园。",
      "看画不招客，灌花长闭门。",
      "留吾好友宿，呼妇索清尊。",
      "伯药西园意，为君写此轩。"
    ]
  },
  {
    "id": "e647d10f33cfd25d5336ada35cdfb231",
    "title": "喜周元亮至湖上",
    "authorName": "陈洪绶",
    "authorId": "e647d10f33cfd25d83e8ef51207f8801",
    "dynasty": "明",
    "content": [
      "独脱烽烟地，同寻菡萏居。",
      "半年两握手，十载几封书。",
      "人壮吾新老，兵销会不疏。",
      "此来难久住，一笑一欷歔。"
    ]
  },
  {
    "id": "e647d10f33cfd25dbb2422342f60ec40",
    "title": "病中",
    "authorName": "陈洪绶",
    "authorId": "e647d10f33cfd25d83e8ef51207f8801",
    "dynasty": "明",
    "content": [
      "病不离山水，茆堂春又深。",
      "书从老友借，诗与小儿吟。",
      "禹庙花朝过，兰亭上巳寻。",
      "漫言携药具，煮酒胜烧金。"
    ]
  },
  {
    "id": "e647d10f33cfd25d674b90b460955d18",
    "title": "夜雨闻杜鹃",
    "authorName": "陈洪绶",
    "authorId": "e647d10f33cfd25d83e8ef51207f8801",
    "dynasty": "明",
    "content": [
      "带雨拖风望帝鸣，无情强作有情听。",
      "一生通是今宵梦，不见章台柳色青。"
    ]
  },
  {
    "id": "e647d10f33cfd25d75dab4752232985a",
    "title": "宿迁别陆九万",
    "authorName": "陈洪绶",
    "authorId": "e647d10f33cfd25d83e8ef51207f8801",
    "dynasty": "明",
    "content": [
      "龙华会上路茫然，误结浮生华酒缘。",
      "别去虽听座上语，夕阳西下听啼鹃。"
    ]
  },
  {
    "id": "e647d10f33cfd25d304def6a0e2afc09",
    "title": "柬登子",
    "authorName": "陈洪绶",
    "authorId": "e647d10f33cfd25d83e8ef51207f8801",
    "dynasty": "明",
    "content": [
      "留得尚书旧简编，朝暾夕照读颓然。",
      "有时得意尝沽酒，燕麦花香一榻眠。"
    ]
  },
  {
    "id": "e647d10f33cfd25d72e138d778e96f7f",
    "title": "偶成",
    "authorName": "陈洪绶",
    "authorId": "e647d10f33cfd25d83e8ef51207f8801",
    "dynasty": "明",
    "content": [
      "茭草青青水满湖，湖边鹅鸭自相呼。",
      "日长睡起卷帘坐，闲听渔舟唤卖鲈。"
    ]
  },
  {
    "id": "e647d10f33cfd25d72e138d7f450d26a",
    "title": "偶成",
    "authorName": "陈洪绶",
    "authorId": "e647d10f33cfd25d83e8ef51207f8801",
    "dynasty": "明",
    "content": [
      "懒听门前长者车，有田堪种水堪渔。",
      "是非不入松风耳，花落花开只读书。"
    ]
  },
  {
    "id": "e647d10f33cfd25dd67a3c744bc8256c",
    "title": "阳谷县遇赏祁之问林上庵却寄",
    "authorName": "陈洪绶",
    "authorId": "e647d10f33cfd25d83e8ef51207f8801",
    "dynasty": "明",
    "content": [
      "赏生遇阳谷，为述君高迹。",
      "卖田结茅宇，乃在寒山东。",
      "设榻傍修竹，避人入深松。",
      "老僧语夜月，瘦鹤舞秋风。",
      "有酒能独饮，旧侣常不同。",
      "即与同饮者，道人浮海翁。",
      "书翻老庄子，作诗弗求工。",
      "齿豁发尚黑，食少肌犹丰。",
      "体气虽强健，颐养复有功。",
      "是为隐君子，悟道彻始终。",
      "我复世情深，乘亢不自封。",
      "去家十余里，偃蹇江海中。",
      "知君笃念我，恨我不能从。"
    ]
  },
  {
    "id": "e647d10f33cfd25d5f2a3818a50b9cd3",
    "title": "山居",
    "authorName": "陈洪绶",
    "authorId": "e647d10f33cfd25d83e8ef51207f8801",
    "dynasty": "明",
    "content": [
      "小乱入城好，大乱入山便。在昔用斯语，于今则不然。",
      "盗贼满山时，岂能此独全。父老为我言，此地久安眠。",
      "万山拥其后，千山护其前。灌木万余株，清流绕其边。",
      "曲径十余里，危石悬其巅。不惟山水好，而又有山田。",
      "不惟山田好，又有美竹焉。有麻果如丝，有栗果如拳。",
      "有梅匝茅屋，有兰可成阡。相见皆古人，不分愚与贤。",
      "亦少衣冠人，岂复肯守钱。其风不凋薄，或可免颠连。",
      "吾将携妇子，酿酒乐尧天。诸子渐长大，课读兼课佃。",
      "斫竹学织帘，读书功不捐。无米拾橡栗，聊以续炊烟。",
      "探奇既有梅，采药将学仙。佩此王者香，一抚猗兰篇。"
    ]
  },
  {
    "id": "e647d10f33cfd25d12476b86b206f696",
    "title": "同远林卜居山中",
    "authorName": "陈洪绶",
    "authorId": "e647d10f33cfd25d83e8ef51207f8801",
    "dynasty": "明",
    "content": [
      "远林非入山，不足以娱老。",
      "此山非远林，山灵亦不好。",
      "远林非我来，安得少烦恼。",
      "为我山之中，多结一龛草。",
      "推车两小儿，负书一媪老。",
      "笔札以资生，就君学幽讨。",
      "所喜老得朋，岂谓身可保。",
      "避乱辽海东，此言何足道。"
    ]
  },
  {
    "id": "e647d10f33cfd25daebec1fe752d3340",
    "title": "饮竹溪席上与主人九元居士",
    "authorName": "陈洪绶",
    "authorId": "e647d10f33cfd25d83e8ef51207f8801",
    "dynasty": "明",
    "content": [
      "春事尚未始，春山得畅游。",
      "有人邀我饮，况在溪东头。",
      "修竹萧萧响，梅花落其洲。",
      "倚竹看梅罢，山远竹影稠。",
      "看山野虽旷，何如竹里幽。",
      "有酒速劝我，落梅青溪流。",
      "兴趣诚不已，梅花安可留。"
    ]
  },
  {
    "id": "e647d10f33cfd25db0011384909d9342",
    "title": "约王予安同入云门为终老之计",
    "authorName": "陈洪绶",
    "authorId": "e647d10f33cfd25d83e8ef51207f8801",
    "dynasty": "明",
    "content": [
      "王老卧草间，才子为朋友。",
      "才子不得留，霜林泣老叟。",
      "父母之常情，愿子得长寿。",
      "乱世之生人，安用期长久。",
      "君担经几函，我负米数斗。",
      "云门六寺间，可以老死否。",
      "请观五月间，千人断其首。",
      "太史得善终，文名又不朽。",
      "抱腰连手行，慎弗谋诸妇。"
    ]
  },
  {
    "id": "e647d10f33cfd25de522a72ef0c40204",
    "title": "怀朱集老",
    "authorName": "陈洪绶",
    "authorId": "e647d10f33cfd25d83e8ef51207f8801",
    "dynasty": "明",
    "content": [
      "酒泉太守老醉翁，养和药囊半疏桐。怵之以死耳边风，自言不死化痴龙。",
      "雪夜月夜呼巴童，倾杯覆碗四五通。刀槊杀声满虚空，蹑屩刺天之危峰。",
      "背负鸱夷无戚容，持螯牛饮眠高松。吾怀此老吾欲从。"
    ]
  },
  {
    "id": "e647d10f33cfd25d8267a469e619ccb1",
    "title": "怀季栗",
    "authorName": "陈洪绶",
    "authorId": "e647d10f33cfd25d83e8ef51207f8801",
    "dynasty": "明",
    "content": [
      "若耶溪头鲁太史，乌帽白栏钓秋水。面朋面友生不喜，挥杯劝影破屋底。",
      "磨碣之宫穷鬼止，奴仆隶之得无死。齑粥一杯课儿子，就我移家万山里。",
      "赠我藏书娱暮齿，为我竖义抉精髓。令我老学有端委，吾怀此老五十矣。",
      "我同季老皆老耳。"
    ]
  },
  {
    "id": "e647d10f33cfd25d6365a1cf65e724b7",
    "title": "仝绮季",
    "authorName": "陈洪绶",
    "authorId": "e647d10f33cfd25d83e8ef51207f8801",
    "dynasty": "明",
    "content": [
      "松风已闻三十载，却与姜九不曾闻。",
      "买个笔床随汝去，三生石上卧秋云。"
    ]
  },
  {
    "id": "e647d10f33cfd25d872275681793f6b0",
    "title": "云门寺九日",
    "authorName": "陈洪绶",
    "authorId": "e647d10f33cfd25d83e8ef51207f8801",
    "dynasty": "明",
    "content": [
      "九日僧房酒满壶，与人听雨说江湖。",
      "客来禁道兴亡事，自悔曾为世俗儒。",
      "枫树感怀宜伏枕，田园废尽免追呼。",
      "孤云野鹤终黎老，古佛山癯托病夫。"
    ]
  },
  {
    "id": "e647d10f33cfd25d97315b0da8b0a616",
    "title": "卧病团娈居",
    "authorName": "陈洪绶",
    "authorId": "e647d10f33cfd25d83e8ef51207f8801",
    "dynasty": "明",
    "content": [
      "浪游已倦足将禁，耐得风尘雨病侵。",
      "书看稗官何费力，诗删旧句有名心。",
      "小轩容膝闲情广，疏竹栖人幽趣深。",
      "日望天晴能杖履，二三酒伴踏长林。"
    ]
  },
  {
    "id": "e647d10f33cfd25de516a7b92b5b1e7b",
    "title": "舟次德州寄答潘十三通判",
    "authorName": "陈洪绶",
    "authorId": "e647d10f33cfd25d83e8ef51207f8801",
    "dynasty": "明",
    "content": [
      "此去神京八百里，明朝千里路漫漫。",
      "须知尺素当疏阔，乞把来书反复看。"
    ]
  },
  {
    "id": "e647d10f33cfd25da90fc6cd9208548b",
    "title": "怀沈素先",
    "authorName": "陈洪绶",
    "authorId": "e647d10f33cfd25d83e8ef51207f8801",
    "dynasty": "明",
    "content": [
      "沈郎腰似隋堤柳，载得春愁此独多。",
      "野棠开尽春工歇，倒挂黄鹂唤睡魔。"
    ]
  },
  {
    "id": "e647d10f33cfd25d14e2273a41d58a63",
    "title": "蓝太常席上",
    "authorName": "陈洪绶",
    "authorId": "e647d10f33cfd25d83e8ef51207f8801",
    "dynasty": "明",
    "content": [
      "醉卧天涯酒百杯，更添翠袖一双催。",
      "客中但得如今日，不枉秋风瘦马来。"
    ]
  },
  {
    "id": "e647d10f33cfd25d327d04a34ea2f84b",
    "title": "谢张大寄紫白丁香花",
    "authorName": "陈洪绶",
    "authorId": "e647d10f33cfd25d83e8ef51207f8801",
    "dynasty": "明",
    "content": [
      "乱系丁香寄晚春，紫颦白笑惜流人。",
      "应从花影寻佳梦，深见湘君登白苹。"
    ]
  }
]