[
  {
    "id": "e647d10fce102666a9543bfbb876a8a5",
    "title": "戴公以湖笔松茗见寄赋谢",
    "authorName": "释函可",
    "authorId": "e647d10fce102666d1457b72d1457b72",
    "dynasty": "明",
    "content": [
      "夜鬼年年哭未休，江郎五色漫相投。",
      "思君此日情方渴，自煮新茶老赵州。"
    ]
  },
  {
    "id": "e647d10fce102666d13563ed6c54c1d5",
    "title": "戴孝臣从堡中来访四首",
    "authorName": "释函可",
    "authorId": "e647d10fce102666d1457b72d1457b72",
    "dynasty": "明",
    "content": [
      "忆昔相逢古佛家，今朝何意共天涯。",
      "莫将辽海三冬雪，去比江南二月花。"
    ]
  },
  {
    "id": "e647d10fce102666d13563edcea42a18",
    "title": "戴孝臣从堡中来访四首",
    "authorName": "释函可",
    "authorId": "e647d10fce102666d1457b72d1457b72",
    "dynasty": "明",
    "content": [
      "只因舞彩换袈裟，曾见圆通老作家。",
      "寒雪一瓢应羡我，何时重驭白牛车。"
    ]
  },
  {
    "id": "e647d10fce102666d13563edee294281",
    "title": "戴孝臣从堡中来访四首",
    "authorName": "释函可",
    "authorId": "e647d10fce102666d1457b72d1457b72",
    "dynasty": "明",
    "content": [
      "但将菽水慰而亲，自在尘中不惹尘。",
      "不见当年卢行者，猎人队里易藏身。"
    ]
  },
  {
    "id": "e647d10fce102666d13563ed50eb0ac6",
    "title": "戴孝臣从堡中来访四首",
    "authorName": "释函可",
    "authorId": "e647d10fce102666d1457b72d1457b72",
    "dynasty": "明",
    "content": [
      "倚闾双眼望边城，患难应添舐犊情。",
      "归去穹庐风雪际，团圞正好话无生。"
    ]
  },
  {
    "id": "e647d10fce102666393fc6e9ca746800",
    "title": "送藏主师游长安二首",
    "authorName": "释函可",
    "authorId": "e647d10fce102666d1457b72d1457b72",
    "dynasty": "明",
    "content": [
      "去年匹马度中关，除却经书两袖单。",
      "此去长途风雪际，殷勤为嘱好加飧。"
    ]
  },
  {
    "id": "e647d10fce102666393fc6e998f02eb9",
    "title": "送藏主师游长安二首",
    "authorName": "释函可",
    "authorId": "e647d10fce102666d1457b72d1457b72",
    "dynasty": "明",
    "content": [
      "长安箫鼓闹声喧，料得君游自晏然。",
      "一见故人便回首，旧山明月待君圆。"
    ]
  },
  {
    "id": "e647d10fce102666c8ba8050150dcd41",
    "title": "寄山木师",
    "authorName": "释函可",
    "authorId": "e647d10fce102666d1457b72d1457b72",
    "dynasty": "明",
    "content": [
      "不结人间一面缘，平安两字仗君传。",
      "而师定有江南信，莫使寒烟望眼穿。"
    ]
  },
  {
    "id": "e647d10fce1026667213b37f38a83e4e",
    "title": "寄胡居士",
    "authorName": "释函可",
    "authorId": "e647d10fce102666d1457b72d1457b72",
    "dynasty": "明",
    "content": [
      "旧疏重题识姓名，老僧何意重君平。",
      "英雄定有无端泪，不是偏多世外情。"
    ]
  },
  {
    "id": "e647d10fce102666cd3403b48f6a5358",
    "title": "过宁远",
    "authorName": "释函可",
    "authorId": "e647d10fce102666d1457b72d1457b72",
    "dynasty": "明",
    "content": [
      "此地曾开细柳营，荒台空见草青青。",
      "只疑一片城边石，犹有当年旧勒铭。"
    ]
  },
  {
    "id": "e647d10fce102666fc2baf0fe92d4733",
    "title": "望医巫闾",
    "authorName": "释函可",
    "authorId": "e647d10fce102666d1457b72d1457b72",
    "dynasty": "明",
    "content": [
      "一片晴云万壑闲，行人立马自开颜。",
      "风沙此际还留胜，岂必罗浮是故山。"
    ]
  },
  {
    "id": "e647d10fce1026665f21f8dfe5cb70f7",
    "title": "怀岭南",
    "authorName": "释函可",
    "authorId": "e647d10fce102666d1457b72d1457b72",
    "dynasty": "明",
    "content": [
      "双泪纷纷洒大荒，弟兄叔侄转难忘。",
      "不知岭海风波后，若个犹存若个亡。"
    ]
  },
  {
    "id": "e647d10fce102666f2b7cdd8de3d2a2d",
    "title": "怀华首",
    "authorName": "释函可",
    "authorId": "e647d10fce102666d1457b72d1457b72",
    "dynasty": "明",
    "content": [
      "山中兄弟几人留，料得堂前草已秋。",
      "欲把尺书凭雁足，又愁飞不到罗浮。"
    ]
  },
  {
    "id": "e647d10fce10266645215c535ff937f2",
    "title": "怀匡庐",
    "authorName": "释函可",
    "authorId": "e647d10fce102666d1457b72d1457b72",
    "dynasty": "明",
    "content": [
      "鸾溪溪畔归宗寺，松下何人尚掩扉。",
      "闻道几峰云散尽，只应如旧瀑花飞。"
    ]
  },
  {
    "id": "e647d10fce102666499ada026e99a634",
    "title": "怀白下",
    "authorName": "释函可",
    "authorId": "e647d10fce102666d1457b72d1457b72",
    "dynasty": "明",
    "content": [
      "欲寄音书道路长，霜风惊梦思茫茫。",
      "惠州此日真天上，却望江南是故乡。"
    ]
  },
  {
    "id": "e647d10fce102666543620c4e0a625bc",
    "title": "怀顾家楼",
    "authorName": "释函可",
    "authorId": "e647d10fce102666d1457b72d1457b72",
    "dynasty": "明",
    "content": [
      "几年挂锡石桥头，屋角梅花尽意留。",
      "多少幽人尚翘首，可怜明月下前楼。"
    ]
  },
  {
    "id": "e647d10fce102666e1884f348e6ded0f",
    "title": "立春日",
    "authorName": "释函可",
    "authorId": "e647d10fce102666d1457b72d1457b72",
    "dynasty": "明",
    "content": [
      "城郭依然古殿闲，人民去后剩青山。",
      "山中有雪犹堪啮，何用春风度玉关。"
    ]
  },
  {
    "id": "e647d10fce102666b7b9ff4e81df0336",
    "title": "燕子",
    "authorName": "释函可",
    "authorId": "e647d10fce102666d1457b72d1457b72",
    "dynasty": "明",
    "content": [
      "春尽枝头始见花，风流何处委黄沙。",
      "寻常百姓今犹少，飞入清寒古佛家。"
    ]
  },
  {
    "id": "e647d10fce102666ed8980db592e045f",
    "title": "开原",
    "authorName": "释函可",
    "authorId": "e647d10fce102666d1457b72d1457b72",
    "dynasty": "明",
    "content": [
      "颓垣荒草乱云横，野老仍传五国城。",
      "欲拟招魂愁漠漠，何人能听杜鹃声。"
    ]
  },
  {
    "id": "e647d10fce10266678d39301aa52b278",
    "title": "问石人",
    "authorName": "释函可",
    "authorId": "e647d10fce102666d1457b72d1457b72",
    "dynasty": "明",
    "content": [
      "半揖低声问石人，何年风雨卧荒榛。",
      "威仪恍惚犹前代，不识皇家制令新。"
    ]
  },
  {
    "id": "e647d10fce102666416f5354b8bc93b2",
    "title": "答",
    "authorName": "释函可",
    "authorId": "e647d10fce102666d1457b72d1457b72",
    "dynasty": "明",
    "content": [
      "一卧荒丘不记年，眼看田海变朝烟。",
      "老僧何事劳相问，未必君心似我坚。"
    ]
  },
  {
    "id": "e647d10fce1026667ec0f7e7e6f98929",
    "title": "又问",
    "authorName": "释函可",
    "authorId": "e647d10fce102666d1457b72d1457b72",
    "dynasty": "明",
    "content": [
      "见说当年此极边，芊芊白草已连天。",
      "凭君莫话沧桑事，只恐愁多石也穿。"
    ]
  },
  {
    "id": "e647d10fce102666b56e37dd836e1ba0",
    "title": "又答",
    "authorName": "释函可",
    "authorId": "e647d10fce102666d1457b72d1457b72",
    "dynasty": "明",
    "content": [
      "无情久矣学枯禅，话到伤心我亦怜。",
      "骨劲冰霜虽已惯，不禁秋雨泪涟涟。"
    ]
  },
  {
    "id": "e647d10fce1026662e900ba45772c567",
    "title": "三官庙",
    "authorName": "释函可",
    "authorId": "e647d10fce102666d1457b72d1457b72",
    "dynasty": "明",
    "content": [
      "宫阙崔嵬近大罗，云裾琼佩老仙多。",
      "琅璈奏罢星辰隐，永夜如闻不二歌。"
    ]
  },
  {
    "id": "e647d10fce102666bf16cefa14b2715d",
    "title": "访华表",
    "authorName": "释函可",
    "authorId": "e647d10fce102666d1457b72d1457b72",
    "dynasty": "明",
    "content": [
      "人民城郭尽皆非，鹤去千年更不归。",
      "惟有只今辽海上，一年一度雁飞飞。"
    ]
  },
  {
    "id": "e647d10fce102666eb579a1d6550af49",
    "title": "自题小影",
    "authorName": "释函可",
    "authorId": "e647d10fce102666d1457b72d1457b72",
    "dynasty": "明",
    "content": [
      "衲衣一寸马蹄尘，多驻还馀未死身。",
      "直看古来横看世，更将此事委何人。"
    ]
  },
  {
    "id": "e647d10fce102666ba3daa8e1e220f59",
    "title": "接亦非书",
    "authorName": "释函可",
    "authorId": "e647d10fce102666d1457b72d1457b72",
    "dynasty": "明",
    "content": [
      "两片云飘各不知，忽闻万里话相思。",
      "开缄看取行行泪，多少胸中不尽词。"
    ]
  },
  {
    "id": "e647d10fce10266694f757f76aed28eb",
    "title": "招诸公入社诗十首招不二先生",
    "authorName": "释函可",
    "authorId": "e647d10fce102666d1457b72d1457b72",
    "dynasty": "明",
    "content": [
      "三扣先生知不知，残僧亦有胆堪披。",
      "莲花一瓣归来好，上帝年来只掩扉。"
    ]
  },
  {
    "id": "e647d10fce10266694f757f76645225f",
    "title": "招诸公入社诗十首招不二先生",
    "authorName": "释函可",
    "authorId": "e647d10fce102666d1457b72d1457b72",
    "dynasty": "明",
    "content": [
      "冰作肝肠我作邻，爱君清冷绝纤尘。",
      "死生欲了三冬事，只恐寒消不耐春。"
    ]
  },
  {
    "id": "e647d10fce10266694f757f758b56376",
    "title": "招诸公入社诗十首招不二先生",
    "authorName": "释函可",
    "authorId": "e647d10fce102666d1457b72d1457b72",
    "dynasty": "明",
    "content": [
      "一寸青青自耐霜，茂陵骊岳总茫茫。",
      "黄尘不独埋红粉，社里莲花比尔香。"
    ]
  },
  {
    "id": "e647d10fce10266694f757f76ac95671",
    "title": "招诸公入社诗十首招不二先生",
    "authorName": "释函可",
    "authorId": "e647d10fce102666d1457b72d1457b72",
    "dynasty": "明",
    "content": [
      "乾坤千古总糊涂，何事年年带血呼。",
      "只有莲花归处好，凤凰山上亦荒芜。"
    ]
  },
  {
    "id": "e647d10fce10266694f757f7a1294d9c",
    "title": "招诸公入社诗十首招不二先生",
    "authorName": "释函可",
    "authorId": "e647d10fce102666d1457b72d1457b72",
    "dynasty": "明",
    "content": [
      "三韩总是尔封疆，黼哻能留只一方。",
      "洪范遗编存布袋，归来别有好商量。"
    ]
  },
  {
    "id": "e647d10fce10266694f757f722cec750",
    "title": "招诸公入社诗十首招不二先生",
    "authorName": "释函可",
    "authorId": "e647d10fce102666d1457b72d1457b72",
    "dynasty": "明",
    "content": [
      "白水青波是旧身，夜深惟许尔相亲。",
      "衲衣一片寒侵髓，不久当为若辈人。"
    ]
  },
  {
    "id": "e647d10fce10266694f757f780fa3610",
    "title": "招诸公入社诗十首招不二先生",
    "authorName": "释函可",
    "authorId": "e647d10fce102666d1457b72d1457b72",
    "dynasty": "明",
    "content": [
      "归来莫羡海天宽，眼见天倾海亦乾。",
      "纵此社开时可到，千年那得一人存。"
    ]
  },
  {
    "id": "e647d10fce10266694f757f7f735a062",
    "title": "招诸公入社诗十首招不二先生",
    "authorName": "释函可",
    "authorId": "e647d10fce102666d1457b72d1457b72",
    "dynasty": "明",
    "content": [
      "松麈招来好论心，怜君独自立高岑。",
      "攒眉欲去非关酒，只恐愁多抱尔沉。"
    ]
  },
  {
    "id": "e647d10fce10266694f757f7247566e8",
    "title": "招诸公入社诗十首招不二先生",
    "authorName": "释函可",
    "authorId": "e647d10fce102666d1457b72d1457b72",
    "dynasty": "明",
    "content": [
      "大地茫茫一聚尘，我来扑面尔先迎。",
      "他时片骨知堪托，莫使沉埋见月明。"
    ]
  },
  {
    "id": "e647d10fce10266694f757f7ce91d698",
    "title": "招诸公入社诗十首招不二先生",
    "authorName": "释函可",
    "authorId": "e647d10fce102666d1457b72d1457b72",
    "dynasty": "明",
    "content": [
      "聪明正直亦前因，五戒曾闻授岳神。",
      "我到冀营君是主，净除庭雪待风轮。"
    ]
  },
  {
    "id": "e647d10fce10266669599bd8002600ff",
    "title": "雪斋落成",
    "authorName": "释函可",
    "authorId": "e647d10fce102666d1457b72d1457b72",
    "dynasty": "明",
    "content": [
      "四海少邻并，况兹东复东。",
      "登阶惟鹤迹，挂壁有诗筒。",
      "岂为儿孙计，聊安君子穷。",
      "委怀存宋拓，论事据枯桐。",
      "千卷万卷在，两人三人同。",
      "快谈当圣代，高咏寄玄穹。",
      "云过一床影，月来诸境空。",
      "难容金络马，共老竹编虫。",
      "世界半窗隔，神明寸管通。",
      "囊开馀积雪，帘卷渡飞鸿。",
      "稠叠深秋色，浑含太古风。",
      "人情轻故旧，天意勘英雄。",
      "览镜添髭白，烧泉扫叶红。",
      "浮生只若此，大业在其中。",
      "前往后犹待，隐然抱厥躬。"
    ]
  },
  {
    "id": "e647d10fce102666ab8a38778ee14bba",
    "title": "宿西寺",
    "authorName": "释函可",
    "authorId": "e647d10fce102666d1457b72d1457b72",
    "dynasty": "明",
    "content": [
      "破寺背城郭，开门对巑岏。",
      "流云时入席，看斗独凭栏。",
      "松落子堪拾，菊荒英可餐。",
      "偶行出篱外，闲眺入林端。",
      "意静鸟俱息，身微叶共残。",
      "更无人问讯，自与月相干。",
      "池瘦荷衣碎，径斜鹤影单。",
      "疏髭先雪白，贱骨抵风寒。",
      "扶杖返虚阁，吹灯卧草团。",
      "人生苦不足，得此良已难。"
    ]
  },
  {
    "id": "e647d10fce10266631f93a2cf272c2b0",
    "title": "老叟",
    "authorName": "释函可",
    "authorId": "e647d10fce102666d1457b72d1457b72",
    "dynasty": "明",
    "content": [
      "何来孤独叟，自道腹中饥。",
      "入户眉先皱，登阶力已衰。",
      "生年曾不记，近事幸无知。",
      "须鬓留前代，乡邻失旧时。",
      "延龄凭布袋，移步仗松枝。",
      "但忆身方壮，世途甚坦夷。"
    ]
  },
  {
    "id": "e647d10fce1026668d53e5358b9a9c8d",
    "title": "寿苗鍊师",
    "authorName": "释函可",
    "authorId": "e647d10fce102666d1457b72d1457b72",
    "dynasty": "明",
    "content": [
      "人间初换岁，天上亦添龄。",
      "未老耿南极，能飞滞北溟。",
      "时艰惊蝶梦，神王鄙熊经。",
      "寒雪尚凝砌，和风已拂扃。",
      "吹笙鸾凤集，念咒鬼神听。",
      "度世心尤切，弥年手不停。",
      "侣沙虫猿鹤，召雨电雷霆。",
      "采药重薇蕨，汲泉带参苓。",
      "肝肠关众命，呼吸通群灵。",
      "展卷辨蝌蚪，退身号蟭螟。",
      "虽知守其黑，无计得以宁。",
      "残魄予将朽，方瞳尔独青。",
      "金茎润菜色，丹室吐兰馨。",
      "谈笑具别旨，往来各忘形。",
      "他山足玉石，一水合渭泾。",
      "高志存鸿鹄，大光眩爝萤。",
      "胡为悬万石，徒自击寸莛。",
      "兔颖空盈匣，鱼肠待发铏。",
      "波流岂复返，膏燄可长荧。",
      "不见大椿树，八千终飘零。"
    ]
  },
  {
    "id": "e647d10fce102666c9c10e90c89d01b4",
    "title": "同社中诸子赋百韵",
    "authorName": "释函可",
    "authorId": "e647d10fce102666d1457b72d1457b72",
    "dynasty": "明",
    "content": [
      "猗与洛多士，共此海一涯。",
      "惨日无舒景，狞飙不断吹。",
      "昼闻苍兕吼，夜见乱星垂。",
      "春尽花未发，秋来草先萎。",
      "况当严凝际，复遇荒歉时。",
      "雪大颇充啮，沙多曷任炊。",
      "已看薪似桂，安得稼如茨。",
      "食字字欲尽，问神神不知。",
      "求方希辟谷，绕树叹无枝。",
      "世路肠千折，人情水半卮。",
      "曳裾向何处，弹铗更依谁。",
      "却忆公孙度，难寻钟子期。",
      "马公思设帐，董氏久虚帏。",
      "罪积甘缧绁，泪纷比绠縻。",
      "出门徒彳亍，矢志各参差。",
      "家远地难缩，愁宽天可弥。",
      "寄书凭塞雁，解佩欠金龟。",
      "只觉丝生鬓，惟馀肉在髀。",
      "囊空存兔颖，貂敝羡羊皮。",
      "心腹告山鬼，须眉照碧池。",
      "矮檐常抱膝，永夕独支颐。",
      "纵尔贫兼病，幸无磷与淄。",
      "投林藏雾豹，入市怯人螭。",
      "鲁国衣冠族，秦中豪杰儿。",
      "岚烟五岭远，文藻六朝摛。",
      "鹿走看獒逐，鹤飞并雉罹。",
      "赤髭经火劫，铁嘴试刚椎。",
      "君父恩冈极，死生苦不辞。",
      "求仁又何怨，质圣而无疑。",
      "智为繁忧长，力因多难羸。",
      "形容虽已槁，精理肯教隳。",
      "文偃剩跛脚，香严无卓锥。",
      "但存乞食相，那用买山赀。",
      "托钵望城郭，谈经闹边陲。",
      "运颓知莫振，衲破尚堪支。",
      "濯足乌龙窟，洗肠白石湄。",
      "长江还淼淼，归鸟正提提。",
      "梅坞怀方切，春塘梦独稀。",
      "终朝劳短策，暗室拭长鉟。",
      "虹气供吞吐，鲸波静指挥。",
      "四维阴幂幂，两袖冷飔飔。",
      "荒冢卧封豕，欹台游瘦狸。",
      "抬眸瞰广漠，纵步陟厜㕒。",
      "涕吐牛蛇走，叫呼霹雳驰。",
      "东溟观出日，北镇读残碑。",
      "西岫哭义士，南邻舞阏氏。",
      "乾坤仍自阔，陵谷倏然移。",
      "倾血倒三峡，招魂到九嶷。",
      "揭开王蠋面，唤起卞壶尸。",
      "胆但当空沥，肝惟对佛披。",
      "怪思屠魍魉，险欲狎穷奇。",
      "幽意通岩瀑，闲情侣涧麋。",
      "崩崖搜朽骨，古庙索遗词。",
      "仙客遇清笑，玄风布和熙。",
      "函关去莫返，华表来何迟。",
      "承露浇麻饭，烧檀煮玉饴。",
      "解将新布袋，剖却旧藩篱。",
      "尸许从沙暴，车宁荷锸随。",
      "洪涛咒可竭，顽性法难治。",
      "屡过扬雄室，每逢安石棋。",
      "冰心互映彻，兰味播芳蕤。",
      "交谊久已弃，遗文良在兹。",
      "艰虞深阅历，遒劲共扳追。",
      "矻矻千寻石，汪汪万顷陂。",
      "土床容偃仰，缃帙任唔咿。",
      "古柏信孤挺，狂猿本不羁。",
      "雄谈裂帧幅，妙句出炉锤。",
      "骤雨催吟兴，寒霜沁诗脾。",
      "分题多吊古，造意欲淩巇。",
      "残墨堪同赏，新篇足自怡。",
      "桐枯未作爨，松实暂疗饥。",
      "二子喜听论，一锜尽成麋。",
      "且抛千载憾，相与片时嬉。",
      "小人应学圃，遗老亦敷菑。",
      "岂怼蜮能射，宜安命所施。",
      "管宁曾戴帽，尼父欲居夷。",
      "吾道信东矣，先生将何之。",
      "只闻囚羑里，畴为献鸡斯。",
      "左氏三都贵，苏卿五字师。",
      "傅岩筑以版，渭水钓非罴。",
      "野蕨欣犹采，社莲恨已衰。",
      "山东得李白，江左来桓伊。",
      "执耳尔胡让，登坛众所推。",
      "吹笙约子晋，击筑邀渐离。",
      "异域留商哻，石人见汉仪。",
      "空城招旧帝，青草惜娥眉。",
      "骚续屈平怨，赋添宋玉悲。",
      "唱酬浑不厌，来往各忘疲。",
      "酒奈无赀畜，节应到秃持。",
      "杂心勿与人，拙目尽教嗤。",
      "此日亦常事，万年定渴思。",
      "好将藏洞壑，何必勒钟彝。",
      "取义戒伤激，怀刑嫌近痴。",
      "果能了性命，更莫问安危。",
      "凤鸟徒鸣舜，龙图只授羲。",
      "滔滔者皆是，蹙蹙若奚为。",
      "世事讵难识，帝心可微窥。",
      "浮云无终蔽，皎月岂长亏。",
      "盈则覆之兆，祸兮福所基。",
      "举头语诸子，毋自苦嗟咨。"
    ]
  },
  {
    "id": "e647d10fce102666ec23d59f48658a17",
    "title": "赠辽阳陈令公十韵",
    "authorName": "释函可",
    "authorId": "e647d10fce102666d1457b72d1457b72",
    "dynasty": "明",
    "content": [
      "圣朝恩旧里，孤客宦边庭。",
      "官冷兼冰冷，身形似鹤形。",
      "升堂除积雪，编户补疏星。",
      "衣剪残荷碎，厨炊野蕨馨。",
      "寻僧分钵饭，对吏读棋经。",
      "新市凭鸦集，重关畏虎扃。",
      "草荒连砌白，山近到床青。",
      "采木探幽谷，弓田步远坰。",
      "人贫惟有爱，讼少不须听。",
      "立德存华表，书名在御屏。",
      "伫看寒碛上，丹凤下天廷。"
    ]
  },
  {
    "id": "e647d10fce102666f96013e8939601d4",
    "title": "偶述二十韵",
    "authorName": "释函可",
    "authorId": "e647d10fce102666d1457b72d1457b72",
    "dynasty": "明",
    "content": [
      "忆昔岁戊子，投荒自我初。",
      "举头多局促，那步独踌蹰。",
      "所苦非冰雪，相期在壑渠。",
      "主人法渐弛，贱子罪方纡。",
      "身首幸无虑，心神尚未舒。",
      "逢人强笑谑，暗地足欷歔。",
      "耆旧常分粒，高朋许借书。",
      "便将好日过，不觉数年馀。",
      "双屐穷梵宇，盈瓢饱野蔬。",
      "飘飘无定止，处处得安居。",
      "衰病因无禁，孤贫益自如。",
      "偶然值老叟，招我入茆庐。",
      "塔外无诸响，瓶中有夙储。",
      "残编堆几满，寒月映窗虚。",
      "云密尘难入，山空梦亦除。",
      "以兹知足矣，何必叹归与。",
      "信口歌吟富，关门礼法疏。",
      "长林藏倦鸟，幽涧纵潜鱼。",
      "寄问同流者，为欢信有诸。",
      "皇仁应普及，天意岂私予。"
    ]
  },
  {
    "id": "e647d10fce102666a8a43697cf56623e",
    "title": "山谣",
    "authorName": "释函可",
    "authorId": "e647d10fce102666d1457b72d1457b72",
    "dynasty": "明",
    "content": [
      "一尺土，一寸膏。膏夜流，土生涛。"
    ]
  },
  {
    "id": "e647d10fce102666a6bacbcc51db069e",
    "title": "多多谣",
    "authorName": "释函可",
    "authorId": "e647d10fce102666d1457b72d1457b72",
    "dynasty": "明",
    "content": [
      "灵蛇头，觔竹袖。皇英韨，多多有。千年龟，张大口。燕支税，多多有。",
      "锦牛驼，银狮吼。死人汁，多多有。"
    ]
  },
  {
    "id": "e647d10fce1026660bb2e85a2a9469b0",
    "title": "乐神辞三章",
    "authorName": "释函可",
    "authorId": "e647d10fce102666d1457b72d1457b72",
    "dynasty": "明",
    "content": [
      "星为马兮云为辔，生为忠兮死为厉。草有子兮山有麂，腰铁铃兮冠雉尾。",
      "击鼓其镗兮回瞋作喜，琉璃堂兮血食斯地。"
    ]
  },
  {
    "id": "e647d10fce1026660bb2e85a2425563d",
    "title": "乐神辞三章",
    "authorName": "释函可",
    "authorId": "e647d10fce102666d1457b72d1457b72",
    "dynasty": "明",
    "content": [
      "儿孙为田兮魂魄为粮，神年丰兮国为良。银者白兮金者黄，以赎命兮身面光，一人安居兮保边疆。"
    ]
  },
  {
    "id": "e647d10fce1026660bb2e85a7d7e4cb3",
    "title": "乐神辞三章",
    "authorName": "释函可",
    "authorId": "e647d10fce102666d1457b72d1457b72",
    "dynasty": "明",
    "content": [
      "黑云压兮金乌藏，鼓声死兮剑无芒。血为碧兮骨为霜，五陵墟兮万井荒。",
      "笔墨精兮职为郎，翠钿委地魂魄芳。日吉兮时良，陈列兮馨香，马有湩兮豕有肠。",
      "舞窈窕兮歌琳琅，明星烂兮乐未央。曰既醉兮云路倘佯，毋厄兹土兮福祚长。"
    ]
  },
  {
    "id": "e647d10fce102666212eb1ac2bee7cd3",
    "title": "秋思",
    "authorName": "释函可",
    "authorId": "e647d10fce102666d1457b72d1457b72",
    "dynasty": "明",
    "content": [
      "鸿雁逐飞云，青天亦有行。",
      "兄弟本四人，仲季歘云亡。",
      "伯窜东海隅，叔留南海旁。",
      "相隔万馀里，东南永相望。",
      "忆昔在长安，膝下共两双。",
      "朝去候门扉，朝回牵衣裳。",
      "忆昔在南国，齐揖事先王。",
      "教训日以严，道义日以康。",
      "忆昔在家园，气力各自强。",
      "读书穷壶兴，落笔竞沅湘。",
      "神异古人遇，举世无文章。",
      "当春二三月，风吹百草长。",
      "登堂献寿酒，散步陟崇冈。",
      "夏日听黄鹂，阴阴亭馆凉。",
      "折荷绿玉池，剥荔黄金床。",
      "桐叶下金井，四围橘柚黄。",
      "薄暮向空阶，联袂延月光。",
      "忽见梅花发，大开楼上窗。",
      "色映枝枝玉，诗成字字香。",
      "好景必同赏，佳酿必同尝。",
      "夜寒必同被，得句必同商。",
      "先子忽见背，血泪尽汪洋。",
      "三载草土中，不离阿母傍。",
      "伯也忽瞿然，团圞非久长。",
      "拜母别诸弟，薙发栖大匡。",
      "仲弟登贤书，云路步前芳。",
      "叔弟薄青衿，欣然慕老庞。",
      "阿季独俶傥，走马少年场。",
      "抱志虽各殊，骨肉不相忘。",
      "一朝日月坠，大地共仓皇。",
      "紫荆长枝折，飘零天一方。",
      "寄书阻兵革，得罪饱冰霜。",
      "远碛听笳吹，回头盼故乡。",
      "前月片纸来，摧胸裂肝肠。",
      "闾井十无一，举家惨罹殃。",
      "叔弟尚伏枕，一命在微茫。",
      "母死恐未葬，弟死谁盖藏。",
      "登山苦无梯，涉河苦无梁。",
      "山木何翛翛，河水何汤汤。",
      "安得高飞翼，驾我以翱翔。",
      "狂雨日下来，白昼黑淋浪。"
    ]
  },
  {
    "id": "e647d10fce102666f1b81553fbe28f71",
    "title": "秋思曲",
    "authorName": "释函可",
    "authorId": "e647d10fce102666d1457b72d1457b72",
    "dynasty": "明",
    "content": [
      "山峨峨兮水盘盘，念佳期兮秋月圆。揽衣视夜兮风雨迎门，彼美人兮梅一村。"
    ]
  },
  {
    "id": "e647d10fce1026667a305bc0e614c904",
    "title": "静夜吟",
    "authorName": "释函可",
    "authorId": "e647d10fce102666d1457b72d1457b72",
    "dynasty": "明",
    "content": [
      "秋夜如漆我心忧，醒亦忧，寐亦忧。兼之蟋蟀，苦鸣不休。",
      "揽衣忽坐起，还卧泪横流。大风吹树何飕飗，床头书鬼声啾啾。",
      "家乡已荡尽，胡为身独留。"
    ]
  },
  {
    "id": "e647d10fce1026667a305bc03f36729e",
    "title": "静夜吟",
    "authorName": "释函可",
    "authorId": "e647d10fce102666d1457b72d1457b72",
    "dynasty": "明",
    "content": [
      "我有一点心，暗风吹已碎。",
      "一半福州山，一半浔江水。"
    ]
  },
  {
    "id": "e647d10fce102666a67acc80b36b6a1b",
    "title": "秋思新泪",
    "authorName": "释函可",
    "authorId": "e647d10fce102666d1457b72d1457b72",
    "dynasty": "明",
    "content": [
      "新泪拭不干，古泪已及趾。",
      "二仪清浊分，伤心从此起。",
      "裸虫日汹汹，圣人凿其知。",
      "饮食藏兵戈，结绳开祸始。",
      "黄帝学道流，剪灭神农裔。",
      "蚩尤纵无良，榆罔恶未极。",
      "大哉夏禹功，泽流应万祀。",
      "当桀放南巢，扈从何名字。",
      "直待采薇人，兄弟标忠义。",
      "忠义既以明，天下争一死。",
      "荀息殉遗孤，明知是无益。",
      "蒯聩命躯车，其仆乃结辔。",
      "画邑布衣流，悬树续齐祀。",
      "豫让行何苦，漆身乞于市。",
      "所以为此者，将以愧后世。",
      "汉祚当衰微，英雄纷举事。",
      "臧洪据地时，陈容忽扬袂。",
      "当日同座人，胡为空太息。",
      "卓哉巴郡守，断头心罔贰。",
      "晋惠昔蒙尘，百官皆散溃。",
      "独有嵇侍中，衣血足捍卫。",
      "周顗急呼天，卞壶长卧地。",
      "此外亦寥寥，闲居谈名理。",
      "唐有藩镇难，诸公何慷慨。",
      "张兴解其尸，张巡抉其齿。",
      "杲卿更愤激，钩舌詈不已。",
      "阿弟死希烈，自草表与志。",
      "屈强德宗朝，刘乃段秀实。",
      "夺笏直唾面，投床遂不食。",
      "乃有孙节度，受锯无绌志。",
      "宋代光前古，编简难尽纪。",
      "载观靖康初，十人辟和议。",
      "第一欧阳珣，恸哭深州外。",
      "徽言閤室焚，仗剑语将士。",
      "令峸坚执膝，终不拜犬彘。",
      "若水挝破唇，彦先刃左臂。",
      "痛惜岳家军，十年一朝弃。",
      "淮宁向子韶，建康杨邦乂。",
      "不作他邦臣，宁作赵氏鬼。",
      "北兵括地来，屈指数李芾。",
      "取酒饮家人，遍刃无遗类。",
      "幕属及潭民，举族多自缢。",
      "林满井无虚，激厉乃如此。",
      "亦有赵卯发，亦有江万里。",
      "亦有宣抚陈，亦有少保李。",
      "节义或一双，积尸或如垒。",
      "或赴沼自明，或指腹自誓。",
      "广王终崖门，陆张随入海。",
      "于赫文文山，义尽仁乃至。",
      "平日读诗书，庶几可无愧。",
      "乾坤扫荡来，圣神广栽植。",
      "烈烈复轰轰，又非宋代比。",
      "书以白银管，藏以黄金匮。",
      "地上反奄奄，地下多生气。",
      "我欲从头哭，泪尽东海水。",
      "白日且吞声，歌咏聊尔尔。"
    ]
  },
  {
    "id": "e647d10fce102666c3cf092538ad3919",
    "title": "采菌二首",
    "authorName": "释函可",
    "authorId": "e647d10fce102666d1457b72d1457b72",
    "dynasty": "明",
    "content": [
      "木生在高原，岂意烂作泥。",
      "茂草蒙其头，牛羊践踏之。",
      "自顾不敢怨，世事安可知。",
      "每岁五六月，日晒雨复滋。",
      "晔晔长新菌，五色转参差。",
      "黄者金芙蕖，青者碧玉芝。",
      "天地有正气，积郁不得施。",
      "触物吐光艳，腐朽化神奇。",
      "采采必盈筐，踌蹰发深思。",
      "物理固难测，可以疗我饥。"
    ]
  },
  {
    "id": "e647d10fce102666c3cf0925230a1451",
    "title": "采菌二首",
    "authorName": "释函可",
    "authorId": "e647d10fce102666d1457b72d1457b72",
    "dynasty": "明",
    "content": [
      "三五趁晓晴，随云入涧壑。",
      "志与枯槁遇，荣茂非我乐。",
      "顾视深草间，异种纷相错。",
      "恐是蛇虺居，根性乃独恶。",
      "摈弃稍不严，美口成毒药。",
      "气化岂有殊，君子慎所托。"
    ]
  },
  {
    "id": "e647d10fce102666d0d1e1e3b1fed7a2",
    "title": "古意二首",
    "authorName": "释函可",
    "authorId": "e647d10fce102666d1457b72d1457b72",
    "dynasty": "明",
    "content": [
      "作花莫作菊，东篱成荒丛。",
      "作木莫作松，孤高孰与同。",
      "何如萧与艾，雨露亦丰茸。",
      "节序暗易换，只恐是秋风。"
    ]
  },
  {
    "id": "e647d10fce102666d0d1e1e3e1b29395",
    "title": "古意二首",
    "authorName": "释函可",
    "authorId": "e647d10fce102666d1457b72d1457b72",
    "dynasty": "明",
    "content": [
      "作鸟莫作凤，举世无梧桐。",
      "作兽莫作麟，唐虞不再逢。",
      "何如鸡与鹜，饮啄亦从容。",
      "鼎俎久相候，安能长自雄。"
    ]
  },
  {
    "id": "e647d10fce10266605aabc50638fa3bf",
    "title": "经言",
    "authorName": "释函可",
    "authorId": "e647d10fce102666d1457b72d1457b72",
    "dynasty": "明",
    "content": [
      "朝出见歌舞，暮归见黄土。",
      "此事未足奇，所奇在何处。",
      "朝出见歌舞，暮归见歌舞。"
    ]
  },
  {
    "id": "e647d10fce1026669989aa61a7dd3515",
    "title": "碛中三老咏",
    "authorName": "释函可",
    "authorId": "e647d10fce102666d1457b72d1457b72",
    "dynasty": "明",
    "content": [
      "龙鳞积深泥，郁吟岂其志。",
      "江海起胡髯，一喷天地沸。",
      "弟死身独留，此中有深意。",
      "不作文文山，徒然歌正气。"
    ]
  },
  {
    "id": "e647d10fce1026669989aa616d111366",
    "title": "碛中三老咏",
    "authorName": "释函可",
    "authorId": "e647d10fce102666d1457b72d1457b72",
    "dynasty": "明",
    "content": [
      "读书抱区区，所争吾是人。",
      "博浪偶不中，甘心东海尘。",
      "万死存一卷，遇物吐其真。",
      "手栽桃李花，将欲变荆榛。"
    ]
  },
  {
    "id": "e647d10fce1026669989aa613a7eecae",
    "title": "碛中三老咏",
    "authorName": "释函可",
    "authorId": "e647d10fce102666d1457b72d1457b72",
    "dynasty": "明",
    "content": [
      "割世一何毒，取义一何痴。",
      "嬉笑歌哭间，往往见其微。",
      "此事信莫委，一往遂不疑。",
      "目视今古人，安顾圣贤嗤。"
    ]
  },
  {
    "id": "e647d10fce102666eb237aa073cc720d",
    "title": "落叶",
    "authorName": "释函可",
    "authorId": "e647d10fce102666d1457b72d1457b72",
    "dynasty": "明",
    "content": [
      "空庭肃秋气，一叶最先飞。",
      "众叶皆不顾，孤客暂相依。",
      "曾受日光照，融和露复滋。",
      "鸣禽争上下，繁阴覆阶墀。",
      "谁能当此际，返念树上时。",
      "御苑芳菲尽，何况托根微。",
      "飘零固其分，污泥安敢辞。",
      "寄语树上叶，千年长在枝。"
    ]
  },
  {
    "id": "e647d10fce10266647814fa687584014",
    "title": "泪",
    "authorName": "释函可",
    "authorId": "e647d10fce102666d1457b72d1457b72",
    "dynasty": "明",
    "content": [
      "我有两行泪，十年不得干。",
      "洒天天户闭，洒地地骨寒。",
      "不如洒东海，随潮到虎门。"
    ]
  },
  {
    "id": "e647d10fce10266696af635548ff646d",
    "title": "示学人三十首",
    "authorName": "释函可",
    "authorId": "e647d10fce102666d1457b72d1457b72",
    "dynasty": "明",
    "content": [
      "古人有良规，不可去斯须。",
      "隐微密自烛，非为外貌拘。",
      "束己若不足，束人贵有馀。",
      "苟非大圣心，恶能从勿逾。",
      "岂不闻哲言，水清则无鱼。"
    ]
  },
  {
    "id": "e647d10fce10266696af63553913c40b",
    "title": "示学人三十首",
    "authorName": "释函可",
    "authorId": "e647d10fce102666d1457b72d1457b72",
    "dynasty": "明",
    "content": [
      "根实枝乃茂，源深流自长。",
      "方寸苟自正，立世大堂堂。",
      "人誉我胡亲，人毁我胡伤。",
      "浮云一千里，难掩赫日光。"
    ]
  },
  {
    "id": "e647d10fce10266696af6355a4e0cd1f",
    "title": "示学人三十首",
    "authorName": "释函可",
    "authorId": "e647d10fce102666d1457b72d1457b72",
    "dynasty": "明",
    "content": [
      "大象踏兔径，达人略小节。",
      "大本但勿渝，安能事琐屑。",
      "硁硁然小人，闭口休辨别。"
    ]
  },
  {
    "id": "e647d10fce10266696af63553fa8b904",
    "title": "示学人三十首",
    "authorName": "释函可",
    "authorId": "e647d10fce102666d1457b72d1457b72",
    "dynasty": "明",
    "content": [
      "大道如平砥，人自向高山。",
      "不知千万程，近在足趾间。",
      "出户复入户，何用苦烦难。"
    ]
  },
  {
    "id": "e647d10fce10266696af63556c2f0b2e",
    "title": "示学人三十首",
    "authorName": "释函可",
    "authorId": "e647d10fce102666d1457b72d1457b72",
    "dynasty": "明",
    "content": [
      "粗粝亦充腹，破衲亦遮寒。",
      "身口本无多，知足又何难。",
      "纷纭世上人，至死不得闲。"
    ]
  },
  {
    "id": "e647d10fce10266696af6355143af18b",
    "title": "示学人三十首",
    "authorName": "释函可",
    "authorId": "e647d10fce102666d1457b72d1457b72",
    "dynasty": "明",
    "content": [
      "古人身上肉，今人足下尘。",
      "尘为人所贱，昔时曾自珍。",
      "幻躯何足论，所贵得其真。"
    ]
  },
  {
    "id": "e647d10fce10266696af63559c9c1891",
    "title": "示学人三十首",
    "authorName": "释函可",
    "authorId": "e647d10fce102666d1457b72d1457b72",
    "dynasty": "明",
    "content": [
      "龙亦不在天，龙亦不在渊。",
      "飞潜信有时，神物无一专。",
      "莫为叶公好，头角空自悬。"
    ]
  },
  {
    "id": "e647d10fce10266696af63555b7b1a3f",
    "title": "示学人三十首",
    "authorName": "释函可",
    "authorId": "e647d10fce102666d1457b72d1457b72",
    "dynasty": "明",
    "content": [
      "我从物则奴，物从我则主。",
      "物我本无分，茫茫失所据。",
      "反照识独尊，混然在一处。",
      "虽与物去来，不共物来去。"
    ]
  },
  {
    "id": "e647d10fce10266696af63551c644f8b",
    "title": "示学人三十首",
    "authorName": "释函可",
    "authorId": "e647d10fce102666d1457b72d1457b72",
    "dynasty": "明",
    "content": [
      "人生各有病，深浅惟自知。",
      "百草不能至，扁鹊空攒眉。",
      "佛祖入膏肓，此病最难医。"
    ]
  },
  {
    "id": "e647d10fce10266696af63553a2a1a4f",
    "title": "示学人三十首",
    "authorName": "释函可",
    "authorId": "e647d10fce102666d1457b72d1457b72",
    "dynasty": "明",
    "content": [
      "言亦不可甚，行亦不可极。",
      "行极无馀地，言甚无馀旨。",
      "大人处世间，常留不尽意。"
    ]
  },
  {
    "id": "e647d10fce10266696af63554cbd79ca",
    "title": "示学人三十首",
    "authorName": "释函可",
    "authorId": "e647d10fce102666d1457b72d1457b72",
    "dynasty": "明",
    "content": [
      "处安且毋喜，处危且无患。",
      "得失无定形，祸福掌一反。",
      "三复塞翁言，此心常坦坦。"
    ]
  },
  {
    "id": "e647d10fce10266696af63550d150522",
    "title": "示学人三十首",
    "authorName": "释函可",
    "authorId": "e647d10fce102666d1457b72d1457b72",
    "dynasty": "明",
    "content": [
      "逆流易自持，顺流多失措。",
      "人世陷其身，不以危险故。",
      "君子慎平康，一步一回顾。"
    ]
  },
  {
    "id": "e647d10fce10266696af635530393dd3",
    "title": "示学人三十首",
    "authorName": "释函可",
    "authorId": "e647d10fce102666d1457b72d1457b72",
    "dynasty": "明",
    "content": [
      "入世毋强同，强同多厚颜。",
      "入世无强异，强异难独全。",
      "平生默自抱，不即不离间。"
    ]
  },
  {
    "id": "e647d10fce10266696af6355e6b5bdce",
    "title": "示学人三十首",
    "authorName": "释函可",
    "authorId": "e647d10fce102666d1457b72d1457b72",
    "dynasty": "明",
    "content": [
      "少年易使气，俗物必遭吐。",
      "忽遇其中人，胸肝急披露。",
      "老大足和平，于世或无忤。",
      "泾渭难自浑，时复露其故。"
    ]
  },
  {
    "id": "e647d10fce10266696af6355382e0967",
    "title": "示学人三十首",
    "authorName": "释函可",
    "authorId": "e647d10fce102666d1457b72d1457b72",
    "dynasty": "明",
    "content": [
      "花不与蝶期，花发蝶自痴。",
      "世不与人期，而人自干之。",
      "遇物苟无心，纷然无是非。"
    ]
  },
  {
    "id": "e647d10fce10266696af63556b72daf7",
    "title": "示学人三十首",
    "authorName": "释函可",
    "authorId": "e647d10fce102666d1457b72d1457b72",
    "dynasty": "明",
    "content": [
      "老人莫自伤，白发抵黄金。",
      "请看台下土，尽是少年心。",
      "晓起若有待，晚来何处寻。"
    ]
  },
  {
    "id": "e647d10fce10266696af6355c29aae85",
    "title": "示学人三十首",
    "authorName": "释函可",
    "authorId": "e647d10fce102666d1457b72d1457b72",
    "dynasty": "明",
    "content": [
      "为恶只自残，为善亦有数。",
      "善恶皆幻生，劳劳成今古。",
      "若识非幻者，无欣亦无恶。"
    ]
  },
  {
    "id": "e647d10fce10266696af6355adad71af",
    "title": "示学人三十首",
    "authorName": "释函可",
    "authorId": "e647d10fce102666d1457b72d1457b72",
    "dynasty": "明",
    "content": [
      "有作必有受，须知无受者。",
      "昔日与今时，互换形皆假。",
      "稽首狮子尊，痴人徒嗟呀。"
    ]
  },
  {
    "id": "e647d10fce10266696af6355009533a6",
    "title": "示学人三十首",
    "authorName": "释函可",
    "authorId": "e647d10fce102666d1457b72d1457b72",
    "dynasty": "明",
    "content": [
      "山翠亦有色，溪流亦是声。",
      "居心苟不静，山水是非生。",
      "请看金马门，谁辨浊与清。"
    ]
  },
  {
    "id": "e647d10fce10266696af635590c42275",
    "title": "示学人三十首",
    "authorName": "释函可",
    "authorId": "e647d10fce102666d1457b72d1457b72",
    "dynasty": "明",
    "content": [
      "形骸暂相托，保护尔何为。",
      "一息苟不来，撇之去如遗。",
      "君看捣药人，谁能白昼飞。"
    ]
  },
  {
    "id": "e647d10fce10266696af63554807e291",
    "title": "示学人三十首",
    "authorName": "释函可",
    "authorId": "e647d10fce102666d1457b72d1457b72",
    "dynasty": "明",
    "content": [
      "日用亦有限，世人重光辉。",
      "心计苦不足，倏忽西日颓。",
      "劳我一生力，营他眼前为。"
    ]
  },
  {
    "id": "e647d10fce10266696af6355d8fa5bf5",
    "title": "示学人三十首",
    "authorName": "释函可",
    "authorId": "e647d10fce102666d1457b72d1457b72",
    "dynasty": "明",
    "content": [
      "江海本无波，飙风不停吹。",
      "我心与境接，日夜纷交驰。",
      "若了心境幻，彼此不相知。"
    ]
  },
  {
    "id": "e647d10fce10266696af63559571a903",
    "title": "示学人三十首",
    "authorName": "释函可",
    "authorId": "e647d10fce102666d1457b72d1457b72",
    "dynasty": "明",
    "content": [
      "行止镇相随，不识何面口。",
      "自古称上贤，只此无先后。",
      "可怜照镜人，迷头日狂走。"
    ]
  },
  {
    "id": "e647d10fce10266696af6355aa7b9e74",
    "title": "示学人三十首",
    "authorName": "释函可",
    "authorId": "e647d10fce102666d1457b72d1457b72",
    "dynasty": "明",
    "content": [
      "见人学恭敬，坦率招时嫉。",
      "缛节与闲言，涂饰度朝日。",
      "安得古初民，相与宝真实。"
    ]
  },
  {
    "id": "e647d10fce10266696af635558da6823",
    "title": "示学人三十首",
    "authorName": "释函可",
    "authorId": "e647d10fce102666d1457b72d1457b72",
    "dynasty": "明",
    "content": [
      "结交若如初，何必重雷陈。",
      "学道若如初，释尊满界尘。",
      "大法本无多，久长难得人。"
    ]
  },
  {
    "id": "e647d10fce10266696af635508be5f47",
    "title": "示学人三十首",
    "authorName": "释函可",
    "authorId": "e647d10fce102666d1457b72d1457b72",
    "dynasty": "明",
    "content": [
      "丈夫贵立志，万古只斯须。",
      "举步稍旁顾，寸地阻前趋。",
      "壮哉海岸人，蛟龙还其珠。"
    ]
  },
  {
    "id": "e647d10fce10266696af6355a528d132",
    "title": "示学人三十首",
    "authorName": "释函可",
    "authorId": "e647d10fce102666d1457b72d1457b72",
    "dynasty": "明",
    "content": [
      "尘生在毫芒，人鬼莫能窥。",
      "勿谓此纤纤，郁勃闭阳辉。",
      "不见沧海流，其初涓滴微。"
    ]
  },
  {
    "id": "e647d10fce10266696af6355c9491d63",
    "title": "示学人三十首",
    "authorName": "释函可",
    "authorId": "e647d10fce102666d1457b72d1457b72",
    "dynasty": "明",
    "content": [
      "巨鱼争洪波，细鳞集蹄涔。",
      "巨细虽各别，共此朝暮心。",
      "我生复何营，空林张素琴。"
    ]
  },
  {
    "id": "e647d10fce10266696af63554dc542c6",
    "title": "示学人三十首",
    "authorName": "释函可",
    "authorId": "e647d10fce102666d1457b72d1457b72",
    "dynasty": "明",
    "content": [
      "片云起前山，飞来复飞去。",
      "日夕众鸟栖，微风息庭树。",
      "我心与之然，淡寂冥群虑。"
    ]
  },
  {
    "id": "e647d10fce10266696af6355dff5dd67",
    "title": "示学人三十首",
    "authorName": "释函可",
    "authorId": "e647d10fce102666d1457b72d1457b72",
    "dynasty": "明",
    "content": [
      "子规啼不息，中情谅无极。",
      "鲜血流树枝，入地深一尺。",
      "去去复何云，月来山寂寂。"
    ]
  },
  {
    "id": "e647d10fce102666e9685d1377680c9e",
    "title": "与藏主夜谈三首",
    "authorName": "释函可",
    "authorId": "e647d10fce102666d1457b72d1457b72",
    "dynasty": "明",
    "content": [
      "道穷易感恩，况有一片意。",
      "谈深忘夜寒，皎月从中起。",
      "心期正未涯，人世薄于纸。"
    ]
  },
  {
    "id": "e647d10fce102666e9685d135ee69990",
    "title": "与藏主夜谈三首",
    "authorName": "释函可",
    "authorId": "e647d10fce102666d1457b72d1457b72",
    "dynasty": "明",
    "content": [
      "高林不择鸟，大海不择流。",
      "流多海益深，鸟多林益稠。",
      "达人贵胸襟，毋为细琐求。"
    ]
  },
  {
    "id": "e647d10fce102666e9685d13dc05beb3",
    "title": "与藏主夜谈三首",
    "authorName": "释函可",
    "authorId": "e647d10fce102666d1457b72d1457b72",
    "dynasty": "明",
    "content": [
      "善乃恶之对，福兮祸所依。",
      "所以学道人，恬淡贵自持。",
      "只此一瓢水，世世以为期。"
    ]
  },
  {
    "id": "e647d10fce1026661ace1aa637866ab0",
    "title": "采菊",
    "authorName": "释函可",
    "authorId": "e647d10fce102666d1457b72d1457b72",
    "dynasty": "明",
    "content": [
      "道傍见残菊，幽幽生意微。",
      "落英沉无多，安能疗我饥。",
      "折来置空瓶，共此秋风吹。"
    ]
  },
  {
    "id": "e647d10fce1026665e01b39627241c68",
    "title": "孤吟",
    "authorName": "释函可",
    "authorId": "e647d10fce102666d1457b72d1457b72",
    "dynasty": "明",
    "content": [
      "空洞接混蒙，其中有日月。",
      "古哲亲至前，万象森以列。",
      "草木共话言，死骨亦得活。",
      "明和春山晖，严凝洒冰雪。",
      "石池起层波，浩浩皆鲜血。",
      "鱼龙各生愁，方寸恣出没。",
      "点画入重玄，十指电光掣。",
      "星斗尽下来，八方不盈撮。",
      "倏忽天地冥，鬼神栖其穴。",
      "残魄静独抱，性光自相悦。",
      "此际吾不知，虽知不能说。"
    ]
  },
  {
    "id": "e647d10fce102666e486080e1a3a1976",
    "title": "寒还将行过宿",
    "authorName": "释函可",
    "authorId": "e647d10fce102666d1457b72d1457b72",
    "dynasty": "明",
    "content": [
      "忆初与子遇，我命如悬丝。",
      "子时顾我泣，岂意共边陲。",
      "三岁相形影，孤雁常双栖。",
      "是夜足风雨，来将与我辞。",
      "人情欲分手，先问后晤期。",
      "子今从此去，心知见无时。",
      "死别在一割，生别长苦思。",
      "子生必思我，我死子安知。",
      "同是笼中翼，一伏一出飞。",
      "人鬼不容发，安能复迟迟。",
      "努力事前路，勿为儿女悲。",
      "孤灯久已灭，起视夜何其。",
      "开户天地黑，鸡声惨以悽。"
    ]
  },
  {
    "id": "e647d10fce10266661bb72e685501580",
    "title": "闻耀寰仓卒就道",
    "authorName": "释函可",
    "authorId": "e647d10fce102666d1457b72d1457b72",
    "dynasty": "明",
    "content": [
      "边塞虽云苦，久客亦有情。",
      "况复饮啄多，相与若弟兄。",
      "言别已两月，依依不能行。",
      "昨日顾荒寺，犹云候层冰。",
      "今晨寄声来，急促事长征。",
      "牛车满残帙，牵儿苦伶仃。",
      "岂不惜离别，严驱无暂停。",
      "寸心未一言，遥遥望前尘。"
    ]
  },
  {
    "id": "e647d10fce102666a4bbe5d17aa25a75",
    "title": "中秋夜独坐",
    "authorName": "释函可",
    "authorId": "e647d10fce102666d1457b72d1457b72",
    "dynasty": "明",
    "content": [
      "明月在檐楹，披衣我独行。",
      "如何一步地，偏生万里情。",
      "去去我欲眠，明月不须明。"
    ]
  },
  {
    "id": "e647d10fce1026665523444cb20ca261",
    "title": "残菊",
    "authorName": "释函可",
    "authorId": "e647d10fce102666d1457b72d1457b72",
    "dynasty": "明",
    "content": [
      "菊开人尽赏，菊残人尽弃。",
      "我昔赏无心，今看有深意。",
      "严霜摧其根，寒风吹不已。",
      "岂独恋深秋，不向篱间死。",
      "前芳恨莫留，后芳犹未至。",
      "耐此朝暮心，徘徊冰雪里。"
    ]
  },
  {
    "id": "e647d10fce102666f9c861ac80252c14",
    "title": "二高过访",
    "authorName": "释函可",
    "authorId": "e647d10fce102666d1457b72d1457b72",
    "dynasty": "明",
    "content": [
      "小阮如锋锐，大阮淡如水。",
      "如锋令人歌，如水令人醉。",
      "共割一片毡，南北馀二里。",
      "不约过僧庐，久置人间礼。",
      "趺坐草团中，相视忘我尔。",
      "问禅禅不知，问字祸之始。",
      "不见双足间，斑斑馀十趾。",
      "正当语笑欢，忽然发长忾。",
      "岂为逼饥寒，各有胸中事。"
    ]
  },
  {
    "id": "e647d10fce1026663989e0c664d3d4d0",
    "title": "瓶中芍药花",
    "authorName": "释函可",
    "authorId": "e647d10fce102666d1457b72d1457b72",
    "dynasty": "明",
    "content": [
      "眷兹瓶中花，疑我梦中身。",
      "我身半泥土，花开如有神。",
      "忆昔少小遇，灿烂京华春。",
      "富贵久凋落，金谷尽荒榛。",
      "胡为留绝域，气色倍鲜新。",
      "红白各异致，相对成芳邻。",
      "白者性颇耐，红者先委尘。",
      "因以悟物理，淡薄保其真。"
    ]
  },
  {
    "id": "e647d10fce1026667ddbb6ce35dbfa34",
    "title": "读杜诗",
    "authorName": "释函可",
    "authorId": "e647d10fce102666d1457b72d1457b72",
    "dynasty": "明",
    "content": [
      "所遇不如公，安能读公诗。",
      "所遇既如公，安用读公诗。",
      "古人非今人，今时甚古时。",
      "一读一哽绝，双眼血横披。",
      "公诗化作血，予血化作诗。",
      "不知诗与血，万古湿淋漓。"
    ]
  },
  {
    "id": "e647d10fce102666db1fbac50d9c5c7a",
    "title": "春雨",
    "authorName": "释函可",
    "authorId": "e647d10fce102666d1457b72d1457b72",
    "dynasty": "明",
    "content": [
      "春日无不可，倏忽易晴阴。",
      "春晴送远目，春阴生静深。",
      "垂帘据半榻，群动不得侵。",
      "残卷落枕头，默默横素琴。",
      "檐霤发奇响，欲洗无尘襟。",
      "风铃湿不鸣，禽鸟息高林。",
      "耳目乃森肃，今古同幽寻。",
      "孤吟从中来，古木助清音。",
      "雨止籁俱寂，悠然获我心。",
      "我心岂由物，遇物屡悲欣。",
      "起觅已无端，微云散遥岑。"
    ]
  },
  {
    "id": "e647d10fce102666d0a0c6c57cc66003",
    "title": "古砚",
    "authorName": "释函可",
    "authorId": "e647d10fce102666d1457b72d1457b72",
    "dynasty": "明",
    "content": [
      "余家端溪旁，持斧斫溪骨。",
      "岁深积成林，真气资蓬勃。",
      "一从板荡来，散作磨刀石。",
      "墨池鼓风波，焚之恨无及。",
      "奇觏乃于斯，转复生叹息。",
      "古绣若苔斑，莹然马肝色。",
      "沿缺中已凹，定是千年物。",
      "黑松发黯光，滑泽水不竭。",
      "想其在空岩，无心求赏识。",
      "良工苦经营，因以珍几席。",
      "不知前代人，研尽几斗血。",
      "神物固不常，自然遭磨折。",
      "笑彼卞氏璞，欲遇徒三刖。",
      "如何抱坚贞，静默守寒碛。",
      "我见岂偶然，为之重拂拭。",
      "再拜置诸怀，永以伴幽寂。"
    ]
  },
  {
    "id": "e647d10fce102666acda2aa540903971",
    "title": "从千山携龙牙回约诸子同啖",
    "authorName": "释函可",
    "authorId": "e647d10fce102666d1457b72d1457b72",
    "dynasty": "明",
    "content": [
      "不是山中人，不识山中味。",
      "采采须及时，盈筐叠山翠。",
      "得以山中日，濯以山中水。",
      "恬淡本性成，微苦亦有致。",
      "楮鸡非其伦，弟薇友石耳。",
      "携之入城郭，犹带山岚气。",
      "一嚼清齿牙，再嚼沁心髓。",
      "愿言啮雪人，共领山中意。"
    ]
  },
  {
    "id": "e647d10fce1026662d50276574796a49",
    "title": "偶怀",
    "authorName": "释函可",
    "authorId": "e647d10fce102666d1457b72d1457b72",
    "dynasty": "明",
    "content": [
      "手把山中雪，欲寄城中人。",
      "城中亦有雪，山雪净无尘。",
      "鲜白却易点，愿言慎厥因。"
    ]
  },
  {
    "id": "e647d10fce102666b95d679fd67eef89",
    "title": "咏古二首",
    "authorName": "释函可",
    "authorId": "e647d10fce102666d1457b72d1457b72",
    "dynasty": "明",
    "content": [
      "富春不避世，渭水不匡时。",
      "事会乃适然，隐见无预期。",
      "鹰扬若有意，何异熊与罴。",
      "羊裘若无心，客星光亦微。",
      "营丘与钓台，千载高嵬嵬。"
    ]
  },
  {
    "id": "e647d10fce102666b95d679fd724f123",
    "title": "咏古二首",
    "authorName": "释函可",
    "authorId": "e647d10fce102666d1457b72d1457b72",
    "dynasty": "明",
    "content": [
      "采莲入深谷，养此眉与须。",
      "一朝事适逢，敢自爱幽隅。",
      "以身为羽翼，岂曰为帝储。",
      "安危在一割，汉道争须臾。",
      "卓哉四老人，山水本空虚。"
    ]
  },
  {
    "id": "e647d10fce1026666cfb2cbacb043fd7",
    "title": "清晓",
    "authorName": "释函可",
    "authorId": "e647d10fce102666d1457b72d1457b72",
    "dynasty": "明",
    "content": [
      "清晓候门立，癯然骨空留。",
      "举步衣尘飘，知是儒者流。",
      "向我一长揖，未言知有求。",
      "曰来自暮春，挟卷逐朋俦。",
      "只言秋有花，谁知雪空稠。",
      "许织既非素，颜瓢亦足羞。",
      "男儿志四方，身口不自谋。",
      "日饥犹可支，夜寒风飕飗。",
      "击石爇□枝，即此是衾裯。",
      "吾道乃终穷，悔不事荒畴。",
      "薙发入空门，未审能见收。",
      "我闻心惨裂，哽咽语不休。",
      "止止勿复道，分钵润枯喉。",
      "斯文天未丧，诗书安可雠。"
    ]
  },
  {
    "id": "e647d10fce102666a005e0fac176565c",
    "title": "即事有寄二首",
    "authorName": "释函可",
    "authorId": "e647d10fce102666d1457b72d1457b72",
    "dynasty": "明",
    "content": [
      "贵贱本殊伦，祸福无常理。",
      "大宝不发光，常恐逼神忌。",
      "宁作井中泥，毋为江上水。",
      "水清起波澜，泥浊甘同弃。",
      "宁为井中蛙，毋作枝间翠。",
      "枝高弋者慕，井深终有底。",
      "达人置其身，不以众趋地。",
      "卑污胜高明，高明吾深耻。"
    ]
  },
  {
    "id": "e647d10fce102666a005e0fa1650f33e",
    "title": "即事有寄二首",
    "authorName": "释函可",
    "authorId": "e647d10fce102666d1457b72d1457b72",
    "dynasty": "明",
    "content": [
      "多难贱骨肉，豺虎同居止。",
      "神驭若无方，爪牙奋其利。",
      "盈盈天地间，出入将焉避。",
      "防维非不同，耻辱皆有以。",
      "所贵我无心，无心以终始。"
    ]
  },
  {
    "id": "e647d10fce10266619ed38bf50177701",
    "title": "腊月九日夜",
    "authorName": "释函可",
    "authorId": "e647d10fce102666d1457b72d1457b72",
    "dynasty": "明",
    "content": [
      "腊月九日夜，明星犹历历。",
      "须臾布稠云，青天无间隙。",
      "掩户拥敝裘，孤心守岑寂。",
      "狂飙恣凭凌，千峰交剑戟。",
      "魑魅集阶庭，豺虎成羽翼。",
      "乾坤互叫号，百灵齐辟易。",
      "鹊巢委尘泥，乔木无一直。",
      "势压栋欲摧，谁复支半壁。",
      "东南三尺窗，恍惚万矢射。",
      "倾如裂缯声，枕上生霹雳。",
      "河坼长白颓，纵横那可敌。",
      "寒躯几欲死，乃见袈裟力。",
      "终古竟如斯，帝心殊未测。",
      "因思行道人，咫尺将焉适。",
      "安得大布帷，万姓共栖息。"
    ]
  },
  {
    "id": "e647d10fce102666e8db0a43699b64f5",
    "title": "对菊",
    "authorName": "释函可",
    "authorId": "e647d10fce102666d1457b72d1457b72",
    "dynasty": "明",
    "content": [
      "河东一老翁，赠我菊一枝。",
      "一枝四五花，众叶亦纷披。",
      "沃以石泉水，培以高冈泥。",
      "当此草木枯，孤生无乃奇。",
      "春露既无分，秋霜安可辞。",
      "负性宁或殊，存心良独希。",
      "城中多嚣尘，对酒亦非宜。",
      "所以避名园，并不羡东篱。",
      "独爱山中人，相向共茆茨。",
      "本无堪俗赏，非自宝幽姿。",
      "日夕幸无营，寂然淡共持。"
    ]
  },
  {
    "id": "e647d10fce10266624cc257526985e93",
    "title": "采石耳",
    "authorName": "释函可",
    "authorId": "e647d10fce102666d1457b72d1457b72",
    "dynasty": "明",
    "content": [
      "唐帽万仞崖，下临不见底。",
      "干叶挂危枝，苔藓烂苍紫。",
      "黄鹄自去来，玄猿或游戏。",
      "一僧年半百，吟啸倏然至。",
      "左手提竹筐，右手悬双履。",
      "陟险若康途，牵藤摘石耳。",
      "石耳连石骨，净洁无纤滓。",
      "不知几千年，巑岏积幽气。",
      "或言冰雪生，或言雾烟寄。",
      "瓦罐就泉烹，舒卷黑云腻。",
      "荔枝非其伦，岕叶差可比。",
      "始信深山中，自然有真味。"
    ]
  },
  {
    "id": "e647d10fce102666c9bace83254cd164",
    "title": "笔管花",
    "authorName": "释函可",
    "authorId": "e647d10fce102666d1457b72d1457b72",
    "dynasty": "明",
    "content": [
      "宛如青玉管，高卓白云间。",
      "神农有遗方，食此可驻颜。",
      "驻颜亦何益，聊以备朝飧。",
      "或者轻我身，飘然返故山。"
    ]
  },
  {
    "id": "e647d10fce102666327b7057a959fb3d",
    "title": "散淡花",
    "authorName": "释函可",
    "authorId": "e647d10fce102666d1457b72d1457b72",
    "dynasty": "明",
    "content": [
      "青茎发红葩，萧疏间山翠。",
      "厥根众瓣攒，大都菘白类。",
      "性既和且平，微苦亦有致。",
      "其味信足嘉，其名亦足纪。",
      "安得散淡人，相与长甘此。"
    ]
  },
  {
    "id": "e647d10fce1026664e41b29f2b918255",
    "title": "豆叶",
    "authorName": "释函可",
    "authorId": "e647d10fce102666d1457b72d1457b72",
    "dynasty": "明",
    "content": [
      "匡山有豆叶，因以名其坪。",
      "岂知大漠间，豆叶乱纵横。",
      "物遇各有时，感兹双涕零。",
      "中原易见知，芳洁荐神明。",
      "何为弃道途，隐没众草并。",
      "幸未馨群类，庶可遂其生。"
    ]
  },
  {
    "id": "e647d10fce102666e602532484fd2150",
    "title": "苦瓜",
    "authorName": "释函可",
    "authorId": "e647d10fce102666d1457b72d1457b72",
    "dynasty": "明",
    "content": [
      "苦瓜生五岭，赖以解炎毒。",
      "塞外亦繁生，不能悦群目。",
      "我来无故人，见之等骨肉。",
      "畏苦乃常情，甘兹信予独。"
    ]
  },
  {
    "id": "e647d10fce102666473daf33d41dd2cb",
    "title": "网罟菜",
    "authorName": "释函可",
    "authorId": "e647d10fce102666d1457b72d1457b72",
    "dynasty": "明",
    "content": [
      "菌生何多奇，千百类莫穷。",
      "大抵托枯株，叠云高重重。",
      "兹性迥自殊，卑栖污泥中。",
      "污泥杂黄沙，河岸柳条丛。",
      "土人不知名，曰与网罟同。",
      "其处乃独下，其品乃独崇。",
      "老氏不敢先，允为百代宗。"
    ]
  },
  {
    "id": "e647d10fce10266669a1408ed8013685",
    "title": "冬日偶成十首",
    "authorName": "释函可",
    "authorId": "e647d10fce102666d1457b72d1457b72",
    "dynasty": "明",
    "content": [
      "一人有二心，何况二人同。",
      "面交且莫论，鲍管亦匆匆。",
      "落日变朝槿，微风丧秋桐。",
      "兰室为枯肆，芳秽味俱浓。",
      "安得一心人，相与耐寒冬。"
    ]
  },
  {
    "id": "e647d10fce10266669a1408e1bd6e213",
    "title": "冬日偶成十首",
    "authorName": "释函可",
    "authorId": "e647d10fce102666d1457b72d1457b72",
    "dynasty": "明",
    "content": [
      "古人各有为，何况今之人。",
      "黄金葬神仙，白纸裹儒绅。",
      "最苦狮子皮，束缚老狐身。",
      "为龟苦不灵，为麟苦不仁。",
      "安得无为者，相与率天真。"
    ]
  },
  {
    "id": "e647d10fce10266669a1408e27d1660e",
    "title": "冬日偶成十首",
    "authorName": "释函可",
    "authorId": "e647d10fce102666d1457b72d1457b72",
    "dynasty": "明",
    "content": [
      "人兽不容发，何况信汝意。",
      "汝意不可信，深井洪涛起。",
      "出门见夜叉，入门守乡里。",
      "谁能暮行渴，不饮渠中水。",
      "是名毋幻村，英豪就中死。",
      "安得无苦人，共谈清净理。"
    ]
  },
  {
    "id": "e647d10fce10266669a1408efd666ac6",
    "title": "冬日偶成十首",
    "authorName": "释函可",
    "authorId": "e647d10fce102666d1457b72d1457b72",
    "dynasty": "明",
    "content": [
      "咫尺有千嶂，何况见面希。",
      "相去日以远，相期日以非。",
      "坚白虽自矢，磨涅亦非宜。",
      "苟非金与石，胡能终勿移。",
      "厥初岂不光，厥后难可知。",
      "安得守贞人，万里相因依。"
    ]
  },
  {
    "id": "e647d10fce10266669a1408e90190da9",
    "title": "冬日偶成十首",
    "authorName": "释函可",
    "authorId": "e647d10fce102666d1457b72d1457b72",
    "dynasty": "明",
    "content": [
      "僮仆各有口，何况是闾里。",
      "馨闻止门屏，恶声远亦至。",
      "李下与瓜田，嫌疑须遥避。",
      "莫言小节拘，逾闲从此始。",
      "安得君子俦，相与慎行履。"
    ]
  },
  {
    "id": "e647d10fce10266669a1408e00c66ff4",
    "title": "冬日偶成十首",
    "authorName": "释函可",
    "authorId": "e647d10fce102666d1457b72d1457b72",
    "dynasty": "明",
    "content": [
      "防微犹或疏，何况弛其太。",
      "星星欲燎原，涓涓欲成海。",
      "内心起芒忽，相续必以害。",
      "咄哉野千流，口口矜无碍。",
      "神明虽至耸，顾影恬莫怪。",
      "安得持身者，终始期勿败。"
    ]
  },
  {
    "id": "e647d10fce10266669a1408e14d1adf7",
    "title": "冬日偶成十首",
    "authorName": "释函可",
    "authorId": "e647d10fce102666d1457b72d1457b72",
    "dynasty": "明",
    "content": [
      "箪豆亦有争，何况是阿堵。",
      "古圣喻毒蛇，道旁不肯顾。",
      "往往骨肉残，伊维此之故。",
      "苟免寒与饥，毋去人所恶。",
      "外示夷之清，中怀蹠之污。",
      "遂使烟霞间，翻作井市路。",
      "安得乐道人，相与宝淡素。"
    ]
  },
  {
    "id": "e647d10fce10266669a1408ec309627e",
    "title": "冬日偶成十首",
    "authorName": "释函可",
    "authorId": "e647d10fce102666d1457b72d1457b72",
    "dynasty": "明",
    "content": [
      "知美斯已恶，何况乐群称。",
      "至道本平实，神鬼忌高明。",
      "所以先哲言，为善无近名。",
      "如何薋菉葹，欲播蕙芷馨。",
      "志士宝心骨，浮俗吠虚声。",
      "安得遁世俦，相与效鸿冥。"
    ]
  },
  {
    "id": "e647d10fce10266669a1408e155a8e40",
    "title": "冬日偶成十首",
    "authorName": "释函可",
    "authorId": "e647d10fce102666d1457b72d1457b72",
    "dynasty": "明",
    "content": [
      "大圣有定业，何况兹凡浊。",
      "多福难自求，祸患依前躅。",
      "劳劳亦何为，儿女同笑哭。",
      "颜夭蹠乃寿，顺逆多反覆。",
      "安得达命人，任运保幽独。"
    ]
  },
  {
    "id": "e647d10fce10266669a1408eaf5b8a7d",
    "title": "冬日偶成十首",
    "authorName": "释函可",
    "authorId": "e647d10fce102666d1457b72d1457b72",
    "dynasty": "明",
    "content": [
      "我心殊靡定，何况他肺肠。",
      "己物无二体，君子贵自强。",
      "曾闻二十劫，诸道共相将。",
      "胡为夏与冬，一岁判炎凉。",
      "圣贤在一决，好恶宁有常。",
      "未达法源底，怀忧欲成狂。",
      "安得曼殊剑，破此梦幻场。"
    ]
  },
  {
    "id": "e647d10fce102666dba63aa220594255",
    "title": "刘老翁",
    "authorName": "释函可",
    "authorId": "e647d10fce102666d1457b72d1457b72",
    "dynasty": "明",
    "content": [
      "河东止一家，夫妇俱老瘦。",
      "膝下无儿孙，篱外无鸡狗。",
      "我来度木桥，疾走出门候。",
      "麦饭杂菜羹，呼佛不离口。"
    ]
  },
  {
    "id": "e647d10fce102666dcc9141362334faf",
    "title": "黑雪",
    "authorName": "释函可",
    "authorId": "e647d10fce102666d1457b72d1457b72",
    "dynasty": "明",
    "content": [
      "关东有黑雪，今乃睹其形。",
      "青天无纤云，皎日争光明。",
      "土人指往事，曰此非佳徵。",
      "清白本其性，远近无殊称。",
      "厥色稍不如，遂加以黑名。",
      "雪尔宜自慎，最险是人情。"
    ]
  },
  {
    "id": "e647d10fce10266655219dff89420660",
    "title": "阿字行后作七首",
    "authorName": "释函可",
    "authorId": "e647d10fce102666d1457b72d1457b72",
    "dynasty": "明",
    "content": [
      "少小不相识，缘师起相思。",
      "毅然请独行，随身破衲衣。",
      "崎岖七千里，出塞致书词。",
      "见书兼见汝，见汝如见师。",
      "我来八九年，是日一展眉。"
    ]
  },
  {
    "id": "e647d10fce10266655219dfffaf1e724",
    "title": "阿字行后作七首",
    "authorName": "释函可",
    "authorId": "e647d10fce102666d1457b72d1457b72",
    "dynasty": "明",
    "content": [
      "初至文殊寺，日暮雪绥绥。",
      "冻手解皮囊，短札外无馀。",
      "主人敬爱客，烧泉夜围炉。",
      "遂罄乡国语，一一与泪俱。",
      "或尔强欢笑，或自简残书。",
      "谈道欲抗昔，言诗每起予。",
      "得句必朗咏，时惊山鬼呼。",
      "寒腊亦易过，从予策蹇驴。",
      "遍视新流人，兼履旧边隅。",
      "一闻西岳言，跃跃动衣裾。",
      "爰登千山顶，翘望医巫闾。",
      "分题写怪石，摘食尽野蔬。",
      "冰解梨花落，兴尽春已徂。",
      "扶杖过金塔，寺小足安居。",
      "况复主人贤，善谑礼无拘。",
      "经夏复经秋，凉风满庭除。",
      "忽忆匡山期，掩卷赋归与。",
      "严命难再淹，令我立踌蹰。"
    ]
  },
  {
    "id": "e647d10fce10266655219dffd4d19374",
    "title": "阿字行后作七首",
    "authorName": "释函可",
    "authorId": "e647d10fce102666d1457b72d1457b72",
    "dynasty": "明",
    "content": [
      "言别多哽咽，况我大漠中。",
      "我身如断梗，尔身亦飘蓬。",
      "相聚虽一岁，恍惚数夕同。",
      "尔留已多恨，尔去更何穷。",
      "秋风振高林，落叶分西东。",
      "雁飞不成队，菊开不成丛。",
      "作书报汝师，兼上老人峰。",
      "平安复平安，把笔心正忡。"
    ]
  },
  {
    "id": "e647d10fce10266655219dffa13bc5b0",
    "title": "阿字行后作七首",
    "authorName": "释函可",
    "authorId": "e647d10fce102666d1457b72d1457b72",
    "dynasty": "明",
    "content": [
      "收拾旧布囊，新诗叠重重。",
      "临行不敢泣，各自惨心容。",
      "河冻不能俟，言寄海舶中。",
      "仰看鹤路直，俯视鲸波重。",
      "千里在呼吸，一杯浮虚空。",
      "日星挂眉睫，灏气荡心胸。",
      "禁声莫高吟，恐或惊鼍龙。"
    ]
  },
  {
    "id": "e647d10fce10266655219dfff5ad8a3f",
    "title": "阿字行后作七首",
    "authorName": "释函可",
    "authorId": "e647d10fce102666d1457b72d1457b72",
    "dynasty": "明",
    "content": [
      "且喜免霜雪，其如多风波。",
      "知尔能自信，风波奈尔何。",
      "因再整麻履，还向蓟门过。",
      "京尘犹漠漠，京阙尚峨峨。",
      "此地惟贵游，孤钵莫蹉跎。"
    ]
  },
  {
    "id": "e647d10fce10266655219dff4763d40f",
    "title": "阿字行后作七首",
    "authorName": "释函可",
    "authorId": "e647d10fce102666d1457b72d1457b72",
    "dynasty": "明",
    "content": [
      "乞食过东鲁，敛策入白门。",
      "白门我久游，故迹应尚存。",
      "板桥通秦淮，高楼近长干。",
      "虽无钟山松，雨花可盘桓。",
      "旧识如相问，休言雪窖寒。"
    ]
  },
  {
    "id": "e647d10fce10266655219dff363014d2",
    "title": "阿字行后作七首",
    "authorName": "释函可",
    "authorId": "e647d10fce102666d1457b72d1457b72",
    "dynasty": "明",
    "content": [
      "稽首栖贤老，百拜华首台。",
      "少病复少恼，步履永康哉。",
      "月缺必复圆，鹤去必复回。",
      "时序有循环，雪消春水来。",
      "愿言各加飧，毋重念不才。"
    ]
  },
  {
    "id": "e647d10fce102666e48f7cda51ee11d8",
    "title": "尸林行后作",
    "authorName": "释函可",
    "authorId": "e647d10fce102666d1457b72d1457b72",
    "dynasty": "明",
    "content": [
      "忆昔度庾岭，四人惟汝存。",
      "况我被逐后，相访独殷殷。",
      "乡邑久已破，眼中无别亲。",
      "寻尸亦多事，啮雪非前因。",
      "万里风波际，一瓢支远频。",
      "华首重相问，然云果不仁。"
    ]
  },
  {
    "id": "e647d10fce102666bde861bfe5757900",
    "title": "住金塔寺十四首",
    "authorName": "释函可",
    "authorId": "e647d10fce102666d1457b72d1457b72",
    "dynasty": "明",
    "content": [
      "前年驻跸峰，去年文殊寺。",
      "到处名且过，由来无定止。",
      "渴不过一瓢，饥不过箪食。",
      "为生已有馀，乐哉颜氏子。"
    ]
  },
  {
    "id": "e647d10fce102666bde861bfc73689cc",
    "title": "住金塔寺十四首",
    "authorName": "释函可",
    "authorId": "e647d10fce102666d1457b72d1457b72",
    "dynasty": "明",
    "content": [
      "居山不在高，但自远城市。",
      "城市非江河，日日波涛起。"
    ]
  },
  {
    "id": "e647d10fce102666bde861bf5a33fb44",
    "title": "住金塔寺十四首",
    "authorName": "释函可",
    "authorId": "e647d10fce102666d1457b72d1457b72",
    "dynasty": "明",
    "content": [
      "亦是前朝寺，寺毁空浮图。",
      "嵯峨插霄汉，寂寞守山隅。",
      "老僧见再拜，持斧斫枯株。",
      "曲直任天然，自手搆茆庐。",
      "四壁坚且厚，一径不崎岖。",
      "筑灶近古井，支床叠破书。",
      "扫叶烧不尽，拾粟食有馀。",
      "明月造其堂，猛虎伏其闾。",
      "山前清浅流，可以濯我躯。"
    ]
  },
  {
    "id": "e647d10fce102666bde861bf9dfcb6f7",
    "title": "住金塔寺十四首",
    "authorName": "释函可",
    "authorId": "e647d10fce102666d1457b72d1457b72",
    "dynasty": "明",
    "content": [
      "二月三月间，带雪长山蔬。",
      "山蔬有后先，众类同一区。",
      "青紫各异色，甘苦味亦殊。",
      "知名仅八九，不复辨其馀。",
      "山中无毒性，但食心无虞。"
    ]
  },
  {
    "id": "e647d10fce102666bde861bf1e8f93e0",
    "title": "住金塔寺十四首",
    "authorName": "释函可",
    "authorId": "e647d10fce102666d1457b72d1457b72",
    "dynasty": "明",
    "content": [
      "四月五月间，畦蔬摘有馀。",
      "口腹亦何厌，贪得无贤愚。",
      "言采岸边菌，兼采水中蒲。",
      "菌味既已别，蒲根更复殊。",
      "岭南金竹笋，恍惚可与俱。",
      "十年忆乡土，口嚼心踌躇。"
    ]
  },
  {
    "id": "e647d10fce102666bde861bff5c014c8",
    "title": "住金塔寺十四首",
    "authorName": "释函可",
    "authorId": "e647d10fce102666d1457b72d1457b72",
    "dynasty": "明",
    "content": [
      "六月到七月，田中瓜已熟。",
      "或如团白雪，或如削青玉。",
      "白者既纯酣，青者更芳馥。",
      "盈筐复盈盘，行路亦饱足。",
      "中原莫与京，兹惟塞外独。",
      "摘小莫摘大，大者弃道曲。",
      "尔徒侈外观，人早鉴其腹。"
    ]
  },
  {
    "id": "e647d10fce102666bde861bfcd465e8f",
    "title": "住金塔寺十四首",
    "authorName": "释函可",
    "authorId": "e647d10fce102666d1457b72d1457b72",
    "dynasty": "明",
    "content": [
      "八月摘山梨，九月摘山菊。",
      "菊芳可代飧，梨酸可克腹。",
      "软枣紫葡萄，牵蔓亦簇簇。",
      "莫取献王公，聊可缀幽谷。"
    ]
  },
  {
    "id": "e647d10fce102666bde861bfd8876039",
    "title": "住金塔寺十四首",
    "authorName": "释函可",
    "authorId": "e647d10fce102666d1457b72d1457b72",
    "dynasty": "明",
    "content": [
      "十月草木尽，孤松风萧萧。",
      "托根大壑中，争期干云霄。",
      "罗岳鲜旧干，钟山恣狂烧。",
      "胡为深雪间，苍然自高标。",
      "本非舟楫具，无烦雨露浇。",
      "造物信偶遗，谁能矜后凋。",
      "放情规矩外，寝卧任逍遥。",
      "非图保天年，不材甘寂寥。",
      "宁特顾者希，诟厉乃独饶。",
      "贞介乃其性，敢曰淩寒飙。",
      "珍重匠石流，毋使斧斤劳。"
    ]
  },
  {
    "id": "e647d10fce102666bde861bffae3a63e",
    "title": "住金塔寺十四首",
    "authorName": "释函可",
    "authorId": "e647d10fce102666d1457b72d1457b72",
    "dynasty": "明",
    "content": [
      "掘地得塔铃，摇之音寂然。",
      "细想隆平日，众铃竞高悬。",
      "但借微风力，声响远近传。",
      "铃去声亦尽，销沉在何年。",
      "此虽蒙尘土，乃复睹青天。",
      "静默信可久，舌存安能全。"
    ]
  },
  {
    "id": "e647d10fce102666bde861bf024512fe",
    "title": "住金塔寺十四首",
    "authorName": "释函可",
    "authorId": "e647d10fce102666d1457b72d1457b72",
    "dynasty": "明",
    "content": [
      "山下多荒土，开垦已三年。",
      "种麦多不收，种稻乃得全。",
      "种豆复种粟，种麻兼种棉。",
      "以此为生活，终岁钁头边。",
      "耕田博饭食，兹语古所传。"
    ]
  },
  {
    "id": "e647d10fce102666bde861bfa7caa0de",
    "title": "住金塔寺十四首",
    "authorName": "释函可",
    "authorId": "e647d10fce102666d1457b72d1457b72",
    "dynasty": "明",
    "content": [
      "一僧腰背曲，见予多笑颜。",
      "少小绝世味，中岁历苦艰。",
      "一从戈甲兴，展转岛屿间。",
      "来此十载馀，不复问人寰。",
      "日日荷锄出，日日负薪还。",
      "自言用力惯，一生不敢闲。",
      "令我闻斯言，惕然愧素餐。"
    ]
  },
  {
    "id": "e647d10fce102666bde861bfbcbd7bd7",
    "title": "住金塔寺十四首",
    "authorName": "释函可",
    "authorId": "e647d10fce102666d1457b72d1457b72",
    "dynasty": "明",
    "content": [
      "一僧尚年少，胡为耽幽寂。",
      "结屋在高层，萧然徒四壁。",
      "寒至尚开窗，狂飙吹几席。",
      "仰眺远山明，俯视近溪直。",
      "时来共话言，庶可慰朝夕。"
    ]
  },
  {
    "id": "e647d10fce102666bde861bfe5634bbe",
    "title": "住金塔寺十四首",
    "authorName": "释函可",
    "authorId": "e647d10fce102666d1457b72d1457b72",
    "dynasty": "明",
    "content": [
      "人尽称金塔，塔亦有虚名。",
      "以此得实祸，残毁无完形。",
      "吁嗟复吁嗟，三匝涕泪零。"
    ]
  },
  {
    "id": "e647d10fce102666bde861bfe7f93ab1",
    "title": "住金塔寺十四首",
    "authorName": "释函可",
    "authorId": "e647d10fce102666d1457b72d1457b72",
    "dynasty": "明",
    "content": [
      "安居金塔寺，高吟金塔篇。",
      "主人情缱绻，老病意留连。",
      "今冬又且过，不敢拟来年。"
    ]
  },
  {
    "id": "e647d10fce102666bbe2ffaf013362fd",
    "title": "老僧",
    "authorName": "释函可",
    "authorId": "e647d10fce102666d1457b72d1457b72",
    "dynasty": "明",
    "content": [
      "八十已有馀，九十颇不足。",
      "曰生隆庆间，少小薄鱼肉。",
      "其时边境宁，其时边谷熟。",
      "饥馑未曾知，况复知杀戮。",
      "何期过盛年，迁徒无停轴。",
      "奔投海岛中，举眼少亲属。",
      "薙发倚空王，依然被桎梏。",
      "上荷皇天慈，纵之返山谷。",
      "言从故里过，残败几间屋。",
      "不闻旧人声，但闻山鬼哭。",
      "虽复身首遗，凄凄恨孤独。",
      "屈指廿载馀，不识何世俗。",
      "我闻未及终，贮泪已满腹。",
      "止止莫复言，岁序有往复。",
      "今时正太平，努力事饘粥。"
    ]
  },
  {
    "id": "e647d10fce102666b87cbda20b43e638",
    "title": "读未央上黄岩诗有感用原韵三首",
    "authorName": "释函可",
    "authorId": "e647d10fce102666d1457b72d1457b72",
    "dynasty": "明",
    "content": [
      "联袂登飞云，婆娑云顶树。",
      "夜半雨淋漓，倏忽千愁聚。",
      "激发多微言，感君药石句。",
      "黄岩有金仙，相期此生遇。"
    ]
  },
  {
    "id": "e647d10fce102666b87cbda2432b1419",
    "title": "读未央上黄岩诗有感用原韵三首",
    "authorName": "释函可",
    "authorId": "e647d10fce102666d1457b72d1457b72",
    "dynasty": "明",
    "content": [
      "我往匡庐日，君乘江上涛。",
      "金轮雾欲散，巫山云尚帱。",
      "行藏从此异，贡水忽相遭。",
      "学道如积薪，内顾发呼号。"
    ]
  },
  {
    "id": "e647d10fce102666b87cbda235265627",
    "title": "读未央上黄岩诗有感用原韵三首",
    "authorName": "释函可",
    "authorId": "e647d10fce102666d1457b72d1457b72",
    "dynasty": "明",
    "content": [
      "良切斯民忧，岂曰邀世福。",
      "调达佛之仇，车匿佛之仆。",
      "见身各自殊，宁必恋空谷。",
      "令我忆斯人，深山长痛哭。"
    ]
  },
  {
    "id": "e647d10fce102666a7234b02b4d9d95a",
    "title": "不寐作",
    "authorName": "释函可",
    "authorId": "e647d10fce102666d1457b72d1457b72",
    "dynasty": "明",
    "content": [
      "城中有更鼓，一更如夜长。",
      "山中无更鼓，长夜益凄凉。",
      "初更剔灯坐，灯花灿光芒。",
      "但愿得好睡，不复望嘉祥。",
      "伏枕当二更，须臾到旧乡。",
      "梦怯王令严，回首何匆忙。",
      "开眼见窗白，疑是日之光。",
      "披衣步前檐，星斗乱交横。",
      "约略三更候，掩扉强依床。",
      "敝絮轻如纸，病骨冷如霜。",
      "展转多呻吟，百计觅睡方。",
      "四更至五更，揣摩竟难详。",
      "只闻山鬼啸，不闻鸡口张。",
      "盼盼复盼盼，天运岂无常。",
      "同卧皆熟寐，唯予起彷徨。",
      "将恐长如此，万古黑茫茫。"
    ]
  },
  {
    "id": "e647d10fce102666ba0f331db17827ac",
    "title": "所闻",
    "authorName": "释函可",
    "authorId": "e647d10fce102666d1457b72d1457b72",
    "dynasty": "明",
    "content": [
      "所闻未必虚，我心不可存。",
      "所闻未必实，我心安可存。",
      "天道无一至，人事有同还。",
      "我自处其平，得失无悲欢。"
    ]
  },
  {
    "id": "e647d10fce102666af8bc8e80440dc3c",
    "title": "病腹",
    "authorName": "释函可",
    "authorId": "e647d10fce102666d1457b72d1457b72",
    "dynasty": "明",
    "content": [
      "昔有学道人，语我护生理。",
      "未饥必先食，未饱必先止。",
      "自从乞食来，往往饱欲死。",
      "非惟口腹贪，得饱良不易。",
      "所以两岁前，腹病繇此起。",
      "因循直至今，祸延犹未已。",
      "乃悟人世间，满足神所忌。",
      "一切毋令尽，灾患胡由致。"
    ]
  },
  {
    "id": "e647d10fce10266612279ef39489ba04",
    "title": "黄熟香",
    "authorName": "释函可",
    "authorId": "e647d10fce102666d1457b72d1457b72",
    "dynasty": "明",
    "content": [
      "黄熟可怜香，厥产在吾里。",
      "土人呼马牙，血结色微紫。",
      "其次即乌云，其次即马尾。",
      "采择名女儿，纤纤勒玉指。",
      "乾白净削除，细碎盈筐篚。",
      "江南竞崇之，曰此胜沉水。",
      "沉水比佳人，此比隐君子。",
      "芳烈虽不如，甜静斯为贵。",
      "豪达徇其名，贾人徇其利。",
      "遂使黄熟香，氤氲满天地。",
      "我来大漠中，永谢芝兰气。",
      "何人遗此香，再拜泪及趾。",
      "感别已经时，天外逢知己。",
      "非惟臭味投，恭敬桑与梓。"
    ]
  },
  {
    "id": "e647d10fce1026668f69cf0571c7796c",
    "title": "示定原",
    "authorName": "释函可",
    "authorId": "e647d10fce102666d1457b72d1457b72",
    "dynasty": "明",
    "content": [
      "卓哉子之师，见予心罔二。",
      "一笑割平生，萧然释重累。",
      "命汝从予游，衣履常不匮。",
      "愿汝作乔松，愿汝齐无畏。",
      "汝归必瞋喝，恐汝学业坠。",
      "师死殊铮铮，汝生宁愦愦。",
      "我能亮汝心，见我多含泪。",
      "汝行不自繇，汝志不自遂。",
      "所以咫尺隔，经月复经岁。",
      "我实愧汝师，汝颜不须愧。",
      "饮啄匪自今，兹事况其最。",
      "勿笑修福人，修福良足贵。"
    ]
  },
  {
    "id": "e647d10fce10266658d6f95915fefe50",
    "title": "示诸子",
    "authorName": "释函可",
    "authorId": "e647d10fce102666d1457b72d1457b72",
    "dynasty": "明",
    "content": [
      "我头久已白，我齿久已坠。",
      "我耳近复聋，我目近复瞆。",
      "我腹不耐餐，况复寒伤肺。",
      "馀生过十年，安得长汝俟。",
      "今日复来日，今岁复来岁。",
      "少壮亦已亡，老病谁复在。",
      "好日信无多，良遇安能再。",
      "古圣喻为山，进止存一篑。",
      "勿以将成堕，勿以初心委。",
      "勿以愚自甘，勿以智自废。",
      "人世何足云，死生事乃大。",
      "若不早自决，后来谁汝代。",
      "我生亦平平，我死汝必悔。",
      "汝命金石坚，汝缘胡可恃。",
      "努力复努力，勿更须臾待。",
      "阖眼即他生，他生未必会。"
    ]
  },
  {
    "id": "e647d10fce102666fba430edf0adaba4",
    "title": "令言龙翠二子礼辞有感",
    "authorName": "释函可",
    "authorId": "e647d10fce102666d1457b72d1457b72",
    "dynasty": "明",
    "content": [
      "云生必在山，风吹云不住。",
      "鸟栖必在林，枝摇鸟亦去。",
      "人生云与鸟，安得长相聚。",
      "汝去我尚留，我愧不如汝。",
      "去留匪自繇，感此泪如注。"
    ]
  },
  {
    "id": "e647d10fce10266664a8c2219e4c0174",
    "title": "寒梦",
    "authorName": "释函可",
    "authorId": "e647d10fce102666d1457b72d1457b72",
    "dynasty": "明",
    "content": [
      "北风吹不歇，梦中道路寒。",
      "故里逢父老，凛冽多惨颜。",
      "五岭炎蒸地，腊月常衣单。",
      "不信别来久，霜雪亦漫漫。"
    ]
  },
  {
    "id": "e647d10fce1026661894cbdbf076b46c",
    "title": "偶成二首",
    "authorName": "释函可",
    "authorId": "e647d10fce102666d1457b72d1457b72",
    "dynasty": "明",
    "content": [
      "乌啼不为人，声声催速老。",
      "雪飞不为人，点点伤怀抱。",
      "总予自心伤，遇物无一好。"
    ]
  },
  {
    "id": "e647d10fce1026661894cbdbda86aaef",
    "title": "偶成二首",
    "authorName": "释函可",
    "authorId": "e647d10fce102666d1457b72d1457b72",
    "dynasty": "明",
    "content": [
      "有山岂无石，人自厌嵯峨。",
      "有水能不流，人自厌风波。",
      "所见亦由人，山水本无他。"
    ]
  },
  {
    "id": "e647d10fce102666dd628e8f63c8ecce",
    "title": "夜坐",
    "authorName": "释函可",
    "authorId": "e647d10fce102666d1457b72d1457b72",
    "dynasty": "明",
    "content": [
      "久病长宜静，山中静有馀。",
      "况当深夜后，积雪在庭除。",
      "风枝寂不鸣，四壁虫晏如。",
      "星斗宿檐际，微月淡空虚。",
      "其时心腑澄，泰然廓吾庐。",
      "云影暂舒卷，荡涤返太初。",
      "天地化为水，何处觅吾躯。"
    ]
  },
  {
    "id": "e647d10fce10266670c21714265c3edd",
    "title": "木公以闵茶寄山中感赋",
    "authorName": "释函可",
    "authorId": "e647d10fce102666d1457b72d1457b72",
    "dynasty": "明",
    "content": [
      "真味在淡薄，高韵足幽情。",
      "一啜洗心胃，再啜澄神明。",
      "持瓯倚乔松，忽然生远情。",
      "江南素士宅，一别十三龄。",
      "胡为此山中，对雪漫孤评。",
      "殊品需妙制，以姓为其名。"
    ]
  },
  {
    "id": "e647d10fce102666505cd698f82d3229",
    "title": "山行",
    "authorName": "释函可",
    "authorId": "e647d10fce102666d1457b72d1457b72",
    "dynasty": "明",
    "content": [
      "山行无远近，信步入幽杳。",
      "老熊拘枯枝，向人立且跳。",
      "因思人世间，此物应不少。"
    ]
  },
  {
    "id": "e647d10fce10266640eb97bb86f15129",
    "title": "山中",
    "authorName": "释函可",
    "authorId": "e647d10fce102666d1457b72d1457b72",
    "dynasty": "明",
    "content": [
      "山中积阴雾，人物逊浑蒙。",
      "日光渐赫然，豁见天地通。",
      "丘陵突兀出，了别杉与松。",
      "因思太古民，胡能久混同。"
    ]
  },
  {
    "id": "e647d10fce102666582efb3d7eeff2f0",
    "title": "山境",
    "authorName": "释函可",
    "authorId": "e647d10fce102666d1457b72d1457b72",
    "dynasty": "明",
    "content": [
      "山境只如此，一一皆可悦。",
      "有石无不松，有松无不雪。",
      "日夕众烟空，微钟上初月。",
      "禽各静其枝，虎亦安其穴。",
      "千峰一皓然，竟与人寰绝。",
      "仁义属荣华，道法徒餔歠。",
      "我舌久已焦，我心久已决。",
      "安得一二人，把臂不须说。"
    ]
  },
  {
    "id": "e647d10fce1026664f44ba417790e363",
    "title": "野叟",
    "authorName": "释函可",
    "authorId": "e647d10fce102666d1457b72d1457b72",
    "dynasty": "明",
    "content": [
      "野叟从何来，被褐持短筇。",
      "入门但索饭，竟坐无礼容。",
      "见予手执管，敢问是何虫。",
      "三王与五帝，全不著其胸。",
      "一字未曾识，安知拙与工。",
      "予因悔读书，山居亦匆匆。"
    ]
  },
  {
    "id": "e647d10fce10266636caade72d6d9cde",
    "title": "偶述",
    "authorName": "释函可",
    "authorId": "e647d10fce102666d1457b72d1457b72",
    "dynasty": "明",
    "content": [
      "人世难区区，圣谟安可恃。",
      "收拾万古心，深入尘坌里。",
      "戏谑岂予善，宛转亦非意。",
      "和光豺虎间，缄泪盈腹笥。",
      "屈舒无一可，呼吸逼神忌。",
      "所以恣馀习，狂吟不能已。"
    ]
  },
  {
    "id": "e647d10fce102666aea76d64721d3056",
    "title": "客至",
    "authorName": "释函可",
    "authorId": "e647d10fce102666d1457b72d1457b72",
    "dynasty": "明",
    "content": [
      "裘轻马复肥，白日自光显。",
      "儿童口啧啧，道傍谁不羡。",
      "岂意到山来，山老如未见。",
      "不是轻富贵，从未厌贫贱。",
      "始悟人汝骄，多因汝眼浅。"
    ]
  },
  {
    "id": "e647d10fce102666c9c6a08aa2a21454",
    "title": "借书四首",
    "authorName": "释函可",
    "authorId": "e647d10fce102666d1457b72d1457b72",
    "dynasty": "明",
    "content": [
      "云雾难遮眼，言借古人书。",
      "信手展残帙，心颜忽已愉。",
      "人各适其适，积习宁顿除。",
      "平生无所争，所争蠹之馀。"
    ]
  },
  {
    "id": "e647d10fce102666c9c6a08a9b9a630a",
    "title": "借书四首",
    "authorName": "释函可",
    "authorId": "e647d10fce102666d1457b72d1457b72",
    "dynasty": "明",
    "content": [
      "上下几千载，治乱非一途。",
      "或时草木欣，日月光庭除。",
      "或时鬼神哭，阴雾惨不舒。",
      "古笑我亦笑，古吁我亦吁。",
      "哀乐岂有常，掩卷乃寂如。",
      "始知得与失，古今只须臾。",
      "我心本洞然，天地还清虚。"
    ]
  },
  {
    "id": "e647d10fce102666c9c6a08af0fd0040",
    "title": "借书四首",
    "authorName": "释函可",
    "authorId": "e647d10fce102666d1457b72d1457b72",
    "dynasty": "明",
    "content": [
      "今者古之影，古者今之模。",
      "今人即古人，何必高黄虞。",
      "手招诸圣哲，罗列坐俨如。",
      "片语苟有会，恍惚动眉须。",
      "苦昔抱心死，积久不得舒。",
      "乃知冥漠际，欣然一觌余。"
    ]
  },
  {
    "id": "e647d10fce102666c9c6a08a5c029f17",
    "title": "借书四首",
    "authorName": "释函可",
    "authorId": "e647d10fce102666d1457b72d1457b72",
    "dynasty": "明",
    "content": [
      "世人爱读书，将以荣其躯。",
      "山人爱读书，亦以乐其躯。",
      "倦卧置枕边，行止常与俱。",
      "人言何苦尔，我亦笑其愚。",
      "不愿天中天，胡为效世儒。"
    ]
  },
  {
    "id": "e647d10fce102666878a5034c37a1c02",
    "title": "答戴公",
    "authorName": "释函可",
    "authorId": "e647d10fce102666d1457b72d1457b72",
    "dynasty": "明",
    "content": [
      "魔佛界非二，罪福性原空。",
      "章江与辽海，色味等皆同。",
      "麋鹿亦可游，何必尽王公。",
      "冰雪亦可餐，胡为羡马湩。",
      "昔日庞居士，家财沉水中。",
      "岂无男与女，相与乐融融。",
      "但悟无生话，浮云任西东。"
    ]
  },
  {
    "id": "e647d10fce102666fd78cfe63a95a490",
    "title": "过北里读徂东集",
    "authorName": "释函可",
    "authorId": "e647d10fce102666d1457b72d1457b72",
    "dynasty": "明",
    "content": [
      "余家五岭本炎方，孤身远窜三韩地。",
      "四月五月不知春，六月坚冰结河底。",
      "今年天气稍冲和，秋尽雪飞到山寺。",
      "出门仰天天欲沉，只杖栖栖过北里。",
      "北里先生拥毳吟，诗成煮雪讶予至。",
      "未曾展读泪先倾，拭泪同歌悲风起。",
      "医巫闾高碧嵯峨，千叠万叠岚光积。",
      "大壑一声白昼昏，黑云崩腾吼苍兕。",
      "须臾云净松杉青，野泉泠泠石磊磊。",
      "东海洋洋大国风，茫然万顷中无砥。",
      "海气怒叱蜃气枯，狂涛倒飞星月沸。",
      "三坌流驶鸭江平，寒鹰不鸣蛟龙寐。",
      "有时亟欲掷头颅，蠹鱼悔食神仙字。",
      "有时稼穑自谋生，三尺穹庐团妇子。",
      "有时噀酒骂虚空，雷霆迅走黎丘惴。",
      "有时谈笑和且平，欢狎牛蛇群白豕。",
      "倏喜倏怒岂有常，欲杀欲活亦非意。",
      "有时夜半步空阶，一叩青冥尺有咫。",
      "沉魄千年呼尽来，死者可生生者死。",
      "旧帝宵啼五国荒，闺媛暮哭长城址。",
      "华表山前鹤唳孤，青冢犹闻月下欷。",
      "琵琶凄切胡笳悲，未免有情谁遣此。",
      "不知是血复是魂，化作吴刀切心髓。",
      "心髓如铁刀如冰，片片飞入阴山里。",
      "阴山惨惨泉冥冥，神农虞夏今已矣。",
      "因思太古音尚希，噩噩浑浑难可冀。",
      "尼山栖栖自卫归，苦乐忧伤各有旨。",
      "约略删馀三百篇，发愤曾闻司马氏。",
      "何人继者屈子骚，汨罗万古流弥弥。",
      "可怜秦火恨不灰，汉室苏卿唐子美。",
      "苏卿啮雪声韵凄，子美三迁足诗史。",
      "五代波颓宋代儒，眉山山下出苏轼。",
      "苏轼流离儋惠间，珠崖鹤岭供指使。",
      "更有文山第一人，浩浩乾坤留正气。",
      "从此荒芜将百秋，国初高杨追正始。",
      "天下承平四海清，人人含宫家嚼徵。",
      "琳琅金玉庙堂音，王李登坛执牛耳。",
      "文长巨斧劈华山，中郎拍板逢场戏。",
      "景陵一出洗烦浇，顿令搦管趋平易。",
      "风雅茫茫失所宗，不得不推北地李。",
      "李公豪雄步少陵，匪特形似亦神似。",
      "先生才凌北地高，先生遇非少陵比。",
      "阿弟捐躯阿兄流，西山之歌续二士。",
      "不数秦关二百强，不羡蜀江千丈绮。",
      "从来厄极文乃工，所以论文先论世。",
      "丰干饶舌罪如山，滔滔谁易今皆是。",
      "三百年来事莫知，天教斯道存东鄙。",
      "不然今古亦荒凉，大雪纷纷吾与尔。"
    ]
  },
  {
    "id": "e647d10fce102666811a1ff8828ed49f",
    "title": "大雨",
    "authorName": "释函可",
    "authorId": "e647d10fce102666d1457b72d1457b72",
    "dynasty": "明",
    "content": [
      "去年秋潦淼茫茫，鱼鳖沙虫登我床。",
      "瑶宫巨室皆漂没，何况流民茆札房。",
      "死者横流生者泣，千口仅留不得食。",
      "努力高山挖草根，至今面带黄泥色。",
      "眼看麦短黍差长，虽未入口心有望。",
      "上帝岂忧沟壑剩，其雨其雨乃复狂。",
      "翻盘沉灶不肯止，庭户无光天重翳。",
      "谁能拔剑斩顽云，捧出日轮头上置。",
      "流民流民奈若何，生世坎壈何其多。",
      "兵革遗馀乡国绝，又见辽海鼓风波。",
      "老僧德薄命更鄙，偃卧若遭毒龙戏。",
      "夜半滚滚浮枕头，不知是泪还是雨。"
    ]
  },
  {
    "id": "e647d10fce1026660c1a31e91db1ff28",
    "title": "辛卯寓普济作八歌",
    "authorName": "释函可",
    "authorId": "e647d10fce102666d1457b72d1457b72",
    "dynasty": "明",
    "content": [
      "罪夫罪夫胡不死，百千捶楚馀头趾。乡国遥遥一万里，中有蔓棘及弧矢。",
      "骨肉丧尽不得归，远碛苍茫大风起。大风起兮沙闭天，谁非人子兮心惄然。",
      "安得手扶白日兮，上照四塞之荒烟，下照万丈之黄泉。"
    ]
  },
  {
    "id": "e647d10fce1026660c1a31e9de9d2e0b",
    "title": "辛卯寓普济作八歌",
    "authorName": "释函可",
    "authorId": "e647d10fce102666d1457b72d1457b72",
    "dynasty": "明",
    "content": [
      "乌藤矫矫长七尺，当时与尔初相得。瞿昙倒退愁弥勒，共夸有眼明如日。",
      "今来绝域支冰雪，狮子昼眠狐跳立。藤兮藤兮讵终穷，恐随风雨兮化作龙，何日将予兮直上千峰与万峰。"
    ]
  },
  {
    "id": "e647d10fce1026660c1a31e98c532ce2",
    "title": "辛卯寓普济作八歌",
    "authorName": "释函可",
    "authorId": "e647d10fce102666d1457b72d1457b72",
    "dynasty": "明",
    "content": [
      "有姊有姊夫早撇，手持木槵剪玄发。诸妹零星俱夭折，最小尚馀安得活。",
      "忆我出门姊幽咽，忽闻姊死心割裂。吁嗟人生聚散兮若飞蓬，东西虽隔兮望故丛，只今长别兮无时逢。"
    ]
  },
  {
    "id": "e647d10fce1026660c1a31e9b9399bcf",
    "title": "辛卯寓普济作八歌",
    "authorName": "释函可",
    "authorId": "e647d10fce102666d1457b72d1457b72",
    "dynasty": "明",
    "content": [
      "有弟有弟字耳叔，少年多病耽幽谷。孝廉船覆青衫泥，三人惟尔守孤独。",
      "黄沙杳杳望兄回，日暮走向荒城哭。哭声到天兮天不闻，摧胸肝兮难久全，休望收吾骨兮葬江边。"
    ]
  },
  {
    "id": "e647d10fce1026660c1a31e94229c21b",
    "title": "辛卯寓普济作八歌",
    "authorName": "释函可",
    "authorId": "e647d10fce102666d1457b72d1457b72",
    "dynasty": "明",
    "content": [
      "父母生儿不得守山丘，死者已矣生者流。松楸日冷风飕飕，石人空立麋鹿游。",
      "昔烦朝使丰碑留，煌煌天语题上头。今日正清明，谁人更浇一杯水。",
      "团圞荒草多新鬼，安得鹤归华表兮，尽洒千年之血泪。"
    ]
  },
  {
    "id": "e647d10fce1026660c1a31e9a8d68072",
    "title": "辛卯寓普济作八歌",
    "authorName": "释函可",
    "authorId": "e647d10fce102666d1457b72d1457b72",
    "dynasty": "明",
    "content": [
      "罗浮之山多蒿莱，山上还留说法台。锦绣凋残玉女哀，村底无人空落梅。",
      "铁桥流水尚潆回，白云一出不复来。忆昔荷锄辟荒草，只今空向巫闾老。",
      "何时再上罗浮道，辛苦前朝老衲衣。十年与尔不相离，骨残心碎无完肌，至今襟袖血迹遗。",
      "谁云新者可代故，何忍抛撇冬夏披。衲兮衲兮汝勿悲，虽然破烂胜牙绯，生御风沙死裹尸。",
      "我歌我歌歌将歇，揽衣忽起增哽咽。我忧不独在乡国，我罪当诛复何说。",
      "笔尖有鬼石流血，天地无情难永诀。呜呼木佛木佛能不哀，狞飙苦雨四面来。",
      "狞飙苦雨四面来，土床一尺魂徘徊。"
    ]
  },
  {
    "id": "e647d10fce102666fe45c5b905a1aeef",
    "title": "送鹿",
    "authorName": "释函可",
    "authorId": "e647d10fce102666d1457b72d1457b72",
    "dynasty": "明",
    "content": [
      "尔宜隐山谷，胡为露厥角。昔共云中仙，今同笼中鹤。",
      "送尔迢递入长安，尽道长安可行乐。高车美食即陷阱，讵料尊荣遭割剥。",
      "小鹿无知大鹿忧，悔曾饱啖新民粟。新民忍饥送尔行，天道往复亦何速。",
      "忽忆钟山陵寝边，祖宗德泽三百年。歘忽运衰骨肉尽，何况远塞寄荒烟。"
    ]
  },
  {
    "id": "e647d10fce102666463ec011b70adc4d",
    "title": "老人行",
    "authorName": "释函可",
    "authorId": "e647d10fce102666d1457b72d1457b72",
    "dynasty": "明",
    "content": [
      "噫吁戏危哉，老人是百千万劫之馀灰。问其生时朝代不敢说，但云少壮尚无为。",
      "眼看富贵贫贱流，三番两番肉作堆。儿孙丧尽亲戚死，剩此零星乾枯骸。",
      "纷纷眇者扶跛者，跛者扶眇者，面凹骨削背复鲐。",
      "离城十里，五日乃至，登阶一尺如天台。敢希鸠杖与麋粥，但愿脱籍归蒿莱。",
      "堂上赫怒声如雷，叩头出血谁汝哀。昔日汉家天子威，海宇父老子弟还相聚。",
      "酒酣歌罢帝亲语，丰沛世世无所与。老人兮老人，尔既赤手今且回。",
      "生守官园喂官马，死作泥土填官街。"
    ]
  },
  {
    "id": "e647d10fce10266651a43ec54764b7dc",
    "title": "哀王孙",
    "authorName": "释函可",
    "authorId": "e647d10fce102666d1457b72d1457b72",
    "dynasty": "明",
    "content": [
      "哀草无根疾风吹，王孙不归辱涂泥。",
      "头白老妻无完衣，鸳鸯到死犹双飞。",
      "自言有子长须髭，垂暮泣血生别离。",
      "今我若此子乌知，骨肉冻折命如丝。",
      "左手执瓢右枯枝，此即二人送老儿。"
    ]
  },
  {
    "id": "e647d10fce102666a1c42aeca17b3733",
    "title": "大僧行",
    "authorName": "释函可",
    "authorId": "e647d10fce102666d1457b72d1457b72",
    "dynasty": "明",
    "content": [
      "大僧结束何新鲜，锦裁窄袖黑貂缘。",
      "出门三礼释尊前，翻身上马挥金鞭。",
      "玉作刀头绒作鞯，疾如飞鸟轻如烟。",
      "自言五上长安道，目视汉官如虱蚤。",
      "归来依旧守空门，独立皂边添马草。"
    ]
  },
  {
    "id": "e647d10fce102666ad94a47687168a1e",
    "title": "偪仄行",
    "authorName": "释函可",
    "authorId": "e647d10fce102666d1457b72d1457b72",
    "dynasty": "明",
    "content": [
      "偪仄复偪仄，大地不容膝。乌飞翼折高逾尺，冈上梧桐化作棘，薜荔昼呼何时息。"
    ]
  },
  {
    "id": "e647d10fce102666b0e1af30f7c1d4d5",
    "title": "赠戴三",
    "authorName": "释函可",
    "authorId": "e647d10fce102666d1457b72d1457b72",
    "dynasty": "明",
    "content": [
      "孝子大痴人，不随白马随黄尘。白马有时死，黄尘无日清。",
      "夜寒看鹿栅，朝出采鬼薪。不识大风与大雪，朝朝暮暮海之滨。",
      "胸怀裂尽面颜笑，但愿爷娘温且饱。"
    ]
  },
  {
    "id": "e647d10fce102666d352534935407094",
    "title": "连雨",
    "authorName": "释函可",
    "authorId": "e647d10fce102666d1457b72d1457b72",
    "dynasty": "明",
    "content": [
      "顽云重雾裹城郭，旧民新民惨不乐。",
      "田中有黍谁能穫，山中有木谁能斫。",
      "盘翻灶冷守空橐，檐溜虽多不堪嚼。",
      "老僧一钵久庋阁，出门半步泥没脚。",
      "紫蛇有光蜗有角，抱书昼卧肠萧索。",
      "庭边杏树惊摇落，燕巢已破子漂泊。",
      "眼前大地何时廓，辽海浪高势磅礴。",
      "愿浮我尸填大壑，毋使蛟龙终日恶。"
    ]
  },
  {
    "id": "e647d10fce1026667032af3a289be6fa",
    "title": "送梨",
    "authorName": "释函可",
    "authorId": "e647d10fce102666d1457b72d1457b72",
    "dynasty": "明",
    "content": [
      "不重紫花能消热，不羡张公大谷希。只爱关东土上长，汁酸肉涩墨作皮。",
      "王公一张口，走杀百群黎。满筐二百或三百，昼夜担向玉京驰。",
      "天下何处无冻梨，王公何不一念之。"
    ]
  },
  {
    "id": "e647d10fce102666234965c95ec8a512",
    "title": "癸巳冬四日诸公同集普济话别",
    "authorName": "释函可",
    "authorId": "e647d10fce102666d1457b72d1457b72",
    "dynasty": "明",
    "content": [
      "去年十月辽阳道，芒鞋蘸雪踏枯草。",
      "今年十月将出门，北风吹发冻逾早。",
      "萧条古庙城南隅，钟鼓不鸣鸟惊噪。",
      "何人连袂叩荒扃，各山诗篇斗天巧。",
      "吏部文章足起衰，祁连千仞欣独造。",
      "毛锥如铁面如冰，时复掀髯发长啸。",
      "学士前身金粟是，相逢弹指雾烟扫。",
      "兴来墨汁自淋漓，明月一倾大栲栳。",
      "豫章宿将旧登坛，万金散尽呼苍昊。",
      "唾壶崩碎声载涂，三郎瘦削偏静好。",
      "布衲抛残不耐寒，枯桐一拨凤凰叫。",
      "庐江高士雪满胸，六朝荡涤存真藻。",
      "梦里花深听鹧鸪，冰池独宿鸳鸯老。",
      "浙东公子神复清，屣露双跟顶破帽。",
      "写就黄庭不换鹅，向影闲吟孤自悼。",
      "更有青门种瓜人，五色不生形半槁。",
      "主人为我张素筵，氍毹重叠烧龙脑。",
      "又汲参泉煮木鸡，粤橙漳橘恣一饱。",
      "众音喧豗坐莫伦，虽无旨酒情潦倒。",
      "请翻二十一青编，如斯良会古来少。",
      "冷山寥落逻娑单，夜郎儋耳徒辽邈。",
      "妙喜衡阳电白洪，安得诗人共围绕。",
      "杯冷歌残声黯悽，明看孤杖淩霜晓。",
      "亦知此别春必来，寂寂三冬守空窖。"
    ]
  },
  {
    "id": "e647d10fce102666954b6e0036e4a4f4",
    "title": "忆江南",
    "authorName": "释函可",
    "authorId": "e647d10fce102666d1457b72d1457b72",
    "dynasty": "明",
    "content": [
      "江南高座寺，前对雨花台。台上春风拂面来，参差杨柳花竞开。",
      "黄莺百啭我心哀，忽忆故山村底梅。今年绝漠冰雪堆，发白面皱骨欲摧。",
      "村底无梅不归去，却忆高座听莺语。"
    ]
  },
  {
    "id": "e647d10fce1026665334991c207d21b4",
    "title": "寒夜作",
    "authorName": "释函可",
    "authorId": "e647d10fce102666d1457b72d1457b72",
    "dynasty": "明",
    "content": [
      "日光堕地风烈烈，满眼黄沙吹作雪。",
      "三更雪尽寒更切，泥床如水衾如铁。",
      "骨战唇摇肤寸裂，魂魄茫茫收不得。",
      "谁能直劈天门开，放出月光一点来。"
    ]
  },
  {
    "id": "e647d10fce102666956a88e1209e9c1b",
    "title": "雪中歌",
    "authorName": "释函可",
    "authorId": "e647d10fce102666d1457b72d1457b72",
    "dynasty": "明",
    "content": [
      "天倾地沸云嘈嘈，林木摧压风怒号。雪势欲竞浮图高，恍如钱塘八月潮。",
      "又如百群仙鹤剪羽毛，伫立骨战身飘飖。竟欲乘之上游遨，足跨银海步玉霄，玉蟾真人手亲招。",
      "直向梅花村底去，千树纷纷落如雨。"
    ]
  },
  {
    "id": "e647d10fce102666ae399b75693d88be",
    "title": "海岸送人歌",
    "authorName": "释函可",
    "authorId": "e647d10fce102666d1457b72d1457b72",
    "dynasty": "明",
    "content": [
      "水荡荡兮归路长，圣人出兮波不扬。我送子兮蛟龙肠，安得从子归兮天苍苍。"
    ]
  },
  {
    "id": "e647d10fce102666cd0fa19b99920093",
    "title": "朱姑歌",
    "authorName": "释函可",
    "authorId": "e647d10fce102666d1457b72d1457b72",
    "dynasty": "明",
    "content": [
      "玉叶凋兮芳草枯，恨从君兮君又徂。君已徂兮妾生胡为乎，噫，妾今日死胡为乎。"
    ]
  },
  {
    "id": "e647d10fce102666e9f7b07be16ea226",
    "title": "桥上石",
    "authorName": "释函可",
    "authorId": "e647d10fce102666d1457b72d1457b72",
    "dynasty": "明",
    "content": [
      "桥上石，半是前人坟上碑。细想当年立碑日，儿孙罗列盛威仪。",
      "重重种树重重护，岂料垫人脚下泥。车轮直辗题名处，牛蹄马足纷交驰。",
      "传语后来人，刻浅莫刻深。刻浅模糊刻深在，长感千年行路心。"
    ]
  },
  {
    "id": "e647d10fce1026663e15aa65aea6b2f4",
    "title": "筑坟歌",
    "authorName": "释函可",
    "authorId": "e647d10fce102666d1457b72d1457b72",
    "dynasty": "明",
    "content": [
      "去年西家筑坟好，今年东家筑坟早。东家筑坟贴纸钱，已见西家犁作田。",
      "田中又见生青草，几处种松能得老。前人白骨化为尘，重取和泥埋后人。",
      "后人得埋且莫哀，君不见狐狸窟穴沙坡台。"
    ]
  },
  {
    "id": "e647d10fce1026663f65b7d6321f964d",
    "title": "雪花歌",
    "authorName": "释函可",
    "authorId": "e647d10fce102666d1457b72d1457b72",
    "dynasty": "明",
    "content": [
      "天上纷纷雪，山中树树花。尽道梅花胜似雪，我见雪花胜梅花。",
      "梅花开必著梅树，雪花下来随所寓。不择高低长短枝，有风即去无风住。",
      "纵使风吹树尽空，在地还与在树同。本来清白谁能污，一任飘飘无定踪。",
      "梅花虽好能几日，开落荣枯情不一。君不见罗浮山下梅花村，师雄卧处生荆棘。"
    ]
  },
  {
    "id": "e647d10fce102666f26cc6922d255a9d",
    "title": "花月歌",
    "authorName": "释函可",
    "authorId": "e647d10fce102666d1457b72d1457b72",
    "dynasty": "明",
    "content": [
      "月出爱良夜，花开聚名园。几见花开定无雨，几见月出定无云。",
      "便使无云无雨花月天，谁能长艳复长圆。世间好景实无多，醉月迷花奈尔何。"
    ]
  },
  {
    "id": "e647d10fce102666209a9873f69323f4",
    "title": "山雪歌",
    "authorName": "释函可",
    "authorId": "e647d10fce102666d1457b72d1457b72",
    "dynasty": "明",
    "content": [
      "山巍巍，雪霏霏。日夕随风栖涧石，夜寒和月照岩扉。",
      "山杳杳，雪皎皎。雪在山头雪更高，山头有雪山逾老。",
      "老僧爱雪兼爱山，岁岁山中自掩关。每到冬来必见雪，每到见雪必开颜。",
      "我心与雪何相似，长欲空山抱雪死。纵令骨化定为冰，直至魂销应作水。",
      "我常对雪寂无声，雪来见我如有情。昔日袁安今日子，相看相伴两忘形。",
      "从来不愿销金帐，羔羊美酒斟还唱。人间行乐只片时，曲残酒醒身凋丧。",
      "亦不愿高楼玉笛吹，梅花落处使人悲。此中何限江南客，对此安能不泪垂。",
      "但愿深山荒寺里，尽日无人吾与尔。只恐春来尔不禁，寂寂相思从此始。",
      "是时天地苦冥冥，山僧作歌山雪听。"
    ]
  },
  {
    "id": "e647d10fce102666eb4d1cd579f952da",
    "title": "沈阳杂诗二十首其四",
    "authorName": "释函可",
    "authorId": "e647d10fce102666d1457b72d1457b72",
    "dynasty": "明",
    "content": [
      "吁嗟复吁嗟，谁是无父母。",
      "守栅供庖厨，入林御豺虎。",
      "得生亦暂时，尽死安足数。",
      "新眼看旧人，自然成粪土。"
    ]
  },
  {
    "id": "e647d10fce102666722f028f0c2c6da4",
    "title": "山路",
    "authorName": "释函可",
    "authorId": "e647d10fce102666d1457b72d1457b72",
    "dynasty": "明",
    "content": [
      "山下溪横截行路，半冰半水马不渡。",
      "山人难见声难闻，日暮微钟出白云。"
    ]
  },
  {
    "id": "e647d10fce102666e42b99d51284b88c",
    "title": "月",
    "authorName": "释函可",
    "authorId": "e647d10fce102666d1457b72d1457b72",
    "dynasty": "明",
    "content": [
      "一半着雪半映书，月来偏向山中庐。",
      "如何不照城中路，晓夕茫茫无缓步。"
    ]
  },
  {
    "id": "e647d10fce10266663584f074c3a638e",
    "title": "译鸟言七章",
    "authorName": "释函可",
    "authorId": "e647d10fce102666d1457b72d1457b72",
    "dynasty": "明",
    "content": [
      "行不得哥哥，世无商王，谁开网罗。"
    ]
  },
  {
    "id": "e647d10fce10266663584f070896351b",
    "title": "译鸟言七章",
    "authorName": "释函可",
    "authorId": "e647d10fce102666d1457b72d1457b72",
    "dynasty": "明",
    "content": [
      "都恶都恶，不如沙漠，沙漠有冰犹可啄。"
    ]
  },
  {
    "id": "e647d10fce10266663584f071703d1a3",
    "title": "译鸟言七章",
    "authorName": "释函可",
    "authorId": "e647d10fce102666d1457b72d1457b72",
    "dynasty": "明",
    "content": [
      "得过且过，身无毛，夜无窠。谁能留白日，莫使下沧波。"
    ]
  },
  {
    "id": "e647d10fce10266663584f07027a118d",
    "title": "译鸟言七章",
    "authorName": "释函可",
    "authorId": "e647d10fce102666d1457b72d1457b72",
    "dynasty": "明",
    "content": [
      "鹊惜惜，多少新民不得食。"
    ]
  },
  {
    "id": "e647d10fce10266663584f07cdeaf2f8",
    "title": "译鸟言七章",
    "authorName": "释函可",
    "authorId": "e647d10fce102666d1457b72d1457b72",
    "dynasty": "明",
    "content": [
      "呀呀呀，安得大日轮，照此海东涯。"
    ]
  },
  {
    "id": "e647d10fce10266663584f072cea2afb",
    "title": "译鸟言七章",
    "authorName": "释函可",
    "authorId": "e647d10fce102666d1457b72d1457b72",
    "dynasty": "明",
    "content": [
      "姑姑姑，一月三夫，旧夫瘦小新夫粗。"
    ]
  },
  {
    "id": "e647d10fce10266663584f077eae9527",
    "title": "译鸟言七章",
    "authorName": "释函可",
    "authorId": "e647d10fce102666d1457b72d1457b72",
    "dynasty": "明",
    "content": [
      "快耕快锄，胡地霜多。今不努力，柰饥何。"
    ]
  },
  {
    "id": "e647d10fce102666d23156a81b0ae24e",
    "title": "答邛子寄水晶蟾",
    "authorName": "释函可",
    "authorId": "e647d10fce102666d1457b72d1457b72",
    "dynasty": "明",
    "content": [
      "九载不相闻，万里劳相寄。分明一照见肝肠，中间恍惚相思字。"
    ]
  },
  {
    "id": "e647d10fce102666ff66b638619f8aaa",
    "title": "戏效读曲歌体六章",
    "authorName": "释函可",
    "authorId": "e647d10fce102666d1457b72d1457b72",
    "dynasty": "明",
    "content": [
      "辛苦道傍井，辘轳无停时。",
      "行路日千百，若个心相知。"
    ]
  },
  {
    "id": "e647d10fce102666ff66b6387d9ff198",
    "title": "戏效读曲歌体六章",
    "authorName": "释函可",
    "authorId": "e647d10fce102666d1457b72d1457b72",
    "dynasty": "明",
    "content": [
      "捶碎檐前钟，十年刚把手，此别更难逢。"
    ]
  },
  {
    "id": "e647d10fce102666ff66b63893f2058a",
    "title": "戏效读曲歌体六章",
    "authorName": "释函可",
    "authorId": "e647d10fce102666d1457b72d1457b72",
    "dynasty": "明",
    "content": [
      "揖谢檐前钟，幸渠话未终，话终泣何穷。"
    ]
  },
  {
    "id": "e647d10fce102666ff66b638f346fcc7",
    "title": "戏效读曲歌体六章",
    "authorName": "释函可",
    "authorId": "e647d10fce102666d1457b72d1457b72",
    "dynasty": "明",
    "content": [
      "盘中堆红炭，炭热人亦聚，炭销人亦去。人去留不住，住亦无意绪。"
    ]
  },
  {
    "id": "e647d10fce102666ff66b638c31fd35a",
    "title": "戏效读曲歌体六章",
    "authorName": "释函可",
    "authorId": "e647d10fce102666d1457b72d1457b72",
    "dynasty": "明",
    "content": [
      "炭热盘不觉，炭销盘不知。劝君且住不须去，盘当再热时。"
    ]
  },
  {
    "id": "e647d10fce102666ff66b63809ee6ba3",
    "title": "戏效读曲歌体六章",
    "authorName": "释函可",
    "authorId": "e647d10fce102666d1457b72d1457b72",
    "dynasty": "明",
    "content": [
      "大雪不得食，野雉马前飞。",
      "少年惜泥弹，只用马鞭捶。",
      "鞭捶死亦苦，其柰腹中饥。"
    ]
  },
  {
    "id": "e647d10fce10266672e138d7aa20f313",
    "title": "偶成",
    "authorName": "释函可",
    "authorId": "e647d10fce102666d1457b72d1457b72",
    "dynasty": "明",
    "content": [
      "斫却相思树，锄却金银花。世间自有好男子，何必嘈嘈老释迦。"
    ]
  },
  {
    "id": "e647d10fce1026662aa41f09c3cc54fc",
    "title": "槿言",
    "authorName": "释函可",
    "authorId": "e647d10fce102666d1457b72d1457b72",
    "dynasty": "明",
    "content": [
      "槿之言，若曰尔松太不情。孤直千年苦，何似一朝荣，松闻寂无声。",
      "便使为薪灶下死，不愿开花世上荣。"
    ]
  },
  {
    "id": "e647d10fce102666a47eb953bb5e6725",
    "title": "俗讴",
    "authorName": "释函可",
    "authorId": "e647d10fce102666d1457b72d1457b72",
    "dynasty": "明",
    "content": [
      "海舶来，海舶不来无剪裁。",
      "海舶来，海舶不来饱难挨。"
    ]
  },
  {
    "id": "e647d10fce10266654d6b46d6af21a08",
    "title": "博里歌",
    "authorName": "释函可",
    "authorId": "e647d10fce102666d1457b72d1457b72",
    "dynasty": "明",
    "content": [
      "柰何许，担水放白艚，到底充不去。"
    ]
  },
  {
    "id": "e647d10fce10266654d6b46ddf6477c4",
    "title": "博里歌",
    "authorName": "释函可",
    "authorId": "e647d10fce102666d1457b72d1457b72",
    "dynasty": "明",
    "content": [
      "噫于戏，鱼鳔著水交不固。"
    ]
  },
  {
    "id": "e647d10fce10266654d6b46dddd3c7e7",
    "title": "博里歌",
    "authorName": "释函可",
    "authorId": "e647d10fce102666d1457b72d1457b72",
    "dynasty": "明",
    "content": [
      "休语语，休言言，扁柴烧火叹无缘。"
    ]
  },
  {
    "id": "e647d10fce10266654d6b46df360797f",
    "title": "博里歌",
    "authorName": "释函可",
    "authorId": "e647d10fce102666d1457b72d1457b72",
    "dynasty": "明",
    "content": [
      "苦瓜苦，有时锄。侬心苦，无时无。黄蘖苦，有时枯。侬心苦，无时无。",
      "若得侬心无苦时，长河无曲路无巇。"
    ]
  },
  {
    "id": "e647d10fce102666e50ad3b80001d2c9",
    "title": "耿耿二章",
    "authorName": "释函可",
    "authorId": "e647d10fce102666d1457b72d1457b72",
    "dynasty": "明",
    "content": [
      "耿耿双瞳，游于面间。",
      "瞩人则易，瞩己则难。",
      "勿谓无非，无非非至。",
      "勿谓无知，人将瞩尔。",
      "己非毋匿，人非毋刻。",
      "躬厚薄责，大人之特。",
      "突如其来，突如其已。",
      "念生无根，与物为至。",
      "纷纭不辍，毋用遏绝。",
      "知幻即离，空明如月。"
    ]
  },
  {
    "id": "e647d10fce102666797db4ad5557691b",
    "title": "佛不在木一章章十句",
    "authorName": "释函可",
    "authorId": "e647d10fce102666d1457b72d1457b72",
    "dynasty": "明",
    "content": [
      "佛不在木，念不在珠。",
      "绵绵不断，无欠无馀。",
      "厥色维紫，厥质维樗。",
      "渠今即我，我不是渠。",
      "永言数之，渠我如如。"
    ]
  },
  {
    "id": "e647d10fce102666a5a6ab73277888ab",
    "title": "山鬼四章章四句",
    "authorName": "释函可",
    "authorId": "e647d10fce102666d1457b72d1457b72",
    "dynasty": "明",
    "content": [
      "明月在天，塔影在地。",
      "北风凄凄，惟吾与尔。",
      "塔影在地，明月在天。",
      "汝不我处，人谁汝怜。",
      "汝惟一舌，我惟一脚。",
      "我啸汝歌，汝歌我跃。",
      "天地草草，山河落落。",
      "霜老星残，云胡不乐。"
    ]
  },
  {
    "id": "e647d10fce10266625ad6779731fb809",
    "title": "月夜雪斋同诸子赋",
    "authorName": "释函可",
    "authorId": "e647d10fce102666d1457b72d1457b72",
    "dynasty": "明",
    "content": [
      "奇哉吾辈犹在，绝域从他岁徂。",
      "一片月明尽看，三更霜白重铺。",
      "但能谈笑无倦，即与家乡不殊。",
      "城晓乌啼客散，天高碛冷僧孤。"
    ]
  },
  {
    "id": "e647d10fce102666babc4c0b1e3c2165",
    "title": "秋晓",
    "authorName": "释函可",
    "authorId": "e647d10fce102666d1457b72d1457b72",
    "dynasty": "明",
    "content": [
      "一声林际天白，数点门外峰青。",
      "昨夜雨来入梦，今朝叶落满庭。"
    ]
  },
  {
    "id": "e647d10fce102666f657d11a717f5436",
    "title": "秋晚",
    "authorName": "释函可",
    "authorId": "e647d10fce102666d1457b72d1457b72",
    "dynasty": "明",
    "content": [
      "月始出林尚小，钟来越涧渐微。",
      "且留半户莫掩，少待片云未归。"
    ]
  },
  {
    "id": "e647d10fce1026664e8d4e2601e019dd",
    "title": "山居十首",
    "authorName": "释函可",
    "authorId": "e647d10fce102666d1457b72d1457b72",
    "dynasty": "明",
    "content": [
      "日日山岚绕户，夜夜山风透篱。",
      "日夜风岚几许，问著山翁不知。"
    ]
  },
  {
    "id": "e647d10fce1026664e8d4e263726f323",
    "title": "山居十首",
    "authorName": "释函可",
    "authorId": "e647d10fce102666d1457b72d1457b72",
    "dynasty": "明",
    "content": [
      "破屋老僧两个，古木寒鸦几枝。",
      "前溪欲冻未冻，有人桥上行时。"
    ]
  },
  {
    "id": "e647d10fce1026664e8d4e26bc2c136b",
    "title": "山居十首",
    "authorName": "释函可",
    "authorId": "e647d10fce102666d1457b72d1457b72",
    "dynasty": "明",
    "content": [
      "仄径积雪扫去，枯椿栏户推开。",
      "今早矮檐鹊报，前山古洞猿来。"
    ]
  },
  {
    "id": "e647d10fce1026664e8d4e260f2bb7fb",
    "title": "山居十首",
    "authorName": "释函可",
    "authorId": "e647d10fce102666d1457b72d1457b72",
    "dynasty": "明",
    "content": [
      "闲歌白雪几句，静读南华半篇。",
      "无人绕树数匝，有时欹枕孤眠。"
    ]
  },
  {
    "id": "e647d10fce1026664e8d4e269e6bdda6",
    "title": "山居十首",
    "authorName": "释函可",
    "authorId": "e647d10fce102666d1457b72d1457b72",
    "dynasty": "明",
    "content": [
      "干叶乱飘屋角，枯枝横柱篱边。",
      "谁道山居闲暇，拗枝扫叶烧泉。"
    ]
  },
  {
    "id": "e647d10fce1026664e8d4e26df371275",
    "title": "山居十首",
    "authorName": "释函可",
    "authorId": "e647d10fce102666d1457b72d1457b72",
    "dynasty": "明",
    "content": [
      "野鼠每投案下，小禽近诉窗前。",
      "即此是亦为政，山中无党无偏。"
    ]
  },
  {
    "id": "e647d10fce1026664e8d4e26fe734eba",
    "title": "山居十首",
    "authorName": "释函可",
    "authorId": "e647d10fce102666d1457b72d1457b72",
    "dynasty": "明",
    "content": [
      "云封八九十层，松盖百千万尺。",
      "塔顶一双鹤栖，溪边两行虎迹。"
    ]
  },
  {
    "id": "e647d10fce1026664e8d4e26264e0437",
    "title": "山居十首",
    "authorName": "释函可",
    "authorId": "e647d10fce102666d1457b72d1457b72",
    "dynasty": "明",
    "content": [
      "溪长水去无归，户浅云来直入。",
      "老僧手把钁头，口道明年九十。"
    ]
  },
  {
    "id": "e647d10fce1026664e8d4e26c5027f11",
    "title": "山居十首",
    "authorName": "释函可",
    "authorId": "e647d10fce102666d1457b72d1457b72",
    "dynasty": "明",
    "content": [
      "剪藤缚木依崖，凿石引泉入屋。",
      "结构不俟岁时，经纶已遍山谷。"
    ]
  },
  {
    "id": "e647d10fce1026664e8d4e26c98e52a8",
    "title": "山居十首",
    "authorName": "释函可",
    "authorId": "e647d10fce102666d1457b72d1457b72",
    "dynasty": "明",
    "content": [
      "出门不过数里，前村独自一家。",
      "二老见人必笑，山梨山枣山茶。"
    ]
  },
  {
    "id": "e647d10fce102666773c98e8342f9299",
    "title": "枯鱼过河泣",
    "authorName": "释函可",
    "authorId": "e647d10fce102666d1457b72d1457b72",
    "dynasty": "明",
    "content": [
      "枯鱼过河泣，劝鱼且莫泣，劝鱼且莫悲。蛟龙有时斩，何况鲂与鲵。"
    ]
  },
  {
    "id": "e647d10fce102666d742d83b11d2e8ef",
    "title": "善哉行",
    "authorName": "释函可",
    "authorId": "e647d10fce102666d1457b72d1457b72",
    "dynasty": "明",
    "content": [
      "日月烛照，民多纰缪。川岳流峙，民用搆斗。揖让在前，征诛在后。",
      "世无伯夷，刬薇种豆。匪知何寇，匪庸何富。冯道登仙，云中稽首。",
      "白凤就烹，素麟出走。载沉载浮，以永厥寿。稼穑既教，生乃弗谷。",
      "百草既尝，疾乃弗救。星斗在胸，江河在口。松柏丸丸，斧斤祇候。"
    ]
  },
  {
    "id": "e647d10fce102666d742d83bb16ae0f9",
    "title": "善哉行",
    "authorName": "释函可",
    "authorId": "e647d10fce102666d1457b72d1457b72",
    "dynasty": "明",
    "content": [
      "南有佳人，颜色静好。爱而不见，郁我怀抱。昨日犹壮，今日已老。",
      "何以却之，出门刈稻。心洞雨晴，目开天扫。悠哉悠哉，孰知大道。",
      "仰掇玄露，俯拾瑶草。薄言置之，无求是宝。树下一宿，日中一饱。",
      "古之圣贤，无他谬巧。众荣亦荣，众槁亦槁。瞻彼蚩蚩，惄焉如捣。"
    ]
  },
  {
    "id": "e647d10fce102666c4bf51e0595e31b1",
    "title": "短歌行",
    "authorName": "释函可",
    "authorId": "e647d10fce102666d1457b72d1457b72",
    "dynasty": "明",
    "content": [
      "前后左右，四面八方。忧愁骈集，我何可当。欲寄天上，虑天弗禁。",
      "欲埋地下，恐地将沉。不如收拾，置我怀抱。寝之食之，于焉终老。",
      "沧海何阔，蓬莱何高。世无黄鹄，乘我游翱。古之侠士，尘视生死。",
      "凡今之人，畏首畏尾。好谋弗终，时命终穷。东南失利，西北多凶。",
      "黄沙为棺，白云为椁。我则如是，千秋寥落。"
    ]
  },
  {
    "id": "e647d10fce1026667ef4dff027bc6ea8",
    "title": "长歌行",
    "authorName": "释函可",
    "authorId": "e647d10fce102666d1457b72d1457b72",
    "dynasty": "明",
    "content": [
      "我歌我歌，旧民犹可，新民奈何。"
    ]
  },
  {
    "id": "e647d10fce102666169cad47ceffaaf7",
    "title": "薤露歌",
    "authorName": "释函可",
    "authorId": "e647d10fce102666d1457b72d1457b72",
    "dynasty": "明",
    "content": [
      "薤上露，畏白日，日出露干无遗迹。",
      "古今杳杳无消息，宝马空嘶垄树直。"
    ]
  },
  {
    "id": "e647d10fce1026669a108fb294533685",
    "title": "蒿里曲",
    "authorName": "释函可",
    "authorId": "e647d10fce102666d1457b72d1457b72",
    "dynasty": "明",
    "content": [
      "蒿里谁家地，日夕悲风起。命尽五更头，不到五更尾。",
      "狐狸招手人不知，脚下黄泉尺有咫。"
    ]
  },
  {
    "id": "e647d10fce102666c1eefc5c3533bfba",
    "title": "少年行",
    "authorName": "释函可",
    "authorId": "e647d10fce102666d1457b72d1457b72",
    "dynasty": "明",
    "content": [
      "红日射高楼，歌声不肯休。",
      "借问北邙山，几人曾白头。"
    ]
  },
  {
    "id": "e647d10fce102666a3487de5312c0c26",
    "title": "塞下曲",
    "authorName": "释函可",
    "authorId": "e647d10fce102666d1457b72d1457b72",
    "dynasty": "明",
    "content": [
      "日落雁声急，萧条人独行。",
      "偶看原上草，偏动黍离情。"
    ]
  },
  {
    "id": "e647d10fce102666d40d2c1bcb73fc39",
    "title": "临高台",
    "authorName": "释函可",
    "authorId": "e647d10fce102666d1457b72d1457b72",
    "dynasty": "明",
    "content": [
      "临高台，望行尘。多少驱车向西去，曾无一个是新人。"
    ]
  },
  {
    "id": "e647d10fce102666874ea365da2ad80d",
    "title": "相逢行",
    "authorName": "释函可",
    "authorId": "e647d10fce102666d1457b72d1457b72",
    "dynasty": "明",
    "content": [
      "相逢路多岐，君东我自西。",
      "莫问名和姓，回头知是谁。"
    ]
  },
  {
    "id": "e647d10fce102666874ea3650211f4fa",
    "title": "相逢行",
    "authorName": "释函可",
    "authorId": "e647d10fce102666d1457b72d1457b72",
    "dynasty": "明",
    "content": [
      "相逢大路侧，君南我自北。",
      "袖里无黄金，终是不相识。"
    ]
  },
  {
    "id": "e647d10fce102666874ea3655b7ff794",
    "title": "相逢行",
    "authorName": "释函可",
    "authorId": "e647d10fce102666d1457b72d1457b72",
    "dynasty": "明",
    "content": [
      "相逢大路中，君西我自东。",
      "不知为何事，但见马匆匆。"
    ]
  },
  {
    "id": "e647d10fce102666874ea3657f3e395d",
    "title": "相逢行",
    "authorName": "释函可",
    "authorId": "e647d10fce102666d1457b72d1457b72",
    "dynasty": "明",
    "content": [
      "相逢两复三，君北我自南。",
      "明知不是伴，半揖略交谈。"
    ]
  },
  {
    "id": "e647d10fce10266601ab058a1040ca9c",
    "title": "空城雀",
    "authorName": "释函可",
    "authorId": "e647d10fce102666d1457b72d1457b72",
    "dynasty": "明",
    "content": [
      "空城雀，腹中饥。雀虽饥，无是非，莫向上林枝上栖。"
    ]
  },
  {
    "id": "e647d10fce102666fba2f85eeb156619",
    "title": "君马黄",
    "authorName": "释函可",
    "authorId": "e647d10fce102666d1457b72d1457b72",
    "dynasty": "明",
    "content": [
      "君马黄，四足忙，挥鞭意气何扬扬。我独无马步道旁，我步踯躅君马狂。",
      "下有不测之大堑，上有崎岖百折之崇冈。万一失足，人马皆亡。",
      "愿君下马为君指，林间有路平且康。"
    ]
  },
  {
    "id": "e647d10fce10266657659484e197623f",
    "title": "长相思",
    "authorName": "释函可",
    "authorId": "e647d10fce102666d1457b72d1457b72",
    "dynasty": "明",
    "content": [
      "长相思，来何迟。荆山鼎就紫清归，六宫粉黛化作泥。",
      "王母高居在瑶池，无数仙人进玉饴。千秋万岁以为期，何不驾六龙中天飞。",
      "青鸟衔书到海涯，杲杲出日，浮云蔽之。长相思，不可知。"
    ]
  },
  {
    "id": "e647d10fce102666ee665671593537b1",
    "title": "关山月",
    "authorName": "释函可",
    "authorId": "e647d10fce102666d1457b72d1457b72",
    "dynasty": "明",
    "content": [
      "月向巫闾山上出，不照人间照死骨。",
      "死骨千年更不还，魂随山月度重关。",
      "关山叠叠归魂苦，苍茫不记来时路。",
      "闺中少妇独夜眠，心心嘱梦去寒边。",
      "梦去魂归不得遇，明月如霜草虫语。"
    ]
  },
  {
    "id": "e647d10fce102666ee66567197f32474",
    "title": "关山月",
    "authorName": "释函可",
    "authorId": "e647d10fce102666d1457b72d1457b72",
    "dynasty": "明",
    "content": [
      "关山月，何惨悽。城上吹笛乌复啼，城下秋草白萋萋。",
      "安得长风吹此月，直向石洞青松枝。关山月，无尽时。"
    ]
  },
  {
    "id": "e647d10fce10266617be964bd910d8e9",
    "title": "来日大难",
    "authorName": "释函可",
    "authorId": "e647d10fce102666d1457b72d1457b72",
    "dynasty": "明",
    "content": [
      "来日大难，风雨在门。今日有客，且共盘桓。精卫衔木，东海必填。",
      "匹夫立志，金石匪坚。葛洪熟识，贻我大丹。不愿长久，顾世多艰。",
      "白雪充腹，敝絮遮寒。咄咄罪夫，在天地间。冥冥何用，栖栖亦戆。",
      "沮溺弗为，何况孔孟。朝歌亦入，盗泉亦饮。下士笑之，上士同哂。"
    ]
  },
  {
    "id": "e647d10fce102666373d7c363d9692dd",
    "title": "有所思",
    "authorName": "释函可",
    "authorId": "e647d10fce102666d1457b72d1457b72",
    "dynasty": "明",
    "content": [
      "有所思，乃在村头三五树。树上啁啾翠羽鸣，树下美人向空语。",
      "此时山月定得闻，似解不解无伦绪。一撚愁心到夜阑，凭谁寄与长边戍，山月似归天上去。"
    ]
  },
  {
    "id": "e647d10fce102666dc9b2ae1ea3840f4",
    "title": "树中草",
    "authorName": "释函可",
    "authorId": "e647d10fce102666d1457b72d1457b72",
    "dynasty": "明",
    "content": [
      "微贱一茎草，寄生枯木中。",
      "客土本无多，安敢望丰茸。",
      "孤根藉纤露，暂此朝夕荣。",
      "不择栋梁材，只贵空能容。"
    ]
  },
  {
    "id": "e647d10fce102666142dfd417b2c6895",
    "title": "少年子",
    "authorName": "释函可",
    "authorId": "e647d10fce102666d1457b72d1457b72",
    "dynasty": "明",
    "content": [
      "白面少年子，无金空有心。半夜许人半夜死，肯待东方天日临。",
      "古来独爱荆轲义，易水一去无还志。中王固佳，中柱亦喜。",
      "舞阳死灰不足言，勾践嗟叹亦非知。若将成败论，没却一片意。"
    ]
  },
  {
    "id": "e647d10fce1026666d75882bf2cb9521",
    "title": "久别离",
    "authorName": "释函可",
    "authorId": "e647d10fce102666d1457b72d1457b72",
    "dynasty": "明",
    "content": [
      "久别离，已见塞鸿三度四度向南飞。前岁寄书今岁至，开椷一片血淋漓。",
      "读不得尽，卷而怀之，夜半作书报君知。前有平安两字，后有相思一词。",
      "后头是实前头非，殷勤拜祝泪纷披。书来已辛苦，书去见何时。"
    ]
  },
  {
    "id": "e647d10fce102666fa0ad52e4de3a439",
    "title": "放歌行",
    "authorName": "释函可",
    "authorId": "e647d10fce102666d1457b72d1457b72",
    "dynasty": "明",
    "content": [
      "斫却孤桐，凤或来止。堙却颍川，由或来洗。古无天地，高下何论。",
      "古无江河，清浊何分。我有素琴，无弦一曲。秋风乍来，声出林木。",
      "亦盗亦廉，非夷非惠。知我则希，我则何贵。泰山一拳，沧溟一勺。",
      "天日明明，亦胡能烛。"
    ]
  },
  {
    "id": "e647d10fce3f9e7081d2a10b4137bea3",
    "title": "春日游钟山以溪回松风长分韵得长字",
    "authorName": "张孟兼",
    "authorId": "e647d10fce3f9e70d1457b72d1457b72",
    "dynasty": "明",
    "content": [
      "访古来钟阜，寻僧问草堂。",
      "千年猿鹤静，一径石林荒。",
      "泉落春水细，梅留腊雪香。",
      "乡心怜薄暮，矫首碧云长。"
    ]
  },
  {
    "id": "e647d10fce3f9e70788f3adf2dd82562",
    "title": "送郑仲宗听宣",
    "authorName": "张孟兼",
    "authorId": "e647d10fce3f9e70d1457b72d1457b72",
    "dynasty": "明",
    "content": [
      "客里论心绪，山中有隐居。",
      "每听深竹雨，还钓碧川鱼。",
      "翻笑归难得，多缘计不疏。",
      "好将天上语，子细报乡闾。"
    ]
  },
  {
    "id": "e647d10fce3f9e7037223add1497438b",
    "title": "咏茶",
    "authorName": "张孟兼",
    "authorId": "e647d10fce3f9e70d1457b72d1457b72",
    "dynasty": "明",
    "content": [
      "佳品龙门产，先春长碧芽。",
      "瀹泉分玉乳，烙火试云花。",
      "沁入诗脾瘦，香清梦境赊。",
      "相如故病渴，饮啜转风华。"
    ]
  },
  {
    "id": "e647d10fce3f9e7024f52a103c2ce95b",
    "title": "过梅节悠故宅",
    "authorName": "张孟兼",
    "authorId": "e647d10fce3f9e70d1457b72d1457b72",
    "dynasty": "明",
    "content": [
      "梅溪尚可作，吾亦溯微湍。",
      "力罢千金括，谋回万乘銮。",
      "孤忠殉社稷，乱石葬衣冠。",
      "依约曾栖处，枫邱血尚丹。"
    ]
  },
  {
    "id": "e647d10fce3f9e705d8c62005b0780fe",
    "title": "登聚宝山分韵得春字",
    "authorName": "张孟兼",
    "authorId": "e647d10fce3f9e70d1457b72d1457b72",
    "dynasty": "明",
    "content": [
      "踪迹怜身拙，登临纵目频。",
      "江山如好客，花鸟故馀春。",
      "落落行藏异，悠悠岁月新。",
      "数茎初白发，朝夕为思亲。"
    ]
  },
  {
    "id": "e647d10fce3f9e70a2755b85a7a4f6d3",
    "title": "北山草堂",
    "authorName": "张孟兼",
    "authorId": "e647d10fce3f9e70d1457b72d1457b72",
    "dynasty": "明",
    "content": [
      "草堂卜筑近嶙峋，怪石苍苔迹未陈。",
      "涧瀑乱鸣前嶂雨，山花迟发半岩春。",
      "每逢过客留题壁，自有居僧为卜邻。",
      "松下茯苓今亦大，可能谋食乐终身？"
    ]
  },
  {
    "id": "e647d10fce3f9e7068e237645557c335",
    "title": "金华洞天",
    "authorName": "张孟兼",
    "authorId": "e647d10fce3f9e70d1457b72d1457b72",
    "dynasty": "明",
    "content": [
      "洞天万仞落空翠，神仙何年上青霄。",
      "蛟龙已去荒窟宅，鸡犬无闻遗井瓢。",
      "冰湍洒洒暗犹落，岩雪阴阴春不销。",
      "我欲乘风问生术，林间黄精深雨苗。"
    ]
  },
  {
    "id": "e647d10fce3f9e70a2755b8515f1f478",
    "title": "北山草堂",
    "authorName": "张孟兼",
    "authorId": "e647d10fce3f9e70d1457b72d1457b72",
    "dynasty": "明",
    "content": [
      "草堂面面近嶙峋，白石苍苔不染尘。",
      "涧瀑倒吹千嶂雨，山花迟发半岩春。",
      "云封竹户常无径，僧到斜阳可结邻。",
      "松下茯苓今已老，那堪车马误闲身。"
    ]
  },
  {
    "id": "e647d10fce3f9e70901343998d858d77",
    "title": "题鞠隐堂卷",
    "authorName": "张孟兼",
    "authorId": "e647d10fce3f9e70d1457b72d1457b72",
    "dynasty": "明",
    "content": [
      "玉雪为颜白发鲜，儿孙满眼见曾玄。",
      "彩衣献寿三春酒，黄菊当期九月筵。",
      "天上蟠桃今已熟，堂阴萱草故争妍。",
      "丹青解写名门德，留取家声奕世传。"
    ]
  },
  {
    "id": "e647d10fce3f9e70b1b7fcfda32f3e97",
    "title": "展闻人先生墓",
    "authorName": "张孟兼",
    "authorId": "e647d10fce3f9e70d1457b72d1457b72",
    "dynasty": "明",
    "content": [
      "免魄何年掩少微，裴回马鬣涕频挥。",
      "十年灯火人何在，一代文章事已非。",
      "衰草含烟天漠漠，空林落叶雨霏霏。",
      "伤情更有山阳笛，吹彻梅花未忍归。"
    ]
  },
  {
    "id": "e647d10fce3f9e7016324990d94c550e",
    "title": "秋兴",
    "authorName": "张孟兼",
    "authorId": "e647d10fce3f9e70d1457b72d1457b72",
    "dynasty": "明",
    "content": [
      "白露盈盈上碧枝，蒹葭正老月明时。",
      "危楼独倚听歌细，静榻孤眠琢句迟。",
      "历乱松栖乌梦幻，纵横枫落鹿踪迷。",
      "琅玕戛玉千竿外，疑有高人住水湄。"
    ]
  },
  {
    "id": "e647d10fce3f9e7099ef3dc31f7e9e7a",
    "title": "都中赠风鉴僧",
    "authorName": "张孟兼",
    "authorId": "e647d10fce3f9e70d1457b72d1457b72",
    "dynasty": "明",
    "content": [
      "祖师相法此心通，西笑长安只向东。",
      "自我作灾还作福，与人言孝复言忠。",
      "看得定时原不定，悟来空处转非空。",
      "八识田中横七尺，大家归认主人翁。"
    ]
  },
  {
    "id": "e647d10fce3f9e70e8df84abf33f8deb",
    "title": "杨柳词",
    "authorName": "张孟兼",
    "authorId": "e647d10fce3f9e70d1457b72d1457b72",
    "dynasty": "明",
    "content": [
      "柳色青青柳叶齐，送君江上朔云低。",
      "妾似柳条全系恨，君如柳絮逐东西。"
    ]
  },
  {
    "id": "e647d10fce3f9e70e8df84ab669f3855",
    "title": "杨柳词",
    "authorName": "张孟兼",
    "authorId": "e647d10fce3f9e70d1457b72d1457b72",
    "dynasty": "明",
    "content": [
      "槎得鹅儿嫩欲黄，轻寒初试怯罗裳。",
      "柔条不禁随风舞，薄恨犹能系妾肠。"
    ]
  },
  {
    "id": "e647d10fce3f9e70c294f5039ac37186",
    "title": "郊禋庆成分得霄字四十韵",
    "authorName": "张孟兼",
    "authorId": "e647d10fce3f9e70d1457b72d1457b72",
    "dynasty": "明",
    "content": [
      "后德绵昌历，天心翊圣朝。",
      "边尘初涤荡，云汉已光昭。",
      "削僣功尤烈，来王化愈遥。",
      "金陵夸地险，玉烛羡时调。",
      "甘露诸祥集，嘉禾两岐夭。",
      "升中酬昊帝，殷荐配神尧。",
      "五稔明禋肃，千官缛礼饶。",
      "岁将缠赤奋，斗正指玄枵。",
      "大报仪应饬，长迎意更邵。",
      "泽宫申誓命，宣室禀章条。",
      "法鼓鸡人叫，巾车太仆要。",
      "祝融驱汜扫，太乙引招摇。",
      "矗矗旌常建，祁祁旟旆飘。",
      "三舆尊木辂，八騄重华聊。",
      "貔虎扬璇盖，神仙捧玉雕。",
      "清飙传警跸，紫陌觇冲鞗。",
      "尔乃登坛履，因之寀殿超。",
      "衮衣披日月，皮弁映星杓。",
      "芗合群供焫，鸾刀众启膋。",
      "贵诚呈茧栗，尚质荐陶匏。",
      "圭璧缤纷奠，尊罍杂沓标。",
      "大糦承黍稷，广乐备云韶。",
      "孤竹璚笙丽，空桑锦瑟嘹。",
      "九成看舞翟，六变听悬毊。",
      "祝已将明信，巫还告腯臕。",
      "文真情并至，仪果物俱辽。",
      "圣虑尤旡射，臣心总不佻。",
      "焄蒿神自凛，肸蚃祉靡料。",
      "烈祖咸蒸衎，群神遍悦嗂。",
      "德馨弥紫府，仁飨彻丹霄。",
      "天既斋明假，人因颂祝嚣。",
      "百昌歌日彩，万寿祷松乔。",
      "景福穰穰降，神休叠叠徼。",
      "祥光凝辇毂，恊气霭銮镳。",
      "顺备尤磅礴，清宁更泬寥。",
      "尊亲怀血气，作睹罄英翘。",
      "嘉瑞麟游薮，雍喈凤叶箫。",
      "九围精意塞，重译雅声招。",
      "允矣三灵答，悠哉百沴消。",
      "愚臣叨相礼，谐尹继赓谣。"
    ]
  },
  {
    "id": "e647d10fce3f9e704e1e812ac470fee7",
    "title": "送郑叔车",
    "authorName": "张孟兼",
    "authorId": "e647d10fce3f9e70d1457b72d1457b72",
    "dynasty": "明",
    "content": [
      "郑子离襁褓，所怙惟乃父。父昔仕燕京，半世去乡土。",
      "子家孝义门，十世居同聚。派衍白麟支，望出荥阳谱。",
      "庭常无间言，礼或习邹鲁。鸡鸣起盥栉，合食闻钟鼓。",
      "虽当丧乱后，遵训仍厥祖。我家故同邑，匪闻目亲睹。",
      "况子吾素知，才华足多取。豁落义气俱，咳唾珠玑吐。",
      "挥毫走蛟螭，作赋凌鹦鹉。昆弟既谓贤，亲邻亦称数。",
      "久欲寻父去，奈时方用武。消息十年无，道路满豺虎。",
      "近传燕蓟平，不觉喜而舞。闻父已南还，恨不身插羽。",
      "敛衣即登途，宵进江上橹。忘食并兼程，亦不避风雨。",
      "逾旬及南京，父病将愈。逆旅会面欢，胜渴饮酥乳。",
      "比邻走翁妪，环视立如堵。我时往相见，政值日卓午。",
      "挽之入客邸，共谈坐挥麈。问言念父情，情深话諲缕。",
      "如子之所经，跋涉甚辛苦。春泥膏土脉，停云黯天宇。",
      "朝行履濡露，暮宿定林莽。我惟纯孝者，往往见前古。",
      "名同金石坚，不与草木腐。事亲在娱乐，奚必养三釜。",
      "羡子为此行，于世岂无补。闻者大惊奇，见者辄夸诩。",
      "人生斯足荣，何用效题柱。是言良已解，口答头屡俯。",
      "陋予亦胡为，问学本狂瞽。三年事占毕，竟日拘训诂。",
      "环列纷叩难，类敌张劲弩。内顾实空乏，畏彼搜林斧。",
      "幸哉搢绅交，脱略哙等伍。或时卧养疴，连月不出户。",
      "今日子来别，省墓亟东下。为言奉父命，明发河之浒。",
      "此还暂当来，寤寐歌《陟岵》。闻之触乡思，嘅叹髀频拊。",
      "吾翁发垂白，不得躬干蛊。便欲从子归，致身学稼圃。",
      "敝庐南山中，风物诧韦杜。桃李自满蹊，去天才尺五。",
      "但见桑麻荣，丰年多黍稌。昨宵梦先垄，松楸长栩栩。",
      "强起诉此怀，唤仆买清酤。春风吹柳条，夜雨涨江浦。",
      "劝子尽一觞，聊以写心腑。"
    ]
  },
  {
    "id": "e647d10fce3f9e703b8fbf7ff0e5c394",
    "title": "义门郑仲舒先生得请归浦江余于先生同里且亲故赋是诗情见乎辞矣",
    "authorName": "张孟兼",
    "authorId": "e647d10fce3f9e70d1457b72d1457b72",
    "dynasty": "明",
    "content": [
      "郑公去年离北平，束书抱病来南京。城隅解后喜且惊，开颜握手言再生。",
      "自从南北屦构兵，日夜怅望乡关情。几回寄书雁南征，中心摇摇若悬旌。",
      "苦遭丧乱百病婴，客边囊橐一旦倾。此来四顾徒茕茕，岂料吾子与合并。",
      "我时闻之涕泗横，况公素有文章名。居官胜国职最清，经筵□擢转庠黉。",
      "及当玉署已宦成，又为奉常典粢盛。人生际此自足荣，但恨白发已数茎。",
      "怀哉屈子全忠贞，谊与日月同光晶。愿言夕餐秋菊英，佩明月珰纫茝蘅。",
      "悬河之论春雷轰，使旁睹者颜发赪。索居半载留帝城，坐听夜雨哦寒檠。",
      "眼前倏忽时变更，春风一见衰草萌。公家孝义好弟兄，遣儿千里来远迎。",
      "乃今得请荷圣明，身若插羽乘风轻。过门云别明遂行，开船要趁蒸雨晴。",
      "夜久不寐视长庚，长庚欲落钟鼓鸣。庭树喔喔闻鸡声，蒯缑起舞冠绝缨。",
      "公归我愁丝乱萦，亦有梦寐怀先茔。如过吾父款柴荆，为言恨不同趋程，终当早晚乞归耕。"
    ]
  },
  {
    "id": "e647d10fce3f9e70f0db5bc4315f593f",
    "title": "夜坐国学玉兔泉联句",
    "authorName": "张孟兼",
    "authorId": "e647d10fce3f9e70d1457b72d1457b72",
    "dynasty": "明",
    "content": [
      "成均地何灵，圣泽资灌沃。",
      "兔奔兆奇徵，井泄废新斸。",
      "自非三窟深，孰湛一川绿。",
      "储精本从金，生色绝胜玉。",
      "霜毛蘸寒饮，雪毳翻夜浴。",
      "酿冽补酒经，沐丹验仙箓。",
      "杵舂蟾窟弃，珠喷鳣堂触。",
      "字月生阴精，观天漏晴旭。",
      "冰澄毛骨竖，鉴彻须眉烛。",
      "㕙名徒自奇，绘行秽难赎。",
      "虽涵东郭狡，难洗上蔡辱。",
      "引满瓶未羸，探幽绠频续。",
      "流罂渗银床，出窦溅琼粟。",
      "醉沃目晕花，冻汲指连瘃。",
      "濡毫乃目润，照影从人欲。",
      "光沈天上魄，祥启地中躅。",
      "摛辞挹馀清，盟荐侑嘉告。",
      "剑刺非贰师，池移岂身毒。",
      "燕支愧浮陈，盐卤鄙富蜀。",
      "不动疑洼雪，频移风笑纛。",
      "天光一眼开，云影片鳞束。",
      "剧燕觉瘆瘭，蹶足想彳亍。",
      "觱沸虎爪跑，𣂏吸猿臂局。",
      "洁士濯缨冠，浊卒卸刀襡。",
      "情当昴君降，夜或井霜督。",
      "谁知钟阜分，脉与伊洛属。",
      "锡名尔固嘉，战句吾何局。",
      "联将指鼎比，疾胜击钵促。",
      "惊风落灯烬，斜月坠檐曲。",
      "灵源讵能穷，短咏聊可录。"
    ]
  },
  {
    "id": "e647d10fce3f9e7031919dc11fcb0b97",
    "title": "题义门",
    "authorName": "张孟兼",
    "authorId": "e647d10fce3f9e70d1457b72d1457b72",
    "dynasty": "明",
    "content": [
      "孝不遗厥亲，义不辞君役。",
      "克全兹两端，稔足久雍睦。",
      "世俗习浇漓，君家仍朴遫。",
      "世俗尚浮屠，君家尊儒宿。",
      "文章夙擅名，道义素积蓄。",
      "覃恩表闾门，用是敦颓俗。",
      "末学勉追随，步趋恐不足。",
      "漫作短歌行，聊以将颂祝。"
    ]
  },
  {
    "id": "e647d10fce3f9e708338db0e9b557e17",
    "title": "送童良仲归兰溪",
    "authorName": "张孟兼",
    "authorId": "e647d10fce3f9e70d1457b72d1457b72",
    "dynasty": "明",
    "content": [
      "尝读登科记，犹忆庚子年。",
      "君名乃亚魁，众口争称传。",
      "岂惟宗党重，亦为闾里贤。",
      "授官得要地，尚尔客幽燕。",
      "音书或间至，途路动逾千。",
      "不谓兵革起，陵谷成变迁。",
      "南北遂阻隔，相望各一天。",
      "我思曷怏睹，心若摇旌悬。",
      "君世居兰溪，我家浦水边。",
      "相去固甚迩，鸡犬声相连。",
      "胡为万里别，不啻参商然。",
      "人生出处异，会晤实因缘。",
      "去年朔方平，君挈家南还。",
      "相逢逆旅中，把手话缠绵。",
      "江城寒雨歇，泥淖穷巷偏。",
      "促席竟及夕，剪烛夜忘眠。",
      "或于风雪际，围炉拥青毡。",
      "哦诗出险语，欲压石鼎联。",
      "君才十倍丕，顾我何能先。",
      "譬诸觕粝女，效颦愧妖妍。",
      "又如低飞鸟，敛翮避鹰鹯。",
      "此情胶漆投，此义金石坚。",
      "还返仅半载，慰藉肯弃捐。",
      "兴言久居此，浩然乡思牵。",
      "今日既得请，促装买归船。",
      "功名非吾事，身世图生全。",
      "故山有敝庐，读书可终焉。",
      "昔有钓游处，西郊及东阡。",
      "邻翁纵谈谑，岁时罗酒筵。",
      "非学高尚隐，实且脱忧煎。",
      "闻之使我惊，我亦思林泉。",
      "我生素狂瞽，窃禄徒备员。",
      "几欲乞归养，日夕心乾乾。",
      "念君挽莫留，告别一何遄。",
      "探囊竟何有，怜剩三百钱。",
      "沽酒劝君饮，为君写拳拳。",
      "蒸雨急如洗，薰风爽微肩。",
      "到家可计程，定及秋月圆。"
    ]
  },
  {
    "id": "e647d10fce3f9e700def85b5e834e27e",
    "title": "豫让桥",
    "authorName": "张孟兼",
    "authorId": "e647d10fce3f9e70d1457b72d1457b72",
    "dynasty": "明",
    "content": [
      "豫让桥边杨柳树，春至年年青一度。",
      "行人但见柳青青，不问当时豫让名。",
      "斯人已往竟千载，遗事不随尘世改。",
      "断碑零落野苔深，谁识孤臣不二心。",
      "豫让桥，路千里，桥下滔滔东逝水。",
      "君看世上二心人，遇此多应羞愧死。"
    ]
  },
  {
    "id": "e647d10fce3f9e70c2bcc521811b95d9",
    "title": "送郑叔车还乡",
    "authorName": "张孟兼",
    "authorId": "e647d10fce3f9e70d1457b72d1457b72",
    "dynasty": "明",
    "content": [
      "晚秋气始肃，远客早知寒。",
      "登舻越重河，长路浩漫漫。",
      "郑君去故国，水宿更风飧。",
      "因兹搆沈绵，伏枕在江干。",
      "昔年仕朝簪，济济仪鹓鸾。",
      "有子长阶庭，娟娟秀芝兰。",
      "兵压隔温凊，恨不生羽翰。",
      "流言日纷起，念之热肺肝。",
      "燕山尚冰霰，汴水犹波澜。",
      "既忧滫瀡阙，复恐衣裳单。",
      "未知亲定所，岂悼行路难。",
      "愿学朱寿昌，历访遍川蛮。",
      "望云朝屡怅，见月宵永叹。",
      "睽违十五载，梦寐何时安。",
      "一旦遇中途，两恨共相看。",
      "阿儿悲且喜，揾泪不能干。",
      "阿父病随愈，倾倒为汝欢。",
      "细询尽故旧，相语夜向阑。",
      "几人乱离后，骨肉能尔完。",
      "况乃四十指，举族无一残。",
      "会当返故里，高堂舞斑斓。",
      "因事尚留滞，遣子先往观。",
      "急归报尊长，庶使众心宽。",
      "忝予同乡邑，羡伊子职殚。",
      "移忠谅由孝，踵美登王官。",
      "荆花既烨烨，桂树亦团团。",
      "好将丹一寸，书入青琅玕。"
    ]
  },
  {
    "id": "e647d10fce3f9e705d6c48f48355de6b",
    "title": "寄桃源郑徵士桑字",
    "authorName": "张孟兼",
    "authorId": "e647d10fce3f9e70d1457b72d1457b72",
    "dynasty": "明",
    "content": [
      "我思桃源山，林谷春昼长。",
      "云生岩石静，花落泉水香。",
      "笑我不归客，何年返耕桑。"
    ]
  },
  {
    "id": "e647d10fce3f9e705d6c48f4b4a1c927",
    "title": "寄桃源郑徵士桑字",
    "authorName": "张孟兼",
    "authorId": "e647d10fce3f9e70d1457b72d1457b72",
    "dynasty": "明",
    "content": [
      "何年返耕桑，与子种桃花。",
      "山中寻白鹿，石上看红霞。",
      "竟日得辞后，相从饭胡麻。"
    ]
  },
  {
    "id": "e647d10fce3f9e705d6c48f4f7ab0525",
    "title": "寄桃源郑徵士桑字",
    "authorName": "张孟兼",
    "authorId": "e647d10fce3f9e70d1457b72d1457b72",
    "dynasty": "明",
    "content": [
      "相从饭胡麻，已与尘事绝。",
      "致身在烟霞，此心比冰雪。",
      "便当赋归来，共话经年别。"
    ]
  },
  {
    "id": "e647d10fce3f9e705d6c48f41152b0a9",
    "title": "寄桃源郑徵士桑字",
    "authorName": "张孟兼",
    "authorId": "e647d10fce3f9e70d1457b72d1457b72",
    "dynasty": "明",
    "content": [
      "共话经年别，令人发深省。",
      "悠悠感飘蓬，恋恋依乡井。",
      "漫尔结茅屋，遁迹桃源境。"
    ]
  },
  {
    "id": "e647d10fce3f9e705d6c48f4454812a9",
    "title": "寄桃源郑徵士桑字",
    "authorName": "张孟兼",
    "authorId": "e647d10fce3f9e70d1457b72d1457b72",
    "dynasty": "明",
    "content": [
      "遁迹桃源境，日对青崚嶒。",
      "涧响惊夜雨，云寒冱春冰。",
      "况此人事绝，沈忧岂相仍。"
    ]
  },
  {
    "id": "e647d10fce3f9e705d6c48f47074fba3",
    "title": "寄桃源郑徵士桑字",
    "authorName": "张孟兼",
    "authorId": "e647d10fce3f9e70d1457b72d1457b72",
    "dynasty": "明",
    "content": [
      "沈忧岂相仍，浩然乐幽栖。",
      "山空夜花落，木密春鸟啼。",
      "我厌朝市居，揽衣起闻鸡。"
    ]
  },
  {
    "id": "e647d10fce3f9e705d6c48f490bfa1d4",
    "title": "寄桃源郑徵士桑字",
    "authorName": "张孟兼",
    "authorId": "e647d10fce3f9e70d1457b72d1457b72",
    "dynasty": "明",
    "content": [
      "揽衣起闻鸡，寤寐恒展转。",
      "怀亲念已频，觐主颜觉腼。",
      "欲寻旧篱落，听吠山家犬。"
    ]
  },
  {
    "id": "e647d10fce3f9e705d6c48f496de752a",
    "title": "寄桃源郑徵士桑字",
    "authorName": "张孟兼",
    "authorId": "e647d10fce3f9e70d1457b72d1457b72",
    "dynasty": "明",
    "content": [
      "听吠山家犬，烟霞故深窈。",
      "上拂穹宇高，下俯人寰小。",
      "泠然风露凉，落月林开晓。"
    ]
  },
  {
    "id": "e647d10fce3f9e705d6c48f42b4b3749",
    "title": "寄桃源郑徵士桑字",
    "authorName": "张孟兼",
    "authorId": "e647d10fce3f9e70d1457b72d1457b72",
    "dynasty": "明",
    "content": [
      "落月林开晓，白云散幽舍。",
      "翩翩笙鹤回，井井神仙下。",
      "中有好修人，浩歌美清夜。"
    ]
  },
  {
    "id": "e647d10fce3f9e705d6c48f4a7ccfb6f",
    "title": "寄桃源郑徵士桑字",
    "authorName": "张孟兼",
    "authorId": "e647d10fce3f9e70d1457b72d1457b72",
    "dynasty": "明",
    "content": [
      "浩歌美清夜，翩翩挟天风。",
      "采芹碧涧底，看奕青云中。",
      "洞口有霜瀑，飞流落晴空。"
    ]
  },
  {
    "id": "e647d10fce3f9e705d6c48f460afa9d5",
    "title": "寄桃源郑徵士桑字",
    "authorName": "张孟兼",
    "authorId": "e647d10fce3f9e70d1457b72d1457b72",
    "dynasty": "明",
    "content": [
      "飞流落晴空，青云上可攀。",
      "念子冰雪姿，愧我尘土颜。",
      "长歌采芝曲，白云满前山。"
    ]
  },
  {
    "id": "e647d10fce3f9e705d6c48f4edb6e810",
    "title": "寄桃源郑徵士桑字",
    "authorName": "张孟兼",
    "authorId": "e647d10fce3f9e70d1457b72d1457b72",
    "dynasty": "明",
    "content": [
      "白云满前山，杳杳入苍翠。",
      "风清鹤在林，夜静月堕地。",
      "惟有屋下泉，汨汨来何自。"
    ]
  },
  {
    "id": "e647d10fce3f9e705d6c48f4e843f9f9",
    "title": "寄桃源郑徵士桑字",
    "authorName": "张孟兼",
    "authorId": "e647d10fce3f9e70d1457b72d1457b72",
    "dynasty": "明",
    "content": [
      "汨汨来何自，泉鸣昼寂寞。",
      "春暖涧草生，鸟弄林花落。",
      "山人盍归来，为伴林间鹤。"
    ]
  },
  {
    "id": "e647d10fce3f9e705d6c48f4b4c97173",
    "title": "寄桃源郑徵士桑字",
    "authorName": "张孟兼",
    "authorId": "e647d10fce3f9e70d1457b72d1457b72",
    "dynasty": "明",
    "content": [
      "为伴林间鹤，松老枝叶繁。",
      "石烂不复觉，丹成竟忘言。",
      "幽响亦何处，云萝自啼猿。"
    ]
  },
  {
    "id": "e647d10fce3f9e706a000dffb84388cf",
    "title": "西洲曲",
    "authorName": "张孟兼",
    "authorId": "e647d10fce3f9e70d1457b72d1457b72",
    "dynasty": "明",
    "content": [
      "送郎下西洲，畏侬不回顾。",
      "恨煞浪头风，转向烟中树。",
      "烟树冷茫茫，风来吹断肠。",
      "赠我双环镯，不如置道傍。"
    ]
  },
  {
    "id": "e647d10fce3f9e70db8f1716258f143c",
    "title": "赋得可怜人度可怜宵",
    "authorName": "张孟兼",
    "authorId": "e647d10fce3f9e70d1457b72d1457b72",
    "dynasty": "明",
    "content": [
      "灯花剔瘦鬓上蝉，梭鸡雨声泣红绵。",
      "瓦盆盛水渴如漆，垂额不照鸦纹玄。",
      "青奁无脂陂陀小，单衾著膝看霜晓。",
      "饥虫食粉化蛾飞，芙蓉尽乾春燕少。",
      "去年买坞种杨柳，春去采芝秋缚帚。",
      "荒烟碾尘高似树，蛴螬朴墨入马口。",
      "空条渐老月渐稀，月时空有雨洒衣。",
      "花房遣梦化为蜜，醒时不见蝴蝶飞。",
      "三更食蜜如食淀，寒鸦孤栖不穿线。",
      "鬼母轻摇蜀国弦，外孙慵贴邯郸绢。",
      "天河水决弓声催，漏板铜销冷如箭。",
      "香軿叠绿垂花铃，乙夜采兰烧至丁。",
      "忽剪茱萸作秋宛，懒从镜里留星星。",
      "龟甲无心老红晕，横取金蚕报双鬓。",
      "鹅黄不度□上风，蜡泪新痕为谁尽。"
    ]
  },
  {
    "id": "e647d10fce3f9e703626ce0e2472cf28",
    "title": "漫兴",
    "authorName": "张孟兼",
    "authorId": "e647d10fce3f9e70d1457b72d1457b72",
    "dynasty": "明",
    "content": [
      "梨花半开夜雨催，无奈李花如雪堆。",
      "门前美人不见来，东风杨柳吹千回。"
    ]
  },
  {
    "id": "e647d10fce3f9e703626ce0e6959385c",
    "title": "漫兴",
    "authorName": "张孟兼",
    "authorId": "e647d10fce3f9e70d1457b72d1457b72",
    "dynasty": "明",
    "content": [
      "青骢骄嘶金鞿衔，美人二月裁春衫。",
      "江头麦秀青渐渐，西湖放船开锦帆。"
    ]
  },
  {
    "id": "e647d10fce7321d6c8077cadf6446e06",
    "title": "自天长县至宝应途次小路甚艰偶作",
    "authorName": "王缜",
    "authorId": "e647d10fce7321d6d1457b72d1457b72",
    "dynasty": "明",
    "content": [
      "天长过宝应，野宿两昼馀。",
      "世味尝来饱，湖光入望虚。",
      "穷途悲阮籍，多病哭相如。",
      "报国成何事，霜侵两鬓疏。"
    ]
  },
  {
    "id": "e647d10fce7321d640ab9f838c83b1a5",
    "title": "长至寓徐州是日晴明喜而有作",
    "authorName": "王缜",
    "authorId": "e647d10fce7321d6d1457b72d1457b72",
    "dynasty": "明",
    "content": [
      "上元新甲子，长至入彭城。",
      "风定葭灰细，阳微灏气清。",
      "天心从此复，吾道与时亨。",
      "喜起不成寐，端居忆圣明。"
    ]
  },
  {
    "id": "e647d10fce7321d6fd8c5592b0868a50",
    "title": "夜泊吕梁",
    "authorName": "王缜",
    "authorId": "e647d10fce7321d6d1457b72d1457b72",
    "dynasty": "明",
    "content": [
      "吕梁天作险，舟楫我来频。",
      "明月忽过客，青山成故人。",
      "雁知寒节信，梅漏隔年春。",
      "旅宿今如此，归心似转轮。"
    ]
  },
  {
    "id": "e647d10fce7321d6bceb7680d3acbb71",
    "title": "徐州春日野望徐俗不作土询之故老云徐州是卧牛城打春则人不安",
    "authorName": "王缜",
    "authorId": "e647d10fce7321d6d1457b72d1457b72",
    "dynasty": "明",
    "content": [
      "平原闲极目，往事不堪论。",
      "九里山如旧，长河水自喧。",
      "天浮芳树杪，春入杏花村。",
      "忧国知无报，归来欲掩门。"
    ]
  },
  {
    "id": "e647d10fce7321d619e5e130ce0da88d",
    "title": "次韵别吴子华",
    "authorName": "王缜",
    "authorId": "e647d10fce7321d6d1457b72d1457b72",
    "dynasty": "明",
    "content": [
      "抗疏酬明圣，忘身冀干旋。",
      "孤忠无与立，清议有人编。",
      "杞国真忧世，长沙本少年。",
      "赐环应有日，临别转悽然。"
    ]
  },
  {
    "id": "e647d10fce7321d676c01e1c43ddace2",
    "title": "除夕次许启衷同寅韵",
    "authorName": "王缜",
    "authorId": "e647d10fce7321d6d1457b72d1457b72",
    "dynasty": "明",
    "content": [
      "客馆不成寐，端居思渺然。",
      "人喧分岁夜，春唤上元年。",
      "硕果藏生意，涓流积巨川。",
      "兴来拚酩酊，还自戒初筵。"
    ]
  },
  {
    "id": "e647d10fce7321d68e5f943fec65596f",
    "title": "正德纪元元日次许启衷韵",
    "authorName": "王缜",
    "authorId": "e647d10fce7321d6d1457b72d1457b72",
    "dynasty": "明",
    "content": [
      "元年元日里，拈笔试东风。",
      "正德光华异，长安歌吹同。",
      "逢人多献岁。",
      "得句每呼童。",
      "从此星辰转，天清日正红。"
    ]
  },
  {
    "id": "e647d10fce7321d610c6d9b15fe4dc02",
    "title": "宿桂阳道中石燕馆次沈仲律韵三首",
    "authorName": "王缜",
    "authorId": "e647d10fce7321d6d1457b72d1457b72",
    "dynasty": "明",
    "content": [
      "暂停石燕馆，试问桂阳州。",
      "稻引沟分径，山围水曲流。",
      "飞鸿何处没，羸马几时休。",
      "今古闲来往，高歌欲白头。"
    ]
  },
  {
    "id": "e647d10fce7321d610c6d9b1a4727d9b",
    "title": "宿桂阳道中石燕馆次沈仲律韵三首",
    "authorName": "王缜",
    "authorId": "e647d10fce7321d6d1457b72d1457b72",
    "dynasty": "明",
    "content": [
      "客梦三更醒，吟怀一味清。",
      "鸡声连晓散，月色傍人明。",
      "野寺闲云占，危桥古木撑。",
      "瘴烟须避舍，秋气正侵淩。"
    ]
  },
  {
    "id": "e647d10fce7321d610c6d9b13793dd38",
    "title": "宿桂阳道中石燕馆次沈仲律韵三首",
    "authorName": "王缜",
    "authorId": "e647d10fce7321d6d1457b72d1457b72",
    "dynasty": "明",
    "content": [
      "独坐山斋静，孤心转不堪。",
      "干戈愁塞北，水旱叹江南。",
      "献纳曾何补。",
      "咨诹每自惭。",
      "民风随次采，佳句亦吾耽。"
    ]
  },
  {
    "id": "e647d10fce7321d6775a0615887f36e2",
    "title": "感春次夏德树廷评韵",
    "authorName": "王缜",
    "authorId": "e647d10fce7321d6d1457b72d1457b72",
    "dynasty": "明",
    "content": [
      "鼎鼎百年客，轻轻二月春。",
      "凉看池面水，深厌马头尘。",
      "庭草巡檐翠，江花作意新。",
      "满怀忧乐处，欲话向何人。"
    ]
  },
  {
    "id": "e647d10fce7321d681f71dd8fdbd729a",
    "title": "至滇南次答陆进士震韵",
    "authorName": "王缜",
    "authorId": "e647d10fce7321d6d1457b72d1457b72",
    "dynasty": "明",
    "content": [
      "六诏民风古，街头夜半眠。",
      "地高无暑气，冬暖胜春天。",
      "金碧山含雨，昆明灰带烟。",
      "不乱踪迹远，揽辔自怡然。"
    ]
  },
  {
    "id": "e647d10fce7321d681f71dd81af452ac",
    "title": "至滇南次答陆进士震韵",
    "authorName": "王缜",
    "authorId": "e647d10fce7321d6d1457b72d1457b72",
    "dynasty": "明",
    "content": [
      "乘时起淮甸，幼子伴龙眠。",
      "单骑来开国，孤忠能补天。",
      "功高盟带砺，名重上淩烟。",
      "遗泽千年在，吴南共俨然。"
    ]
  },
  {
    "id": "e647d10fce7321d681f71dd8b81cf86b",
    "title": "至滇南次答陆进士震韵",
    "authorName": "王缜",
    "authorId": "e647d10fce7321d6d1457b72d1457b72",
    "dynasty": "明",
    "content": [
      "水清鱼自跃，沙暖鸥争眠。",
      "一望凝无地，孤舟似上天。",
      "光摇彭蠡月，波压洞庭烟。",
      "忧乐江湖意，临流亦快然。"
    ]
  },
  {
    "id": "e647d10fce7321d681f71dd89348cf44",
    "title": "至滇南次答陆进士震韵",
    "authorName": "王缜",
    "authorId": "e647d10fce7321d6d1457b72d1457b72",
    "dynasty": "明",
    "content": [
      "杰阁隐温泉，临流倦欲眠。",
      "清含云外影，春在水中天。",
      "大块浑无迹，洪炉暗有烟。",
      "知君豪杰士，高咏自超然。"
    ]
  },
  {
    "id": "e647d10fce7321d692d54f1014bfcfaf",
    "title": "与彭总制幸庵侍御汪端甫正即鲍继文主政张德容同游金山寺次戴松崖大司寇韵",
    "authorName": "王缜",
    "authorId": "e647d10fce7321d6d1457b72d1457b72",
    "dynasty": "明",
    "content": [
      "长江风浪定，此地古今浮。",
      "山静惟闻磬，天空不碍舟。",
      "楼台云外回，烟树望中稠。",
      "共说平南后，何人为国忧。"
    ]
  },
  {
    "id": "e647d10fce7321d61cdfaf89dbb4a45f",
    "title": "送吕仲仁太仆",
    "authorName": "王缜",
    "authorId": "e647d10fce7321d6d1457b72d1457b72",
    "dynasty": "明",
    "content": [
      "玉树精神异，银台物望高。",
      "论文追汉魏，飞笔下刘曹。",
      "国富还堪问，民穷未可劳。",
      "滁阳无限景，山水正滔滔。"
    ]
  },
  {
    "id": "e647d10fce7321d636c5ed7db4cb12ac",
    "title": "题苏司训缙乃祠帐",
    "authorName": "王缜",
    "authorId": "e647d10fce7321d6d1457b72d1457b72",
    "dynasty": "明",
    "content": [
      "别驾朝天日，周星六十年。",
      "惠阳无梦到，词调有人传。",
      "鹤去空明月，珠还忆旧贤。",
      "书香元不绝，讲席满风烟。"
    ]
  },
  {
    "id": "e647d10fce7321d64b74604561f3d177",
    "title": "江陵怀古",
    "authorName": "王缜",
    "authorId": "e647d10fce7321d6d1457b72d1457b72",
    "dynasty": "明",
    "content": [
      "吴楚干戈息，刘曹风雨多。",
      "登楼还有赋，临渚不成歌。",
      "沙市饶青草，龙山蹴白波。",
      "乘除从古事，惆怅欲如何。"
    ]
  },
  {
    "id": "e647d10fce7321d64f712f0131acb99b",
    "title": "游武夷山山左有玉女峰甚峻山下有九曲溪",
    "authorName": "王缜",
    "authorId": "e647d10fce7321d6d1457b72d1457b72",
    "dynasty": "明",
    "content": [
      "薄暮到名山，山晴似放颜。",
      "白云依洞宿，明月伴人闲。",
      "石立孤高节，溪流九转丹。",
      "欲寻真乐处，谁解此玄关。"
    ]
  },
  {
    "id": "e647d10fce7321d6cbb1bbb7d27266bd",
    "title": "宿束鹿",
    "authorName": "王缜",
    "authorId": "e647d10fce7321d6d1457b72d1457b72",
    "dynasty": "明",
    "content": [
      "苍莽平芜净，空头瞑色寒。",
      "无处知即鹿，有地可藏山。",
      "酒尽频烘炕，鸡鸣尚闭关。",
      "夙兴深发省，奔走何时还。"
    ]
  },
  {
    "id": "e647d10fce7321d6d7507c835bcac8e0",
    "title": "杂诗次唐权文公韵",
    "authorName": "王缜",
    "authorId": "e647d10fce7321d6d1457b72d1457b72",
    "dynasty": "明",
    "content": [
      "淩晨发幽燕，岁晏复淄齐。",
      "道远雪霜重，雅静惭贞闺。",
      "健有连云翼，奇无然渚犀。",
      "人生聊奇耳，去住何悽悽。"
    ]
  },
  {
    "id": "e647d10fce7321d6edfe2e2baa328fa4",
    "title": "祷雨次严惟中侍讲韵",
    "authorName": "王缜",
    "authorId": "e647d10fce7321d6d1457b72d1457b72",
    "dynasty": "明",
    "content": [
      "忧时三宿戒，遍索百神通。",
      "热畏倾葵日，晴收宿麦风。",
      "暴尪知己舛，罢市望尤隆。",
      "昭假无赢力，终须达上穹。"
    ]
  },
  {
    "id": "e647d10fce7321d6f3f1d36703f38f10",
    "title": "喜雨次严惟中韵",
    "authorName": "王缜",
    "authorId": "e647d10fce7321d6d1457b72d1457b72",
    "dynasty": "明",
    "content": [
      "节候催和气，郊园自密云。",
      "树迷千嶂合，水涨百川分。",
      "新起鱼龙队，闲看鸥鸟群。",
      "乾坤何以报，涓滴感明君。"
    ]
  },
  {
    "id": "e647d10fce7321d65c8ae0541ac64809",
    "title": "挽廖太宰夫人李氏遭贼投阁而亡",
    "authorName": "王缜",
    "authorId": "e647d10fce7321d6d1457b72d1457b72",
    "dynasty": "明",
    "content": [
      "淑德圭璋莹，芳声蘋藻贤。",
      "家和忘愠怨，节劲苦颠连。",
      "揄狄三封命，梁炊六十年。",
      "东光蒿里惨，舂相亦悽然。"
    ]
  },
  {
    "id": "e647d10fce7321d6d679dc3fe21144d0",
    "title": "不寐作首尾吟",
    "authorName": "王缜",
    "authorId": "e647d10fce7321d6d1457b72d1457b72",
    "dynasty": "明",
    "content": [
      "夜来何事大关情，卧数更筹直彻明。",
      "院落沉沉人语静。",
      "巾衫寂寂旅魂惊。",
      "敢言宣父思无益，可是周公欲急行。",
      "检点此心无一物，夜来何事太关情。"
    ]
  },
  {
    "id": "e647d10fce7321d6199894d3bb62da8e",
    "title": "觐阙归藩送王德大参之河南",
    "authorName": "王缜",
    "authorId": "e647d10fce7321d6d1457b72d1457b72",
    "dynasty": "明",
    "content": [
      "仕路驰驱岁月深，忠勤初见二毛侵。",
      "华嵩中镇安藩计，江汉东流恋阙心。",
      "树色官桥添暮景，蝉声驿路壮秋吟。",
      "遥知建舍甘棠下，处处风清日午阴。"
    ]
  },
  {
    "id": "e647d10fce7321d669df3bdba763ec93",
    "title": "题丰城刘静庵卷",
    "authorName": "王缜",
    "authorId": "e647d10fce7321d6d1457b72d1457b72",
    "dynasty": "明",
    "content": [
      "摆脱尘嚣势利关，园林赢得此身闲。",
      "柴门昼掩无人到，花鸟成诗只自删。",
      "少室幽情清似水，秣陵高义重于山。",
      "古来斯道今谁是，都付先生一担间。"
    ]
  },
  {
    "id": "e647d10fce7321d61096a73c387bed5f",
    "title": "乡友陈廷评以道乞养南归示诗索和走笔二首",
    "authorName": "王缜",
    "authorId": "e647d10fce7321d6d1457b72d1457b72",
    "dynasty": "明",
    "content": [
      "秋括山容尽瘦臞，马蹄南去快恩私。",
      "身离魏阙常回首，心恋庭帏不觉疲。",
      "家庆何如归去好，雅情无奈别来思。",
      "闲游莫问鱼矶事，今日君臣是盛时。"
    ]
  },
  {
    "id": "e647d10fce7321d61096a73c7000306c",
    "title": "乡友陈廷评以道乞养南归示诗索和走笔二首",
    "authorName": "王缜",
    "authorId": "e647d10fce7321d6d1457b72d1457b72",
    "dynasty": "明",
    "content": [
      "贤达从来骨格臞，寒潭秋月莹无私。",
      "久知文癖成消渴，更觉书淫惯卷疲。",
      "诗酒共拼今夜兴，笑谈翻作别时思。",
      "临岐不尽平生话，万里云霄正及时。"
    ]
  },
  {
    "id": "e647d10fce7321d67b6de0e7908b6e09",
    "title": "送毛修撰兄博彦还昆山",
    "authorName": "王缜",
    "authorId": "e647d10fce7321d6d1457b72d1457b72",
    "dynasty": "明",
    "content": [
      "两重恩情系各方，马蹄南北往来忙。",
      "萱花阆苑春偏好，乔木昆山秋欲凉。",
      "砧杵五更归思急，关河千里客途长。",
      "到家正值鲈肥日，红稻新收白酒香。"
    ]
  },
  {
    "id": "e647d10fce7321d6433ec8e59fb96a71",
    "title": "宪副吴汝畴秋官郎赵栗天马上联句索和",
    "authorName": "王缜",
    "authorId": "e647d10fce7321d6d1457b72d1457b72",
    "dynasty": "明",
    "content": [
      "越南燕北路迟迟，来往忠勤圣主知。",
      "嵩祝九天倾肺腑，海涛千里听衔羁。",
      "春醪酤我刚投分，秋色催人又别离。",
      "更恐东方留不住，鸿飞遵渚欲兴思。"
    ]
  },
  {
    "id": "e647d10fce7321d6433ec8e5897bc2f0",
    "title": "宪副吴汝畴秋官郎赵栗天马上联句索和",
    "authorName": "王缜",
    "authorId": "e647d10fce7321d6d1457b72d1457b72",
    "dynasty": "明",
    "content": [
      "二十馀年仕路迟，清名到处有人知。",
      "神鳌撑海藏鳞甲，天马驰空脱絷羁。",
      "平断刚柔真是节，明重日月正为离。",
      "愿将岭表风霜力，散慰东南百郡思。"
    ]
  },
  {
    "id": "e647d10fce7321d6712fd09f288f7b34",
    "title": "送宗善锦衣知军苍梧关",
    "authorName": "王缜",
    "authorId": "e647d10fce7321d6d1457b72d1457b72",
    "dynasty": "明",
    "content": [
      "铜柱烟横紫塞清，杞园风起锦衣轻。",
      "虎符新向苍梧路，棘坝先闻细柳名。",
      "天地任从鱼鸟性，江山谁念草芜腥。",
      "忠良共说关声旧，不用人间太白经。"
    ]
  },
  {
    "id": "e647d10fce7321d66f5e6c249d0e3201",
    "title": "送丁仕敏赴苕溪宰",
    "authorName": "王缜",
    "authorId": "e647d10fce7321d6d1457b72d1457b72",
    "dynasty": "明",
    "content": [
      "曾向天阶挹桂香，江山随处落诗囊。",
      "十年始遂郎官显，一蹶翻从驿路忙。",
      "莺凤未应栖枳棘，鲸鲵端合纵溟洋。",
      "留君莫惜今宵醉，明日苕溪溪水长。"
    ]
  },
  {
    "id": "e647d10fce7321d6fae7a5d89045a56b",
    "title": "送胡用晦陕西屯田",
    "authorName": "王缜",
    "authorId": "e647d10fce7321d6d1457b72d1457b72",
    "dynasty": "明",
    "content": [
      "十载为郎始入官，照人风采动朝端。",
      "平生正气星辰逼，到处清名冰雪寒。",
      "岂但军储劳计画，直将绣斧破疑难。",
      "三秦久矣闻雕瘵，愿借馀波一分宽。"
    ]
  },
  {
    "id": "e647d10fce7321d697cc6af14877f06c",
    "title": "送王朝言谏舍父还山东次都谏吕丕文韵",
    "authorName": "王缜",
    "authorId": "e647d10fce7321d6d1457b72d1457b72",
    "dynasty": "明",
    "content": [
      "朝市山林本异途，公今归去更来无。",
      "即看爱日情何限，莫厌春风酒满壶。",
      "天际德星光百里，谁家鸣凤有双雏。",
      "故园松竹应相待，霜叶清清节概孤。"
    ]
  },
  {
    "id": "e647d10fce7321d68bade4a68d75af32",
    "title": "送李君善大参之广西",
    "authorName": "王缜",
    "authorId": "e647d10fce7321d6d1457b72d1457b72",
    "dynasty": "明",
    "content": [
      "圣明忧土重绥荒，暂寄奇才镇北方。",
      "千里福星传信息，一生冰雪厉行藏。",
      "化参槐鼎河山静，人乐薇垣日月长。",
      "莫道明朝成久别，眼前屈指到岩廊。"
    ]
  },
  {
    "id": "e647d10fce7321d6c4819d19549fdd91",
    "title": "次韵答陈公远",
    "authorName": "王缜",
    "authorId": "e647d10fce7321d6d1457b72d1457b72",
    "dynasty": "明",
    "content": [
      "白衣苍狗日纷更，世态如云岂足惊。",
      "直以行藏归造化，休将得失计平生。",
      "百年滚滚谁非梦，何事栖栖独为名。",
      "物理细观歌不尽，临流一曲濯缨清。"
    ]
  },
  {
    "id": "e647d10fce7321d6d087339489e38c8c",
    "title": "中秋不见月",
    "authorName": "王缜",
    "authorId": "e647d10fce7321d6d1457b72d1457b72",
    "dynasty": "明",
    "content": [
      "卷地风云暗晓天，夜阑犹望对婵娟。",
      "一秋好景翻成梦，此夕清光定欠缘。",
      "玉兔有灵藏皓魄，素蛾何处避芳年。",
      "欲知盈缩乾坤意，独步空阶思渺然。"
    ]
  },
  {
    "id": "e647d10fce7321d6894e0228e4938764",
    "title": "十月菊",
    "authorName": "王缜",
    "authorId": "e647d10fce7321d6d1457b72d1457b72",
    "dynasty": "明",
    "content": [
      "秋尽风高露气凉，黄花犹恋旧重阳。",
      "孤芳自许霜前傲，晚操何如节后香。",
      "惯与乔松同结社，懒从秾李共班行。",
      "细看不信人心别，更觉今朝气味长。"
    ]
  },
  {
    "id": "e647d10fce7321d62356e4b183005942",
    "title": "京城见梅",
    "authorName": "王缜",
    "authorId": "e647d10fce7321d6d1457b72d1457b72",
    "dynasty": "明",
    "content": [
      "几年乡陇忆星邮，今喜相逢是帝州。",
      "瘦骨不知霜气重。",
      "暗香惟许月光浮。",
      "杜诗乘兴巡檐笑，孟骑多情带雪游。",
      "借问如今调鼎鼐，可能依旧论功不。"
    ]
  },
  {
    "id": "e647d10fce7321d6317fe487e8996b9e",
    "title": "送汝明宗叔作宰惠安",
    "authorName": "王缜",
    "authorId": "e647d10fce7321d6d1457b72d1457b72",
    "dynasty": "明",
    "content": [
      "百年一派本关情，况复斯游是远程。",
      "磨炼不愁新政令，行藏应念旧家声。",
      "期将卓鲁规模立，直使闽泉瘴疠清。",
      "倾耳朝端消息好，此心秋月玉壶冰。"
    ]
  },
  {
    "id": "e647d10fce7321d668fa542ea1084c09",
    "title": "送李中立太守之通州",
    "authorName": "王缜",
    "authorId": "e647d10fce7321d6d1457b72d1457b72",
    "dynasty": "明",
    "content": [
      "圣王明照彻遐陬，故择英豪守此州。",
      "万里莫辞关路远，专城当慰士民忧。",
      "人能诚意鱼豚信，行到通神铁石柔。",
      "何况中朝冠履地，一般春色一般秋。"
    ]
  },
  {
    "id": "e647d10fce7321d625aae30ac4290581",
    "title": "送庞元化大参之闽元化以都谏有名",
    "authorName": "王缜",
    "authorId": "e647d10fce7321d6d1457b72d1457b72",
    "dynasty": "明",
    "content": [
      "岩岩正色立朝间，纵有雷霆不解颜。",
      "风急飞鹏搏瀚海，日和鸣凤集岐山。",
      "为官味淡逢人好，作德心休到处闲。",
      "从古庙堂钧轴客，英雄多在外台还。"
    ]
  },
  {
    "id": "e647d10fce7321d69149288ba3050f72",
    "title": "终望亭为岩州王子谟司谏",
    "authorName": "王缜",
    "authorId": "e647d10fce7321d6d1457b72d1457b72",
    "dynasty": "明",
    "content": [
      "椿萱凋后几经秋，谏议兴思肯暂休。",
      "旋结亭依对鬣外，长看云在楚江头。",
      "广南陶侃声犹在，牖下周姜泽尚留。",
      "从此卢东山下水，定随忠孝两悠悠。"
    ]
  },
  {
    "id": "e647d10fce7321d6f19b768de0b93c73",
    "title": "弘治戊午岁正月十一日圣天子郊祀次日刑科杨方震作大祀迎驾诗次韵三首",
    "authorName": "王缜",
    "authorId": "e647d10fce7321d6d1457b72d1457b72",
    "dynasty": "明",
    "content": [
      "帝明峻德事明禋，夙夜精诚岂计旬。",
      "礼乐百年承古典，衣冠万国仰严宸。",
      "风收雨雾天初霁，春透郊原日正辰。",
      "此日晴明真泰景，听歌喜起羡君臣。"
    ]
  },
  {
    "id": "e647d10fce7321d6f19b768d57b10ed3",
    "title": "弘治戊午岁正月十一日圣天子郊祀次日刑科杨方震作大祀迎驾诗次韵三首",
    "authorName": "王缜",
    "authorId": "e647d10fce7321d6d1457b72d1457b72",
    "dynasty": "明",
    "content": [
      "春正仲吉卜郊禋，先启纶音属上旬。",
      "玉帛骏奔趋百辟，精诚柴望达中宸。",
      "尘清警跸风从虎，人拥旌旗星拱辰。",
      "正是为民兼为事，细听韶乐悦君臣。"
    ]
  },
  {
    "id": "e647d10fce7321d6f19b768ddbab4116",
    "title": "弘治戊午岁正月十一日圣天子郊祀次日刑科杨方震作大祀迎驾诗次韵三首",
    "authorName": "王缜",
    "authorId": "e647d10fce7321d6d1457b72d1457b72",
    "dynasty": "明",
    "content": [
      "昨日初闻颂享禋，往来唱和已周旬。",
      "未论格调追前代，但爱忠勤翊帝宸。",
      "百岁功名多幻梦，一春风景几良辰。",
      "凭君收拾归青琐，不负当朝记事臣。"
    ]
  },
  {
    "id": "e647d10fce7321d6520d8c5a5eb82962",
    "title": "和曹刑部良金误朝闻报有感",
    "authorName": "王缜",
    "authorId": "e647d10fce7321d6d1457b72d1457b72",
    "dynasty": "明",
    "content": [
      "整点朝班奏小官，凛然风采动朝端。",
      "星辰错落犹疑早，天地生成本自宽。",
      "尚想周公终夜坐，岂论范叔一时寒。",
      "多君勇直能磨砺，唤醒偷闲乐宴安。"
    ]
  },
  {
    "id": "e647d10fce7321d6d6bd56eceedc95ed",
    "title": "送梁叔匡南归用胡澹庵韵",
    "authorName": "王缜",
    "authorId": "e647d10fce7321d6d1457b72d1457b72",
    "dynasty": "明",
    "content": [
      "鸡声破晓促征骖，弹铗长歌久向南。",
      "身共沙鸥忘世界，梦随寒雁度晴岚。",
      "暮云断送经年别，旧雨闲留半日谈。",
      "名利醉人浓似酒，长安何处不沉酣。"
    ]
  },
  {
    "id": "e647d10fce7321d6c2e3bb201354b312",
    "title": "送刘永锡之南宁太守",
    "authorName": "王缜",
    "authorId": "e647d10fce7321d6d1457b72d1457b72",
    "dynasty": "明",
    "content": [
      "宦辙辛勤二十年，贤声到处有人传。",
      "花封清节曾留犊，粉署奇谋不算鞭。",
      "止拟六曹资昼诺，何当五马促超迁。",
      "须知圣主图贤意，郡国岩廊有后先。"
    ]
  },
  {
    "id": "e647d10fce7321d63fc333cd9aadf85a",
    "title": "王济之学士乃翁寿八十",
    "authorName": "王缜",
    "authorId": "e647d10fce7321d6d1457b72d1457b72",
    "dynasty": "明",
    "content": [
      "天纵贤人不计秋，行藏信意得悠悠。",
      "花封襄水留民仰，竹杖吴山作伴游。",
      "景入桑榆尘事省，春填门户圣恩稠。",
      "老来无物堪娱寿，裁取新诗记海筹。"
    ]
  },
  {
    "id": "e647d10fce7321d62dc3311a6f5926d5",
    "title": "题保郡韩澹庵都宪梅窗月影卷",
    "authorName": "王缜",
    "authorId": "e647d10fce7321d6d1457b72d1457b72",
    "dynasty": "明",
    "content": [
      "梅窗月影两清奇，一任园亭静乐之。",
      "琼浦珠圆光的历，玉龙鳞细影参差。",
      "花痕印户重重上，桂魄穿帘旋旋移。",
      "岁晚功成尘事少，正宜梅月结相知。"
    ]
  },
  {
    "id": "e647d10fce7321d67edf2669de87aef5",
    "title": "送王朝言少参之江西次工科林粹夫韵",
    "authorName": "王缜",
    "authorId": "e647d10fce7321d6d1457b72d1457b72",
    "dynasty": "明",
    "content": [
      "十年青琐附龙鳞，直道无求任屈伸。",
      "风采朝端谁是伴，英豪公论有斯人。",
      "江湖荡漾凭孤棹，岩谷穷寒借早春。",
      "此去不须愁远别，赐环消息果然真。"
    ]
  },
  {
    "id": "e647d10fce7321d6ef0914a5039fceaf",
    "title": "送吴内翰南夫乃尊可晚归吴门",
    "authorName": "王缜",
    "authorId": "e647d10fce7321d6d1457b72d1457b72",
    "dynasty": "明",
    "content": [
      "老去心闲远世尘，江山难绊往来身。",
      "乘流偏自怀渔艇，漉洒何妨卸葛巾。",
      "懒与公卿论行辈，惯从猿鹤结比邻。",
      "临歧记嘱仙郎语，好竭忠勤答圣明。"
    ]
  },
  {
    "id": "e647d10fce7321d6e31d71ac3d3915ac",
    "title": "送梁彦忠",
    "authorName": "王缜",
    "authorId": "e647d10fce7321d6d1457b72d1457b72",
    "dynasty": "明",
    "content": [
      "浮世劳劳未脱骖，路程西北又东南。",
      "孤帆直破三江浪，壮志平开五岭岚。",
      "名利到头成鹿梦，诗文枉自费丛谈。",
      "凭谁独立尘埃表，明月清风一味酣。"
    ]
  },
  {
    "id": "e647d10fce7321d628bb8c4c077c2f3a",
    "title": "送林南川教授严州因次其留别韵三首",
    "authorName": "王缜",
    "authorId": "e647d10fce7321d6d1457b72d1457b72",
    "dynasty": "明",
    "content": [
      "欲振儒风扇九畿，江门暂卸一竿丝。",
      "披云剪棘年劳苦，白日青天路坦夷。",
      "坛杏秾分春雨后，泮芹香送晚凉时。",
      "名兼吏隐闲方贵，莫笑先生拙且迟。"
    ]
  },
  {
    "id": "e647d10fce7321d628bb8c4cc2bd91cb",
    "title": "送林南川教授严州因次其留别韵三首",
    "authorName": "王缜",
    "authorId": "e647d10fce7321d6d1457b72d1457b72",
    "dynasty": "明",
    "content": [
      "五年两度聚京畿，一别孤心似乱丝。",
      "须向关文寻孔孟，敢凭尘俗溷随夷。",
      "门封夜雪深三尺，人坐春风暖几时。",
      "愿得诘朝逢滞雨，先生行李更迟迟。"
    ]
  },
  {
    "id": "e647d10fce7321d628bb8c4cfe71e9ed",
    "title": "送林南川教授严州因次其留别韵三首",
    "authorName": "王缜",
    "authorId": "e647d10fce7321d6d1457b72d1457b72",
    "dynasty": "明",
    "content": [
      "自笑贪名恋帝畿，更惭叨禄侍纶丝。",
      "皂囊未有回天力，白首犹思破犬夷。",
      "芹曝亦知臣子义，菁莪肯负圣明时。",
      "等闲我欲寻詹尹，为卜归来早与迟。"
    ]
  },
  {
    "id": "e647d10fce7321d6936f2454fff04278",
    "title": "送梁次摅得请归广报效",
    "authorName": "王缜",
    "authorId": "e647d10fce7321d6d1457b72d1457b72",
    "dynasty": "明",
    "content": [
      "一函封疏奏重瞳，万里期收百战功。",
      "年少英豪肝胆壮，官闲磨炼甲兵雄。",
      "名驹峻坂驰轻驾，彩鹢长江宿短蓬。",
      "铅椠算来成底事，此行端不愧家风。"
    ]
  },
  {
    "id": "e647d10fce7321d63535bf863236e6e4",
    "title": "松鹤寿大同致仕太守周卑牧同年时敏之父",
    "authorName": "王缜",
    "authorId": "e647d10fce7321d6d1457b72d1457b72",
    "dynasty": "明",
    "content": [
      "松呈节概鹤呈清，勾引笙歌入颂声。",
      "阅世饱经风雪味，知时还向海天鸣。",
      "大夫价重曾传诏，刺史官廉惯伴行。",
      "除却眼前灵寿物，更将何事祝长生。"
    ]
  },
  {
    "id": "e647d10fce7321d664e6b5423186377e",
    "title": "送张给舍奉使两广便道省母",
    "authorName": "王缜",
    "authorId": "e647d10fce7321d6d1457b72d1457b72",
    "dynasty": "明",
    "content": [
      "新从青琐拜黄麻，远为军储向海涯。",
      "天近女牛疑泛汉，地连闽楚喜还家。",
      "倚门深慰慈亲望，揽辔当为圣主嘉。",
      "忠孝已兼张仲事，此行端不负皇华。"
    ]
  },
  {
    "id": "e647d10fce7321d68109d12ce1c36943",
    "title": "寿徐旦给舍乃尊太守",
    "authorName": "王缜",
    "authorId": "e647d10fce7321d6d1457b72d1457b72",
    "dynasty": "明",
    "content": [
      "壮岁黄堂老钓台，行藏事事见奇才。",
      "芝兰阶下参差长，桃李门前次第开。",
      "天纵风流高洛社，人从图画羡蓬莱。",
      "自惭未识平生面，一曲南飞正落梅。"
    ]
  },
  {
    "id": "e647d10fce7321d6ad8b83dc3adc0ffa",
    "title": "奚志大兄弟双寿",
    "authorName": "王缜",
    "authorId": "e647d10fce7321d6d1457b72d1457b72",
    "dynasty": "明",
    "content": [
      "君家生业起辛勤，白首相看肯二心。",
      "华萼并辉怡悦色，埙篪协奏友于音。",
      "名从仁寿夸双璧，义共襟裯抵万金。",
      "醉里试歌棠棣句，凡今人世更谁亲。"
    ]
  },
  {
    "id": "e647d10fce7321d6183a0638d2986d82",
    "title": "送沈良臣知南雄",
    "authorName": "王缜",
    "authorId": "e647d10fce7321d6d1457b72d1457b72",
    "dynasty": "明",
    "content": [
      "雄郡东南第一州，使君五马此来游。",
      "几多异政曾膺宠，千里疲民又轸忧。",
      "地暖淩江冰雪少，风清越石瘴烟收。",
      "笑余早晚梅边过，满耳歌声处处秋。"
    ]
  },
  {
    "id": "e647d10fce7321d66f2d5d6243d43ac7",
    "title": "送王敬之行人使高丽",
    "authorName": "王缜",
    "authorId": "e647d10fce7321d6d1457b72d1457b72",
    "dynasty": "明",
    "content": [
      "使君一点度辽城，千里騑騑四牡轻。",
      "玉节遥从天上至，锦袍偏照海边明。",
      "山围城郭玄菟在，江定风波绿鸭平。",
      "想得少年惊绝域，半夸麟凤半蓬瀛。"
    ]
  },
  {
    "id": "e647d10fce7321d6f11a5ae14c1146ee",
    "title": "行人杨宗德奉命之秦府便道寿亲",
    "authorName": "王缜",
    "authorId": "e647d10fce7321d6d1457b72d1457b72",
    "dynasty": "明",
    "content": [
      "绛老悬弧初度日，佳儿弭节到家时。",
      "天将此会全思义，世有何人不孝慈。",
      "昼锦堂前歌舞沸，紫霞杯里岁华迟。",
      "八旬蔗境知无限，五百椿年可是期。"
    ]
  },
  {
    "id": "e647d10fce7321d67f146548d08dda48",
    "title": "代柴公照寅长送新立太仓州佥判",
    "authorName": "王缜",
    "authorId": "e647d10fce7321d6d1457b72d1457b72",
    "dynasty": "明",
    "content": [
      "鱼书新赐出龙楼，新简奇才新建州。",
      "到手功名须璧立，关心民社岂身谋。",
      "机鸣镇海千家杼，稻熟平江万井秋。",
      "民俗不殊风土好，看君摩翮振前修。"
    ]
  },
  {
    "id": "e647d10fce7321d6346d8ea5e4c1ccf5",
    "title": "送叶成之还茶山",
    "authorName": "王缜",
    "authorId": "e647d10fce7321d6d1457b72d1457b72",
    "dynasty": "明",
    "content": [
      "京国春游乐未几，故园秋思又催归。",
      "乾坤万里双蓬鬓，湖海经年一钓矶。",
      "心逐晓云天外去，梦随寒雁日南飞。",
      "逢人若问当朝事，圣主英明谏疏稀。"
    ]
  },
  {
    "id": "e647d10fce7321d6648abdd88a47e10f",
    "title": "次韵酬衢州太守沈良臣二首",
    "authorName": "王缜",
    "authorId": "e647d10fce7321d6d1457b72d1457b72",
    "dynasty": "明",
    "content": [
      "清和如玉粹如金，尺丈难量器浅深。",
      "治郡不惭循吏传，封章真抱古人心。",
      "歌翻襦裤欢何极，刑示蒲鞭辱不禁。",
      "可但三衢河泽润，更期商旱作甘霖。"
    ]
  },
  {
    "id": "e647d10fce7321d6648abdd8da0aad98",
    "title": "次韵酬衢州太守沈良臣二首",
    "authorName": "王缜",
    "authorId": "e647d10fce7321d6d1457b72d1457b72",
    "dynasty": "明",
    "content": [
      "隔年一见北双金，尽放虚怀酒盏深。",
      "山好故萦留别意，滩忙聊滞欲归心。",
      "枫庭王命何能缓，梓里亲恩未可禁。",
      "闻说南河河水浅，欲攀箕尾借商霖。"
    ]
  },
  {
    "id": "e647d10fce7321d60a11dc49b451d456",
    "title": "宿漷县志感",
    "authorName": "王缜",
    "authorId": "e647d10fce7321d6d1457b72d1457b72",
    "dynasty": "明",
    "content": [
      "纤云卷尽九天清，秋兴撩人百感生。",
      "身远紫薇犹恋阙，舟经白下自关情。",
      "平原巨浸鱼龙怒，边塞扬尘鸟雀惊。",
      "兀坐深惭无寸补，欲求兵策向谁评。"
    ]
  },
  {
    "id": "e647d10fce7321d6b2ae1979b48c5930",
    "title": "重阳房村驿有感次韵",
    "authorName": "王缜",
    "authorId": "e647d10fce7321d6d1457b72d1457b72",
    "dynasty": "明",
    "content": [
      "九日龙山路正通，登临高兴古今同。",
      "谁知古驿山河外，独傍荒村风雨中。",
      "空忆黄花需白酒，愁看渔火对江枫。",
      "自怜底事常为客，天北天南西复东。"
    ]
  },
  {
    "id": "e647d10fce7321d6c3301ddb5ef69ac4",
    "title": "夜宿邳州有怀",
    "authorName": "王缜",
    "authorId": "e647d10fce7321d6d1457b72d1457b72",
    "dynasty": "明",
    "content": [
      "邳州驿路九衢通，人去人来自不同。",
      "百岁光阴湖海外，半生诗酒笑谈中。",
      "岂愁绿鬓添新雪，刚爱丹心胜老枫。",
      "闲数星辰成夜坐，参商天上各西东。"
    ]
  },
  {
    "id": "e647d10fce7321d6fccc389757257e5d",
    "title": "过宿迁夏正郎邀饮",
    "authorName": "王缜",
    "authorId": "e647d10fce7321d6d1457b72d1457b72",
    "dynasty": "明",
    "content": [
      "足迹江湖到处通，斯文气味此真同。",
      "病多全藉参苓力，痴绝还如梦寐中。",
      "天冷水知归碧海，秋高火退伏丹枫。",
      "抚时百感成何事，遥望长安日正东。"
    ]
  },
  {
    "id": "e647d10fce7321d68eead8cd85c1a2ab",
    "title": "淮南即事",
    "authorName": "王缜",
    "authorId": "e647d10fce7321d6d1457b72d1457b72",
    "dynasty": "明",
    "content": [
      "谁续山阳脉洛通，黄河清浦往来同。",
      "酒帘长短楼台外，渔艇浮沉烟雾中。",
      "一片黄云收晚稻，满林红叶醉霜枫。",
      "客身不及长淮水，犹解长流到海东。"
    ]
  },
  {
    "id": "e647d10fce7321d609a4823804171673",
    "title": "南京察院连日阴",
    "authorName": "王缜",
    "authorId": "e647d10fce7321d6d1457b72d1457b72",
    "dynasty": "明",
    "content": [
      "十月连朝雨未晴，朔风追伴作寒声。",
      "夜深灯火愁无赖，日近江湖梦较清。",
      "从古庙堂先足食，而今何处可无兵。",
      "剧思安得如充国，屯作三边万里城。"
    ]
  },
  {
    "id": "e647d10fce7321d655bea0b6cf9c8d4e",
    "title": "游金陵鹫峰寺",
    "authorName": "王缜",
    "authorId": "e647d10fce7321d6d1457b72d1457b72",
    "dynasty": "明",
    "content": [
      "微风晴日暖初冬，乘兴悠然到鹫峰。",
      "邺水波心开宝镜，钟山天畔削芙蓉。",
      "六朝不见英雄宅，千载空闻野寺钟。",
      "半醉归来街馆静，马头惟有月溶溶。"
    ]
  },
  {
    "id": "e647d10fce7321d6022240b82cd63257",
    "title": "仲冬出金陵麒麟门",
    "authorName": "王缜",
    "authorId": "e647d10fce7321d6d1457b72d1457b72",
    "dynasty": "明",
    "content": [
      "天寒日暖霜气酸，驱车东出麒麟门。",
      "雪融泥滑行人去，林深月黑归鸟喧。",
      "借眠野寺僧供榻，问火茅檐犬护村。",
      "名骥生来驰逐惯，修途遮莫驾长辕。"
    ]
  },
  {
    "id": "e647d10fce7321d69e639a446b07d36b",
    "title": "至日句容风雨",
    "authorName": "王缜",
    "authorId": "e647d10fce7321d6d1457b72d1457b72",
    "dynasty": "明",
    "content": [
      "一阳初动生意微，悽风苦雨何雰霏。",
      "不须缇室试葭管，已验时丰与岁饥。",
      "剥复阴阳催短景，乘除天地见深机。",
      "时平酒贱且勤买，醉后省知人是非。"
    ]
  },
  {
    "id": "e647d10fce7321d65139303f9651a327",
    "title": "句容风雨不止次韵答夏景升正郎",
    "authorName": "王缜",
    "authorId": "e647d10fce7321d6d1457b72d1457b72",
    "dynasty": "明",
    "content": [
      "冬雨连宵又彻明，冥冥天意未开晴。",
      "游丝结阵巡檐落，银竹摇风傍砌生。",
      "声乱柝鱼惊旅梦，湿欺谯鼓断残更。",
      "仰天欲借冯夷力，一洗浮云万象清。"
    ]
  },
  {
    "id": "e647d10fce7321d69f203eb9fbbb4809",
    "title": "金陵贡院斋居次林待用都宪韵",
    "authorName": "王缜",
    "authorId": "e647d10fce7321d6d1457b72d1457b72",
    "dynasty": "明",
    "content": [
      "雪光摇日薄窗纱，鸟雀喧晴散晚衙。",
      "一穗檀云飞野马，九衢歌吹闹春蛙。",
      "心斋旋洗黄尘净，风急难欺白帽斜。",
      "清兴逼人禁不得，倚床信笔走龙蛇。"
    ]
  },
  {
    "id": "e647d10fce7321d6b27ff6041ca44796",
    "title": "次林待用韵",
    "authorName": "王缜",
    "authorId": "e647d10fce7321d6d1457b72d1457b72",
    "dynasty": "明",
    "content": [
      "四海驱驰共一寰，亡羊名在路岐间。",
      "乾坤正脉浮今古，剥复藏根遽往还。",
      "逆旅生憎蕉梦幻，病身全爱野云闲。",
      "便须脱屣从君去，愿醉壶公半枕山。"
    ]
  },
  {
    "id": "e647d10fce7321d60bb0e44a668031a6",
    "title": "林待用复和斋居叠韵答之二首",
    "authorName": "王缜",
    "authorId": "e647d10fce7321d6d1457b72d1457b72",
    "dynasty": "明",
    "content": [
      "烛影擎风撼碧纱，斋庭昼锁树排衙。",
      "天街雪霁初归雁，池草春深欲散蛙。",
      "屯相生成肌骨瘦，畏途休著脚跟斜。",
      "皂囊衮职何能补，合说编氓愿捕蛇。"
    ]
  },
  {
    "id": "e647d10fce7321d60bb0e44a9da9d5d7",
    "title": "林待用复和斋居叠韵答之二首",
    "authorName": "王缜",
    "authorId": "e647d10fce7321d6d1457b72d1457b72",
    "dynasty": "明",
    "content": [
      "尘清警跸出郊寰，柴望精诚感应间。",
      "万国俨瞻双阙回，百神欢向九霄还。",
      "天高仙仗笙歌细，风静龙旗日月间。",
      "谁续生民归大雅，摩挲苔藓勒名山。"
    ]
  },
  {
    "id": "e647d10fce7321d676965da7e249e722",
    "title": "再次前韵",
    "authorName": "王缜",
    "authorId": "e647d10fce7321d6d1457b72d1457b72",
    "dynasty": "明",
    "content": [
      "平生落魄溷区寰，何限幽怀扼腕间。",
      "动地潜蛟吹浪起，搏云倦鸟傍林还。",
      "日酣糟粕性成癖，心远尘嚣梦较闲。",
      "踏破麻鞋成底事，不如归去伴青山。"
    ]
  },
  {
    "id": "e647d10fce7321d6ab8ae67326d10884",
    "title": "次韵答赵克用煎茶",
    "authorName": "王缜",
    "authorId": "e647d10fce7321d6d1457b72d1457b72",
    "dynasty": "明",
    "content": [
      "石鼎风流入太虚，茗炉造化正春初。",
      "阳开地窍微鸣蚓，浪涌潭心半跃鱼。",
      "七碗芳馨喉吻润，一生清苦性情疏。",
      "谁言济世无功泽，洗刷腥膻力有馀。"
    ]
  },
  {
    "id": "e647d10fce7321d6ca4f15aee459c0ef",
    "title": "赣州节推邓诚之余同年也不相见者十年矣诚之过金陵会予于贡院因写在京时留别诸诗次韵答之并以赠行",
    "authorName": "王缜",
    "authorId": "e647d10fce7321d6d1457b72d1457b72",
    "dynasty": "明",
    "content": [
      "十年太学旧同袍，玉石磨磋梦亦劳。",
      "白下偶逢今日雨，樽前留别古风骚。",
      "澄清已彻江湖底，壁立何辞泰华高。",
      "从此赣州多泽润，不教尘土溷波涛。"
    ]
  },
  {
    "id": "e647d10fce7321d6064dfc9eaef7caae",
    "title": "送钱伯瑞之庆远通判次伦伯畴内翰韵伯瑞读春秋颇有名",
    "authorName": "王缜",
    "authorId": "e647d10fce7321d6d1457b72d1457b72",
    "dynasty": "明",
    "content": [
      "水满长江减石鳞，故教风雨驻征轮。",
      "一经断例归公传，半刺先声动海垠。",
      "轩驾行春荒陇熟，麾旄扬日彩衣新。",
      "休论地僻天阶远，兰蕙深山自是芬。"
    ]
  },
  {
    "id": "e647d10fce7321d6c544ef92b9f513ef",
    "title": "苦风次杨邃庵太常韵时六月十日连旬大雨",
    "authorName": "王缜",
    "authorId": "e647d10fce7321d6d1457b72d1457b72",
    "dynasty": "明",
    "content": [
      "夜雨凉生客枕孤，晓来庭院欲成湖。",
      "家家湿漏龟鸣灶，处处空浮蚁旋途。",
      "油幕炮车连日起，倾盘倒海一时俱。",
      "不知南北江山外，借问当年有此无。"
    ]
  },
  {
    "id": "e647d10fce7321d6c544ef928946ff33",
    "title": "苦风次杨邃庵太常韵时六月十日连旬大雨",
    "authorName": "王缜",
    "authorId": "e647d10fce7321d6d1457b72d1457b72",
    "dynasty": "明",
    "content": [
      "四面荒墟一室孤，俨然舟楫住江湖。",
      "鸟知候应先鸣垤，客苦行忙况在途。",
      "高凤书痴真自信，杞人忧戆与谁俱。",
      "阴阳消息谁能问，补衮年来一字无。"
    ]
  },
  {
    "id": "e647d10fce7321d6c544ef92488269da",
    "title": "苦风次杨邃庵太常韵时六月十日连旬大雨",
    "authorName": "王缜",
    "authorId": "e647d10fce7321d6d1457b72d1457b72",
    "dynasty": "明",
    "content": [
      "云垂钟阜远峰孤，雨积秦淮总是湖。",
      "困湿饥鹰将曳地，惯行老马亦迷途。",
      "月离乌毕千年验，天泻银河一派俱。",
      "却忆当时洪水患，可能垂警到今无。"
    ]
  },
  {
    "id": "e647d10fce7321d616a5e86aa8578045",
    "title": "再用前韵答马紫崖侍郎二首",
    "authorName": "王缜",
    "authorId": "e647d10fce7321d6d1457b72d1457b72",
    "dynasty": "明",
    "content": [
      "六月暑烁冰力孤，渴病欲走卧西湖。",
      "正思烂雨除凡火，翻怪淤泥困坦途。",
      "颜鲁顿超书画妙，孟仁深苦涕洟俱。",
      "人间俯仰已陈迹，安问浮云更有无。"
    ]
  },
  {
    "id": "e647d10fce7321d616a5e86afbbb25b2",
    "title": "再用前韵答马紫崖侍郎二首",
    "authorName": "王缜",
    "authorId": "e647d10fce7321d6d1457b72d1457b72",
    "dynasty": "明",
    "content": [
      "万井炊烟树影孤，出门一望即平湖。",
      "何如灵鹊巢高树，安得长虹驾险途。",
      "龙挟风雷翻海立，鸡鸣晦暗与时俱。",
      "京师大水非讹语，不识金陵曾见无。"
    ]
  },
  {
    "id": "e647d10fce7321d69c3bd4908676c088",
    "title": "七月三日大风如雷拔木飘瓦势甚可畏适太常杨邃庵诗来倚韵答之二首",
    "authorName": "王缜",
    "authorId": "e647d10fce7321d6d1457b72d1457b72",
    "dynasty": "明",
    "content": [
      "七月三日午欲过，东风渐恶雨渐多。",
      "人正穷愁复尔耳，天还震怒物如何。",
      "金縢示变周王悟，丰沛空传汉祖歌。",
      "春秋纪异谁秉笔，频揩病眼看编摩。"
    ]
  },
  {
    "id": "e647d10fce7321d69c3bd49041423b29",
    "title": "七月三日大风如雷拔木飘瓦势甚可畏适太常杨邃庵诗来倚韵答之二首",
    "authorName": "王缜",
    "authorId": "e647d10fce7321d6d1457b72d1457b72",
    "dynasty": "明",
    "content": [
      "刚风挟雨猛于雷，地卷喧天故故豗。",
      "万骑骤驰排阵入，百川翻立拥潮回。",
      "簸扬可是箕星好，消息还从巽卦来。",
      "我欲讼之何所作，一函封事九重开。"
    ]
  },
  {
    "id": "e647d10fce7321d6dff9f431c9371cf6",
    "title": "大理徐成章与诸寺僚邀饮于鸡鸣寺成章有诗次韵奉答兼柬翁朝良诸友",
    "authorName": "王缜",
    "authorId": "e647d10fce7321d6d1457b72d1457b72",
    "dynasty": "明",
    "content": [
      "何处风烟接碧霄，鸡鸣山寺隔尘嚣。",
      "冠裳共际升平会，车马偏劳故旧招。",
      "醒后酒痕还半湿，忙来诗债未全销。",
      "几回棘寺频翘首，溽暑薰人雨正飘。"
    ]
  },
  {
    "id": "e647d10fce7321d69e501af2f22259f0",
    "title": "上海察院题壁",
    "authorName": "王缜",
    "authorId": "e647d10fce7321d6d1457b72d1457b72",
    "dynasty": "明",
    "content": [
      "三载南巡脚未休，一航上海信潮流。",
      "简书刚为军储急，丝茧谁宽里巷忧。",
      "事到安排良独苦，意无贪恋更何求。",
      "悠悠莫惜兹行役，吾道沧洲尚远游。"
    ]
  },
  {
    "id": "e647d10fce7321d67fc67391a0ae14ce",
    "title": "自广德至宁国又百里至蜀洪铺有作",
    "authorName": "王缜",
    "authorId": "e647d10fce7321d6d1457b72d1457b72",
    "dynasty": "明",
    "content": [
      "星轺尽日短长亭，石路崎岖此暂停。",
      "山匝万重高拟蜀，水盘千折急于泾。",
      "香风细落桐花白，宿雨新收麦甲青。",
      "南去询咨何所补，皇华深愧读葩经。"
    ]
  },
  {
    "id": "e647d10fce7321d680ae80e4b69d8af5",
    "title": "蜀洪至绩溪县",
    "authorName": "王缜",
    "authorId": "e647d10fce7321d6d1457b72d1457b72",
    "dynasty": "明",
    "content": [
      "羸马缘溪湾复湾，乾坤别自一区寰。",
      "林深村落多依水，地少人耕半是山。",
      "磴道险于过栈道，丛关高似度函关。",
      "观风欲问民间苦，旋采歌谣取次删。"
    ]
  },
  {
    "id": "e647d10fce7321d66ce965fd32be891d",
    "title": "同侍御李容正地曹夏景升过羊栈岭岭在黟县西北三十里许极险峻",
    "authorName": "王缜",
    "authorId": "e647d10fce7321d6d1457b72d1457b72",
    "dynasty": "明",
    "content": [
      "悬崖一径石巑岏，世路何如栈道难。",
      "衣湿行云天外去，花明古洞画中看。",
      "生憎阮籍穷犹醉，每爱王阳阴亦安。",
      "不尽同来登眺兴，更于川上细观澜。"
    ]
  },
  {
    "id": "e647d10fce7321d645fb384dbe4c2685",
    "title": "南山潘孔修先生学甚纯正事母至孝尝著孝经正误诸书以济时行道为志在刑部时上筹边十策及时政得失忠义剀切海内想望风采盖第一流人物也后以迎养陈情疏凡二上乃改南都缜适奉命至得以亲炙受益为多顾复奔走江南念兹远违情不能已用韵奉答以著平生之谊云",
    "authorName": "王缜",
    "authorId": "e647d10fce7321d6d1457b72d1457b72",
    "dynasty": "明",
    "content": [
      "海内南山老大名，斯文谁不慕贤声。",
      "井通泉眼风波定，月到天心夜气清。",
      "正误一书扶大义，筹边十策见衷情。",
      "平生管鲍相知久，不为金陵始缔盟。"
    ]
  },
  {
    "id": "e647d10fce7321d662fcf6f2a180e66f",
    "title": "次韵吊余宣公录似张东白学士余名阙元未时守安庆一家死节",
    "authorName": "王缜",
    "authorId": "e647d10fce7321d6d1457b72d1457b72",
    "dynasty": "明",
    "content": [
      "鹿失胡元运已穷，先生犹自守江东。",
      "亦知华夏归真主，端为网常尽此忠。",
      "秋老树含霜气烈，雨馀花带血腥红。",
      "阖门一死非容易，应作明星丽碧空。"
    ]
  },
  {
    "id": "e647d10fce7321d6f371171004f73c6e",
    "title": "六安察院题壁",
    "authorName": "王缜",
    "authorId": "e647d10fce7321d6d1457b72d1457b72",
    "dynasty": "明",
    "content": [
      "十月淮南未殒霜，六安殊觉有春阳。",
      "山围城郭风尘静，水接江淮气脉长。",
      "桥市月明歌管沸，村家云焙乳花香。",
      "自知浅薄无裨补，合采民风献帝旁。"
    ]
  },
  {
    "id": "e647d10fce7321d6f767f4e0cef05496",
    "title": "登庐山谒濂溪周先生墓",
    "authorName": "王缜",
    "authorId": "e647d10fce7321d6d1457b72d1457b72",
    "dynasty": "明",
    "content": [
      "自从洙泗分支远，便到濂溪接派流。",
      "欲向眼前寻乐处，直于山顶看源头。",
      "一川风月谁能领，四面庭除草自幽。",
      "今日瓣香祠下拜，斯文天壤共悠悠。"
    ]
  },
  {
    "id": "e647d10fce7321d6646e424517cf40e4",
    "title": "游庐山",
    "authorName": "王缜",
    "authorId": "e647d10fce7321d6d1457b72d1457b72",
    "dynasty": "明",
    "content": [
      "每忆匡庐费远寻，今朝信马恣登临。",
      "江湖日夜浮天地，吴楚风烟变古今。",
      "人爱秋声诗味淡，云移山影酒杯深。",
      "兴浓不觉归来晚，一任靓□吹客襟。"
    ]
  },
  {
    "id": "e647d10fce7321d6118b509be9a3f970",
    "title": "同李容正夏景升谒包孝肃祠次马紫崖学士韵祠在庐州城外濠中",
    "authorName": "王缜",
    "authorId": "e647d10fce7321d6d1457b72d1457b72",
    "dynasty": "明",
    "content": [
      "谁凿天河露玉盘，登临却在画中看。",
      "高祠隐映丹青像，正笏分明谏诤官。",
      "海鹤九霄摩翮劲，岩松千仞挺霜寒。",
      "河清欲见非容易，争似逢公一笑难。"
    ]
  },
  {
    "id": "e647d10fce7321d601e84bf57344d99c",
    "title": "送萧邦镇之横州守",
    "authorName": "王缜",
    "authorId": "e647d10fce7321d6d1457b72d1457b72",
    "dynasty": "明",
    "content": [
      "曾于同榜识英贤，忽忽于今二十年。",
      "一铗饱知霜剑利，五花新试越罗鲜。",
      "清如阅道还携鹤，宽似文饶不用鞭。",
      "从此横州应有颂，满城明月照人圆。"
    ]
  },
  {
    "id": "e647d10fce7321d61b42047d90fb422b",
    "title": "送梁廷玺任新城",
    "authorName": "王缜",
    "authorId": "e647d10fce7321d6d1457b72d1457b72",
    "dynasty": "明",
    "content": [
      "大火西驰渐近秋，送君南去独夷犹。",
      "茅柴未尽同乡意，凫舄争迎百里侯。",
      "人不随波终自在，道能济物更何求。",
      "新城好用鸣琴治，便是人间第一流。"
    ]
  },
  {
    "id": "e647d10fce7321d634a94ddcf77488ff",
    "title": "送夏景升少参之湖广",
    "authorName": "王缜",
    "authorId": "e647d10fce7321d6d1457b72d1457b72",
    "dynasty": "明",
    "content": [
      "全楚山川古六藩，于今凋瘵不堪论。",
      "旬宣全藉经纶手，屏翰还参造化恩。",
      "旌节摇春临汝汉，福星随路报薇垣。",
      "况闻乐道能清节，活水从来定有源。"
    ]
  },
  {
    "id": "e647d10fce7321d6072ac301a73ebe89",
    "title": "暮雨郊游门次桐江许启衷韵",
    "authorName": "王缜",
    "authorId": "e647d10fce7321d6d1457b72d1457b72",
    "dynasty": "明",
    "content": [
      "物外风烟自一家，游人不管世豪华。",
      "旋移小席贪看竹，更过前村学傍花。",
      "春服放歌忘故态，地炉分火试新茶。",
      "感时不尽登临意，闲倚阑干数暮鸦。"
    ]
  },
  {
    "id": "e647d10fce7321d6072ac301e26be395",
    "title": "暮雨郊游门次桐江许启衷韵",
    "authorName": "王缜",
    "authorId": "e647d10fce7321d6d1457b72d1457b72",
    "dynasty": "明",
    "content": [
      "一春清景在诗家，信马东风领物华。",
      "到处柴门多种柳，几人抱瓮自浇花。",
      "醉磨苔石供闲草，静听樵歌唱采茶。",
      "乘兴不知明月上，吟鞭犹待后楼鸦。"
    ]
  },
  {
    "id": "e647d10fce7321d6bb58dc83964a28e0",
    "title": "送谢允修倅泉州次伦伯畴韵",
    "authorName": "王缜",
    "authorId": "e647d10fce7321d6d1457b72d1457b72",
    "dynasty": "明",
    "content": [
      "少年曾酌泉南水，此后常如梦故山。",
      "气习于今应胜旧，淳漓从古有循环。",
      "民无菜色宁甘拙，门透清风不用关。",
      "临别几多同榜意，潞河秋涨水潺潺。"
    ]
  },
  {
    "id": "e647d10fce7321d63b25b9a38fd9613c",
    "title": "寿石首赵桥邑博赵孟希乃尊",
    "authorName": "王缜",
    "authorId": "e647d10fce7321d6d1457b72d1457b72",
    "dynasty": "明",
    "content": [
      "谢印归来俗累轻，桥南惟与白鸥盟。",
      "八旬福履身犹健，三世书香味更清。",
      "石首风烟全乐事，川西桃李半成名。",
      "寿觞不博公卿贵，遥拾南山入颂声。"
    ]
  },
  {
    "id": "e647d10fce7321d6d5a1a815d06b963d",
    "title": "寿溧阳陆时休侍御乃尊封君",
    "authorName": "王缜",
    "authorId": "e647d10fce7321d6d1457b72d1457b72",
    "dynasty": "明",
    "content": [
      "诗骨棱棱海鹤清，天将全福副耆英。",
      "门庭自信文章贵，杖履不知身世轻。",
      "老去豸冠归物望，闲来霜简驻乡评。",
      "人间家庆真难事，重见花骢昼锦行。"
    ]
  },
  {
    "id": "e647d10fce7321d684fa0f5c595595db",
    "title": "送伦伯畴殿撰使安南",
    "authorName": "王缜",
    "authorId": "e647d10fce7321d6d1457b72d1457b72",
    "dynasty": "明",
    "content": [
      "龙诏恩覃万国臻，使星光散九天新。",
      "路经绝域山河异，风便故园梅柳春。",
      "玉节摇空驰騕袅，宫袍扬日灿麒麟。",
      "安南此日深文化，又见中朝第一人。"
    ]
  },
  {
    "id": "e647d10fce7321d672b423438e920bbc",
    "title": "寿内翰沈良德乃堂八十",
    "authorName": "王缜",
    "authorId": "e647d10fce7321d6d1457b72d1457b72",
    "dynasty": "明",
    "content": [
      "吴门士女山河重，归德恩封雨露香。",
      "八帙摩挲身未老，一阳消息日偏长。",
      "蟠桃天上经年熟，仙桂阶前次第芳。",
      "玉署有人归未得，画图遥拜祝高冈。"
    ]
  },
  {
    "id": "e647d10fce7321d669eeb7701efa75b2",
    "title": "春日次石邦彦修撰韵",
    "authorName": "王缜",
    "authorId": "e647d10fce7321d6d1457b72d1457b72",
    "dynasty": "明",
    "content": [
      "天时人事逐年新，说到几微认未真。",
      "人向中星占泰运，天教北斗散阳春。",
      "椒盘味淡频移玉，花信风轻不动尘。",
      "朝罢从容归谏院，许身犹自愧腰银。"
    ]
  },
  {
    "id": "e647d10fce7321d6d9c394cfe56a93cd",
    "title": "送张西溪都宪之南京督粮",
    "authorName": "王缜",
    "authorId": "e647d10fce7321d6d1457b72d1457b72",
    "dynasty": "明",
    "content": [
      "仕路驰名四十年，而今行道更能专。",
      "斯民命脉存储积，总宪风霜慰倒县。",
      "身向留都还重本，学从岭表得真传。",
      "亦知不久归台辅，天子英明正用贤。"
    ]
  },
  {
    "id": "e647d10fce7321d686d4611cb24ae8e3",
    "title": "伯安席上留别王思献太史韵",
    "authorName": "王缜",
    "authorId": "e647d10fce7321d6d1457b72d1457b72",
    "dynasty": "明",
    "content": [
      "七年未得过家庭，一片归心付八溟。",
      "分祀喜从南海便，移文应笑北山灵。",
      "几人知己忘形势，何处英贤聚德星。",
      "极爱斯文多丽泽，临岐还不废盘铭。"
    ]
  },
  {
    "id": "e647d10fce7321d6ca68ca19b98461cc",
    "title": "次韵酬顾惟庸闻杨铭甫抗疏",
    "authorName": "王缜",
    "authorId": "e647d10fce7321d6d1457b72d1457b72",
    "dynasty": "明",
    "content": [
      "许身报国重南金，泄冶当年未谏淫。",
      "何况泰陵传是水，几人肉食不关心。",
      "朝阳鸣凤淩霄立，峭壁孤松耐雪侵。",
      "正值圣明求谠论，未闻山海择高深。"
    ]
  },
  {
    "id": "e647d10fce7321d66580487d124203c5",
    "title": "再次前韵赠顾惟庸南行",
    "authorName": "王缜",
    "authorId": "e647d10fce7321d6d1457b72d1457b72",
    "dynasty": "明",
    "content": [
      "苦节何惭却暮金，豪才赢得是书淫。",
      "直将棘寺平反手，去作刑曹济物心。",
      "诗酒忽成千里别，忠勤初见二毛侵。",
      "一帆风送吴江便，时逐落花春水深。"
    ]
  },
  {
    "id": "e647d10fce7321d66feb4d70013d9725",
    "title": "过韩泷祠次邓中丞韵泷在乐昌县",
    "authorName": "王缜",
    "authorId": "e647d10fce7321d6d1457b72d1457b72",
    "dynasty": "明",
    "content": [
      "一叶迎流百尺泷，兴随秋水拍篷窗。",
      "不知造物留何意，故纵惊涛注此江。",
      "险峻未愁风雨恶，忠诚曾见岭云降。",
      "山深吏隐无人问，只有文星镇旧邦。"
    ]
  },
  {
    "id": "e647d10fce7321d6dbde7ca406ca0c3f",
    "title": "过道州仰周元公次沈副使韵",
    "authorName": "王缜",
    "authorId": "e647d10fce7321d6d1457b72d1457b72",
    "dynasty": "明",
    "content": [
      "太虚无极本无名，独有濂溪象意生。",
      "妙道默从神梦领，天机泄与画图明。",
      "千年衣钵归何处，百仞宫墙护寝楹。",
      "今日春陵频勒马，斯文山斗不胜情。"
    ]
  },
  {
    "id": "e647d10fce7321d6dbee47c8beadc91c",
    "title": "次韵陈秉衡宪副致政",
    "authorName": "王缜",
    "authorId": "e647d10fce7321d6d1457b72d1457b72",
    "dynasty": "明",
    "content": [
      "一径烟霞护鹤田，满川花柳荫渔船。",
      "人间万事此真乐，天外孤鸿翼自翩。",
      "宦海澹于浮海兴，月山高并华山眠。",
      "行藏直要关风化，不是寻常漫乞年。"
    ]
  },
  {
    "id": "e647d10fce7321d601c6bbc454b92148",
    "title": "弘治十二年秋八月到靖康外叔祖陈廷圭赠诗一律席上走笔次韵三首",
    "authorName": "王缜",
    "authorId": "e647d10fce7321d6d1457b72d1457b72",
    "dynasty": "明",
    "content": [
      "摆脱尘嚣独洒然，风流儒雅总称贤。",
      "冰壶今古深涵海，月胁云霞巧夺天。",
      "秋漾水肥鱼带子，春催山暖蕨开拳。",
      "江山真趣无穷乐，岂与闲鞭较后先。"
    ]
  },
  {
    "id": "e647d10fce7321d601c6bbc49a21810a",
    "title": "弘治十二年秋八月到靖康外叔祖陈廷圭赠诗一律席上走笔次韵三首",
    "authorName": "王缜",
    "authorId": "e647d10fce7321d6d1457b72d1457b72",
    "dynasty": "明",
    "content": [
      "发白颜酡气浩然，诗才可并古名贤。",
      "各家机轴千章锦，万顷波涛一色天。",
      "桃李无言终寂寂，女萝关我独拳拳。",
      "未须老大怜今日，飞梦还赢吕望先。"
    ]
  },
  {
    "id": "e647d10fce7321d601c6bbc400a0d1f8",
    "title": "弘治十二年秋八月到靖康外叔祖陈廷圭赠诗一律席上走笔次韵三首",
    "authorName": "王缜",
    "authorId": "e647d10fce7321d6d1457b72d1457b72",
    "dynasty": "明",
    "content": [
      "十载相逢一辴然，德星遥报聚群贤。",
      "谁愁白发三千丈，自信浮槎八月天。",
      "诗到豪来轻纵手，酒从乐处浪呼拳。",
      "今朝诗酒总长醉，不问卢王孰后先。"
    ]
  },
  {
    "id": "e647d10fce7321d6916a4ec015e13151",
    "title": "送宜兴徐耕隐诗",
    "authorName": "王缜",
    "authorId": "e647d10fce7321d6d1457b72d1457b72",
    "dynasty": "明",
    "content": [
      "一门道脉旧相同，晚向行藏别立功。",
      "凤入天池鸣晓日，鸿飞霄汉起秋风。",
      "几年骨肉江山外，半月襟怀笑语中。",
      "此别不须论老大，可留垂白梦非熊。"
    ]
  },
  {
    "id": "e647d10fce7321d6b4bca30e6f99d344",
    "title": "送何宗信倅永郡",
    "authorName": "王缜",
    "authorId": "e647d10fce7321d6d1457b72d1457b72",
    "dynasty": "明",
    "content": [
      "故人别我洞庭去，浩歌对酌黄金台。",
      "千里名驹能有此，一航秋月亦悠哉。",
      "政于抚字原非拙，心到诚明不用猜。",
      "若过道州还猛省，濂溪溪上更徘徊。"
    ]
  },
  {
    "id": "e647d10fce7321d657c1a4c42fe5406a",
    "title": "辛未五月同王文济宪副联舟有作",
    "authorName": "王缜",
    "authorId": "e647d10fce7321d6d1457b72d1457b72",
    "dynasty": "明",
    "content": [
      "今古斯文气味同，先生况有古人风。",
      "百年宗谱分支远，一片吟情入画中。",
      "舟楫惊波能自济，边郊多垒藉谁忠。",
      "倚蓬对月不成寐，坐待东方日正红。"
    ]
  },
  {
    "id": "e647d10fce7321d68594d9f508bf4538",
    "title": "文济邀饮次韵答之",
    "authorName": "王缜",
    "authorId": "e647d10fce7321d6d1457b72d1457b72",
    "dynasty": "明",
    "content": [
      "镇远联舟日日同，兰亭诗会振遗风。",
      "道存天地形骸外，人到安流自在中。",
      "迂性逢时惟信步，远臣忧国誓输忠。",
      "多君高谊能邀我，细滴珍珠散酒红。"
    ]
  },
  {
    "id": "e647d10fce7321d676fc36e3d7ef05c7",
    "title": "再韵送文济朝贺",
    "authorName": "王缜",
    "authorId": "e647d10fce7321d6d1457b72d1457b72",
    "dynasty": "明",
    "content": [
      "玉帛梯航万国同，计程入觐正秋风。",
      "旌旄光映山河外，环佩声喧雨露中。",
      "天启龙飞回泰运，人从嵩祝竭精忠。",
      "定知庆会五云现，遥望仙桃春色红。"
    ]
  },
  {
    "id": "e647d10fce7321d6903101ecb9c39be8",
    "title": "黔阳道中次韵",
    "authorName": "王缜",
    "authorId": "e647d10fce7321d6d1457b72d1457b72",
    "dynasty": "明",
    "content": [
      "荆楚江山面面同，便从荒僻采民风。",
      "桑麻隐约云岑里，鸡犬声稀烟树中。",
      "洞獠投戈思向化，野人炙背亦怀忠。",
      "凭谁补衮经纶手，散作文章五色红。"
    ]
  },
  {
    "id": "e647d10fce7321d66ce086ba09bbfee3",
    "title": "夜泊辰溪次韵",
    "authorName": "王缜",
    "authorId": "e647d10fce7321d6d1457b72d1457b72",
    "dynasty": "明",
    "content": [
      "溪洞花城笑语同，晚凉一曲奏薰风。",
      "欲安金楚弦歌里，尽遣三苗彀率中。",
      "自古济川凭击楫，几人纳约显孤忠。",
      "忧时怀抱知无奈，常拚清樽漫写红。"
    ]
  },
  {
    "id": "e647d10fce7321d6e9cbb826bde81dd2",
    "title": "宿马龙州次王朝言都宪韵三首",
    "authorName": "王缜",
    "authorId": "e647d10fce7321d6d1457b72d1457b72",
    "dynasty": "明",
    "content": [
      "世态如波沉又浮，何人为国抱深忧。",
      "极知气运关民事，不但贫穷说此州。",
      "花落花开还自得，春来春去倩谁留。",
      "驰驱安得名驹壮，万里长途独驾辀。"
    ]
  },
  {
    "id": "e647d10fce7321d6e9cbb826749247bd",
    "title": "宿马龙州次王朝言都宪韵三首",
    "authorName": "王缜",
    "authorId": "e647d10fce7321d6d1457b72d1457b72",
    "dynasty": "明",
    "content": [
      "飞雾漫空薄画帘，分明此地是西黔。",
      "人情似水随流去，世事如棋信手拈。",
      "独往几时归膝下，多愁终日在眉尖。",
      "莫嫌天远无人问，试使夷齐处处廉。"
    ]
  },
  {
    "id": "e647d10fce7321d6e9cbb8266e27a8ab",
    "title": "宿马龙州次王朝言都宪韵三首",
    "authorName": "王缜",
    "authorId": "e647d10fce7321d6d1457b72d1457b72",
    "dynasty": "明",
    "content": [
      "年年于此驻征骖，宣布深惭读召南。",
      "万里孤心依魏阙，百年吾道在茅庵。",
      "云鹏枉展风中翼，蕉鹿虚传梦里谈。",
      "不是迂疏轻势分，从来名教要人担。"
    ]
  },
  {
    "id": "e647d10fce7321d6ab020fa4b8fb6d80",
    "title": "次刑文甫副宪赏海棠韵呈黔国公",
    "authorName": "王缜",
    "authorId": "e647d10fce7321d6d1457b72d1457b72",
    "dynasty": "明",
    "content": [
      "霞彩精神琥珀脂，分明造化暗扶持。",
      "风流不减西施态，娇艳还凭郑谷诗。",
      "占断名园成独步，平分春色正当时。",
      "沉香亭北酣歌里，一任轻凉着意吹。"
    ]
  },
  {
    "id": "e647d10fce7321d6c1b8e06c7aa01686",
    "title": "偶遇省参白辅之辅之与之偕行因出中秋诗倚韵奉答",
    "authorName": "王缜",
    "authorId": "e647d10fce7321d6d1457b72d1457b72",
    "dynasty": "明",
    "content": [
      "秋高凉露洗炎歊，月朗风轻雾气消。",
      "天上玉楼开宝镜，人间仙客遇蓝桥。",
      "诗从古调惊春雪，路藉南行叹黍苗。",
      "百岁此宵能几许，玲珑试听小童谣。"
    ]
  },
  {
    "id": "e647d10fce7321d67f5da5569a93756a",
    "title": "初雪禁体次陶时明韵兼简陈希伯周绍建白辅之石允升",
    "authorName": "王缜",
    "authorId": "e647d10fce7321d6d1457b72d1457b72",
    "dynasty": "明",
    "content": [
      "黄云酿冷透吴绫，风塞长空盖五陵。",
      "侵晓乱飞依旧整，随风低舞渐新增。",
      "柳塘浅水冰初冻，驿馆寒炉火熳腾。",
      "一曲未须愁寡和，还期盈尺作嘉徵。"
    ]
  },
  {
    "id": "e647d10fce7321d6d7987eb61fedf5db",
    "title": "次韵答省参陈希伯进表过河间民心追恋感而有作",
    "authorName": "王缜",
    "authorId": "e647d10fce7321d6d1457b72d1457b72",
    "dynasty": "明",
    "content": [
      "会种河间一郡花，至今流泽满人家。",
      "表函遥进万年寿，老稚争迎八月槎。",
      "恩似甘棠思作舍，义如武穆尽呼爷。",
      "斯文三代吾真信，白日青天何处遮。"
    ]
  },
  {
    "id": "e647d10fce7321d6c032174363a061eb",
    "title": "经长沙",
    "authorName": "王缜",
    "authorId": "e647d10fce7321d6d1457b72d1457b72",
    "dynasty": "明",
    "content": [
      "片帆东下过长沙，湘水平铺入望赊。",
      "岳麓树园书院静，洞庭波荡石门斜。",
      "贾生作傅常忧国，屈子离骚不顾家。",
      "南去北来琴鹤厌，年年孤客在天涯。"
    ]
  },
  {
    "id": "e647d10fce7321d6d759d794be935d97",
    "title": "与汤仁夫游惠山寺望湖亭畔有玉乳泉俗云第二水也",
    "authorName": "王缜",
    "authorId": "e647d10fce7321d6d1457b72d1457b72",
    "dynasty": "明",
    "content": [
      "惠山山寺隐山隈，门径萧疏半是苔。",
      "玉乳泉清尘梦醒，炼湖天净宿云开。",
      "僧从入定闲钟磬，谁共忘机付酒杯。",
      "脱俗未须留玉带，一亭苍翠即蓬莱。"
    ]
  },
  {
    "id": "e647d10fce7321d6579710d1b0d7d292",
    "title": "中秋同石太仆允升陈省参宗之陈宪佥裕夫赵都阃德州舟中玩月次许郢州韵",
    "authorName": "王缜",
    "authorId": "e647d10fce7321d6d1457b72d1457b72",
    "dynasty": "明",
    "content": [
      "团坐移舟望月圆，碧空如洗水如烟。",
      "四时清景惟今夜，万里通明到晓天。",
      "风敛露华霄汉外，人分秋色酒尊前。",
      "从来佳节多奇事，又与诗家博一年。"
    ]
  },
  {
    "id": "e647d10fce7321d60cb34fc787940f22",
    "title": "过桃川宫次韵",
    "authorName": "王缜",
    "authorId": "e647d10fce7321d6d1457b72d1457b72",
    "dynasty": "明",
    "content": [
      "避秦逃世若登仙，洞里人家别有天。",
      "石鼎蒸霞全是药，桃花流水自成川。",
      "厌闻晋代衣冠变，惊讶渔郎道路传。",
      "勒马闲来寻古迹，宫前草色亦幽玄。"
    ]
  },
  {
    "id": "e647d10fce7321d609b5cdccfc643eeb",
    "title": "清浪道中",
    "authorName": "王缜",
    "authorId": "e647d10fce7321d6d1457b72d1457b72",
    "dynasty": "明",
    "content": [
      "百折湍溪束万山，山头戍堡列重关。",
      "石林簇簇云欺日，天气蒙蒙雨酿寒。",
      "烟火有村生计少，蚕桑无地女工闲。",
      "何当划尽崎岖险，并作中原一样宽。"
    ]
  },
  {
    "id": "e647d10fce7321d619c53954fef60290",
    "title": "过清平次韵二首",
    "authorName": "王缜",
    "authorId": "e647d10fce7321d6d1457b72d1457b72",
    "dynasty": "明",
    "content": [
      "一离黄扉近四年，梦魂常绕五云边。",
      "往来岁月徒劳耳，检点身心自泰然。",
      "山外浮云多阁雨，世间沧海半成田。",
      "感时不尽高歌意，坎止流行欲问天。"
    ]
  },
  {
    "id": "e647d10fce7321d619c539549e65254f",
    "title": "过清平次韵二首",
    "authorName": "王缜",
    "authorId": "e647d10fce7321d6d1457b72d1457b72",
    "dynasty": "明",
    "content": [
      "驱驰一月似长年，信是西南到极边。",
      "细雨狂风常作恶，高山流水亦茫然。",
      "耳闻宿将能擒虎，眼见苗夷学种田。",
      "自是清平平地乐，满城歌吹乐尧天。"
    ]
  },
  {
    "id": "e647d10fce7321d66628461cde76906f",
    "title": "过兴隆次王文济韵",
    "authorName": "王缜",
    "authorId": "e647d10fce7321d6d1457b72d1457b72",
    "dynasty": "明",
    "content": [
      "羊肠叠叠绕云岑，梅雨蒙蒙扑面侵。",
      "按辔稳行夷险路，忧时不改始终心。",
      "庙堂日近天风暖，边塞尘清夜漏沉。",
      "廪饩自惭无寸补，往来孤负宠恩深。"
    ]
  },
  {
    "id": "e647d10fce7321d6637c0eada834fa94",
    "title": "过东坡堡游月潭寺题胜景二字于石崖因次王仲明都宪韵堡在兴隆卫道中",
    "authorName": "王缜",
    "authorId": "e647d10fce7321d6d1457b72d1457b72",
    "dynasty": "明",
    "content": [
      "停骖独上月潭游，千仞冈头振弊裘。",
      "翠色忽从怀抱起，谷音常应水声流。",
      "云岩瑰磊归仙境，石髓清甘泻玉瓯。",
      "爱此不知行路远，豪吟消尽古今愁。"
    ]
  },
  {
    "id": "e647d10fce7321d6c4f7464e2e4c2255",
    "title": "进万寿表文过偏桥次瀛崖王左辖韵",
    "authorName": "王缜",
    "authorId": "e647d10fce7321d6d1457b72d1457b72",
    "dynasty": "明",
    "content": [
      "城外青山山外高，偏桥险路马蹄劳。",
      "天开绝域来重译，人到穷荒恋绨袍。",
      "春鸟报晴催节钺，皇华匝地衬千旄。",
      "一函敬效嵩三祝，更进霞觞献寿桃。"
    ]
  },
  {
    "id": "e647d10fce7321d6aaf8444d5a381649",
    "title": "过镇远次壁间韵兼简同年杨居敬郡守二首",
    "authorName": "王缜",
    "authorId": "e647d10fce7321d6d1457b72d1457b72",
    "dynasty": "明",
    "content": [
      "僻地欣逢故旧谈，放怀不觉拥飞岚。",
      "心悬上国星朝北，气转钧阳斗向南。",
      "迂拙自甘随地乐，至诚谁可与天参。",
      "路途尽道苗夷格，重见虞阶用舞衫。"
    ]
  },
  {
    "id": "e647d10fce7321d6aaf8444d9ad7f3d2",
    "title": "过镇远次壁间韵兼简同年杨居敬郡守二首",
    "authorName": "王缜",
    "authorId": "e647d10fce7321d6d1457b72d1457b72",
    "dynasty": "明",
    "content": [
      "驿路奔驰春已过，无情岁序急于梭。",
      "忧时济世心空赤，步月望云头半皤。",
      "水近楼台波浪少，山围城郭雨声多。",
      "平生温饱非吾志，未敢闲寻自在窝。"
    ]
  },
  {
    "id": "e647d10fce7321d6ce59131a174890ff",
    "title": "春日过杨林驿有感次王朝言韵二首",
    "authorName": "王缜",
    "authorId": "e647d10fce7321d6d1457b72d1457b72",
    "dynasty": "明",
    "content": [
      "莲出淤泥鸟出笼，云浮天际水浮空。",
      "静观物理头颅白，戡破古今花叶红。",
      "一片羁情悬北斗，满腔春兴寄东风。",
      "平生踪迹江湖遍，不信人间道路穷。"
    ]
  },
  {
    "id": "e647d10fce7321d6ce59131a46b59195",
    "title": "春日过杨林驿有感次王朝言韵二首",
    "authorName": "王缜",
    "authorId": "e647d10fce7321d6d1457b72d1457b72",
    "dynasty": "明",
    "content": [
      "雪花二月散园林，嫩绿新红恐未禁。",
      "路到七途知妙诀，人从百炼识真金。",
      "垂杨荫户风声肃，瘦竹横窗月影侵。",
      "揽辔不知南诏远，兴来犹自发豪吟。"
    ]
  },
  {
    "id": "e647d10fce7321d6be51c3164c7976d9",
    "title": "杨林即景次王文济韵",
    "authorName": "王缜",
    "authorId": "e647d10fce7321d6d1457b72d1457b72",
    "dynasty": "明",
    "content": [
      "烟树空蒙望眼迷，路程南北又东西。",
      "雨晴麦陇翻飞雉，春暖花村乐早犁。",
      "天阔常嫌苍海窄，山高惯见白云低。",
      "一窗明月无人管，惟有阶前草色齐。"
    ]
  },
  {
    "id": "e647d10fce7321d6baae262fea3f9540",
    "title": "迎春",
    "authorName": "王缜",
    "authorId": "e647d10fce7321d6d1457b72d1457b72",
    "dynasty": "明",
    "content": [
      "喧城歌吹送春牛，一段烟光胜旧游。",
      "天放阳和花外转，风勾寒气雨中收。",
      "不嫌彩胜频惊眼，陡觉年华又转头。",
      "从此乾坤归泰景，人间何必问丹邱。"
    ]
  },
  {
    "id": "e647d10fce7321d634eaf662346cc9f7",
    "title": "春夜雷雨",
    "authorName": "王缜",
    "authorId": "e647d10fce7321d6d1457b72d1457b72",
    "dynasty": "明",
    "content": [
      "寒暑相催似转车，梅花消息到天涯。",
      "九霄雷动山川肃，万壑烟迷岐路叉。",
      "人向中星占岁运，春随甘雨换年华。",
      "善言赢得水灾沴，四海升平是一家。"
    ]
  },
  {
    "id": "e647d10fce7321d6bbea3303afeb446e",
    "title": "过曲靖有怀介庵沐锦衣",
    "authorName": "王缜",
    "authorId": "e647d10fce7321d6d1457b72d1457b72",
    "dynasty": "明",
    "content": [
      "离歌一曲思悠悠，望尽平芜更上楼。",
      "伐木啼莺何处听，暮云春树若为愁。",
      "心如铁石江山远，义似陈雷气味投。",
      "此后各须加努力，重逢端不负同游。"
    ]
  },
  {
    "id": "e647d10fce7321d6808f86469708a628",
    "title": "除夕前一日自释",
    "authorName": "王缜",
    "authorId": "e647d10fce7321d6d1457b72d1457b72",
    "dynasty": "明",
    "content": [
      "独坐寒灯蜡已灰，思乡怀古自徘徊。",
      "宦情冷暖随吾分，世味甜酸付此杯。",
      "蝴蝶梦中春信近，玲珑歌里晓钟催。",
      "不禁浓兴撩人醉，欲上千峰踏岭梅。"
    ]
  },
  {
    "id": "e647d10fce7321d671445e7a1ae88c53",
    "title": "新正喜晴",
    "authorName": "王缜",
    "authorId": "e647d10fce7321d6d1457b72d1457b72",
    "dynasty": "明",
    "content": [
      "九天清霁绝风波，一气絪缊转泰和。",
      "尘土不涴佳丽节，管弦常奏太平歌。",
      "笼中药饵丹常在，镜里头颅白渐多。",
      "涂抹烟云非我事，苦吟无计逐诗魔。"
    ]
  },
  {
    "id": "e647d10fce7321d617e4457fe71ac937",
    "title": "鞭春漫兴次吴交石都宪韵",
    "authorName": "王缜",
    "authorId": "e647d10fce7321d6d1457b72d1457b72",
    "dynasty": "明",
    "content": [
      "释鞭箫鼓闹新春，遥向滇南拜紫宸。",
      "梦里还家元为国，客中逢节倍伤神。",
      "风霜笔扫三千里，兵甲胸藏百万人。",
      "只恐西方留不住，圣明收作股肱臣。"
    ]
  },
  {
    "id": "e647d10fce7321d649c6f838080ac2bf",
    "title": "戊辰元宵前一日同大中丞吴交石黔国公沐总戎洎三司往松花灞巡视水利因以省耕次吴交石韵二首",
    "authorName": "王缜",
    "authorId": "e647d10fce7321d6d1457b72d1457b72",
    "dynasty": "明",
    "content": [
      "沿溪红紫乱开花，春色撩人逸兴赊。",
      "公借游观分雨露，民依稼穑作生涯。",
      "苍江东岸层层起，绿树连村处处佳。",
      "乘兴不知归路远，瓦瓶斟到日西斜。"
    ]
  },
  {
    "id": "e647d10fce7321d649c6f838add15aae",
    "title": "戊辰元宵前一日同大中丞吴交石黔国公沐总戎洎三司往松花灞巡视水利因以省耕次吴交石韵二首",
    "authorName": "王缜",
    "authorId": "e647d10fce7321d6d1457b72d1457b72",
    "dynasty": "明",
    "content": [
      "丽日香风恣远游，试观谁乐更谁忧。",
      "晴翻宿麦有驯雉，春透荒郊无喘牛。",
      "问俗偏于悬磬室，忘形真似泛渔舟。",
      "人间俯仰成陈迹，何处好山青入眸。"
    ]
  },
  {
    "id": "e647d10fce7321d66ac492fbb5ffbfbc",
    "title": "送刘与清大司寇致仕还吴",
    "authorName": "王缜",
    "authorId": "e647d10fce7321d6d1457b72d1457b72",
    "dynasty": "明",
    "content": [
      "三朝耆旧声名在，七十风霜鬓发新。",
      "自信功成须退步，力将衰朽乞闲身。",
      "凫鸥惯识尚书履，星宿常悬执法臣。",
      "从此东吴多故事，林泉又有一高人。"
    ]
  },
  {
    "id": "e647d10fce7321d68e0b7cb40bb06a20",
    "title": "次巴山宪副谢病诗韵",
    "authorName": "王缜",
    "authorId": "e647d10fce7321d6d1457b72d1457b72",
    "dynasty": "明",
    "content": [
      "青山近人青入楼，我爱山青楼上头。",
      "浮云半空忽过眼，长松四时并作秋。",
      "阴晴詹尹何能卜，膏肓卢医恐未瘳。",
      "闻道风雪犹未定，长安北望几人愁。"
    ]
  },
  {
    "id": "e647d10fce7321d68fb5e2b185892003",
    "title": "巡视郧阳城郧阳有行都司成化间新立",
    "authorName": "王缜",
    "authorId": "e647d10fce7321d6d1457b72d1457b72",
    "dynasty": "明",
    "content": [
      "百雉周遭气势雄，一江萦抱步趋同。",
      "地分关陕耕桑外，望入荆襄烟雨中。",
      "设险未须占习坎，开司端可应亨丰。",
      "从今郧境随时化，尽向诗书乐古风。"
    ]
  },
  {
    "id": "e647d10fce7321d686662a8718045964",
    "title": "渡卢沟桥",
    "authorName": "王缜",
    "authorId": "e647d10fce7321d6d1457b72d1457b72",
    "dynasty": "明",
    "content": [
      "京国西行三十里，层冰半架卢沟河。",
      "古桥白昼虹闲睡，野店青山马竞过。",
      "姬善造舟非久计，秦知鞭石亦兴歌。",
      "从来王气归幽并，百二重关设险多。"
    ]
  },
  {
    "id": "e647d10fce7321d6448e077384e05276",
    "title": "自和州渡采石",
    "authorName": "王缜",
    "authorId": "e647d10fce7321d6d1457b72d1457b72",
    "dynasty": "明",
    "content": [
      "轻舆冲雪渡和州，州外长江日夜流。",
      "旋荡野航登采石，更凭明月问丹邱。",
      "调仙风远荒祠在，楚项歌微霸业休。",
      "两岸悠悠千古事，数行烟树鸟声幽。"
    ]
  },
  {
    "id": "e647d10fce7321d6357bbf84124be009",
    "title": "送理刑锦衣张富张锜",
    "authorName": "王缜",
    "authorId": "e647d10fce7321d6d1457b72d1457b72",
    "dynasty": "明",
    "content": [
      "八月云飞齐奏凯，锦衣铁骑事戎行。",
      "禁中颇牧斯文美，天上星辰执法光。",
      "随路清风归雅颂，洗冤直笔肃冰霜。",
      "剩知诏狱平如水，今古都传姓氏张。"
    ]
  },
  {
    "id": "e647d10fce7321d6b5b75739429cc74a",
    "title": "登黄鹤楼在武昌汉阳门内城上作楼近江",
    "authorName": "王缜",
    "authorId": "e647d10fce7321d6d1457b72d1457b72",
    "dynasty": "明",
    "content": [
      "缘城屈曲上层楼，楼外长江日夜流。",
      "黄鹤有情终在楚，赤松无路可封留。",
      "诗从崔颢风骚少，笛傍桓伊曲调幽。",
      "日暮东风飞鸟散，白云红叶两悠悠。"
    ]
  },
  {
    "id": "e647d10fce7321d686c0b9143bc21a85",
    "title": "曲江楼在荆州府学前城头乃张子寿唐相所游之地",
    "authorName": "王缜",
    "authorId": "e647d10fce7321d6d1457b72d1457b72",
    "dynasty": "明",
    "content": [
      "曲江原是吾乡邑，何事荆州有此楼。",
      "只为道随伊吕进，不辞身向郢都游。",
      "波连江汉云横晓，野入齐梁雁度秋。",
      "珍重晦翁曾有记，今人常望古城头。"
    ]
  },
  {
    "id": "e647d10fce7321d6a9742253961ff951",
    "title": "题光泽王衷赤荣光图乃画红梅带月",
    "authorName": "王缜",
    "authorId": "e647d10fce7321d6d1457b72d1457b72",
    "dynasty": "明",
    "content": [
      "本是冰霜玉殿栽，谁移春信郢江开。",
      "天边霞彩初分派，仙府丹砂暗换胎。",
      "直以河图占造化，剩于鼎鼐认贤才。",
      "于今忠赤枝枝盛，从此辉光日日来。"
    ]
  },
  {
    "id": "e647d10fce7321d6ba0a62edd4ca46e5",
    "title": "斋居对雪走笔次韵答清溪赵司寇兼柬王与时胡伯珩黄伯固二首",
    "authorName": "王缜",
    "authorId": "e647d10fce7321d6d1457b72d1457b72",
    "dynasty": "明",
    "content": [
      "圣朝郊祀此初行，肃戒精禋古有名。",
      "三日同斋风味淡，连霄对雪谷神清。",
      "袁公户闭眠应稳，程子门高梦未成。",
      "一德格天天亦信，泰阶从此更分明。"
    ]
  },
  {
    "id": "e647d10fce7321d6ba0a62ed1de0cad5",
    "title": "斋居对雪走笔次韵答清溪赵司寇兼柬王与时胡伯珩黄伯固二首",
    "authorName": "王缜",
    "authorId": "e647d10fce7321d6d1457b72d1457b72",
    "dynasty": "明",
    "content": [
      "九天一色风云起，嘉靖新正气象奇。",
      "脉脉满空花斗巧，微微六出竹先知。",
      "浅斟自信无缘分，泰运同符有擛蓍。",
      "兀坐炉香心亦静，闲听更漏夜迟迟。"
    ]
  },
  {
    "id": "e647d10fce7321d64f1abbb1810c8a57",
    "title": "游清源寺次李西涯韵",
    "authorName": "王缜",
    "authorId": "e647d10fce7321d6d1457b72d1457b72",
    "dynasty": "明",
    "content": [
      "兰若层台此独尊，霏微草树半烟村。",
      "眼空象法三千界，路入金陵第一门。",
      "江海往来存气脉，阴阳阖辟判乾坤。",
      "亭前多少清凉意，临眺凭谁共细论。"
    ]
  },
  {
    "id": "e647d10fce7321d60e3dcc4220241711",
    "title": "同赵克正朱懋忠蒋肃之吴献臣胡伯珩登报恩寺塔次联句韵",
    "authorName": "王缜",
    "authorId": "e647d10fce7321d6d1457b72d1457b72",
    "dynasty": "明",
    "content": [
      "萧寺高标信步登，渐高旋觉此身升。",
      "云中四望全无碍，春半同游本亦曾。",
      "日射琉璃花片片，地浮江海浪层层。",
      "金陵自古多佳丽，料理风烟恐未应。"
    ]
  },
  {
    "id": "e647d10fce7321d6e4de180d07883bb9",
    "title": "次前韵答赵司寇清溪兼柬汪器之祭酒",
    "authorName": "王缜",
    "authorId": "e647d10fce7321d6d1457b72d1457b72",
    "dynasty": "明",
    "content": [
      "城南古塔蹑云登，步近天阶不易升。",
      "霄汉披风看鸟没，石栏题字记吾曾。",
      "气含混沌初开窍，人到昆仑最上层。",
      "欲报春光还有待，诗筒随处问相应。"
    ]
  },
  {
    "id": "e647d10fce7321d6625a729bb231b11a",
    "title": "又叠前韵答黄伯固大理",
    "authorName": "王缜",
    "authorId": "e647d10fce7321d6d1457b72d1457b72",
    "dynasty": "明",
    "content": [
      "碧落苍虬困未登，时来神物自超升。",
      "参天鳞甲光芒见，傍日风云庆幸曾。",
      "四面玲珑山叠叠，万家环绕树层层。",
      "人间俯仰便陈迹，怀古高歌到处应。"
    ]
  },
  {
    "id": "e647d10fce7321d6a69dba839c281a55",
    "title": "游兜率岩次倪青溪韵",
    "authorName": "王缜",
    "authorId": "e647d10fce7321d6d1457b72d1457b72",
    "dynasty": "明",
    "content": [
      "兜率巉岩发兴豪，九磐石磴未知劳。",
      "眼空平地山真小，身近青霄风渐高。",
      "拄杖看龙归古洞，问僧邀月宿云巢。",
      "浮生今日尘嚣静，两鬓萧疏不用搔。"
    ]
  },
  {
    "id": "e647d10fce7321d6b198240020745a92",
    "title": "游牛首山",
    "authorName": "王缜",
    "authorId": "e647d10fce7321d6d1457b72d1457b72",
    "dynasty": "明",
    "content": [
      "淩晨带月出江东，牛首山高树暝蒙。",
      "夹路香飘花柳外，满怀春在画图中。",
      "挺身镇俗常留石，奋角腾云半倚空。",
      "游赏未须愁日暮，天留霞彩照人红。"
    ]
  },
  {
    "id": "e647d10fce7321d60953c15551b831f8",
    "title": "上巳郊行",
    "authorName": "王缜",
    "authorId": "e647d10fce7321d6d1457b72d1457b72",
    "dynasty": "明",
    "content": [
      "屈曲山阿往复回，桃花将尽菜花开。",
      "石桥截涧留云影，野卷编茅护竹栽。",
      "风入无雩春制服，事从修褉水传杯。",
      "兴来独望长安日，一寸丹心未拟灰。"
    ]
  },
  {
    "id": "e647d10fce7321d64c97ddf24f20abe5",
    "title": "游凤凰台追次太白韵",
    "authorName": "王缜",
    "authorId": "e647d10fce7321d6d1457b72d1457b72",
    "dynasty": "明",
    "content": [
      "身随造物此间游，雨霁山青水急流。",
      "鸣凤不来空倚竹，一仙多事故登邱。",
      "乾坤气溢金陵外，吴楚云横春草洲。",
      "安得中和天地应，遍教海内更无愁。"
    ]
  },
  {
    "id": "e647d10fce7321d6693ad5b0d7e924b8",
    "title": "次韵答伍时泰操江",
    "authorName": "王缜",
    "authorId": "e647d10fce7321d6d1457b72d1457b72",
    "dynasty": "明",
    "content": [
      "梅雨江南五月凉，太平弓矢几时藏。",
      "且调元气龙关壮，不恃浮沤天堑长。",
      "鼎应实中还虩虩，师从正出自堂堂。",
      "济川正藉君舟楫，须竭平生佐我皇。"
    ]
  },
  {
    "id": "e647d10fce7321d6059df00671dcde5b",
    "title": "再用前韵走笔答方时鸣侍御二首",
    "authorName": "王缜",
    "authorId": "e647d10fce7321d6d1457b72d1457b72",
    "dynasty": "明",
    "content": [
      "三日斋居一片心，分明诚积动高深。",
      "甘霖喜极新亭记，倬汉虚惊大雅音。",
      "气转风云争鼓舞，声喧凫鸭乱浮沉。",
      "江南五月梅天惯，几度晴明几度阴。"
    ]
  },
  {
    "id": "e647d10fce7321d6059df006068c0d87",
    "title": "再用前韵走笔答方时鸣侍御二首",
    "authorName": "王缜",
    "authorId": "e647d10fce7321d6d1457b72d1457b72",
    "dynasty": "明",
    "content": [
      "知时好雨送新凉，毕宿当空尾宿藏。",
      "入夜詹花沾席细，摇风银竹傍阶长。",
      "云来不费栾巴酒，冤洗多归御史堂。",
      "调燮阴阳非我分，积诚心意事吾皇。"
    ]
  },
  {
    "id": "e647d10fce7321d6ceba29e4754b2d5b",
    "title": "送大理黄后峰入庆圣节次韵",
    "authorName": "王缜",
    "authorId": "e647d10fce7321d6d1457b72d1457b72",
    "dynasty": "明",
    "content": [
      "江南六月雨不断，江北双旌云半垂。",
      "肮脏感时心独苦，驰驱为国鬓先知。",
      "上元昌运符麟凤，北极祥光绕殿墀。",
      "我送君情君自解，高歌不惜酒盈卮。"
    ]
  },
  {
    "id": "e647d10fce7321d6a8f1e6b77dc27b64",
    "title": "走笔次伍松月都宪谢宴诗",
    "authorName": "王缜",
    "authorId": "e647d10fce7321d6d1457b72d1457b72",
    "dynasty": "明",
    "content": [
      "浊醪草具澹初筵，爱得高轩坐榻连。",
      "歌彻薰风三唱后，话寻旧雨十年前。",
      "且看易象从龙意，休误庄经梦蝶篇。",
      "浅薄不堪专介宠，七言墨使对还专。"
    ]
  },
  {
    "id": "e647d10fce7321d640daa46e69cb03be",
    "title": "拜表次韵赠胡伯珩入庆",
    "authorName": "王缜",
    "authorId": "e647d10fce7321d6d1457b72d1457b72",
    "dynasty": "明",
    "content": [
      "留都拜表焕奎文，帝座森严列宿分。",
      "光射琉璃围剑戟，翠开雉尾袅炉薰。",
      "迂愚思献千秋鉴，圣节祥符五色云。",
      "独有乌台台上客，宜从规阙效忠勤。"
    ]
  },
  {
    "id": "e647d10fce7321d638ecf799ab95b69f",
    "title": "再用前韵送胡紫山",
    "authorName": "王缜",
    "authorId": "e647d10fce7321d6d1457b72d1457b72",
    "dynasty": "明",
    "content": [
      "法省官情最好文，四时风月许平分。",
      "闲依玉树浑忘寐，每近芳兰饱得薰。",
      "旌节摇秋悬白日，佩声迎晓傍红云。",
      "定知入贺天颜喜，留佐升平夙夜勤。"
    ]
  },
  {
    "id": "e647d10fce7321d679d092d0dfd854f8",
    "title": "再次前韵答清溪赵司寇",
    "authorName": "王缜",
    "authorId": "e647d10fce7321d6d1457b72d1457b72",
    "dynasty": "明",
    "content": [
      "未得从容聚一堂，忽传翰墨逼人香。",
      "风摇苍翠清题卷，花逞红黄索咏章。",
      "岂但英才思拔本，从来仙种有奇芳。",
      "定知跨灶君家妙，直上蟾宫便取将。"
    ]
  },
  {
    "id": "e647d10fce7321d6ed25c7a8c0574c66",
    "title": "送吴白楼转礼部侍郎回京",
    "authorName": "王缜",
    "authorId": "e647d10fce7321d6d1457b72d1457b72",
    "dynasty": "明",
    "content": [
      "清朝新政简英才，三十年劳亦异哉。",
      "翰苑文章名独步，春官仪礼手亲裁。",
      "雨馀水阔鲲南起，霜后风高雁北回。",
      "我昔与君同馆学，送君还上凤凰台。"
    ]
  },
  {
    "id": "e647d10fce7321d68e499c0a08cdc5cb",
    "title": "送蒋一庵少司徒予告展墓归蜀",
    "authorName": "王缜",
    "authorId": "e647d10fce7321d6d1457b72d1457b72",
    "dynasty": "明",
    "content": [
      "自从乡佐识名贤，瞥眼而今十二年。",
      "展墓风霜惊宿草，思乡心事付楼船。",
      "云开巫峡千家月，秋敛巴江一镜天。",
      "须信圣明虚席待，春来遥望着回鞭。"
    ]
  },
  {
    "id": "e647d10fce7321d6effb79a9d03e8769",
    "title": "九日无酒亦不登高倚韵答赵克正大司寇",
    "authorName": "王缜",
    "authorId": "e647d10fce7321d6d1457b72d1457b72",
    "dynasty": "明",
    "content": [
      "客里重阳兴转高，酒无缘分觉寥寥。",
      "街衢插遍茱萸鬓，风雨寒催杨柳条。",
      "多事孟嘉还近笑，知音杜甫费重招。",
      "蒋山咫尺不须上，直蹑丹梯傍紫霄。"
    ]
  },
  {
    "id": "e647d10fce7321d6c00d3b16984e5284",
    "title": "除夕前一日会心远王都宪宅上次联句韵",
    "authorName": "王缜",
    "authorId": "e647d10fce7321d6d1457b72d1457b72",
    "dynasty": "明",
    "content": [
      "东风飞雾作轻寒，岁暮闲寻客里欢。",
      "法省衣冠分豸鹤，斯文气味混芝兰。",
      "星回运转年年胜，竹爆声传处处安。",
      "幸庆云龙同际会，明良相遇亦何难。"
    ]
  },
  {
    "id": "e647d10fce7321d6d19c4e7eb80c13c6",
    "title": "早春次胡紫山韵是日斋居",
    "authorName": "王缜",
    "authorId": "e647d10fce7321d6d1457b72d1457b72",
    "dynasty": "明",
    "content": [
      "瑞雪催诗兴未阑，条风又引我游观。",
      "鸟知传信清音细，柳辨迎春碧眼寒。",
      "宫律阳回随黍管，寅标星转傍河干。",
      "况当斋沐供郊祀，天地清明兆泰坛。"
    ]
  },
  {
    "id": "e647d10fce7321d6c4a9e71aba63475c",
    "title": "红梅次韵答史巽仲光禄",
    "authorName": "王缜",
    "authorId": "e647d10fce7321d6d1457b72d1457b72",
    "dynasty": "明",
    "content": [
      "孤芳随分结诗邻，东阁西湖处处亲。",
      "鍊取日精成异相，巧呈霞彩漏先春。",
      "归牛半认园林错，调鼎全凭滋味匀。",
      "造化显仁疑在此，傍花传易属何人。"
    ]
  },
  {
    "id": "e647d10fce7321d6ad43202683d5c2d2",
    "title": "送张达卿正郎出守保宁",
    "authorName": "王缜",
    "authorId": "e647d10fce7321d6d1457b72d1457b72",
    "dynasty": "明",
    "content": [
      "省郎作帅瞻依重，山水于人亦重哉。",
      "剑阁倚天随险设，巴江如锦逐春来。",
      "法须在我无关节，泽好因时及草莱。",
      "赤子保民民自爱，龚黄元是出群才。"
    ]
  },
  {
    "id": "e647d10fce7321d6e1e0a0e032e77530",
    "title": "忧旱次郭杏冈司业韵",
    "authorName": "王缜",
    "authorId": "e647d10fce7321d6d1457b72d1457b72",
    "dynasty": "明",
    "content": [
      "旱自春来到夏过，索神无计救秋禾。",
      "沟存捐瘠皮毛尽，村绝炊烟豺虎多。",
      "彻夜辘轳空古井，仰天舟楫断漕河。",
      "省躬多是吾侪咎，位育何能致气和。"
    ]
  },
  {
    "id": "e647d10fce7321d69fda9149bfc3b95b",
    "title": "送饶廷赐之汀州",
    "authorName": "王缜",
    "authorId": "e647d10fce7321d6d1457b72d1457b72",
    "dynasty": "明",
    "content": [
      "潮州十日即汀州，况是萍踪旧所游。",
      "佐郡喜逢家信近，催科惯识吏民忧。",
      "士元展骥材初显，凿齿栖鸾志未休。",
      "坐听鄞江歌五裤，位名须列古诸侯。"
    ]
  },
  {
    "id": "e647d10fce7321d6190659a828191911",
    "title": "挽同年罗允升编修母",
    "authorName": "王缜",
    "authorId": "e647d10fce7321d6d1457b72d1457b72",
    "dynasty": "明",
    "content": [
      "萍藻一生逢雨露，桂枝三度见秋香。",
      "闺门人至此何恨，造化理难知可伤。",
      "机断天吴虚夜月，砧停村郭起秋霜。",
      "荣哀不独当年事，后日溪山亦宠光。"
    ]
  },
  {
    "id": "e647d10fce7321d6f7ea4caabaf74eca",
    "title": "挽李克昭都谏",
    "authorName": "王缜",
    "authorId": "e647d10fce7321d6d1457b72d1457b72",
    "dynasty": "明",
    "content": [
      "九载郎官四十强，一生功业有馀芳。",
      "薇垣议论留青史，锁闼声名有皂囊。",
      "凤不归来梧树老，剑从埋后斗文荒。",
      "吊君未尽思君意，注目江流日日长。"
    ]
  },
  {
    "id": "e647d10fce7321d62f6cba41bedba93c",
    "title": "挽李守贞侍郎兼都御史卒于边事",
    "authorName": "王缜",
    "authorId": "e647d10fce7321d6d1457b72d1457b72",
    "dynasty": "明",
    "content": [
      "几回撑眼数英雄，今代完名少似公。",
      "东阁化随春日雨，西台霜洒暑天风。",
      "班超自分留关外，李牧谁知出禁中。",
      "可惜功成身便死，不胜清泪滴空蒙。"
    ]
  },
  {
    "id": "e647d10fce7321d6af49afb4c84c7961",
    "title": "哭黄后峰大理次伍松月韵四首",
    "authorName": "王缜",
    "authorId": "e647d10fce7321d6d1457b72d1457b72",
    "dynasty": "明",
    "content": [
      "胡然一别永分歧，野哭惊闻九九时。",
      "岂信孤忠无禄食，祇存遗直有人思。",
      "莆阳木萎乡贤梦，燕市乌号客路輀。",
      "拭袂酸心徒挂剑，知音何处问钟期。"
    ]
  },
  {
    "id": "e647d10fce7321d6af49afb4a53713cd",
    "title": "哭黄后峰大理次伍松月韵四首",
    "authorName": "王缜",
    "authorId": "e647d10fce7321d6d1457b72d1457b72",
    "dynasty": "明",
    "content": [
      "希声高举似鸣岐，棘寺平反未几时。",
      "忽尔庄鹏成羽化，伤哉贾鵩促神思。",
      "衣冠寂寂魂归土，风雨萧萧旐引輀。",
      "恐是玉楼成得早，天公命召有程期。"
    ]
  },
  {
    "id": "e647d10fce7321d6af49afb48d920745",
    "title": "哭黄后峰大理次伍松月韵四首",
    "authorName": "王缜",
    "authorId": "e647d10fce7321d6d1457b72d1457b72",
    "dynasty": "明",
    "content": [
      "生前磊落本无歧，死后还如贫贱时。",
      "忠遇主知刚起废，身随事尽更何思。",
      "恋乡白鹤归华表，溅泪黄花衬远輀。",
      "从此后峰云气敛。",
      "惟留草色记年期。"
    ]
  },
  {
    "id": "e647d10fce7321d6af49afb4c436752b",
    "title": "哭黄后峰大理次伍松月韵四首",
    "authorName": "王缜",
    "authorId": "e647d10fce7321d6d1457b72d1457b72",
    "dynasty": "明",
    "content": [
      "今古多迷为泣岐，壮年谁料是归时。",
      "史鱼有草还投谏，伯道无儿岂辍思。",
      "撒手江山藏返魄，伤心尘土送孤輀。",
      "亦知不朽名常在，直以文章作后期。"
    ]
  },
  {
    "id": "e647d10fce7321d6bce798116fbdd952",
    "title": "和安南头目阮弘硕韵",
    "authorName": "王缜",
    "authorId": "e647d10fce7321d6d1457b72d1457b72",
    "dynasty": "明",
    "content": [
      "英荡摇春天上去，彩舆冲雾日南回。",
      "云笺蛮岭无飞雁，铁笛谁家散落梅。",
      "饱识伏波铜柱路，醉倾苏老绿荷杯。",
      "青山欲伴行人驻，争奈飞云绕凤台。"
    ]
  },
  {
    "id": "e647d10fce7321d6f550f0f38bc7bd93",
    "title": "和安南头目裴溥韵",
    "authorName": "王缜",
    "authorId": "e647d10fce7321d6d1457b72d1457b72",
    "dynasty": "明",
    "content": [
      "宝台山下富江边，各自江山各自天。",
      "一路观风多异物，百般淑气间生贤。",
      "遗踪高骈空留塔，别意绕朝独赠鞭。",
      "不尽驰驱咨访意，采诗归奏玉皇前。"
    ]
  },
  {
    "id": "e647d10fce7321d62500481651c00bbf",
    "title": "和安南头目邓从矩韵",
    "authorName": "王缜",
    "authorId": "e647d10fce7321d6d1457b72d1457b72",
    "dynasty": "明",
    "content": [
      "南诏衣冠雅尚儒，墨兵半欲作先驱。",
      "尖新水贴红蕖蕊，清润冰澄白玉壶。",
      "袖有江山藏宿雨，囊无薏苡当明珠。",
      "一声长啸开关去，万里云程正远图。"
    ]
  },
  {
    "id": "e647d10fce7321d6089af468a4a1c767",
    "title": "和安南头目陈光瑾韵",
    "authorName": "王缜",
    "authorId": "e647d10fce7321d6d1457b72d1457b72",
    "dynasty": "明",
    "content": [
      "三尺龙泉紫气腾，一生志节有谁淩。",
      "凤归宵汉鸣朝日，龙引云雷起冻冰。",
      "未许豳诗留久住，直从羲卦利冥升。",
      "安南信是诗书国，英俊中朝见未曾。"
    ]
  },
  {
    "id": "e647d10fce7321d6f5479d3c49129db8",
    "title": "别王并辞赆",
    "authorName": "王缜",
    "authorId": "e647d10fce7321d6d1457b72d1457b72",
    "dynasty": "明",
    "content": [
      "玉节淩晨渡碧浔，天风万里破顽阴。",
      "琼云醉别三杯酒，苦块归悬一片心。",
      "未数相如完赵璧，惯从杨震却嬴金。",
      "临歧欲作江淹赋，先说君恩似海深。"
    ]
  },
  {
    "id": "e647d10fce7321d635393547f46e47d8",
    "title": "夏至遇金陵贡院天气犹凉风声如秋有感",
    "authorName": "王缜",
    "authorId": "e647d10fce7321d6d1457b72d1457b72",
    "dynasty": "明",
    "content": [
      "正是南风天，故作北风景。",
      "客馆不成寐，展转发深省。"
    ]
  },
  {
    "id": "e647d10fce7321d694c6a9890e060618",
    "title": "登雨花台",
    "authorName": "王缜",
    "authorId": "e647d10fce7321d6d1457b72d1457b72",
    "dynasty": "明",
    "content": [
      "雨花夫何为，舍利亦虚耳。",
      "不见旧时台，空见台基址。"
    ]
  },
  {
    "id": "e647d10fce7321d60d9df536918f8fba",
    "title": "望江晚眺望江甚萧索惟有两岸芦洲及渔者而已",
    "authorName": "王缜",
    "authorId": "e647d10fce7321d6d1457b72d1457b72",
    "dynasty": "明",
    "content": [
      "花县风烟淡，长江波浪多。",
      "望中无长物，芦荻隐渔蓑。"
    ]
  },
  {
    "id": "e647d10fce7321d628fdedb28f1fa03e",
    "title": "太湖新亭看无量寺后山势甚佳",
    "authorName": "王缜",
    "authorId": "e647d10fce7321d6d1457b72d1457b72",
    "dynasty": "明",
    "content": [
      "何人新构此，深隐翠微间。",
      "净洗风尘眼，端居饱看山。"
    ]
  },
  {
    "id": "e647d10fce7321d656e665597a66952d",
    "title": "全椒县察院竹甚美因题于壁",
    "authorName": "王缜",
    "authorId": "e647d10fce7321d6d1457b72d1457b72",
    "dynasty": "明",
    "content": [
      "爱此亭亭竹，清节不随时。",
      "借问赏音人，何如王徽之。"
    ]
  },
  {
    "id": "e647d10fce7321d6f33bc473e475352e",
    "title": "望九疑山在宁远县三十里许",
    "authorName": "王缜",
    "authorId": "e647d10fce7321d6d1457b72d1457b72",
    "dynasty": "明",
    "content": [
      "晓等宁远路，暮过九疑关。",
      "九疑何所有，磊磊山间山。"
    ]
  },
  {
    "id": "e647d10fce7321d6505c2da72ac8b84e",
    "title": "过郧阳神定桥",
    "authorName": "王缜",
    "authorId": "e647d10fce7321d6d1457b72d1457b72",
    "dynasty": "明",
    "content": [
      "夜过神定桥，老僧桥上跪。",
      "致语桥有神，曾作民捍卫。"
    ]
  },
  {
    "id": "e647d10fce7321d6b393b347e044b94f",
    "title": "观沧浪亭在均州北五里许",
    "authorName": "王缜",
    "authorId": "e647d10fce7321d6d1457b72d1457b72",
    "dynasty": "明",
    "content": [
      "惯听孺子歌，喜观沧浪水。",
      "清浊乃自召，祸福岂无自。"
    ]
  },
  {
    "id": "e647d10fce7321d6c36c09e7a5b8a9c8",
    "title": "过安陆州",
    "authorName": "王缜",
    "authorId": "e647d10fce7321d6d1457b72d1457b72",
    "dynasty": "明",
    "content": [
      "片帆非汉川，北风迎秋景。",
      "烟澹石城高，记得古名郢。"
    ]
  },
  {
    "id": "e647d10fce7321d67e7884df9b604c76",
    "title": "汨石牌",
    "authorName": "王缜",
    "authorId": "e647d10fce7321d6d1457b72d1457b72",
    "dynasty": "明",
    "content": [
      "天连湖面阔，山到水边回。",
      "斜月挂郢树，虚舟傍石牌。"
    ]
  },
  {
    "id": "e647d10fce7321d63fa16b8b2cc103b5",
    "title": "沙洋",
    "authorName": "王缜",
    "authorId": "e647d10fce7321d6d1457b72d1457b72",
    "dynasty": "明",
    "content": [
      "野航索兴短，画角催棹长。",
      "陂平风信软，不觉过沙洋。"
    ]
  },
  {
    "id": "e647d10fce7321d615448e6c6030230a",
    "title": "宜城",
    "authorName": "王缜",
    "authorId": "e647d10fce7321d6d1457b72d1457b72",
    "dynasty": "明",
    "content": [
      "南北中分界，刘曹角逐时。",
      "四方成鼎势，惟有此城宜。"
    ]
  },
  {
    "id": "e647d10fce7321d603194c6861f28858",
    "title": "怀杨邃庵四首",
    "authorName": "王缜",
    "authorId": "e647d10fce7321d6d1457b72d1457b72",
    "dynasty": "明",
    "content": [
      "我梦在兰舟，晓从润州过。",
      "见竹过问主，白云正高卧。"
    ]
  },
  {
    "id": "e647d10fce7321d603194c681b566d88",
    "title": "怀杨邃庵四首",
    "authorName": "王缜",
    "authorId": "e647d10fce7321d6d1457b72d1457b72",
    "dynasty": "明",
    "content": [
      "苔护石桥古，潮灌芝兰薄。",
      "中有一庵闲，莫是文潞国。"
    ]
  },
  {
    "id": "e647d10fce7321d603194c68a053dfb7",
    "title": "怀杨邃庵四首",
    "authorName": "王缜",
    "authorId": "e647d10fce7321d6d1457b72d1457b72",
    "dynasty": "明",
    "content": [
      "我是遍江海，独仰金山孤。",
      "试问急流中，更有高者无。"
    ]
  },
  {
    "id": "e647d10fce7321d603194c681a636511",
    "title": "怀杨邃庵四首",
    "authorName": "王缜",
    "authorId": "e647d10fce7321d6d1457b72d1457b72",
    "dynasty": "明",
    "content": [
      "南翔岂无雁，东逝岂无鱼。",
      "鱼雁非我群，焉能执素书。"
    ]
  },
  {
    "id": "e647d10fce7321d61b3608f10ab28cd3",
    "title": "侍御吴德彰佥潮南观察事限韵赋诗送之",
    "authorName": "王缜",
    "authorId": "e647d10fce7321d6d1457b72d1457b72",
    "dynasty": "明",
    "content": [
      "君有万斛舟，乘风信水流。",
      "水深风力健，应得到瀛州。"
    ]
  },
  {
    "id": "e647d10fce7321d61b3608f1466ab2d6",
    "title": "侍御吴德彰佥潮南观察事限韵赋诗送之",
    "authorName": "王缜",
    "authorId": "e647d10fce7321d6d1457b72d1457b72",
    "dynasty": "明",
    "content": [
      "楚地正忧旱，君行岂徒尔。",
      "莫待河鱼枯，绕决西江水。"
    ]
  },
  {
    "id": "e647d10fce7321d61b3608f120ff5112",
    "title": "侍御吴德彰佥潮南观察事限韵赋诗送之",
    "authorName": "王缜",
    "authorId": "e647d10fce7321d6d1457b72d1457b72",
    "dynasty": "明",
    "content": [
      "我于落落中，见此铮铮铁。",
      "聊持一寸舟，赠子千里别。"
    ]
  },
  {
    "id": "e647d10fce7321d61b3608f19d9ac771",
    "title": "侍御吴德彰佥潮南观察事限韵赋诗送之",
    "authorName": "王缜",
    "authorId": "e647d10fce7321d6d1457b72d1457b72",
    "dynasty": "明",
    "content": [
      "持宪使荆南，咨诹驰六辔。",
      "鹰隼不及凤，愿勿失此意。"
    ]
  },
  {
    "id": "e647d10fce7321d60ee235c636e2df36",
    "title": "题金舜举大司寇蓉溪书屋",
    "authorName": "王缜",
    "authorId": "e647d10fce7321d6d1457b72d1457b72",
    "dynasty": "明",
    "content": [
      "绵州有蓉溪，溪头结书屋。",
      "坐看芙蓉开，天然脱尘俗。"
    ]
  },
  {
    "id": "e647d10fce7321d635b21e359ea1d4c3",
    "title": "题唐实两京胜览眷",
    "authorName": "王缜",
    "authorId": "e647d10fce7321d6d1457b72d1457b72",
    "dynasty": "明",
    "content": [
      "天地人间逆旅，利名水上浮沤。",
      "两眼古今何处，一鞭南北神州。"
    ]
  },
  {
    "id": "e647d10fce7321d6dc18a70ac4acad87",
    "title": "游栖霞寺寺在金陵西北五十里许旧梁武帝所建石佛甚众亦极巧佛晴皆铁嵌至今存者居半又名摄山寺以寺在摄山俗名也古牌铭剥落",
    "authorName": "王缜",
    "authorId": "e647d10fce7321d6d1457b72d1457b72",
    "dynasty": "明",
    "content": [
      "云拥飞岚滴翠，日摇光影栖霞。",
      "欲问前朝故事，断碑土绣苔花。"
    ]
  },
  {
    "id": "e647d10fce7321d69433467b4d0139ad",
    "title": "东流舟中阻风险甚时八月十八日",
    "authorName": "王缜",
    "authorId": "e647d10fce7321d6d1457b72d1457b72",
    "dynasty": "明",
    "content": [
      "云妒朝曦欲瞑，风鸣木叶悲秋。",
      "独立岗头怀古，菊江依旧东流。"
    ]
  },
  {
    "id": "e647d10fce7321d69433467b7f24fd81",
    "title": "东流舟中阻风险甚时八月十八日",
    "authorName": "王缜",
    "authorId": "e647d10fce7321d6d1457b72d1457b72",
    "dynasty": "明",
    "content": [
      "江浪春天飞雪，野云阁雨高秋。",
      "何似渊明归去，北窗高枕风流。"
    ]
  },
  {
    "id": "e647d10fce7321d657415f53856c192e",
    "title": "全椒县一日到滁州次日十一月朔至来安县又至日至灵居寺宿有寺属六合县",
    "authorName": "王缜",
    "authorId": "e647d10fce7321d6d1457b72d1457b72",
    "dynasty": "明",
    "content": [
      "三载江南江北，几番天雨天晴。",
      "六合灵居梦觉，满庭檐卜风清。"
    ]
  },
  {
    "id": "e647d10fce7321d6393744e7c164c5ea",
    "title": "上关索岭贵州路此山独高险常阴雨上有关索庙",
    "authorName": "王缜",
    "authorId": "e647d10fce7321d6d1457b72d1457b72",
    "dynasty": "明",
    "content": [
      "黯黯瘴云飞雨，岩岩石磴盘空。",
      "绝险更无鸟过，奇勋惟说关公。"
    ]
  },
  {
    "id": "e647d10fce7321d63e8a948e430a46ac",
    "title": "登淩敲台遗迹在太平城北三里许改为黄山寺台但存一危石",
    "authorName": "王缜",
    "authorId": "e647d10fce7321d6d1457b72d1457b72",
    "dynasty": "明",
    "content": [
      "淩敲台上石零丁，露草骨丝虫乱鸣。",
      "独有东山无改换，几番冷眼看升平。"
    ]
  },
  {
    "id": "e647d10fce7321d65895ab5d244bdfcf",
    "title": "过和州乌江在和州有项王庙",
    "authorName": "王缜",
    "authorId": "e647d10fce7321d6d1457b72d1457b72",
    "dynasty": "明",
    "content": [
      "古城疏柳荫和阳，半是当年旧战场。",
      "欲认前朝寻故事，乌江犹唱楚歌狂。"
    ]
  },
  {
    "id": "e647d10fce7321d6c64a715586e173c8",
    "title": "九月九日寓九江时户部李时雍同年预约游庐山以是日雨作中辍时雍复遣人送酒侑以一绝因走笔戏答四绝",
    "authorName": "王缜",
    "authorId": "e647d10fce7321d6d1457b72d1457b72",
    "dynasty": "明",
    "content": [
      "九日云浓拨未开，黄花从此不须栽。",
      "多情恐负龙山约，犹遣青州从事来。"
    ]
  },
  {
    "id": "e647d10fce7321d6c64a7155e0b5cbd8",
    "title": "九月九日寓九江时户部李时雍同年预约游庐山以是日雨作中辍时雍复遣人送酒侑以一绝因走笔戏答四绝",
    "authorName": "王缜",
    "authorId": "e647d10fce7321d6d1457b72d1457b72",
    "dynasty": "明",
    "content": [
      "满城风雨菊初开，知是东君着意栽。",
      "莫待明朝花冷淡，清香留待故人来。"
    ]
  },
  {
    "id": "e647d10fce7321d6c64a7155886c6816",
    "title": "九月九日寓九江时户部李时雍同年预约游庐山以是日雨作中辍时雍复遣人送酒侑以一绝因走笔戏答四绝",
    "authorName": "王缜",
    "authorId": "e647d10fce7321d6d1457b72d1457b72",
    "dynasty": "明",
    "content": [
      "遥望匡庐紫气开，芙蓉天畔倚云栽。",
      "重阳不尽登高兴，飞上千峰归去来。"
    ]
  },
  {
    "id": "e647d10fce7321d6c64a71558e21884e",
    "title": "九月九日寓九江时户部李时雍同年预约游庐山以是日雨作中辍时雍复遣人送酒侑以一绝因走笔戏答四绝",
    "authorName": "王缜",
    "authorId": "e647d10fce7321d6d1457b72d1457b72",
    "dynasty": "明",
    "content": [
      "尘世难逢笑口开，菊花须趁此时栽。",
      "西风且莫频吹尽，恐有东篱旧主来。"
    ]
  },
  {
    "id": "e647d10fce7321d6475611b8809c205f",
    "title": "安庆有皖公山天柱峰者前代尝祀之为南岳又黄山谷尝读书于其下余慕爱之昨过山下秋深气朗诸峰秀出如揖如拱独皖公拥云自蔽有若隐潜偶题一绝",
    "authorName": "王缜",
    "authorId": "e647d10fce7321d6d1457b72d1457b72",
    "dynasty": "明",
    "content": [
      "秋深木落草阑珊，遥望皖公独掩关。",
      "莫道高人能遁世，世间元亦有灊山。"
    ]
  },
  {
    "id": "e647d10fce7321d6a07e03bb0f0066ab",
    "title": "阻风宝应次顾惟庸刑部韵",
    "authorName": "王缜",
    "authorId": "e647d10fce7321d6d1457b72d1457b72",
    "dynasty": "明",
    "content": [
      "竟日维舟滞此湖，飘然还欲试南图。",
      "到头迟速非由我，闲听渔歌笑宦途。"
    ]
  },
  {
    "id": "e647d10fce7321d6fbc139c1fb6d1254",
    "title": "题撒麻铺次韵铺在贵州晋安道中二首",
    "authorName": "王缜",
    "authorId": "e647d10fce7321d6d1457b72d1457b72",
    "dynasty": "明",
    "content": [
      "此生踪迹半人间，眼看浮云到处闲。",
      "可信豚鱼知向化，欲将华夏变苗蛮。"
    ]
  },
  {
    "id": "e647d10fce7321d6fbc139c138e3d3d9",
    "title": "题撒麻铺次韵铺在贵州晋安道中二首",
    "authorName": "王缜",
    "authorId": "e647d10fce7321d6d1457b72d1457b72",
    "dynasty": "明",
    "content": [
      "撒麻亭馆隐云间，阅尽凡人多少闲。",
      "我亦欲闲闲未得，不如知止鸟绵蛮。"
    ]
  },
  {
    "id": "e647d10fce7321d6636c0512e8682c11",
    "title": "奉酬石太仆允升有怀次韵三绝",
    "authorName": "王缜",
    "authorId": "e647d10fce7321d6d1457b72d1457b72",
    "dynasty": "明",
    "content": [
      "行藏无定倩谁盟，独爱仙舟桂楫轻。",
      "未必路河风信急，自缘乡国动归情。"
    ]
  },
  {
    "id": "e647d10fce7321d6636c051243735298",
    "title": "奉酬石太仆允升有怀次韵三绝",
    "authorName": "王缜",
    "authorId": "e647d10fce7321d6d1457b72d1457b72",
    "dynasty": "明",
    "content": [
      "末世颓风事讲盟，翻云覆雨往来轻。",
      "先生却是同心者，一味汪汪澹薄情。"
    ]
  },
  {
    "id": "e647d10fce7321d6636c0512b811ed5f",
    "title": "奉酬石太仆允升有怀次韵三绝",
    "authorName": "王缜",
    "authorId": "e647d10fce7321d6d1457b72d1457b72",
    "dynasty": "明",
    "content": [
      "闲寻酒债问诗盟，万里晴空一羽轻。",
      "不是知音频寄语，秋光何事可怡情。"
    ]
  },
  {
    "id": "e647d10fce7321d66a545a6953a29774",
    "title": "谢陈宗文少恭惠京笔",
    "authorName": "王缜",
    "authorId": "e647d10fce7321d6d1457b72d1457b72",
    "dynasty": "明",
    "content": [
      "直节铦锋出帝乡，贮云含雾到滇阳。",
      "等闲不说中书令，付与公权作谏章。"
    ]
  },
  {
    "id": "e647d10fce7321d6adb37c29a92202f2",
    "title": "用韵柬沈大参材美王方伯朝言周提学公仪",
    "authorName": "王缜",
    "authorId": "e647d10fce7321d6d1457b72d1457b72",
    "dynasty": "明",
    "content": [
      "平生踪迹隐书乡，利钝凭谁问紫阳。",
      "竹帽笼头随世分，对人无语自含章。"
    ]
  },
  {
    "id": "e647d10fce7321d6adb37c2961c710d4",
    "title": "用韵柬沈大参材美王方伯朝言周提学公仪",
    "authorName": "王缜",
    "authorId": "e647d10fce7321d6d1457b72d1457b72",
    "dynasty": "明",
    "content": [
      "误傍张颠入醉乡，龙飞虎跃震阴阳。",
      "从今不学公孙舞，留点遗经作典章。"
    ]
  },
  {
    "id": "e647d10fce7321d6adb37c29466562e4",
    "title": "用韵柬沈大参材美王方伯朝言周提学公仪",
    "authorName": "王缜",
    "authorId": "e647d10fce7321d6d1457b72d1457b72",
    "dynasty": "明",
    "content": [
      "束发从儒到此乡，襟怀拍拍满春阳。",
      "紫薇花下风帘静，闲咏周南日几章。"
    ]
  },
  {
    "id": "e647d10fce7321d6a8f3154a37bdfab6",
    "title": "黄梅郊行有感",
    "authorName": "王缜",
    "authorId": "e647d10fce7321d6d1457b72d1457b72",
    "dynasty": "明",
    "content": [
      "百里平田草亦焦，数间茅屋树萧萧。",
      "民风落寞愁无限，谁解为图献圣朝。"
    ]
  },
  {
    "id": "e647d10fce7321d6224c372114930b1c",
    "title": "题西沼祥鳞卷次尚春景元市舶韵时有白鱼入舟沼在乌江山下",
    "authorName": "王缜",
    "authorId": "e647d10fce7321d6d1457b72d1457b72",
    "dynasty": "明",
    "content": [
      "西沼筒笙杂浩歌，画船轻扬急于梭。",
      "天教鳞介呈详瑞，从此闽南雨露多。"
    ]
  },
  {
    "id": "e647d10fce7321d6f3bb8f526248a447",
    "title": "望郎山在崇安县北百里外山势耸立宛然妇人抱子形对山名曰鬼门关乃江闽之界也俗传过此晴霁乃吉岂其然乎又名大关",
    "authorName": "王缜",
    "authorId": "e647d10fce7321d6d1457b72d1457b72",
    "dynasty": "明",
    "content": [
      "日日山头望尽山，山高不见稿砧还。",
      "不如化作山头石，留与行人作大关。"
    ]
  },
  {
    "id": "e647d10fce7321d61304d6e9c0cb3ae1",
    "title": "盘蛇岭在云霄驿北三十里时正月半梅花开",
    "authorName": "王缜",
    "authorId": "e647d10fce7321d6d1457b72d1457b72",
    "dynasty": "明",
    "content": [
      "屈曲盘蛇草树平，瘴云撩乱野虫鸣。",
      "眼前惟有梅知己，暗送清香伴我行。"
    ]
  },
  {
    "id": "e647d10fce7321d63e0292d4ed4dd640",
    "title": "送陈献可侍御归朝",
    "authorName": "王缜",
    "authorId": "e647d10fce7321d6d1457b72d1457b72",
    "dynasty": "明",
    "content": [
      "行骢六月五羊归，霜气侵人霹雳飞。",
      "怪得今朝无溽暑，风声到处有清辉。"
    ]
  },
  {
    "id": "e647d10fce7321d6dd3c845a1e9507aa",
    "title": "赠李元敬郡守",
    "authorName": "王缜",
    "authorId": "e647d10fce7321d6d1457b72d1457b72",
    "dynasty": "明",
    "content": [
      "相别南雄五载馀，相逢惟赠白沙书。",
      "书中多少喃喃话，只是心真便自如。"
    ]
  },
  {
    "id": "e647d10fce7321d6e4f523f85c261851",
    "title": "襄阳隆中",
    "authorName": "王缜",
    "authorId": "e647d10fce7321d6d1457b72d1457b72",
    "dynasty": "明",
    "content": [
      "龙卧闲云云卧春，隆中习静探天钧。",
      "独怜三代真良佐，不见云台日月新。"
    ]
  },
  {
    "id": "e647d10fce7321d6589c42a970b9f88b",
    "title": "鹿门",
    "authorName": "王缜",
    "authorId": "e647d10fce7321d6d1457b72d1457b72",
    "dynasty": "明",
    "content": [
      "庞老闲投世外名，入山深处任真情。",
      "谁知山木亦随世，惟有鹿门依旧青。"
    ]
  },
  {
    "id": "e647d10fce7321d682228a9cddf31738",
    "title": "过信阳州",
    "authorName": "王缜",
    "authorId": "e647d10fce7321d6d1457b72d1457b72",
    "dynasty": "明",
    "content": [
      "南阳东去信阳城，中土风烟分外清。",
      "湖洛要枢须此地，满州牛马尽农兵。"
    ]
  },
  {
    "id": "e647d10fce7321d6cc665e89d5074efc",
    "title": "宿光州",
    "authorName": "王缜",
    "authorId": "e647d10fce7321d6d1457b72d1457b72",
    "dynasty": "明",
    "content": [
      "两城对峙封疆壮，一水中流气脉长。",
      "夜永月明更漏萧，行人记得胜萍乡。"
    ]
  },
  {
    "id": "e647d10fce7321d61e5d81ab2aadf41e",
    "title": "待隐图次杨邃庵大学士韵八首",
    "authorName": "王缜",
    "authorId": "e647d10fce7321d6d1457b72d1457b72",
    "dynasty": "明",
    "content": [
      "园待公归岁欲深，公归不待竹成林。",
      "从来出处非容易，白日青天识此心。"
    ]
  },
  {
    "id": "e647d10fce7321d61e5d81ab369f8b2a",
    "title": "待隐图次杨邃庵大学士韵八首",
    "authorName": "王缜",
    "authorId": "e647d10fce7321d6d1457b72d1457b72",
    "dynasty": "明",
    "content": [
      "云作帘龙山作台，园亭花卉四时开。",
      "不知蛱蝶纷纷过，惟爱群鸥日日来。"
    ]
  },
  {
    "id": "e647d10fce7321d61e5d81ab759b92ff",
    "title": "待隐图次杨邃庵大学士韵八首",
    "authorName": "王缜",
    "authorId": "e647d10fce7321d6d1457b72d1457b72",
    "dynasty": "明",
    "content": [
      "碧山学士爱筼筜，日报平安到草堂。",
      "末路风浪无复梦，全身不用学鞭羊。"
    ]
  },
  {
    "id": "e647d10fce7321d61e5d81ab678a3d18",
    "title": "待隐图次杨邃庵大学士韵八首",
    "authorName": "王缜",
    "authorId": "e647d10fce7321d6d1457b72d1457b72",
    "dynasty": "明",
    "content": [
      "东风张主散群芳，报答风光诗思狂。",
      "自是舞雩寻乐惯，非因啼鸟唤人忙。"
    ]
  },
  {
    "id": "e647d10fce7321d61e5d81abb051cd38",
    "title": "待隐图次杨邃庵大学士韵八首",
    "authorName": "王缜",
    "authorId": "e647d10fce7321d6d1457b72d1457b72",
    "dynasty": "明",
    "content": [
      "镇边曾见二毛侵，扫尽尘埃破暝阴。",
      "到得功成身便退，不消猿鹤怨山林。"
    ]
  },
  {
    "id": "e647d10fce7321d61e5d81ab0cb0ea61",
    "title": "待隐图次杨邃庵大学士韵八首",
    "authorName": "王缜",
    "authorId": "e647d10fce7321d6d1457b72d1457b72",
    "dynasty": "明",
    "content": [
      "主人习静厌喧繁，遮眼文书亦懒看。",
      "独有园池闲不得，杖藜消日弄渔竿。"
    ]
  },
  {
    "id": "e647d10fce7321d61e5d81ab46ee6ba2",
    "title": "待隐图次杨邃庵大学士韵八首",
    "authorName": "王缜",
    "authorId": "e647d10fce7321d6d1457b72d1457b72",
    "dynasty": "明",
    "content": [
      "松隐山中岁已多，老龙倦卧许摩挲。",
      "夜深一觉丁公梦，携取风松入调歌。"
    ]
  },
  {
    "id": "e647d10fce7321d61e5d81abbeefa294",
    "title": "待隐图次杨邃庵大学士韵八首",
    "authorName": "王缜",
    "authorId": "e647d10fce7321d6d1457b72d1457b72",
    "dynasty": "明",
    "content": [
      "隐时天子亲临幸，御笔题诗胜赐湖。",
      "借问古今贤宰相，老来有此宠恩无。"
    ]
  },
  {
    "id": "e647d10fce7321d67c3a60eea24ce9f2",
    "title": "倚韵答莆田陈弘谋侍御",
    "authorName": "王缜",
    "authorId": "e647d10fce7321d6d1457b72d1457b72",
    "dynasty": "明",
    "content": [
      "秋霁天空灏气和，绝无半点野云过。",
      "明朝准备登山屐，打伴游山听鸟歌。"
    ]
  },
  {
    "id": "e647d10fce7321d6e39715a2179c19b9",
    "title": "宫词和工科林粹夫韵二首",
    "authorName": "王缜",
    "authorId": "e647d10fce7321d6d1457b72d1457b72",
    "dynasty": "明",
    "content": [
      "柳媚莺娇斗早春，长门风景一时新。",
      "自从春去无消息，孤负长门作赋人。"
    ]
  },
  {
    "id": "e647d10fce7321d6e39715a292608afd",
    "title": "宫词和工科林粹夫韵二首",
    "authorName": "王缜",
    "authorId": "e647d10fce7321d6d1457b72d1457b72",
    "dynasty": "明",
    "content": [
      "忙忙风信报榆秋，隐隐星河隔女牛。",
      "何似巫阳山梦稳，朝云暮雨正悠悠。"
    ]
  },
  {
    "id": "e647d10fce7321d66eae5b7eabd4c9e1",
    "title": "过龙里次璧间韵",
    "authorName": "王缜",
    "authorId": "e647d10fce7321d6d1457b72d1457b72",
    "dynasty": "明",
    "content": [
      "隐隐奇峰玉笋纤，修途尝遍苦酸甜。",
      "了知世事无休日，闲看溪头春水添。"
    ]
  },
  {
    "id": "e647d10fce7321d6b8cd9ef39df44f29",
    "title": "出坡叠驿",
    "authorName": "王缜",
    "authorId": "e647d10fce7321d6d1457b72d1457b72",
    "dynasty": "明",
    "content": [
      "唱散烟风发浩歌，一囊收尽万山河。",
      "绝无薏苡污行色，惟有清风明月多。"
    ]
  },
  {
    "id": "e647d10fce7321d6b01f962b982d1da5",
    "title": "次贺志同侍御感怀韵时志同巡按福建闻京师大水抗疏请建储裁内侍时多忌之",
    "authorName": "王缜",
    "authorId": "e647d10fce7321d6d1457b72d1457b72",
    "dynasty": "明",
    "content": [
      "豹变增文采，鸿飞振羽仪。",
      "至诚能动物，直道不随时。",
      "日远容光射，天高化轴移。",
      "从来忠烈士，铁石托盟期。",
      "皂囊全气节，白简肃容仪。",
      "闽海澄清日，虞廷纳谏时。",
      "霜飞妖祲息。",
      "风卷宿云移。",
      "世路真多险，明良自有期。"
    ]
  },
  {
    "id": "e647d10fce7321d642c82b475b0e5f85",
    "title": "送刘修可大归省",
    "authorName": "王缜",
    "authorId": "e647d10fce7321d6d1457b72d1457b72",
    "dynasty": "明",
    "content": [
      "梓里谁投分，燕台此盍簪。",
      "石磨脂玉润，月浸镜潭深。",
      "气焰横千丈，才猷迥百寻。",
      "螭头编斧藻，犀畔纪纶音。",
      "翠拾兰丁秃，明敲瓦缶喑。",
      "三年西掖梦，终夜北堂心。",
      "恩隔魂消渴，章投诏允钦。",
      "秋高鸿度塞，云暮鸟依林。",
      "李密孤情切，刘筠高义真。",
      "不堪重回首，相对又分襟。",
      "路入西江远，天浮南海阴。",
      "长亭一樽酒，惆怅莫停斟。"
    ]
  },
  {
    "id": "e647d10fce7321d6406c691f8671abee",
    "title": "席上限韵庆沐锦衣希申初度",
    "authorName": "王缜",
    "authorId": "e647d10fce7321d6d1457b72d1457b72",
    "dynasty": "明",
    "content": [
      "曙色瞳蒙日渐东，春正歌吹笑声同。",
      "五侯消息桑弧里，一代英贤奎璧中。",
      "和气全收春日丽，清标分得华山崇。",
      "徐卿自有家馀庆，申伯从来神降嵩。",
      "但为康时常看剑，每思报国欲忘躬。",
      "埙篪镇节真名将，宗派论勋是上公。",
      "祇以文章消暇日，还期钟鼎勒丰功。",
      "寻常咳唾珠玑散，百万骠骁兵甲雄。",
      "少喜高墉能射准，老垂华发兆非熊。",
      "撝谦摆脱随时样，丽泽依稀太古风。",
      "拍拍襟怀高更远，茫茫端绪扩而充。",
      "岁逢初度烟花闹，天助延龄禄位隆。",
      "玉润冰清珠出浦，月明云净鹤游空。",
      "南飞曲调宫商细，东海波摇气脉洪。",
      "翠幄亭亭椿不老，香风苒苒桂成丛。",
      "壶悬日月频来往，世隔尘埃任倥匆。",
      "独喜名驹初发轫，天衢万里自亨通。"
    ]
  },
  {
    "id": "e647d10fce7321d67bb08ba738359583",
    "title": "岘山",
    "authorName": "王缜",
    "authorId": "e647d10fce7321d6d1457b72d1457b72",
    "dynasty": "明",
    "content": [
      "叔子乃儒生，岘山事游衍。",
      "赤心置人腹，不恃威力显。",
      "吴境亦晏然，泪堕谁能遣。",
      "卓哉古人言，在德不在险。"
    ]
  },
  {
    "id": "e647d10fce7321d6e3a831ce32180598",
    "title": "樊城在襄阳吉甫所筑也",
    "authorName": "王缜",
    "authorId": "e647d10fce7321d6d1457b72d1457b72",
    "dynasty": "明",
    "content": [
      "汉水西来绕，邓水北来会。",
      "美哉此樊城，市廛南北萃。",
      "维周筑作劳，吉甫功无对。",
      "岂知千载后，禾黍还兴嘅。"
    ]
  },
  {
    "id": "e647d10fce7321d64f6b220065508142",
    "title": "经白沟",
    "authorName": "王缜",
    "authorId": "e647d10fce7321d6d1457b72d1457b72",
    "dynasty": "明",
    "content": [
      "平野沙草黄，朔风卷沙走。",
      "萧萧白沙寒，战骨多已朽。",
      "仰思忠义贤，勒马伫立久。",
      "借问安肃城，壮士今有否。"
    ]
  },
  {
    "id": "e647d10fce7321d6381ac9c79dfb8258",
    "title": "保定",
    "authorName": "王缜",
    "authorId": "e647d10fce7321d6d1457b72d1457b72",
    "dynasty": "明",
    "content": [
      "驱车雪路驰，五日到清苑。",
      "壮哉金汤固，允矣邦畿远。",
      "郭隗台已荒，荆轲计殊短。",
      "我来鸟雀鸣，自歌还自恃。"
    ]
  },
  {
    "id": "e647d10fce7321d6275ec5d9771b768a",
    "title": "月夜江行次权文公韵",
    "authorName": "王缜",
    "authorId": "e647d10fce7321d6d1457b72d1457b72",
    "dynasty": "明",
    "content": [
      "新正月生魄，清风透孤襟。",
      "因向江湖游，复见天地心。",
      "野梅弄箫笛，石溜鸣虞琴。",
      "浩歌兴正浓，不觉更夜深。"
    ]
  },
  {
    "id": "e647d10fce7321d6c9e91374bb15923f",
    "title": "咏怀次晋阮嗣宗韵兼柬王伯安胡世甫二首",
    "authorName": "王缜",
    "authorId": "e647d10fce7321d6d1457b72d1457b72",
    "dynasty": "明",
    "content": [
      "平生风雩志，落落在孤琴。",
      "念我所怀人，危坐敛衣襟。",
      "云起恋孤岫，风来振高林。",
      "惟有山中鸟，可以托吾心。"
    ]
  },
  {
    "id": "e647d10fce7321d6c9e913749011c66e",
    "title": "咏怀次晋阮嗣宗韵兼柬王伯安胡世甫二首",
    "authorName": "王缜",
    "authorId": "e647d10fce7321d6d1457b72d1457b72",
    "dynasty": "明",
    "content": [
      "善学亦善变，大鹏非自生。",
      "神化固玄妙，天地终有形。",
      "乐本通灵圣，诚能信窈冥。",
      "惟凭五湖水，今古共忘情。"
    ]
  },
  {
    "id": "e647d10fce7321d6eb4006b128c3b581",
    "title": "北蛾驿戏作药名诗",
    "authorName": "王缜",
    "authorId": "e647d10fce7321d6d1457b72d1457b72",
    "dynasty": "明",
    "content": [
      "赤车使者何汲汲，海马大空千里急。",
      "烈节琅玕百丈青，景天远志谁能屈。",
      "修途滑石草木通，兰桂沉香苦认冬。",
      "车前不识无名异，一株青黛排双峰。",
      "飞鸿踏雪无踪迹，万里天南星斗隔。",
      "几回翘首凤凰台，皓月当空青海碧。"
    ]
  },
  {
    "id": "e647d10fce7321d6b8965e253f1e97b4",
    "title": "哭陆廉伯詹事",
    "authorName": "王缜",
    "authorId": "e647d10fce7321d6d1457b72d1457b72",
    "dynasty": "明",
    "content": [
      "长啸仰天明，哲士何凋丧。",
      "贤圣既日远，前辈复谁望。",
      "忆昔公存时，词林有凭仗。",
      "英气挺山岳，健笔敌刘项。",
      "追琢金玉相，洒落江湖浪。",
      "乾坤百物情，随意咨跌宕。",
      "一官三十年，位已近君相。",
      "王曾声价新，范晔才猷壮。",
      "东阁富论思，西垣多述创。",
      "当世可无双，前代讵多让。",
      "朝方倚司马，士正思刘向。",
      "造化不可知，修短竟难谅。",
      "平生功业志，未得大敷畅。",
      "山颓梁木萎，天黑魁星暗。",
      "但闻逍遥歌，不复亲几杖。",
      "我本樗枥材，桃李滥收奖。",
      "前路方茫茫，磊落将安放。",
      "鸣呼已焉哉，天乎何荡荡。"
    ]
  },
  {
    "id": "e647d10fce7321d67cb287cea7d372bb",
    "title": "玉堂对月",
    "authorName": "王缜",
    "authorId": "e647d10fce7321d6d1457b72d1457b72",
    "dynasty": "明",
    "content": [
      "夜静北风凉，肃肃天宇净。",
      "皓月起林端，玉堂转清莹。",
      "浮云散层阴，斜汉开明镜。",
      "娟娟万里光，炯炯照方寸。",
      "良夜不易逢，举杯以相庆。",
      "酒酣兴亦长，端坐发孤咏。"
    ]
  },
  {
    "id": "e647d10fce7321d604f25dca5d62011b",
    "title": "玉堂即事",
    "authorName": "王缜",
    "authorId": "e647d10fce7321d6d1457b72d1457b72",
    "dynasty": "明",
    "content": [
      "秋尽朔风凉，虚襟玩玉堂。",
      "地幽人迹静，楼回树阴长。",
      "六籍凭舒卷，三台烈纪纲。",
      "仰瞻奎璧粲，俯叹海天茫。",
      "铃索时闻响，文章日漱芳。",
      "清如归阆苑，高讶并文章。",
      "不数神仙贵，常沾雨露香。",
      "立身惭劾鹄，挟筴笑亡羊。",
      "铁石劳椎凿，糠秕费播扬。",
      "壮岁不再得，明时宜自强。",
      "驾言策吾马，永矣共辉光。"
    ]
  },
  {
    "id": "e647d10fce7321d6976be9bd59931415",
    "title": "寿刘宗澜都宪同年刘直之侍御乃尊",
    "authorName": "王缜",
    "authorId": "e647d10fce7321d6d1457b72d1457b72",
    "dynasty": "明",
    "content": [
      "我闻仁则荣，亦复必有寿。",
      "斯语试今人，历历多不谬。",
      "猗惟居易公，造化钟神秀。",
      "筮仕登秋台，犴狱无疑奏。",
      "冤者赖平反，溺者赖拯救。",
      "所以薇省超，致声益以懋。",
      "京兆顿增崇，斧钺随资授。",
      "万里屹长城，肃肃风霜透。",
      "小范戚名尊，方叔谋猷旧。",
      "岁暮功已成，飘然拂尘袖。",
      "优游七十春，如松老益茂。",
      "身闲事亦稀，闺壶复无咎。",
      "白首对春晖，齐眉共欢候。",
      "况有诸郎贤，乌台绚衣绣。",
      "人生有如此，岂不验仁厚。",
      "我为拟寿词，更愿如山阜。"
    ]
  },
  {
    "id": "e647d10fce7321d6857e298f14f79a3f",
    "title": "夏德树大理见寄古选次韵答之",
    "authorName": "王缜",
    "authorId": "e647d10fce7321d6d1457b72d1457b72",
    "dynasty": "明",
    "content": [
      "有客款我门，笑言恒哑哑。",
      "问我亦何为，万事如茅把。",
      "古道日已非，今人竞清洒。",
      "丝桐久不弹，知音聊一写。",
      "山泽有往来，天地自高下。",
      "顾谁独得之，斯人乃达者。",
      "面目虽不同，肺肝讵能假。",
      "瓶罂各有用，所贵在陶冶。",
      "我当从容言，永入芝兰社。"
    ]
  },
  {
    "id": "e647d10fce7321d684ce180991e67103",
    "title": "复用前韵答何子完孝子",
    "authorName": "王缜",
    "authorId": "e647d10fce7321d6d1457b72d1457b72",
    "dynasty": "明",
    "content": [
      "天道本无言，至人真如哑。",
      "后世事文词，荑稗杂禾把。",
      "有酒不停醉，有墨不停洒。",
      "醉也亦狂夫，独爱君无写。",
      "爱君未敢言，且坐茅蓬下。",
      "人生如寄耳，劳劳何为者。",
      "南北路多岐，此会乃天假。",
      "衣钵久无传，箕裘见良冶。",
      "安得旧盟人，江门结鸥社。"
    ]
  },
  {
    "id": "e647d10fce7321d6faf5f877c73b5928",
    "title": "寿徐希曾给舍母",
    "authorName": "王缜",
    "authorId": "e647d10fce7321d6d1457b72d1457b72",
    "dynasty": "明",
    "content": [
      "天高云悠悠，地阔川浩浩。",
      "甚哉母氏恩，难将寸草报。",
      "所以孝子心，兢兢一于道。",
      "白日有西驰，此心无穷到。",
      "况慈母也贤，柏舟誓所操。",
      "井水断波澜，凤雏劳伏抱。",
      "维时九月秋，寿酒篘新䤖。",
      "天垂宝婺光，菊带寒霜傲。",
      "宾客纷堂前，咸祝期与耄。",
      "独有儿司谏，地远无由造。",
      "霭霭白云飞，翩翩雏鸟噪。",
      "安得驾潘舆，禄食随所好。"
    ]
  },
  {
    "id": "e647d10fce7321d6c15f53e4b5d71ae2",
    "title": "兴济有述",
    "authorName": "王缜",
    "authorId": "e647d10fce7321d6d1457b72d1457b72",
    "dynasty": "明",
    "content": [
      "客从兴济过，黝垩惊宫宇。",
      "借问兴济人，椒房实圣女。",
      "驾言父母邦，戚戚动当宁。",
      "去年经营初，县小丁夫窭。",
      "山东出供需，河南出布缕。",
      "内拿出货财，辅郡出夫旅。",
      "巨珰力主张，虞部成其羽。",
      "夫丁以万论，货财难备举。",
      "劳劳经年馀，今始见就绪。",
      "犹有未敢言，愿客且勿语。"
    ]
  },
  {
    "id": "e647d10fce7321d6de8657b36614b1d7",
    "title": "太常卿杨邃庵示以止酒唱和诗一册余思尝为酒困欲戒之而未能因诗有感次陶渊明韵二首",
    "authorName": "王缜",
    "authorId": "e647d10fce7321d6d1457b72d1457b72",
    "dynasty": "明",
    "content": [
      "古人重盟戒，有戒戒即止。",
      "所戒不止酒，戒在沉缅里。",
      "弛戒终狂夫，慎戒乃君子。",
      "初戒虽忤时，戒定还自喜。",
      "有如戒前车，必戒浅近起。",
      "又如戒履霜，渐者戒之理。",
      "戒色既在壮，戒得亦在已。",
      "所以伯禹戒，卫武亦戒矣。",
      "而我不严戒，戒心荡无涘。",
      "从此戒作师，承戒如承祀。"
    ]
  },
  {
    "id": "e647d10fce7321d6de8657b327e36356",
    "title": "太常卿杨邃庵示以止酒唱和诗一册余思尝为酒困欲戒之而未能因诗有感次陶渊明韵二首",
    "authorName": "王缜",
    "authorId": "e647d10fce7321d6d1457b72d1457b72",
    "dynasty": "明",
    "content": [
      "相彼喧啾鸟，犹知择所止。胡为万物灵，生死醉梦里。",
      "无以小害大，乃善学孟子。况彼颠狂药，能令人怒喜。",
      "戒之不立盟，左袒何由起。古井汲不干，乱丝急难理。",
      "所以鲁中叟，教人先治己。及时不自力，老大徒悲矣。",
      "天道本恶盈，川流有涯涘。纵饮以败德。顾不念宗祀。"
    ]
  },
  {
    "id": "e647d10fce7321d69481162f51893cea",
    "title": "弘治十六年十二月二十五日午大雪二十九日寅止正月三日晚又雪至十六日或雪或止惟十五日尤异其雪花大者约广二三寸长亦如之见者莫不惊骇余时奉命在镇是日雨水节寒如冬至沿河冻合舟不能行屋檐积雪弥月不消不知天道竟何如也感而有作",
    "authorName": "王缜",
    "authorId": "e647d10fce7321d6d1457b72d1457b72",
    "dynasty": "明",
    "content": [
      "我生三十九，半在燕京走。",
      "不见京师冬，有此雨雪久。",
      "而况润之地，江南京之口。",
      "正直三阳春，大寒如数九。",
      "黄云四塞迷，雪花大于手。",
      "楼阁耸冰山，檐溜缀琼玖。",
      "路绝鸟不飞，河合车可守。",
      "弥月势不休，占岁宁复有。",
      "悠悠者苍天，不知有意否。"
    ]
  },
  {
    "id": "e647d10fce7321d68dc487b37ae92aac",
    "title": "舟过苏州齐门见娄江三尸浮露感而有作录似林思绍太守思绍以御史作郡于苏",
    "authorName": "王缜",
    "authorId": "e647d10fce7321d6d1457b72d1457b72",
    "dynasty": "明",
    "content": [
      "敝帏为马存，敝盖为狗故。",
      "于物且惜之，人独无所顾。",
      "悯哉娄江水，浮此三尸露。",
      "不知死者谁，善恶果其数。",
      "眷兹春月令，掩骼政之务。",
      "耳闻太守仁，我安忍虚赋。"
    ]
  },
  {
    "id": "e647d10fce7321d67d9df7cb5fce8b84",
    "title": "宿九江城时九月五日也",
    "authorName": "王缜",
    "authorId": "e647d10fce7321d6d1457b72d1457b72",
    "dynasty": "明",
    "content": [
      "朝度黄梅坂，暮宿九江城。",
      "岁月坐成晚，王事未有程。",
      "感此不能寐，起视秋月明。",
      "悄悄风露冷，唧唧寒螀鸣。",
      "万物各有时，而我宁无情。",
      "江南困财力，塞北急戎兵。",
      "所以举屯政，乱丝费经营。",
      "或能如刘晏，鞭算以求名。",
      "或艺如冉子，山泽有损盈。",
      "我拙百无益，下下每自评。",
      "安得家家给，人乐泰阶平。",
      "忧时念明主，寒江潮夜生。"
    ]
  },
  {
    "id": "e647d10fce7321d6b269abc7c437ad12",
    "title": "正德二年元日日食",
    "authorName": "王缜",
    "authorId": "e647d10fce7321d6d1457b72d1457b72",
    "dynasty": "明",
    "content": [
      "正德二年春，正月上元日。",
      "太阳行近西，圆光渐亏蚀。",
      "初惊月上弦，复讶晦还魄。",
      "天道虽云幽，人事讵为得。",
      "曾是妾乘夫，曾是臣抗极。",
      "曾是佞幸昌，曾是蛮夷猾。",
      "曾是我谏官，匡救乏忠赤。",
      "曾是太史氏，美恶失真实。",
      "曾是心膂病，调燮未有力。",
      "曾是股肱惰，依违怠若职。",
      "曾是执法偏，冤枉无与直。",
      "曾是支度费，箕敛事掊克。",
      "曾是土木兴，居者未有室。",
      "曾是干戈縻，行者未得息。",
      "曾是风俗颓，教化未扶植。",
      "曾是纲纪沦，激扬未严密。",
      "曾是正直疏，鸣凤多摈斥。",
      "曾是谗邪显，燕石作圭璧。",
      "曾是牧伯轻，承宣亦壅塞。",
      "曾是郡令虚，孤寡不遑恤。",
      "百度苟无愆，群沴何能入。",
      "挝鼓徒尔喧，大书宜直笔。",
      "所以我作歌，反己先自责。",
      "告尔百君子，秉心同汲汲。"
    ]
  },
  {
    "id": "e647d10fce7321d66f2ad738ad51ff91",
    "title": "送月湖太宗伯杨公归丰城",
    "authorName": "王缜",
    "authorId": "e647d10fce7321d6d1457b72d1457b72",
    "dynasty": "明",
    "content": [
      "西江有杨子，粹然圭璧美。",
      "读书老益勤，精入神妙里。",
      "著述自得师，文章天所启。",
      "但求此心安，不重尚书履。",
      "我本铁石资，资之得磨洗。",
      "君今归月湖，水月增光矣。",
      "我望月在天，思君何时已。"
    ]
  },
  {
    "id": "e647d10fce7321d66007bf4e6a0c8bcf",
    "title": "题李本修荣赠卷",
    "authorName": "王缜",
    "authorId": "e647d10fce7321d6d1457b72d1457b72",
    "dynasty": "明",
    "content": [
      "燕京兆判荆州彦，玉壶秋湛朱弦练。",
      "出入经营凡几年，政成事治民称便。",
      "一朝天子旌循良，恩被双亲已显扬。",
      "龙函紫诏昭文彩，堂封宿草顿生光。",
      "到头事业得如此，子职不亏臣职理。",
      "天高地阔终无穷，日夜东流江汉水。"
    ]
  },
  {
    "id": "e647d10fce7321d618992a6fe6f289dc",
    "title": "送义官都阃徐元楷",
    "authorName": "王缜",
    "authorId": "e647d10fce7321d6d1457b72d1457b72",
    "dynasty": "明",
    "content": [
      "相门才子真豪雄，志淩霄汉气若虹。",
      "平生杖义孝且忠，望云云杳心匆匆。",
      "朱轮紫幰驰青骢，上谒天子明光宫。",
      "驩承元老恩爱隆，定省不懈甘旨丰。",
      "一日养不换三公，美哉此乐乐不穷。",
      "金辉玉润谁能同，骊驹一曲听未终。",
      "翩然归佩鸣天风，玉缸丝绳酒正浓。",
      "为君献取春颜红，临岐一笑霜天空。"
    ]
  },
  {
    "id": "e647d10fce7321d6fa88aa4a0f0e16cf",
    "title": "秋郊观稼",
    "authorName": "王缜",
    "authorId": "e647d10fce7321d6d1457b72d1457b72",
    "dynasty": "明",
    "content": [
      "九月郊原北风急，禾黍垂垂缀珠粒。",
      "摇风一片陇云黄，䆉稏半含烟露湿。",
      "老农驩笑拍手歌，今年租税容易出。",
      "瓯窭载得满车归，高似崇墉密如栉。",
      "当时我从田野过，偶见田成竟如一。",
      "驾言豳土风化淳，愿进吾君体无逸。"
    ]
  },
  {
    "id": "e647d10fce7321d6a20fd034e823923d",
    "title": "东皋清隐为琼山黄处士作",
    "authorName": "王缜",
    "authorId": "e647d10fce7321d6d1457b72d1457b72",
    "dynasty": "明",
    "content": [
      "紫幰朱轮云拂道，黄埃白日分冥杲。荣华富贵能几何，人生惟有村居好。",
      "晓红琼海浴扶桑，晚阴花径饶芳草。丹崖碧岭郁嵯峨，薜芷杜蘅分丽藻。",
      "居人遗世隐东皋，幽趣奇芬随所讨。有时倚壑听鸣泉，声声滴似陈怀抱。",
      "有时蜡屐看行云，片片高飞擎羽葆。柴门地迥少人过，花落满庭风自扫。",
      "蝶狂梅熟觉春暄，雁过枫飘信秋早。四时莫问闲与忙，瓮头有酒须倾倒。",
      "君不见陶公醉傲孤松，东皋一啸江山老。"
    ]
  },
  {
    "id": "e647d10fce7321d6394f0112d1e466c2",
    "title": "送张府判朝用归汀州",
    "authorName": "王缜",
    "authorId": "e647d10fce7321d6d1457b72d1457b72",
    "dynasty": "明",
    "content": [
      "燕山八月天气寒，北风卷地百草乾。送君南浦心翻覆，玉壶醉倒葡萄绿。",
      "酒阑日暮车遥遥，马蹄踯蹢嘶且骄。君才本是天闲骥，胡为飞挽千里万里空招摇。",
      "我闻古人敬其职，寅奔内外无时息。英豪直欲追前修，肯与今人较劳逸。",
      "君不见刘士安，排山干海忘寝餐，神输鞭算天下难。",
      "国赋不匮民亦宽，至今耿耿人犹叹。"
    ]
  },
  {
    "id": "e647d10fce7321d66d26b5ef3ab73579",
    "title": "送苏伯诚提学江西",
    "authorName": "王缜",
    "authorId": "e647d10fce7321d6d1457b72d1457b72",
    "dynasty": "明",
    "content": [
      "玉堂仙客人中龙，志节贯日气盖虹。",
      "平地私谒绝无踪，惟事笔砚见豪雄。",
      "少年射策扣天宫，琅玕五色摩青空。",
      "帝曰告哉兹良工，岂不华国开盲聋。",
      "即招东阁看成功，秘书万轴一日通。",
      "云梦八九藏胸中，笔底滚滚波涛洪。",
      "太平铁骑驰元戎，洞庭夜霁闻丝桐。",
      "太山崒嵂北斗崇，才节允矣斯文宗。",
      "一朝简命自重瞳，六月豸绣飞霜风。",
      "玉资追琢金资砻，大小随应如洪钟。",
      "狂澜力障势必东，西江百川敢不同。",
      "愿令海内皆翕从，再见韩子与欧公。"
    ]
  },
  {
    "id": "e647d10fce7321d6d239dc6f8005d5fc",
    "title": "送湖东陈君游京师归江西",
    "authorName": "王缜",
    "authorId": "e647d10fce7321d6d1457b72d1457b72",
    "dynasty": "明",
    "content": [
      "溟溟二气何磅礴，瞰观天地乃郛郭。",
      "伊谁横骛溯寥廓，振翮驰骋脱尘壳。",
      "我闻湖东有居客，襟神逸宕无涯略。",
      "胸中似藏千万壑，烟雨横飞星斗落。",
      "平生不愿离蔬屩，平生只爱江山乐。",
      "百丈朝经彭蠡泽，短蓬夜渡金陵泊。",
      "踏遍江南湖海窄，直望神州神恩扩。",
      "九重宫阙联花萼，百二山河蹲虎鹗。",
      "玉箫翠管争和作，金章紫绶相历录。",
      "斜倚东风醉落魄，何必欲跨扬州鹤。",
      "一夜西风吹绣幕，游人绿駬嘶金络。",
      "祖帐琼浆仍满酌，牙签锦轴更盘错。",
      "暮钟斜日歌声促，潞水迢迢风索索。"
    ]
  },
  {
    "id": "e647d10fce7321d687c9f4defed78d42",
    "title": "送梁国镇太学归广",
    "authorName": "王缜",
    "authorId": "e647d10fce7321d6d1457b72d1457b72",
    "dynasty": "明",
    "content": [
      "淩晨送君归，清风吹我珂。停君飞黄千里之逸驾，听我阳关一曲之离歌。",
      "人生百年如掷梭，悲欢离合欲如何。我观大化妙神化，付与疾徐无偏颇。",
      "阴阳阖辟寒复暖，万物暌离萃更多。古往今来只如此，劝君且酌金叵罗。",
      "我歌我歌声正那，纷然弦管声相和。当筵志气溢八极，剑光横鹜摇星河。",
      "君行不可留，君饮醉微酡。征车薄薄听渐杳，寒云满目山嵯峨。",
      "朝阳高梧正菶菶，鸣凤谁许恋巢阿。愿言冥升利不息，鸾刀未试且重磨。"
    ]
  },
  {
    "id": "e647d10fce7321d63b9d4feb17f4e539",
    "title": "凤穴熙春寿谢大经乃翁",
    "authorName": "王缜",
    "authorId": "e647d10fce7321d6d1457b72d1457b72",
    "dynasty": "明",
    "content": [
      "朝看凤阳和，风静凤毰毸。暮看凤梧高，露冷凤不来。",
      "凤兮凤兮已久衰，嗟尔胡为乎来哉。当今圣明御皇极，薰蒸四海皆融液。",
      "熙熙和气总春台，瑞在得贤不在物。谢家种德世多贤，老凤深藏七十年。",
      "文现彩霞昭化日，声谐律吕协钧天。春深花暖丹山穴，三雏振翮鸣仙阙。",
      "文章璀璨舞衣鲜，老凤翩跹情更悦。蓬莱香霭玳筵新，蟠桃初熟玉笙频。",
      "从今老去几百载，不问桃花春复春。"
    ]
  },
  {
    "id": "e647d10fce7321d61062250d2a34944b",
    "title": "题黄氏节妇卷",
    "authorName": "王缜",
    "authorId": "e647d10fce7321d6d1457b72d1457b72",
    "dynasty": "明",
    "content": [
      "睢鸠飞鸣各有止，鸿雁失群终不起。",
      "鸟兽异类尚如此，何况人伦万物始。",
      "生当取义义即死，一死不忍何难尔。",
      "嗟奈何，老亲稚子受人遣托宁忍毁。",
      "子既立成事可倚，而今瞑目无愧矣。"
    ]
  },
  {
    "id": "e647d10fce7321d6f2fc911338c29b34",
    "title": "蓟门别意送何德彰正郎奉敕之蓟州督粮",
    "authorName": "王缜",
    "authorId": "e647d10fce7321d6d1457b72d1457b72",
    "dynasty": "明",
    "content": [
      "前日辽西烽火急，虎头将军淩暑出。昨日辽东烽火红，铁骑将军气苦虹。",
      "嗟尔腥膻群草木，犬羊何足论。一朝天子赫斯怒，直震雷霆压万钧。",
      "岂知天地覆帱恩，四夷万国如一身。圣齐虞舜周之文，迟迟格尔三七旬，胡为蠢尔尚罔闻。",
      "我仓惟亿常陈陈，我师如虎势欲吞。廉颇萧寇庙堂珍，边塞何处少斯人。",
      "请君满酌桑落之腊酒，听我高歌伐木之狂吟，今朝蓟门别意不须论。",
      "但愿食足民不贫，平准虚盈海内均。海自无波地绝尘，与君长咏蓟门春。"
    ]
  },
  {
    "id": "e647d10fce7321d687581d149dc3983a",
    "title": "南京陆孝子刲股诗",
    "authorName": "王缜",
    "authorId": "e647d10fce7321d6d1457b72d1457b72",
    "dynasty": "明",
    "content": [
      "孝哉陆生纯且良，事母左右周无方。寒为温暖暑为凉，平居竭力守厥常。",
      "一朝阿母病卧床，陆生忽忽心如狂。悬冠不栉行不翔，药饵遍试方无良。",
      "虔诚吁天天为伤，忽传秘法来无阳。梦中神语识不忘，起砺白刃生秋霜。",
      "暗刲股肉血淋浪，和血作羹进母尝。母病寻瘳体亦康，一日声名四海彰。",
      "吾闻大孝在显扬，况生年今十八强。前途去去远且长，往矣慎勿停辀航。",
      "丈夫志气塞穹苍，百年一善何足臧，吁嗟陆生未可量。"
    ]
  },
  {
    "id": "e647d10fce7321d685ab07ec3b930bcb",
    "title": "题良溪诗卷",
    "authorName": "王缜",
    "authorId": "e647d10fce7321d6d1457b72d1457b72",
    "dynasty": "明",
    "content": [
      "云水居人爱离索，买断春山半区宅。",
      "上招云影昼虚白，下浸溪水晓凝碧。",
      "溪流汩汩几千尺，吞吐乾坤淼无极。",
      "发源疑从天上出，倒排星斗俯可拾。",
      "春风媚日烟霞赫，秋雨岚光飞翠滴。",
      "鸥弄晴沙献书迹，鸟歌鱼咏波催拍。",
      "四时百卉难描画，如此溪居真可乐。",
      "有时横艇弄明月，有时濯足起坐石。",
      "酒酣耳热祇哑哑，不知人世有今昔。",
      "吁嗟人生不满百，穷年劳苦亦何益。",
      "惟有此溪溪上翁，容与溪兮乐无斁。",
      "良溪之乐伊谁识，华扁新题诗满壁。",
      "珠玑白日先光赤，寒芒夜夜映奎璧。"
    ]
  },
  {
    "id": "e647d10fce7321d6c3716e2e5eac78f4",
    "title": "题红梅图为大行人郑士达思亲作",
    "authorName": "王缜",
    "authorId": "e647d10fce7321d6d1457b72d1457b72",
    "dynasty": "明",
    "content": [
      "君不见太行山，云挂长空镇日闲。一从狄公归望眼，至今认作思亲颜。",
      "又不见忘忧草，品题亦是闲花藻。自入诗家作母看，顿令孝子皆珍宝。",
      "此图试问何所为，无乃取象亦于斯。郑君低头为我语，母生正值梅花时。",
      "只今离母又几载，见花宛若见母态。陟屺翩鵻日日心，此心但愿花相对。",
      "嗟哉郑君能孝思，比德拟类绝妙奇。清香真是幽闲德，红艳应同淑媛姿。",
      "绛纱帐暖春先入，玉颜对醉流霞色。独立风前笑雪霜，万紫千红皆敛迹。",
      "江南信是花卉魁，等闲结子亦奇哉。蚤年已见登庙堂，材大终须调鼎台。",
      "红梅红梅花常开，愿与蟠桃归去来。"
    ]
  },
  {
    "id": "e647d10fce7321d6dc35101f7fb63e97",
    "title": "过张秋即事",
    "authorName": "王缜",
    "authorId": "e647d10fce7321d6d1457b72d1457b72",
    "dynasty": "明",
    "content": [
      "五月雨淫河水急，奔腾澎湃淼无迹。沙飞石走鱼龙惊，竹木横漂堤岸决。",
      "白日时闻风雨声，夜深更觉鲛人泣。惊湍逆浪不可名，舟楫颠危往来扼。",
      "我从此地偶经过，目眩心烦宛如噎。方今国赋半江南，岁运尽资河水力。",
      "河水横流苦如此，人力飞挽何能及。呜呼，几时复见伯禹功，地平天成圣明悦。"
    ]
  },
  {
    "id": "e647d10fce7321d69123f812f85e5f70",
    "title": "送春官彭景武奉命之湖广便道省亲分韵得庆字以明朝拜家庆须着老莱衣为韵",
    "authorName": "王缜",
    "authorId": "e647d10fce7321d6d1457b72d1457b72",
    "dynasty": "明",
    "content": [
      "乌云飞，鱼川咏，万物各从类适性。",
      "何况父母骨肉恩，荣归拜舞称家庆。",
      "春官彭君自出门，便隔庭帏旷温清。",
      "寸草春晖日夜心，宣通喜得将王命。",
      "衡岳天低旆拂星，洞庭波阔人悬镜。",
      "了却公家一事无，笑指庐山理归榜。",
      "登堂再拜亲意欢，翩鵻不用重题咏。"
    ]
  },
  {
    "id": "e647d10fce7321d6e5c79f798f18791c",
    "title": "耕渔图",
    "authorName": "王缜",
    "authorId": "e647d10fce7321d6d1457b72d1457b72",
    "dynasty": "明",
    "content": [
      "耕渔居人人不识，耕渔空留图画迹。一失人间今几年，孝孙获之如获璧。",
      "嗟哉孝孙能孝思，见图若见祖容仪。一日手持耕渔卷，过我试作耕渔诗。",
      "我抚画图重叹息，斯人岂是烟霞癖。一竿烟雨一犁春，绿水青山聊自适。",
      "有时踏浪弄月明，波翻浪涌鱼龙惊。有时荷杖冲云雾，陇头秋霁黄云平。",
      "云黄酒熟鲈鱼起，烂醉浩歌拍手喜。人生志趣贵所安，鹿梦输嬴何足齿。",
      "君不见伐檀人，坎坎用力河之津。河水清涟河路杳，终焉饥饿宁甘心。",
      "又不见渭川叟，头白犹持竿在手。不是非罴入梦奇，终了渔翁归腐朽。",
      "所以古人重其食，非劳心兮则劳力。下有巢由上有尧，泽天分定各安职。",
      "或从雷泽咏沧浪，穷年兀兀无安康。或依莘亩作安堵，日耕夜读忘炎凉。",
      "南山白石旦复旦，南阳草舍拥膝叹。乃知坐食非良谋，贤达从来勤苦惯。",
      "岂若后世务安闲，作者日寡用者繁。子孙反笑古无见，宁思稼穑之艰难。",
      "嗟嗟耕渔不可忘，华君孝思其贤良。"
    ]
  },
  {
    "id": "e647d10fce7321d6d0318cc944803a05",
    "title": "居陋巷为江西易居隐者题",
    "authorName": "王缜",
    "authorId": "e647d10fce7321d6d1457b72d1457b72",
    "dynasty": "明",
    "content": [
      "居陋巷，柴门草径沙石壮。上倚悬崖高百丈，下瞰寒流低涨。",
      "藤萝盘郁青垂障，竹木交枝势欲放。渔人夜歌樵晚唱，四时花鸟难描状。",
      "陋巷居人真跌宕，不事王侯事高尚。才名可是柴桑翁，襟怀直在羲皇上。",
      "诗慢吟，酒新酿，兴起不知天浩荡。但道晞颜亦颜徒，管甚尘间忙得丧。",
      "人生志，即安畅，何必万里长风破巨浪。"
    ]
  },
  {
    "id": "e647d10fce7321d68d62360ea23e24f7",
    "title": "送蔚景元叔作进贤县丞",
    "authorName": "王缜",
    "authorId": "e647d10fce7321d6d1457b72d1457b72",
    "dynasty": "明",
    "content": [
      "庐之山，峨峨百尺青削玉。庐之水，滔滔东归遥泻绿。",
      "刚柔摩荡几百年，神发秀启真才育。金砂鸟羽争献奇，橦楠杞李穹林麓。",
      "精元储合钟英灵，微物岂敢当机局。君家德迈庆泽深，遥遥华绪接芳躅。",
      "昔年挺生宗伯公，赤手天边扶日毂。前年又见青琐友，逆鳞直批无瑟缩。",
      "君今名家千里驹，合参豹尾亸牙纛。胡为垂耳佐双凫，小驾轻车就平陆。",
      "试看鸾栖考城之仇香，更占窈冥凤翔之张鷟，古来英俊多跧伏。",
      "明时但得志愿行，岂问禅官忙与俗。丞哉不负人，君行莫但哦松竹。"
    ]
  },
  {
    "id": "e647d10fce7321d60c78a17a7836b5f6",
    "title": "溪山清隐送李信之检讨",
    "authorName": "王缜",
    "authorId": "e647d10fce7321d6d1457b72d1457b72",
    "dynasty": "明",
    "content": [
      "归去好，归去好，溪山清胜饶花草。飞泉漱石鸣瑶琴，桂树交枝成翠葆。",
      "贤哉李翰林，翻然事幽讨。勘破功名等潢潦，便投簪履谢朝堂，直与溪山作邻堡。",
      "朝斫山头云，暮采溪边藻，任他荣达与枯稿。自无冰炭费心机，岂有尘埃污怀抱。",
      "春初鱼，秋末稻，溪山之乐真熙皞。花开庭院鸟赓歌，叶落阶除风代扫。",
      "不思崒锦窝，管甚蓬莱鸟，但得身闲无懊恼。兴来细和东篱诗，醉去不知西日倒。",
      "祁中军，气节高，钱枢密，知机早。人生志趣各有方，求归岂论少与老。",
      "高车驷马日怀忧，附热嫌凉时竞巧。闲来点检世间情，得志何如归去好。"
    ]
  },
  {
    "id": "e647d10fce7321d6cf06e67b01d826f6",
    "title": "挽临川陈封君荷溪居士",
    "authorName": "王缜",
    "authorId": "e647d10fce7321d6d1457b72d1457b72",
    "dynasty": "明",
    "content": [
      "忆我少游泉郡时，每喜寿公寿考诗。",
      "今我宦游京国里，岂忍翻作哀挽词。",
      "将作复止不能止，公之逸行谁与此。",
      "彦方义重动顽愚，阳子德声薰晋鄙。",
      "昭昭德义天所临，食报岂不在厥身。",
      "九天紫诏绚云彩，千里朱幡送马轮。",
      "圣世推恩有如此，嗟嗟陈翁真有子。",
      "况复贤孙次第兴，眼见门庭半朱紫。",
      "一朝骑鹤逐飞仙，回视尘间九十年。",
      "高风何处寻踪迹，惟有荷溪浸碧天。"
    ]
  },
  {
    "id": "e647d10fce7321d6107262dfa432162d",
    "title": "临清途次日蚀有感",
    "authorName": "王缜",
    "authorId": "e647d10fce7321d6d1457b72d1457b72",
    "dynasty": "明",
    "content": [
      "弘治辛酉九月朔，日行遍午忽瑟缩。玄云结暝护层霄，狞飙撼空号万木。",
      "鸟惊雀踔散乱飞，乾昏坤黯迷清浊。漫漫如夜星斗藏，不知躔次经何宿。",
      "初疑秋阴窃弄权，欺孤舞智妄指鹿。又疑寒天晷影迅，新月弯弓还缩肭。",
      "不然羲和神气罢，暂捧红轮驻丹毂。不然金乌惜觜距，戢翎委翅随雌伏。",
      "呜呼上帝秉钧轴，普天万象皆臣仆。犯令者诛甚者族，何物妖怪敢罔服。",
      "亏蔽阳光肆贪酷，慨念夸父不自量。犹思反影苦追逐，虞公忠悃格穹旻。",
      "一剑可指往犹复，何况贱臣荷宠禄，感此宁不增踯躅。",
      "世云天狗实掩之，臣欲挥戈刳其腹，生噆彼血啖彼肉。",
      "借天银汉大湔浴，披云割雾见天目。明照万国绝私曲，臣身百死心亦足。",
      "因之沥血书尺牍，仰天吁呼大痛哭。天高听卑无不瞩，或者葑菲有采录。",
      "倏然恍惚午梦熟，帝若曰汝何腐餗。天狗之说妄且渎，我心仁覆岂不笃。",
      "实为汝主俾戬谷，尧时十日曾并育。汤之亢暵如汤沐，彼廷尚亦拱桑谷。",
      "雉鸣于鼎不可卜，如此警省讵非福。宣尼麟笔当大书，十月之交雅谁续。",
      "上匡汝主驾唐虞，还汝日光行旧陆。时臣再拜三叩头，醒来太阳光昱昱。"
    ]
  },
  {
    "id": "e647d10fce7321d61828d24023b8fe21",
    "title": "都宪林见素示和山谷赠咎茶歌走笔次韵",
    "authorName": "王缜",
    "authorId": "e647d10fce7321d6d1457b72d1457b72",
    "dynasty": "明",
    "content": [
      "一规初琢苍龙璧，暗中摸索亦可识。",
      "美人持赠供诗情，不与鄙者但肉食。",
      "紫瓯春乳浮兔班，石铫飞霜破醉颜。",
      "知音者少谁同局，我愿抱被来就宿。",
      "仰倾甘露听松风，簸弄明月不须烛。",
      "中丞好古更好礼，惯把渔竿钓清渭。",
      "我今世味亦饱谙，如君苦节渠那似。",
      "愿调鼎鼐作琼汤，唤回尘梦搜枯肠。",
      "势如破竹驱残羌，咳唾成珠觉语香。",
      "莫听瓦釜虚雷吼，人生行乐岂在酒。"
    ]
  },
  {
    "id": "e647d10fce7321d6c417f50de19eeb04",
    "title": "至日有作是日斋戒禁酒柬夏景升",
    "authorName": "王缜",
    "authorId": "e647d10fce7321d6d1457b72d1457b72",
    "dynasty": "明",
    "content": [
      "去年长至住句容，山城微雨酿寒风。今年长至住建邺，黑云边天风更烈。",
      "真信穷愁泥杀人，岂须勤买抛青春。君不见杜工部，年年至日常在路。",
      "又不见韩昌黎，节逢无酒但咏题。人生百岁总鹿梦，身外浮名安所用。",
      "到头天地是吾庐，且对钟山静读书。"
    ]
  },
  {
    "id": "e647d10fce7321d6ddf056e091dcad18",
    "title": "送林见素都宪巡视江西次杨邃庵韵",
    "authorName": "王缜",
    "authorId": "e647d10fce7321d6d1457b72d1457b72",
    "dynasty": "明",
    "content": [
      "马萧萧，车遥遥，一时冠盖动市朝。赠君以锦瑟朱弦之古调，酌君以金陵清水之新烧。",
      "弦以发君节气之磊落，水以扬君渣滓之融消。一声击楫波涛息，千里飞霜山岳摇。",
      "水有本，木有条。症瘕岂必专攻击，元气从来重燮调。",
      "天上福星随路去，西江氛祲黯然销。君不见冈头柏，雪剥风欺叶不凋。",
      "又不见歧山凤，纵有萧韶亦费招。呜呼，下有巢由上有尧，君行慎勿轻渔樵。"
    ]
  },
  {
    "id": "e647d10fce7321d6e89232fe4d13d679",
    "title": "锦衣马汝砺奉朝旨提徐希曾过余话旧索诗以君字为韵走笔赠之",
    "authorName": "王缜",
    "authorId": "e647d10fce7321d6d1457b72d1457b72",
    "dynasty": "明",
    "content": [
      "明明我主万邦君，乃圣乃武仍乃文。龙飞弘治十五载，光天化日起卿云。",
      "嗟我谏官羞作寱，肮脏肯比负山蚊。从来芟草务绝本，嘉禾茂在人耕耘。",
      "万顷平原一星火，忽之不戢将自焚。何况遭逢尧舜世，宁不负暄以献芹。",
      "停子飞黄千里之迅步，听我狂歌一阙之殷勤。长江不尽留人意，秃笔亦可张吾军。",
      "君不见孤凤特出百鸟群，景星一睹人交欣。丈夫志气盖不垠，终为竹帛垂功勋。",
      "区区离别何足论，区区离别何足论。"
    ]
  },
  {
    "id": "e647d10fce7321d65ae19ca4b16f38aa",
    "title": "宿松偶题",
    "authorName": "王缜",
    "authorId": "e647d10fce7321d6d1457b72d1457b72",
    "dynasty": "明",
    "content": [
      "昨日望江江上险，轻舟驾浪山风闪。今日宿松川陆平，騄駬骄嘶百不惊。",
      "人生世事日日异，而况造化在天地。行云飞鸟各有方，岂为秋来人尽忙。",
      "丈夫报国在矢志，王臣蹇蹇正当事。何必学北山咏诗，何必学穷途浪悲。",
      "古来宇宙皆吾分，坎止流行随所之。浩歌长啸出门去，乐天知命夫何疑。",
      "君不见鲁司寇，鞭翔鸾凤东西南北终岁常奔走。"
    ]
  },
  {
    "id": "e647d10fce7321d6fc12989632545869",
    "title": "沐锦衣席上限韵赠锦衣郑裕",
    "authorName": "王缜",
    "authorId": "e647d10fce7321d6d1457b72d1457b72",
    "dynasty": "明",
    "content": [
      "虎髯将军来镇边，狼烟顿息入桑田。先声肃肃飞霜天，胸中兵甲人争传。",
      "摇撼千山震百川，英豪不让祖鞭先。萍梗相逢似宿缘，床头新雨夜绵绵。",
      "手持帝敕御墨鲜，斗南光彩射龙泉。纷纷炙手皆恃权，惟有将军不自贤。",
      "时来下榻坐无毡，襟怀磊落但坦然。自笑半百雪满颠，公道于今似有偏。",
      "一朝骊驹难久延，暮云春树皆堪怜。临岐于我更拳拳，金龟欲作当酒钱。",
      "我无长才如流涓，挥毫对客当勉旃。驾言交谊金石坚，衣钵不学传空禅，仰天大笑淩飞仙。"
    ]
  },
  {
    "id": "e647d10fce7321d6d3ecde3c98307650",
    "title": "再用前韵赠沐锦衣希申",
    "authorName": "王缜",
    "authorId": "e647d10fce7321d6d1457b72d1457b72",
    "dynasty": "明",
    "content": [
      "沐侯风月浩无边，但置琴书不置田。豪来直欲手擎天，山河带砺世世传。",
      "气如长虹吸百川，中原豪杰谁能先。我来滇南结宿缘，一团春意暖于绵。",
      "锦衣光炫彩云鲜，笔底倒流三峡泉。称量国事如持权，力追古作希前贤。",
      "堂堂虎帐惟青毡，秋水芙蓉出自然。平生济弱兼扶颠，青天白日绝无偏。",
      "客来投辖思久延，竹头木屑无不怜。兴酣击筑浪呼拳，一食何须费万钱。",
      "江河之流起滴涓，妙年勋业须慎旃。仰当弥高钻弥坚，等闲超出三乘禅，能文能武真神仙。"
    ]
  },
  {
    "id": "e647d10fce7321d6543240b2166d4df3",
    "title": "直沽道中读张翠屏舟中纵笔适有所感次韵柬内翰石溪梁先生",
    "authorName": "王缜",
    "authorId": "e647d10fce7321d6d1457b72d1457b72",
    "dynasty": "明",
    "content": [
      "潞河日日生惊风，开头捩柁无老翁。",
      "短缆百丈牵不得，乘风欲驾经天虹。",
      "一年忽忽又三月，夭桃飞雨絮飞雪。",
      "正是征夫怀念时，皇华触意每中热。",
      "密云昨夜酿寒春，今朝好雨江山新。",
      "尘收树蓊山开色，沙没河平水减鳞。",
      "喜来濡笔挥晴霭，兴豪直度烟霄外。",
      "小舟那得酒如渑，与君共酌天津海。"
    ]
  },
  {
    "id": "e647d10fce7321d64a3b6d8534c196d4",
    "title": "题柯学士所种二柏在翰林院后",
    "authorName": "王缜",
    "authorId": "e647d10fce7321d6d1457b72d1457b72",
    "dynasty": "明",
    "content": [
      "竹岩先生爱清逸，玉堂南畔裁双柏。盘根得地凡几年，直干淩空绕百尺。",
      "交加错落势欲飞，偃蹇向人如对立。色嫩秋含阆石奇，气清晓带瀛波湿。",
      "一生叹赏属名贤，纵是徒叶亦可传。雨来似拥长安盖，风过疑听幽涧泉。",
      "炎蒸满地金石烁，空翠拂云阴可濯。冰寒雪冻天地凝，苍髯含霜叶不落。",
      "郁郁葱葱贯四时，羞与桃李争春姿。节坚自是冰霜操，心苦不容蝼蚁欺。",
      "君不见巴东县，莱公德泽化及民，柏树常为人眷恋。",
      "又不见乌台传，朱传风威泣鬼神，至今见柏人犹羡。",
      "此柏托根得所之，玉堂旧老人中龙。端直不惭君子德，恩荣曾荷大夫封。",
      "莫言材大难为用，作栋梁向明堂东。"
    ]
  },
  {
    "id": "e647d10fce7321d69373291d1d1e6368",
    "title": "谒鹅湖文宗书院内塑朱晦翁吕东莱二陆先生旧院惟存遗址院傍有鹅湖寺甚伟",
    "authorName": "王缜",
    "authorId": "e647d10fce7321d6d1457b72d1457b72",
    "dynasty": "明",
    "content": [
      "周室东迁孔子生，宋家南渡朱子出。",
      "天生贤圣岂偶然，扶植纲常在删述。",
      "鹅湖书院傍铅山，二陆东莱皆特立。",
      "晦翁大会鹅湖前，至今议论昭奎璧。",
      "义利堂堂判两途，毫厘之差分舜蹠。",
      "德性工夫归执中，学问兼该务精一。",
      "初若夷尹各一家，卒宗博约共亲密。",
      "所以有宗崇儒流，日以文宗表其额。",
      "我昔闻名深慕之，平生愿游今始获。",
      "徘徊荒址认残碑，惟见鹅湖寺门辟。",
      "始知异教善惑人，斯道寥寥成叹息。",
      "安得佛老尽销除，世宗孔氏无回忒。"
    ]
  },
  {
    "id": "e647d10fce7321d6f36fab13c0dae6f1",
    "title": "赠东光邹生儒",
    "authorName": "王缜",
    "authorId": "e647d10fce7321d6d1457b72d1457b72",
    "dynasty": "明",
    "content": [
      "邹生东光彦，奇思风云变。平生磊落事笔砚，百家书史不辍卷。",
      "河洛星数掌中转，吉凶信口如对面。瞥视名利浮云片，迩来金陵涂抹烟霞华彩现。",
      "人生阅世信邮传，所贵适意在乐善。乘除物物自相禅，从古多才惯贫贱。",
      "贾岛逃禅明不眩，林逋踏雪梅花羡。饱睡希夷白石便，酣饮嵇康仍锻鍊。",
      "吁嗟邹生，琼琚声琅珠光绚。"
    ]
  },
  {
    "id": "e647d10fce7321d68e28ff6f8cd54f96",
    "title": "史知山光禄惠新茶并长歌倚韵答之",
    "authorName": "王缜",
    "authorId": "e647d10fce7321d6d1457b72d1457b72",
    "dynasty": "明",
    "content": [
      "建溪雷信催雪雨，雀舌初生毛半竖。旋吹赐火试新茶，谏议元是赏音人。",
      "分来粟粒奇芳具，独许诗肠知此味。自从陆氏著新经，初觉松涛忽泉沸。",
      "黄金价重起西巴，紫笋香浮播押衙。玉乳碾尘消酒渴，月团飞凤破淫哇。",
      "君歌明珠艳，我和欲垂鉴。君斗早战酣，我亦思鸣剑。",
      "乃知草木才可荐，今古贤愚同口羡。嗟予性僻为吟苦，梦回昼漏初惊午。",
      "七碗洗尽，万斛愁苦。"
    ]
  },
  {
    "id": "e647d10fce7321d6b6c1cd3498ba0eb0",
    "title": "题敕赐光泽王博文堂",
    "authorName": "王缜",
    "authorId": "e647d10fce7321d6d1457b72d1457b72",
    "dynasty": "明",
    "content": [
      "钦哉堂乎各博文，博文之名世所闻。我来荆楚徒云云，揽辔常愧负山蚊。",
      "初拜堂前似半醺，牙签满目罗典坟。山高海阔屯灵芸，二十八宿随天分。",
      "紫微钩陈俨心君，包含万象难排纷。惟有光泽王性勤，远探幽赜咀奇芬。",
      "笔阵直扫千百军，肯綮适中轻郢斤。宛如凤超百鸟群，和鸣霄汉回南薰。",
      "又如鳞呈五色云，振振祥瑞人人欣。天子曰嘻此茂勋，若非芳名揭朝昕。",
      "世味何以破腥荤，乃锡博文义孔殷。奎璧辉耀渺五垠，博文博文非在文，要在忠孝常书绅。"
    ]
  },
  {
    "id": "e647d10fce7321d67e64c5b9f42bda0b",
    "title": "题荆山别号为司马王惟纲作",
    "authorName": "王缜",
    "authorId": "e647d10fce7321d6d1457b72d1457b72",
    "dynasty": "明",
    "content": [
      "维东原兮雄秀，爰有山兮曰荆。揖泰岱兮独立，荣济川兮涵泓。",
      "艮其所兮正位，谦其德兮变盈。渺齐鲁兮坏垤，摩穹窿兮风清。",
      "猗三槐兮流裔，毓奇秀兮卓乎有成。托兹山兮名号，非慕高兮求声。",
      "繄厥初生兮一本，历今三世兮盖亦钟情。纵都司马兮握宪刑，功日懋兮海宇平。",
      "纷其劳而不伐兮，俨璞玉之坚贞。非夫人轰轰，孰知山兮亦荣。",
      "山千古兮不顷，噫此号兮与山齐名。"
    ]
  },
  {
    "id": "e647d10fce7321d6059eb07f498c9df2",
    "title": "河浑浑",
    "authorName": "王缜",
    "authorId": "e647d10fce7321d6d1457b72d1457b72",
    "dynasty": "明",
    "content": [
      "河浑浑，出昆仑，北通异域西入秦。吞淮吐洛东驰海，望中滚滚走黄尘。",
      "上通霄汉隐星辰，来牛去马何缤纷。摇天纲，荡地垠，怀襄浩浩无涯津。",
      "我欲障之恐不禁，倒挽狂澜归大钧，中原润泽无忧贫。",
      "河浑浑，会当清，知中国有圣人。"
    ]
  },
  {
    "id": "e647d10fce7321d61040c4fb19a36a71",
    "title": "捣衣曲",
    "authorName": "王缜",
    "authorId": "e647d10fce7321d6d1457b72d1457b72",
    "dynasty": "明",
    "content": [
      "风冷冷，月堂堂。风吹妾心苦，月照妾心忙。夫君万里戍边塞，紫骝铁甲淩清霜。",
      "霜清露重草且黄，君寒谁为捣衣裳。捣衣捣衣夜未央，月前对影空彷徨。",
      "紧复慢，低复扬，声声总是断人肠。纨绮团花柳，襟围对凤凰。",
      "妾心但恐君衣薄，力捣那知更漏长。吁嗟男女各有分，何须离别徒悲伤。",
      "妾愿夫君尽夫能，输忠竭力报君王。妾亦愿自守空房，年年为君捣衣裳。"
    ]
  },
  {
    "id": "e647d10fce7321d6827997dd3c243d22",
    "title": "题刘时让知县一清泉卷二章",
    "authorName": "王缜",
    "authorId": "e647d10fce7321d6d1457b72d1457b72",
    "dynasty": "明",
    "content": [
      "相彼流泉，湜湜其清。",
      "从流朔源，维山之经。",
      "有美刘侯，是度是营。",
      "有渊斯池，有翼斯亭。",
      "民有攸济，日用以宁。",
      "相彼流泉，澄澈且美。",
      "不舍昼夜，曰为道体。",
      "有美刘侯，来邑来祀。",
      "祀事孔明，神锡福祉。",
      "令闻不穷，惟泉是似。"
    ]
  },
  {
    "id": "e647d10fce7321d6d7c44af140f2debc",
    "title": "正德戊辰余叨参政滇南四月十日有寒鸦四来巢于公衙之西北墙空西者乳子四纯墨北者乳子亦四间白占之朕兆不知何谓因作短句四章以识之庶后有所考",
    "authorName": "王缜",
    "authorId": "e647d10fce7321d6d1457b72d1457b72",
    "dynasty": "明",
    "content": [
      "有鸟有鸟，载飞载鸣。",
      "亦集爰止，实有公庭。",
      "有鸟有鸟，来巢于屋。",
      "亦既驯人，乃生乃育。",
      "其育维何，并四而偶。",
      "黑白孔明，兆云希有。",
      "其有维何，曰性慈孝。",
      "匪佞匪阿，顺适于道。"
    ]
  },
  {
    "id": "e647d10fce7321d66741145a8e3a3b38",
    "title": "题李元敬母陈氏旌节卷",
    "authorName": "王缜",
    "authorId": "e647d10fce7321d6d1457b72d1457b72",
    "dynasty": "明",
    "content": [
      "维竹挺节，维玉秉洁。",
      "有节无瑕，是谓贞烈。",
      "懿哉李母，女中英杰。",
      "抱志孤抚，法星昭列。",
      "有命自天，纲常孑孑。",
      "千古洪川，风清水冽。"
    ]
  },
  {
    "id": "e647d10fce80d5a1bf4406ea9156c7c0",
    "title": "西湖山",
    "authorName": "谢正蒙",
    "authorId": "e647d10fce80d5a1d1457b72d1457b72",
    "dynasty": "明",
    "content": [
      "为爱湖山胜，登临惬素杂。",
      "澹烟连粉堞，峭壁隐丹邱。",
      "老树阴仍合，长溪净欲浮。",
      "会心成独啸，风景望全收。"
    ]
  },
  {
    "id": "e647d10fce80d5a1be86a46472956c7a",
    "title": "登金山",
    "authorName": "谢正蒙",
    "authorId": "e647d10fce80d5a1d1457b72d1457b72",
    "dynasty": "明",
    "content": [
      "老来强作登山兴，犹记当年孟浪游。",
      "身世不堪悲岁月，洞天无恙自春秋。",
      "松间日转阴移石，海外涛飞气结楼。",
      "我欲振衣高处望，罡风两腋暮云收。"
    ]
  },
  {
    "id": "e647d10fce80d5a1e8883fefdee620ff",
    "title": "贺罗之成石龟钓纶之作",
    "authorName": "谢正蒙",
    "authorId": "e647d10fce80d5a1d1457b72d1457b72",
    "dynasty": "明",
    "content": [
      "水落湖平夜月寒，乘槎到处足观澜。",
      "凭将心事委浮宅，且把生涯付钓竿。",
      "欸乃歌残山色暮，烟霞隐入酒杯宽。",
      "机闻赢得鸥为侣，并立沙头刷羽翰。"
    ]
  },
  {
    "id": "e647d10fcea8b5c9d58cf5ea1c568790",
    "title": "津口登舟",
    "authorName": "李殷鼎",
    "authorId": "e647d10fcea8b5c9d1457b72d1457b72",
    "dynasty": "明",
    "content": [
      "戒涂常畏险，去去复登舟。",
      "峡口云无定，津前水自流。",
      "孤篷横落日，客梦迫残秋。",
      "暝色浑无际，寥天望转幽。"
    ]
  },
  {
    "id": "e647d10fcea8b5c9ab1ceda7301a1f2e",
    "title": "舟次羚羊峡",
    "authorName": "李殷鼎",
    "authorId": "e647d10fcea8b5c9d1457b72d1457b72",
    "dynasty": "明",
    "content": [
      "向晚群嚣息，移舟傍水隈。",
      "岩花迎露落，林鸟御风来。",
      "野寺钟声歇，荒村客思哀。",
      "推篷看明月，舟子莫相催。"
    ]
  },
  {
    "id": "e647d10fcea8b5c9fc02fb36212ca2fc",
    "title": "留别季美",
    "authorName": "李殷鼎",
    "authorId": "e647d10fcea8b5c9d1457b72d1457b72",
    "dynasty": "明",
    "content": [
      "话别江头江水清，骊歌野笛送行旌。",
      "可怜萍迹春云似，无奈兰心夜雨倾。",
      "千里山河他日恨，百年天地此时情。",
      "欲知魂梦相于处，白鹿窗前看月明。"
    ]
  },
  {
    "id": "e647d10fcea8b5c9b33e97d45b92f8ec",
    "title": "寄怀梁唤期",
    "authorName": "李殷鼎",
    "authorId": "e647d10fcea8b5c9d1457b72d1457b72",
    "dynasty": "明",
    "content": [
      "绿阴野色竞相鲜，几度怀君最可怜。",
      "一自河梁相隔别，至今鱼雁两茫然。",
      "雨馀云树春芳满，月朗关山客梦悬。",
      "万里相思情转剧，不堪回首动经年。"
    ]
  },
  {
    "id": "e647d10fcea8b5c96a20e5f46822677a",
    "title": "秋夜",
    "authorName": "李殷鼎",
    "authorId": "e647d10fcea8b5c9d1457b72d1457b72",
    "dynasty": "明",
    "content": [
      "长空一色碧玻瓈，宝篆香销弓月迷。",
      "徙倚自怜衣被薄，寒烟深雾锁窗西。"
    ]
  },
  {
    "id": "e647d10fcead096905b47d534664e1fe",
    "title": "赠陈振狂",
    "authorName": "刘克修",
    "authorId": "e647d10fcead0969d1457b72d1457b72",
    "dynasty": "明",
    "content": [
      "词坛推独步，当代几人如。",
      "笥有笼鹅帖，家藏种树书。",
      "山花充户牖，江水绕庭除。",
      "好是陈平宅，何多长者车。"
    ]
  },
  {
    "id": "e647d10fcead0969813a16a18d90f05a",
    "title": "送家弟季德游武夷",
    "authorName": "刘克修",
    "authorId": "e647d10fcead0969d1457b72d1457b72",
    "dynasty": "明",
    "content": [
      "少年轻远别，一舸又江关。",
      "剑浦寒云合，芝城春水潺。",
      "世途多白眼，汝意只青山。",
      "大姥重相过，应探宝诀还。"
    ]
  },
  {
    "id": "e647d10fcead096923b0696a224c20ee",
    "title": "登浚县文昌阁",
    "authorName": "刘克修",
    "authorId": "e647d10fcead0969d1457b72d1457b72",
    "dynasty": "明",
    "content": [
      "杰阁岧峣倚翠微，寒烟衰草正离离。",
      "姬封百里馀清卫，禹迹千年只大伾。",
      "涉世谁分薪者梦，忧天徒切杞人悲。",
      "凭高北望频翘首，何处彤云是禁闱。"
    ]
  },
  {
    "id": "e647d10fcead096905a06314a7bdab4f",
    "title": "署中别季德弟赴京",
    "authorName": "刘克修",
    "authorId": "e647d10fcead0969d1457b72d1457b72",
    "dynasty": "明",
    "content": [
      "栖迟薄宦倍愁思，梦草瞻云几岁时。",
      "逐路莺花供杖履，连床灯火慰埙篪。",
      "时来尔献河东赋，政拙吾惭岘首碑。",
      "万里飞腾须及早，不堪沾袖又分歧。"
    ]
  },
  {
    "id": "e647d10fcead0969da0ef31c2a458126",
    "title": "谒岳王坟",
    "authorName": "刘克修",
    "authorId": "e647d10fcead0969d1457b72d1457b72",
    "dynasty": "明",
    "content": [
      "雄心誓拟净楼兰，谁遣王师一日还。",
      "颈血朝才荣蔓草，蜡书夜已出重关。",
      "长城自剪宁颦蹙，臣构初书想厚颜。",
      "千古怨魂招不得，临风馀泪独班班。"
    ]
  },
  {
    "id": "e647d10fcead0969661ddc46ad83d5ca",
    "title": "琼花观",
    "authorName": "刘克修",
    "authorId": "e647d10fcead0969d1457b72d1457b72",
    "dynasty": "明",
    "content": [
      "仙子云軿去已赊，观名犹记旧琼花。",
      "如闻月下传清佩，更想风前斗丽华。",
      "古殿春深留瓦雀，衰杨日暮隐栖鸦。",
      "锦帆烟灭霓裳罢，无数凄凉总可嗟。"
    ]
  },
  {
    "id": "e647d10fcead0969562fbb9b776ed4be",
    "title": "人日写怀",
    "authorName": "刘克修",
    "authorId": "e647d10fcead0969d1457b72d1457b72",
    "dynasty": "明",
    "content": [
      "薄宦悽悽岁屡迁，可堪时迹漫多邅。",
      "天涯浪说人为日，眼底其如夜似年。",
      "塞马由来忘失得，海鸥应许共流连。",
      "云山珠水知何处，不断飞来到枕边。"
    ]
  },
  {
    "id": "e647d10fcead0969f2d3771bb4f2b8c7",
    "title": "闻雁",
    "authorName": "刘克修",
    "authorId": "e647d10fcead0969d1457b72d1457b72",
    "dynasty": "明",
    "content": [
      "水落天空秋气清，夜深闻雁过高城。",
      "蒹葭水国情偏适，霜雪天涯梦独惊。",
      "弄影每怜干陆羽，离群应作断肠声。",
      "天南天北随时度，谁念年年万里行。"
    ]
  },
  {
    "id": "e647d10fcead0969a0b1997793588b57",
    "title": "明妃曲",
    "authorName": "刘克修",
    "authorId": "e647d10fcead0969d1457b72d1457b72",
    "dynasty": "明",
    "content": [
      "霜凋青草枯，玉貌委泥途。",
      "妾泪空盈掬，君恩只按图。"
    ]
  },
  {
    "id": "e647d10fcead09695028aabca80228a3",
    "title": "拟古",
    "authorName": "刘克修",
    "authorId": "e647d10fcead0969d1457b72d1457b72",
    "dynasty": "明",
    "content": [
      "客从远方来，遗我绿绮琴。",
      "拂拭青玉案，因之理素心。",
      "初作飞龙引，再弹梁甫吟。",
      "四座同欢听，岂无山水音。",
      "忽听钟子期，悽断泪沾襟。"
    ]
  },
  {
    "id": "e647d10fcead0969883e1916f0f1f4ef",
    "title": "猛虎行",
    "authorName": "刘克修",
    "authorId": "e647d10fcead0969d1457b72d1457b72",
    "dynasty": "明",
    "content": [
      "西风日夜声萧索，猛虎咆哮入城郭。",
      "惯从屋里饱鸡豚，不复山中护藜藿。",
      "东家犊死血犹腥，西家犬尽寂无声。",
      "猿臂将军暂何去，假威狐魅敢横行。",
      "道旁遗迹大如斗，田翁乍见失声吼。",
      "童稚闻言心胆寒，风吹草动皆惊走。",
      "杀气狰狞可奈何，牛哀倏忽事偏多。",
      "宏农太守今安在，问尔何时北渡河。"
    ]
  },
  {
    "id": "e647d10fcec78aef3de12bb9d5983078",
    "title": "海珠寺",
    "authorName": "释今从",
    "authorId": "e647d10fcec78aefd1457b72d1457b72",
    "dynasty": "明",
    "content": [
      "微茫云海一珠浮，中有仙家十二楼。",
      "红蓼斜连枫叶寺，绿榕低护木兰舟。",
      "采芳客至昌华苑，拾翠人归花渡头。",
      "夕梵晨钟鸣底事，一蓑江上独夷犹。"
    ]
  },
  {
    "id": "e647d10fcec78aeff9c7efad7fbbb3ca",
    "title": "赠何净德",
    "authorName": "释今从",
    "authorId": "e647d10fcec78aefd1457b72d1457b72",
    "dynasty": "明",
    "content": [
      "经术逢时早避秦，遨游早已得闲身。",
      "庭前双凤能娱老，云外飞鸿不傍人。",
      "居士久推莲社长，古风犹见葛天民。",
      "门临江水通渔父，大石垂竿学渭滨。"
    ]
  },
  {
    "id": "e647d10fcec78aefae3dabb0fbcbf65b",
    "title": "东官留别诸旧友",
    "authorName": "释今从",
    "authorId": "e647d10fcec78aefd1457b72d1457b72",
    "dynasty": "明",
    "content": [
      "乱来人事益萧条，八载重过意未消。",
      "泉路故交留语别，陌头公子倦行佻。",
      "万家痛饮萑苻恨，百里愁看草木凋。",
      "此别几能相聚首，迟君应立虎溪桥。"
    ]
  },
  {
    "id": "e647d10fcedc1b1ed908c7b63e79777a",
    "title": "赠友人",
    "authorName": "钟绍",
    "authorId": "e647d10fcedc1b1ed1457b72d1457b72",
    "dynasty": "明",
    "content": [
      "水云深处足栖迟，不管尘边有是非。",
      "明月照人闲弄笛，白鸥亲我总忘机。",
      "随风小舸眠偏稳，上钓寒鲈脍正肥。",
      "最是年来动佳句，烟波相忆未能归。"
    ]
  },
  {
    "id": "e647d10fceeda00dc164f7fa41ac4221",
    "title": "赠幕史粹公罢政归钓鳌台",
    "authorName": "王伴",
    "authorId": "e647d10fceeda00dd1457b72d1457b72",
    "dynasty": "明",
    "content": [
      "勘破浮名便洁身，拂衣归作钓鳌人。",
      "时招鸥鹭为三友，日傍烟波作四邻。",
      "奔走已忘燕郢路，恩波犹恋义乌人。",
      "收纶晚枕江亭月，赢得寒光照梦新。"
    ]
  },
  {
    "id": "e647d10fcef4a0c403d7a784aeec19e5",
    "title": "送人还旴江",
    "authorName": "黎扩",
    "authorId": "e647d10fcef4a0c4d1457b72d1457b72",
    "dynasty": "明",
    "content": [
      "新凉生白苎，游子倍凄然。",
      "客思秋砧外，乡心旅雁前。",
      "西风千里道，斜月五更船。",
      "亦有还家梦，随君到汝川。"
    ]
  },
  {
    "id": "e647d10fcef4a0c4d5147c26efa75d8b",
    "title": "西灞草堂为庐陵宋内翰赋二首",
    "authorName": "黎扩",
    "authorId": "e647d10fcef4a0c4d1457b72d1457b72",
    "dynasty": "明",
    "content": [
      "闻说西溪上，春风小院开。",
      "野蚕成茧尽，江燕引雏回。",
      "竹里围棋局，荷香沁酒杯。",
      "晚凉疏雨过，随意步苍苔。"
    ]
  },
  {
    "id": "e647d10fcef4a0c4cade82c826c0eaa2",
    "title": "山茶",
    "authorName": "黎扩",
    "authorId": "e647d10fcef4a0c4d1457b72d1457b72",
    "dynasty": "明",
    "content": [
      "叶苦寒摧绿，花愁雪妒红。",
      "自知荣适晚，不敢恨春风。"
    ]
  },
  {
    "id": "e647d10fcef4a0c4344dbf651d78f9d0",
    "title": "洞庭秋月",
    "authorName": "黎扩",
    "authorId": "e647d10fcef4a0c4d1457b72d1457b72",
    "dynasty": "明",
    "content": [
      "湖上清秋夜，扁舟泛碧波。",
      "紫箫吹不断，无奈月明何。"
    ]
  },
  {
    "id": "e647d10fcef4a0c45028aabc41d80ddf",
    "title": "拟古",
    "authorName": "黎扩",
    "authorId": "e647d10fcef4a0c4d1457b72d1457b72",
    "dynasty": "明",
    "content": [
      "乘此日少霁，辞君将远游。",
      "所游虽云远，前途契深求。",
      "鸟归认旧林，狐死怀故丘。",
      "微物尚有知，吾心安所尤。",
      "清时不屡得，欲往步难北。",
      "回首仰日光，复被浮云隔。",
      "鬓发变秋霜，衣带减畴昔。",
      "此意难重陈，重陈复何益。"
    ]
  },
  {
    "id": "e647d10fcef4a0c4c07c6b0ff4223043",
    "title": "渔樵耕牧",
    "authorName": "黎扩",
    "authorId": "e647d10fcef4a0c4d1457b72d1457b72",
    "dynasty": "明",
    "content": [
      "渔水心情淡淡，鸥波身世悠悠。",
      "清风杨柳一曲，明月芦花满洲。"
    ]
  },
  {
    "id": "e647d10fcef4a0c4c07c6b0f6a622ed9",
    "title": "渔樵耕牧",
    "authorName": "黎扩",
    "authorId": "e647d10fcef4a0c4d1457b72d1457b72",
    "dynasty": "明",
    "content": [
      "窈窈径穿林下，丁丁斧彻云间。",
      "耳惯猿惊鹤怨，迹穷红树青山。"
    ]
  },
  {
    "id": "e647d10fcef4a0c4c07c6b0fec25ea5d",
    "title": "渔樵耕牧",
    "authorName": "黎扩",
    "authorId": "e647d10fcef4a0c4d1457b72d1457b72",
    "dynasty": "明",
    "content": [
      "南村北村雨足，十亩五亩秧齐。",
      "带月肩犁未出，催人布谷先啼。"
    ]
  },
  {
    "id": "e647d10fcef4a0c4c07c6b0f0b463fc5",
    "title": "渔樵耕牧",
    "authorName": "黎扩",
    "authorId": "e647d10fcef4a0c4d1457b72d1457b72",
    "dynasty": "明",
    "content": [
      "芳草茸茸暖碧，乌犍湿湿春肥。",
      "满蓑烟雨朝出，一笛斜阳暮归。"
    ]
  },
  {
    "id": "e647d10fcef4a0c42481d7c439735b2f",
    "title": "行路难",
    "authorName": "黎扩",
    "authorId": "e647d10fcef4a0c4d1457b72d1457b72",
    "dynasty": "明",
    "content": [
      "行路何难？尘沙如霰。尘以涅衣，沙以垢面。行路何难？路行多阻。",
      "水渡无梁，山行有虎。我欲行路，路苦难行。虽有尘沙，尚全吾生。",
      "水虽无梁，不渡由我。我遭猛虎，曷为而可？"
    ]
  },
  {
    "id": "e647d10fcf06425839c1d5ea64bc73cf",
    "title": "游大明湖",
    "authorName": "苏濂",
    "authorId": "e647d10fcf064258d1457b72d1457b72",
    "dynasty": "明",
    "content": [
      "风物湖中好，家家白板扉。",
      "浮云去水近，返照入林微。",
      "潮落渔矶浅，江寒雁影稀。",
      "晚来砧韵起，是处捣征衣。"
    ]
  },
  {
    "id": "e647d10fcf06425835a99492248fa9e1",
    "title": "园居",
    "authorName": "苏濂",
    "authorId": "e647d10fcf064258d1457b72d1457b72",
    "dynasty": "明",
    "content": [
      "壮年不遇主，岁月忽侵寻。",
      "买药到城市，读书随树阴。",
      "窗虚啼鸟近，门掩落花深。",
      "旧日逢方士，曾传戏五禽。"
    ]
  },
  {
    "id": "e647d10fcf0642589d5875b1f7f50327",
    "title": "时事",
    "authorName": "苏濂",
    "authorId": "e647d10fcf064258d1457b72d1457b72",
    "dynasty": "明",
    "content": [
      "群盗忧方切，繁霜况暮春。",
      "封疆谁锁钥，天地渐风尘。",
      "处处鸣弦日，家家望雨人。",
      "时危身尚弃，空有泪沾巾。"
    ]
  },
  {
    "id": "e647d10fcf064258983ed879f4cdb653",
    "title": "寄北山李符卿",
    "authorName": "苏濂",
    "authorId": "e647d10fcf064258d1457b72d1457b72",
    "dynasty": "明",
    "content": [
      "客里逢秋倍忆乡，裁诗遥寄雁南翔。",
      "东山乐事携红袖，西阁才名溢缥囊。",
      "旧雨故人空在望，新丰美酒共谁尝。",
      "犹闻圣主思耆硕，曾问先朝尚玺郎。"
    ]
  },
  {
    "id": "e647d10fcf0642581376e58613ba2db3",
    "title": "绝句",
    "authorName": "苏濂",
    "authorId": "e647d10fcf064258d1457b72d1457b72",
    "dynasty": "明",
    "content": [
      "新笋抽林与屋齐，乱红飞过画阑西。",
      "流莺不管春来去，坐向绿阴深处啼。"
    ]
  },
  {
    "id": "e647d10fcf0faa092181d6fd7bbd607c",
    "title": "观山寺",
    "authorName": "李元畅",
    "authorId": "e647d10fcf0faa09d1457b72d1457b72",
    "dynasty": "明",
    "content": [
      "苏门不可到，鸾啸学孙登。",
      "急雨扶秋色，孤云伴定僧。",
      "竹房全凿翠，茶鼎半烧藤。",
      "礼罢诸天黑，归途影佛镫。"
    ]
  },
  {
    "id": "e647d10fcf0faa09bb979dd1cb993226",
    "title": "江上望采石怀李白",
    "authorName": "李元畅",
    "authorId": "e647d10fcf0faa09d1457b72d1457b72",
    "dynasty": "明",
    "content": [
      "挂席扬子津，东望见采石。",
      "千尺金芙蓉，俯瞰蛟龙宅。",
      "落日摇青苍，媚我远行客。",
      "忆昔谪仙人，矶头坐寒碧。",
      "只身傲千古，两眼空八极。",
      "笔夺楚山雄，觞飞吴月白。",
      "霞光堕宫锦，鲸游喷潮汐。",
      "姑水化为醪，三山持作核。",
      "客泪寄西风，洒君祠下柏。"
    ]
  },
  {
    "id": "e647d10fcf0faa09061e964aa2dc38e8",
    "title": "阙题",
    "authorName": "李元畅",
    "authorId": "e647d10fcf0faa09d1457b72d1457b72",
    "dynasty": "明",
    "content": [
      "玉峡疑纵鬼斧擘，中藏鹫峰三万级。",
      "攀跻十步五步生，顿地何能避燥湿。",
      "咽渴唇焦尚未穷，半腰已出天地笼。",
      "翩翩自谓凌绝顶，仰望犹觉连高空。",
      "一道飞泉开杳霭，下冲涧谷穿藤葛。",
      "山僧斜引入茶铛，时有惊涛响木末。",
      "老松抱石纷相迎，旁翳不测之深坑。",
      "直干排风虎豹啸，高枝屈铁虬龙撑。",
      "夹路筼筜如栉密，昔年曾入轩辕律。",
      "节里犹藏二帝魂，寒声向人每萧瑟。",
      "石壁萧条霾苍烟，芒鞋翻愁不可前。",
      "行行忽尽最高处，却怪天上有平地。",
      "冠峰特耸金仙阙，海蜃何年吹雾结。",
      "僧贫地险客来稀，佛大寥寥自生灭。",
      "乱岭支附若赘瘤，翠屏晚对欲点头。",
      "峡水横拖锡杖白，贾船细作木杯浮。",
      "山静昼闻猿狖哭，窗空夜有斗牛宿。",
      "犀潭锁断气犹黄，狮子封苔汗长绿。",
      "琳宫无数点山阿，俯览不异屯蜂窝。",
      "钟鼓沉沉隐窟室，炉烟袅袅杂烟萝。",
      "青眼抱琴者谁子，披襟一奏高山里。",
      "千溪流水寂无声，万壑浮云飞不起。",
      "忽闻玉佩声珊珊，三仙尽下云旗幡。",
      "口中谱出飞龙引，坐命之子一再弹。",
      "须臾饮客□天酒，佐之瑶琨碧莲藕。",
      "胡麻饭带玉田砂，雀舌龙团无不有。",
      "相将出山日已倒，复踏葛洪亭上草。",
      "断碣模糊不堪读，落花满地无人扫。",
      "岂自山灵秘幽胜，不教词客迹凌竞。",
      "三仙长揖闭玄关，欲向何人叩上乘。"
    ]
  },
  {
    "id": "e647d10fcf29f5c50ede696244216db5",
    "title": "幽窗自咏",
    "authorName": "邬骥",
    "authorId": "e647d10fcf29f5c5d1457b72d1457b72",
    "dynasty": "明",
    "content": [
      "买断芹塘数亩田，随时耕耨度流年。",
      "起三间屋遮风雨，读几行书对圣贤。",
      "从此尽依鸥鹭乐，于今不为利名牵。",
      "闲来无事轩前坐，明月清风得自然。"
    ]
  },
  {
    "id": "e647d10fcf29f5c56929966cdcc83a1d",
    "title": "钓鳌台",
    "authorName": "邬骥",
    "authorId": "e647d10fcf29f5c5d1457b72d1457b72",
    "dynasty": "明",
    "content": [
      "水清鱼乐游，群来复群往。",
      "何事隐居人，把竿临其上。"
    ]
  },
  {
    "id": "e647d10fcf6c2d7ddf15b6b4de5574bb",
    "title": "送梅主簿子马之长沙得深字",
    "authorName": "胡潜",
    "authorId": "e647d10fcf6c2d7dd1457b72d1457b72",
    "dynasty": "明",
    "content": [
      "忆子脂车久，淹留乃至今。",
      "离情吴市酒，秋色楚臣心。",
      "傲逐世途减，贫怜宦后深。",
      "襄阳问耆旧，挥手岘山岑。"
    ]
  },
  {
    "id": "e647d10fcf7808629795e82deca4b37b",
    "title": "过倒马坡",
    "authorName": "周廷用",
    "authorId": "e647d10fcf780862ab541d87d63fbf8c",
    "dynasty": "明",
    "content": [
      "未识埋轮路，重经倒马坡。",
      "赤霄开栈道，白日蔽云罗。",
      "古碛羊肠绕，飞泉鸟背过。",
      "张生铭剑阁，千古仰嵯峨。"
    ]
  },
  {
    "id": "e647d10fcf780862752eacb56ab4a726",
    "title": "春晚事隙偶作",
    "authorName": "周廷用",
    "authorId": "e647d10fcf780862ab541d87d63fbf8c",
    "dynasty": "明",
    "content": [
      "吏道谢迫束，凝神悦闲敞。",
      "纵步缘阶除，流目睇林莽。",
      "荃荑吐芳蕤，山泉发幽响。",
      "风声褰闲帷，月华洞虚幌。",
      "伊予奉王命，阅岁居边壤。",
      "簪笔忝所荷，鼎食规厚享。",
      "英达久暌携，谫薄愈迷罔。",
      "且自饫丹经，聊以遂偃仰。"
    ]
  },
  {
    "id": "e647d10fcf780862220d50b958334d85",
    "title": "闲咏",
    "authorName": "周廷用",
    "authorId": "e647d10fcf780862ab541d87d63fbf8c",
    "dynasty": "明",
    "content": [
      "寂寂抱空虚，暇日阻游豫。散帙散余清，泛瑟销遗虑。",
      "纤荣吐芳辰，弱华裛清曙。丹葩曜春曦，白杨号日暮。",
      "层空瞀归云，修岑嗳行雾。引领洞庭涯，徘徊不能去。",
      "借问此何为，婴以世网故。柱下徒栖栖，功业未由树。",
      "怅哉揽辔途，漠尔埋轮路。休浣循予躬，且诵《闲居赋》。"
    ]
  },
  {
    "id": "e647d10fcf7b053ccb2ec2197767b207",
    "title": "题李妇戴氏贞节",
    "authorName": "梁滔",
    "authorId": "e647d10fcf7b053cd1457b72d1457b72",
    "dynasty": "明",
    "content": [
      "孤鸾分影最堪伤，苦节何当岁月长。",
      "机杼到今怜汝断，柏舟千古羡谁方？",
      "思深连理催黄发，怨逐菱花暗晓妆。",
      "三十馀年天始定，郡乘应记姓名芳。"
    ]
  },
  {
    "id": "e647d10fcf918eb786bdd6bef54507fa",
    "title": "怀仙歌赐周玄初",
    "authorName": "高煦",
    "authorId": "e647d10fcf918eb7d1457b72d1457b72",
    "dynasty": "明",
    "content": [
      "我怀蓬岛之仙人，骖驾朱凤骑紫麟。",
      "瑶池清宴接谈笑，误落尘寰经几春。",
      "青童昨夜传书至，中有琅函洞章字。",
      "洞口桃花似旧时，门外孤松发新翠。",
      "椷书欲报碧云远，薜叶女萝若在眼。",
      "方平倘会蔡经家，为报扶桑水清浅。"
    ]
  },
  {
    "id": "e647d10fcf918eb7e0627ab47efe7f28",
    "title": "拟古诗",
    "authorName": "高煦",
    "authorId": "e647d10fcf918eb7d1457b72d1457b72",
    "dynasty": "明",
    "content": [
      "三五肇人极，圣道何巍巍。",
      "夏殷逮成周，文风渐弘开。",
      "吕政绝天纪，残苛恣雄猜。",
      "万姓坐涂炭，六籍成寒灰。",
      "自谓世无敌，沙丘忽崩摧。",
      "阿房乐未央，长城空怨堆。",
      "人文至今存，狂秦安在哉？",
      "千古骊山下，秽德衔余哀。"
    ]
  },
  {
    "id": "e647d10fcf918eb7e0627ab44e721805",
    "title": "拟古诗",
    "authorName": "高煦",
    "authorId": "e647d10fcf918eb7d1457b72d1457b72",
    "dynasty": "明",
    "content": [
      "武皇藉文景，民殷仓粟陈。",
      "不守清净化，开边政多门。",
      "四方屡游幸，万里行三军。",
      "有子不自保，哀哉真少恩。",
      "外虚仁义名，奈兹多欲身。",
      "神仙在何处，茂陵今几春。"
    ]
  },
  {
    "id": "e647d10fcf918eb7e0627ab4e09bf153",
    "title": "拟古诗",
    "authorName": "高煦",
    "authorId": "e647d10fcf918eb7d1457b72d1457b72",
    "dynasty": "明",
    "content": [
      "自古寺人职，司阍供洒扫。",
      "秦汉始挠政，国本亦枯槁。",
      "唐初任犹轻，高贵在天宝。",
      "沦胥宣懿间，神器由颠倒。",
      "门生诋天子，尊重压元老。",
      "社稷遂已墟，群阉那自保。",
      "全忠不堪忿，歼殒何草草。",
      "嗟哉太宗业，家奴坏王道。",
      "后世宜鉴之，虑患防须早。"
    ]
  },
  {
    "id": "e647d10fcf918eb7e0627ab47c670dbc",
    "title": "拟古诗",
    "authorName": "高煦",
    "authorId": "e647d10fcf918eb7d1457b72d1457b72",
    "dynasty": "明",
    "content": [
      "道君莅天位，聪明迈前人。",
      "绍述溺新法，弃彼艺祖仁。",
      "昏荒事花石，艮岳排秋旻。",
      "师相宠京贯，狂妄开燕云。",
      "藩篱既已撤，狼虎俄成群。",
      "吞噬至骨肉，和议尚纷纭。",
      "父子徙沙漠，中原陷胡尘。",
      "至今窃愤录，一览犹伤神。"
    ]
  },
  {
    "id": "e647d10fcf918eb7e0627ab404a89fe3",
    "title": "拟古诗",
    "authorName": "高煦",
    "authorId": "e647d10fcf918eb7d1457b72d1457b72",
    "dynasty": "明",
    "content": [
      "磊落元始祖，英名出天然。",
      "继统一海内，彬彬任才贤。",
      "偃武重斯文，生民皆息肩。",
      "从容颇中道，暗合如有传。",
      "胡俗思改易，华风未能全。",
      "文统与桑哥，相继专威权。",
      "兹诚损盛德，诛殛断弗怜。",
      "贻谋计亦疏，国运无百年。"
    ]
  },
  {
    "id": "e647d10fcf918eb7e0627ab448a90bcd",
    "title": "拟古诗",
    "authorName": "高煦",
    "authorId": "e647d10fcf918eb7d1457b72d1457b72",
    "dynasty": "明",
    "content": [
      "顺帝饶巧思，良工弗能及。",
      "奇后亵坤仪，储子骄相袭。",
      "奸回屡登崇，弊政滋郡邑。",
      "群雄遂蜂起，志士如龙螫。",
      "脱脱力未展，扩廓兵方集。",
      "信谗忌成功，九庙斯嶪岌。",
      "不有昏政乖，那归皇祖急。",
      "历数在圣明，万代洪基立。"
    ]
  },
  {
    "id": "e647d10fcf918eb7aae98b1c19ccde48",
    "title": "洞天秋望赐周玄初",
    "authorName": "高煦",
    "authorId": "e647d10fcf918eb7d1457b72d1457b72",
    "dynasty": "明",
    "content": [
      "蓬莱宫阙涵清秋，羽客临风闲倚楼。",
      "海天一碧湛杯水，尘埃九野分中州。",
      "云里仙归鸣佩玉，紫凤琪园自栖宿。",
      "遥瞻西极半林青，知是瑶池桃未熟。"
    ]
  },
  {
    "id": "e647d10fcf918eb72d6b4acf36e41bad",
    "title": "感兴二首",
    "authorName": "高煦",
    "authorId": "e647d10fcf918eb7d1457b72d1457b72",
    "dynasty": "明",
    "content": [
      "东风拆群植，淡荡吹芳辰。",
      "鸟鸣声已和，得气先于人。",
      "况我圣明父，奉天弘至仁。",
      "遂令六合里，万物皆生春。",
      "朝回坐斋阁，怡然乐吾真。",
      "诗章学古雅，琴调多清新。",
      "缅怀古哲王，宝贤安国民。",
      "予才虽未逮，有志当期伸。"
    ]
  },
  {
    "id": "e647d10fcf918eb72d6b4acfbd89cefe",
    "title": "感兴二首",
    "authorName": "高煦",
    "authorId": "e647d10fcf918eb7d1457b72d1457b72",
    "dynasty": "明",
    "content": [
      "疏泬带小雪，皎皎当前楹。",
      "暗香袭罗幕，诗怀浩然清。",
      "呵手写新句，异彼尘俗情。",
      "追咏古帝王，得失相与评。",
      "污青究心迹，丹铅分重轻。",
      "知我及罪我，愧彼春秋名。",
      "寒月照绮窗，囧囧为我明。",
      "整襟重自警，凛冽如怀冰。"
    ]
  },
  {
    "id": "e647d10fcf92ff4dac27c8521947bebe",
    "title": "瑞州道中还临",
    "authorName": "钟允谦",
    "authorId": "e647d10fcf92ff4dd1457b72d1457b72",
    "dynasty": "明",
    "content": [
      "垂杨绿处见残梅，桃李纷纷照眼来。",
      "驿路风尘虚岁月，春山花鸟负尊罍。",
      "道情孰与溪云定，世事应如塞马回。",
      "揽辔郊原多胜概，不妨吟咏一徘徊。"
    ]
  },
  {
    "id": "e647d10fcf92ff4d77449dd7c21f884c",
    "title": "过谢家埠",
    "authorName": "钟允谦",
    "authorId": "e647d10fcf92ff4dd1457b72d1457b72",
    "dynasty": "明",
    "content": [
      "昔年从宦此维舟，回首重来廿六秋。",
      "童稚光阴浑梦寐，壮强功业愧弓裘。",
      "山川不改千春色，世事真如拍浪沤。",
      "悟到超然应自得，小舟端坐看江流。"
    ]
  },
  {
    "id": "e647d10fcf92ff4dea1d742bf2f43631",
    "title": "送柳金山",
    "authorName": "钟允谦",
    "authorId": "e647d10fcf92ff4dd1457b72d1457b72",
    "dynasty": "明",
    "content": [
      "风神元在妍媸外，妙处还归一点灵。",
      "试问希夷今在否，耳边惟熟柳山名。"
    ]
  },
  {
    "id": "e647d10fcf92ff4d4ad2be7bc5f32165",
    "title": "送蜀东方子之北新",
    "authorName": "钟允谦",
    "authorId": "e647d10fcf92ff4dd1457b72d1457b72",
    "dynasty": "明",
    "content": [
      "凉飙动城阙，万木声森条。",
      "繁阴渐摧落，正性方自今。",
      "之子去何适，仗节使武林。",
      "舟车四辐辏，榷赋湖山浔。",
      "何以禆国计，且慰征旅心。",
      "群奸悉屏迹，清风回高岑。",
      "丈夫秉贞信，未言物已谌。",
      "威明百轨饬，岂俟声色临。",
      "盘错别利器，烈火徵精金。",
      "圭璧价连城，辉光属千寻。",
      "鹤鸣直秋空，四远聆清音。",
      "行哉自珍重，明月照灵襟。"
    ]
  },
  {
    "id": "e647d10fcf92ff4d4d6d51ea9a44d055",
    "title": "送同年寇体乾如广平",
    "authorName": "钟允谦",
    "authorId": "e647d10fcf92ff4dd1457b72d1457b72",
    "dynasty": "明",
    "content": [
      "圣皇御宸极，仁礼柔黔愚。",
      "厉精作群吏，责效期黄虞。",
      "巽命屡申播，循良庸简殊。",
      "君才卓英俊，揽辔登清途。",
      "何以答主怀，义训昭庭趋。",
      "如彼千金方，世传岐与俞。",
      "如彼白乐厩，知无偾辕驹。",
      "金丹试一粒，疲瘵立息苏。",
      "轻车就长道，千里看须臾。",
      "矧兹广平治，近在京辅区。",
      "笃近绥四方，经辕容粗疏。",
      "丰歉时不常，待哺翘喁喁。",
      "帝德何以宣，生厚化乃孚。",
      "岂弟歌周雅，民塈理不诬。",
      "如伤铭座侧，伯子真良模。",
      "与君敦世好，别语忘烦芜。",
      "君亦何所言，临风慰踟蹰。"
    ]
  },
  {
    "id": "e647d10fcfa876dd2673734f275eb238",
    "title": "燕",
    "authorName": "朱讷",
    "authorId": "e647d10fcfa876ddd1457b72d1457b72",
    "dynasty": "明",
    "content": [
      "三月巢干雏未成，茅堂来往日营营。",
      "说残午梦千声巧，剪破春愁两尾轻。",
      "宫柳阴浓金锁合，水芹香细绿波晴。",
      "画阑十二无人倚，一半梨花一半莺。"
    ]
  },
  {
    "id": "e647d10fcfbbd3882740807e69727a0d",
    "title": "寄尤文度",
    "authorName": "杨士奇",
    "authorId": "e647d10fcfbbd388cf1f78feafe43465",
    "dynasty": "明",
    "content": [
      "苦忆尤参议，投簪养病劳。",
      "卑栖人总厌，闲散自能高。",
      "厨却胡奴米，门深仲蔚蒿。",
      "平生冰雪意，犹足重吾曹。"
    ]
  },
  {
    "id": "e647d10fcfbbd388b2dceaf521fdd8bc",
    "title": "闻角",
    "authorName": "杨士奇",
    "authorId": "e647d10fcfbbd388cf1f78feafe43465",
    "dynasty": "明",
    "content": [
      "风静周庐夕，营门角起愁。",
      "不须三弄彻，对月泪先流。",
      "杨柳飘还合，梅花落未休。",
      "乡心已无限，况复在边州。"
    ]
  },
  {
    "id": "e647d10fcfbbd388aeb08a76a4856200",
    "title": "赋得沧浪送陈景祺之襄阳知府",
    "authorName": "杨士奇",
    "authorId": "e647d10fcfbbd388cf1f78feafe43465",
    "dynasty": "明",
    "content": [
      "汉水带襄城，沧浪旧有名。",
      "分符来五马，如练照双旌。",
      "济涉思为楫，听歌想濯缨。",
      "须令郡人说，堪比使君清。"
    ]
  },
  {
    "id": "e647d10fcfbbd388aeef3f3e42d5244f",
    "title": "送给事中姚山赴河南佥宪",
    "authorName": "杨士奇",
    "authorId": "e647d10fcfbbd388cf1f78feafe43465",
    "dynasty": "明",
    "content": [
      "观风在激扬，今喜擢苏章。",
      "袖有银台笔，衣含玉殿香。",
      "河流明宪节，嵩岳对公堂。",
      "想见澄清日，歌声满洛阳。"
    ]
  },
  {
    "id": "e647d10fcfbbd3885a51fd1c94631a76",
    "title": "送胡元节广西宪使",
    "authorName": "杨士奇",
    "authorId": "e647d10fcfbbd388cf1f78feafe43465",
    "dynasty": "明",
    "content": [
      "骢马赤茸鞦，临歧嘶未休。",
      "朝廷用儒雅，风纪得才猷。",
      "天远三湘外，霜含八桂秋。",
      "贪渔嗟薄俗，表率在名流。"
    ]
  },
  {
    "id": "e647d10fcfbbd38895bb0c1ef6e43aff",
    "title": "晚同宗豫少保自孙庄先行诣清河途中奉寄勉仁少傅弘济太常",
    "authorName": "杨士奇",
    "authorId": "e647d10fcfbbd388cf1f78feafe43465",
    "dynasty": "明",
    "content": [
      "载书先发赴前营，雨浥飞埃晚更晴。",
      "人喜望家三舍近，马知归路四蹄轻。",
      "风飘点点溪花送，日射行行野树明。",
      "却忆今宵毡帐底，翠壶红烛伴双清。"
    ]
  },
  {
    "id": "e647d10fcfbbd3885503ccd1b2d47982",
    "title": "从游西苑",
    "authorName": "杨士奇",
    "authorId": "e647d10fcfbbd388cf1f78feafe43465",
    "dynasty": "明",
    "content": [
      "广寒宫殿属天家，晓从宸游驻翠华。",
      "琼液总颁仙掌露，金支皆插御筵花。",
      "棹穿萍藻波间雪，旗飐芙蓉水上霞。",
      "身世直超人境外，玉盘亲捧枣如瓜。"
    ]
  },
  {
    "id": "e647d10fcfbbd3888a0da2ce308f0084",
    "title": "邳州城下夜雨",
    "authorName": "杨士奇",
    "authorId": "e647d10fcfbbd388cf1f78feafe43465",
    "dynasty": "明",
    "content": [
      "薄暮风色寒，移舟宿前渚。",
      "欹枕不成眠，孤篷夜来雨。"
    ]
  },
  {
    "id": "e647d10fcfbbd388c7e8bb47562b4994",
    "title": "夜发清江口",
    "authorName": "杨士奇",
    "authorId": "e647d10fcfbbd388cf1f78feafe43465",
    "dynasty": "明",
    "content": [
      "日落烟水寒，解缆清江渚。",
      "中夜北风来，相送潭州去。"
    ]
  },
  {
    "id": "e647d10fcfbbd388d78cb729d5d83289",
    "title": "夹沟遇邑人问家信",
    "authorName": "杨士奇",
    "authorId": "e647d10fcfbbd388cf1f78feafe43465",
    "dynasty": "明",
    "content": [
      "闻道故乡来，辞家今远近。",
      "恐有南京书，停舟试相问。"
    ]
  },
  {
    "id": "e647d10fcfbbd388a106553140d11410",
    "title": "古意答伯阳",
    "authorName": "杨士奇",
    "authorId": "e647d10fcfbbd388cf1f78feafe43465",
    "dynasty": "明",
    "content": [
      "河洲双鸳鸯，流荡还相逐。",
      "皎皎白杨花，风吹不相续。"
    ]
  },
  {
    "id": "e647d10fcfbbd3888422faf293f270bd",
    "title": "江南行二首",
    "authorName": "杨士奇",
    "authorId": "e647d10fcfbbd388cf1f78feafe43465",
    "dynasty": "明",
    "content": [
      "家住横塘口，船开去渐遥。",
      "归时不愁暮，出浦正乘潮。"
    ]
  },
  {
    "id": "e647d10fcfbbd3888422faf269318522",
    "title": "江南行二首",
    "authorName": "杨士奇",
    "authorId": "e647d10fcfbbd388cf1f78feafe43465",
    "dynasty": "明",
    "content": [
      "偶来长浦里，相伴采莲归。",
      "并船打两桨，溅水湿罗衣。"
    ]
  },
  {
    "id": "e647d10fcfbbd388c330b9977945f768",
    "title": "发淮安",
    "authorName": "杨士奇",
    "authorId": "e647d10fcfbbd388cf1f78feafe43465",
    "dynasty": "明",
    "content": [
      "岸蓼疏红水荇青，茨菰花白小如蓱。",
      "双鬟短袖惭人见，背立船头自采菱。"
    ]
  },
  {
    "id": "e647d10fcfbbd3881a2f5082c187b124",
    "title": "以绢问张子俊求画",
    "authorName": "杨士奇",
    "authorId": "e647d10fcfbbd388cf1f78feafe43465",
    "dynasty": "明",
    "content": [
      "梦忆衡庐紫翠重，结巢须倚玉芙蓉。",
      "天恩未便教投绂，一幅鹅溪更恼公。"
    ]
  },
  {
    "id": "e647d10fcfbbd3886979bb55ac5ffc78",
    "title": "入蓟州界",
    "authorName": "杨士奇",
    "authorId": "e647d10fcfbbd388cf1f78feafe43465",
    "dynasty": "明",
    "content": [
      "云净天清紫翠浮，好山消尽越乡愁。",
      "行人如有江南兴，马上题诗入蓟州。"
    ]
  },
  {
    "id": "e647d10fcfbbd388c54dbefb33d072f3",
    "title": "扈从巡边至宣府往还杂诗六首",
    "authorName": "杨士奇",
    "authorId": "e647d10fcfbbd388cf1f78feafe43465",
    "dynasty": "明",
    "content": [
      "北斗初高月未斜，五更清露净尘沙。",
      "道边丛绕炉香立，多是耆人候翠华。"
    ]
  },
  {
    "id": "e647d10fcfbbd388c54dbefbe7d2f9b6",
    "title": "扈从巡边至宣府往还杂诗六首",
    "authorName": "杨士奇",
    "authorId": "e647d10fcfbbd388cf1f78feafe43465",
    "dynasty": "明",
    "content": [
      "居庸关中四十里，回冈复岭度萦纡。",
      "道傍石刻无人识，尽是前朝蒙古书。"
    ]
  },
  {
    "id": "e647d10fcfbbd388c54dbefb642c6e80",
    "title": "扈从巡边至宣府往还杂诗六首",
    "authorName": "杨士奇",
    "authorId": "e647d10fcfbbd388cf1f78feafe43465",
    "dynasty": "明",
    "content": [
      "红叶离离净可书，绿渠流水见游鱼。",
      "老臣虚拜貂裘赐，一路阳和护属车。"
    ]
  },
  {
    "id": "e647d10fcfbbd388c54dbefb9914ddef",
    "title": "扈从巡边至宣府往还杂诗六首",
    "authorName": "杨士奇",
    "authorId": "e647d10fcfbbd388cf1f78feafe43465",
    "dynasty": "明",
    "content": [
      "山望鸡鸣势入云，下循仄径棘纷纷。",
      "不辞涉险观遗碣，重是欧阳太史文。"
    ]
  },
  {
    "id": "e647d10fcfbbd388c54dbefbcb378442",
    "title": "扈从巡边至宣府往还杂诗六首",
    "authorName": "杨士奇",
    "authorId": "e647d10fcfbbd388cf1f78feafe43465",
    "dynasty": "明",
    "content": [
      "关外初冬似早春，僧房犹见菊花新。",
      "时平扈从巡边塞，宣府回銮只二旬。"
    ]
  },
  {
    "id": "e647d10fcfbbd388c54dbefb1405b6a7",
    "title": "扈从巡边至宣府往还杂诗六首",
    "authorName": "杨士奇",
    "authorId": "e647d10fcfbbd388cf1f78feafe43465",
    "dynasty": "明",
    "content": [
      "怀来城外夜微雪，风送轻寒初著身。",
      "平旦马前红一色，回军共试赐衣新。"
    ]
  },
  {
    "id": "e647d10fcfbbd388c2526cf0960dfa16",
    "title": "清明有感",
    "authorName": "杨士奇",
    "authorId": "e647d10fcfbbd388cf1f78feafe43465",
    "dynasty": "明",
    "content": [
      "西江南望渺天涯，岁岁清明不在家。",
      "荡日飘风无定著，乱人情思是杨花。"
    ]
  },
  {
    "id": "e647d10fcfbbd3881634ae8d04c71e8e",
    "title": "题少保杨澹庵江乡归趣图",
    "authorName": "杨士奇",
    "authorId": "e647d10fcfbbd388cf1f78feafe43465",
    "dynasty": "明",
    "content": [
      "巴陵西畔楚江分，曾泛湖波望岳云。",
      "借得君山小龙笛，月明吹向洞庭君。"
    ]
  },
  {
    "id": "e647d10fcfbbd388893d56219cd4815f",
    "title": "宣德丙午谒二陵二首",
    "authorName": "杨士奇",
    "authorId": "e647d10fcfbbd388cf1f78feafe43465",
    "dynasty": "明",
    "content": [
      "去年侍从谒长陵，此日重来恸倍增。",
      "春柳春花浑似昔，献陵陵树复层层。"
    ]
  },
  {
    "id": "e647d10fcfbbd388893d56216c3293cf",
    "title": "宣德丙午谒二陵二首",
    "authorName": "杨士奇",
    "authorId": "e647d10fcfbbd388cf1f78feafe43465",
    "dynasty": "明",
    "content": [
      "君恩追忆不胜哀，老泪干枯病骨摧。",
      "陵下一来肠一断，余生知复几回来。"
    ]
  },
  {
    "id": "e647d10fcfbbd388143da4e688af585c",
    "title": "江上早行",
    "authorName": "杨士奇",
    "authorId": "e647d10fcfbbd388cf1f78feafe43465",
    "dynasty": "明",
    "content": [
      "汉阳矶上鼓初稀，烟柳昽昽一鹊飞。",
      "乘月不知行处远，满江风露湿人衣。"
    ]
  },
  {
    "id": "e647d10fcfbbd38828fb368bfe5b39f5",
    "title": "三十六湾",
    "authorName": "杨士奇",
    "authorId": "e647d10fcfbbd388cf1f78feafe43465",
    "dynasty": "明",
    "content": [
      "湘阴县南江水斜，春来两岸无人家。",
      "深林日午鸟啼歇，开遍满山红白花。"
    ]
  },
  {
    "id": "e647d10fcfbbd3889caf4782f9333360",
    "title": "题鄂渚赠别图送人归庐陵二首",
    "authorName": "杨士奇",
    "authorId": "e647d10fcfbbd388cf1f78feafe43465",
    "dynasty": "明",
    "content": [
      "鹦鹉江中红树，凤凰城里青山。",
      "借问来游几日，秋水兰舟独还。"
    ]
  },
  {
    "id": "e647d10fcfbbd3889caf4782bb8659ac",
    "title": "题鄂渚赠别图送人归庐陵二首",
    "authorName": "杨士奇",
    "authorId": "e647d10fcfbbd388cf1f78feafe43465",
    "dynasty": "明",
    "content": [
      "客游黄鹤矶畔，家住金鱼浦前。",
      "心似波间明月，随君先过螺川。"
    ]
  },
  {
    "id": "e647d10fcfbbd38876dd7efe7b6a896a",
    "title": "杨白花",
    "authorName": "杨士奇",
    "authorId": "e647d10fcfbbd388cf1f78feafe43465",
    "dynasty": "明",
    "content": [
      "杨白花，逐风起。含霜弄雪太轻盈，荡日摇春无定止。",
      "楼中美人双翠颦，坐见纷纷渡江水。天长水阔花缈茫，一曲悲歌思千里。"
    ]
  },
  {
    "id": "e647d10fcfbbd388f3c0fb2e4cb9db26",
    "title": "巫山高",
    "authorName": "杨士奇",
    "authorId": "e647d10fcfbbd388cf1f78feafe43465",
    "dynasty": "明",
    "content": [
      "巫山高高十二峰，连崖叠缡如游龙。",
      "当时阳台下神女，翠敛红销空处所。",
      "朝朝峡里望氛氲，可怜犹似作行云。",
      "相思已下沾裳泪，况复猿声不可闻。"
    ]
  },
  {
    "id": "e647d10fcfbbd388b08d326ca58a8d59",
    "title": "静安亭诗沙溪刘伯川先生席上作时年十二",
    "authorName": "杨士奇",
    "authorId": "e647d10fcfbbd388cf1f78feafe43465",
    "dynasty": "明",
    "content": [
      "处士年将六十齐，作亭偏爱屋之西。",
      "连床图史孙勤读，四壁棋琴客倦嬉。",
      "鹅鼻峰高松鹤唳，鸡潭波静水禽啼。",
      "向来翠竹江村路，弄月吟风醉不知。"
    ]
  },
  {
    "id": "e647d10fcfbbd3884754dad85c784629",
    "title": "刘伯川席上作",
    "authorName": "杨士奇",
    "authorId": "e647d10fcfbbd388cf1f78feafe43465",
    "dynasty": "明",
    "content": [
      "飞雪初停酒未消，溪山深处踏琼瑶。",
      "不嫌寒气侵人骨，贪看梅花过野桥。"
    ]
  },
  {
    "id": "e647d10fcfbe6010dd7acea0925787f5",
    "title": "病中送春二首",
    "authorName": "沈春泽",
    "authorId": "e647d10fcfbe6010d1457b72d1457b72",
    "dynasty": "明",
    "content": [
      "带雨携愁泪满襟，芳春飘泊最沉吟。",
      "去随流水无心问，别向空床有梦寻。",
      "浅紫深红踪迹远，微风细雨路歧深。",
      "浑如执手临南浦，肠断徐娘碧玉簪。"
    ]
  },
  {
    "id": "e647d10fcfbe6010dd7acea0f73cf669",
    "title": "病中送春二首",
    "authorName": "沈春泽",
    "authorId": "e647d10fcfbe6010d1457b72d1457b72",
    "dynasty": "明",
    "content": [
      "送春聊酌洗春杯，罗帕新诗懒向裁。",
      "今日好将愁共去，明年莫带病俱来。",
      "蜂须鸟舌先占信，柳眼花心倩作媒。",
      "依约海棠枝上月，烧灯无那兴徘徊。"
    ]
  },
  {
    "id": "e647d10fcfbe6010657f1c6b0c991d94",
    "title": "受之贻我盆中古桧报以短歌",
    "authorName": "沈春泽",
    "authorId": "e647d10fcfbe6010d1457b72d1457b72",
    "dynasty": "明",
    "content": [
      "冬冬叩门惊坐起，一札传来香雾泚。乃是钱郎贻我书，古桧忽从庭下徙。",
      "虬枝铁干不似人间来，柏叶松身何足拟。君言尔有凉月台，移傍朱阑故可喜。",
      "又言吾家童子不好事，坐见苍髯委蝼蚁。捧缄抚桧三叹息，我知君意不止此。",
      "君何不贻我一树花，花随风雨三更死。又何不贻我一束书，恨杀人情薄于纸。",
      "古桧亭亭傲岁寒，沈郎不受人怜应似尔。感君此意宁可辞，着意护持推小史。",
      "日高不厌置苔阶，寒来莫更添梅水。他年老作博望槎，往问支机我与子。"
    ]
  },
  {
    "id": "e647d10fcfe0bdd8da2cab73a2fb7690",
    "title": "江行",
    "authorName": "吴允禄",
    "authorId": "e647d10fcfe0bdd8d1457b72d1457b72",
    "dynasty": "明",
    "content": [
      "宿雨晨初霁，春云午未收。",
      "浦烟笼过鸟，沙涨起眠鸥。",
      "隐隐鱼舠远，依依岛树幽。",
      "行人正前棹，江水自东流。"
    ]
  },
  {
    "id": "e647d10fcfe0bdd8992a610220f85f40",
    "title": "衡山道中",
    "authorName": "吴允禄",
    "authorId": "e647d10fcfe0bdd8d1457b72d1457b72",
    "dynasty": "明",
    "content": [
      "渐入衡阳境，溪山画不如。",
      "长桥危度马，仄径怕妨舆。",
      "岸转清流合，秋回古木疏。",
      "行行时问俗，花鸟傍輶车。"
    ]
  },
  {
    "id": "e647d10fcfe0bdd8f48e482ee502e563",
    "title": "九泽鹤鸣",
    "authorName": "吴允禄",
    "authorId": "e647d10fcfe0bdd8d1457b72d1457b72",
    "dynasty": "明",
    "content": [
      "老鹤何年下，昂藏九泽鸣。",
      "影同孤竹瘦，声彻五云清。",
      "静养丹砂顶，闲梳白雪翎。",
      "乘轩宁似汝，宿食了无惊。"
    ]
  },
  {
    "id": "e647d10fcfe0bdd859a153675e969581",
    "title": "樾泉园亭会饮",
    "authorName": "吴允禄",
    "authorId": "e647d10fcfe0bdd8d1457b72d1457b72",
    "dynasty": "明",
    "content": [
      "习池堪共醉，更值早凉秋。",
      "地迥红尘隔，杯深绿蚁浮。",
      "柳垂杨子宅，花拥鉴湖舟。",
      "此会知难数，酣歌尽日留。"
    ]
  },
  {
    "id": "e647d10fcfe0bdd8bf8240fb5d042cc8",
    "title": "幽居遣怀用王象川韵",
    "authorName": "吴允禄",
    "authorId": "e647d10fcfe0bdd8d1457b72d1457b72",
    "dynasty": "明",
    "content": [
      "藏身何必武陵溪，心远人间路自迷。",
      "容膝不妨茅屋小，爱云聊放竹垣低。",
      "书成药谱还亲校，钓罢鱼筐只自提。",
      "一醉杜门闲蜡屐，任教风雨溅春泥。"
    ]
  },
  {
    "id": "e647d10fcfe0bdd8f2b77e4e3ed5ca48",
    "title": "与区白斋梁毅所江虚谷何古林游东山寺次联句韵",
    "authorName": "吴允禄",
    "authorId": "e647d10fcfe0bdd8d1457b72d1457b72",
    "dynasty": "明",
    "content": [
      "西郭潮生晓放舟，江风萧飒满帘秋。",
      "岸傍短竹青如染，云外奇峰翠欲流。",
      "赏兴正逢新月上，吟踪应为野花留。",
      "乾坤已付游人乐，莫把闲盟负白鸥。"
    ]
  },
  {
    "id": "e647d10fcfe0bdd8526e8f1b7758d473",
    "title": "右溪新楼落成次青萝韵",
    "authorName": "吴允禄",
    "authorId": "e647d10fcfe0bdd8d1457b72d1457b72",
    "dynasty": "明",
    "content": [
      "方池曲径隔花迷，百尺楼高缓步跻。",
      "吟罢倚栏闻越鸟，梦回欹枕忆朝鸡。",
      "朱弦漫许幽人弄，粉壁还邀过客题。",
      "欲向罗浮开望眼，海天辽阔暮云低。"
    ]
  },
  {
    "id": "e647d10fcfe0bdd8526e8f1b228b2c73",
    "title": "右溪新楼落成次青萝韵",
    "authorName": "吴允禄",
    "authorId": "e647d10fcfe0bdd8d1457b72d1457b72",
    "dynasty": "明",
    "content": [
      "三城秋色远浮空，坐倚层轩望不穷。",
      "山静颇疑尘世隔，磴危真讶广寒通。",
      "朱帘绿映千门柳，碧簟凉生四面风。",
      "珍重主人闲未得，佩声行谒未央宫。"
    ]
  },
  {
    "id": "e647d10fcfe0bdd82a7e0d7a43c41d70",
    "title": "七夕",
    "authorName": "吴允禄",
    "authorId": "e647d10fcfe0bdd8d1457b72d1457b72",
    "dynasty": "明",
    "content": [
      "高楼今夜月，女伴斗穿针。",
      "却笑为官拙，偏无乞巧心。"
    ]
  },
  {
    "id": "e647d10fcfe0bdd87dbae064ed4a7d7c",
    "title": "秋怀",
    "authorName": "吴允禄",
    "authorId": "e647d10fcfe0bdd8d1457b72d1457b72",
    "dynasty": "明",
    "content": [
      "朝看花未稀，暮落已如许。",
      "四时有代谢，一雨变炎暑。",
      "山亭月皎皎，蟋蟀终夜语。",
      "凉飙集素襟，感彼机中妇。"
    ]
  },
  {
    "id": "e647d10fcfe0bdd87dbae064bfbfa836",
    "title": "秋怀",
    "authorName": "吴允禄",
    "authorId": "e647d10fcfe0bdd8d1457b72d1457b72",
    "dynasty": "明",
    "content": [
      "南山有乔木，采伐常丁丁。",
      "念此岁云暮，蹉跎竟无成。",
      "把镜昔黟然，忽已为星星。",
      "感叹不能已，晨曦照东荣。",
      "愿因归飞鸟，寄言勖友生。"
    ]
  },
  {
    "id": "e647d10fcfe0bdd87dbae064b8116284",
    "title": "秋怀",
    "authorName": "吴允禄",
    "authorId": "e647d10fcfe0bdd8d1457b72d1457b72",
    "dynasty": "明",
    "content": [
      "踌蹰复踌蹰，感此秋节至。",
      "群芳犹未歇，寂寂已如是。",
      "岂薄邵平瓜，东门苦无地。",
      "安得乔松子，遗我金丹秘。",
      "举翮乘风游，飘然入无际。"
    ]
  },
  {
    "id": "e647d10fcfe0bdd87dbae06404bb1b9f",
    "title": "秋怀",
    "authorName": "吴允禄",
    "authorId": "e647d10fcfe0bdd8d1457b72d1457b72",
    "dynasty": "明",
    "content": [
      "古道诚寥寥，相思一何深。",
      "相思夫奚为，将以慰吾心。",
      "白日没西岭，须臾出东林。",
      "朱颜不复回，变幻徒相寻。",
      "缅彼意中人，一别竟沉吟。",
      "岂无安期子，聊尔奏徽音。"
    ]
  },
  {
    "id": "e647d10fcfe0bdd87dbae06445aa7a64",
    "title": "秋怀",
    "authorName": "吴允禄",
    "authorId": "e647d10fcfe0bdd8d1457b72d1457b72",
    "dynasty": "明",
    "content": [
      "银河耿夜光，竟夕临西牖。",
      "秋蝇虽复多，蹙蹙讵能久。",
      "不见绵蛮鸟，忽已辞衰柳。",
      "凉飕一已至，宿瘴复何有。",
      "殷勤命僮仆，策杖出林薮。",
      "致语头上巾，东篱迫重九。"
    ]
  },
  {
    "id": "e647d10fcfe0bdd8f4fe023fd3f7c1d0",
    "title": "咏轩辕台",
    "authorName": "吴允禄",
    "authorId": "e647d10fcfe0bdd8d1457b72d1457b72",
    "dynasty": "明",
    "content": [
      "洞庭之水浮天地，中有君山若螺髻。",
      "山上谁崇百尺台，黄云紫雾常徘徊。",
      "相传昔日轩辕子，铸鼎烧丹此遗址。",
      "丹成白日升苍穹，黎民独抱乌号弓。",
      "千年事往今何在，吊古临风增感慨。",
      "呜呼真伪谁得知，日暮平芜鸟乱飞。"
    ]
  },
  {
    "id": "e647d10fcfe0bdd873d7d349c4bebd05",
    "title": "湘妃庙",
    "authorName": "吴允禄",
    "authorId": "e647d10fcfe0bdd8d1457b72d1457b72",
    "dynasty": "明",
    "content": [
      "帝子别兮椒房，从六龙兮炎荒。望苍梧兮隔潇湘，君不见兮空断肠。",
      "秋风起兮洞庭波，蛟螭出没兮猿狖多。兰佩芳兮日夕，君不返兮奈何。",
      "血泪兮潺潺，滴幽篁兮成斑。愿从君兮溟漠，魂徘徊兮江干。",
      "往古兮来今，山高兮水深。俨仪容兮后饬，崇庙祀兮孤岑。"
    ]
  },
  {
    "id": "e647d10fcfe0bdd8dc3f1202fdaf44b3",
    "title": "驻东湖驿用壁间六言韵",
    "authorName": "吴允禄",
    "authorId": "e647d10fcfe0bdd8d1457b72d1457b72",
    "dynasty": "明",
    "content": [
      "日出疏林露滴，风生远浦烟消。",
      "渔父移舟款款，征人策马萧萧。"
    ]
  },
  {
    "id": "e647d10fcff5cd40182230829fc689f5",
    "title": "艳曲",
    "authorName": "邬佐卿",
    "authorId": "e647d10fcff5cd40d1457b72d1457b72",
    "dynasty": "明",
    "content": [
      "碧树映红楼，佳人是莫愁。",
      "竹枝看引凤，花色笑牵牛。",
      "舞罢月初落，歌残云欲流。",
      "何妨十日酒，醉杀秣陵秋。"
    ]
  },
  {
    "id": "e647d10fcff5cd4035d781ce3dd526d0",
    "title": "西津别妓",
    "authorName": "邬佐卿",
    "authorId": "e647d10fcff5cd40d1457b72d1457b72",
    "dynasty": "明",
    "content": [
      "立马江皋问暮潮，片帆西上路迢迢。",
      "人将碧草新晴去，魂对青山暮雨销。",
      "云色自依桃叶渡，月明凄断凤凰箫。",
      "楼头浊酒春堪醉，还访秦淮旧板桥。"
    ]
  },
  {
    "id": "e647d10fcff5cd40b015fa1389daaece",
    "title": "宫词",
    "authorName": "邬佐卿",
    "authorId": "e647d10fcff5cd40d1457b72d1457b72",
    "dynasty": "明",
    "content": [
      "复道传呼御辈过，遥闻仙乐动云和。",
      "黄金纵买《长门赋》，逝水终惭太液波。"
    ]
  },
  {
    "id": "e647d10fd01e082c7095a2dd4c32d220",
    "title": "玉仙谣",
    "authorName": "金文徵",
    "authorId": "e647d10fd01e082cd1457b72d1457b72",
    "dynasty": "明",
    "content": [
      "紫皇宫阙开中天，鸾书昼下邀群仙。神霝玉斫新蹄圆，蹀躞上送双婵娟。",
      "虹垂桥，云沓路。鞭敲风，驭腾雾。宝幢金节相后先，宛在银河影边渡。",
      "侍儿颜色春花明，照耀十二楼五城。飘飘宫徵相谐鸣，按歌齐唱《升天行》。",
      "《升天》未成曲，愁压巫山绿。朝朝暮暮湘水深，湘妃帝子徒劳心。",
      "东飞乌，西飞兔，海变桑田知几度？烛龙肯缓羲和辔，流光应向人间住。",
      "流光不住将奈何，坐令蛾黛秋霜多，手摩铜狄嗟蹉跎。",
      "人生谁似学仙好，翠扫鬓华长不老，下视寰垓入烟草。",
      "岧峣琼台梦，要眇丹霞姿，旁人可望不可追。佩环一落空中响，世上犹存千载思。"
    ]
  },
  {
    "id": "e647d10fd0228c5a310e4eae2af02d8b",
    "title": "怀赵太史",
    "authorName": "梁楠",
    "authorId": "e647d10fd0228c5ad1457b72d1457b72",
    "dynasty": "明",
    "content": [
      "朱明开洞户，巨浸判鸿蒙。",
      "山是浮邱伯，游追太史公。",
      "听笙怀远别，挹袖昔相逢。",
      "翘首天边望，回看紫气雄。"
    ]
  },
  {
    "id": "e647d10fd0228c5a310e4eaebf93b470",
    "title": "怀赵太史",
    "authorName": "梁楠",
    "authorId": "e647d10fd0228c5ad1457b72d1457b72",
    "dynasty": "明",
    "content": [
      "一别师雄后，銮坡隔粤台。",
      "隐沦栖药市，仙客在蓬莱。",
      "剑履星辰上，文章琬琰才。",
      "山前桃李树，春到竞先开。"
    ]
  },
  {
    "id": "e647d10fd0228c5a2a691658c3950546",
    "title": "早朝时皇太子出阁读书",
    "authorName": "梁楠",
    "authorId": "e647d10fd0228c5ad1457b72d1457b72",
    "dynasty": "明",
    "content": [
      "西山雪霁晓苍苍，玉帛车书觐帝乡。",
      "鹊观双悬天北极，龙楼交映日重光。",
      "和风旆列龙蛇动，气肃鸳鸯剑佩长。",
      "衮职小臣无寸补，十年主计愧含香。"
    ]
  },
  {
    "id": "e647d10fd0228c5a109a324bc8d8e460",
    "title": "桥头溪",
    "authorName": "梁楠",
    "authorId": "e647d10fd0228c5ad1457b72d1457b72",
    "dynasty": "明",
    "content": [
      "巨浸沧茫碧海东，彩虹秋挂水连空。",
      "何烦驱石夸秦迹，自有中流砥柱雄。"
    ]
  },
  {
    "id": "e647d10fd0228c5a9bca847b26a5cb72",
    "title": "过沛",
    "authorName": "梁楠",
    "authorId": "e647d10fd0228c5ad1457b72d1457b72",
    "dynasty": "明",
    "content": [
      "朔风吹枯桑，游子入沛乡。",
      "鸣驺已前导，驿吏候道旁。",
      "凭轼缅兹土，能令心慨慷。",
      "聿怀赤帝子，傥荡出芒砀。",
      "际会屠狗辈，逐鹿嬴秦亡。",
      "归来召父老，置酒乐未央。",
      "侧想歌大风，至今犹飞扬。"
    ]
  },
  {
    "id": "e647d10fd0228c5a72be8ef181bb9641",
    "title": "子夜变歌",
    "authorName": "梁楠",
    "authorId": "e647d10fd0228c5ad1457b72d1457b72",
    "dynasty": "明",
    "content": [
      "娇如花，腰束素。千人欣，万人慕。道傍使君何太愚，橐砧年少府中趋。"
    ]
  },
  {
    "id": "e647d10fd0228c5a9694e8eb0c700e3e",
    "title": "独漉行",
    "authorName": "梁楠",
    "authorId": "e647d10fd0228c5ad1457b72d1457b72",
    "dynasty": "明",
    "content": [
      "独漉独漉，一反一覆。南山有虎，北山有鹿。安知造化有循环，否极之时终当复。"
    ]
  },
  {
    "id": "e647d10fd041311ac3f0476bb9e872e9",
    "title": "宝光塔",
    "authorName": "张晓",
    "authorId": "e647d10fd041311ad1457b72d1457b72",
    "dynasty": "明",
    "content": [
      "浮图九级俯江流，乘兴抠衣豁倦眸。",
      "万里雄风吹短袖，四山疏雨澹高秋。",
      "星辰半自长空落，云气低联远岫浮。",
      "回首尘寰烟树隔，犹疑飞鸟傍云游。"
    ]
  },
  {
    "id": "e647d10fd046975213a5ba5e7c39efcc",
    "title": "罗浮诗",
    "authorName": "释古云",
    "authorId": "e647d10fd0469752d1457b72d1457b72",
    "dynasty": "明",
    "content": [
      "高高万仞湿衣寒，天外孤筇不怕难。",
      "绝壁眼空低尽放，平崖魂倦绕初安。",
      "啼残山鸟人偏老，摘得琪花兴自宽。",
      "且把云庵笼日影，好声吟与葛洪看。"
    ]
  },
  {
    "id": "e647d10fd046975213a5ba5eb299f41d",
    "title": "罗浮诗",
    "authorName": "释古云",
    "authorId": "e647d10fd0469752d1457b72d1457b72",
    "dynasty": "明",
    "content": [
      "药生樵径不知名，石涧潺潺尽日听。",
      "万壑绕衣沾老桂，二楼闪眼小重溟。",
      "云中古观珠花树，松下香台贝叶经。",
      "猿听鹤归无限意，人间谁是梦初醒。"
    ]
  },
  {
    "id": "e647d10fd05a318a22d83cba232ecd88",
    "title": "池上即事",
    "authorName": "潘希曾",
    "authorId": "e647d10fd05a318a97275a2308040837",
    "dynasty": "明",
    "content": [
      "避石斜开径，临池小作堂。",
      "竹阴随杖履，荷气袭衣裳。",
      "迥觉红尘隔，宁知白日忙。",
      "一觞还一咏，此乐讵能忘。"
    ]
  },
  {
    "id": "e647d10fd05a318ad012ddcb3dc74094",
    "title": "送刘掌教中和山西校文",
    "authorName": "潘希曾",
    "authorId": "e647d10fd05a318a97275a2308040837",
    "dynasty": "明",
    "content": [
      "月窟秋香近，山程暑雨疏。",
      "诸生瞻使节，内府待贤书。",
      "鉴出骊黄外，心传衣钵馀。",
      "晋阳称自古，多士近何如。"
    ]
  },
  {
    "id": "e647d10fd05a318afbfd8620704594e5",
    "title": "樗林散人为严处士赋",
    "authorName": "潘希曾",
    "authorId": "e647d10fd05a318a97275a2308040837",
    "dynasty": "明",
    "content": [
      "散木岂无用，散人何可羁。",
      "树来广莫野，看到逍遥时。",
      "朝市甘抛弃，烟霞足护持。",
      "高风千载上，谁嗣考槃诗。"
    ]
  },
  {
    "id": "e647d10fd05a318ae1be3fba2a0b4420",
    "title": "甲子除夜",
    "authorName": "潘希曾",
    "authorId": "e647d10fd05a318a97275a2308040837",
    "dynasty": "明",
    "content": [
      "岁除那可守，聊坐小堂寒。",
      "椒酒春先到，梅花兴未阑。",
      "三旬明忽满，几刻夜将残。",
      "泰运回天地，清愁谩自宽。"
    ]
  },
  {
    "id": "e647d10fd05a318a2df9a159f1ea1999",
    "title": "晓舟漫兴",
    "authorName": "潘希曾",
    "authorId": "e647d10fd05a318a97275a2308040837",
    "dynasty": "明",
    "content": [
      "溽暑逾三伏，新凉生五更。",
      "卧便衾布薄，起觉帽纱轻。",
      "树拥孤村秀，霞横极浦明。",
      "官舟两月路，今日渴心清。"
    ]
  },
  {
    "id": "e647d10fd05a318ae6171005afa75e74",
    "title": "送鲁内翰振之使安南",
    "authorName": "潘希曾",
    "authorId": "e647d10fd05a318a97275a2308040837",
    "dynasty": "明",
    "content": [
      "妙选出瀛洲，乾坤此胜游。",
      "节辞金殿晓，诏下珥江秋。",
      "日月开王政，文章炳帝猷。",
      "过门江汉路，戏彩一停舟。"
    ]
  },
  {
    "id": "e647d10fd05a318afc1877a8cd553cc2",
    "title": "晓发清河",
    "authorName": "潘希曾",
    "authorId": "e647d10fd05a318a97275a2308040837",
    "dynasty": "明",
    "content": [
      "破晓发孤艇，春和风不惊。",
      "推篷烟树湿，荡桨浪花明。",
      "野色入淮迥，河流带济清。",
      "江湖万里去，独抱古人情。"
    ]
  },
  {
    "id": "e647d10fd05a318a44774709f34d33c0",
    "title": "湖上叟",
    "authorName": "潘希曾",
    "authorId": "e647d10fd05a318a97275a2308040837",
    "dynasty": "明",
    "content": [
      "夕阳湖上叟，短褐意悠哉。",
      "放犊看儿戏，打鱼携妇来。",
      "茅檐和土覆，竹牖傍云开。",
      "万里怀乡客，行歌首重回。"
    ]
  },
  {
    "id": "e647d10fd05a318a5a89ea85fb4977bc",
    "title": "南昌道中",
    "authorName": "潘希曾",
    "authorId": "e647d10fd05a318a97275a2308040837",
    "dynasty": "明",
    "content": [
      "客子去何适，鸠声断复啼。",
      "阴晴五月半，天地大江西。",
      "水远湘流合，山重岭峤迷。",
      "向来弧矢意，不敢惮航梯。"
    ]
  },
  {
    "id": "e647d10fd05a318a41833511ccdcf4c5",
    "title": "客夜独酌",
    "authorName": "潘希曾",
    "authorId": "e647d10fd05a318a97275a2308040837",
    "dynasty": "明",
    "content": [
      "为客有长夜，出门无故人。",
      "多情千里月，送此一杯春。",
      "大梦难醒世，虚舟不定身。",
      "颓然倚篷底，犹自忆垂纶。"
    ]
  },
  {
    "id": "e647d10fd05a318ac5ccdcfe2e498771",
    "title": "湘潭庆霞寺",
    "authorName": "潘希曾",
    "authorId": "e647d10fd05a318a97275a2308040837",
    "dynasty": "明",
    "content": [
      "野寺扪萝入，荒凉岁月深。",
      "偶寻逃暑处，一洗入禅心。",
      "共坐僧闲语，眠听鸟细吟。",
      "出门仍理棹，落日半川阴。"
    ]
  },
  {
    "id": "e647d10fd05a318a09c6ea3b5cc92695",
    "title": "龙阳道中",
    "authorName": "潘希曾",
    "authorId": "e647d10fd05a318a97275a2308040837",
    "dynasty": "明",
    "content": [
      "山城百里道，多半在岧峣。",
      "岫湿含云气，崖香长药苗。",
      "野田荒作路，古木仆为桥。",
      "日暮西风急，吟蝉抱叶飘。"
    ]
  },
  {
    "id": "e647d10fd05a318ae1d6be973fad5f5f",
    "title": "石门县",
    "authorName": "潘希曾",
    "authorId": "e647d10fd05a318a97275a2308040837",
    "dynasty": "明",
    "content": [
      "路尽石为门，门中绿树村。",
      "山峦当城郭，风俗自乾坤。",
      "水接桃源派，人通洞獠言。",
      "晚厨供石鲫，为倒菊花樽。"
    ]
  },
  {
    "id": "e647d10fd05a318a2917d448703a391d",
    "title": "慈利县",
    "authorName": "潘希曾",
    "authorId": "e647d10fd05a318a97275a2308040837",
    "dynasty": "明",
    "content": [
      "百里慈阳地，巉岩半不毛。",
      "天垂南裔尽，山插北辰高。",
      "种粟惟便火，耕崖只惯刀。",
      "驩兜墓犹在，掩鼻过秋蒿。"
    ]
  },
  {
    "id": "e647d10fd05a318a937bbaab7f5888ee",
    "title": "野牛关",
    "authorName": "潘希曾",
    "authorId": "e647d10fd05a318a97275a2308040837",
    "dynasty": "明",
    "content": [
      "穷关过野牛，举目使人愁。",
      "挂树猿通臂，伤人蛇两头。",
      "青天一线影，翠壁四时秋。",
      "决决寒泉洞，遥通江汉流。"
    ]
  },
  {
    "id": "e647d10fd05a318a7b1c4660f27932c6",
    "title": "九溪道中二首",
    "authorName": "潘希曾",
    "authorId": "e647d10fd05a318a97275a2308040837",
    "dynasty": "明",
    "content": [
      "秋思正凄迷，千山入九溪。",
      "路危频下马，午过不闻鸡。",
      "秃树疑人立，荒禽作怪啼。",
      "孤烟生远垒，隐隐动昏鼙。"
    ]
  },
  {
    "id": "e647d10fd05a318a7b1c4660b14bcdee",
    "title": "九溪道中二首",
    "authorName": "潘希曾",
    "authorId": "e647d10fd05a318a97275a2308040837",
    "dynasty": "明",
    "content": [
      "青云万叠山，山下水潺潺。",
      "诘屈路难出，崔嵬星可攀。",
      "劳哉千里骥，入此九溪蛮。",
      "坦坦中原地，长驱何日还。"
    ]
  },
  {
    "id": "e647d10fd05a318a5d96a7f6748f28e0",
    "title": "永定乘小艇东下",
    "authorName": "潘希曾",
    "authorId": "e647d10fd05a318a97275a2308040837",
    "dynasty": "明",
    "content": [
      "小艇下狂澜，征途暂解鞍。",
      "清秋一夜雨，乱石百重滩。",
      "山向船头合，天如井底观。",
      "寒猿自啼伴，羁思苦相干。"
    ]
  },
  {
    "id": "e647d10fd05a318a354506bcb616556a",
    "title": "山行即事",
    "authorName": "潘希曾",
    "authorId": "e647d10fd05a318a97275a2308040837",
    "dynasty": "明",
    "content": [
      "山深少行迹，猿鹤自为群。",
      "老树封苍藓，长藤挂白云。",
      "人烟寒不起，日色午难分。",
      "跋涉虽艰苦，翛然远世纷。"
    ]
  },
  {
    "id": "e647d10fd05a318a64564308dedb3552",
    "title": "巴夷",
    "authorName": "潘希曾",
    "authorId": "e647d10fd05a318a97275a2308040837",
    "dynasty": "明",
    "content": [
      "巴夷依洞险，茶漆足营生。",
      "不解通名字，粗知听使令。",
      "狼心终叵测，鸟语自相惊。",
      "未暇图王会，编诗记远行。"
    ]
  },
  {
    "id": "e647d10fd05a318aad6ba896fd7e6c04",
    "title": "晓发大田",
    "authorName": "潘希曾",
    "authorId": "e647d10fd05a318a97275a2308040837",
    "dynasty": "明",
    "content": [
      "晓色满征衣，行人在翠微。",
      "不缘幽径引，真被乱山围。",
      "露重林稍滴，云轻水面飞。",
      "天涯知近远，但望夜郎归。"
    ]
  },
  {
    "id": "e647d10fd05a318ae13ab6e1d872410e",
    "title": "题钟太守邦臣诰敕誊黄卷",
    "authorName": "潘希曾",
    "authorId": "e647d10fd05a318a97275a2308040837",
    "dynasty": "明",
    "content": [
      "家学一经在，天香双桂荣。",
      "诰鸾凡几轴，符虎又专城。",
      "炎海晴无瘴，阳春政有成。",
      "汉家循吏传，黄霸早驰名。"
    ]
  },
  {
    "id": "e647d10fd05a318afac5e9db52db2d48",
    "title": "广州海珠寺",
    "authorName": "潘希曾",
    "authorId": "e647d10fd05a318a97275a2308040837",
    "dynasty": "明",
    "content": [
      "钜海环山寺，丛筠护石提。",
      "混涵天上下，升坠日东西。",
      "到恨浮槎晚，归疑去路迷。",
      "萍踪久漂泊，愧尔定僧栖。"
    ]
  },
  {
    "id": "e647d10fd05a318a4d96adb8166040be",
    "title": "独卧",
    "authorName": "潘希曾",
    "authorId": "e647d10fd05a318a97275a2308040837",
    "dynasty": "明",
    "content": [
      "独卧篷窗晚，沧浪闻啸歌。",
      "穷年行路远，归梦入春多。",
      "绿树蛮村合，红霞瘴雨过。",
      "相忘祗鸥鸟，泛泛共烟波。"
    ]
  },
  {
    "id": "e647d10fd05a318aa7fb92a3d1155f92",
    "title": "人日",
    "authorName": "潘希曾",
    "authorId": "e647d10fd05a318a97275a2308040837",
    "dynasty": "明",
    "content": [
      "新岁易为感，遐荒独自行。",
      "雨晴人日好，天远使星明。",
      "望阙轻阴转，思乡芳草生。",
      "无情江上雁，肃肃背予征。"
    ]
  },
  {
    "id": "e647d10fd05a318aed8ea3562627aad6",
    "title": "病中遣怀",
    "authorName": "潘希曾",
    "authorId": "e647d10fd05a318a97275a2308040837",
    "dynasty": "明",
    "content": [
      "经旬抱微瘵，闷闷向天涯。",
      "夜雨长汀草，春风开野花。",
      "无功终屏药，有梦只还家。",
      "漫学长生术，朝来咽日华。"
    ]
  },
  {
    "id": "e647d10fd05a318a76dac7166c5a4b7d",
    "title": "南宁太平之间岩石奇绝累日玩之不厌",
    "authorName": "潘希曾",
    "authorId": "e647d10fd05a318a97275a2308040837",
    "dynasty": "明",
    "content": [
      "两涯回石壁，悦玩竟忘疲。",
      "混沌何人凿，玲珑一世奇。",
      "累累鼎象物，隐隐画藏诗。",
      "绝顶云昏处，惟应仙鹤知。"
    ]
  },
  {
    "id": "e647d10fd05a318ae2f0162a818867d1",
    "title": "宿布村",
    "authorName": "潘希曾",
    "authorId": "e647d10fd05a318a97275a2308040837",
    "dynasty": "明",
    "content": [
      "泥涂日已夕，草阁雨犹寒。",
      "美睡方知倦，羁栖自鲜欢。",
      "泉声回涧底，花气蔼林端。",
      "往路还何许，沉沉夜欲阑。"
    ]
  },
  {
    "id": "e647d10fd05a318a516d17d19e9a1c24",
    "title": "不慱驿晓枕",
    "authorName": "潘希曾",
    "authorId": "e647d10fd05a318a97275a2308040837",
    "dynasty": "明",
    "content": [
      "鸟啼山馆曙，睡思共春浓。",
      "香袅沉檀细，花明锦绣重。",
      "简书仍往路，岁月只孤踪。",
      "稍稍荒烟外，崎岖又几峰。"
    ]
  },
  {
    "id": "e647d10fd05a318a2c5ed4152e0057d1",
    "title": "寿昌河",
    "authorName": "潘希曾",
    "authorId": "e647d10fd05a318a97275a2308040837",
    "dynasty": "明",
    "content": [
      "初辞寿昌驿，复渡寿昌河。",
      "岸静连苍竹，潮平漫绿波。",
      "墟人喧鸟语，海舶起渔歌。",
      "行尽天涯路，春风亦自和。"
    ]
  },
  {
    "id": "e647d10fd05a318ac2450363dcb68903",
    "title": "发吕瑰驿至王国",
    "authorName": "潘希曾",
    "authorId": "e647d10fd05a318a97275a2308040837",
    "dynasty": "明",
    "content": [
      "山郭自为国，江春不作寒。",
      "百蛮奔海峤，双凤下云端。",
      "封建昭周礼，威仪盛汉官。",
      "停骖聊信宿，归计又长安。"
    ]
  },
  {
    "id": "e647d10fd05a318a5a0d7b44d56458ce",
    "title": "林节妇挽词",
    "authorName": "潘希曾",
    "authorId": "e647d10fd05a318a97275a2308040837",
    "dynasty": "明",
    "content": [
      "天地无穷恨，何年返稿砧。",
      "箕裘遗腹事，铁石到头心。",
      "持此堪生死，留名亘古今。",
      "表门贞节字，愧杀白头吟。"
    ]
  },
  {
    "id": "e647d10fd05a318a2d85030328c074f7",
    "title": "大兴隆寺斋居次韵简何中舍仲默",
    "authorName": "潘希曾",
    "authorId": "e647d10fd05a318a97275a2308040837",
    "dynasty": "明",
    "content": [
      "古寺来春夕，溶溶月满亭。",
      "忽闻歌白雪，独坐叹晨星。",
      "蜡炬生花赤，沉烟作缕青。",
      "故人妨促席，肠断暮云停。"
    ]
  },
  {
    "id": "e647d10fd05a318afc863d696b2452f1",
    "title": "宿神乐观次前韵",
    "authorName": "潘希曾",
    "authorId": "e647d10fd05a318a97275a2308040837",
    "dynasty": "明",
    "content": [
      "不到仙家久，清虚尚此亭。",
      "十年浑昨日，一宿又明星。",
      "醒眼当谁白，寒松比旧青。",
      "出门尘境别，勒马几回停。"
    ]
  },
  {
    "id": "e647d10fd05a318a20f9ad777e0d6a41",
    "title": "蓝都宪生祠",
    "authorName": "潘希曾",
    "authorId": "e647d10fd05a318a97275a2308040837",
    "dynasty": "明",
    "content": [
      "仗钺收秦陇，成功归庙廊。",
      "金汤恩不浅，俎豆报何长。",
      "古柏隆中庙，甘棠召伯乡。",
      "封侯一时贵，未许望宫墙。"
    ]
  },
  {
    "id": "e647d10fd05a318a331ec57e773bbcad",
    "title": "蓝都宪凯旋卷",
    "authorName": "潘希曾",
    "authorId": "e647d10fd05a318a97275a2308040837",
    "dynasty": "明",
    "content": [
      "笳鼓动欢雷，王师出塞回。",
      "鹰扬元帅勇，鼠窜众凶摧。",
      "露布三秦晓，风清万里埃。",
      "等闲尊俎地，真有折冲才。"
    ]
  },
  {
    "id": "e647d10fd05a318add128c4b78820061",
    "title": "送蓝都宪升南京刑侍",
    "authorName": "潘希曾",
    "authorId": "e647d10fd05a318a97275a2308040837",
    "dynasty": "明",
    "content": [
      "分陕劳开府，留都诏促装。",
      "苏公终式敬，召伯孰能忘。",
      "西峙秦山重，东流汉水长。",
      "更悬天下望，调鼎在岩廊。"
    ]
  },
  {
    "id": "e647d10fd05a318a28358e232c30c15c",
    "title": "初游醉翁亭次韩太卿庭方韵",
    "authorName": "潘希曾",
    "authorId": "e647d10fd05a318a97275a2308040837",
    "dynasty": "明",
    "content": [
      "久忆环滁胜，登临忽此亭。",
      "席分溪石润，酒带酿泉馨。",
      "院静禽时语，松深露昼零。",
      "古人那可作，聊诵壁间铭。"
    ]
  },
  {
    "id": "e647d10fd05a318ad0b8d15a132b1fb7",
    "title": "野景",
    "authorName": "潘希曾",
    "authorId": "e647d10fd05a318a97275a2308040837",
    "dynasty": "明",
    "content": [
      "野景向黄昏，归舆山复村。",
      "钟声白云寺，酒旆绿杨门。",
      "涧远流花片，桥危合藓痕。",
      "窅然迷处所，回首忆桃源。"
    ]
  },
  {
    "id": "e647d10fd05a318aff4e82e5a066bc87",
    "title": "戊寅元日二首",
    "authorName": "潘希曾",
    "authorId": "e647d10fd05a318a97275a2308040837",
    "dynasty": "明",
    "content": [
      "旅食逢元日，常朝忆旧班。",
      "四旬三又至，百岁几曾闲。",
      "幸际唐虞盛，叨陪季孟间。",
      "读书何事业，玩愒厚吾颜。"
    ]
  },
  {
    "id": "e647d10fd05a318aff4e82e5a5beef61",
    "title": "戊寅元日二首",
    "authorName": "潘希曾",
    "authorId": "e647d10fd05a318a97275a2308040837",
    "dynasty": "明",
    "content": [
      "拙宦依淮海，流年见戊寅。",
      "晴占鸡日好，春入蚁觞新。",
      "岁月输谁手，乾坤任此身。",
      "官闲城市远，寮友自相亲。"
    ]
  },
  {
    "id": "e647d10fd05a318a233679943d7549dc",
    "title": "夏至后苦雨四首",
    "authorName": "潘希曾",
    "authorId": "e647d10fd05a318a97275a2308040837",
    "dynasty": "明",
    "content": [
      "五月夏已至，经旬风尚寒。",
      "怨咨堪暑雨，卑湿更江干。",
      "小市慵沽酒，闲居耻素餐。",
      "颇闻南北路，二麦总艰难。"
    ]
  },
  {
    "id": "e647d10fd05a318a23367994a116c27d",
    "title": "夏至后苦雨四首",
    "authorName": "潘希曾",
    "authorId": "e647d10fd05a318a97275a2308040837",
    "dynasty": "明",
    "content": [
      "江雨晴难得，炎风郁不宣。",
      "湿蒸藏久药，润透读残编。",
      "避漏移床遍，通明卷幔偏。",
      "滁阳二年客，入夏欠相便。"
    ]
  },
  {
    "id": "e647d10fd05a318a2336799401157112",
    "title": "夏至后苦雨四首",
    "authorName": "潘希曾",
    "authorId": "e647d10fd05a318a97275a2308040837",
    "dynasty": "明",
    "content": [
      "天漏竟何如，他乡气候殊。",
      "身常亲药饵，病不贷妻孥。",
      "郡介江淮僻，城依草树孤。",
      "东华尘土梦，回首渺川途。"
    ]
  },
  {
    "id": "e647d10fd05a318a23367994cb1c4d4b",
    "title": "夏至后苦雨四首",
    "authorName": "潘希曾",
    "authorId": "e647d10fd05a318a97275a2308040837",
    "dynasty": "明",
    "content": [
      "一雨夏将徂，羁怀转郁纡。",
      "山深变寒燠，雾重失朝晡。",
      "羲御谁当挽，云师尔可诛。",
      "林鸠太无赖，相逐不相呼。"
    ]
  },
  {
    "id": "e647d10fd05a318a45b447951590af4d",
    "title": "宿迁道中大水",
    "authorName": "潘希曾",
    "authorId": "e647d10fd05a318a97275a2308040837",
    "dynasty": "明",
    "content": [
      "大水来天上，平原汇百川。",
      "离离波下黍，泛泛树头船。",
      "野市迷崔镇，孤城浸宿迁。",
      "流离愁此日，何以御来年。"
    ]
  },
  {
    "id": "e647d10fd05a318a91afe284d4bda9fa",
    "title": "次韵留别曹霜厓二首",
    "authorName": "潘希曾",
    "authorId": "e647d10fd05a318a97275a2308040837",
    "dynasty": "明",
    "content": [
      "幸托同官契，三年一日如。",
      "笑谈更下榻，出入每联车。",
      "吾道终何补，公才暂可储。",
      "难逢嗟易别，莫放酒杯疏。"
    ]
  },
  {
    "id": "e647d10fd05a318a91afe284a80d11b9",
    "title": "次韵留别曹霜厓二首",
    "authorName": "潘希曾",
    "authorId": "e647d10fd05a318a97275a2308040837",
    "dynasty": "明",
    "content": [
      "风雨惊行色，衔杯意渺如。",
      "下江俄击楫，趋阙更膏车。",
      "丽句劳相赠，空囊富所储。",
      "平生久要谊，不为别离疏。"
    ]
  },
  {
    "id": "e647d10fd05a318ab3a5b022331e42b5",
    "title": "叠前韵留别毛太卿二首",
    "authorName": "潘希曾",
    "authorId": "e647d10fd05a318a97275a2308040837",
    "dynasty": "明",
    "content": [
      "名德钦前辈，行藏道自如。",
      "共期川作楫，独喜盖倾车。",
      "伯囧书堪续，梁公药善储。",
      "分携资诲语，此意未应疏。"
    ]
  },
  {
    "id": "e647d10fd05a318ab3a5b022bf77f7c5",
    "title": "叠前韵留别毛太卿二首",
    "authorName": "潘希曾",
    "authorId": "e647d10fd05a318a97275a2308040837",
    "dynasty": "明",
    "content": [
      "世事故难料，兹行信所如。",
      "独怜驰驿骑，遥别看花车。",
      "鄙吝思常见，才猷重夙储。",
      "滁阳好山色，回首暮烟疏。"
    ]
  },
  {
    "id": "e647d10fd05a318ac1ae88ce928bb15d",
    "title": "寿王司训八十",
    "authorName": "潘希曾",
    "authorId": "e647d10fd05a318a97275a2308040837",
    "dynasty": "明",
    "content": [
      "八十初分度，康强见几人。",
      "瞳方仍转碧，发短任垂银。",
      "半子多朝贵，诸郎有席珍。",
      "投来簪绂久，潇洒出风尘。"
    ]
  },
  {
    "id": "e647d10fd05a318a984c4c492ed27ea0",
    "title": "送周太常璧安陆祭告",
    "authorName": "潘希曾",
    "authorId": "e647d10fd05a318a97275a2308040837",
    "dynasty": "明",
    "content": [
      "过雨离筵净，迎风使节轻。",
      "皇华天上遣，白雪郢中赓。",
      "王国称殷礼，朝廷托老成。",
      "归鞭须早著，祀事日寅清。"
    ]
  },
  {
    "id": "e647d10fd05a318a91e1f62ea7d887b0",
    "title": "次韵酬谢内翰以中仍期枉顾",
    "authorName": "潘希曾",
    "authorId": "e647d10fd05a318a97275a2308040837",
    "dynasty": "明",
    "content": [
      "高斋足秋雨，幽兴迥难亲。",
      "理悟床头易，香酣瓮面春。",
      "乡评今视昔，世态假疑真。",
      "何夕西城月，清谈共可人。"
    ]
  },
  {
    "id": "e647d10fd05a318a14b15bb5257586a1",
    "title": "再次前韵酬谢内翰",
    "authorName": "潘希曾",
    "authorId": "e647d10fd05a318a97275a2308040837",
    "dynasty": "明",
    "content": [
      "秋风惊逆旅，乡思正相亲。",
      "舟泛剡溪夜，觞流曲水春。",
      "几时寻旧约，一笑道吾真。",
      "大隐疑堪诿，终怜紫陌人。"
    ]
  },
  {
    "id": "e647d10fd05a318aeaf38f9d444c72bd",
    "title": "次韵李学士梦弼会同年于隆禧寺四首",
    "authorName": "潘希曾",
    "authorId": "e647d10fd05a318a97275a2308040837",
    "dynasty": "明",
    "content": [
      "游兴逐群仙，秋林梵宇鲜。",
      "蒲团闲独坐，莎径偶同穿。",
      "酒令难辞罚，诗盟敢擅权。",
      "分携各无语，已悟上乘禅。"
    ]
  },
  {
    "id": "e647d10fd05a318aeaf38f9d863084c4",
    "title": "次韵李学士梦弼会同年于隆禧寺四首",
    "authorName": "潘希曾",
    "authorId": "e647d10fd05a318a97275a2308040837",
    "dynasty": "明",
    "content": [
      "南郭赴幽期，秋风动客悲。",
      "半生一梦过，万事二毛知。",
      "交久真情见，官闲野性宜。",
      "菊花迟亦好，簪鬓莫教辞。"
    ]
  },
  {
    "id": "e647d10fd05a318aeaf38f9d2366f251",
    "title": "次韵李学士梦弼会同年于隆禧寺四首",
    "authorName": "潘希曾",
    "authorId": "e647d10fd05a318a97275a2308040837",
    "dynasty": "明",
    "content": [
      "僧房分半榻，坐我白云间。",
      "暂脱浮生累，聊娱此日闲。",
      "露松垂砌湿，霜藓缀墙斑。",
      "为谢良朋引，从兹得往还。"
    ]
  },
  {
    "id": "e647d10fd05a318aeaf38f9d707ea360",
    "title": "次韵李学士梦弼会同年于隆禧寺四首",
    "authorName": "潘希曾",
    "authorId": "e647d10fd05a318a97275a2308040837",
    "dynasty": "明",
    "content": [
      "二纪同年友，相逢几度新。",
      "鬓缘忧国改，道贵任吾真。",
      "饮量开今雨，游踪避俗尘。",
      "重寻曲江约，屈指不多人。"
    ]
  },
  {
    "id": "e647d10fd05a318a14c0aaa18213e134",
    "title": "送杨太仆敬之赴滁",
    "authorName": "潘希曾",
    "authorId": "e647d10fd05a318a97275a2308040837",
    "dynasty": "明",
    "content": [
      "送君今日去，忆我旧时游。",
      "山夹酿泉胜，潮通西涧幽。",
      "荒亭闲载酒，野渡自横舟。",
      "骥德骊黄外，行看伯囧收。"
    ]
  },
  {
    "id": "e647d10fd05a318afa9b5514eff60443",
    "title": "元宵即事简陈院长",
    "authorName": "潘希曾",
    "authorId": "e647d10fd05a318a97275a2308040837",
    "dynasty": "明",
    "content": [
      "皎月放春晴，元宵坐赣城。",
      "管弦传闹市，灯火彻深更。",
      "野旷狼烽熄，乡违鹤怨生。",
      "不逢南浦客，碧草远含情。"
    ]
  },
  {
    "id": "e647d10fd05a318a0e74c89b682b63dd",
    "title": "次前韵",
    "authorName": "潘希曾",
    "authorId": "e647d10fd05a318a97275a2308040837",
    "dynasty": "明",
    "content": [
      "佳期积雨晴，灯月烂春城。",
      "独酌同民乐，长吟任仆更。",
      "江湖一念在，时序二毛生。",
      "莫弄梅花笛，东风易薄情。"
    ]
  },
  {
    "id": "e647d10fd05a318a4b244f51a2ac04c2",
    "title": "南来",
    "authorName": "潘希曾",
    "authorId": "e647d10fd05a318a97275a2308040837",
    "dynasty": "明",
    "content": [
      "南来未觉远，回首渺西江。",
      "白发生朝镜，青灯坐夜窗。",
      "乾坤心独苦，老大气难降。",
      "何日五湖路，扁舟荡桨双。"
    ]
  },
  {
    "id": "e647d10fd05a318ae57315a9ea60ed7b",
    "title": "赠陈都阃汝玉",
    "authorName": "潘希曾",
    "authorId": "e647d10fd05a318a97275a2308040837",
    "dynasty": "明",
    "content": [
      "阀阅承三世，声名重一时。",
      "玺书凡几赐，节镇亦频移。",
      "志在吾儒事，功收大将旗。",
      "伏波终矍铄，未老莫辞衰。"
    ]
  },
  {
    "id": "e647d10fd05a318a5ca4fbefebdad019",
    "title": "遣兴",
    "authorName": "潘希曾",
    "authorId": "e647d10fd05a318a97275a2308040837",
    "dynasty": "明",
    "content": [
      "世事竟何凭，寒宵睡未能。",
      "候茶聊附火，抛卷懒亲灯。",
      "兴共青山远，年随白发增。",
      "班超玉门愿，应有尺书腾。"
    ]
  },
  {
    "id": "e647d10fd05a318a2e2c1b2c035ffb02",
    "title": "喜雪二首",
    "authorName": "潘希曾",
    "authorId": "e647d10fd05a318a97275a2308040837",
    "dynasty": "明",
    "content": [
      "越雪由来罕，清晨忽满墀。",
      "二年初快睹，三白敢深期。",
      "日午消还尽，檐阴冻欲垂。",
      "民饥方待哺，翻恨麦秋迟。"
    ]
  },
  {
    "id": "e647d10fd05a318a2e2c1b2c4ba45157",
    "title": "喜雪二首",
    "authorName": "潘希曾",
    "authorId": "e647d10fd05a318a97275a2308040837",
    "dynasty": "明",
    "content": [
      "昨雪已难得，今朝仍乱零。",
      "远山头再白，久客眼偏青。",
      "瘴退梅花岭，寒疑翡翠屏。",
      "还同在京日，呵冻写兰亭。"
    ]
  },
  {
    "id": "e647d10fd05a318a6f7bc6809dc6de31",
    "title": "程甥文德咏雪见寄次韵四首",
    "authorName": "潘希曾",
    "authorId": "e647d10fd05a318a97275a2308040837",
    "dynasty": "明",
    "content": [
      "故园今岁雪，飘洒几昏明。",
      "近得诗相报，遥怜兴独清。",
      "缀梅横冻影，堕竹起虚声。",
      "五岭应难见，千山空复情。"
    ]
  },
  {
    "id": "e647d10fd05a318a6f7bc6802a6adffc",
    "title": "程甥文德咏雪见寄次韵四首",
    "authorName": "潘希曾",
    "authorId": "e647d10fd05a318a97275a2308040837",
    "dynasty": "明",
    "content": [
      "城上北山雪，曾惊双眼明。",
      "年来乡信杳，梦见旅魂清。",
      "遍覆元含垢，潜滋不动声。",
      "无劳添发白，猿鹤久驰情。"
    ]
  },
  {
    "id": "e647d10fd05a318a6f7bc680d01c99eb",
    "title": "程甥文德咏雪见寄次韵四首",
    "authorName": "潘希曾",
    "authorId": "e647d10fd05a318a97275a2308040837",
    "dynasty": "明",
    "content": [
      "忆昔双溪雪，通宵似月明。",
      "楼临琼岛净，人在玉壶清。",
      "渚鹭迷寒影，江猿咽晓声。",
      "当时谢庭咏，自足慰亲情。"
    ]
  },
  {
    "id": "e647d10fd05a318a6f7bc68089fbb803",
    "title": "程甥文德咏雪见寄次韵四首",
    "authorName": "潘希曾",
    "authorId": "e647d10fd05a318a97275a2308040837",
    "dynasty": "明",
    "content": [
      "我屋苍筠下，窗涵积雪明。",
      "映书寒亦好，烹茗味偏清。",
      "夜冻悬冰柱，晴融滴雨声。",
      "宦游逾二纪，念此不胜情。"
    ]
  },
  {
    "id": "e647d10fd05a318a20dae9e956b2c4f1",
    "title": "除夜",
    "authorName": "潘希曾",
    "authorId": "e647d10fd05a318a97275a2308040837",
    "dynasty": "明",
    "content": [
      "空堂蜡炬辉，独坐睡何迟。",
      "两岁平分夜，三更欲尽时。",
      "声残爆竹火，香入颂花诗。",
      "好办明朝起，山呼祝圣慈。"
    ]
  },
  {
    "id": "e647d10fd05a318a19b85399be1d17c5",
    "title": "元宵即事",
    "authorName": "潘希曾",
    "authorId": "e647d10fd05a318a97275a2308040837",
    "dynasty": "明",
    "content": [
      "灯月交辉夜，春城沸管弦。",
      "柏台深锁钥，梅岭接风烟。",
      "不语坐三鼓，回头来二年。",
      "太平多气象，万里仰尧天。"
    ]
  },
  {
    "id": "e647d10fd05a318a64323eed000b3f30",
    "title": "病中偶述",
    "authorName": "潘希曾",
    "authorId": "e647d10fd05a318a97275a2308040837",
    "dynasty": "明",
    "content": [
      "闭户东风又一春，竹阴庭院静无尘。",
      "花枝开好能撩我，燕子来频不避人。",
      "与酒绝交偏寂寞，作诗为计有吟呻。",
      "病馀筋力难为礼，拄杖人前自亦嗔。"
    ]
  },
  {
    "id": "e647d10fd05a318a3226c780a057ccc7",
    "title": "游虎丘寺",
    "authorName": "潘希曾",
    "authorId": "e647d10fd05a318a97275a2308040837",
    "dynasty": "明",
    "content": [
      "红尘久碍登山屐，绿水今来载酒船。",
      "塔顶风凄催客饮，佛前灯暗照僧禅。",
      "烟霞满目聊延伫，名姓逢人莫浪传。",
      "寺石不须重试剑，倚天千尺在吟边。"
    ]
  },
  {
    "id": "e647d10fd05a318a57a104774af1a655",
    "title": "访王主政秉衡不值仍小候",
    "authorName": "潘希曾",
    "authorId": "e647d10fd05a318a97275a2308040837",
    "dynasty": "明",
    "content": [
      "下马款门门正关，主人辰出酉未还。",
      "三年见我儿童喜，一鸟啼春院落闲。",
      "竹所径来元不俗，剡溪乘兴未容悭。",
      "斜阳满地看辉尽，更待花稍月一弯。"
    ]
  },
  {
    "id": "e647d10fd05a318a150b1eae3937a666",
    "title": "送董内翰文玉归娶",
    "authorName": "潘希曾",
    "authorId": "e647d10fd05a318a97275a2308040837",
    "dynasty": "明",
    "content": [
      "乡闱识我同升日，翰苑逢君及第时。",
      "青镜朱颜年独妙，蟾宫仙侣喜相期。",
      "班衣著锦光生国，玉树临风润照楣。",
      "此去西湖梅正发，好凭征客寄南枝。"
    ]
  },
  {
    "id": "e647d10fd05a318a813dad517c16a772",
    "title": "经筵侍班",
    "authorName": "潘希曾",
    "authorId": "e647d10fd05a318a97275a2308040837",
    "dynasty": "明",
    "content": [
      "便殿春和辟讲筵，叨陪法从五云边。",
      "迎风缥缈炉烟细，映日徘徊宝扇圆。",
      "鸡舌含香承旨近，雉膏推食荷恩偏。",
      "缉熙圣学微臣愿，供奉朝朝力未愆。"
    ]
  },
  {
    "id": "e647d10fd05a318a8019afbe82442f1d",
    "title": "小斋遣兴",
    "authorName": "潘希曾",
    "authorId": "e647d10fd05a318a97275a2308040837",
    "dynasty": "明",
    "content": [
      "窗畔然香枕畔书，小斋无事日长初。",
      "冥心似欲迷庄蝶，刮目犹堪校鲁鱼。",
      "役役浮生聊自遣，悠悠终古竟何如。",
      "重门在告经旬闭，一任傍人笑索居。"
    ]
  },
  {
    "id": "e647d10fd05a318abb02d4307bed9857",
    "title": "赋秋海棠次马中舍文明韵",
    "authorName": "潘希曾",
    "authorId": "e647d10fd05a318a97275a2308040837",
    "dynasty": "明",
    "content": [
      "自是东风第一流，不随桃李弄春柔。",
      "驻颜谁与传丹诀，倾国天留艳素秋。",
      "清极傅霜肌不粟，睡来侵月影还幽。",
      "沉香亭畔如曾见，莫道杨妃得与俦。"
    ]
  },
  {
    "id": "e647d10fd05a318addee6a8d2e2328f0",
    "title": "送陈经府廷盛之河间",
    "authorName": "潘希曾",
    "authorId": "e647d10fd05a318a97275a2308040837",
    "dynasty": "明",
    "content": [
      "少年文采动时髦，老去功名信所遭。",
      "千里不须嗟骥枥，一官聊复试牛刀。",
      "行经易水秋风冷，吟对瀛台海月高。",
      "两地相望俱是客，缅思乡社共松醪。"
    ]
  },
  {
    "id": "e647d10fd05a318ad68f3a708b03f385",
    "title": "书怀次李内翰宗易韵",
    "authorName": "潘希曾",
    "authorId": "e647d10fd05a318a97275a2308040837",
    "dynasty": "明",
    "content": [
      "两月东风冻未除，手皴非乏豹为祛。",
      "江乡旧社思浮蚁，宾馆流年愧食鱼。",
      "梦逐卢生成底事，方抄陆氏有新书。",
      "瀛洲仙侣劳相念，几度诗来伏枕馀。"
    ]
  },
  {
    "id": "e647d10fd05a318a197eacb94428b4d6",
    "title": "安山闸与薛掌科子纯陈侍御廷禄酌柳下",
    "authorName": "潘希曾",
    "authorId": "e647d10fd05a318a97275a2308040837",
    "dynasty": "明",
    "content": [
      "柳岸追凉偶共来，一樽分坐绿阴隈。",
      "歌声欲彻云中去，望眼真从天际回。",
      "客路光阴三日阻，诗家花鸟二公裁。",
      "安山此集成佳会，莫讶河枯闸未开。"
    ]
  },
  {
    "id": "e647d10fd05a318a1efbb9b6adbe3d1d",
    "title": "夜抵沛县怀沽头章水部以道",
    "authorName": "潘希曾",
    "authorId": "e647d10fd05a318a97275a2308040837",
    "dynasty": "明",
    "content": [
      "孤舟尽日柳边撑，尚隔烟波十里程。",
      "篷底一灯听雨落，枕边三鼓盼天明。",
      "笑谈可待还当别，身世无凭忽自惊。",
      "欲假诗筒报消息，曲江幽梦恐先成。"
    ]
  },
  {
    "id": "e647d10fd05a318ad23bcc87eee163d7",
    "title": "京口即事",
    "authorName": "潘希曾",
    "authorId": "e647d10fd05a318a97275a2308040837",
    "dynasty": "明",
    "content": [
      "行尽东风爱日长，京江风日似钱塘。",
      "望知酒旆心先醉，吟对花枝句亦香。",
      "浪里金山妨短屐，云边铁瓮倚危樯。",
      "长安到此三千里，更拟扬舲过楚湘。"
    ]
  },
  {
    "id": "e647d10fd05a318addfe2df63b44c0a8",
    "title": "过玉山书怀",
    "authorName": "潘希曾",
    "authorId": "e647d10fd05a318a97275a2308040837",
    "dynasty": "明",
    "content": [
      "一别长安路五千，几回云里望青天。",
      "山从绝顶朝驱马，水向高源夜放船。",
      "蒲艾渐香临午日，风霜饱历任流年。",
      "本来带得烟霞疾，歌入沧浪意惘然。"
    ]
  },
  {
    "id": "e647d10fd05a318a0bffd24d89c3f216",
    "title": "题袁州分司壁",
    "authorName": "潘希曾",
    "authorId": "e647d10fd05a318a97275a2308040837",
    "dynasty": "明",
    "content": [
      "槐阴柏影几屏间，倒映池盆石假山。",
      "深院无尘人罕到，苍苔有迹鸟初还。",
      "薰风幸解吾民愠，客子聊乘此日闲。",
      "向晚诗成谁和者，粉墙题处墨斑斑。"
    ]
  },
  {
    "id": "e647d10fd05a318a207d501bb5bf0284",
    "title": "萍乡马上",
    "authorName": "潘希曾",
    "authorId": "e647d10fd05a318a97275a2308040837",
    "dynasty": "明",
    "content": [
      "山衔斜日澹馀晖，匹马迢遥历翠微。",
      "雨过不知三伏在，风来那得一尘飞。",
      "舂残水碓香粳熟，灌足溪田老芋肥。",
      "物色满前吟未己，又逢横笛牧童归。"
    ]
  },
  {
    "id": "e647d10fd05a318ab26e6f3154f431fa",
    "title": "泊湘东",
    "authorName": "潘希曾",
    "authorId": "e647d10fd05a318a97275a2308040837",
    "dynasty": "明",
    "content": [
      "残暑侵陵困未苏，短篷闲倚欲长吁。",
      "不闻更漏怜村僻，渐转星河见夜徂。",
      "万里潇湘梧叶落，百年天地野航孤。",
      "思莼剩有秋风兴，未卜归途是坦途。"
    ]
  },
  {
    "id": "e647d10fd05a318a3d319e332ef8eea4",
    "title": "长沙秋日",
    "authorName": "潘希曾",
    "authorId": "e647d10fd05a318a97275a2308040837",
    "dynasty": "明",
    "content": [
      "六月长沙早见秋，凉风吹雨暮飕飕。",
      "不忧卑湿能为患，稍喜炎蒸欲解雠。",
      "贾傅庙荒侵薜荔，屈原沙冷叫钩辀。",
      "南来未觉江湖远，对此令人动别愁。"
    ]
  },
  {
    "id": "e647d10fd05a318a5ecf16d4fb780169",
    "title": "山行柬刘侍御克温",
    "authorName": "潘希曾",
    "authorId": "e647d10fd05a318a97275a2308040837",
    "dynasty": "明",
    "content": [
      "两日山行罢咏诗，不知诗句剩相随。",
      "晓鸿摩月悲鸣处，秋叶吟风欲堕时。",
      "万里羊肠谙客况，百年犬齿敢吾私。",
      "联镳幸有刘公干，倡和时时妙色丝。"
    ]
  },
  {
    "id": "e647d10fd05a318ae125eec1c91cc92d",
    "title": "长沙分司竹桂橘三植皆南州高品感而有作时虞逆瑾见害三首",
    "authorName": "潘希曾",
    "authorId": "e647d10fd05a318a97275a2308040837",
    "dynasty": "明",
    "content": [
      "两竿苍玉何年植，潇洒当轩伴寂寥。",
      "终日看来吟不足，有时倚处醉微销。",
      "影垂月下湘君佩，声咽风前秦女箫。",
      "仿佛故园池上见，不知身在五湖遥。"
    ]
  },
  {
    "id": "e647d10fd05a318ae125eec1681558ef",
    "title": "长沙分司竹桂橘三植皆南州高品感而有作时虞逆瑾见害三首",
    "authorName": "潘希曾",
    "authorId": "e647d10fd05a318a97275a2308040837",
    "dynasty": "明",
    "content": [
      "摇落方同楚客伤，峥嵘一树好秋光。",
      "谁从月窟移仙种，独把天香殿众芳。",
      "玉露濯枝丛浅碧，金丹点蕊破轻黄。",
      "广寒记得曾攀折，屈指于今己十霜。"
    ]
  },
  {
    "id": "e647d10fd05a318ae125eec1f8c17202",
    "title": "长沙分司竹桂橘三植皆南州高品感而有作时虞逆瑾见害三首",
    "authorName": "潘希曾",
    "authorId": "e647d10fd05a318a97275a2308040837",
    "dynasty": "明",
    "content": [
      "青青江橘映秋堂，浥露含风亦自香。",
      "行处寻常供独玩，霜前三百莫轻尝。",
      "风流雅称离骚颂，品味珍收本草方。",
      "寄语湘灵须爱謢，待充包贡入明光。"
    ]
  },
  {
    "id": "e647d10fd05a318a53d18e4dd591e5c1",
    "title": "早行",
    "authorName": "潘希曾",
    "authorId": "e647d10fd05a318a97275a2308040837",
    "dynasty": "明",
    "content": [
      "早行乘月晚乘风，残暑无烦苦若翁。",
      "万里边关羸马底，一秋光景乱蝉中。",
      "长安北望云何极，衡岳南来雁不通。",
      "独有寸心堪百鍊，乾坤随处是帡幪。"
    ]
  },
  {
    "id": "e647d10fd05a318a4250e96814563397",
    "title": "登澧州喜晴柬刘侍御",
    "authorName": "潘希曾",
    "authorId": "e647d10fd05a318a97275a2308040837",
    "dynasty": "明",
    "content": [
      "十日秋阴乍放晴，又随骢马出孤城。",
      "林霏滴翠时沾湿，花气浮香远送迎。",
      "软陌正宜联辔语，好山都作觅诗行。",
      "村田处处逢收秫，不用衔杯意己倾。"
    ]
  },
  {
    "id": "e647d10fd05a318a394f10d0c8e277a2",
    "title": "石门道中",
    "authorName": "潘希曾",
    "authorId": "e647d10fd05a318a97275a2308040837",
    "dynasty": "明",
    "content": [
      "烟雾冥蒙匝四山，紫骝驮我画图间。",
      "不妨终岁长为客，才到吟诗便属闲。",
      "沉海鱼书无梦想，穿云鸟道有跻攀。",
      "折冲久佩宣尼训，敢讶行边渐入蛮。"
    ]
  },
  {
    "id": "e647d10fd05a318a656e96e2f2cd458b",
    "title": "茅花岭",
    "authorName": "潘希曾",
    "authorId": "e647d10fd05a318a97275a2308040837",
    "dynasty": "明",
    "content": [
      "群山绝顶茅花岭，俯瞰蛮溪势转严。",
      "下马几经难冒险，排云直上最高尖。",
      "茫茫白眼空人世，霭霭青天作帽檐。",
      "安得画归摩诘句，满囊携去未伤廉。"
    ]
  },
  {
    "id": "e647d10fd05a318a1718f7de2a96b829",
    "title": "宿九溪安福所",
    "authorName": "潘希曾",
    "authorId": "e647d10fd05a318a97275a2308040837",
    "dynasty": "明",
    "content": [
      "青山官舍雨疏疏，扫地焚香客到初。",
      "秋意萧条一年暮，土风荒陋九夷居。",
      "扶持病骨多将药，爱惜清宵祗读书。",
      "忽忆故园兄弟乐，不知萸菊近何如。"
    ]
  },
  {
    "id": "e647d10fd05a318a7d363f9c5f593efb",
    "title": "大庸山中大雾",
    "authorName": "潘希曾",
    "authorId": "e647d10fd05a318a97275a2308040837",
    "dynasty": "明",
    "content": [
      "霏微山雾不成雨，蔽翳朝阳如许阴。",
      "初似半空横一练，怪来俄顷失千林。",
      "逢人莫辨惟闻语，饮酒虽多岂易禁。",
      "身在瘴乡须自遣，未能开口祗沉吟。"
    ]
  },
  {
    "id": "e647d10fd05a318abad6bbf697c72087",
    "title": "登荆州城",
    "authorName": "潘希曾",
    "authorId": "e647d10fd05a318a97275a2308040837",
    "dynasty": "明",
    "content": [
      "城头突兀仲宣楼，城下长江日夜流。",
      "吴蜀东西如指掌，关河百二此襟喉。",
      "从来用武英雄地，不尽悲歌客子秋。",
      "独倚危栏还罢去，龙山风日晚悠悠。"
    ]
  },
  {
    "id": "e647d10fd05a318ac89b115e4cf32aec",
    "title": "施州通天洞",
    "authorName": "潘希曾",
    "authorId": "e647d10fd05a318a97275a2308040837",
    "dynasty": "明",
    "content": [
      "洞门闲倚白云开，洞里残碑半绿苔。",
      "奇绝自然超识界，渺茫何处有蓬莱。",
      "窍通天表窥何极，泉去人间挽不回。",
      "万里停骖一回醉，试题青壁记曾来。"
    ]
  },
  {
    "id": "e647d10fd05a318a7956a926b56dd8db",
    "title": "巫峡",
    "authorName": "潘希曾",
    "authorId": "e647d10fd05a318a97275a2308040837",
    "dynasty": "明",
    "content": [
      "下峡初惊滟滪过，压船巫岫郁嵯峨。",
      "荒唐事往馀云雨，欸乃声高出漩涡。",
      "三蜀规模诸葛在，百年感慨杜陵多。",
      "酒醒日暮长安远，愁听渔翁作楚歌。"
    ]
  },
  {
    "id": "e647d10fd05a318ae0fd51bf3d16529b",
    "title": "泊夷陵",
    "authorName": "潘希曾",
    "authorId": "e647d10fd05a318a97275a2308040837",
    "dynasty": "明",
    "content": [
      "岸头烟色暗寒芜，东下夷陵水似铺。",
      "出峡江声城畔急，傍岩渔火雨中孤。",
      "秦灰未冷还兴楚，汉鼎难安可恨吴。",
      "惆怅千年如昨日，夜深闲坐揽吟须。"
    ]
  },
  {
    "id": "e647d10fd05a318a14e9d5be8622f42d",
    "title": "闻戚世英发解",
    "authorName": "潘希曾",
    "authorId": "e647d10fd05a318a97275a2308040837",
    "dynasty": "明",
    "content": [
      "桂花消息月中传，远客初闻喜欲颠。",
      "鸣世文章真不忝，横秋雕鹗任高骞。",
      "朱陈况是曾同学，韦杜从来不乏贤。",
      "昨夜金门早朝梦，分明联佩五云边。"
    ]
  },
  {
    "id": "e647d10fd05a318a666a76ec6c94cd6d",
    "title": "过熊罴岭",
    "authorName": "潘希曾",
    "authorId": "e647d10fd05a318a97275a2308040837",
    "dynasty": "明",
    "content": [
      "衡阳又过熊罴岭，冀北谁传鸿雁书。",
      "廊庙关心趋走地，年华回首别离初。",
      "梅横野市春寒浅，竹映沙村夕照虚。",
      "十里浯溪天渐暝，磨崖碑畔暂踌躇。"
    ]
  },
  {
    "id": "e647d10fd05a318a64696b0ed0402f74",
    "title": "永州道中",
    "authorName": "潘希曾",
    "authorId": "e647d10fd05a318a97275a2308040837",
    "dynasty": "明",
    "content": [
      "南岳南来五岭连，黄茅望断瘴云边。",
      "未知游子归何日，又见梅花送一年。",
      "行路雨晴多负笠，居人冬晚不衣绵。",
      "异蛇见说无人捕，官政于今可胜前。"
    ]
  },
  {
    "id": "e647d10fd05a318a74a576a4ef151d8f",
    "title": "次韵陈宪副归田",
    "authorName": "潘希曾",
    "authorId": "e647d10fd05a318a97275a2308040837",
    "dynasty": "明",
    "content": [
      "人间宦海几桑田，稳泛沧浪旧钓船。",
      "冠挂神羊馀正直，身将仙鹤去联翩。",
      "季鹰感慨秋来早，元亮归休醉欲眠。",
      "最是闲中多日月，相逢不敢问流年。"
    ]
  },
  {
    "id": "e647d10fd05a318a83c914df400ee62d",
    "title": "武冈道中",
    "authorName": "潘希曾",
    "authorId": "e647d10fd05a318a97275a2308040837",
    "dynasty": "明",
    "content": [
      "山翠重重踏不开，马疲慵著短鞭催。",
      "侵寻卒岁诗全少，邂逅逢梅首重回。",
      "边徼未妨持节去，笑谈曾拟折冲来。",
      "每怀宦牒无优暇，惭负芸窗旧卷堆。"
    ]
  },
  {
    "id": "e647d10fd05a318a1daf60ed1fe35746",
    "title": "腊月二十五日立春途中作",
    "authorName": "潘希曾",
    "authorId": "e647d10fd05a318a97275a2308040837",
    "dynasty": "明",
    "content": [
      "涉世艰关懒著鞭，催人节物苦推迁。",
      "冬归不待一年尽，春到仍争五日先。",
      "彩仗土牛何处击，青丝纤手若为传。",
      "阴崖穷谷还生意，惟愿东风揽化权。"
    ]
  },
  {
    "id": "e647d10fd05a318a581506407c5083d7",
    "title": "靖州守岁",
    "authorName": "潘希曾",
    "authorId": "e647d10fd05a318a97275a2308040837",
    "dynasty": "明",
    "content": [
      "今岁今宵更几何，梅花爆竹两蹉跎。",
      "百千万事与时去，三十二年从此过。",
      "公馆无人灯烬落，边城达曙鼓声多。",
      "纷纷怕逐春来梦，细瀹香茶遣睡魔。"
    ]
  },
  {
    "id": "e647d10fd05a318ab8ba9671e5b78b52",
    "title": "戊辰元日靖州作",
    "authorName": "潘希曾",
    "authorId": "e647d10fd05a318a97275a2308040837",
    "dynasty": "明",
    "content": [
      "旅食南陲忽自惊，光阴抛掷又新正。",
      "五更初下瞻天拜，三殿还思导驾行。",
      "箫鼓人家春似海，桃符门户日初晴。",
      "天时人事应同泰，蹇拙何因答圣明。"
    ]
  },
  {
    "id": "e647d10fd05a318a8392c8ed6db68fcb",
    "title": "春日马上口占",
    "authorName": "潘希曾",
    "authorId": "e647d10fd05a318a97275a2308040837",
    "dynasty": "明",
    "content": [
      "轻阴阁雨不成晴，寒暖相持意未平。",
      "马上逢春难把玩，花边着眼自分明。",
      "争教归去能如雁，不觉蹉跎到听莺。",
      "愧尔野人生计好，缓鞭黄犊傍门耕。"
    ]
  },
  {
    "id": "e647d10fd05a318a2ad78e104c2c5181",
    "title": "镇远道中",
    "authorName": "潘希曾",
    "authorId": "e647d10fd05a318a97275a2308040837",
    "dynasty": "明",
    "content": [
      "春愁无处避啼鹃，风雨冥冥极漏天。",
      "石齿啮人行不得，马蹄施铁踏将穿。",
      "遗苗出没溪山险，戌卒艰虞堡寨连。",
      "谁是于今赵充国，可同樽俎说安边。"
    ]
  },
  {
    "id": "e647d10fd05a318a7647eb914c02f516",
    "title": "益阳罗大参追饯留诗为别",
    "authorName": "潘希曾",
    "authorId": "e647d10fd05a318a97275a2308040837",
    "dynasty": "明",
    "content": [
      "马蹄芳草不生尘，十里桥亭一笑亲。",
      "稍稍落花春欲老，悠悠浮世事还新。",
      "樽前有酒仍高兴，林下如公羡吉人。",
      "日暮野舤归渡稳，小孙扶上杖藜身。"
    ]
  },
  {
    "id": "e647d10fd05a318a3fe84c2e39245548",
    "title": "诏狱闻蝉",
    "authorName": "潘希曾",
    "authorId": "e647d10fd05a318a97275a2308040837",
    "dynasty": "明",
    "content": [
      "积雨圜扉昼不明，忽惊蝉响闹新晴。",
      "无求似汝已难及，多事为谁鸣不平。",
      "风露一枝何处好，乾坤馀暑几时清。",
      "故园心事秋来剧，空愧浮名累此生。"
    ]
  },
  {
    "id": "e647d10fd05a318ad1bbecc2129d23e8",
    "title": "诏狱次韵李献吉睹云生写怀",
    "authorName": "潘希曾",
    "authorId": "e647d10fd05a318a97275a2308040837",
    "dynasty": "明",
    "content": [
      "澹澹长空云昼生，白衣苍狗忽纵横。",
      "当窗伏枕不成睡，仰古俯今何限情。",
      "严濑几时吾浪迹，华山有地子逃名。",
      "潞河秋水蓝于画，会约仙舟早晚行。"
    ]
  },
  {
    "id": "e647d10fd05a318a337ff92e3ffd11a1",
    "title": "云津书院为刘掌教中和赋",
    "authorName": "潘希曾",
    "authorId": "e647d10fd05a318a97275a2308040837",
    "dynasty": "明",
    "content": [
      "大江西汇古龙洲，洲上云津何处求。",
      "抱膝几人曾偃蹇，遗书万卷足风流。",
      "邦家霖雨寻常事，嘉定文章三百秋。",
      "珍重云礽肯堂构，藜光夜夜烛天浮。"
    ]
  },
  {
    "id": "e647d10fd05a318a7885f909d1595422",
    "title": "述怀五首",
    "authorName": "潘希曾",
    "authorId": "e647d10fd05a318a97275a2308040837",
    "dynasty": "明",
    "content": [
      "圣主宽恩放谏官，路岐从此向平安。",
      "迂疏自合山林老，犬马从知补报难。",
      "千古有怀成孟浪，一家堪庆是团栾。",
      "北窗高卧吾生足，懒问人间日几竿。"
    ]
  },
  {
    "id": "e647d10fd05a318a7885f9093fa3a069",
    "title": "述怀五首",
    "authorName": "潘希曾",
    "authorId": "e647d10fd05a318a97275a2308040837",
    "dynasty": "明",
    "content": [
      "遭逢何以效涓埃，直道终然与祸媒。",
      "万死形骸非我有，再生日月是天开。",
      "山中事业还书卷，掌上经纶付酒杯。",
      "身在水云心在国，尚随渔钓咏康哉。"
    ]
  },
  {
    "id": "e647d10fd05a318a7885f90922231a2e",
    "title": "述怀五首",
    "authorName": "潘希曾",
    "authorId": "e647d10fd05a318a97275a2308040837",
    "dynasty": "明",
    "content": [
      "秋雨不断天冥冥，逐臣卧病几时醒。",
      "空惭去燕犹知社，浪说刳龟为有灵。",
      "生白久虚庄叟室，草玄何意子云亭。",
      "双溪风月平生地，准拟相逢眼更青。"
    ]
  },
  {
    "id": "e647d10fd05a318a7885f90927f2b5d2",
    "title": "述怀五首",
    "authorName": "潘希曾",
    "authorId": "e647d10fd05a318a97275a2308040837",
    "dynasty": "明",
    "content": [
      "万古相寻一梦间，掉头林下了无关。",
      "情怀旧雨同今雨，踪迹南山又北山。",
      "簪绂已投谁束缚，芰荷初制更宽闲。",
      "赤松丹井依然在，欲觅仙人问九还。"
    ]
  },
  {
    "id": "e647d10fd05a318a7885f90942e65727",
    "title": "述怀五首",
    "authorName": "潘希曾",
    "authorId": "e647d10fd05a318a97275a2308040837",
    "dynasty": "明",
    "content": [
      "久叹疏慵与世违，扁舟今日是东归。",
      "烟霞合我私花柳，天地从人公是非。",
      "万事何心当象局，一尘无路到渔矶。",
      "山中故有藏修地，前辈风流敢庶几。"
    ]
  },
  {
    "id": "e647d10fd05a318a7a3a8e38cc22e572",
    "title": "日暮",
    "authorName": "潘希曾",
    "authorId": "e647d10fd05a318a97275a2308040837",
    "dynasty": "明",
    "content": [
      "日暮北风狂卷沙，乾坤落落泛吾槎。",
      "犹馀习气倾湖海，未觉头颅逼岁华。",
      "肠到九回空自断，肱虽三折不须嗟。",
      "一箪粗粝终朝饱，剩有青门百亩瓜。"
    ]
  },
  {
    "id": "e647d10fd05a318acf85a9c6d17504e6",
    "title": "江上漫兴",
    "authorName": "潘希曾",
    "authorId": "e647d10fd05a318a97275a2308040837",
    "dynasty": "明",
    "content": [
      "江上寒梅香己浮，梅边苍竹意仍幽。",
      "独将书画米家物，来泛湖天范蠡舟。",
      "半世风波浑昨梦，明时出处岂私忧。",
      "故园兄弟新醅熟，拟及春盘共劝酬。"
    ]
  },
  {
    "id": "e647d10fd05a318a12f9008571e741c3",
    "title": "奉寄戚宪副先生",
    "authorName": "潘希曾",
    "authorId": "e647d10fd05a318a97275a2308040837",
    "dynasty": "明",
    "content": [
      "八十将登鬓未华，近来强健更堪夸。",
      "春游不拄鸠头杖，夜坐犹烹蟹眼茶。",
      "林下相从知有日，客边闻说喜无涯。",
      "郎君巳解传簪笏，看到曾玄事不赊。"
    ]
  },
  {
    "id": "e647d10fd05a318ab7f0ee3a41950cf6",
    "title": "戊辰冬至丹阳作",
    "authorName": "潘希曾",
    "authorId": "e647d10fd05a318a97275a2308040837",
    "dynasty": "明",
    "content": [
      "乾坤佳节客中临，感慨虽多喜亦深。",
      "晓日己回南至景，冻云应散朔方阴。",
      "五湖风月一杯酒，双阙烟霄万里心。",
      "添线光阴长几许，漫教闲里课清吟。"
    ]
  },
  {
    "id": "e647d10fd05a318a4b4a0f04e1e4c11a",
    "title": "至后一日枕上作",
    "authorName": "潘希曾",
    "authorId": "e647d10fd05a318a97275a2308040837",
    "dynasty": "明",
    "content": [
      "冬至初交夜正长，短篷岑寂此何乡。",
      "不眠苦被诗魔搅，多病翻嫌酒思狂。",
      "独犬寥寥村隔水，惊鸿渺渺月如霜。",
      "经年不作趋朝梦，拥被犹怜马上忙。"
    ]
  },
  {
    "id": "e647d10fd05a318a60a92305e5ae6656",
    "title": "次韵寄项司训聘之",
    "authorName": "潘希曾",
    "authorId": "e647d10fd05a318a97275a2308040837",
    "dynasty": "明",
    "content": [
      "故人过我竹间庐，襟抱重开十载馀。",
      "亲老共荣毛义檄，官清仍载邺侯书。",
      "潇湘景好何妨远，邹鲁风回定不虚。",
      "去矣一毡堪卧起，等闲尘土莫驱车。"
    ]
  },
  {
    "id": "e647d10fd05a318a379826f75319c9a9",
    "title": "送万太守季崇致仕",
    "authorName": "潘希曾",
    "authorId": "e647d10fd05a318a97275a2308040837",
    "dynasty": "明",
    "content": [
      "秋色南来雁影随，使君归兴浩难追。",
      "离情且尽当筵酒，世事徐看罢局棋。",
      "召伯甘棠终恋恋，窦家仙桂更奇奇。",
      "清风千古西江水，濯取长缨趣自知。"
    ]
  },
  {
    "id": "e647d10fd05a318a6230acabaa82ad79",
    "title": "同年章道充过访奉赠",
    "authorName": "潘希曾",
    "authorId": "e647d10fd05a318a97275a2308040837",
    "dynasty": "明",
    "content": [
      "深山何意故人来，石径苔荒扫不开。",
      "正忆看花曾并辔，休辞对菊且衔杯。",
      "江湖未有忘忧地，廊庙惟应济世才。",
      "一笑出门仍远别，暮云翘首重徘徊。"
    ]
  },
  {
    "id": "e647d10fd05a318af58fde5af2c3bfcb",
    "title": "涤斋为陈掌教赋",
    "authorName": "潘希曾",
    "authorId": "e647d10fd05a318a97275a2308040837",
    "dynasty": "明",
    "content": [
      "千年心学托盘铭，醉梦纷纷独唤醒。",
      "直与圣贤相启沃，了无尘土翳虚灵。",
      "河滨洗耳风斯下，泽畔弹冠事不经。",
      "犹愧烦襟消未尽，愿因一涤试清泠。"
    ]
  },
  {
    "id": "e647d10fd05a318a764af23e91e90388",
    "title": "春日即事",
    "authorName": "潘希曾",
    "authorId": "e647d10fd05a318a97275a2308040837",
    "dynasty": "明",
    "content": [
      "林下光阴味转长，春来物我两相忘。",
      "烟波戏藻鱼知暖，花径衔泥燕窃香。",
      "白日一壶陶令醉，青山双屐阮孚狂。",
      "荷锄邻叟归来晚，见说农桑事渐忙。"
    ]
  },
  {
    "id": "e647d10fd05a318ad2d54dfad1df4d47",
    "title": "送郭大参于汉致仕",
    "authorName": "潘希曾",
    "authorId": "e647d10fd05a318a97275a2308040837",
    "dynasty": "明",
    "content": [
      "江上秋风作晓寒，扁舟欸乃下重滩。",
      "一千里外莼鲈兴，三十年来岳牧官。",
      "去国尚嫌名太洁，到家应喜梦初安。",
      "论文未卜重逢日，极目浮云正渺漫。"
    ]
  },
  {
    "id": "e647d10fd05a318af82667ce94da3dbb",
    "title": "送赵太守叔鸣入觐",
    "authorName": "潘希曾",
    "authorId": "e647d10fd05a318a97275a2308040837",
    "dynasty": "明",
    "content": [
      "倾盖无何又别筵，行尘望断似登仙。",
      "九重日月三阳近，万里朝宗五马先。",
      "有喜天颜瞻咫尺，无聊民瘼赖旬宣。",
      "江湖放浪仍迂拙，击壤遥陪祝万年。"
    ]
  },
  {
    "id": "e647d10fd05a318a7fcea3ba41d01f08",
    "title": "送钟太守邦臣之广州",
    "authorName": "潘希曾",
    "authorId": "e647d10fd05a318a97275a2308040837",
    "dynasty": "明",
    "content": [
      "十年粉署足清誉，作郡初分海上墟。",
      "风土最便乡国近，循良端使汉廷书。",
      "荔支日暖熊车稳，椰子风清燕寝虚。",
      "庾岭梅花春更早，一枝消息定何如。"
    ]
  },
  {
    "id": "e647d10fd05a318ab1ae19f88cf9f04d",
    "title": "送张都宪总制陕西",
    "authorName": "潘希曾",
    "authorId": "e647d10fd05a318a97275a2308040837",
    "dynasty": "明",
    "content": [
      "出入三朝位望崇，又歌文武发元戎。",
      "西师共仰韩招讨，回纥遥惊郭令公。",
      "祖饯衣冠明晓日，先驱旗纛起秋风。",
      "九重宵旰苍生意，应赖全收不杀功。"
    ]
  },
  {
    "id": "e647d10fd05a318a2133c4f521a5e2c7",
    "title": "寒夜不寐",
    "authorName": "潘希曾",
    "authorId": "e647d10fd05a318a97275a2308040837",
    "dynasty": "明",
    "content": [
      "朔风无赖搅清眠，败壁残灯共客边。",
      "雪色在窗天易曙，更声到枕夜如年。",
      "重依凤阙惭尸位，乍别鲈乡忆钓船。",
      "幽梦不成魂欲断，无凭身世转茫然。"
    ]
  },
  {
    "id": "e647d10fd05a318a92db474c6cff6561",
    "title": "喜仲实兄转龙溪教谕",
    "authorName": "潘希曾",
    "authorId": "e647d10fd05a318a97275a2308040837",
    "dynasty": "明",
    "content": [
      "十年江海广文寒，忽报龙溪漫转官。",
      "绛帐已专新讲席，青毡不改旧吟坛。",
      "梦回好句凭谁寄，别久幽怀稍自宽。",
      "却幸星槎假良便，一尊非晚话团圞。"
    ]
  },
  {
    "id": "e647d10fd05a318ad9135e21f73b38a1",
    "title": "送潘佥宪玉卿之山东",
    "authorName": "潘希曾",
    "authorId": "e647d10fd05a318a97275a2308040837",
    "dynasty": "明",
    "content": [
      "峨冠著豸带生花，揽辔都门意气赊。",
      "十载琼林曾共宴，两州乔木本同家。",
      "官联乌府名方重，路出牛山景更嘉。",
      "见说潢池多窃弄，洗尘甘雨喜随车。"
    ]
  },
  {
    "id": "e647d10fd05a318a4e2d7c6be71ac1a4",
    "title": "次韵简赵李二内翰",
    "authorName": "潘希曾",
    "authorId": "e647d10fd05a318a97275a2308040837",
    "dynasty": "明",
    "content": [
      "三年不入未央宫，侍从谁期此日同。",
      "仙岛往还无弱水，鹏程搏击有刚风。",
      "子昂笔阵千人废，太白骚坛一世雄。",
      "闲扫药栏须枉顾，酒钱三百挂青铜。"
    ]
  },
  {
    "id": "e647d10fd05a318aba679e5508b187f2",
    "title": "次李序庵退朝韵",
    "authorName": "潘希曾",
    "authorId": "e647d10fd05a318a97275a2308040837",
    "dynasty": "明",
    "content": [
      "天上楼台五凤攒，回头咫尺俯长安。",
      "太平宇宙难为象，岁晏冰霜苦不寒。",
      "日过午门初放杖，云连甲第尽峨冠。",
      "空谈仁义何裨补，惭愧重来旧谏官。"
    ]
  },
  {
    "id": "e647d10fd05a318abb2e77a9724f2ea5",
    "title": "除夕次李序庵韵",
    "authorName": "潘希曾",
    "authorId": "e647d10fd05a318a97275a2308040837",
    "dynasty": "明",
    "content": [
      "过眼流年又涉虚，了知天地等籧庐。",
      "后来世事三春梦，前此闲愁一夕除。",
      "未静风尘羞肉食，忽惊梅柳忆山居。",
      "灯前强和阳春曲，醉拂云笺任草书。"
    ]
  },
  {
    "id": "e647d10fd05a318a9829ce59022cd479",
    "title": "遣闷",
    "authorName": "潘希曾",
    "authorId": "e647d10fd05a318a97275a2308040837",
    "dynasty": "明",
    "content": [
      "三十六年吾已过，一百五日春又来。",
      "柳稍烟雨绿于染，马首尘埃红作堆。",
      "上表未摅诸葛愤，校书宁有子云才。",
      "悠悠如此亦何益，空碍东风笑口开。"
    ]
  },
  {
    "id": "e647d10fd05a318aed77575a0991fa40",
    "title": "福州控海楼尚市舶宴上作",
    "authorName": "潘希曾",
    "authorId": "e647d10fd05a318a97275a2308040837",
    "dynasty": "明",
    "content": [
      "万里登临一系舟，八闽形胜此危楼。",
      "水通溟渤来重译，山入云霄壮上游。",
      "题句只疑南斗避，倚栏还为夕阳留。",
      "主人兴剧谁能尽，举白频劳向客浮。"
    ]
  },
  {
    "id": "e647d10fd05a318a6c0cff440fd0cc8c",
    "title": "横州马伏波祠",
    "authorName": "潘希曾",
    "authorId": "e647d10fd05a318a97275a2308040837",
    "dynasty": "明",
    "content": [
      "乌蛮滩上伏波祠，万里南来酹一卮。",
      "薏苡不妨成贝锦，功名终许勒宗彝。",
      "云连草树疑精爽，地杂华夷仰护持。",
      "屈指云台旧时将，几人庙食尚天涯。"
    ]
  },
  {
    "id": "e647d10fd05a318a123769c6c9db7f6c",
    "title": "除日永淳道中得风",
    "authorName": "潘希曾",
    "authorId": "e647d10fd05a318a97275a2308040837",
    "dynasty": "明",
    "content": [
      "扁舟江上久沿洄，十幅蒲帆顷刻开。",
      "除日并将孤闷去，好风先向隔年来。",
      "分香夜泊梅花岸，带暖时倾柏叶杯。",
      "早晚咨诹王事毕，五云回首即蓬莱。"
    ]
  },
  {
    "id": "e647d10fd05a318a970613b5ff947d4c",
    "title": "癸酉元日",
    "authorName": "潘希曾",
    "authorId": "e647d10fd05a318a97275a2308040837",
    "dynasty": "明",
    "content": [
      "自涉名途十二年，年年元日不同天。",
      "九重日驭三回侍，万里星轺两度旋。",
      "哀苦尝劳乌借力，艰危仅脱虎垂涎。",
      "悠悠往事成春梦，谩把今春付醉眠。"
    ]
  },
  {
    "id": "e647d10fd05a318a9f7197419d7e3ee3",
    "title": "次安南坡垒驿",
    "authorName": "潘希曾",
    "authorId": "e647d10fd05a318a97275a2308040837",
    "dynasty": "明",
    "content": [
      "万里安南第一程，停骖此日快新晴。",
      "喧林鼓吹晨分队，耀野旌旗夜宿兵。",
      "土俗衣冠犹自异，春风草木有馀荣。",
      "乾坤覆载何遐迩，正北红云是玉京。"
    ]
  },
  {
    "id": "e647d10fd05a318abda6be65ed32e122",
    "title": "发市桥驿",
    "authorName": "潘希曾",
    "authorId": "e647d10fd05a318a97275a2308040837",
    "dynasty": "明",
    "content": [
      "细雨青林暗市桥，五更灯火促星轺。",
      "紫泥擎出天恩重，赤土分来海国遥。",
      "正朔不殊尧日致，封疆何用汉时标。",
      "午风披拂轻阴散，春色还同喜气饶。"
    ]
  },
  {
    "id": "e647d10fd05a318a6fbbb5998c61eefb",
    "title": "次韵答安南国王兼辞其赆",
    "authorName": "潘希曾",
    "authorId": "e647d10fd05a318a97275a2308040837",
    "dynasty": "明",
    "content": [
      "皇家声教古无前，此日春风动海天。",
      "龙节远辉南斗外，鸟星长拱北辰边。",
      "藩垣义在思分土，献纳才疏愧济川。",
      "临别何须重金币，赠言馀意忆他年。"
    ]
  },
  {
    "id": "e647d10fd05a318af38d1421d98e8001",
    "title": "回至吕瑰再次王韵辞其赆",
    "authorName": "潘希曾",
    "authorId": "e647d10fd05a318a97275a2308040837",
    "dynasty": "明",
    "content": [
      "久依香案玉皇前，手捧纶音下九天。",
      "不用橐金酬使越，须知封土在安边。",
      "周爰归去风生袖，长揖分离思满川。",
      "从此相望无远迩，讴歌同答太平年。"
    ]
  },
  {
    "id": "e647d10fd05a318ab0c1a925b2cd4bca",
    "title": "次韵酬安南国王饯别之作",
    "authorName": "潘希曾",
    "authorId": "e647d10fd05a318a97275a2308040837",
    "dynasty": "明",
    "content": [
      "万里观风百越春，瘴烟消尽物华新。",
      "车书不异成周制，飞跃元同大造仁。",
      "稍自沧溟输海错，永依朱鸟奠炎神。",
      "畏天事大无穷意，裁入新诗寄我频。"
    ]
  },
  {
    "id": "e647d10fd05a318a41b38c4ffd55785a",
    "title": "次韵答张东所廷实",
    "authorName": "潘希曾",
    "authorId": "e647d10fd05a318a97275a2308040837",
    "dynasty": "明",
    "content": [
      "出尘心迹了无缨，三十年来四海名。",
      "诗酒对时聊尔尔，行藏于世只平平。",
      "春风偶下贤人榻，南国空惭使者旌。",
      "牡蛎门墙菊花径，白云深锁不胜情。"
    ]
  },
  {
    "id": "e647d10fd05a318a3964bbb98d3142bd",
    "title": "读宋茂名尹潘公家传",
    "authorName": "潘希曾",
    "authorId": "e647d10fd05a318a97275a2308040837",
    "dynasty": "明",
    "content": [
      "元运方兴宋祚危，正是桑田沧海时。",
      "从容一死酬君父，辛苦馀生为本支。",
      "殷室有仁堪并驾，史家无传合题诗。",
      "等闲成败都陈迹，惟有芳名百世垂。"
    ]
  },
  {
    "id": "e647d10fd05a318ae547eb4f20fabcda",
    "title": "送高掌教之赣州",
    "authorName": "潘希曾",
    "authorId": "e647d10fd05a318a97275a2308040837",
    "dynasty": "明",
    "content": [
      "几年吾婺赖仪刑，化雨平分赣水汀。",
      "毛义宦情劳捧檄，韦贤家学惯传经。",
      "故山榕叶归时见，官舍滩声静里听。",
      "君路渐南予渐北，飞鸿消息愈冥冥。"
    ]
  },
  {
    "id": "e647d10fd05a318aaab98ce89907709c",
    "title": "送高掌科颍之册封便道焚黄",
    "authorName": "潘希曾",
    "authorId": "e647d10fd05a318a97275a2308040837",
    "dynasty": "明",
    "content": [
      "五月官河雨乍通，星槎东下更乘风。",
      "周家典礼藩封盛，汉国河山带砺同。",
      "衣锦会看过故里，焚黄仍得报先公。",
      "秋来好是旌归日，青琐封题待纳忠。"
    ]
  },
  {
    "id": "e647d10fd05a318ae793e8f5ac6314e6",
    "title": "送令尹施天瑞之南靖",
    "authorName": "潘希曾",
    "authorId": "e647d10fd05a318a97275a2308040837",
    "dynasty": "明",
    "content": [
      "柳陌尘销暑雨残，故人骑马出长安。",
      "三场旧识凌云气，百里今为应宿官。",
      "丹荔黄柑知地胜，天涯民力赖君宽。",
      "元方若见凭传语，侍从年来愧素餐。"
    ]
  },
  {
    "id": "e647d10fd05a318ac27671f1f6af1c3c",
    "title": "即席次徐正郎庭实韵",
    "authorName": "潘希曾",
    "authorId": "e647d10fd05a318a97275a2308040837",
    "dynasty": "明",
    "content": [
      "思君咄咄困愁城，笑语重逢仆欲更。",
      "岁月有痕惟短鬓，乾坤无用是虚名。",
      "故园水竹三生梦，上国烟花万里情。",
      "自是同心堪细酌，坐沉槐月听鸦鸣。"
    ]
  },
  {
    "id": "e647d10fd05a318afe66023c358ebf75",
    "title": "送丁司训器之赴建平",
    "authorName": "潘希曾",
    "authorId": "e647d10fd05a318a97275a2308040837",
    "dynasty": "明",
    "content": [
      "几年场屋擅才名，教铎初持向建平。",
      "燕市浊醪谈旧雨，潞河文鹢泛新晴。",
      "通家有分垂三世，游宦无端隔两京。",
      "珍重青毡携去好，讲坛高拥六经横。"
    ]
  },
  {
    "id": "e647d10fd05a318a8320d4be4c99fb0f",
    "title": "送吴御医晦叔致仕",
    "authorName": "潘希曾",
    "authorId": "e647d10fd05a318a97275a2308040837",
    "dynasty": "明",
    "content": [
      "一入都门三十年，秋风归兴忽翻然。",
      "久供尚药回天眷，剩有良方与世传。",
      "白发光阴闲后好，青山杖屦醉来便。",
      "门前瀫水深如许，流泽应同橘井泉。"
    ]
  },
  {
    "id": "e647d10fd05a318a4f73c972a911b8ba",
    "title": "八月十四夜西涯阁老园亭看月奉次限韵二首",
    "authorName": "潘希曾",
    "authorId": "e647d10fd05a318a97275a2308040837",
    "dynasty": "明",
    "content": [
      "此月难同恨往年，树头今夕喜将圆。",
      "风流不是寻常地，露坐分明尺五天。",
      "共爱蟾光浮酒斝，还教鹤影舞花筵。",
      "夜阑更觉明宵近，秋色催人醉帽偏。"
    ]
  },
  {
    "id": "e647d10fd05a318a4f73c9724ba7141f",
    "title": "八月十四夜西涯阁老园亭看月奉次限韵二首",
    "authorName": "潘希曾",
    "authorId": "e647d10fd05a318a97275a2308040837",
    "dynasty": "明",
    "content": [
      "此回情景胜常年，树杪清光望欲圆。",
      "风掠暮云沉碧海，露含凉气洗青天。",
      "共求妙句传他日，还许高歌彻四筵。",
      "夜漏未央狂未己，秋来幽事我能偏。"
    ]
  },
  {
    "id": "e647d10fd05a318a4390ae865496d261",
    "title": "十五夜戏效八音体叠前韵二首",
    "authorName": "潘希曾",
    "authorId": "e647d10fd05a318a97275a2308040837",
    "dynasty": "明",
    "content": [
      "金气行秋年复年，石亭秋半月还圆。",
      "丝传律吕风回壑，竹逗清寒露满天。",
      "匏爵不辞歌既醉，土殽随意秩初筵。",
      "革更叵柰光阴速，木影中宵幸不偏。"
    ]
  },
  {
    "id": "e647d10fd05a318a4390ae862f7efe93",
    "title": "十五夜戏效八音体叠前韵二首",
    "authorName": "潘希曾",
    "authorId": "e647d10fd05a318a97275a2308040837",
    "dynasty": "明",
    "content": [
      "金波洗眼送流年，石假山头镜影圆。",
      "丝鬓暗惊行乐地，竹帘高卷未云天。",
      "匏成濩落堪豪饮，土不尘埃合肆筵。",
      "革鼓鼕鼕宫漏杳，木犀花底兴方偏。"
    ]
  },
  {
    "id": "e647d10fd05a318a46040aee88424c43",
    "title": "送胡司训之河涧",
    "authorName": "潘希曾",
    "authorId": "e647d10fd05a318a97275a2308040837",
    "dynasty": "明",
    "content": [
      "故家文献素相闻，上国秋风喜见君。",
      "捧檄忽惊千里去，传经不负一生勤。",
      "祖筵漫对黄花雨，离思遥牵碧树云。",
      "莫厌寒毡淹岁月，栋梁榱桷是奇勋。"
    ]
  },
  {
    "id": "e647d10fd05a318ad62417b44ee5fc27",
    "title": "早春次韵答李内翰序庵",
    "authorName": "潘希曾",
    "authorId": "e647d10fd05a318a97275a2308040837",
    "dynasty": "明",
    "content": [
      "吹面东风渐可迎，春来天气快新晴。",
      "欣欣柳色如相得，脉脉河流亦有情。",
      "登眺我犹妨阮屐，校雠君不让韩檠。",
      "久同禁署非沦滞，岁月令人重友生。"
    ]
  },
  {
    "id": "e647d10fd05a318a6d97d6e8bcd58a34",
    "title": "追挽王正郎先生",
    "authorName": "潘希曾",
    "authorId": "e647d10fd05a318a97275a2308040837",
    "dynasty": "明",
    "content": [
      "洛下风流忆昔贤，投簪当路正青年。",
      "贤劳旧著司徒绩，退隐新登太史编。",
      "化去迹陈猿鹤怨，读残书在子孙传。",
      "千年嵩岳收灵气，洒泪徒劳吊九泉。"
    ]
  },
  {
    "id": "e647d10fd05a318a28c16e9543d511c2",
    "title": "追挽王宪副先生",
    "authorName": "潘希曾",
    "authorId": "e647d10fd05a318a97275a2308040837",
    "dynasty": "明",
    "content": [
      "拟赋招魂欲断肠，曾于髫丱挹威光。",
      "乘骢尚忆同先子，附骥偏怜得季方。",
      "翰苑才名元独步，柏台风度更流芳。",
      "高坟宿草年华去，怅望空惭一瓣香。"
    ]
  },
  {
    "id": "e647d10fd05a318ac1f3f27750cacce3",
    "title": "赠陈司训洁之浦江",
    "authorName": "潘希曾",
    "authorId": "e647d10fd05a318a97275a2308040837",
    "dynasty": "明",
    "content": [
      "人物从来说浦阳，斯文未丧有书香。",
      "年来后学多狂简，事在先生为主张。",
      "宝婺夜晴风月好，龙门春静薜萝长。",
      "绝怜官舍邻予舍，千里因君话故乡。"
    ]
  },
  {
    "id": "e647d10fd05a318a7dde87420be2199f",
    "title": "寿司空陕西李公",
    "authorName": "潘希曾",
    "authorId": "e647d10fd05a318a97275a2308040837",
    "dynasty": "明",
    "content": [
      "关西自昔盛贤豪，晚节如公一世高。",
      "八座勋名垂竹帛，七旬风月老林皋。",
      "眠云华岳仙为侣，屑玉蓝田露作膏。",
      "笑看斑斓环膝下，年年介寿进春醪。"
    ]
  },
  {
    "id": "e647d10fd05a318a55f46d895acb77ed",
    "title": "次韵咏徐秋官厅事槐柏二首",
    "authorName": "潘希曾",
    "authorId": "e647d10fd05a318a97275a2308040837",
    "dynasty": "明",
    "content": [
      "西曹清景属槐堂，酒兴诗情取次偿。",
      "细蕊缀黄临短槛，新梢抽绿过东墙。",
      "午阴谩喜先秋桂，春色何妨后野棠。",
      "日永风清官事了，羡君挥麈据胡床。"
    ]
  },
  {
    "id": "e647d10fd05a318a55f46d899fec22cc",
    "title": "次韵咏徐秋官厅事槐柏二首",
    "authorName": "潘希曾",
    "authorId": "e647d10fd05a318a97275a2308040837",
    "dynasty": "明",
    "content": [
      "夭乔满目孰媸妍，偃蹇寒姿特可怜。",
      "空谷移根天自别，古堂分影地逾偏。",
      "终于晚节知君子，不向春风竞少年。",
      "剩与诗家添好兴，四时苍翠锁云烟。"
    ]
  },
  {
    "id": "e647d10fd05a318a92cad0903fdd3ee9",
    "title": "盆荷次韵李宫允二首",
    "authorName": "潘希曾",
    "authorId": "e647d10fd05a318a97275a2308040837",
    "dynasty": "明",
    "content": [
      "坐困炎蒸百事慵，对花犹觉野情浓。",
      "亭亭不尽淩波意，淡淡初回晕酒容。",
      "眼底西湖非幻景，尊前泰华有奇峰。",
      "绿漪清浅香风细，爱护仍愁急雨舂。"
    ]
  },
  {
    "id": "e647d10fd05a318a92cad09013ac4216",
    "title": "盆荷次韵李宫允二首",
    "authorName": "潘希曾",
    "authorId": "e647d10fd05a318a97275a2308040837",
    "dynasty": "明",
    "content": [
      "赏心吟事病来慵，尚爱荷香一味浓。",
      "翠盖偶倾如故好，红妆微笑为谁容。",
      "出尘已绝三千界，过雨空疑十二峰。",
      "更谢主人能好客，留连不觉醉高舂。"
    ]
  },
  {
    "id": "e647d10fd05a318aaf50c0d2f9b9e902",
    "title": "寄赠钟处士",
    "authorName": "潘希曾",
    "authorId": "e647d10fd05a318a97275a2308040837",
    "dynasty": "明",
    "content": [
      "富川云水草堂深，想见先生抱膝吟。",
      "献玉未明和氏泣，绝弦谁识伯牙心。",
      "渔舟小泛沿荷浦，书卷闲开傍竹阴。",
      "搔首日高犹散发，更无魂梦到朝簪。"
    ]
  },
  {
    "id": "e647d10fd05a318aa3d8a4808bcdb7d5",
    "title": "送童贰守栗卿之姑苏",
    "authorName": "潘希曾",
    "authorId": "e647d10fd05a318a97275a2308040837",
    "dynasty": "明",
    "content": [
      "十年萍梗事堪嗟，犹喜相逢鬓未华。",
      "州县岂宜清庙器，诗书元自大方家。",
      "黄花暂醉离亭晚，鸿雁同征去路赊。",
      "回首吴江枫落夜，诗成须向故人夸。"
    ]
  },
  {
    "id": "e647d10fd05a318abcfbbc175063cbb6",
    "title": "送杜司训世良之丰县",
    "authorName": "潘希曾",
    "authorId": "e647d10fd05a318a97275a2308040837",
    "dynasty": "明",
    "content": [
      "丰沛英雄入彀来，春风桃李待栽培。",
      "千金久负屠龙艺，一笑重经戏马台。",
      "云暗楚天鸿雁杳，酒酣燕市菊花开。",
      "分携话及乡邦事，二十年前首重回。"
    ]
  },
  {
    "id": "e647d10fd05a318a39232be72fad43f9",
    "title": "次韵答李序庵",
    "authorName": "潘希曾",
    "authorId": "e647d10fd05a318a97275a2308040837",
    "dynasty": "明",
    "content": [
      "搔首流年万事新，交游赢得故情真。",
      "未论车马来今雨，直许金兰到古人。",
      "邀月酒杯频入夜，傍花棋局不沾尘。",
      "多君满腹琅玕在，阊阖终须次第陈。"
    ]
  },
  {
    "id": "e647d10fd05a318af347fd10c79dd816",
    "title": "半隐王先生挽词",
    "authorName": "潘希曾",
    "authorId": "e647d10fd05a318a97275a2308040837",
    "dynasty": "明",
    "content": [
      "半隐先生本席珍，懒从三聘试经纶。",
      "此身已逐忘机鸟，有子还为瑞世麟。",
      "命服再膺荣昼锦，林泉终老遂天真。",
      "斜阳宰木今如许，剩有高风激后人。"
    ]
  },
  {
    "id": "e647d10fd05a318ac189f09fe197a68c",
    "title": "阁老石淙杨公司空鹤山李公都宪东皋王公为同年之会予以年家子与席奉次石淙公韵二首",
    "authorName": "潘希曾",
    "authorId": "e647d10fd05a318a97275a2308040837",
    "dynasty": "明",
    "content": [
      "台星瑞世累朝来，鼎立春风寿域开。",
      "宿德已为天下老，流芳还拟岁寒梅。",
      "题名三百元同榜，入会儿孙几举杯。",
      "乐事也知须尽兴，疏帘迟日任西颓。"
    ]
  },
  {
    "id": "e647d10fd05a318ac189f09f44e4c31f",
    "title": "阁老石淙杨公司空鹤山李公都宪东皋王公为同年之会予以年家子与席奉次石淙公韵二首",
    "authorName": "潘希曾",
    "authorId": "e647d10fd05a318a97275a2308040837",
    "dynasty": "明",
    "content": [
      "四海通家有自来，登堂今日绮筵开。",
      "试看当鼎调和手，都是先春馥郁梅。",
      "盛世喜成嘉会礼，后生叨进旅酬杯。",
      "三山并峙真堪范，竟日酣歌玉不颓。"
    ]
  },
  {
    "id": "e647d10fd05a318a195f30a3fd0dfbac",
    "title": "寿蒲庵王封君八十",
    "authorName": "潘希曾",
    "authorId": "e647d10fd05a318a97275a2308040837",
    "dynasty": "明",
    "content": [
      "白发乌纱陆地仙，逍遥心迹寄林泉。",
      "蟠桃有待三千岁，甲子重过二十年。",
      "阅世方曈超色界，长生灵药在丹田。",
      "老莱膝下能儿戏，更向黄堂启寿筵。"
    ]
  },
  {
    "id": "e647d10fd05a318a2ab01626dc9f0082",
    "title": "郊祀分献四渎坛二首",
    "authorName": "潘希曾",
    "authorId": "e647d10fd05a318a97275a2308040837",
    "dynasty": "明",
    "content": [
      "列炬薰天蔟紫坛，露华星彩溢虚寒。",
      "五云望切威严地，四渎名叨奠献官。",
      "礼乐雍容三代盛，精诚感格百神欢。",
      "遭逢未有涓埃报，拟赋甘泉寓责难。"
    ]
  },
  {
    "id": "e647d10fd05a318a2ab01626675fd550",
    "title": "郊祀分献四渎坛二首",
    "authorName": "潘希曾",
    "authorId": "e647d10fd05a318a97275a2308040837",
    "dynasty": "明",
    "content": [
      "寰区润泽荷神功，登祀郊坛礼数崇。",
      "篚帛敬将从水色，篝灯高照切云红。",
      "石龛幽邃香烟表，碧殿玲珑树影中。",
      "对越再三分献罢，格天一德仰宸衷。"
    ]
  },
  {
    "id": "e647d10fd05a318a746ee28def2949d0",
    "title": "游琅琊寺不果次韵答曹少卿汝学",
    "authorName": "潘希曾",
    "authorId": "e647d10fd05a318a97275a2308040837",
    "dynasty": "明",
    "content": [
      "名山闻说好亭台，千里怀游未果来。",
      "空羡暮云归老衲，竟留中路憩苍苔。",
      "泉迷庶子清难濯，岭望磨施翠不开。",
      "明日追陪了心赏，输君先我已三回。"
    ]
  },
  {
    "id": "e647d10fd05a318aedd0f5be4239b5d3",
    "title": "雪晓次韵",
    "authorName": "潘希曾",
    "authorId": "e647d10fd05a318a97275a2308040837",
    "dynasty": "明",
    "content": [
      "朝来寒气透重衣，雪压茅檐半掩扉。",
      "院落光生花满树，池塘清绝玉为矶。",
      "舟横西涧无人渡，帘卷丰山断鸟飞。",
      "竟日拥炉官事简，诗成高兴转崔巍。"
    ]
  },
  {
    "id": "e647d10fd05a318ab6ea95b2903b711b",
    "title": "丙子冬至次韩信山韵",
    "authorName": "潘希曾",
    "authorId": "e647d10fd05a318a97275a2308040837",
    "dynasty": "明",
    "content": [
      "天地阳回又此辰，履长馀庆仰皇宸。",
      "年华滚滚波同逝，官寺寥寥山作邻。",
      "冻合砚池从阁笔，暖生茶灶任添薪。",
      "滁阳细酒堪消日，拭眼梅花对早春。"
    ]
  },
  {
    "id": "e647d10fd05a318a8467c9d1726814c1",
    "title": "立冬日有怀京师诸友",
    "authorName": "潘希曾",
    "authorId": "e647d10fd05a318a97275a2308040837",
    "dynasty": "明",
    "content": [
      "东皇消息到江梅，鼓吹郊迎晓色开。",
      "五日新正浑醉里，百年残梦又春来。",
      "他乡彩燕随缘看，何处云鸿寄札回。",
      "料得故人多健在，寻芳联辔满金台。"
    ]
  },
  {
    "id": "e647d10fd05a318a7fbe1270ef40a3a3",
    "title": "人日雪",
    "authorName": "潘希曾",
    "authorId": "e647d10fd05a318a97275a2308040837",
    "dynasty": "明",
    "content": [
      "入春二日逢人日，占岁宜晴苦不晴。",
      "冻雨作花还六出，终风吹冷竟三更。",
      "羊羔荐酒浑多事，蟹眼烹茶渐有声。",
      "访戴未能馀兴在，朗吟空对夕窗明。"
    ]
  },
  {
    "id": "e647d10fd05a318a92bef069019b8dd7",
    "title": "廨舍梅久不开戏述",
    "authorName": "潘希曾",
    "authorId": "e647d10fd05a318a97275a2308040837",
    "dynasty": "明",
    "content": [
      "山城春到一旬强，墙角官梅尚未香。",
      "索笑几回虚杜老，惊时今已负何郎。",
      "空怜冻萼凝红蜡，安得南枝出靓妆。",
      "商鼎有须应忌早，故含元气混群芳。"
    ]
  },
  {
    "id": "e647d10fd05a318a0d897828f4b5c824",
    "title": "数日梅犹未开叠前韵",
    "authorName": "潘希曾",
    "authorId": "e647d10fd05a318a97275a2308040837",
    "dynasty": "明",
    "content": [
      "经冬相对意差强，半月东风未放香。",
      "远信不堪传驿使，幽期如待探花郎。",
      "日斜篱落贪春睡，月冷黄昏怯晚妆。",
      "为尔兴怀怀作恼，强裁诗句答年芳。"
    ]
  },
  {
    "id": "e647d10fd05a318a80ad26fc785190a3",
    "title": "次韵曹霜厓梅开见寄",
    "authorName": "潘希曾",
    "authorId": "e647d10fd05a318a97275a2308040837",
    "dynasty": "明",
    "content": [
      "霜葩初见隔墙枝，尚及新正未是迟。",
      "寒气袭人朝梦破，暗香牵兴晚吟宜。",
      "情多怕弄风前笛，病起思倾月下卮。",
      "我屋一株仍冷蕊，却疑春色与君私。"
    ]
  },
  {
    "id": "e647d10fd05a318abc7cbaf5d2919553",
    "title": "梅始开叠前韵",
    "authorName": "潘希曾",
    "authorId": "e647d10fd05a318a97275a2308040837",
    "dynasty": "明",
    "content": [
      "梅花照眼忽枝枝，冠绝中园不论迟。",
      "香远自缘冰雪助，格高偏与水云宜。",
      "临芳合有金声赋，送酒何惭玉液卮。",
      "湖上孤山应更好，偏舟终拟遂吾私。"
    ]
  },
  {
    "id": "e647d10fd05a318ac54f3aa3b9c203b0",
    "title": "雨中梅花盛开",
    "authorName": "潘希曾",
    "authorId": "e647d10fd05a318a97275a2308040837",
    "dynasty": "明",
    "content": [
      "雪中留滞雨中开，二月相逢是晚梅。",
      "横水一枝仍韵在，闭门终日忽春来。",
      "眼怜冷艳移时立，心醉幽香命酒陪。",
      "正恐阴云妨月色，不教疏影到亭台。"
    ]
  },
  {
    "id": "e647d10fd05a318adf74ea089df61387",
    "title": "次日仍雨叠前韵",
    "authorName": "潘希曾",
    "authorId": "e647d10fd05a318a97275a2308040837",
    "dynasty": "明",
    "content": [
      "怀抱经春不自开，晓窗风雨正愁梅。",
      "香魂避湿应归尽，粉艳惊吹易落来。",
      "铁石广平心故在，湖山和靖兴难陪。",
      "阴晴等尔吾游倦，为汝须登月下台。"
    ]
  },
  {
    "id": "e647d10fd05a318a1411a6a781679cfe",
    "title": "次韵曹霜厓园梅为风所苦",
    "authorName": "潘希曾",
    "authorId": "e647d10fd05a318a97275a2308040837",
    "dynasty": "明",
    "content": [
      "寄语逋翁莫漫悲，风狂未损好花枝。",
      "芳宜送酒何愁落，香欲沾衣不惮吹。",
      "乍点宫妆凭小试，渐成鼎味待深知。",
      "繁华摆落尤奇绝，月夕来看豫作期。"
    ]
  },
  {
    "id": "e647d10fd05a318ae5dcc1f52141f913",
    "title": "游琅琊",
    "authorName": "潘希曾",
    "authorId": "e647d10fd05a318a97275a2308040837",
    "dynasty": "明",
    "content": [
      "十里琅琊气郁葱，峰回路转兴难穷。",
      "禅房驾壑临清泚，石磴梯云到碧空。",
      "钟阜一卷烟霭外，长江疋练渺茫中。",
      "千年帝子留奇观，多少游人感慨同。"
    ]
  },
  {
    "id": "e647d10fd05a318a967ad7dc0d590df9",
    "title": "叠前韵答曹霜厓",
    "authorName": "潘希曾",
    "authorId": "e647d10fd05a318a97275a2308040837",
    "dynasty": "明",
    "content": [
      "华裾几度望青葱，咫尺西邻眼欲穷。",
      "拄杖竟妨春雨湿，谈棋谁伴草堂空。",
      "青山半落闲愁里，白日都消断简中。",
      "薄暮诗来天渐霁，尚期歌咏一樽同。"
    ]
  },
  {
    "id": "e647d10fd05a318a76f766c46025710c",
    "title": "曹霜厓以诗谢茗并致佳酒次韵",
    "authorName": "潘希曾",
    "authorId": "e647d10fd05a318a97275a2308040837",
    "dynasty": "明",
    "content": [
      "春睡昏昏颇泥人，叩门诗到日加辰。",
      "愧无琼玖偿投李，赖有交游托饮醇。",
      "馈茗敢夸阳羡胜，分醅真出酿泉新。",
      "枯肠醉里还堪润，月夕风晨此兴均。"
    ]
  },
  {
    "id": "e647d10fd05a318aa2d69920440b5345",
    "title": "即事",
    "authorName": "潘希曾",
    "authorId": "e647d10fd05a318a97275a2308040837",
    "dynasty": "明",
    "content": [
      "滁上烟峦翠绕城，悠然相对转愁生。",
      "花枝几树初经眼，风雨连宵太薄情。",
      "上国交游书久绝，故园心事梦难成。",
      "等闲病起春过半，曳履池边看晚晴。"
    ]
  },
  {
    "id": "e647d10fd05a318a165d8e8a59992ed6",
    "title": "春风",
    "authorName": "潘希曾",
    "authorId": "e647d10fd05a318a97275a2308040837",
    "dynasty": "明",
    "content": [
      "底事春风喜叫呶，乍闻南陌忽东郊。",
      "重茅卷去随羊角，古木摧残堕鹊巢。",
      "料峭不禁轻酒力，飘零馀恨付花梢。",
      "寻常少出愁吹倒，多半韶光睡里抛。"
    ]
  },
  {
    "id": "e647d10fd05a318a33b26fa91386b0d2",
    "title": "南郭",
    "authorName": "潘希曾",
    "authorId": "e647d10fd05a318a97275a2308040837",
    "dynasty": "明",
    "content": [
      "南郭青山映草堂，两年春梦落滁阳。",
      "空惭伯问新恩命，误入欧公旧醉乡。",
      "忧极江湖天渺渺，兴阑花鸟雨茫茫。",
      "日长人静惟危坐，消尽幽轩几炷香。"
    ]
  },
  {
    "id": "e647d10fd05a318ad602497e60483147",
    "title": "寄赠朱良矩改令丹阳",
    "authorName": "潘希曾",
    "authorId": "e647d10fd05a318a97275a2308040837",
    "dynasty": "明",
    "content": [
      "暂别仙班绾县章，泌阳期月又丹阳。",
      "恢恢馀地牛刀底，籍籍才名豸绣场。",
      "夜雨十年空梦寐，暮云千里益凄凉。",
      "江头香草堪纫佩，已觉流芳自此长。"
    ]
  }
]