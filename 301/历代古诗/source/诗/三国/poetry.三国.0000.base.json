[
  {
    "id": "5434236d15acba7b42fe621f8343a937",
    "title": "从军行",
    "authorName": "左延年",
    "authorId": "5434236d15acba7bd1457b72d1457b72",
    "dynasty": "三国",
    "content": [
      "从军何等乐，一驱乘双驳。鞍马照人目，龙骧自动作。"
    ]
  },
  {
    "id": "5434236d3016aaac7d4df018663cd6cd",
    "title": "咏怀八十二首（其一）",
    "authorName": "阮籍",
    "authorId": "5434236d3016aaac6f3ef77a8c19f571",
    "dynasty": "三国",
    "content": [
      "夜中不能寐，起坐弹鸣琴。",
      "薄帷鉴明月，清风吹我襟。",
      "孤鸿号外野，翔鸟鸣北林。",
      "徘徊将何见？忧思独伤心。"
    ]
  },
  {
    "id": "5434236d3016aaacaaf1aabdefb4b085",
    "title": "咏怀八十二首（其七十九）",
    "authorName": "阮籍",
    "authorId": "5434236d3016aaac6f3ef77a8c19f571",
    "dynasty": "三国",
    "content": [
      "林中有奇鸟，自言是凤凰。",
      "清朝饮醴泉，日夕栖山冈。",
      "高鸣彻九州，延颈望八荒。",
      "适逢商风起，羽翼自摧藏。",
      "一去昆仑西，何时复还翔。",
      "但恨处非位，怆悢使心伤。"
    ]
  },
  {
    "id": "5434236d3016aaacda491a242022a23d",
    "title": "咏怀八十二首（其二）",
    "authorName": "阮籍",
    "authorId": "5434236d3016aaac6f3ef77a8c19f571",
    "dynasty": "三国",
    "content": [
      "谁言万事艰，逍遥可终生。",
      "临堂翳华树，悠悠念无形。",
      "彷徨思亲友，倏忽复至冥。",
      "寄言东飞鸟，可用慰我情。"
    ]
  },
  {
    "id": "5434236d3016aaac86b1d8c12e3c6f75",
    "title": "咏怀八十二首（其三）",
    "authorName": "阮籍",
    "authorId": "5434236d3016aaac6f3ef77a8c19f571",
    "dynasty": "三国",
    "content": [
      "嘉时在今辰，零雨洒尘埃。",
      "临路望所思，日夕复不来。",
      "人情有感慨，荡漾焉可能。",
      "挥涕怀哀伤，辛酸谁语哉！"
    ]
  },
  {
    "id": "5434236d3016aaac34c88e46d3b88491",
    "title": "咏怀八十二首（其四）",
    "authorName": "阮籍",
    "authorId": "5434236d3016aaac6f3ef77a8c19f571",
    "dynasty": "三国",
    "content": [
      "二妃游江滨，逍遥从风翔。",
      "交甫解环佩，婉娈有芬芳。",
      "猗靡情欢爱，千载不相忘。",
      "倾城迷下蔡，容好结中肠。",
      "感激生忧思，萱草树兰房。",
      "膏沐为谁施，其雨怨朝阳。",
      "如何金石交，一旦更离伤。"
    ]
  },
  {
    "id": "5434236d3016aaac5e84cabe0e72113e",
    "title": "咏怀八十二首（其五）",
    "authorName": "阮籍",
    "authorId": "5434236d3016aaac6f3ef77a8c19f571",
    "dynasty": "三国",
    "content": [
      "嘉树下成蹊，东园桃与李。",
      "秋风吹飞藿，零落从此始。",
      "繁华有憔悴，堂上生荆杞。",
      "驱马舍之去，去上西山趾；",
      "一身不自保，何况恋妻子！",
      "凝霜被野草，岁暮亦云已。"
    ]
  },
  {
    "id": "5434236d3016aaac1b4f1085da4b5dd9",
    "title": "咏怀八十二首（其六）",
    "authorName": "阮籍",
    "authorId": "5434236d3016aaac6f3ef77a8c19f571",
    "dynasty": "三国",
    "content": [
      "天马出西北，由来从东道。",
      "春秋非有讫，富贵焉常保。",
      "清露被皋兰，凝霜沾野草。",
      "朝为美少年，夕暮成丑老。",
      "自非王子晋，谁能常美好。"
    ]
  },
  {
    "id": "5434236d3016aaacd28bd60b7b292d90",
    "title": "咏怀八十二首（其七）",
    "authorName": "阮籍",
    "authorId": "5434236d3016aaac6f3ef77a8c19f571",
    "dynasty": "三国",
    "content": [
      "平生少年时，轻薄好弦歌。",
      "西游咸阳中，赵李相经过。",
      "娱乐未终极，白日忽蹉跎。",
      "驱马复来归，反顾望三河。",
      "黄金百镒尽，资用常苦多。",
      "北临太行道，失路将如何！"
    ]
  },
  {
    "id": "5434236d3016aaac1cd00cc9a3ea3d80",
    "title": "咏怀八十二首（其三十一）",
    "authorName": "阮籍",
    "authorId": "5434236d3016aaac6f3ef77a8c19f571",
    "dynasty": "三国",
    "content": [
      "驾言发魏都，南向望吹台，",
      "箫管有遗音，梁王安在哉？",
      "战士食糟糠，贤者处蒿莱。",
      "歌舞曲未终，秦兵已复来。",
      "夹林非我有，朱宫生尘埃。",
      "军败华阳下，身竟为土灰。"
    ]
  },
  {
    "id": "5434236d3016aaac690532b6f5351efe",
    "title": "咏怀八十二首（其八）",
    "authorName": "阮籍",
    "authorId": "5434236d3016aaac6f3ef77a8c19f571",
    "dynasty": "三国",
    "content": [
      "昔闻东陵瓜，近在青门外。",
      "连畛距阡陌，子母相钩带。",
      "五色曜朝日，嘉宾四面会。",
      "膏火自煎熬，多财为患害。",
      "布衣可终身，宠禄岂足赖。"
    ]
  },
  {
    "id": "5434236d3016aaac11f4b0bcfff80085",
    "title": "咏怀八十二首（其九）",
    "authorName": "阮籍",
    "authorId": "5434236d3016aaac6f3ef77a8c19f571",
    "dynasty": "三国",
    "content": [
      "炎暑惟兹夏，三旬将欲移。",
      "芳树垂绿叶，青云自逶迤。",
      "四时更代谢，日月递参差。",
      "徘徊空堂上，忉怛莫我知。",
      "愿睹卒欢好，不见悲别离。"
    ]
  },
  {
    "id": "5434236d3016aaacaff21d01c76cf504",
    "title": "咏怀八十二首（其十）",
    "authorName": "阮籍",
    "authorId": "5434236d3016aaac6f3ef77a8c19f571",
    "dynasty": "三国",
    "content": [
      "灼灼西隤日，馀光照我衣。",
      "回风吹四壁，寒鸟相因依。",
      "周周尚衔羽，蛩蛩亦念饥。",
      "如何当路子，磬折忘所归！",
      "岂为夸誉名，憔悴使心悲。",
      "宁与燕雀翔，不随黄鹄飞。",
      "黄鹄游四海，中路将安归？"
    ]
  },
  {
    "id": "5434236d3016aaaca0a9f679db881805",
    "title": "咏怀八十二首（其十一）",
    "authorName": "阮籍",
    "authorId": "5434236d3016aaac6f3ef77a8c19f571",
    "dynasty": "三国",
    "content": [
      "步出上东门，北望首阳岑。",
      "下有采薇士，上有嘉树林。",
      "良辰在何许，凝霜沾衣襟。",
      "寒风振山冈，玄云起重阴。",
      "鸣雁飞南征，鶗鴂发哀音。",
      "素质游商声，悽怆伤我心。"
    ]
  },
  {
    "id": "5434236d3016aaac12a826831d58aed4",
    "title": "咏怀八十二首（其十二）",
    "authorName": "阮籍",
    "authorId": "5434236d3016aaac6f3ef77a8c19f571",
    "dynasty": "三国",
    "content": [
      "北里多奇舞，濮上有微音。",
      "轻薄闲游子，俯仰乍浮沉。",
      "捷径从狭路，黾勉趋荒淫。",
      "焉见王子乔，乘云翔邓林。",
      "独有延年术，可以慰我心。"
    ]
  },
  {
    "id": "5434236d3016aaac7302961a29ee3b1a",
    "title": "咏怀八十二首（其十三）",
    "authorName": "阮籍",
    "authorId": "5434236d3016aaac6f3ef77a8c19f571",
    "dynasty": "三国",
    "content": [
      "湛湛长江水，上有枫树林。",
      "皋兰被径路，青骊逝骎骎。",
      "远望令人悲，春气感我心。",
      "三楚多秀士，朝云进荒淫。",
      "朱华振芬芳，高蔡相追寻。",
      "一为黄雀哀，涕下谁能禁？"
    ]
  },
  {
    "id": "5434236d3016aaac42b15c74057a2163",
    "title": "咏怀八十二首（其十四）",
    "authorName": "阮籍",
    "authorId": "5434236d3016aaac6f3ef77a8c19f571",
    "dynasty": "三国",
    "content": [
      "悬车在西南，羲和将欲倾。",
      "流光耀四海，忽忽至夕冥。",
      "朝为咸池晖，蒙汜受其荣。",
      "岂知穷达士，一死不再生。",
      "视彼桃李花，谁能久荧荧！",
      "君子在何许，叹息未合并。",
      "瞻仰景山松，可以慰吾情。"
    ]
  },
  {
    "id": "5434236d3016aaac9dae1ed1c51867ee",
    "title": "咏怀八十二首（其十五）",
    "authorName": "阮籍",
    "authorId": "5434236d3016aaac6f3ef77a8c19f571",
    "dynasty": "三国",
    "content": [
      "西方有佳人，皎若白日光。",
      "被服纤罗衣，左右佩双璜。",
      "修容耀姿美，顺风振微芳。",
      "登高眺所思，举袂向朝阳。",
      "寄颜云霄闲，挥袖凌虚翔。",
      "飘飖恍惚中，流眄顾我傍。",
      "悦怿未交接，晤言用感伤。"
    ]
  },
  {
    "id": "5434236d3016aaac3504b6029ba63619",
    "title": "咏怀八十二首（其十六）",
    "authorName": "阮籍",
    "authorId": "5434236d3016aaac6f3ef77a8c19f571",
    "dynasty": "三国",
    "content": [
      "昔日繁华子，安陵与龙阳。",
      "夭夭桃李花，灼灼有辉光。",
      "悦怿若九春，磬折似秋霜。",
      "流眄发姿媚，言笑吐芬芳。",
      "携手等欢爱，宿昔同衾裳。",
      "愿为双飞鸟，比翼共翱翔。",
      "丹青著明誓，永世不相忘。"
    ]
  },
  {
    "id": "5434236d3016aaac4916ab18d7cd7bb6",
    "title": "咏怀八十二首（其十七）",
    "authorName": "阮籍",
    "authorId": "5434236d3016aaac6f3ef77a8c19f571",
    "dynasty": "三国",
    "content": [
      "登高临四野，北望青山阿。",
      "松柏翳冈岑，飞鸟鸣相过。",
      "感慨怀辛酸，怨毒常苦多。",
      "李公悲东门，苏子狭三河。",
      "求仁自得仁，岂复叹咨嗟？"
    ]
  },
  {
    "id": "5434236d3016aaacc82607bc03b2cba2",
    "title": "咏怀八十二首（其十八）",
    "authorName": "阮籍",
    "authorId": "5434236d3016aaac6f3ef77a8c19f571",
    "dynasty": "三国",
    "content": [
      "开秋肇凉气，蟋蟀鸣床帷。",
      "感物怀殷忧，悄悄令心悲。",
      "多言焉所告，繁辞将诉谁！",
      "微风吹罗袂，明月耀清晖。",
      "晨鸡鸣高树，命驾起旋归。"
    ]
  },
  {
    "id": "5434236d3016aaac4b56563536974aaf",
    "title": "咏怀八十二首（其十九）",
    "authorName": "阮籍",
    "authorId": "5434236d3016aaac6f3ef77a8c19f571",
    "dynasty": "三国",
    "content": [
      "昔年十四五，志尚好书诗。",
      "被褐怀珠玉，颜闵相与期。",
      "开轩临四野，登高望所思。",
      "丘墓蔽山冈，万代同一时。",
      "千秋万岁后，荣名安所之！",
      "乃悟羡门子，噭噭今自嗤。"
    ]
  },
  {
    "id": "5434236d3016aaace51a2bd6075a6cb5",
    "title": "咏怀八十二首（其二十）",
    "authorName": "阮籍",
    "authorId": "5434236d3016aaac6f3ef77a8c19f571",
    "dynasty": "三国",
    "content": [
      "徘徊蓬池上，还顾望大梁。",
      "绿水扬洪波，旷野莽茫茫。",
      "走兽交横驰，飞鸟相随翔。",
      "是时鹑火中，日月正相望。",
      "朔风厉严寒，阴气下微霜。",
      "羁旅无俦匹，俯仰怀哀伤。",
      "小人计其功，君子道其常。",
      "岂惜终憔悴，咏言著斯章。"
    ]
  },
  {
    "id": "5434236d3016aaacedf9a91ea057fbda",
    "title": "咏怀八十二首（其二十一）",
    "authorName": "阮籍",
    "authorId": "5434236d3016aaac6f3ef77a8c19f571",
    "dynasty": "三国",
    "content": [
      "俦物终始殊，修短各异方。",
      "琅玕生高山，芝英耀朱堂。",
      "荧荧桃李花，成蹊将夭伤。",
      "焉敢希千术，三春表微光。",
      "自非凌风树，憔悴乌有常。"
    ]
  },
  {
    "id": "5434236d3016aaac52a56bebacc4bb39",
    "title": "咏怀八十二首（其二十二）",
    "authorName": "阮籍",
    "authorId": "5434236d3016aaac6f3ef77a8c19f571",
    "dynasty": "三国",
    "content": [
      "幽兰不可佩，朱草为谁荣？",
      "修竹隐山阴，射干临层城。",
      "葛藟延幽谷，瓜瓞生。",
      "乐极消灵神，哀深伤人情。",
      "竟知忧无益，岂若归太清！"
    ]
  },
  {
    "id": "5434236d3016aaac87384c2a08f0aeb2",
    "title": "咏怀八十二首（其二十三）",
    "authorName": "阮籍",
    "authorId": "5434236d3016aaac6f3ef77a8c19f571",
    "dynasty": "三国",
    "content": [
      "杨朱泣岐路，墨子悲染丝。",
      "揖让长离别，飘飖难与期。",
      "岂徒燕婉情，存亡诚有之。",
      "萧索人所悲，祸衅不可辞。",
      "赵女媚中山，谦柔愈见欺。",
      "嗟嗟涂上士，何用自保持？"
    ]
  },
  {
    "id": "5434236d3016aaac02a64de63ebfb685",
    "title": "咏怀八十二首（其二十四）",
    "authorName": "阮籍",
    "authorId": "5434236d3016aaac6f3ef77a8c19f571",
    "dynasty": "三国",
    "content": [
      "于心怀寸阴，羲阳将欲冥。",
      "挥袂抚长剑，仰观浮云征。",
      "云间有玄鹄，抗志扬哀声。",
      "一飞冲青天，旷世不再鸣。",
      "岂与鹑鷃游，连翩戏中庭。"
    ]
  },
  {
    "id": "5434236d3016aaac7e5515622e4f8d06",
    "title": "咏怀八十二首（其二十五）",
    "authorName": "阮籍",
    "authorId": "5434236d3016aaac6f3ef77a8c19f571",
    "dynasty": "三国",
    "content": [
      "夏后乘云舆，夸父为邓林。",
      "存亡从变化，日月有浮沉。",
      "凤凰鸣参差，伶伦发其音。",
      "王子好箫管，世世相追寻。",
      "谁言不可见，青鸟明我心。"
    ]
  },
  {
    "id": "5434236d3016aaacf8970f8853bcb633",
    "title": "咏怀八十二首（其二十六）",
    "authorName": "阮籍",
    "authorId": "5434236d3016aaac6f3ef77a8c19f571",
    "dynasty": "三国",
    "content": [
      "鸴鸠飞桑榆，海鸟运天池。",
      "岂不识宏大，羽翼不相宜。",
      "扶摇安可翔，不若栖树枝。",
      "下集蓬艾间，上游园圃篱。",
      "但尔亦自足，用子为追随。"
    ]
  },
  {
    "id": "5434236d3016aaac306532616dd07796",
    "title": "咏怀八十二首（其二十七） ",
    "authorName": "阮籍",
    "authorId": "5434236d3016aaac6f3ef77a8c19f571",
    "dynasty": "三国",
    "content": [
      "生命辰安在，忧戚涕沾襟。",
      "高鸟翔山冈，燕雀栖下林。",
      "青云蔽前庭，素琴凄我心。",
      "崇山有鸣鹤，岂可相追寻。"
    ]
  },
  {
    "id": "5434236d3016aaac91865c461c795413",
    "title": "咏怀八十二首（其二十八）",
    "authorName": "阮籍",
    "authorId": "5434236d3016aaac6f3ef77a8c19f571",
    "dynasty": "三国",
    "content": [
      "鸣鸠嬉庭树，焦明游浮云。",
      "焉见孤翔鸟，翩翩无匹群。",
      "死生自然理，消散何缤纷。"
    ]
  },
  {
    "id": "5434236d3016aaac240766fc6fe148d3",
    "title": "咏怀八十二首（其二十九）",
    "authorName": "阮籍",
    "authorId": "5434236d3016aaac6f3ef77a8c19f571",
    "dynasty": "三国",
    "content": [
      "步游三衢旁，惆怅念所思。",
      "岂为今朝见，恍惚诚有之。",
      "泽中生乔松，万世未可期。",
      "高鸟摩天飞，凌云共游嬉。",
      "岂有孤行士，垂涕悲故时。"
    ]
  },
  {
    "id": "5434236d3016aaac5ca0dd438b575ace",
    "title": "咏怀八十二首（其三十）",
    "authorName": "阮籍",
    "authorId": "5434236d3016aaac6f3ef77a8c19f571",
    "dynasty": "三国",
    "content": [
      "清露为凝霜，华草成蒿莱。",
      "谁云君子贤，明达安可能。",
      "乘云招松乔，呼噏永矣哉！"
    ]
  },
  {
    "id": "5434236d3016aaac1cd00cc9d8354c1a",
    "title": "咏怀八十二首（其三十一）",
    "authorName": "阮籍",
    "authorId": "5434236d3016aaac6f3ef77a8c19f571",
    "dynasty": "三国",
    "content": [
      "丹心失恩泽，重德丧所宜。",
      "善言焉可长，慈惠未易施。",
      "不见南飞燕，羽翼正差池。",
      "高子怨新诗，三闾悼乖离。",
      "何为混沌氏，倏忽体貌隳。"
    ]
  },
  {
    "id": "5434236d3016aaacec24d55112bdada4",
    "title": "咏怀八十二首（其三十二）",
    "authorName": "阮籍",
    "authorId": "5434236d3016aaac6f3ef77a8c19f571",
    "dynasty": "三国",
    "content": [
      "十日出旸谷，弭节驰万里。",
      "经天耀四海，倏忽潜蒙汜。",
      "谁言焱炎久，游没何行俟。",
      "逝者岂长生，亦去荆与杞。",
      "千岁犹崇朝，一餐聊自已。",
      "是非得失间，焉足相讥理。",
      "计利知术穷，哀情遽能止。"
    ]
  },
  {
    "id": "5434236d3016aaac48d532d6a0920783",
    "title": "咏怀八十二首（其三十三）",
    "authorName": "阮籍",
    "authorId": "5434236d3016aaac6f3ef77a8c19f571",
    "dynasty": "三国",
    "content": [
      "东南有射山，汾水出其阳。",
      "六龙服气舆，云盖覆天纲。",
      "仙者四五人，逍遥晏兰房。",
      "寝息一纯和，呼噏成露霜。",
      "沐浴丹渊中，照燿日月光。",
      "岂安通灵台，游瀁去高翔。"
    ]
  },
  {
    "id": "5434236d3016aaac2edb3febb24e46c4",
    "title": "咏怀八十二首（其三十四）",
    "authorName": "阮籍",
    "authorId": "5434236d3016aaac6f3ef77a8c19f571",
    "dynasty": "三国",
    "content": [
      "自然有成理，生死道无常。",
      "智巧万端出，大要不易方。",
      "如何夸毗子，作色怀骄肠。",
      "乘轩驱良马，凭几向膏粱。",
      "被服纤罗衣，深榭设闲房。",
      "不见日夕华，翩翩飞路傍。"
    ]
  },
  {
    "id": "5434236d3016aaaca3422cc77a7548c5",
    "title": "咏怀八十二首（其三十五）",
    "authorName": "阮籍",
    "authorId": "5434236d3016aaac6f3ef77a8c19f571",
    "dynasty": "三国",
    "content": [
      "殷忧令志结，怵愓常若惊。",
      "逍遥未终晏，朱华忽西倾。",
      "蟋蟀在户牖，蝼蛄鸣中庭。",
      "心肠未相好，谁云亮我情。",
      "愿为云间鸟，千里一哀鸣。",
      "三芝延瀛洲，远游可长生。"
    ]
  },
  {
    "id": "5434236d3016aaac59ad21f2a5e7fc95",
    "title": "咏怀八十二首（其三十六）",
    "authorName": "阮籍",
    "authorId": "5434236d3016aaac6f3ef77a8c19f571",
    "dynasty": "三国",
    "content": [
      "夸谈快愤懑，情慵发烦心。",
      "西北登不周，东南望邓林。",
      "旷野弥九州，崇山抗高岑。",
      "一餐度万世，千岁再浮沉。",
      "谁云玉石同，泪下不可禁。"
    ]
  },
  {
    "id": "5434236d3016aaac8b3b57c7c93b20f6",
    "title": "咏怀八十二首（其三十七）",
    "authorName": "阮籍",
    "authorId": "5434236d3016aaac6f3ef77a8c19f571",
    "dynasty": "三国",
    "content": [
      "人言愿延年，延年欲焉之？",
      "黄鹄呼子安，千秋未可期。",
      "独坐山岩中，恻怆怀所思。",
      "王子一何好，猗靡相携持。",
      "悦怿犹今辰，计校在一时。",
      "置此明朝事，日夕将见欺。"
    ]
  },
  {
    "id": "5434236d3016aaace732ec5cf22fe93c",
    "title": "咏怀八十二首（其三十八）",
    "authorName": "阮籍",
    "authorId": "5434236d3016aaac6f3ef77a8c19f571",
    "dynasty": "三国",
    "content": [
      "拔剑临白刃，安能相中伤。",
      "但畏工言子，称我三江旁。",
      "飞泉流玉山，悬车栖扶桑。",
      "日月径千里，素风发微霜。",
      "势路自穷达，咨嗟安可长。"
    ]
  },
  {
    "id": "5434236d3016aaacf6497de041431656",
    "title": "咏怀八十二首（其三十九）",
    "authorName": "阮籍",
    "authorId": "5434236d3016aaac6f3ef77a8c19f571",
    "dynasty": "三国",
    "content": [
      "贵贱在天命，穷达自有时。",
      "婉娈佞邪子，随利来相欺。",
      "孤思损惠施，但为谗夫蚩。",
      "鹡鸰鸣云中，载飞靡所期。",
      "焉知倾侧士，一旦不可持。"
    ]
  },
  {
    "id": "5434236d3016aaac47d27bbd4b08d14b",
    "title": "咏怀八十二首（其四十）",
    "authorName": "阮籍",
    "authorId": "5434236d3016aaac6f3ef77a8c19f571",
    "dynasty": "三国",
    "content": [
      "惊风振四野，回云荫堂隅。",
      "床帷为谁设，几杖为谁扶？",
      "虽非明君子，岂暗桑与榆？",
      "世有此聋聩，芒芒将焉如？",
      "翩翩从风飞，悠悠去故居。",
      "离麾玉山下，遗弃毁与誉。"
    ]
  },
  {
    "id": "5434236d3016aaac79f3150ddaf39707",
    "title": "咏怀八十二首（其四十一）",
    "authorName": "阮籍",
    "authorId": "5434236d3016aaac6f3ef77a8c19f571",
    "dynasty": "三国",
    "content": [
      "朝登洪坡颠，日夕望西山。",
      "荆棘被原野，群鸟飞翩翩。",
      "鸾鹥时栖宿，性命有自然。",
      "建木谁能近，射干复婵娟。",
      "不见林中葛，延蔓相勾连。"
    ]
  },
  {
    "id": "5434236d3016aaacb9846865c6219c80",
    "title": "咏怀八十二首（其四十二）",
    "authorName": "阮籍",
    "authorId": "5434236d3016aaac6f3ef77a8c19f571",
    "dynasty": "三国",
    "content": [
      "危冠切浮云，长剑出天外。",
      "细故何足虑，高度跨一世。",
      "非子为我御，逍遥游荒裔。",
      "顾谢西王母，吾将从此逝。",
      "岂与蓬户士，弹琴诵言誓。"
    ]
  },
  {
    "id": "5434236d3016aaac75c9464b8c742f23",
    "title": "咏怀八十二首（其四十三）",
    "authorName": "阮籍",
    "authorId": "5434236d3016aaac6f3ef77a8c19f571",
    "dynasty": "三国",
    "content": [
      "周郑天下交，街术当三河。",
      "妖冶闲都子，英曜何芬葩。",
      "玄发发朱颜，睇眄有光华。",
      "倾城思一顾，遗视来相夸。",
      "愿为三春游，朝阳忽蹉跎。",
      "盛衰在须臾，离别将如何。"
    ]
  },
  {
    "id": "5434236d3016aaac0add40daad1d5688",
    "title": "咏怀八十二首（其四十四）",
    "authorName": "阮籍",
    "authorId": "5434236d3016aaac6f3ef77a8c19f571",
    "dynasty": "三国",
    "content": [
      "河上有丈人，纬萧弃明珠。",
      "甘彼藜藿食，乐是蓬蒿庐。",
      "岂效缤纷子，良马骋轻舆。",
      "朝生衢路旁，夕瘗横术隅。",
      "欢笑不终晏，俯仰复欷歔。",
      "鉴兹二三者，愤懑从此舒。"
    ]
  },
  {
    "id": "5434236d3016aaac6262375ad2ea368b",
    "title": "咏怀八十二首（其四十五）",
    "authorName": "阮籍",
    "authorId": "5434236d3016aaac6f3ef77a8c19f571",
    "dynasty": "三国",
    "content": [
      "儒者通六艺，立志不可干。",
      "违礼不为动，非法不肯言。",
      "渴饮清泉流，饥食并一箪。",
      "岁时无以祀，衣服常苦寒。",
      "屣履咏《南风》，缊袍笑华轩。",
      "信道守诗书，义不受一餐。",
      "烈烈褒贬辞，老氏用长叹！"
    ]
  },
  {
    "id": "5434236d3016aaacd6a64da1b3de9b9f",
    "title": "咏怀八十二首（其四十六）",
    "authorName": "阮籍",
    "authorId": "5434236d3016aaac6f3ef77a8c19f571",
    "dynasty": "三国",
    "content": [
      "独坐空堂上，谁可与欢者！",
      "出门临永路，不见行车马。",
      "登高望九州，悠悠分旷野。",
      "孤鸟西北飞，离兽东南下。",
      "日暮思亲友，晤言用自写。"
    ]
  },
  {
    "id": "5434236d3016aaac0fc4e123325a73ce",
    "title": "咏怀八十二首（其四十七）",
    "authorName": "阮籍",
    "authorId": "5434236d3016aaac6f3ef77a8c19f571",
    "dynasty": "三国",
    "content": [
      "少年学击刺，妙伎过曲城。",
      "英风截云霓，超世发奇声。",
      "挥剑临沙漠，饮马九野坰。",
      "旗帜何翩翩，但闻金鼓鸣。",
      "军旅令人悲，烈烈有哀情。",
      "念我平常时，悔恨从此生。"
    ]
  },
  {
    "id": "5434236d3016aaac118e59c483a70a1c",
    "title": "咏怀八十二首（其四十八）",
    "authorName": "阮籍",
    "authorId": "5434236d3016aaac6f3ef77a8c19f571",
    "dynasty": "三国",
    "content": [
      "炎光延万里，洪川荡湍濑。",
      "弯弓挂扶桑，长剑倚天外。",
      "泰山成砥砺，黄河为裳带。",
      "视彼庄周子，荣枯何足赖。",
      "捐身弃中野，乌鸢作患害。",
      "岂若雄杰士，功名从此大。"
    ]
  },
  {
    "id": "5434236d3016aaacdb35d04f881397d0",
    "title": "咏怀八十二首（其四十九）",
    "authorName": "阮籍",
    "authorId": "5434236d3016aaac6f3ef77a8c19f571",
    "dynasty": "三国",
    "content": [
      "平昼整衣冠，思见客与宾。",
      "宾客者谁子，倏忽若飞尘。",
      "裳衣佩云气，言语究灵神。",
      "须臾相背弃，何时见斯人！"
    ]
  },
  {
    "id": "5434236d3016aaac670c6f78d6029eaa",
    "title": "咏怀八十二首（其五十）",
    "authorName": "阮籍",
    "authorId": "5434236d3016aaac6f3ef77a8c19f571",
    "dynasty": "三国",
    "content": [
      "多虑令志散，寂寞使心忧。",
      "翱翔观彼泽，抚剑登轻舟。",
      "但愿长闲暇，后岁复来游。"
    ]
  },
  {
    "id": "5434236d3016aaaceb355c352ebd2f38",
    "title": "咏怀八十二首（其五十一）",
    "authorName": "阮籍",
    "authorId": "5434236d3016aaac6f3ef77a8c19f571",
    "dynasty": "三国",
    "content": [
      "朝出上东门，遥望首阳基。",
      "松柏郁森沈，鹂黄相与嬉。",
      "逍遥九曲间，徘徊欲何之。",
      "念我平居时，郁然思妖姬。"
    ]
  },
  {
    "id": "5434236d3016aaac918813bd26305fae",
    "title": "咏怀八十二首（其五十二）",
    "authorName": "阮籍",
    "authorId": "5434236d3016aaac6f3ef77a8c19f571",
    "dynasty": "三国",
    "content": [
      "王子十五年，游衍伊洛滨。",
      "朱颜茂春华，辩慧怀清真。",
      "焉见浮丘公，举手谢时人。",
      "轻荡易恍惚，飘飖弃其身。",
      "飞飞鸣且翔，挥翼且酸辛。"
    ]
  },
  {
    "id": "5434236d3016aaac81cf999a699e5265",
    "title": "咏怀八十二首（其五十三）",
    "authorName": "阮籍",
    "authorId": "5434236d3016aaac6f3ef77a8c19f571",
    "dynasty": "三国",
    "content": [
      "壮士何慷慨，志欲威八荒。",
      "驱车远行役，受命念自忘。",
      "良弓挟乌号，明甲有精光。",
      "临难不顾生，身死魂飞扬。",
      "岂为全躯士，效命争战场。",
      "忠为百世荣，义使令名彰。",
      "垂声谢后世，气节故有常。"
    ]
  },
  {
    "id": "5434236d3016aaaca36ce1191a2f5314",
    "title": "咏怀八十二首（其五十四）",
    "authorName": "阮籍",
    "authorId": "5434236d3016aaac6f3ef77a8c19f571",
    "dynasty": "三国",
    "content": [
      "塞门不可出，海水焉可浮。",
      "朱明不相见，奄昧独无侯。",
      "持瓜思东陵，黄雀诚独羞。",
      "失势在须臾，带剑上吾丘。",
      "悼彼桑林子，涕下自交流。",
      "假乘汧渭间，鞍马去行游。"
    ]
  },
  {
    "id": "5434236d3016aaac03af1d96524663bd",
    "title": "咏怀八十二首（其五十五）",
    "authorName": "阮籍",
    "authorId": "5434236d3016aaac6f3ef77a8c19f571",
    "dynasty": "三国",
    "content": [
      "洪生资制度，被服正有常。",
      "尊卑设次序，事物齐纪纲。",
      "容饰整颜色，磬折执圭璋。",
      "堂上置玄酒，室中盛稻粱。",
      "外厉贞素谈，户内灭芬芳。",
      "放口从衷出，复说道义方。",
      "委曲周旋仪，姿态愁我肠。"
    ]
  },
  {
    "id": "5434236d3016aaacfc74d9618149b17e",
    "title": "咏怀八十二首（其五十六）",
    "authorName": "阮籍",
    "authorId": "5434236d3016aaac6f3ef77a8c19f571",
    "dynasty": "三国",
    "content": [
      "若花燿四海，扶桑翳瀛洲。",
      "日月经天涂，明暗不相讐。",
      "穷达自有常，得失又何求。",
      "岂效路上童，携手共遨游。",
      "阴阳有变化，谁云沈不浮。",
      "朱鳖跃飞泉，夜飞过吴洲。",
      "俯仰运天地，再抚四海流。",
      "系累名利场，驽骏同一辀。",
      "岂若遗耳目，升遐去殷忧。"
    ]
  },
  {
    "id": "5434236d3016aaacc078461d3c221069",
    "title": "咏怀八十二首（其五十七）",
    "authorName": "阮籍",
    "authorId": "5434236d3016aaac6f3ef77a8c19f571",
    "dynasty": "三国",
    "content": [
      "北临干昧谿，西行游少任。",
      "遥顾望天津，骀荡乐我心。",
      "绮靡存亡门，一游不再寻。",
      "傥遇晨风鸟，飞驾出南林。",
      "漭瀁瑶光中，忽忽肆荒淫。",
      "休息晏清都，超世又谁禁。"
    ]
  },
  {
    "id": "5434236d3016aaac2a35442bb99a002a",
    "title": "咏怀八十二首（其五十八）",
    "authorName": "阮籍",
    "authorId": "5434236d3016aaac6f3ef77a8c19f571",
    "dynasty": "三国",
    "content": [
      "昔余游大梁，登于黄华颠。",
      "共工宅玄冥，高台造青天。",
      "幽荒邈悠悠，凄怆怀所怜。",
      "所怜者谁子，明察应自然。",
      "奸宠沈冀州，妖女不得眠。",
      "肆变陵世俗，岂云永厥年！"
    ]
  },
  {
    "id": "5434236d3016aaac9c19a251a35bfb91",
    "title": "咏怀八十二首（其五十九）",
    "authorName": "阮籍",
    "authorId": "5434236d3016aaac6f3ef77a8c19f571",
    "dynasty": "三国",
    "content": [
      "驱车出门去，意欲远征行。",
      "征行安所如，背弃夸与名。",
      "夸名不在己，但愿适中情。",
      "单帷蔽皎日，高榭隔微声。",
      "谗邪使交疏，浮云令昼冥。",
      "嬿婉同衣裳，一顾倾人城。",
      "从容在一时，繁华不再荣。",
      "晨朝奄复暮，不见所欢形。",
      "黄鸟东南飞，寄言谢友生。"
    ]
  },
  {
    "id": "5434236d3016aaac15f489231b91dce1",
    "title": "咏怀八十二首（其六十）",
    "authorName": "阮籍",
    "authorId": "5434236d3016aaac6f3ef77a8c19f571",
    "dynasty": "三国",
    "content": [
      "驾言发魏都，南向望吹台。",
      "箫管有遗音，梁王安在哉！",
      "战士食糟糠，贤者处蒿莱。",
      "歌舞曲未终，秦兵已复来。",
      "夹林非吾有，朱宫生尘埃。",
      "军败华阳下，身竟为土灰！"
    ]
  },
  {
    "id": "5434236d3016aaaca63feb60be933bad",
    "title": "咏怀八十二首（其六十一）",
    "authorName": "阮籍",
    "authorId": "5434236d3016aaac6f3ef77a8c19f571",
    "dynasty": "三国",
    "content": [
      "人知结交易，交友诚独难。",
      "险路多疑惑，明珠未可乾。",
      "彼求飨太牢，我欲并一餐。",
      "损益生怨毒，咄咄复何言。"
    ]
  },
  {
    "id": "5434236d3016aaac4046cb82dd2991f7",
    "title": "咏怀八十二首（其六十二）",
    "authorName": "阮籍",
    "authorId": "5434236d3016aaac6f3ef77a8c19f571",
    "dynasty": "三国",
    "content": [
      "朝阳不再盛，白日忽西幽。",
      "去此若俯仰，如何似九秋。",
      "人生若尘露，天道邈悠悠。",
      "齐景升丘山，涕泗纷交流。",
      "孔圣临长川，惜逝忽若浮。",
      "去者余不及，来者吾不留。",
      "愿登太华山，上与松子游。",
      "渔父知世患，乘流泛轻舟。"
    ]
  },
  {
    "id": "5434236d3016aaaccf81a6488074bf7b",
    "title": "咏怀八十二首（其六十三）",
    "authorName": "阮籍",
    "authorId": "5434236d3016aaac6f3ef77a8c19f571",
    "dynasty": "三国",
    "content": [
      "一日复一夕，一夕复一朝。",
      "颜色改平常，精神自损消。",
      "胸中怀汤火，变化故相招。",
      "万事无穷极，知谋苦不饶。",
      "但恐须臾间，魂气随风飘。",
      "终身履薄冰，谁知我心焦！"
    ]
  },
  {
    "id": "5434236d3016aaacd6611025840fae16",
    "title": "咏怀八十二首（其六十四）",
    "authorName": "阮籍",
    "authorId": "5434236d3016aaac6f3ef77a8c19f571",
    "dynasty": "三国",
    "content": [
      "一日复一朝，一昏复一晨。",
      "容色改平常，精神自飘沦。",
      "临觞多哀楚，思我故时人。",
      "对酒不能言，凄怆怀酸辛。",
      "愿耕东皋阳，谁与守其真？",
      "愁苦在一时，高行伤微身。",
      "曲直何所为，龙蛇为我隣。"
    ]
  },
  {
    "id": "5434236d3016aaac87696f46c98babe6",
    "title": "咏怀八十二首（其六十五）",
    "authorName": "阮籍",
    "authorId": "5434236d3016aaac6f3ef77a8c19f571",
    "dynasty": "三国",
    "content": [
      "有悲则有情，无悲亦无思。",
      "苟非婴网罟，何必万里畿。",
      "翔风拂重霄，庆云招所晞。",
      "灰心寄枯宅，曷顾人间姿。",
      "始得忘我难，焉知嘿自遗。"
    ]
  },
  {
    "id": "5434236d3016aaacaf156c20d394e669",
    "title": "咏怀八十二首（其六十六）",
    "authorName": "阮籍",
    "authorId": "5434236d3016aaac6f3ef77a8c19f571",
    "dynasty": "三国",
    "content": [
      "木槿荣丘墓，煌煌有光色。",
      "白日颓林中，翩翩零路侧。",
      "蟋蟀吟户牖，蟪蛄鸣荆棘。",
      "蜉蝣玩三朝，采采修羽翼。",
      "衣裳为谁施，俯仰自收拭。",
      "生命几何时，慷慨各努力。"
    ]
  },
  {
    "id": "5434236d3016aaac4b6f493aeedf65cf",
    "title": "咏怀八十二首（其六十七）",
    "authorName": "阮籍",
    "authorId": "5434236d3016aaac6f3ef77a8c19f571",
    "dynasty": "三国",
    "content": [
      "修涂驰轩车，长川载轻舟。",
      "性命岂自然，势路有所由。",
      "高名令志惑，重利使心忧。",
      "亲昵怀反侧，骨肉还相雠。",
      "更希毁珠玉，可用登遨游。"
    ]
  },
  {
    "id": "5434236d3016aaac8c9ae26f6be0fc70",
    "title": "咏怀八十二首（其六十八）",
    "authorName": "阮籍",
    "authorId": "5434236d3016aaac6f3ef77a8c19f571",
    "dynasty": "三国",
    "content": [
      "横术有奇士，黄骏服其箱。",
      "朝起瀛洲野，日夕宿明光。",
      "再抚四海外，羽翼自飞扬。",
      "去置世上事，岂足愁我肠。",
      "一去长离绝，千岁复相望。"
    ]
  },
  {
    "id": "5434236d3016aaac6abc1daf52649a64",
    "title": "咏怀八十二首（其六十九）",
    "authorName": "阮籍",
    "authorId": "5434236d3016aaac6f3ef77a8c19f571",
    "dynasty": "三国",
    "content": [
      "混元生两仪，四象运衡玑。",
      "曒日布炎精，素月垂景辉。",
      "晷度有昭回，哀哉人命微！",
      "飘若风尘逝，忽若庆云晞。",
      "修龄适余愿，光宠非己威。",
      "安期步天路，松子与世违。",
      "焉得凌霄翼，飘飖登云湄。",
      "嗟哉尼父志，何为居九夷！"
    ]
  },
  {
    "id": "5434236d3016aaac676a340e1542f9e9",
    "title": "咏怀八十二首（其七十）",
    "authorName": "阮籍",
    "authorId": "5434236d3016aaac6f3ef77a8c19f571",
    "dynasty": "三国",
    "content": [
      "天网弥四野，六翮掩不舒。",
      "随波纷纶客，泛泛若浮凫。",
      "生命无期度，朝夕有不虞。",
      "列仙停修龄，养志在冲虚。",
      "飘飖云日间，邈与世路殊。",
      "荣名非己宝，声色焉足娱。",
      "采药无旋返，神仙志不符。",
      "逼此良可惑，令我久踌躇。"
    ]
  },
  {
    "id": "5434236d3016aaacb259e67015cfa6aa",
    "title": "咏怀八十二首（其七十一）",
    "authorName": "阮籍",
    "authorId": "5434236d3016aaac6f3ef77a8c19f571",
    "dynasty": "三国",
    "content": [
      "王业须良辅，建功俟英雄。",
      "元凯康哉美，多士颂声隆。",
      "阴阳有舛错，日月不常融。",
      "天时有否泰，人事多盈冲。",
      "园绮遯南岳，伯阳隐西戎。",
      "保身念道真，宠耀焉足崇。",
      "人谁不善始，尠能克厥终。",
      "休哉上世士，万载垂清风！"
    ]
  },
  {
    "id": "5434236d3016aaacde629222d68c2a1e",
    "title": "咏怀八十二首（其七十二）",
    "authorName": "阮籍",
    "authorId": "5434236d3016aaac6f3ef77a8c19f571",
    "dynasty": "三国",
    "content": [
      "世务何缤纷，人道苦不遑。",
      "壮年以时逝，朝露待太阳。",
      "愿揽羲和辔，白日不移光。",
      "天阶路殊绝，云汉邈无梁。",
      "濯发旸谷滨，远游昆岳傍。",
      "登彼列仙岨，采此秋兰芳。",
      "时路乌足争，太极可翱翔。"
    ]
  },
  {
    "id": "5434236d3016aaac66fd4a2dded7beaf",
    "title": "咏怀八十二首（其七十三）",
    "authorName": "阮籍",
    "authorId": "5434236d3016aaac6f3ef77a8c19f571",
    "dynasty": "三国",
    "content": [
      "猗欤上世士，恬淡志安贫。",
      "季叶道陵迟，驰骛纷垢尘。",
      "甯子岂不类，扬歌谁肯殉？",
      "栖栖非我偶，徨徨非己伦。",
      "咄嗟荣辱事，去来味道真。",
      "道真信可娱，清洁存精神。",
      "巢由抗高节，从此适河滨。"
    ]
  },
  {
    "id": "5434236d3016aaacacce3f8463087ea3",
    "title": "咏怀八十二首（其七十四）",
    "authorName": "阮籍",
    "authorId": "5434236d3016aaac6f3ef77a8c19f571",
    "dynasty": "三国",
    "content": [
      "梁东有芳草，一朝再三荣。",
      "色容艳姿美，光华耀倾城。",
      "岂为明哲士，妖蛊谄媚生。",
      "轻薄在一时，安知百世名。",
      "路端便娟子，但恐日月倾。",
      "焉见冥灵木，悠悠竟无形。"
    ]
  },
  {
    "id": "5434236d3016aaac4b43cc20095c6cd9",
    "title": "咏怀八十二首（其七十五）",
    "authorName": "阮籍",
    "authorId": "5434236d3016aaac6f3ef77a8c19f571",
    "dynasty": "三国",
    "content": [
      "秋驾安可学，东野穷路旁。",
      "纶深鱼渊潜，矰设鸟高翔。",
      "泛泛乘轻舟，演漾靡所望。",
      "吹嘘谁以益，江湖相捐忘。",
      "都冶难为颜，修容是我常。",
      "兹年在松乔，恍惚诚未央。"
    ]
  },
  {
    "id": "5434236d3016aaacc4c7e242835b1eea",
    "title": "咏怀八十二首（其七十六）",
    "authorName": "阮籍",
    "authorId": "5434236d3016aaac6f3ef77a8c19f571",
    "dynasty": "三国",
    "content": [
      "咄嗟行至老，黾勉常苦忧。",
      "临川羡洪波，同始异支流。",
      "百年何足言，但苦怨与雠。",
      "雠怨者谁子，耳目还相羞。",
      "声色为胡越，人情自逼遒。",
      "招彼玄通士，去来归羡游。"
    ]
  },
  {
    "id": "5434236d3016aaace139cec55fee65eb",
    "title": "咏怀八十二首（其七十七）",
    "authorName": "阮籍",
    "authorId": "5434236d3016aaac6f3ef77a8c19f571",
    "dynasty": "三国",
    "content": [
      "昔有神仙士，乃处射山阿。",
      "乘云御飞龙，嘘噏叽琼华。",
      "可闻不可见，慷慨叹咨嗟。",
      "自伤非俦类，愁苦来相加。",
      "下学而上达，忽忽将如何！"
    ]
  },
  {
    "id": "5434236d3016aaacb41c28e5b6b84585",
    "title": "咏怀八十二首（其七十八）",
    "authorName": "阮籍",
    "authorId": "5434236d3016aaac6f3ef77a8c19f571",
    "dynasty": "三国",
    "content": [
      "昔有神仙士，乃处射山阿。",
      "乘云御飞龙，嘘噏叽琼华。",
      "可闻不可见，慷慨叹咨嗟。",
      "自伤非俦类，愁苦来相加。",
      "下学而上达，忽忽将如何。"
    ]
  },
  {
    "id": "5434236d3016aaacaaf1aabd3dba0df3",
    "title": "咏怀八十二首（其七十九）",
    "authorName": "阮籍",
    "authorId": "5434236d3016aaac6f3ef77a8c19f571",
    "dynasty": "三国",
    "content": [
      "出门望佳人，佳人岂在兹？",
      "三山招松乔，万世谁与期？",
      "存亡有长短，慷慨将焉知？",
      "忽忽朝日隤，行行将何之？",
      "不见季秋草，摧折在今时。"
    ]
  },
  {
    "id": "5434236d3016aaac2c0be8facca3a41a",
    "title": "咏怀八十二首（其八十）",
    "authorName": "阮籍",
    "authorId": "5434236d3016aaac6f3ef77a8c19f571",
    "dynasty": "三国",
    "content": [
      "昔有神仙者，羡门及松乔。",
      "噏习九阳间，升遐叽云霄。",
      "人生乐长久，百年自言辽。",
      "白日陨隅谷，一夕不再朝。",
      "岂若遗世物，登明遂飘飖。"
    ]
  },
  {
    "id": "5434236d3016aaac5db516473d2c09af",
    "title": "咏怀八十二首（其八十一）",
    "authorName": "阮籍",
    "authorId": "5434236d3016aaac6f3ef77a8c19f571",
    "dynasty": "三国",
    "content": [
      "鸿鹄相随飞，随飞适荒裔。",
      "双翮临长风，须臾万里逝。",
      "朝餐琅玕实，夕宿丹山际。",
      "抗身青云中，网罗孰能制？",
      "岂与乡曲士，携手共言誓。"
    ]
  },
  {
    "id": "5434236d3016aaac543a4fe203e33229",
    "title": "咏怀八十二首（其八十二）",
    "authorName": "阮籍",
    "authorId": "5434236d3016aaac6f3ef77a8c19f571",
    "dynasty": "三国",
    "content": [
      "墓前荧荧者，木槿耀朱华。",
      "荣好未终朝，连飙陨其葩。",
      "岂若西山草，琅玕与丹禾。",
      "垂影临增城，馀光照九阿。",
      "宁微少年子，日久难咨嗟。"
    ]
  },
  {
    "id": "5434236d3016aaac1e0ce3e2b9ed8eb7",
    "title": "咏怀诗十三首",
    "authorName": "阮籍",
    "authorId": "5434236d3016aaac6f3ef77a8c19f571",
    "dynasty": "三国",
    "content": [
      "【其一】",
      "天地絪缊，元精代序。",
      "清阳曜灵，和风容与。",
      "明日映天，甘露被宇。",
      "蓊郁高松，猗那长楚。",
      "草虫哀鸣，鸧鹒振羽。",
      "感时兴思，企首延伫。",
      "于赫帝朝，伊衡作辅。",
      "才非允文，器非经武。",
      "适彼沅湘，托分渔父。",
      "优哉游哉，爰居爰处。",
      "【其二】",
      "月明星稀，天高气寒。",
      "桂旗翠旌，佩玉鸣鸾。",
      "濯缨醴泉，被服蕙兰。",
      "思从二女，适彼湘沅。",
      "灵幽听微，谁观玉颜。",
      "灼灼春华，绿叶含丹。",
      "日月逝矣，惜尔华繁。",
      "【其三】",
      "清风肃肃，修夜漫漫。",
      "啸歌伤怀，独寐寤言。",
      "临觞拊膺，对食忘餐。",
      "世无萱草，令我哀叹。",
      "鸣鸟求友，谷风刺愆。",
      "重华登庸，帝命凯元。",
      "鲍子倾盖，仲父佐桓。",
      "回滨嗟虞，敢不希颜。",
      "志存明规，匪慕弹冠。",
      "我心伊何，其方若兰。",
      "【其四】",
      "阳精炎赫，卉木萧森。",
      "谷风扇暑，密云重阴。",
      "激电震光，迅雷遗音。",
      "零雨降集，飘溢北林。",
      "泛泛轻舟，载浮载沉。",
      "感往悼来，怀古伤今。",
      "生年有命，时过虑深。",
      "何用写思，啸歌长吟。",
      "谁能秉志，如玉如金。",
      "处哀不伤，在乐不淫。",
      "恭承明训，以慰我心。",
      "【其五】",
      "立象昭回，阴阳攸经。",
      "秋风夙厉，白露宵零。",
      "修林凋殒，茂草收荣。",
      "良时忽迈，朝日西倾。",
      "有始有终，谁能久盈。",
      "太微开涂，三辰垂精。",
      "峨峨群龙，跃奋紫庭。",
      "鳞分委瘁，时高路清。",
      "爰潜爰默，韬影隐形。",
      "愿保今日，永符修龄。",
      "【其六】",
      "玑衡运速，四节佚宣。",
      "冬日凄悕，玄云蔽天。",
      "素冰弥泽，白雪依山。",
      "□□逝往，譬彼流川。",
      "人谁不设，贵使名全。",
      "大道夷敞，蹊径争先。",
      "玄黄尘垢，红紫光鲜。",
      "嗟我孔父，圣懿通玄。",
      "非义之荣，忽若尘烟。",
      "虽无灵德，愿潜于渊。",
      "【其七】",
      "朝云四集，日夕布散。",
      "素景垂光，明星有烂。",
      "肃肃翔鸾，雍雍鸣雁。",
      "今我不乐，岁月其晏。",
      "姜叟毗周，子房翼汉。",
      "应期佐命，庸勋静乱。",
      "身用功显，德以名赞。",
      "世无曩事，器非时干。",
      "委命有□，承天无怨。",
      "嗟尔君子，胡为永叹。",
      "【其八】",
      "日月隆光，克鉴天聪。",
      "三后临朝，二八登庸。",
      "升我俊髦，黜彼顽凶。",
      "太上立德，其次立功。",
      "仁风广被，玄化潜通。",
      "幸遭盛明，睹此时雍。",
      "栖迟衡门，唯志所从。",
      "出处殊涂，俯仰异容。",
      "瞻叹古烈，思迈高踪。",
      "嘉此箕山，忽彼虞龙。",
      "【其九】",
      "登高望远，周览八隅。",
      "山川悠邈，长路乖殊。",
      "咸皮《墨子》，怀此杨朱。",
      "抱影鹄立，企首踟蹰。",
      "仰瞻翔鸟，俯视游鱼。",
      "丹林云霏，绿叶风舒。",
      "造化絪缊，万物纷敷。",
      "大则不足，约则有馀。",
      "何用养志，守以冲虚。",
      "犹愿异世，万载同符。",
      "【其十】",
      "微微我徒，秩秩大猷。",
      "研精典素，思心淹留。",
      "乃命仆夫，兴言出游。",
      "浩浩洪川，泛泛杨舟。",
      "仰瞻景曜，俯视波流。",
      "日月东迁，景曜西幽。",
      "寒往暑来，四节代周。",
      "繁华茂春，密叶殒秋。",
      "盛年衰迈，忽焉若浮。",
      "逍遥逸豫，与世无尤。",
      "【其十一】",
      "我徂北林，游彼河滨。",
      "仰攀瑶干，俯视素纶。",
      "隐凤栖翼，潜龙跃鳞。",
      "幽光韬影，体化应神。",
      "君子迈德，处约思纯。",
      "货殖招讥，箪瓢称仁。",
      "夷叔采薇，清高远震。",
      "齐景千驷，为此埃尘。",
      "嗟尔后进，茂兹人伦。",
      "荜门圭窦，谓之道真。",
      "【其十二】",
      "华容艳色，旷世特彰。",
      "妖冶殊丽，婉若清扬。",
      "鬒发娥眉，绵邈流光。",
      "藻采绮靡，从风遗芳。",
      "回首悟精，魂射飞扬。",
      "君子克己，心吉冰霜。",
      "泯泯乱昏，在昔二王。",
      "瑶台璇室，长夜金梁。",
      "殷氏放夏，周剪纣商。",
      "于戏后昆，可为悲伤。",
      "【其十三】",
      "晨风扫尘，朝雨洒路。",
      "飞驷龙腾，哀鸣外顾。",
      "揽辔按策，进退有度。",
      "乐往哀来，怅然心悟。",
      "念彼恭人，眷眷怀顾。",
      "日月运往，岁聿云暮。",
      "嗟余幼人，既顽且固。",
      "岂不志远，才难企慕。",
      "命非金石，身轻朝露。",
      "焉知松乔，颐神太素。",
      "逍遥区外，登我年祚。"
    ]
  },
  {
    "id": "5434236d31ac3c8cf29e671babfca697",
    "title": "大腊",
    "authorName": "裴秀",
    "authorId": "5434236d31ac3c8c13fe9d847f100b7b",
    "dynasty": "三国",
    "content": [
      "日躔星记，大吕司晨。",
      "玄象改次，庶众更新。",
      "岁事告成，八腊报勤。",
      "告成伊何，年丰物阜。",
      "丰裎孝祀，介兹万祜。",
      "报勤伊何，农功是归。",
      "穆穆我后，务蕾蒸黎。",
      "宣力菑亩，沾体暴肌。",
      "饮飨清祀，四方来绥。",
      "充仞郊甸，鳞集京师。",
      "交错贸迁，纷葩相追。",
      "掺袂成幕，连衽成帷。",
      "有肉如丘，有酒如泉。",
      "有肴如林，有货如山。",
      "率土同欢，和气来臻。",
      "祥风协调，降祉白天。",
      "方隅清谧，嘉祚日廷。",
      "与民优游，享寿万年。"
    ]
  },
  {
    "id": "5434236d3b439429220c768d8acf04c7",
    "title": "燕歌行（其一）",
    "authorName": "曹丕",
    "authorId": "5434236d3b43942931fefc0e9cfdf10e",
    "dynasty": "三国",
    "content": [
      "秋风萧瑟天气凉，草木摇落露为霜，群燕辞归鹄南翔。",
      "念君客游思断肠，慊慊思归恋故乡，君何淹留寄他方？",
      "贱妾茕茕守空房，忧来思君不敢忘，不觉泪下沾衣裳。",
      "援琴鸣弦发清商，短歌微吟不能长。",
      "明月皎皎照我床，星汉西流夜未央。",
      "牵牛织女遥相望，尔独何辜限河梁？"
    ]
  },
  {
    "id": "5434236d3b439429df839500f762eaef",
    "title": "燕歌行（其二）",
    "authorName": "曹丕",
    "authorId": "5434236d3b43942931fefc0e9cfdf10e",
    "dynasty": "三国",
    "content": [
      "别日何易会日难，山川悠远路漫漫。",
      "郁陶思君未敢言，寄声浮云往不还。",
      "涕零雨面毁容颜，谁能怀忧独不叹？",
      "展诗清歌聊自宽，乐往哀来摧肺肝。",
      "耿耿伏枕不能眠，披衣出户步东西，仰看星月观云间。",
      "飞鸧晨鸣声可怜，留连顾怀不能存。"
    ]
  },
  {
    "id": "5434236d3b439429d5f5446aff405f8f",
    "title": "善哉行二首",
    "authorName": "曹丕",
    "authorId": "5434236d3b43942931fefc0e9cfdf10e",
    "dynasty": "三国",
    "content": [
      "【其一】",
      "上山采薇，薄暮苦饥。",
      "溪谷多风，霜露沾衣。",
      "野雉群雊，猴猿相追。",
      "还望故乡，郁何垒垒！",
      "高山有崖，林木有枝。",
      "忧来无方，人莫之知。",
      "人生如寄，多忧何为？",
      "今我不乐，岁月如驰。",
      "汤汤川流，中有行舟。",
      "随波转薄，有似客游。",
      "策我良马，被我轻裘。",
      "载驰载驱，聊以忘忧。",
      "【其二】",
      "有美一人，婉如清扬。",
      "妍姿巧笑，和媚心肠。",
      "知音识曲，善为乐方。",
      "哀弦微妙，清气含芳。",
      "流郑激楚，度宫中商。",
      "感心动耳，绮丽难忘。",
      "离鸟夕宿，在彼中洲。",
      "延颈鼓翼，悲鸣相求。",
      "眷然顾之，使我心愁。",
      "嗟尔昔人，何以忘忧？"
    ]
  },
  {
    "id": "5434236d3b4394298248fb54f83caab3",
    "title": "杂诗二首",
    "authorName": "曹丕",
    "authorId": "5434236d3b43942931fefc0e9cfdf10e",
    "dynasty": "三国",
    "content": [
      "【其一】",
      "漫漫秋夜长，烈烈北风凉。",
      "展转不能寐，披衣起彷徨。",
      "彷徨忽已久，白露沾我裳。",
      "俯视清水波，仰看明月光。",
      "天汉回西流，三五正纵横。",
      "草虫鸣何悲，孤雁独南翔。",
      "郁郁多悲思，绵绵思故乡。",
      "愿飞安得翼，欲济河无梁。",
      "向风长叹息，断绝我中肠。",
      "【其二】",
      "西北有浮云，亭亭如车盖。",
      "惜哉时不遇，适与飘风会。",
      "吹我东南行，行行至吴会。",
      "吴会非吾乡，安能久留滞。",
      "弃置勿复陈，客子常畏人。"
    ]
  },
  {
    "id": "5434236d3b439429dbc7a3563279838e",
    "title": "煌煌京洛行",
    "authorName": "曹丕",
    "authorId": "5434236d3b43942931fefc0e9cfdf10e",
    "dynasty": "三国",
    "content": [
      "夭夭园桃，无子空长。",
      "虚美难假，偏轮不行。",
      "淮阴五刑，鸟尽弓藏。",
      "保身全名，独有子房。",
      "大愤不收，褒衣无带。",
      "多言寡诚，抵令事败。",
      "苏秦之说，六国以亡。",
      "倾侧卖主，车裂固当。",
      "贤矣陈轸，忠而有谋。",
      "楚怀不从，祸卒不救。",
      "祸夫吴起，智小谋大，",
      "西河何健，伏尸何劣。",
      "嗟彼郭生，古之雅人，",
      "智矣燕昭，可谓得臣。",
      "峨峨仲连，齐之高士，",
      "北辞千金，东蹈沧海。"
    ]
  },
  {
    "id": "5434236d3b439429b3a75a8fee74a6ea",
    "title": "大墙上蒿行",
    "authorName": "曹丕",
    "authorId": "5434236d3b43942931fefc0e9cfdf10e",
    "dynasty": "三国",
    "content": [
      "阳春无不长成，",
      "草木群类。随大风起，",
      "零落若何翩翩，中心独立一何茕！",
      "四时舍我驱驰，今我隐约欲何为？",
      "人生居天地间，忽如飞鸟栖枯枝。",
      "我今隐约欲何为？",
      "适君身体所服，何不恣君口腹所尝？",
      "冬被貂鼲温暖，夏当服猗罗轻凉。",
      "行力自苦。我将欲何为？",
      "不及君少壮之时，乘坚车策肥马良。",
      "上有沧浪之天，今我难得久来视；",
      "下有蠕蠕之地，今我难得久来履；",
      "何不恣意邀游，从君所喜？",
      "带我宝剑。今尔何为自低昂？",
      "悲丽平壮观，白如积雪，利若秋霜。",
      "驳犀标首，玉琢中央。",
      "帝王所服，辟除凶殃。",
      "御左右，奈何致福祥。",
      "吴之辟闾，越之步光，",
      "楚之龙泉，韩有墨阳，",
      "苗山之铤，羊头之钢，",
      "知名前代，咸自谓丽且美，",
      "曾不知君剑良绮难忘。",
      "冠青云之崔嵬，纤罗为缨，",
      "饰以翠翰，既美且轻。",
      "表容仪，俯仰垂光荣。",
      "宋之章甫，齐之高冠，",
      "亦自谓美，盖何足观。",
      "排金铺，坐玉堂。",
      "风尘不起，天气清凉。",
      "奏桓瑟，舞赵倡。",
      "女娥长歌，声协宫商。",
      "感心动耳，荡气回肠，",
      "酌桂酒，脍鲤鲂。",
      "与佳人期为乐康。",
      "前奉玉巵，为我行觞。",
      "今日乐，不可忘。乐未央。",
      "为乐常苦迟，岁月逝，忽若飞。",
      "为何自苦，使我心悲？"
    ]
  },
  {
    "id": "5434236d3b439429dca9a698016dc7be",
    "title": "丹霞蔽日行",
    "authorName": "曹丕",
    "authorId": "5434236d3b43942931fefc0e9cfdf10e",
    "dynasty": "三国",
    "content": [
      "丹霞蔽日，彩虹垂天。",
      "谷水潺潺，木落翩翩。",
      "孤禽失群，悲鸣云间。",
      "月盈则冲，华不再繁。",
      "古来有之，嗟我何言。"
    ]
  },
  {
    "id": "5434236d3b4394294270707c2e447d8f",
    "title": "清河作",
    "authorName": "曹丕",
    "authorId": "5434236d3b43942931fefc0e9cfdf10e",
    "dynasty": "三国",
    "content": [
      "方舟戏长水，湛澹自浮沉。",
      "弦歌发中流，悲响有馀音。",
      "音声入君怀，凄怆伤人心。",
      "心伤安所念，但愿恩情深。",
      "愿为鷐风鸟，双飞翔北林。"
    ]
  },
  {
    "id": "5434236d3b4394293952c78d48f6b22a",
    "title": "秋胡行",
    "authorName": "曹丕",
    "authorId": "5434236d3b43942931fefc0e9cfdf10e",
    "dynasty": "三国",
    "content": [
      "朝与佳人期，日夕殊不来。",
      "嘉肴不尝，旨酒停杯。",
      "寄言飞鸟，告余不能。",
      "俯折兰英，仰结桂枝。",
      "佳人不在，结之何为？",
      "从尔何所之？乃在大海隅。",
      "灵若道言，贻尔明珠。",
      "企予望之，步立踟蹰。",
      "佳人不来，何得斯须。"
    ]
  },
  {
    "id": "5434236d3b4394291b267db80838fc02",
    "title": "芙蓉池作",
    "authorName": "曹丕",
    "authorId": "5434236d3b43942931fefc0e9cfdf10e",
    "dynasty": "三国",
    "content": [
      "乘辇夜行游，逍遥步西园。",
      "双渠相溉灌，嘉木绕通川。",
      "卑枝拂羽盖，修条摩苍天。",
      "惊风扶轮毂，飞鸟翔我前。",
      "丹霞夹明月，华星出云间。",
      "上天垂光采，五色一何鲜。",
      "寿命非松乔，谁能得神仙。",
      "遨游快心意，保己终百年。"
    ]
  },
  {
    "id": "5434236d3b4394297b79d04524c12cea",
    "title": "寡妇诗",
    "authorName": "曹丕",
    "authorId": "5434236d3b43942931fefc0e9cfdf10e",
    "dynasty": "三国",
    "content": [
      "霜露纷兮交下，木叶落兮凄凄。",
      "候雁叫兮云中，归燕翩兮徘徊。",
      "妾心感兮怅惆，白日急兮西颓。",
      "守长夜兮思君，魂一夕兮九乖。",
      "怅延伫兮仰视。星月随兮天回。",
      "徒引领兮入房。窃自怜兮孤栖。",
      "愿从君兮终没，愁何可兮久怀。"
    ]
  },
  {
    "id": "5434236d3b439429517ddccf74e4570e",
    "title": "陌上桑",
    "authorName": "曹丕",
    "authorId": "5434236d3b43942931fefc0e9cfdf10e",
    "dynasty": "三国",
    "content": [
      "弃故乡，离室宅。",
      "远从军旅万里客。",
      "披荆棘，求阡陌。",
      "侧足独窘步，路局苲。",
      "虎豹嗥动，鸡惊禽失。",
      "群鸣相索。",
      "登高山，奈何蹈盘石。",
      "树木丛生郁差错。",
      "寝蒿草，荫松柏。",
      "涕泣雨面沾枕席。",
      "伴旅单，稍稍日零落。",
      "惆怅窃自怜。相痛惜。"
    ]
  },
  {
    "id": "5434236d3b4394295844d02097771c85",
    "title": "饮马长城窟行",
    "authorName": "曹丕",
    "authorId": "5434236d3b43942931fefc0e9cfdf10e",
    "dynasty": "三国",
    "content": [
      "浮舟横大江，讨彼犯荆虏。",
      "武将齐贯錍，征人伐金鼓。",
      "长戟十万队，幽冀百石弩。",
      "发机若雷电，一发连四五。"
    ]
  },
  {
    "id": "5434236d3b439429804306b35afce17c",
    "title": "至广陵于马上作诗",
    "authorName": "曹丕",
    "authorId": "5434236d3b43942931fefc0e9cfdf10e",
    "dynasty": "三国",
    "content": [
      "观兵临江水，水流何汤汤。",
      "戈矛成山林，玄甲耀日光。",
      "猛将怀暴怒，胆气正纵横。",
      "谁云江水广，一苇可以航。",
      "不战屈敌虏，戢兵称贤良。",
      "古公宅岐邑，实始剪殷商。",
      "孟献营虎牢，郑人惧稽颡。",
      "充国务耕殖，先零自破亡。",
      "兴农淮泗间，筑室都徐方。",
      "量宜运权略，六军咸悦康。",
      "岂如东山诗，悠悠多忧伤。"
    ]
  },
  {
    "id": "5434236d3b4394298cca2f3afb8f4ed1",
    "title": "秋胡行·歌魏德",
    "authorName": "曹丕",
    "authorId": "5434236d3b43942931fefc0e9cfdf10e",
    "dynasty": "三国",
    "content": [
      "尧任舜禹，当复何为。",
      "百兽率舞，凤凰来仪。",
      "得人则安，失人则危。",
      "唯贤知贤，人不易知。",
      "歌以咏言，诚不易移。",
      "鸣条之役，万举必全。",
      "明德通灵，降福自天。"
    ]
  },
  {
    "id": "5434236d3b4394294cc87c50de6b3e62",
    "title": "秋胡行·浮萍篇",
    "authorName": "曹丕",
    "authorId": "5434236d3b43942931fefc0e9cfdf10e",
    "dynasty": "三国",
    "content": [
      "泛泛绿池，中有浮萍。",
      "寄身流波，随风靡倾。",
      "芙蓉含芳，菡萏垂荣。",
      "朝采其实，夕佩其英。",
      "采之遗谁，所思在庭。",
      "双鱼比目，鸳鸯交颈。",
      "有美一人，婉如清扬。",
      "知音识曲，善为乐方。"
    ]
  },
  {
    "id": "5434236d3b4394299477c9dac04a8f50",
    "title": "秋胡行 ·佳人期",
    "authorName": "曹丕",
    "authorId": "5434236d3b43942931fefc0e9cfdf10e",
    "dynasty": "三国",
    "content": [
      "朝与佳人期。日夕殊不来。",
      "嘉肴不尝。旨酒停杯。",
      "寄言飞鸟。告余不能。",
      "俯折兰英。仰结桂枝。",
      "佳人不在。结之何为。",
      "从尔何所之。乃在大海隅。",
      "灵若道言。贻尔明珠。",
      "企予望之。步立踟蹰。",
      "佳人不来。何得斯须。"
    ]
  },
  {
    "id": "5434236d3b4394299359068ec3ade209",
    "title": "上留田行",
    "authorName": "曹丕",
    "authorId": "5434236d3b43942931fefc0e9cfdf10e",
    "dynasty": "三国",
    "content": [
      "居世一何不同，上留田。",
      "富人食稻与粱，上留田。",
      "贫子食糟与糠，上留田。",
      "贫贱亦何伤，上留田。",
      "禄命悬在苍天，上留田。",
      "今尔叹息将欲谁怨，上留田。"
    ]
  },
  {
    "id": "5434236d3b439429c4bf51e0cf88c77f",
    "title": "短歌行",
    "authorName": "曹丕",
    "authorId": "5434236d3b43942931fefc0e9cfdf10e",
    "dynasty": "三国",
    "content": [
      "仰瞻帷幕，俯察几筵。",
      "其物如故，其人不存。",
      "神灵倏忽，弃我遐迁。",
      "靡瞻靡恃，泣涕连连。",
      "呦呦游鹿，衔草鸣麑。",
      "翩翩飞鸟，挟子巢栖。",
      "我独孤茕，怀此百离。",
      "忧心孔疚，莫我能知。",
      "人亦有言，忧令人老。",
      "嗟我白发，生一何早。",
      "长吟永叹，怀我圣考。",
      "曰仁者寿，胡不是保。"
    ]
  },
  {
    "id": "5434236d3b4394295c87c5ed9b5d434a",
    "title": "于明津作",
    "authorName": "曹丕",
    "authorId": "5434236d3b43942931fefc0e9cfdf10e",
    "dynasty": "三国",
    "content": [
      "遥遥山上亭，皎皎云间星。",
      "远望使心怀，游子恋所生。",
      "驱车出北门，遥望河阳城。"
    ]
  },
  {
    "id": "5434236d3b439429256d9c0f91d538bc",
    "title": "月重轮行",
    "authorName": "曹丕",
    "authorId": "5434236d3b43942931fefc0e9cfdf10e",
    "dynasty": "三国",
    "content": [
      "三辰垂光。照临四海。",
      "焕哉何煌煌。悠悠与天地久长。",
      "愚见目前。圣睹万年。",
      "明暗相绝。何可胜言。"
    ]
  },
  {
    "id": "5434236d3b439429df061f35efb4a92f",
    "title": "黎阳作",
    "authorName": "曹丕",
    "authorId": "5434236d3b43942931fefc0e9cfdf10e",
    "dynasty": "三国",
    "content": [
      "奉辞罚罪遐征。",
      "晨过黎山巉峥。",
      "东济黄河金营。",
      "北观故宅顿倾。",
      "中有高楼亭亭。",
      "荆棘绕蕃丛生。",
      "南望果园青青。",
      "霜露惨凄宵零。",
      "彼桑梓兮伤情。"
    ]
  },
  {
    "id": "5434236d3b43942954510405fd1aa6b5",
    "title": "黎阳作诗三首",
    "authorName": "曹丕",
    "authorId": "5434236d3b43942931fefc0e9cfdf10e",
    "dynasty": "三国",
    "content": [
      "【其一】",
      "朝发邺城，夕宿韩陵。",
      "霖雨载涂，舆人困穷。",
      "载驰载驱，沐雨栉风。",
      "舍我高殿，何为泥中。",
      "在昔周武，爰暨公旦。",
      "载主而征，救民涂炭。",
      "彼此一时，唯天所赞。",
      "我独何人，能不靖乱。",
      "【其二】",
      "殷殷其雷，蒙蒙其雨。",
      "我徒我车，涉此艰阻。",
      "遵彼洹湄，言刈其楚。",
      "班之中路，涂潦是御。",
      "辚辚大车，载低载昂。",
      "嗷嗷仆夫，载仆载殭。",
      "蒙涂冒雨，沾衣濡裳。",
      "【其三】",
      "千骑随风靡，万骑正龙骧。",
      "金鼓震上下，干戚纷纵横。",
      "白旄若素霓，丹旗发朱光。",
      "追思太王德，胥宇识足臧。",
      "经历万岁林，行行到黎阳。"
    ]
  },
  {
    "id": "5434236d3b439429e679d9679b9efe39",
    "title": "于谯作",
    "authorName": "曹丕",
    "authorId": "5434236d3b43942931fefc0e9cfdf10e",
    "dynasty": "三国",
    "content": [
      "清夜延贵客，明烛发高光。",
      "丰膳漫星陈，旨酒盈玉觞。",
      "弦歌奏新曲，游响拂丹梁。",
      "馀音赴迅节，慷慨时激扬。",
      "献酬纷交错，雅舞何锵锵。",
      "罗缨从风飞，长剑自低昂。",
      "穆穆众君子，和合同乐康。"
    ]
  },
  {
    "id": "5434236d3b439429c23e742411c465c5",
    "title": "于玄武陂作诗",
    "authorName": "曹丕",
    "authorId": "5434236d3b43942931fefc0e9cfdf10e",
    "dynasty": "三国",
    "content": [
      "兄弟共行游，驱车出西城。",
      "野田广开辟，川渠互相经。",
      "黍稷何郁郁，流波激悲声。",
      "菱芡覆绿水，芙蓉发丹荣。",
      "柳垂重荫绿，向我池边生。",
      "乘渚望长洲，群鸟欢哗鸣。",
      "萍藻泛滥浮，澹澹随风倾。",
      "忘忧共容与，畅此千秋情。"
    ]
  },
  {
    "id": "5434236d3b439429fae13aa94d5b77dc",
    "title": "孟津诗",
    "authorName": "曹丕",
    "authorId": "5434236d3b43942931fefc0e9cfdf10e",
    "dynasty": "三国",
    "content": [
      "良辰启初节，高会构欢娱。",
      "通天拂景云，俯临四达衢。",
      "羽爵浮象樽，珍膳盈豆区。",
      "清歌发妙曲，乐正奏笙竽。",
      "曜灵忽西迈，炎景继望舒。",
      "翊日浮黄河，长驱旋邺都。"
    ]
  },
  {
    "id": "5434236d3b439429dfe79e1619d2b9f9",
    "title": "清河见挽船士新婚与妻别作",
    "authorName": "曹丕",
    "authorId": "5434236d3b43942931fefc0e9cfdf10e",
    "dynasty": "三国",
    "content": [
      "与君结新婚，宿昔当别离。",
      "凉风动秋草，蟋蟀鸣相随。",
      "冽冽寒蝉吟，蝉吟抱枯枝。",
      "枯枝时飞扬，身体忽迁移。",
      "不悲身迁移，但惜岁月驰。",
      "岁月无穷极，会合安可知？",
      "愿为双黄鹄，比翼戏清池。"
    ]
  },
  {
    "id": "5434236d3b439429d6cefc535b6ef982",
    "title": "钓竿行",
    "authorName": "曹丕",
    "authorId": "5434236d3b43942931fefc0e9cfdf10e",
    "dynasty": "三国",
    "content": [
      "东越河济水，遥望大海涯。",
      "钓竿何珊珊，鱼尾何𥱰𥱰。",
      "行路之好者，芳饵欲何为。"
    ]
  },
  {
    "id": "5434236d3b4394296a92ee0e6068bbcc",
    "title": "折杨柳行",
    "authorName": "曹丕",
    "authorId": "5434236d3b43942931fefc0e9cfdf10e",
    "dynasty": "三国",
    "content": [
      "西山一何高，高高殊无极。",
      "上有两仙僮，不饮亦不食。",
      "与我一丸药，光耀有五色。",
      "服药四五日，身体生羽翼。",
      "轻举乘浮云，倏忽行万亿。",
      "流览观四海，茫茫非所识。",
      "彭祖称七百，悠悠安可原。",
      "老聃适西戎，于今竟不还。",
      "王乔假虚辞，赤松垂空言。",
      "达人识真伪，愚夫好妄传。",
      "追念往古事，愦愦千万端。",
      "百家多迂怪，圣道我所观。"
    ]
  },
  {
    "id": "5434236d50f83702be45fbf4680f79a0",
    "title": "别诗二首",
    "authorName": "应玚",
    "authorId": "5434236d50f83702d1457b7263dc7ed1",
    "dynasty": "三国",
    "content": [
      "【其一】",
      "朝云浮四海，日暮归故山。",
      "行役怀旧土，悲思不能言。",
      "悠悠涉千里，未知何时旋。",
      "【其二】",
      "浩浩长河水，九折东北流。",
      "晨夜赴沧海，海流亦何抽。",
      "远适万里道，归来未有由。",
      "临河累太息，五内怀伤忧。"
    ]
  },
  {
    "id": "5434236d5bed4a6bed32653a90af17e4",
    "title": "酒会诗",
    "authorName": "嵇康",
    "authorId": "5434236d5bed4a6b13fe9d848c19f571",
    "dynasty": "三国",
    "content": [
      "乐哉苑中游，周览无穷已。",
      "百卉吐芳华，崇台邈高跱。",
      "林木纷交错，玄池戏鲂鲤。",
      "轻丸毙翔禽，纤纶出鳣鲔。",
      "坐中发美赞，异气同音轨。",
      "临川献清酤，微歌发皓齿。",
      "素琴挥雅操，清声随风起。",
      "斯会岂不乐，恨无东野子。",
      "酒中念幽人，守故弥终始。",
      "但当体七弦，寄心在知己。"
    ]
  },
  {
    "id": "5434236d5bed4a6bc839cddcb8df15c9",
    "title": "幽愤诗",
    "authorName": "嵇康",
    "authorId": "5434236d5bed4a6b13fe9d848c19f571",
    "dynasty": "三国",
    "content": [
      "嗟余薄祜，少遭不造。哀茕靡识，越在襁褓。母兄鞠育，有慈无威。恃爱肆姐，不训不师。",
      "爰及冠带，冯宠自放。抗心希古，任其所尚。托好老庄，贱物贵身。志在守朴，养素全真。",
      "曰余不敏，好善闇人。子玉之败，屡增惟尘。大人含弘，藏垢怀耻。民之多僻，政不由己。",
      "惟此褊心，显明臧否。感悟思愆，怛若创痏。欲寡其过，谤议沸腾。性不伤物，频致怨憎。",
      "昔惭柳惠，今愧孙登。内负宿心，外恧良朋。仰慕严郑，乐道闲居。与世无营，神气晏如。",
      "咨余不淑，婴累多虞。匪降自天，实由顽疏。理弊患结，卒致囹圄。对答鄙讯，絷此幽阻。",
      "实耻讼免，时不我与。虽曰义直，神辱志沮。澡身沧浪，岂云能补。嗈嗈鸣雁，奋翼北游。",
      "顺时而动，得意忘忧。嗟我愤叹，曾莫能俦。事与愿违，遘兹淹留。穷达有命，亦又何求。",
      "古人有言，善莫近名。奉时恭默，咎悔不生。万石周慎，安亲保荣。世务纷纭，祇搅余情。",
      "安乐必诫，乃终利贞。煌煌灵芝，一年三秀。余独何为，有志不就。惩难思复，心焉内疚。",
      "庶勖将来，无馨无臭。采薇山阿，散发岩岫。永啸长吟，颐性养寿。"
    ]
  },
  {
    "id": "5434236d5bed4a6bb237b4e7b05c0fbe",
    "title": "四言赠兄秀才入军",
    "authorName": "嵇康",
    "authorId": "5434236d5bed4a6b13fe9d848c19f571",
    "dynasty": "三国",
    "content": [
      "【其一】",
      "鸳鸯于飞，肃肃其羽。",
      "朝游高原，夕宿兰渚。",
      "邕邕和鸣，顾眄俦侣。",
      "俯仰慷慨，优游容与。",
      "【其二】",
      "鸳鸯于飞，啸侣命俦。",
      "朝游高原，夕宿中洲。",
      "交颈振翼，容与清流。",
      "咀嚼兰蕙，俯仰优游。",
      "【其三】",
      "泳彼长川，言息其浒。",
      "陟彼高冈，言刈其楚。",
      "嗟我征迈，独行踽踽。",
      "仰彼凯风，涕泣如雨。",
      "【其四】",
      "泳彼长川，言息其沚。",
      "陟彼高冈，言刈其杞。",
      "嗟我独征，靡瞻靡恃。",
      "仰彼凯风，载坐载起。",
      "【其五】",
      "穆穆惠风，扇彼轻尘。",
      "奕奕素波，转此游鳞。",
      "伊我之劳，有怀遐人。",
      "寤言永思，寔钟所亲。",
      "【其六】",
      "所亲安在，舍我远迈。",
      "弃此荪芷，袭彼萧艾。",
      "虽曰幽深，岂无颠沛。",
      "言念君子，不遐有害。",
      "【其七】",
      "人生寿促，天地长久。",
      "百年之期，孰云其寿。",
      "思欲登仙，以济不朽。",
      "缆辔踟蹰，仰顾我友。",
      "【其八】",
      "我友焉之，隔兹山梁。",
      "谁谓河广，一苇可航。",
      "徒恨永离，逝彼路长。",
      "瞻仰弗及，徙倚彷徨。",
      "【其九】",
      "良马既闲，丽服有晖。",
      "左揽繁弱，右接忘归。",
      "风驰电逝，蹑景追飞。",
      "凌厉中原，顾盼生姿。",
      "【其十】",
      "携我好仇，载我轻车。",
      "南凌长阜，北厉清渠。",
      "仰落惊鸿，俯引渊鱼。",
      "盘于游田，其乐只且。",
      "【其十一】",
      "凌高远盻，俯仰咨嗟。",
      "怨彼幽絷，室迩路遐。",
      "虽有好音，谁与清歌。",
      "虽有姝颜，谁与发华。",
      "仰讯高云，俯托轻波。",
      "乘流远遁，抱恨山阿。",
      "【其十二】",
      "轻车迅迈，息彼长林。",
      "春木载荣，布叶垂阴。",
      "习习谷风，吹我素琴。",
      "交交黄鸟，顾俦弄音。",
      "感悟驰情，思我所钦。",
      "心之忧矣，永啸长吟。",
      "【其十三】",
      "浩浩洪流，带我邦畿。",
      "萋萋绿林，奋荣扬晖。",
      "鱼龙瀺灂，山鸟群飞。",
      "驾言出游，日夕忘归。",
      "思我良朋，如渴如饥。",
      "愿言不获，怆矣其悲。",
      "【其十四】",
      "息徒兰圃，秣马华山。",
      "流磻平皋，垂纶长川。",
      "目送归鸿，手挥五弦。",
      "俯仰自得，游心太玄。",
      "嘉彼钓叟，得鱼忘筌。",
      "郢人逝矣，谁与尽言。",
      "【其十五】",
      "闲夜肃清，朗月照轩。",
      "微风动袿，组帐高褰。",
      "旨酒盈樽，莫与交欢。",
      "鸣琴在御，谁与鼓弹。",
      "仰慕同趣，其馨若兰。",
      "佳人不存，能不永叹。",
      "【其十六】",
      "乘风高逝，远登灵丘。",
      "托好松乔，携手俱游。",
      "朝发太华，夕宿神州。",
      "弹琴咏诗，聊以忘忧。",
      "【其十七】",
      "琴诗自乐，远游可珍。",
      "含道独往，弃智遗身。",
      "寂乎无累，何求于人。",
      "长寄灵岳，怡志养神。",
      "【其十八】",
      "流俗难悟，逐物不还。",
      "至人远鉴，归之自然。",
      "万物为一，四海同宅。",
      "与彼共之，予何所惜。",
      "生若浮寄，暂见忽终。",
      "世故纷纭，弃之八戎。",
      "泽雉虽饥，不愿园林。",
      "安能服御，劳形苦心。",
      "身贵名贱，荣辱何在。",
      "贵得肆志，纵心无悔。"
    ]
  },
  {
    "id": "5434236d90c9300dd3dd8721e095197f",
    "title": "北芒客舍",
    "authorName": "刘伶",
    "authorId": "5434236d90c9300d060ad92494f6d7e0",
    "dynasty": "三国",
    "content": [
      "泱漭望舒隐，黮黤玄夜阴。",
      "寒鸡思天曙，振翅吹长音。",
      "蚊蚋归丰草，枯叶散萧林。",
      "陈醴发悴颜，巴歈畅真心。",
      "缊被终不晓，斯叹信难任。",
      "何以除斯叹，付之与瑟琴。",
      "长笛响中夕，闻此消胸襟。"
    ]
  },
  {
    "id": "5434236db0359decea084689c7af54ec",
    "title": "征辽东歌",
    "authorName": "司马懿",
    "authorId": "5434236db0359dec8f53295a19f3cd30",
    "dynasty": "三国",
    "content": [
      "天地开辟，日月重光。",
      "遭逢际会，奉辞遐方。",
      "将扫逋秽，还过故乡。",
      "肃清万里，总齐八荒。",
      "告成归老，待罪舞阳。"
    ]
  },
  {
    "id": "5434236dbcdb9e643d5c5cc9122d7005",
    "title": "塘上行",
    "authorName": "甄宓",
    "authorId": "5434236dbcdb9e64cedebb6e060ad924",
    "dynasty": "三国",
    "content": [
      "蒲生我池中，其叶何离离。",
      "傍能行人义，莫若妾自知。",
      "众口铄黄金，使君生别离。",
      "念君去我时，独愁常苦悲。",
      "想见君颜色，感结伤心脾。",
      "念君常苦悲，夜夜愁不寐。",
      "莫以贤豪故，弃捐素所爱。",
      "莫以鱼肉贱，弃捐葱与薤。",
      "莫以麻枲贱，弃捐菅与蒯。",
      "出亦复苦愁，入亦复苦愁。",
      "边地多悲风，树木何修修。",
      "从君致独乐，延年寿千秋。"
    ]
  },
  {
    "id": "5434236de5b1a9cbb167f16fa8b87227",
    "title": "七步诗",
    "authorName": "曹植",
    "authorId": "5434236de5b1a9cb58a2fc6ebe83ab3e",
    "dynasty": "三国",
    "content": [
      "煮豆燃豆萁，豆在釜中泣。",
      "本是同根生，相煎何太急？"
    ]
  },
  {
    "id": "5434236de5b1a9cb5f59eb9650be8aaa",
    "title": "七哀诗",
    "authorName": "曹植",
    "authorId": "5434236de5b1a9cb58a2fc6ebe83ab3e",
    "dynasty": "三国",
    "content": [
      "明月照高楼，流光正徘徊。",
      "上有愁思妇，悲叹有馀哀。",
      "借问叹者谁？言是宕子妻。",
      "君行逾十年，孤妾常独栖。",
      "君若清路尘，妾若浊水泥。",
      "浮沉各异势，会合何时谐？",
      "愿为西南风，长逝入君怀。",
      "君怀良不开，贱妾当何依？"
    ]
  },
  {
    "id": "5434236de5b1a9cb63097e6423fac72c",
    "title": "白马篇",
    "authorName": "曹植",
    "authorId": "5434236de5b1a9cb58a2fc6ebe83ab3e",
    "dynasty": "三国",
    "content": [
      "白马饰金羁，连翩西北驰。",
      "借问谁家子？幽并游侠儿。",
      "少小去乡邑，扬声沙漠垂。",
      "宿昔秉良弓，楛矢何参差！",
      "控弦破左的，右发摧月支。",
      "仰手接飞猱，俯身散马蹄。",
      "狡捷过猴猿，勇剽若豹螭。",
      "边城多警急，虏骑数迁移。",
      "羽檄从北来，厉马登高堤。",
      "长驱蹈匈奴，左顾凌鲜卑。",
      "弃身锋刃端，性命安可怀？",
      "父母且不顾，何言子与妻？",
      "名编壮士籍，不得中顾私。",
      "捐躯赴国难，视死忽如归。"
    ]
  },
  {
    "id": "5434236de5b1a9cba7c229e66371f751",
    "title": "侍太子坐",
    "authorName": "曹植",
    "authorId": "5434236de5b1a9cb58a2fc6ebe83ab3e",
    "dynasty": "三国",
    "content": [
      "白日曜青春，时雨静飞尘。",
      "寒冰辟炎景，凉风飘我身。",
      "清醴盈金觞，肴馔纵横陈。",
      "齐人进奇乐，歌者出西秦。",
      "翩翩我公子，机巧忽若神。"
    ]
  },
  {
    "id": "5434236de5b1a9cbca1dde753af44238",
    "title": "君子行",
    "authorName": "曹植",
    "authorId": "5434236de5b1a9cb58a2fc6ebe83ab3e",
    "dynasty": "三国",
    "content": [
      "君子防未然，不处嫌疑间。",
      "瓜田不纳履，李下不正冠。",
      "嫂叔不亲授，长幼不比肩。",
      "劳谦得其柄，和光甚独难。",
      "周公下白屋，吐哺不及餐。",
      "一沐三握发，后世称圣贤。"
    ]
  },
  {
    "id": "5434236de5b1a9cbe482dad5656efb38",
    "title": "情诗",
    "authorName": "曹植",
    "authorId": "5434236de5b1a9cb58a2fc6ebe83ab3e",
    "dynasty": "三国",
    "content": [
      "微阴翳阳景，清风飘我衣。",
      "游鱼潜渌水，翔鸟薄天飞。",
      "眇眇客行士，徭役不得归。",
      "始出严霜结，今来白露晞。",
      "游者叹黍离，处者歌式微。",
      "慷慨对嘉宾，凄怆内伤悲。"
    ]
  },
  {
    "id": "5434236de5b1a9cb3a3c5067d232cdc2",
    "title": "美女篇",
    "authorName": "曹植",
    "authorId": "5434236de5b1a9cb58a2fc6ebe83ab3e",
    "dynasty": "三国",
    "content": [
      "美女妖且闲，采桑歧路间。",
      "柔条纷冉冉，落叶何翩翩。",
      "攘袖见素手，皓腕约金环。",
      "头上金爵钗，腰佩翠琅玕。",
      "明珠交玉体，珊瑚间木难。",
      "罗衣何飘飘，轻裾随风还。",
      "顾盼遗光彩，长啸气若兰。",
      "行徒用息驾，休者以忘餐。",
      "借问女安居，乃在城南端。",
      "青楼临大路，高门结重关。",
      "容华耀朝日，谁不希令颜？",
      "媒氏何所营？玉帛不时安。",
      "佳人慕高义，求贤良独难。",
      "众人徒嗷嗷，安知彼所观？",
      "盛年处房室，中夜起长叹。"
    ]
  },
  {
    "id": "5434236de5b1a9cb31312bfdf2c66e61",
    "title": "箜篌引",
    "authorName": "曹植",
    "authorId": "5434236de5b1a9cb58a2fc6ebe83ab3e",
    "dynasty": "三国",
    "content": [
      "置酒高殿上，亲交从我游。",
      "中厨办丰膳，烹羊宰肥牛。",
      "秦筝何慷慨，齐瑟和且柔。",
      "阳阿奏奇舞，京洛出名讴。",
      "乐饮过三爵，缓带倾庶羞。",
      "主称千金寿，宾奉万年酬。",
      "久要不可忘，薄终义所尤。",
      "谦谦君子德，磬折欲何求？",
      "惊风飘白日，光景驰西流。",
      "盛时不再来，百年忽我遒。",
      "生存华屋处，零落归山丘。",
      "先民谁不死，知命复何忧？"
    ]
  },
  {
    "id": "5434236de5b1a9cb708194767967f641",
    "title": "怨歌行",
    "authorName": "曹植",
    "authorId": "5434236de5b1a9cb58a2fc6ebe83ab3e",
    "dynasty": "三国",
    "content": [
      "为君既不易，为臣良独难。",
      "忠信事不显，乃有见疑患。",
      "周公佐成王，金縢功不刊。",
      "推心辅王室，二叔反流言。",
      "待罪居东国，泣涕常流连。",
      "皇灵大动变，震雷风且寒。",
      "拔树偃秋稼，天威不可干。",
      "素服开金縢，感悟求其端。",
      "公旦事既显，成王乃哀叹。",
      "吾欲竟此曲，此曲悲且长。",
      "今日乐相乐，别后莫相忘。"
    ]
  },
  {
    "id": "5434236de5b1a9cb5c38a3c636059a2a",
    "title": "飞龙篇",
    "authorName": "曹植",
    "authorId": "5434236de5b1a9cb58a2fc6ebe83ab3e",
    "dynasty": "三国",
    "content": [
      "晨游泰山，云雾窈窕。",
      "忽逢二童，颜色鲜好。",
      "乘彼白鹿，手翳芝草。",
      "我知真人，长跪问道。",
      "西登玉台，金楼复道。",
      "授我仙药，神皇所造。",
      "教我服食，还精补脑。",
      "寿同金石，永世难老。"
    ]
  },
  {
    "id": "5434236de5b1a9cbf12424c725a9f930",
    "title": "妾薄命二首",
    "authorName": "曹植",
    "authorId": "5434236de5b1a9cb58a2fc6ebe83ab3e",
    "dynasty": "三国",
    "content": [
      "【其一】",
      "携玉手，喜同车，比上云阁飞除。",
      "钓台蹇产清虚，池塘灵沼可娱。",
      "仰泛龙舟绿波，俯擢神草枝柯。",
      "想彼宓妃洛河，退咏汉女湘娥。",
      "【其二】",
      "日月既逝西藏，更会兰室洞房。",
      "华灯步障舒光，皎若日出扶桑。",
      "促樽合坐行觞。主人起舞娑盘，能者穴触别端。",
      "腾觚飞爵阑干，同量等色齐颜。",
      "任意交属所欢，朱颜发外形兰。",
      "袖随礼容极情，妙舞仙仙体轻。",
      "裳解履遗绝缨，俯仰笑喧无呈。",
      "览持佳人玉颜，齐举金爵翠盘。",
      "手形罗袖良难，腕弱不胜珠环，坐者叹息舒颜。",
      "御巾裛粉君傍，中有霍纳都梁，鸡舌五味杂香。",
      "进者何人齐姜，恩重爱深难忘。",
      "召延亲好宴私，但歌杯来何迟。",
      "客赋既醉言归，主人称露未晞。"
    ]
  },
  {
    "id": "5434236de5b1a9cbe38462f6d9755a04",
    "title": "矫志诗",
    "authorName": "曹植",
    "authorId": "5434236de5b1a9cb58a2fc6ebe83ab3e",
    "dynasty": "三国",
    "content": [
      "芝桂虽芳，难以饵鱼。",
      "尸位素餐，难以成居。",
      "磁石引铁，于金不连。",
      "大朝举士，愚不闻焉。",
      "抱璧涂乞，无为贵宝。",
      "履仁遘祸，无为贵道。",
      "鹓雏远害，不羞卑栖。",
      "灵虬避难，不耻污泥。",
      "都蔗虽甘，杖之必折。",
      "巧言虽美，用之必灭。",
      "济济唐朝，万邦作孚。",
      "逢蒙虽巧，必得良弓。",
      "圣主虽知，必得英雄。",
      "螳螂见叹，齐士轻战。",
      "越王轼蛙，国以死献。",
      "道远知骥，世伪知贤。",
      "覆之帱之，顺天之矩。",
      "泽如凯风，惠如时雨。",
      "口为禁闼，舌为发机。",
      "门机之闿，楛矢不追。"
    ]
  },
  {
    "id": "5434236de5b1a9cbd6abbbd50b1b9643",
    "title": "公宴诗",
    "authorName": "曹植",
    "authorId": "5434236de5b1a9cb58a2fc6ebe83ab3e",
    "dynasty": "三国",
    "content": [
      "公子敬爱客，终宴不知疲。",
      "清夜游西园，飞盖相追随。",
      "明月澄清影，列宿正参差。",
      "秋兰被长坂，朱华冒绿池。",
      "潜鱼跃清波，好鸟鸣高枝。",
      "神飙接丹毂，轻辇随风移。",
      "飘飖放志意，千秋长若斯。"
    ]
  },
  {
    "id": "5434236de5b1a9cb6bbfbab8d0383e36",
    "title": "朔风诗",
    "authorName": "曹植",
    "authorId": "5434236de5b1a9cb58a2fc6ebe83ab3e",
    "dynasty": "三国",
    "content": [
      "仰彼朔风，用怀魏都。",
      "原骋代马，倏忽北徂。",
      "凯风永至，思彼蛮方。",
      "原随越鸟，翻飞南翔。",
      "四气代谢，悬景运周。",
      "别如俯仰，脱若三秋。",
      "昔我初迁，朱华未希。",
      "今我旋止，素雪云飞。",
      "俯降千仞，仰登天阻。",
      "风飘蓬飞，载离寒暑。",
      "千仞易陟，天阻可越。",
      "昔我同袍，今永乖别。",
      "子好芳草，岂忘尔贻？",
      "繁华将茂，秋霜悴之。",
      "君不垂眷，岂云其诚？",
      "秋兰可喻，桂树冬荣。",
      "弦歌荡思，谁与消忧？",
      "临川暮思，何为泛舟？",
      "岂无和乐，游非我邻。",
      "谁忘泛舟？愧无榜人。"
    ]
  },
  {
    "id": "5434236de5b1a9cb22b97af188035444",
    "title": "野田黄雀行",
    "authorName": "曹植",
    "authorId": "5434236de5b1a9cb58a2fc6ebe83ab3e",
    "dynasty": "三国",
    "content": [
      "高树多悲风，海水扬其波。",
      "利剑不在掌，结友何须多？",
      "不见篱间雀，见鹞自投罗？",
      "罗家得雀喜，少年见雀悲。",
      "拔剑捎罗网，黄雀得飞飞。",
      "飞飞摩苍天，来下谢少年。"
    ]
  },
  {
    "id": "5434236de5b1a9cb39f7f0b30779aa6a",
    "title": "杂诗七首（其四）",
    "authorName": "曹植",
    "authorId": "5434236de5b1a9cb58a2fc6ebe83ab3e",
    "dynasty": "三国",
    "content": [
      "南国有佳人，容华若桃李。",
      "朝游江北岸，夕宿潇湘沚。",
      "时俗薄朱颜，谁为发皓齿？",
      "俯仰岁将暮，荣耀难久恃。"
    ]
  },
  {
    "id": "5434236de5b1a9cbf96b48ee46937f65",
    "title": "行女哀辞",
    "authorName": "曹植",
    "authorId": "5434236de5b1a9cb58a2fc6ebe83ab3e",
    "dynasty": "三国",
    "content": [
      "伊上帝之降命，何修短之难裁。",
      "或华发以终年，或怀妊而逢灾。",
      "感前哀之未阕，复新殃之重来！",
      "方朝华而晚敷，比晨露而先晞。",
      "感逝者之不追，怅情忽而失度。",
      "天盖高而无阶，怀此恨其谁诉！"
    ]
  },
  {
    "id": "5434236de5b1a9cb9dfdbac5992b4f09",
    "title": "迷迭香赋",
    "authorName": "曹植",
    "authorId": "5434236de5b1a9cb58a2fc6ebe83ab3e",
    "dynasty": "三国",
    "content": [
      "播西都之丽草兮，应青春而凝晖。",
      "流翠叶于纤柯兮，结微根于丹墀。",
      "信繁华之速实兮，弗见凋于严霜。",
      "芳暮秋之幽兰兮，丽昆仑之英芝。",
      "既经时而收采兮，遂幽杀以增芳。",
      "去枝叶而特御兮，入绡縠之雾裳。",
      "附玉体以行止兮，顺微风而舒光。"
    ]
  },
  {
    "id": "5434236de5b1a9cbeef2fe79649e63fe",
    "title": "门有万里客行",
    "authorName": "曹植",
    "authorId": "5434236de5b1a9cb58a2fc6ebe83ab3e",
    "dynasty": "三国",
    "content": [
      "门有万里客，问君何乡人。",
      "褰裳起从之，果得心所亲。",
      "挽裳对我泣，太息前自陈。",
      "本是朔方士，今为吴越民。",
      "行行将复行，去去适西秦。"
    ]
  },
  {
    "id": "5434236de5b1a9cb5e947ab4bd1f3d27",
    "title": "名都篇",
    "authorName": "曹植",
    "authorId": "5434236de5b1a9cb58a2fc6ebe83ab3e",
    "dynasty": "三国",
    "content": [
      "名都多妖女，京洛出少年。",
      "宝剑直千金，被服丽且鲜。",
      "斗鸡东郊道，走马长楸间。",
      "驰骋未能半，双兔过我前。",
      "揽弓捷鸣镝，长驱上南山。",
      "左挽因右发，一纵两禽连。",
      "馀巧未及展，仰手接飞鸢。",
      "观者咸称善，众工归我妍。",
      "归来宴平乐，美酒斗十千。",
      "脍鲤臇胎虾，寒鳖炙熊蹯。",
      "鸣俦啸匹侣，列坐竟长筵。",
      "连翩击踘壤，巧捷惟万端。",
      "白日西南驰，光景不可攀。",
      "云散还城邑，清晨复来还。"
    ]
  },
  {
    "id": "5434236de5b1a9cbd0e750f61e731ff8",
    "title": "薤露",
    "authorName": "曹植",
    "authorId": "5434236de5b1a9cb58a2fc6ebe83ab3e",
    "dynasty": "三国",
    "content": [
      "天地无穷极，阴阳转相因。",
      "人居一世间，忽若风吹尘。",
      "愿得展功勤，输力于明君。",
      "怀此王佐才，慷慨独不群。",
      "鳞介尊神龙，走兽宗麒麟。",
      "虫兽岂知德，何况于士人。",
      "孔氏删诗书，王业粲已分。",
      "骋我径寸翰，流藻垂华芬。"
    ]
  },
  {
    "id": "5434236de5b1a9cb629aa7911f5bdd87",
    "title": "赠徐幹",
    "authorName": "曹植",
    "authorId": "5434236de5b1a9cb58a2fc6ebe83ab3e",
    "dynasty": "三国",
    "content": [
      "惊风飘白日，忽然归西山。",
      "圆景光未满，众星粲以繁。",
      "志士营世业，小人亦不闲。",
      "聊且夜行游，游彼双阙间。",
      "文昌郁云兴，迎风高中天。",
      "春鸠鸣飞栋，流猋激棂轩。",
      "顾念蓬室士，贫贱诚可怜。",
      "薇藿弗充虚，皮褐犹不全。",
      "慷慨有悲心，兴文自成篇。",
      "宝弃怨何人？和氏有其愆。",
      "弹冠俟知己，知己谁不然？",
      "良田无晚岁，膏泽多丰年。",
      "亮怀玙璠美，积久德愈宣。",
      "亲交义在敦，申章复何言！"
    ]
  },
  {
    "id": "5434236de5b1a9cbdca9a6984eaa3129",
    "title": "丹霞蔽日行",
    "authorName": "曹植",
    "authorId": "5434236de5b1a9cb58a2fc6ebe83ab3e",
    "dynasty": "三国",
    "content": [
      "纣为昏乱，虐残忠正。",
      "周室何隆，一门三圣。",
      "牧野致功，天亦革命。",
      "汉祚之兴，阶秦之衰。",
      "虽有南面，王道陵夷。",
      "炎光再幽，殄灭无遗。"
    ]
  },
  {
    "id": "5434236de5b1a9cb298182cde6b979e8",
    "title": "仙人篇",
    "authorName": "曹植",
    "authorId": "5434236de5b1a9cb58a2fc6ebe83ab3e",
    "dynasty": "三国",
    "content": [
      "仙人揽六箸，对博太山隅。",
      "湘娥拊琴瑟，秦女吹笙竽。",
      "玉樽盈桂酒，河伯献神鱼。",
      "四海一何局，九州安所如。",
      "韩终与王乔，要我于天衢。",
      "万里不足步，轻举凌太虚。",
      "飞腾逾景云，高风吹我躯。",
      "回驾观紫微，与帝合灵符。",
      "阊阖正嵯峨，双阙万丈馀。",
      "玉树扶道生，白虎夹门枢。",
      "驱风游四海，东过王母庐。",
      "俯观五岳间，人生如寄居。",
      "潜光养羽翼，进趣且徐徐。",
      "不见昔轩辕，升龙出鼎湖。",
      "徘徊九天下，与尔长相须。"
    ]
  },
  {
    "id": "5434236de5b1a9cb696670fe349a7d96",
    "title": "惟汉行",
    "authorName": "曹植",
    "authorId": "5434236de5b1a9cb58a2fc6ebe83ab3e",
    "dynasty": "三国",
    "content": [
      "太极定二仪，清浊如以形。",
      "三光照八极，天道甚着明。",
      "为人立君长，欲以遂其生。",
      "行仁章以瑞，变故诫骄盈。",
      "神高而听卑，报若响应声。",
      "明主敬细微，三季瞢天经。",
      "二皇称至化，盛哉唐虞庭。",
      "禹汤继厥德，周亦致太平。",
      "在昔怀帝京，日昃不敢宁。",
      "济济在公朝，万载驰其名。"
    ]
  },
  {
    "id": "5434236de5b1a9cb940c737a0917d3e5",
    "title": "送应氏二首",
    "authorName": "曹植",
    "authorId": "5434236de5b1a9cb58a2fc6ebe83ab3e",
    "dynasty": "三国",
    "content": [
      "【其一】",
      "步登北邙阪，遥望洛阳山。",
      "洛阳何寂寞，宫室尽烧焚。",
      "垣墙皆顿擗，荆棘上参天。",
      "不见旧耆老，但睹新少年。",
      "侧足无行径，荒畴不复田。",
      "游子久不归，不识陌与阡。",
      "中野何萧条，千里无人烟。",
      "念我平常居，气结不能言。",
      "【其二】",
      "清时难屡得，嘉会不可常。",
      "天地无终极，人命若朝霜。",
      "愿得展嬿婉，我友之朔方。",
      "亲昵并集送，置酒此河阳。",
      "中馈岂独薄，宾饮不尽觞。",
      "爱至望苦深，岂不愧中肠！",
      "山川阻且远，别促会日长。",
      "愿为比翼鸟，施翮起高翔。"
    ]
  },
  {
    "id": "5434236de5b1a9cbe078dc60bf28fe53",
    "title": "泰山梁甫行",
    "authorName": "曹植",
    "authorId": "5434236de5b1a9cb58a2fc6ebe83ab3e",
    "dynasty": "三国",
    "content": [
      "八方各异气，千里殊风雨。",
      "剧哉边海民，寄身于草野。",
      "妻子象禽兽，行止依林阻。",
      "柴门何萧条，狐兔翔我宇。"
    ]
  },
  {
    "id": "5434236de5b1a9cb27b56c196dfc53a5",
    "title": "吁嗟篇",
    "authorName": "曹植",
    "authorId": "5434236de5b1a9cb58a2fc6ebe83ab3e",
    "dynasty": "三国",
    "content": [
      "吁嗟此转蓬，居世何独然。",
      "长去本根逝，宿夜无休闲。",
      "东西经七陌，南北越九阡。",
      "卒遇回风起，吹我入云间。",
      "自谓终天路，忽然下沉渊。",
      "惊飚接我出，故归彼中田。",
      "当南而更北，谓东而反西。",
      "宕宕当何依，忽亡而复存。",
      "飘飖周八泽，连翩历五山。",
      "流转无恒处，谁知吾苦艰。",
      "愿为中林草，秋随野火燔。",
      "糜灭岂不痛，愿与根荄连。"
    ]
  },
  {
    "id": "5434236de5b1a9cb54216f8548b93f9b",
    "title": "浮萍篇",
    "authorName": "曹植",
    "authorId": "5434236de5b1a9cb58a2fc6ebe83ab3e",
    "dynasty": "三国",
    "content": [
      "浮萍寄清水，随风东西流。",
      "结发辞严亲，来为君子仇。",
      "恪勤在朝夕，无端获罪尤。",
      "在昔蒙恩惠，和乐如瑟琴。",
      "何意今摧颓，旷若商与参。",
      "茱萸自有芳，不若桂与兰。",
      "新人虽可爱，无若故所欢。",
      "行云有返期，君恩傥中还。",
      "慊慊仰天叹，愁心将何愬。",
      "日月不恒处，人生忽若寓。",
      "悲风来入怀，泪下如垂露。",
      "发箧造裳衣，裁缝纨与素。"
    ]
  },
  {
    "id": "5434236de5b1a9cbcabedbf9114cdb8c",
    "title": "弃妇诗",
    "authorName": "曹植",
    "authorId": "5434236de5b1a9cb58a2fc6ebe83ab3e",
    "dynasty": "三国",
    "content": [
      "石榴植前庭，绿叶摇缥青。",
      "丹华灼烈烈，璀彩有光荣。",
      "光好晔流离，可以戏淑灵。",
      "有鸟飞来集，树翼以悲鸣。",
      "悲鸣复何为，丹华实不成。",
      "拊心长叹息，无子当归甯。",
      "有子月经天，无子若流星。",
      "天月相终始，流星没无精。",
      "栖迟失所宜，下与瓦石并。",
      "忧怀从中来，叹息通鸡鸣。",
      "反侧不能寐，逍遥于前庭。",
      "歭𣦠还入房，肃肃帷幕声。",
      "搴帷更摄带，抚节弹素筝。",
      "慷慨有馀音，要妙悲且清。",
      "收泪长叹息，何以负神灵。",
      "招摇待霜露，何必春夏成。",
      "晚获为良实，愿君且安甯。"
    ]
  },
  {
    "id": "5434236de5b1a9cb2016a1e813a5c56a",
    "title": "灵芝篇",
    "authorName": "曹植",
    "authorId": "5434236de5b1a9cb58a2fc6ebe83ab3e",
    "dynasty": "三国",
    "content": [
      "灵芝生王地，朱草被洛滨。",
      "荣华相晃耀，光采晔若神。",
      "古时有虞舜，父母顽且嚚。",
      "尽孝于田垄，烝烝不违仁。",
      "伯瑜年七十，彩衣以娱亲。",
      "慈母笞不痛，歔欷涕沾巾。",
      "丁兰少失母，自伤早孤茕。",
      "刻木当严亲，朝夕致三牲。",
      "暴子见陵悔，犯罪以亡形。",
      "丈人为泣血，免戾全其名。",
      "董永遭家贫，父老财无遗。",
      "举假以供养，佣作致甘肥。",
      "责家填门至，不知何用归。",
      "天灵感至德，神女为秉机。",
      "岁月不安居，呜呼我皇考。",
      "生我既已晚，弃我何其早。",
      "蓼莪谁所兴，念之令人老。",
      "退咏南风诗，洒泪满袆抱。",
      "乱曰：",
      "圣皇君四海，德教朝夕宣。",
      "万国咸礼让，百姓家肃虔。",
      "庠序不失仪，孝悌处中田。",
      "户有曾闵子，比屋皆仁贤。",
      "髫齓无夭齿，黄发尽其年。",
      "陛下三万岁，慈母亦复然。"
    ]
  },
  {
    "id": "5434236de5b1a9cbc767a1dab0723eaf",
    "title": "精微篇",
    "authorName": "曹植",
    "authorId": "5434236de5b1a9cb58a2fc6ebe83ab3e",
    "dynasty": "三国",
    "content": [
      "精微烂金石，至心动神明。",
      "杞妻哭死夫，梁山为之倾。",
      "子丹西质秦，乌白马角生。",
      "邹衍囚燕市，繁霜为夏零。",
      "关东有贤女，自字苏来卿。",
      "壮年报父仇，身没垂功名。",
      "女休逢赦书，白刃几在颈。",
      "俱上列仙籍，去死独就生。",
      "太仓令有罪，远征当就拘。",
      "自悲居无男，祸至无与俱。",
      "缇萦痛父言，荷担西上书。",
      "盘桓北阙下，泣泪何涟如。",
      "乞得并姊弟，没身赎父躯。",
      "汉文感其义，肉刑法用除。",
      "其父得以免，辩义在列图。",
      "多男亦何为，一女足成居。",
      "简子南渡河，津吏废舟船。",
      "执法将加刑，女娟拥棹前。",
      "妾父闻君来，将涉不测渊。",
      "畏惧风波起，祷祝祭名川。",
      "备礼飨神祇，为君求福先。",
      "不胜釂祀诚，至令犯罚艰。",
      "君必欲加诛，乞使知罪諐。",
      "妾愿以身代，至诚感苍天。",
      "国君高其义，其父用赦原。",
      "河激奏中流，简子知其贤。",
      "归聘为夫人，荣宠超后先。",
      "辩女解父命，何况健少年。",
      "黄初发和气，明堂德教施。",
      "治道致太平，礼乐风俗移。",
      "刑措民无枉，怨女复何为。",
      "圣皇长寿考，景福常来仪。"
    ]
  },
  {
    "id": "5434236de5b1a9cbf4ff13d019b1bbdc",
    "title": "当墙欲高行",
    "authorName": "曹植",
    "authorId": "5434236de5b1a9cb58a2fc6ebe83ab3e",
    "dynasty": "三国",
    "content": [
      "龙欲升天须浮云，人之仕进待中人。",
      "众口可以铄金，谗言三至，慈母不亲。",
      "愦愦俗间，不辨伪真。",
      "愿欲披心自说陈，君门以九重，道远河无津。"
    ]
  },
  {
    "id": "5434236de5b1a9cbd686598fb06fd18d",
    "title": "种葛篇",
    "authorName": "曹植",
    "authorId": "5434236de5b1a9cb58a2fc6ebe83ab3e",
    "dynasty": "三国",
    "content": [
      "种葛南山下，葛蔂自成阴。",
      "与君初婚时，结发恩义深。",
      "欢爱在枕席，宿昔同衣衾。",
      "窃慕棠棣篇，好乐和瑟琴。",
      "行年将晚暮，佳人怀异心。",
      "恩绝旷不接，我情遂抑沉。",
      "出门当何顾，徘徊步北林。",
      "下有交颈兽，仰见双栖禽。",
      "攀枝长叹息，泪下沾罗衿。",
      "良马知我悲，延颈对我吟。",
      "昔为同池鱼，今若商与参。",
      "往古皆欢遇，我独困于今。",
      "弃置委天命，愁愁安可任。"
    ]
  },
  {
    "id": "5434236de5b1a9cbf10e803eb837985b",
    "title": "当来日大难",
    "authorName": "曹植",
    "authorId": "5434236de5b1a9cb58a2fc6ebe83ab3e",
    "dynasty": "三国",
    "content": [
      "日苦短，乐有馀。",
      "乃置玉樽办东厨。",
      "广情故，心相于。",
      "阖门置酒，和乐欣欣。",
      "游马后来，辕车解轮。",
      "今日同堂，出门异乡。",
      "别易会难，各尽杯觞。"
    ]
  },
  {
    "id": "5434236de5b1a9cbf622e53d0a3e6b45",
    "title": "赠王粲",
    "authorName": "曹植",
    "authorId": "5434236de5b1a9cb58a2fc6ebe83ab3e",
    "dynasty": "三国",
    "content": [
      "端坐苦愁思，揽衣起西游。",
      "树木发春华，清池激长流。",
      "中有孤鸳鸯，哀鸣求匹俦。",
      "我愿执此鸟，惜哉无轻舟。",
      "欲归忘故道，顾望但怀愁。",
      "悲风鸣我侧，羲和逝不留。",
      "重阴润万物，何惧泽不周？",
      "谁令君多念，自使怀百忧。"
    ]
  },
  {
    "id": "5434236de5b1a9cb7be3bfd23111f340",
    "title": "桂之树行",
    "authorName": "曹植",
    "authorId": "5434236de5b1a9cb58a2fc6ebe83ab3e",
    "dynasty": "三国",
    "content": [
      "桂之树，桂之树。",
      "桂生一何丽佳！",
      "扬朱华而翠叶，流芳布天涯。",
      "上有栖鸾，下有盘螭。",
      "桂之树，得道之真人咸来会讲仙，",
      "教尔服食日精。",
      "要道甚省不烦，淡泊无为自然。",
      "乘蹻万里之外，去留随意所欲存。",
      "高高上际于众外，下下乃穷极地天。"
    ]
  },
  {
    "id": "5434236de5b1a9cbbdf9ade86afcd65b",
    "title": "五游咏",
    "authorName": "曹植",
    "authorId": "5434236de5b1a9cb58a2fc6ebe83ab3e",
    "dynasty": "三国",
    "content": [
      "九州不足步，愿得凌云翔。",
      "逍遥八纮外，游目历遐荒。",
      "披我丹霞衣，袭我素霓裳。",
      "华盖芬晻蔼，六龙仰天骧。",
      "曜灵未移景，倏忽造昊苍。",
      "阊阖启丹扉，双阙曜朱光。",
      "徘徊文昌殿，登陟太微堂。",
      "上帝休西棂，群后集东厢。",
      "带我琼瑶佩，漱我沆瀣浆。",
      "踟蹰玩灵芝，徙倚弄华芳。",
      "王子奉仙药，羡门进奇方。",
      "服食享遐纪，延寿保无疆。"
    ]
  },
  {
    "id": "5434236de5b1a9cbc5c96d0d2359c13c",
    "title": "杂诗七首（其一）",
    "authorName": "曹植",
    "authorId": "5434236de5b1a9cb58a2fc6ebe83ab3e",
    "dynasty": "三国",
    "content": [
      "高台多悲风，朝日照北林。",
      "之子在万里，江湖迥且深。",
      "方舟安可极，离思故难任。",
      "孤雁飞南游，过庭长哀吟。",
      "翘思慕远人，愿欲托遗音。",
      "形影忽不见，翩翩伤我心。"
    ]
  },
  {
    "id": "5434236de5b1a9cbe748793478ebc5da",
    "title": "杂诗七首（其二）",
    "authorName": "曹植",
    "authorId": "5434236de5b1a9cb58a2fc6ebe83ab3e",
    "dynasty": "三国",
    "content": [
      "转蓬离本根，飘飖随长风。",
      "何意回飙举，吹我入云中。",
      "高高上无极，天路安可穷。",
      "类此游客子，捐躯远从戎。",
      "毛褐不掩形，薇藿常不充。",
      "去去莫复道，沈忧令人老。"
    ]
  },
  {
    "id": "5434236de5b1a9cb8a0a2c6a3301caa1",
    "title": "杂诗七首（其三）",
    "authorName": "曹植",
    "authorId": "5434236de5b1a9cb58a2fc6ebe83ab3e",
    "dynasty": "三国",
    "content": [
      "西北有织妇，绮缟何缤纷。",
      "明晨秉机杼，日昃不成文。",
      "太息终长夜，悲啸入青云。",
      "妾身守空闺，良人行从军。",
      "自期三年归，今已历九春。",
      "飞鸟绕树翔，噭噭鸣索群。",
      "愿为南流景，驰光见我君。"
    ]
  },
  {
    "id": "5434236de5b1a9cb18e2474bd5d0740c",
    "title": "杂诗七首（其五）",
    "authorName": "曹植",
    "authorId": "5434236de5b1a9cb58a2fc6ebe83ab3e",
    "dynasty": "三国",
    "content": [
      "仆夫早严驾，吾行将远游。",
      "远游欲何之，吴国为我仇。",
      "将骋万里涂，东路安足由。",
      "江介多悲风，淮泗驰急流。",
      "愿欲一轻济，惜哉无方舟。",
      "闲居非吾志，甘心赴国忧。"
    ]
  },
  {
    "id": "5434236de5b1a9cb8629be2d2ce641b4",
    "title": "杂诗七首（其六）",
    "authorName": "曹植",
    "authorId": "5434236de5b1a9cb58a2fc6ebe83ab3e",
    "dynasty": "三国",
    "content": [
      "飞观百馀尺，临牖御棂轩。",
      "远望周千里，朝夕见平原。",
      "烈士多悲心，小人媮自闲。",
      "国讎亮不塞，甘心思丧元。",
      "拊剑西南望，思欲赴太山。",
      "弦急悲声发，聆我慷慨言。"
    ]
  },
  {
    "id": "5434236de5b1a9cb2220e093a2ffbaec",
    "title": "杂诗七首（其七）",
    "authorName": "曹植",
    "authorId": "5434236de5b1a9cb58a2fc6ebe83ab3e",
    "dynasty": "三国",
    "content": [
      "揽衣出中闺，逍遥步两楹。",
      "闲房何寂寞，绿草被阶庭。",
      "空室自生风，百鸟翩南征。",
      "春思安可忘，忧戚与我并。",
      "佳人在远道，妾身单且茕。",
      "欢会难再遇，芝兰不重荣。",
      "人皆弃旧爱，君岂若平生。",
      "寄松为女萝，依水如浮萍。",
      "赍身奉衿带，朝夕不堕倾。",
      "倘终顾盻恩，永副我中情。"
    ]
  },
  {
    "id": "5434236de5b1a9cbda14743adea0d11e",
    "title": "当欲游南山行",
    "authorName": "曹植",
    "authorId": "5434236de5b1a9cb58a2fc6ebe83ab3e",
    "dynasty": "三国",
    "content": [
      "东海广且深，由卑下百川。",
      "五岳虽高大，不逆垢与尘。",
      "良木不十围，洪条无所因。",
      "长者能博爱，天下寄其身。",
      "大匠无弃材，船车用不均。",
      "锥刀各异能，何所独却前。",
      "嘉善而矜愚，大圣亦同然。",
      "仁者各寿考，四坐咸万年。"
    ]
  },
  {
    "id": "5434236de5b1a9cb83d93e5419ddc988",
    "title": "升天行",
    "authorName": "曹植",
    "authorId": "5434236de5b1a9cb58a2fc6ebe83ab3e",
    "dynasty": "三国",
    "content": [
      "【其一】",
      "乘蹻追术士，远之蓬莱山。",
      "灵液飞素波，兰桂上参天。",
      "玄豹游其下，翔鹍戏其巅。",
      "乘风忽登举，仿佛见众仙。",
      "【其二】",
      "扶桑之所出，乃在朝阳溪。",
      "中心陵苍昊，布叶盖天涯。",
      "日出登东干，既夕没西枝。",
      "愿得纡阳辔，回日使东驰。"
    ]
  },
  {
    "id": "5434236de5b1a9cbaa14930d165974c1",
    "title": "鼙舞歌五首·其一·圣皇篇",
    "authorName": "曹植",
    "authorId": "5434236de5b1a9cb58a2fc6ebe83ab3e",
    "dynasty": "三国",
    "content": [
      "圣皇应历数，正康帝道休。",
      "九州咸宾服，威德洞八幽。",
      "三公奏诸公，不得久淹留。",
      "蕃位任至重，旧章咸率由。",
      "侍臣省文奏，陛下体仁慈。",
      "沉吟有爱恋，不忍听可之。",
      "迫有官典宪，不得顾恩私。",
      "诸王当就国，玺绶何累缞。",
      "便时舍外殿，宫省寂无人。",
      "主上增顾念，皇母怀苦辛。",
      "何以为赠赐，倾府竭宝珍。",
      "文钱百亿万，采帛若烟云。",
      "乘舆服御物，锦罗与金银。",
      "龙旗垂九旒，羽盖参班轮。",
      "诸王自计念，无功荷厚德。",
      "思一效筋力，糜躯以报国。",
      "鸿胪拥节卫，副使随经营。",
      "贵戚并出送，夹道交辎軿。",
      "车服齐整设，韡晔耀天精。",
      "武骑卫前后，鼓吹箫笳声。",
      "祖道魏东门，泪下沾冠缨。",
      "扳盖因内顾，俯仰慕同生。",
      "行行将日暮，何时还阙庭。",
      "车轮为徘徊，四马踌躇鸣。",
      "路人尚酸鼻，何况骨肉情。"
    ]
  },
  {
    "id": "5434236de5b1a9cb3a957e3f679078d7",
    "title": "鼙舞歌五首·其二·灵芝篇",
    "authorName": "曹植",
    "authorId": "5434236de5b1a9cb58a2fc6ebe83ab3e",
    "dynasty": "三国",
    "content": [
      "灵芝生王地，朱草被洛滨。",
      "荣华相晃耀，光采晔若神。",
      "古时有虞舜，父母顽且嚚。",
      "尽孝于田垄，烝烝不违仁。",
      "伯瑜年七十，彩衣以娱亲。",
      "慈母笞不痛，歔欷涕沾巾。",
      "丁兰少失母，自伤早孤茕。",
      "刻木当严亲，朝夕致三牲。",
      "暴子见陵侮，犯罪以亡形。",
      "丈人为泣血，免戾全其名。",
      "董永遭家贫，父老财无遗。",
      "举假以供养，佣作致甘肥。",
      "责家填门至，不知何用归。",
      "天灵感至德，神女为秉机。",
      "岁月不安居，呜呼我皇考。",
      "生我既已晚，弃我何其早。",
      "蓼莪谁所兴，念之令人老。",
      "退咏南风诗，洒泪满袆抱。",
      "乱曰：",
      "圣皇君四海，德教朝夕宣。",
      "万国咸礼让，百姓家肃虔。",
      "庠序不失仪，孝悌处中田。",
      "户有曾闵子，比屋皆仁贤。",
      "髫龀无夭齿，黄发尽其年。",
      "陛下三万岁，慈母亦复然。"
    ]
  },
  {
    "id": "5434236de5b1a9cb12072469d22eb007",
    "title": "鼙舞歌五首·其三·大魏篇",
    "authorName": "曹植",
    "authorId": "5434236de5b1a9cb58a2fc6ebe83ab3e",
    "dynasty": "三国",
    "content": [
      "大魏应灵符。天禄方甫始。",
      "圣德致泰和。神明为驱使。",
      "左右宜供养。中殿宜皇子。",
      "陛下长寿考。群臣拜贺咸悦喜。",
      "积善有馀庆。宠禄固天常。",
      "众喜填门至。臣子蒙福祥。",
      "无患及阳遂。辅翼我圣皇。",
      "众吉咸集会。凶邪奸恶并灭亡。",
      "黄鹄游殿前。神鼎周四阿。",
      "玉马充乘舆。芝盖树九华。",
      "白虎戏西除。含利从辟邪。",
      "骐骥蹑足舞。凤皇拊翼歌。",
      "丰年大置酒。玉樽列广庭。",
      "乐饮过三爵。朱颜暴己形。",
      "式宴不违礼。君臣歌鹿鸣。",
      "乐人舞鼙鼓。百官雷抃赞若惊。",
      "储礼如江海。积善若陵山。",
      "皇嗣繁且炽。孙子列曾玄。",
      "群臣咸称万岁。陛下长寿乐年。",
      "御酒停未饮。贵戚跪东厢。",
      "侍人承颜色。奉进金玉觞。",
      "此酒亦真酒。福禄当圣皇。",
      "陛下临轩笑。左右咸欢康。",
      "杯来一何迟。群僚以次行。",
      "赏赐累千亿。百官并富昌。"
    ]
  },
  {
    "id": "5434236de5b1a9cbf00f2199a2fa1318",
    "title": "鼙舞歌五首·其四·精微篇",
    "authorName": "曹植",
    "authorId": "5434236de5b1a9cb58a2fc6ebe83ab3e",
    "dynasty": "三国",
    "content": [
      "精微烂金石，至心动神明。",
      "杞妻哭死夫，梁山为之倾。",
      "子丹西质秦，乌白马角生。",
      "邹衍囚燕市，繁霜为夏零。",
      "关东有贤女，自字苏来卿。",
      "壮年报父仇，身没垂功名。",
      "女休逢赦书，白刃几在颈。",
      "俱上列仙籍，去死独就生。",
      "太仓令有罪，远徵当就拘。",
      "自悲居无男，祸至无与俱。",
      "缇萦痛父言，荷担西上书。",
      "盘桓北阙下，泣泪何涟如。",
      "乞得并姊弟，没身赎父躯。",
      "汉文感其义，肉刑法用除。",
      "其父得以免，辩义在列图。",
      "多男亦何为，一女足成居。",
      "简子南渡河，津吏废舟船。",
      "执法将加刑，女娟拥棹前。",
      "妾父闻君来，将涉不测渊。",
      "畏惧风波起，祷祝祭名川。",
      "备礼飨神祇，为君求福先。",
      "不胜釂祀诚，至令犯罚艰。",
      "君必欲加诛，乞使知罪愆。",
      "妾愿以身代，至诚感苍天。",
      "国君高其义，其父用赦原。",
      "河激奏中流，简子知其贤。",
      "归聘为夫人，荣宠超后先。",
      "辩女解父命，何况健少年。",
      "黄初发和气，明堂德教施。",
      "治道致太平，礼乐风俗移。",
      "刑措民无枉，怨女复何为。",
      "圣皇长寿考，景福常来仪。"
    ]
  },
  {
    "id": "5434236de5b1a9cb9174233e225c7c2b",
    "title": "鼙舞歌五首·其五·孟冬篇",
    "authorName": "曹植",
    "authorId": "5434236de5b1a9cb58a2fc6ebe83ab3e",
    "dynasty": "三国",
    "content": [
      "孟冬十月，阴气厉清。",
      "武官诫田，讲旅统兵。",
      "元龟袭吉，元光著明。",
      "蚩尤跸路，风弭雨停。",
      "乘舆启行，鸾鸣幽轧。",
      "虎贲采骑，飞象珥鹖。",
      "钟鼓铿锵，箫管嘈喝。",
      "万骑齐镳，千乘等盖。",
      "夷山填谷，平林涤薮。",
      "张罗万里，尽其飞走。",
      "趯趯狡兔，扬白跳翰。",
      "猎以青骹，掩以修竿。",
      "韩卢宋鹊，呈才骋足。",
      "噬不尽緤，牵麋掎鹿。",
      "魏氏发机，养基抚弦。",
      "都卢寻高，搜索猴猿。",
      "庆忌孟贲，蹈谷超峦。",
      "张目决眦，发怒穿冠。",
      "顿熊扼虎，蹴豹搏貙。",
      "气有馀势，负象而趋。",
      "获车既盈，日侧乐终。",
      "罢役解徒，大飨离宫。",
      "乱曰：",
      "圣皇临飞轩，论功校猎徒。",
      "死禽积如京，流血成沟渠。",
      "明诏大劳赐，大官供有无。",
      "走马行酒醴，驱车布肉鱼。",
      "鸣鼓举觞爵，击钟釂无馀。",
      "绝纲纵麟麑，弛罩出凤雏。",
      "收功在羽校，威灵振鬼区。",
      "陛下长欢乐，永世合天符。"
    ]
  },
  {
    "id": "5434236de5b1a9cb149612169926385e",
    "title": "正会诗",
    "authorName": "曹植",
    "authorId": "5434236de5b1a9cb58a2fc6ebe83ab3e",
    "dynasty": "三国",
    "content": [
      "初岁元祚，吉日惟良。",
      "乃为嘉会，讌此高堂。",
      "尊卑列叙，典而有章。",
      "衣裳鲜洁，黼黻玄黄。",
      "清酤盈爵，中坐腾光。",
      "珍膳杂遝，充溢圆方。",
      "笙磬既设，筝瑟俱张。",
      "悲歌厉响，咀嚼清商。",
      "俯视文轩，仰瞻华梁。",
      "愿保兹善，千载为常。",
      "欢笑尽娱，乐哉未央。",
      "皇室荣贵，寿若东王。"
    ]
  },
  {
    "id": "5434236de5b1a9cb3974d2ea3a4ea73b",
    "title": "斗鸡",
    "authorName": "曹植",
    "authorId": "5434236de5b1a9cb58a2fc6ebe83ab3e",
    "dynasty": "三国",
    "content": [
      "游目极妙伎，清听厌宫商。",
      "主人寂无为，众宾进乐方。",
      "长筵坐戏客，斗鸡观闲房。",
      "群雄正翕赫，双翘自飞扬。",
      "挥羽激清风，悍目发朱光。",
      "觜落轻毛散，严距往往伤。",
      "长鸣入青云，扇翼独翱翔。",
      "愿蒙狸膏助，常得擅此场。"
    ]
  },
  {
    "id": "5434236de5b1a9cb84d28f3a55456db8",
    "title": "远游篇",
    "authorName": "曹植",
    "authorId": "5434236de5b1a9cb58a2fc6ebe83ab3e",
    "dynasty": "三国",
    "content": [
      "远游临四海，俯仰观洪波。",
      "大鱼若曲陵，承浪相经过。",
      "灵鼇戴方丈，神岳俨嵯峨。",
      "仙人翔其隅，玉女戏其阿。",
      "琼蕊可疗饥，仰漱吸朝霞。",
      "昆仑本吾宅，中州非我家。",
      "将归谒东父，一举超流沙。",
      "鼓翼舞时风，长啸激清歌。",
      "金石固易弊，日月同光华。",
      "齐年与天地，万乘安足多。"
    ]
  },
  {
    "id": "5434236dfda93c79cb978fe0b55f8408",
    "title": "凤翔轩",
    "authorName": "诸葛亮",
    "authorId": "5434236dfda93c79d41d8cd9d41d8cd9",
    "dynasty": "三国",
    "content": [
      "凤翱翔于千仞兮，非梧不栖;士伏处于一方兮，非主不依。",
      "乐躬耕于陇亩兮，吾爱吾庐;聊寄傲于琴书兮，以待天时。"
    ]
  }
]