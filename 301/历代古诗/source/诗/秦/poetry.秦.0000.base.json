[
  {
    "id": "26bf081f1f1bca048d3f280ab048749f",
    "title": "垓下歌",
    "authorName": "项羽",
    "authorId": "26bf081f1f1bca0455f0bd5aac51bfac",
    "dynasty": "秦",
    "content": [
      "力拔山兮气盖世。时不利兮骓不逝。",
      "骓不逝兮可奈何！虞兮虞兮奈若何！"
    ]
  },
  {
    "id": "26bf081f5339d4e790276fb31b4cf3e3",
    "title": "和项王歌",
    "authorName": "虞姬",
    "authorId": "26bf081f5339d4e7d1457b72ac51bfac",
    "dynasty": "秦",
    "content": [
      "汉兵已略地，四方楚歌声。",
      "大王意气尽，贱妾何聊生。"
    ]
  },
  {
    "id": "26bf081fb1c2a29674a93fe0793e65ee",
    "title": "三秦民谣",
    "authorName": "无名氏",
    "authorId": "26bf081fb1c2a296d41d8cd9d41d8cd9",
    "dynasty": "秦",
    "content": [
      "武功太白，去天三百。",
      "孤云两角，去天一握。",
      "山水险阻，黄金子午。",
      "蛇盘鸟栊，势与天通。"
    ]
  },
  {
    "id": "26bf081fb1c2a29608e0a4b9346b45ec",
    "title": "获麟歌",
    "authorName": "无名氏",
    "authorId": "26bf081fb1c2a296d41d8cd9d41d8cd9",
    "dynasty": "秦",
    "content": [
      "唐虞世兮麟凤游。今非其时来何求。麟兮麟兮我心忧。"
    ]
  },
  {
    "id": "26bf081fb1c2a296fcb0bc1fa9ac85cf",
    "title": "白云谣",
    "authorName": "无名氏",
    "authorId": "26bf081fb1c2a296d41d8cd9d41d8cd9",
    "dynasty": "秦",
    "content": [
      "白云在天，丘陵自出。",
      "道里悠远，山川间之。",
      "将子无死，尚复能来。"
    ]
  },
  {
    "id": "26bf081fb344a8b501467a154895fa5b",
    "title": "会稽刻石",
    "authorName": "李斯",
    "authorId": "26bf081fb344a8b548bd58b03007f0ee",
    "dynasty": "秦",
    "content": [
      "皇帝休烈，平一宇内，德惠攸长。",
      "卅有七年，亲巡天下，周览远方。",
      "遂登会稽，宣省习俗，黔首斋庄。",
      "群臣诵功，本原事迹，追道高明。",
      "秦圣临国，始定刑名，显陈旧章。",
      "初平法式，审别职任，以立恒常。",
      "六王专倍，贪戾慠猛，率众自强。",
      "暴虐恣行，负力而骄，数动甲兵。",
      "阴通间使，以事合从，行为辟方。",
      "内饰诈谋，外来侵边，遂起祸殃。",
      "义威诛之，殄熄暴悖，乱贼灭亡。",
      "圣德广密，六合之中，被泽无疆。",
      "皇帝并宇，兼听万事，远近毕清。",
      "运理群物，考验事实，各载其名。",
      "贵贱并通，善否陈前，靡有隐情。",
      "饰省宣义，有子而嫁，倍死不贞。",
      "防隔内外，禁止淫佚，男女絜诚。",
      "夫为寄猳，杀之无罪，男秉义程。",
      "妻为逃嫁，子不得母，咸化廉清。",
      "大治濯俗，天下承风，蒙被休经。",
      "皆遵度轨，和安敦勉，莫不顺令。",
      "黔首修絜，人乐同则，嘉保太平。",
      "后敬奉法，常治无极，舆舟不倾。",
      "从臣诵烈，请刻此石，光垂休铭。"
    ]
  },
  {
    "id": "26bf081fede67863350201d030ede621",
    "title": "山雨",
    "authorName": "偰逊",
    "authorId": "c16655dfede678631ee3dfcdfb508ef0",
    "dynasty": "秦",
    "content": [
      "一夜山中雨，林端风怒号。",
      "不知溪水涨，只觉钓船高。"
    ]
  }
]