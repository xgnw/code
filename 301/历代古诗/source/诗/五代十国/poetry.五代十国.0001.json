[
  {
    "id": "6ce235a8e2f5c16bdfc6e7e6c0b2d1f0",
    "title": "秋末怀旧山",
    "authorName": "贯休",
    "authorId": "6ce235a8e2f5c16b7250eb932a9d121c",
    "dynasty": "五代十国",
    "content": [
      "昔住匡庐北，无人知姓名。",
      "侵云收谷粟，引蚁上柑橙。",
      "寒雨雪兼落，枯林虎独行。",
      "谁能将白发，共向此中生。"
    ]
  },
  {
    "id": "6ce235a8e2f5c16b07eb07eea79942dc",
    "title": "春过鄱阳湖",
    "authorName": "贯休",
    "authorId": "6ce235a8e2f5c16b7250eb932a9d121c",
    "dynasty": "五代十国",
    "content": [
      "百虑片帆下，风波极目看。",
      "吴山兼鸟没，楚色入衣寒。",
      "过此愁人处，始知行路难。",
      "夕阳沙岛上，回首一长叹。"
    ]
  },
  {
    "id": "6ce235a8e2f5c16ba76fceb7e4ff6f01",
    "title": "寄僧野和尚",
    "authorName": "贯休",
    "authorId": "6ce235a8e2f5c16b7250eb932a9d121c",
    "dynasty": "五代十国",
    "content": [
      "鸟外更谁亲，诸峰即四邻。",
      "白头寒枕石，青衲烂无尘。",
      "橡栗堆行径，猿猴绕定身。",
      "傥然重结社，愿作扫坛人。"
    ]
  },
  {
    "id": "6ce235a8e2f5c16b952a8e8357f66f8e",
    "title": "寄冯使君",
    "authorName": "贯休",
    "authorId": "6ce235a8e2f5c16b7250eb932a9d121c",
    "dynasty": "五代十国",
    "content": [
      "端居碧云暮，好鸟啼红芳。",
      "满郭桃李熟，卷帘风雨香。",
      "清吟绣段句，默念芙蓉章。",
      "未得归山去，频升谢守堂。"
    ]
  },
  {
    "id": "6ce235a8e2f5c16ba2cdd132ab79068f",
    "title": "旅中怀孙路",
    "authorName": "贯休",
    "authorId": "6ce235a8e2f5c16b7250eb932a9d121c",
    "dynasty": "五代十国",
    "content": [
      "暮尘微雨收，蝉急楚乡秋。",
      "一片月出海，几家人上楼。",
      "砌香残果落，汀草宿烟浮。",
      "唯有知音者，相思歌白头。"
    ]
  },
  {
    "id": "6ce235a8e2f5c16b1c956b9d1f54d06f",
    "title": "贻世",
    "authorName": "贯休",
    "authorId": "6ce235a8e2f5c16b7250eb932a9d121c",
    "dynasty": "五代十国",
    "content": [
      "至理不误物，悠悠自不明。",
      "黄金烧欲尽，白发火边生。",
      "苦惑神仙䜝，难收日月精。",
      "捕风兼系影，信矣不须争。"
    ]
  },
  {
    "id": "6ce235a8e2f5c16bb895db0d46b6a20d",
    "title": "览李秀才卷",
    "authorName": "贯休",
    "authorId": "6ce235a8e2f5c16b7250eb932a9d121c",
    "dynasty": "五代十国",
    "content": [
      "香沐整山衣，开君一轴诗。",
      "吟当秋景苦，味出雪林迟。",
      "经济几人到，工夫两鬓知。",
      "因嗟和氏泪，不是等闲垂。"
    ]
  },
  {
    "id": "6ce235a8e2f5c16bd566762c8936936b",
    "title": "怀方干张为",
    "authorName": "贯休",
    "authorId": "6ce235a8e2f5c16b7250eb932a9d121c",
    "dynasty": "五代十国",
    "content": [
      "冥搜入仙窟，半夜水堂前。",
      "吾道只如此，古人多亦然。",
      "萤沈荒坞雾，月苦绿梧蝉。",
      "因忆垂纶者，沧浪何处边。"
    ]
  },
  {
    "id": "6ce235a8e2f5c16b91c583775dea4a6a",
    "title": "四皓图",
    "authorName": "贯休",
    "authorId": "6ce235a8e2f5c16b7250eb932a9d121c",
    "dynasty": "五代十国",
    "content": [
      "何人图四皓，如语话唠唠。",
      "双鬓雪相似，是谁年最高。",
      "溪苔连豹褥，仙酒污云袍。",
      "想得忘秦日，伊余亦合逃。"
    ]
  },
  {
    "id": "6ce235a8e2f5c16b4c786124ee12cb8d",
    "title": "怀白阁道侣",
    "authorName": "贯休",
    "authorId": "6ce235a8e2f5c16b7250eb932a9d121c",
    "dynasty": "五代十国",
    "content": [
      "寒思白阁层，石屋两三僧。",
      "斜雪扫不尽，饥猿唤得应。",
      "香然一字火，磬过数潭冰。",
      "终必相寻去，孤怀久不胜。"
    ]
  },
  {
    "id": "6ce235a8e2f5c16bfa44bbd91e5e2d20",
    "title": "砚瓦",
    "authorName": "贯休",
    "authorId": "6ce235a8e2f5c16b7250eb932a9d121c",
    "dynasty": "五代十国",
    "content": [
      "浅薄虽顽朴，其如近笔端。",
      "低心蒙润久，入匣更身安。",
      "应念研磨苦，无为瓦砾看。",
      "傥然仁不弃，还可比琅玕。"
    ]
  },
  {
    "id": "6ce235a8e2f5c16b4a2db4be496abdb0",
    "title": "水壶子",
    "authorName": "贯休",
    "authorId": "6ce235a8e2f5c16b7250eb932a9d121c",
    "dynasty": "五代十国",
    "content": [
      "良匠曾陶莹，多居笔砚中。",
      "一从亲几案，常恐近儿童。",
      "卓立澄心久，提携注意通。",
      "不应嫌器小，还有济人功。"
    ]
  },
  {
    "id": "6ce235a8e2f5c16b9fb4dafde6028d2c",
    "title": "笔",
    "authorName": "贯休",
    "authorId": "6ce235a8e2f5c16b7250eb932a9d121c",
    "dynasty": "五代十国",
    "content": [
      "莫讶书绅苦，功成在一毫。",
      "自从蒙管录，便觉用心劳。",
      "手点时难弃，身闲架亦高。",
      "何妨成五色，永愿助风骚。"
    ]
  },
  {
    "id": "6ce235a8e2f5c16b3621c8349d59ec81",
    "title": "棋",
    "authorName": "贯休",
    "authorId": "6ce235a8e2f5c16b7250eb932a9d121c",
    "dynasty": "五代十国",
    "content": [
      "棋信无声乐，偏宜境寂寥。",
      "著高图暗合，势王气弥骄。",
      "人事掀天尽，光阴动地销。",
      "因知韦氏论，不独为吴朝。"
    ]
  },
  {
    "id": "6ce235a8e2f5c16b4e34cb0aeed99fe5",
    "title": "夜对雪作寄友生",
    "authorName": "贯休",
    "authorId": "6ce235a8e2f5c16b7250eb932a9d121c",
    "dynasty": "五代十国",
    "content": [
      "皓彩中宵合，开门失所踪。",
      "何年今夜意，共子在孤峰。",
      "气射灯花落，光侵壁罅浓。",
      "唯君心似我，吟到五更钟。"
    ]
  },
  {
    "id": "6ce235a8e2f5c16ba50842de29ae34de",
    "title": "题惠琮律师院",
    "authorName": "贯休",
    "authorId": "6ce235a8e2f5c16b7250eb932a9d121c",
    "dynasty": "五代十国",
    "content": [
      "苦节兼青目，公卿话有馀。",
      "唯传黄叶喻，还似白泉居。",
      "猿拨孤云破，钟撞众木疏。",
      "社坛踪迹在，重结复何如。"
    ]
  },
  {
    "id": "6ce235a8e2f5c16b9aebccc7a223146c",
    "title": "寄清泠山道人",
    "authorName": "贯休",
    "authorId": "6ce235a8e2f5c16b7250eb932a9d121c",
    "dynasty": "五代十国",
    "content": [
      "常忆清泠子，深云种早禾。",
      "万缘虽不涉，一句子如何。",
      "踪迹诸峰匝，衣裳老虱多。",
      "江头无事也，终必到烟萝。"
    ]
  },
  {
    "id": "6ce235a8e2f5c16b2dda7baa4e33461b",
    "title": "秋尽途中作",
    "authorName": "贯休",
    "authorId": "6ce235a8e2f5c16b7250eb932a9d121c",
    "dynasty": "五代十国",
    "content": [
      "行行芳草歇，潭岛叶纷纷。",
      "山色路无尽，砧声客强闻。",
      "残阳曜极野，黑水浸空坟。",
      "那得无乡思，前程入楚云。"
    ]
  },
  {
    "id": "6ce235a8e2f5c16be80d8b32168641ff",
    "title": "秋居寄王相公三首",
    "authorName": "贯休",
    "authorId": "6ce235a8e2f5c16b7250eb932a9d121c",
    "dynasty": "五代十国",
    "content": [
      "禅林蝉□落，地燥可生苔。",
      "好句慵收拾，清风作么来。",
      "饼唯餐喜悦，社已得宗雷。",
      "还似山中日，柴门更不开。"
    ]
  },
  {
    "id": "6ce235a8e2f5c16be80d8b32b798a760",
    "title": "秋居寄王相公三首",
    "authorName": "贯休",
    "authorId": "6ce235a8e2f5c16b7250eb932a9d121c",
    "dynasty": "五代十国",
    "content": [
      "松声高似瀑，药熟色如花。",
      "谁道全无病，时犹不在家。",
      "山童舂菽粉，园叟送银瓜。",
      "谁访孙弘阁，谈玄到日斜。"
    ]
  },
  {
    "id": "6ce235a8e2f5c16be80d8b32f4fb135c",
    "title": "秋居寄王相公三首",
    "authorName": "贯休",
    "authorId": "6ce235a8e2f5c16b7250eb932a9d121c",
    "dynasty": "五代十国",
    "content": [
      "气与非常合，常人争得知。",
      "直须穷到底，始是出家儿。",
      "阁雀衔红粟，邻僧背古碑。",
      "只应王与谢，时有沃州期。"
    ]
  },
  {
    "id": "6ce235a8e2f5c16b31f81036fcc3b52d",
    "title": "闻徵四处士",
    "authorName": "贯休",
    "authorId": "6ce235a8e2f5c16b7250eb932a9d121c",
    "dynasty": "五代十国",
    "content": [
      "一诏群公起，移山四海闻。",
      "因知丈夫事，须佐圣明君。",
      "白酒全倾瓮，蒲轮半载云。",
      "从兹居谏署，笔砚几人焚。"
    ]
  },
  {
    "id": "6ce235a8e2f5c16b639ad15b95aa9ba0",
    "title": "送友人下第游边",
    "authorName": "贯休",
    "authorId": "6ce235a8e2f5c16b7250eb932a9d121c",
    "dynasty": "五代十国",
    "content": [
      "失意穷边去，孤城值晚春。",
      "黑山霞不赤，白日鬼随人。",
      "角咽胡风紧，沙昏碛月新。",
      "明时至公在，回首莫因循。"
    ]
  },
  {
    "id": "6ce235a8e2f5c16b4b4b63b14719aaf7",
    "title": "寄匡山纪公",
    "authorName": "贯休",
    "authorId": "6ce235a8e2f5c16b7250eb932a9d121c",
    "dynasty": "五代十国",
    "content": [
      "锦绣谷中人，相思入梦频。",
      "寄言无别事，琢句似终身。",
      "书卷须求旨，须根易得银。",
      "斯言如不惑，千里亦相亲。"
    ]
  },
  {
    "id": "6ce235a8e2f5c16bc9edae43c94ae131",
    "title": "闻无相道人顺世五首其一",
    "authorName": "贯休",
    "authorId": "6ce235a8e2f5c16b7250eb932a9d121c",
    "dynasty": "五代十国",
    "content": [
      "一事不经营，孤峰长老情。",
      "惟餐橡子饼，爱说道君兄。",
      "池藕香狸掘，山神白日行。",
      "又闻行脚也，何处化群生。"
    ]
  },
  {
    "id": "6ce235a8e2f5c16bd11d1fef4763f458",
    "title": "苦热",
    "authorName": "贯休",
    "authorId": "6ce235a8e2f5c16b7250eb932a9d121c",
    "dynasty": "五代十国",
    "content": [
      "松桂枝不动，阳乌飞半天。",
      "稻麻须结实，沙石欲生烟。",
      "毒气仍干扇，高枝不立蝉。",
      "旧山多积雪，归去是何年。"
    ]
  },
  {
    "id": "6ce235a8e2f5c16b79fcff82b06c4114",
    "title": "鄂渚赠祥公",
    "authorName": "贯休",
    "authorId": "6ce235a8e2f5c16b7250eb932a9d121c",
    "dynasty": "五代十国",
    "content": [
      "寂寥堆积者，自为是高僧。",
      "客远何人识，吟多冷病增。",
      "松烟青透壁，雪气细吹灯。",
      "犹赖师于我，依依非面朋。"
    ]
  },
  {
    "id": "6ce235a8e2f5c16bab52cd00f0ba43e3",
    "title": "怀武昌栖一二首",
    "authorName": "贯休",
    "authorId": "6ce235a8e2f5c16b7250eb932a9d121c",
    "dynasty": "五代十国",
    "content": [
      "常忆能吟一，房连古帝墟。",
      "无端多忤物，唯我独知渠。",
      "病愈囊空后，神清木落初。",
      "只因烽火起，书札自兹疏。"
    ]
  },
  {
    "id": "6ce235a8e2f5c16bab52cd00a0c47f37",
    "title": "怀武昌栖一二首",
    "authorName": "贯休",
    "authorId": "6ce235a8e2f5c16b7250eb932a9d121c",
    "dynasty": "五代十国",
    "content": [
      "清风江上月，霜洒月中砧。",
      "得句先呈佛，无人知此心。",
      "寂寥从鬼出，苍翠到门深。",
      "惟有双峰寺，时时独去寻。"
    ]
  },
  {
    "id": "6ce235a8e2f5c16b80d88feacb4ab296",
    "title": "寒食郊外",
    "authorName": "贯休",
    "authorId": "6ce235a8e2f5c16b7250eb932a9d121c",
    "dynasty": "五代十国",
    "content": [
      "寒食将吾族，相随过石溪。",
      "冢花沾酒落，林鸟学人啼。",
      "白水穿芜疾，新霞出雾低。",
      "不堪回首望，家在赤松西。"
    ]
  },
  {
    "id": "6ce235a8e2f5c16bd7be0a49eef6cb43",
    "title": "送道士归天台",
    "authorName": "贯休",
    "authorId": "6ce235a8e2f5c16b7250eb932a9d121c",
    "dynasty": "五代十国",
    "content": [
      "道高留不住，道去更何云。",
      "举世皆趋世，如君始爱君。",
      "径侵银地滑，瀑到石城闻。",
      "它日如相忆，金桃一为分。"
    ]
  },
  {
    "id": "6ce235a8e2f5c16b458f0e2d72d5581b",
    "title": "经孟浩然鹿门旧居二首",
    "authorName": "贯休",
    "authorId": "6ce235a8e2f5c16b7250eb932a9d121c",
    "dynasty": "五代十国",
    "content": [
      "孟子终焉处，游人得得过。",
      "𣝡深黄狖小，地暖白云多。",
      "孔圣嗟大谬，玄宗争奈何。",
      "空馀岘山色，千古共嵯峨。"
    ]
  },
  {
    "id": "6ce235a8e2f5c16b458f0e2d34446550",
    "title": "经孟浩然鹿门旧居二首",
    "authorName": "贯休",
    "authorId": "6ce235a8e2f5c16b7250eb932a9d121c",
    "dynasty": "五代十国",
    "content": [
      "花落谷莺啼，精灵安在哉。",
      "青山不可问，永日独裴回。",
      "冢穴应藏虎，荒碑只见苔。",
      "伊余亦惆怅，昨日郢城回。"
    ]
  },
  {
    "id": "6ce235a8e2f5c16b135628ffb2d8d0ba",
    "title": "春送禅师归闽中",
    "authorName": "贯休",
    "authorId": "6ce235a8e2f5c16b7250eb932a9d121c",
    "dynasty": "五代十国",
    "content": [
      "春色满三湘，送师还故乡。",
      "穿霞逢黑鴥，乞食得红姜。",
      "大化宗门辟，孤禅海树凉。",
      "傥为新句偈，寄我亦何妨。"
    ]
  },
  {
    "id": "6ce235a8e2f5c16b08e717a90dbb9862",
    "title": "途中逢周朴",
    "authorName": "贯休",
    "authorId": "6ce235a8e2f5c16b7250eb932a9d121c",
    "dynasty": "五代十国",
    "content": [
      "东西南北路，相遇共兴哀。",
      "世浊无知己，子从何处来？",
      "菊衰芳草在，程远宿烟开。",
      "傥遇中兴主，还应不用媒。"
    ]
  },
  {
    "id": "6ce235a8e2f5c16bea29ba8d3013e245",
    "title": "避寇山中作",
    "authorName": "贯休",
    "authorId": "6ce235a8e2f5c16b7250eb932a9d121c",
    "dynasty": "五代十国",
    "content": [
      "山翠碧嵯峨，攀牵去者多。",
      "浅深俱得地，好恶未知他。",
      "有草皆为户，无人不荷戈。",
      "相逢空怅望，更有好时么。"
    ]
  },
  {
    "id": "6ce235a8e2f5c16b99faf0933893554b",
    "title": "避寇上唐台山",
    "authorName": "贯休",
    "authorId": "6ce235a8e2f5c16b7250eb932a9d121c",
    "dynasty": "五代十国",
    "content": [
      "苍黄缘鸟道，峰胁见楼台。",
      "柽桂香皆滴，烟霞湿不开。",
      "僧高眉半白，山老石多摧。",
      "莫问尘中事，如今正可哀。"
    ]
  },
  {
    "id": "6ce235a8e2f5c16b36c287ef15ba0cc3",
    "title": "题峄桐",
    "authorName": "贯休",
    "authorId": "6ce235a8e2f5c16b7250eb932a9d121c",
    "dynasty": "五代十国",
    "content": [
      "律中麟角者，高淡出尘埃。",
      "芳草不曾触，几生如此来。",
      "壑风吹磬断，杉露滴花开。",
      "如结林中社，伊余亦愿陪。"
    ]
  },
  {
    "id": "6ce235a8e2f5c16beb20d6e1a0473392",
    "title": "上冯使君渡水僧障子",
    "authorName": "贯休",
    "authorId": "6ce235a8e2f5c16b7250eb932a9d121c",
    "dynasty": "五代十国",
    "content": [
      "跣足拄巴藤，潺湲渡几曾。",
      "尽权无著印，不是登闲僧。",
      "熊耳应初到，牛头始去登。",
      "画来偏觉好，将寄柳吴兴。"
    ]
  },
  {
    "id": "6ce235a8e2f5c16b61d248d5cdfe025f",
    "title": "秋夜玩月怀玉霄道士",
    "authorName": "贯休",
    "authorId": "6ce235a8e2f5c16b7250eb932a9d121c",
    "dynasty": "五代十国",
    "content": [
      "光异磨砻出，轮非雕斫成。",
      "今宵刚道别，举世勿人争。",
      "征妇砧添怨，诗人哭到明。",
      "惟宜华顶叟，笙磬有馀声。"
    ]
  },
  {
    "id": "6ce235a8e2f5c16b9416095d374fca0e",
    "title": "上杭州令狐使君",
    "authorName": "贯休",
    "authorId": "6ce235a8e2f5c16b7250eb932a9d121c",
    "dynasty": "五代十国",
    "content": [
      "颜冉德无邻，分忧浙水滨。",
      "爱山成大癖，求瘼似诸身。",
      "视事奸回尽，登楼海岳春。",
      "野人如有幸，应得见陶钧。"
    ]
  },
  {
    "id": "6ce235a8e2f5c16bece24aa949b9cc34",
    "title": "怀诸葛珏",
    "authorName": "贯休",
    "authorId": "6ce235a8e2f5c16b7250eb932a9d121c",
    "dynasty": "五代十国",
    "content": [
      "诸葛子作者，诗曾我细看。",
      "出山因觅孟，踏雪去寻韩。",
      "谬独哭不错，常流饮实难。",
      "知音知便了，归去旧江干。"
    ]
  },
  {
    "id": "6ce235a8e2f5c16bece24aa940cbc020",
    "title": "怀诸葛珏",
    "authorName": "贯休",
    "authorId": "6ce235a8e2f5c16b7250eb932a9d121c",
    "dynasty": "五代十国",
    "content": [
      "羸马与羸童，微吟冒北风。",
      "店孤僧共歇，日落思无穷。",
      "囊草无非刺，魏人那识公。",
      "莺花五陵道，去去与谁同。"
    ]
  },
  {
    "id": "6ce235a8e2f5c16b34786fcf3daac26e",
    "title": "怀钱唐罗隐章鲁封",
    "authorName": "贯休",
    "authorId": "6ce235a8e2f5c16b7250eb932a9d121c",
    "dynasty": "五代十国",
    "content": [
      "二子依公子，鸡鸣狗盗徒。",
      "青云十上苦，白发一茎无。",
      "风涩潮声恶，天寒角韵孤。",
      "别离千万里，何以慰荣枯。"
    ]
  },
  {
    "id": "6ce235a8e2f5c16b94659db25a8e4f9b",
    "title": "送沈侍郎",
    "authorName": "贯休",
    "authorId": "6ce235a8e2f5c16b7250eb932a9d121c",
    "dynasty": "五代十国",
    "content": [
      "从知无远近，木落去闽城。",
      "地入无诸俗，冠峨甲乙精。",
      "山多高兴乱，江直好风生。",
      "俭府清无事，唯应荐祢衡。"
    ]
  },
  {
    "id": "6ce235a8e2f5c16bc99d41bc1f0d5131",
    "title": "题宿禅师院",
    "authorName": "贯休",
    "authorId": "6ce235a8e2f5c16b7250eb932a9d121c",
    "dynasty": "五代十国",
    "content": [
      "身闲心亦然，如此已多年。",
      "语淡不著物，茶香别有泉。",
      "古衣和藓衲，新偈几人传。",
      "时说秋归梦，孤峰在海边。"
    ]
  },
  {
    "id": "6ce235a8e2f5c16b3af45c9403024c08",
    "title": "秋晚泊石头驿有寄",
    "authorName": "贯休",
    "authorId": "6ce235a8e2f5c16b7250eb932a9d121c",
    "dynasty": "五代十国",
    "content": [
      "萧索漳江北，何人慰寂寥。",
      "北风人独立，南国信空遥。",
      "烧坞新云白，渔家众木凋。",
      "所思不可见，行雁在青霄。"
    ]
  },
  {
    "id": "6ce235a8e2f5c16bfe6be2a5cec0db7a",
    "title": "秋夜吟",
    "authorName": "贯休",
    "authorId": "6ce235a8e2f5c16b7250eb932a9d121c",
    "dynasty": "五代十国",
    "content": [
      "如愚复爱诗，木落即眠迟。",
      "思苦香消尽，更深笔尚随。",
      "饥童舂赤黍，繁露洒乌椑。",
      "看却龙钟也，归山是底时。"
    ]
  },
  {
    "id": "6ce235a8e2f5c16b553ed93a4c9f07a1",
    "title": "桐江闲居作十二首",
    "authorName": "贯休",
    "authorId": "6ce235a8e2f5c16b7250eb932a9d121c",
    "dynasty": "五代十国",
    "content": [
      "木落雨翛翛，桐江古岸头。",
      "拟归仙掌去，刚被谢公留。",
      "猛烧侵茶坞，残霞照角楼。",
      "坐来还有意，流水面前流。"
    ]
  },
  {
    "id": "6ce235a8e2f5c16b553ed93af366d39e",
    "title": "桐江闲居作十二首",
    "authorName": "贯休",
    "authorId": "6ce235a8e2f5c16b7250eb932a9d121c",
    "dynasty": "五代十国",
    "content": [
      "香刹通真观，楼台倚郡城。",
      "阴森古树气，粗淡老僧情。",
      "壁画连山润，仙钟扣月清。",
      "何须结西社，大道本无生。"
    ]
  },
  {
    "id": "6ce235a8e2f5c16b553ed93a257d600e",
    "title": "桐江闲居作十二首",
    "authorName": "贯休",
    "authorId": "6ce235a8e2f5c16b7250eb932a9d121c",
    "dynasty": "五代十国",
    "content": [
      "静室焚檀印，深炉烧铁瓶。",
      "茶和阿魏暖，火种柏根馨。",
      "数只飞来鹤，成堆读了经。",
      "何妨似支遁，骑马入青冥。"
    ]
  },
  {
    "id": "6ce235a8e2f5c16b553ed93a52fa4135",
    "title": "桐江闲居作十二首",
    "authorName": "贯休",
    "authorId": "6ce235a8e2f5c16b7250eb932a9d121c",
    "dynasty": "五代十国",
    "content": [
      "不问赓桑子，唯师妙吉祥。",
      "等闲眠片石，不觉到斜阳。",
      "独自收槠叶，教童探柏瓤。",
      "王孙莫指笑，淡泊味还长。"
    ]
  },
  {
    "id": "6ce235a8e2f5c16b553ed93a66c51078",
    "title": "桐江闲居作十二首",
    "authorName": "贯休",
    "authorId": "6ce235a8e2f5c16b7250eb932a9d121c",
    "dynasty": "五代十国",
    "content": [
      "诗琢冰成句，多将大道论。",
      "人谁知此意，日日祗关门。",
      "乳鼠穿荒壁，溪龟上净盆。",
      "因知无事贵，言外更无言。"
    ]
  },
  {
    "id": "6ce235a8e2f5c16b553ed93a126fc9b4",
    "title": "桐江闲居作十二首",
    "authorName": "贯休",
    "authorId": "6ce235a8e2f5c16b7250eb932a9d121c",
    "dynasty": "五代十国",
    "content": [
      "红黍饭溪苔，清吟茗数杯。",
      "只应唯道在，无意俟时来。",
      "树叠藏仙洞，山蒸足爆雷。",
      "从他嫌复笑，门更不曾开。"
    ]
  },
  {
    "id": "6ce235a8e2f5c16b553ed93abc24395c",
    "title": "桐江闲居作十二首",
    "authorName": "贯休",
    "authorId": "6ce235a8e2f5c16b7250eb932a9d121c",
    "dynasty": "五代十国",
    "content": [
      "蝉急野萧萧，山中信屡招。",
      "树香烹菌术，诗□□琼瑶。",
      "诸境教人认，荒榛引烧烧。",
      "吾皇礼金骨，谁□美南朝。"
    ]
  },
  {
    "id": "6ce235a8e2f5c16b553ed93a1412b912",
    "title": "桐江闲居作十二首",
    "authorName": "贯休",
    "authorId": "6ce235a8e2f5c16b7250eb932a9d121c",
    "dynasty": "五代十国",
    "content": [
      "露滴滴蘅茅，秋成爽气交。",
      "霜椑如蜜裹，□□似盐苞。",
      "浮藓侵蛩穴，微阳落鹤巢。",
      "还如山里日，门更绝人敲。"
    ]
  },
  {
    "id": "6ce235a8e2f5c16b553ed93a581a02d7",
    "title": "桐江闲居作十二首",
    "authorName": "贯休",
    "authorId": "6ce235a8e2f5c16b7250eb932a9d121c",
    "dynasty": "五代十国",
    "content": [
      "堑鸟毛衣别，频来似爱吟。",
      "萧条秋病后，斑驳绿苔深。",
      "珠翠笼金像，风泉洒玉琴。",
      "孰知吾所适，终不是心心。"
    ]
  },
  {
    "id": "6ce235a8e2f5c16b553ed93a5850535e",
    "title": "桐江闲居作十二首",
    "authorName": "贯休",
    "authorId": "6ce235a8e2f5c16b7250eb932a9d121c",
    "dynasty": "五代十国",
    "content": [
      "芙蓉峰里居，关闭复何如。",
      "白玃兼花鹿，多年不见渠。",
      "红泉香滴沥，丹桂冷扶疏。",
      "唯有西溪叟，时时到弊庐。"
    ]
  },
  {
    "id": "6ce235a8e2f5c16b553ed93a2cdf4aef",
    "title": "桐江闲居作十二首",
    "authorName": "贯休",
    "authorId": "6ce235a8e2f5c16b7250eb932a9d121c",
    "dynasty": "五代十国",
    "content": [
      "忆在山中日，为僧鬓欲衰。",
      "一灯常到晓，十载不离师。",
      "水汲冰溪滑，钟撞雪阁危。",
      "从来多自省，不学拟何为。"
    ]
  },
  {
    "id": "6ce235a8e2f5c16b553ed93a89854ec6",
    "title": "桐江闲居作十二首",
    "authorName": "贯休",
    "authorId": "6ce235a8e2f5c16b7250eb932a9d121c",
    "dynasty": "五代十国",
    "content": [
      "囊非扑满器，门更绝人过。",
      "土井连冈冷，风帘迸叶多。",
      "村童顽似铁，山菜硬如莎。",
      "唯有前山色，窗中无奈何。"
    ]
  },
  {
    "id": "6ce235a8e2f5c16b952a8e839cef3915",
    "title": "寄冯使君",
    "authorName": "贯休",
    "authorId": "6ce235a8e2f5c16b7250eb932a9d121c",
    "dynasty": "五代十国",
    "content": [
      "山风与霜气，浩浩满松枝。",
      "永日烧杉子，无人共此时。",
      "为文攀讽谏，得道在毫厘。",
      "唯有桐江守，常怜志不卑。"
    ]
  },
  {
    "id": "6ce235a8e2f5c16b16206bb0fc36ec94",
    "title": "经栖白旧院二首",
    "authorName": "贯休",
    "authorId": "6ce235a8e2f5c16b7250eb932a9d121c",
    "dynasty": "五代十国",
    "content": [
      "竺卿何处去，触目尽凄凉。",
      "不见中秋月，空馀一炷香。",
      "残花飘暮雨，枯叶盖啼螀。",
      "谁礼新坟塔，萧条渭水傍。"
    ]
  },
  {
    "id": "6ce235a8e2f5c16b16206bb0dc5ee910",
    "title": "经栖白旧院二首",
    "authorName": "贯休",
    "authorId": "6ce235a8e2f5c16b7250eb932a9d121c",
    "dynasty": "五代十国",
    "content": [
      "国宝还亡一，时多李德林。",
      "故人卿相泣，承制渥恩深。",
      "旧稿谁收得，空堂影似吟。",
      "裴回不能去，寒日下西岑。"
    ]
  },
  {
    "id": "6ce235a8e2f5c16b4131c2d3ce290e22",
    "title": "赠李祐道人",
    "authorName": "贯休",
    "authorId": "6ce235a8e2f5c16b7250eb932a9d121c",
    "dynasty": "五代十国",
    "content": [
      "阘茸复埃尘，难亲复易亲。",
      "皆疑有仙术，问著却愁人。",
      "只是耽浮蚁，曾云见泣麟。",
      "相逢先合手，浑似有前因。"
    ]
  },
  {
    "id": "6ce235a8e2f5c16b9925d8a89163f156",
    "title": "赠景和尚院",
    "authorName": "贯休",
    "authorId": "6ce235a8e2f5c16b7250eb932a9d121c",
    "dynasty": "五代十国",
    "content": [
      "藏经看几遍，眉有数条霜。",
      "万境心都泯，深冬日亦长。",
      "窗虚花木气，衲挂水云乡。",
      "时说秋归梦，峰头雪满床。"
    ]
  },
  {
    "id": "6ce235a8e2f5c16b98b8add215b90de0",
    "title": "上宋使君",
    "authorName": "贯休",
    "authorId": "6ce235a8e2f5c16b7250eb932a9d121c",
    "dynasty": "五代十国",
    "content": [
      "折桂文如锦，分忧力若春。",
      "位高空倚命，诗妙古无人。",
      "有感禾争熟，无私吏尽贫。",
      "野人如有幸，应得见陶钧。"
    ]
  },
  {
    "id": "6ce235a8e2f5c16bec5c879ce6f42d91",
    "title": "离乱后寄九峰和尚二首",
    "authorName": "贯休",
    "authorId": "6ce235a8e2f5c16b7250eb932a9d121c",
    "dynasty": "五代十国",
    "content": [
      "乱后知深隐，庵应近石楼。",
      "异香因雪歇，仙果落池浮。",
      "诗老全抛格，心空未到头。",
      "还应嫌笑我，世路独悠悠。"
    ]
  },
  {
    "id": "6ce235a8e2f5c16bec5c879cd1704e87",
    "title": "离乱后寄九峰和尚二首",
    "authorName": "贯休",
    "authorId": "6ce235a8e2f5c16b7250eb932a9d121c",
    "dynasty": "五代十国",
    "content": [
      "萧洒复萧洒，松根独据梧。",
      "瀑冰吟次折，远烧坐来无。",
      "老𤣎寒披衲，孤云静入厨。",
      "不知知我否，已到不区区。"
    ]
  },
  {
    "id": "6ce235a8e2f5c16bf243d78564777442",
    "title": "送黄宾于赴举",
    "authorName": "贯休",
    "authorId": "6ce235a8e2f5c16b7250eb932a9d121c",
    "dynasty": "五代十国",
    "content": [
      "冬暮雨霏霏，行人喜可稀。",
      "二阶□夜雪，亚圣在春闱。",
      "马疾顽童远，山荒冻叶飞。",
      "□师无一事，应见丽龟归。"
    ]
  },
  {
    "id": "6ce235a8e2f5c16b5f8eb105689b7198",
    "title": "题灵溪畅公墅",
    "authorName": "贯休",
    "authorId": "6ce235a8e2f5c16b7250eb932a9d121c",
    "dynasty": "五代十国",
    "content": [
      "境清僧格冷，新斩古林开。",
      "旧隐还如此，令人来又来。",
      "岚飞黏似雾，茶好碧于苔。",
      "但使心清净，从渠岁月催。"
    ]
  },
  {
    "id": "6ce235a8e2f5c16b7bcfb8f33dfe4234",
    "title": "送王贞白重试东归",
    "authorName": "贯休",
    "authorId": "6ce235a8e2f5c16b7250eb932a9d121c",
    "dynasty": "五代十国",
    "content": [
      "心苦酬心了，东归谢所知。",
      "可邻重试者，如折两三枝。",
      "雨毒逢花少，山多爱马迟。",
      "此行三可羡，正值倒戈时。"
    ]
  },
  {
    "id": "6ce235a8e2f5c16b71412acf7b7d0647",
    "title": "早秋即事寄冯使君",
    "authorName": "贯休",
    "authorId": "6ce235a8e2f5c16b7250eb932a9d121c",
    "dynasty": "五代十国",
    "content": [
      "金脉火初微，开门竹杖随。",
      "此身全是病，今日更嗔谁。",
      "落叶峥嵘处，诸峰爽拔时。",
      "唯思棠树下，高论入圆伊。"
    ]
  },
  {
    "id": "6ce235a8e2f5c16b9925d8a84f6b368f",
    "title": "赠景和尚院",
    "authorName": "贯休",
    "authorId": "6ce235a8e2f5c16b7250eb932a9d121c",
    "dynasty": "五代十国",
    "content": [
      "貌古眉如雪，看经二十霜。",
      "寻常对诗客，祗劝疗心疮。",
      "炭火邕湖滢，山晴紫竹凉。",
      "怡然无一事，流水自汤汤。"
    ]
  },
  {
    "id": "6ce235a8e2f5c16bd3029e49090aeaa7",
    "title": "寄西山胡汾",
    "authorName": "贯休",
    "authorId": "6ce235a8e2f5c16b7250eb932a9d121c",
    "dynasty": "五代十国",
    "content": [
      "待价欲要君，山前独灌园。",
      "虽然不识面，要且已消魂。",
      "鹿睡红霞影，泉淋白石门。",
      "伊余心更苦，何日共深论。"
    ]
  },
  {
    "id": "6ce235a8e2f5c16b2e2c160af5985704",
    "title": "题师颖和尚院",
    "authorName": "贯休",
    "authorId": "6ce235a8e2f5c16b7250eb932a9d121c",
    "dynasty": "五代十国",
    "content": [
      "师院清无敌，师心智不知。",
      "腊高清眼细，闲甚白云卑。",
      "煮茗然枫蘖，泥墙札祖碑。",
      "爱师终不及，谩住许多时。"
    ]
  },
  {
    "id": "6ce235a8e2f5c16baa061bd401fa42d4",
    "title": "游云顶山晚望",
    "authorName": "贯休",
    "authorId": "6ce235a8e2f5c16b7250eb932a9d121c",
    "dynasty": "五代十国",
    "content": [
      "云顶聊一望，山灵草木奇。",
      "黔南在何处，堪笑复堪悲。",
      "菊歇香未歇，露繁蝉不饥。",
      "明朝又西去，锦水与峨眉。"
    ]
  },
  {
    "id": "6ce235a8e2f5c16b831cdbd8e2df1eb4",
    "title": "寄赤松舒道士二首",
    "authorName": "贯休",
    "authorId": "6ce235a8e2f5c16b7250eb932a9d121c",
    "dynasty": "五代十国",
    "content": [
      "不见高人久，空令鄙吝多。",
      "遥思青嶂下，无那白云何。",
      "子爱寒山子，歌惟乐道歌。",
      "会应陪太守，一日到烟萝。"
    ]
  },
  {
    "id": "6ce235a8e2f5c16b831cdbd8d6200ff9",
    "title": "寄赤松舒道士二首",
    "authorName": "贯休",
    "authorId": "6ce235a8e2f5c16b7250eb932a9d121c",
    "dynasty": "五代十国",
    "content": [
      "余亦如君也，诗魔不敢魔。",
      "一餐兼午睡，万事不如他。",
      "雨阵冲溪月，蛛丝罥砌莎。",
      "近知山果熟，还拟寄来么。"
    ]
  },
  {
    "id": "6ce235a8e2f5c16b41fb47870d969ff9",
    "title": "鄂渚逢杨赞禹",
    "authorName": "贯休",
    "authorId": "6ce235a8e2f5c16b7250eb932a9d121c",
    "dynasty": "五代十国",
    "content": [
      "流浪兵荒苦，相思岁月阑。",
      "理惟通至道，人或谓无端。",
      "烧猛湖烟赤，窗空雪月寒。",
      "知音不可见，始为一吟看。"
    ]
  },
  {
    "id": "6ce235a8e2f5c16be6d45d6297001696",
    "title": "别性空禅师",
    "authorName": "贯休",
    "authorId": "6ce235a8e2f5c16b7250eb932a9d121c",
    "dynasty": "五代十国",
    "content": [
      "积翠迸一瀑，红霞碧雾开。",
      "方寻此境去，莫问几时回。",
      "荡桨入檐石，思诗闻早雷。",
      "唯师心似我，欲近不然灰。"
    ]
  },
  {
    "id": "6ce235a8e2f5c16b276c834904bcd65d",
    "title": "送胡处士",
    "authorName": "贯休",
    "authorId": "6ce235a8e2f5c16b7250eb932a9d121c",
    "dynasty": "五代十国",
    "content": [
      "不名兼不利，相遇海西濆。",
      "白字未干发，清时错爱云。",
      "头巾多酒气，竹杖有苔文。",
      "久积希颜意，林中又送君。"
    ]
  },
  {
    "id": "6ce235a8e2f5c16b19d666c07b80bde1",
    "title": "寄澜公二首",
    "authorName": "贯休",
    "authorId": "6ce235a8e2f5c16b7250eb932a9d121c",
    "dynasty": "五代十国",
    "content": [
      "小一头应白，孤高住歙城。",
      "不知安乐否，何以近无生。",
      "烧逼鸿行侧，风乾雪朕清。",
      "途中逢此信，珍重未精诚。"
    ]
  },
  {
    "id": "6ce235a8e2f5c16b19d666c0a9eed1d8",
    "title": "寄澜公二首",
    "authorName": "贯休",
    "authorId": "6ce235a8e2f5c16b7250eb932a9d121c",
    "dynasty": "五代十国",
    "content": [
      "荒乱抛深隐，飘零远寓居。",
      "片云无定所，得力是逢渠。",
      "瀑灂群公社，江崩古帝墟。",
      "终期再相见，招手复何如。"
    ]
  },
  {
    "id": "6ce235a8e2f5c16b95e0cef1b228765d",
    "title": "寄栖一上人",
    "authorName": "贯休",
    "authorId": "6ce235a8e2f5c16b7250eb932a9d121c",
    "dynasty": "五代十国",
    "content": [
      "花堑接沧洲，阴云闲楚丘。",
      "雨声虽到夜，吟味不如秋。",
      "古屋藏花鸽，荒园聚乱流。",
      "无机心便是，何用话归休。"
    ]
  },
  {
    "id": "6ce235a8e2f5c16b5f23fa806b111095",
    "title": "送僧之湖南",
    "authorName": "贯休",
    "authorId": "6ce235a8e2f5c16b7250eb932a9d121c",
    "dynasty": "五代十国",
    "content": [
      "湘水万馀里，师游芳草生。",
      "登山乞食后，无伴入云行。",
      "宿雨和花落，春牛拥雾耕。",
      "不知今夜月，何处听猿声。"
    ]
  },
  {
    "id": "6ce235a8e2f5c16b302dc832b7f72d5e",
    "title": "秋末寄张侍郎",
    "authorName": "贯休",
    "authorId": "6ce235a8e2f5c16b7250eb932a9d121c",
    "dynasty": "五代十国",
    "content": [
      "静坐黔城北，离仁半岁彊。",
      "雾中红黍熟，烧后白云香。",
      "多病如何好，无心去始长。",
      "寂寥还得句，溪上寄三张。"
    ]
  },
  {
    "id": "6ce235a8e2f5c16b71951a0ff1e90b2b",
    "title": "古",
    "authorName": "贯休",
    "authorId": "6ce235a8e2f5c16b7250eb932a9d121c",
    "dynasty": "五代十国",
    "content": [
      "单于烽火动，都护去天涯。",
      "别赐黄金甲，亲临白玉除。",
      "塞垣须静谧，师旅审安危。",
      "定远条支宠，如今胜古时。"
    ]
  },
  {
    "id": "6ce235a8e2f5c16b71951a0f8dfe73b9",
    "title": "古",
    "authorName": "贯休",
    "authorId": "6ce235a8e2f5c16b7250eb932a9d121c",
    "dynasty": "五代十国",
    "content": [
      "方见将军贵，分明对冕旒。",
      "圣恩如远被，狂虏不难收。",
      "臣节唯期死，功勋敢望侯。",
      "终辞修里第，从此出皇州。"
    ]
  },
  {
    "id": "6ce235a8e2f5c16b71951a0fd68368b9",
    "title": "古",
    "authorName": "贯休",
    "authorId": "6ce235a8e2f5c16b7250eb932a9d121c",
    "dynasty": "五代十国",
    "content": [
      "百万精兵动，参差便渡辽。",
      "如何好白日，亦照此天骄。",
      "远树深疑贼，惊蓬迥似雕。",
      "凯歌何日唱，碛路共天遥。"
    ]
  },
  {
    "id": "6ce235a8e2f5c16b24582c59e5555d8b",
    "title": "古塞下曲七首",
    "authorName": "贯休",
    "authorId": "6ce235a8e2f5c16b7250eb932a9d121c",
    "dynasty": "五代十国",
    "content": [
      "下营依遁甲，分帅把河隍。",
      "地使人心恶，风吹旗燄荒。",
      "搜山得探卒，放火猎黄羊。",
      "唯有南飞雁，声声断客肠。"
    ]
  },
  {
    "id": "6ce235a8e2f5c16b24582c59575b414c",
    "title": "古塞下曲七首",
    "authorName": "贯休",
    "authorId": "6ce235a8e2f5c16b7250eb932a9d121c",
    "dynasty": "五代十国",
    "content": [
      "归去是何年，山连逻逤川。",
      "苍黄曾战地，空阔养雕天。",
      "旗插蒸沙堡，枪担卓槊泉。",
      "萧条寒日落，号令彻穷边。"
    ]
  },
  {
    "id": "6ce235a8e2f5c16b24582c59e8c9cbdc",
    "title": "古塞下曲七首",
    "authorName": "贯休",
    "authorId": "6ce235a8e2f5c16b7250eb932a9d121c",
    "dynasty": "五代十国",
    "content": [
      "虏寇日相持，如龙马不肥。",
      "突围金甲破，趁贼铁枪飞。",
      "汉月堂堂上，胡云惨惨微。",
      "黄河冰已合，犹未送征衣。"
    ]
  },
  {
    "id": "6ce235a8e2f5c16b24582c5966ead2cd",
    "title": "古塞下曲七首",
    "authorName": "贯休",
    "authorId": "6ce235a8e2f5c16b7250eb932a9d121c",
    "dynasty": "五代十国",
    "content": [
      "南北惟堪恨，东西实可嗟。",
      "常飞侵夏雪，何处有人家？",
      "风刮阴山薄，河推大岸斜。",
      "只应寒夜梦，时见故园花。"
    ]
  },
  {
    "id": "6ce235a8e2f5c16b24582c5970fc5555",
    "title": "古塞下曲七首",
    "authorName": "贯休",
    "authorId": "6ce235a8e2f5c16b7250eb932a9d121c",
    "dynasty": "五代十国",
    "content": [
      "不是将军勇，胡兵岂易当。",
      "雨曾淋火阵，箭又中金疮。",
      "铁岭全无土，豺群亦有狼。",
      "因思无战日，天子是陶唐。"
    ]
  },
  {
    "id": "6ce235a8e2f5c16b24582c59bae946e1",
    "title": "古塞下曲七首",
    "authorName": "贯休",
    "authorId": "6ce235a8e2f5c16b7250eb932a9d121c",
    "dynasty": "五代十国",
    "content": [
      "榆叶飘萧尽，关防烽寨重。",
      "寒来知马疾，战后觉人凶。",
      "烧逐飞蓬死，沙生毒雾浓。",
      "谁能奏明主，功业已堪封。"
    ]
  },
  {
    "id": "6ce235a8e2f5c16b24582c59b4c265d3",
    "title": "古塞下曲七首",
    "authorName": "贯休",
    "authorId": "6ce235a8e2f5c16b7250eb932a9d121c",
    "dynasty": "五代十国",
    "content": [
      "万战千征地，苍茫古塞门。",
      "阴兵为客祟，恶酒发刀痕。",
      "风落昆仑石，河崩苜蓿根。",
      "将军更移帐，日日近西蕃。"
    ]
  },
  {
    "id": "6ce235a8e2f5c16bfbe78e81d771a29b",
    "title": "古塞上曲七首",
    "authorName": "贯休",
    "authorId": "6ce235a8e2f5c16b7250eb932a9d121c",
    "dynasty": "五代十国",
    "content": [
      "幽并儿百万，百战未曾输。",
      "蕃界已深入，将军仍远图。",
      "月明风拔帐，碛暗鬼骑狐。",
      "但有东归日，甘从筋力枯。"
    ]
  },
  {
    "id": "6ce235a8e2f5c16bfbe78e81cf041035",
    "title": "古塞上曲七首",
    "authorName": "贯休",
    "authorId": "6ce235a8e2f5c16b7250eb932a9d121c",
    "dynasty": "五代十国",
    "content": [
      "中军杀白马，白日祭苍苍。",
      "号变旗幡乱，鼙乾草木黄。",
      "朔云含冻雨，枯骨放妖光。",
      "故国今何处，参差近鬼方。"
    ]
  },
  {
    "id": "6ce235a8e2f5c16bfbe78e81a27acc0e",
    "title": "古塞上曲七首",
    "authorName": "贯休",
    "authorId": "6ce235a8e2f5c16b7250eb932a9d121c",
    "dynasty": "五代十国",
    "content": [
      "白雁兼羌笛，几年垂泪听。",
      "阴风吹杀气，永日在青冥。",
      "远戍秋添将，边烽夜杂星。",
      "嫖姚头半白，犹自看兵经。"
    ]
  },
  {
    "id": "6ce235a8e2f5c16bfbe78e81e24ef298",
    "title": "古塞上曲七首",
    "authorName": "贯休",
    "authorId": "6ce235a8e2f5c16b7250eb932a9d121c",
    "dynasty": "五代十国",
    "content": [
      "久雨始无尘，边声四散闻。",
      "浸河荒寨柱，吹角白头军。",
      "战马龁𦎬草，乌鸢识阵云。",
      "征人心力尽，枯骨更遭焚。"
    ]
  },
  {
    "id": "6ce235a8e2f5c16bfbe78e8133ba5ce3",
    "title": "古塞上曲七首",
    "authorName": "贯休",
    "authorId": "6ce235a8e2f5c16b7250eb932a9d121c",
    "dynasty": "五代十国",
    "content": [
      "帐幕侵奚界，凭陵未可涯。",
      "擒生行别路，寻箭向平沙。",
      "赤落蒲桃叶，香微甘草花。",
      "不堪登陇望，白日又西斜。"
    ]
  },
  {
    "id": "6ce235a8e2f5c16bfbe78e81cd163c4f",
    "title": "古塞上曲七首",
    "authorName": "贯休",
    "authorId": "6ce235a8e2f5c16b7250eb932a9d121c",
    "dynasty": "五代十国",
    "content": [
      "地角天涯外，人号鬼哭边。",
      "大河流败卒，寒日下苍烟。",
      "杀气诸蕃动，军书一箭传。",
      "将军莫惆怅，高处是燕然。"
    ]
  },
  {
    "id": "6ce235a8e2f5c16bfbe78e81c6670f87",
    "title": "古塞上曲七首",
    "authorName": "贯休",
    "authorId": "6ce235a8e2f5c16b7250eb932a9d121c",
    "dynasty": "五代十国",
    "content": [
      "山接胡奴水，河连勃勃城。",
      "数州今已伏，此命岂堪轻。",
      "碛吼旄头落，风乾刁斗清。",
      "因嗟李陵苦，只得没蕃名。"
    ]
  },
  {
    "id": "6ce235a8e2f5c16bc90d9a9c37cdee86",
    "title": "古出塞曲三首",
    "authorName": "贯休",
    "authorId": "6ce235a8e2f5c16b7250eb932a9d121c",
    "dynasty": "五代十国",
    "content": [
      "扫尽狂胡迹，回头望故关。",
      "相逢惟死斗，岂易得生还。",
      "纵宴参胡乐，收兵过雪山。",
      "不封十万户，此事亦应闲。"
    ]
  },
  {
    "id": "6ce235a8e2f5c16bc90d9a9c54a29c27",
    "title": "古出塞曲三首",
    "authorName": "贯休",
    "authorId": "6ce235a8e2f5c16b7250eb932a9d121c",
    "dynasty": "五代十国",
    "content": [
      "玉帐将军意，殷勤把酒论。",
      "功高宁在我，阵没与招魂。",
      "塞色干戈束，军容喜气屯。",
      "男儿今始是，譀出玉关门。"
    ]
  },
  {
    "id": "6ce235a8e2f5c16bc90d9a9c4ac510ca",
    "title": "古出塞曲三首",
    "authorName": "贯休",
    "authorId": "6ce235a8e2f5c16b7250eb932a9d121c",
    "dynasty": "五代十国",
    "content": [
      "回首陇山头，连天草木秋。",
      "圣君应入梦，半路遣封侯。",
      "水不担阴雪，柴令倒戍楼。",
      "归来麟阁上，春色满皇州。"
    ]
  },
  {
    "id": "6ce235a8e2f5c16bd5ca5500f4cda4c6",
    "title": "夜寒寄卢给事二首",
    "authorName": "贯休",
    "authorId": "6ce235a8e2f5c16b7250eb932a9d121c",
    "dynasty": "五代十国",
    "content": [
      "刻羽流商否，霜风动地吹。",
      "迩来唯自惜，知合是谁知。",
      "堑雪消难尽，邻僧睡太奇。",
      "知音不可得，始为一吟之。"
    ]
  },
  {
    "id": "6ce235a8e2f5c16bd5ca5500cad20c7a",
    "title": "夜寒寄卢给事二首",
    "authorName": "贯休",
    "authorId": "6ce235a8e2f5c16b7250eb932a9d121c",
    "dynasty": "五代十国",
    "content": [
      "心苦味不苦，世衰吾道微。",
      "清如吞雪雹，谁把比珠玑。",
      "作者相收拾，常人任是非。",
      "旧居沧海上，归去即应归。"
    ]
  },
  {
    "id": "6ce235a8e2f5c16bb70f24b05d644b9a",
    "title": "送叶蒙赴举",
    "authorName": "贯休",
    "authorId": "6ce235a8e2f5c16b7250eb932a9d121c",
    "dynasty": "五代十国",
    "content": [
      "年年屈复屈，惆怅曲江湄。",
      "自古身荣者，多非年少时。",
      "空囊投刺远，大雪入关迟。",
      "来岁还公道，平人不用疑。"
    ]
  },
  {
    "id": "6ce235a8e2f5c16b4dba447a91dbfd15",
    "title": "闻王慥常侍卒三首",
    "authorName": "贯休",
    "authorId": "6ce235a8e2f5c16b7250eb932a9d121c",
    "dynasty": "五代十国",
    "content": [
      "世乱君巡狩，清贤又告亡。",
      "星辰皆有角，日月略无光。",
      "金柱连天折，瑶阶被贼荒。",
      "令人转惆怅，无路问苍苍。"
    ]
  },
  {
    "id": "6ce235a8e2f5c16b4dba447a2904834b",
    "title": "闻王慥常侍卒三首",
    "authorName": "贯休",
    "authorId": "6ce235a8e2f5c16b7250eb932a9d121c",
    "dynasty": "五代十国",
    "content": [
      "宗社运微衰，山摧甘井枯。",
      "不知千载后，更有此人无。",
      "政入龚黄甲，诗轻沈宋徒。",
      "受恩酬未得，不觉祗长吁。"
    ]
  },
  {
    "id": "6ce235a8e2f5c16b4dba447ab72a2d44",
    "title": "闻王慥常侍卒三首",
    "authorName": "贯休",
    "authorId": "6ce235a8e2f5c16b7250eb932a9d121c",
    "dynasty": "五代十国",
    "content": [
      "傥在扶天步，重兴古国风。",
      "还如齐晏子，再见狄梁公。",
      "棠树梅溪北，佳城舜庙东。",
      "谁修循吏传，对此莫匆匆。"
    ]
  },
  {
    "id": "6ce235a8e2f5c16b5d7daccded442574",
    "title": "秋晚野步",
    "authorName": "贯休",
    "authorId": "6ce235a8e2f5c16b7250eb932a9d121c",
    "dynasty": "五代十国",
    "content": [
      "藤屦兼闽竹，吟行一水傍。",
      "树凉蝉不少，溪断路多荒。",
      "烧岳阴风起，田家浊酒香。",
      "登高吟更苦，微月出苍茫。"
    ]
  },
  {
    "id": "6ce235a8e2f5c16b37e616aed8b5103c",
    "title": "闻大愿和尚顺世三首",
    "authorName": "贯休",
    "authorId": "6ce235a8e2f5c16b7250eb932a9d121c",
    "dynasty": "五代十国",
    "content": [
      "王室今如燬，仍闻丧我师。",
      "古容图得否，内院去无疑。",
      "岳鬼月中哭，松龛雪次隳。",
      "直须文五色，始可立高碑。"
    ]
  },
  {
    "id": "6ce235a8e2f5c16b37e616aebb0c9b8a",
    "title": "闻大愿和尚顺世三首",
    "authorName": "贯休",
    "authorId": "6ce235a8e2f5c16b7250eb932a9d121c",
    "dynasty": "五代十国",
    "content": [
      "邺卫松杉外，芝兰季孟间。",
      "尽希重诏出，祗待六龙还。",
      "不疾成千古，令焚动四山。",
      "感恩终有泪，遥寄水潺潺。"
    ]
  },
  {
    "id": "6ce235a8e2f5c16b37e616aeab367883",
    "title": "闻大愿和尚顺世三首",
    "authorName": "贯休",
    "authorId": "6ce235a8e2f5c16b7250eb932a9d121c",
    "dynasty": "五代十国",
    "content": [
      "师禀尽名卿，孤峰老称情。",
      "若游三点外，争把七贤平。",
      "苦雾埋空室，啼猿有咽声。",
      "今朝益惆怅，曾沐下床迎。"
    ]
  },
  {
    "id": "6ce235a8e2f5c16b417522d16bf7f91a",
    "title": "闻叶蒙及第",
    "authorName": "贯休",
    "authorId": "6ce235a8e2f5c16b7250eb932a9d121c",
    "dynasty": "五代十国",
    "content": [
      "忆昨送君诗，平人不用疑。",
      "吾徒若不得，天道即应私。",
      "尘土茫茫晓，麟龙草草骑。",
      "相思不可见，又是落花时。"
    ]
  },
  {
    "id": "6ce235a8e2f5c16b63b41767b7117aba",
    "title": "送僧之灵夏",
    "authorName": "贯休",
    "authorId": "6ce235a8e2f5c16b7250eb932a9d121c",
    "dynasty": "五代十国",
    "content": [
      "旧识为边帅，师游胜事兼。",
      "连天唯白草，野饼有红盐。",
      "蕃近风多㪍，河浑碛半淹。",
      "因知心似月，处处有人瞻。"
    ]
  },
  {
    "id": "6ce235a8e2f5c16b4ab9d753fcc7ed5f",
    "title": "书无相道人庵",
    "authorName": "贯休",
    "authorId": "6ce235a8e2f5c16b7250eb932a9d121c",
    "dynasty": "五代十国",
    "content": [
      "造化太茫茫，端居紫石房。",
      "心遗无句句，顶处有霜霜。",
      "白鹿眠枯叶，清泉洒毳囊。",
      "寄言疑未决，须道雪溪旁。"
    ]
  },
  {
    "id": "6ce235a8e2f5c16b2aa4eecf98dd12c0",
    "title": "明进士北斋避暑",
    "authorName": "贯休",
    "authorId": "6ce235a8e2f5c16b7250eb932a9d121c",
    "dynasty": "五代十国",
    "content": [
      "相访多冲雨，由来德有邻。",
      "卷帘繁暑退，湿树一蝉新。",
      "道在谁为主，吾衰自有因。",
      "只应江海上，还作狎鸥人。"
    ]
  },
  {
    "id": "6ce235a8e2f5c16b6f09a2b6ba13002e",
    "title": "晚春寄吴融于竞二侍郎",
    "authorName": "贯休",
    "authorId": "6ce235a8e2f5c16b7250eb932a9d121c",
    "dynasty": "五代十国",
    "content": [
      "白头为远客，常忆白云间。",
      "只觉老转老，不知闲是闲。",
      "花含宜细雨，室冷是深山。",
      "唯有霜台客，依依是往还。"
    ]
  },
  {
    "id": "6ce235a8e2f5c16ba41ba6878216047e",
    "title": "喜不思上人来",
    "authorName": "贯休",
    "authorId": "6ce235a8e2f5c16b7250eb932a9d121c",
    "dynasty": "五代十国",
    "content": [
      "沃州那不住，一别许多时。",
      "几度怀君夜，相逢出梦迟。",
      "瓶担千丈瀑，偈是七言诗。",
      "若向罗浮去，伊余亦愿随。"
    ]
  },
  {
    "id": "6ce235a8e2f5c16b72140636d673525f",
    "title": "秋怀赤松道士",
    "authorName": "贯休",
    "authorId": "6ce235a8e2f5c16b7250eb932a9d121c",
    "dynasty": "五代十国",
    "content": [
      "仙观在云端，相思星斗寒。",
      "常怜呼鹤易，却恨见君难。",
      "石罅青蛇湿，风榸白菌乾。",
      "终期花月下，坛上听君弹。"
    ]
  },
  {
    "id": "6ce235a8e2f5c16baa83589081ce1170",
    "title": "送刘逖赴闽辟",
    "authorName": "贯休",
    "authorId": "6ce235a8e2f5c16b7250eb932a9d121c",
    "dynasty": "五代十国",
    "content": [
      "离乱生涯尽，依刘是见机。",
      "从来吟太苦，不得力还稀。",
      "路入闽山熟，江浮瘴雨肥。",
      "何须折杨柳，相送已依依。"
    ]
  },
  {
    "id": "6ce235a8e2f5c16be8b18e32fb97a5ba",
    "title": "苦雨中作",
    "authorName": "贯休",
    "authorId": "6ce235a8e2f5c16b7250eb932a9d121c",
    "dynasty": "五代十国",
    "content": [
      "通宵复连夕，其状只如倾。",
      "却遣思山者，忽然嫌水声。",
      "好花飘草尽，古壁欲云生。",
      "不奈天难问，迢迢远客情。"
    ]
  },
  {
    "id": "6ce235a8e2f5c16ba2cf3ba4fc7a0521",
    "title": "送僧归日本",
    "authorName": "贯休",
    "authorId": "6ce235a8e2f5c16b7250eb932a9d121c",
    "dynasty": "五代十国",
    "content": [
      "焚香祝海灵，开眼梦中行。",
      "得达即便是，无生可作轻。",
      "流黄山火著，碇石索雷鸣。",
      "想到夷王礼，还为上寺迎。"
    ]
  },
  {
    "id": "6ce235a8e2f5c16b5865a06382daa5d0",
    "title": "赠信安郑道人",
    "authorName": "贯休",
    "authorId": "6ce235a8e2f5c16b7250eb932a9d121c",
    "dynasty": "五代十国",
    "content": [
      "貌古似苍鹤，心清如鼎湖。",
      "仍闻得新义，便欲注阴符。",
      "点化金常有，闲行影渐无。",
      "杳兮中便是，应不食菖蒲。"
    ]
  },
  {
    "id": "6ce235a8e2f5c16bcce524a701e4ad7c",
    "title": "送智光禅伯",
    "authorName": "贯休",
    "authorId": "6ce235a8e2f5c16b7250eb932a9d121c",
    "dynasty": "五代十国",
    "content": [
      "万事归一衲，曹溪初去寻。",
      "从来相狎辈，尽不是知音。",
      "乞食林花落，穿云翠巘深。",
      "终希重一见，示我祖师心。"
    ]
  },
  {
    "id": "6ce235a8e2f5c16b634eb08c476a7eff",
    "title": "送王毂及第后归江西",
    "authorName": "贯休",
    "authorId": "6ce235a8e2f5c16b7250eb932a9d121c",
    "dynasty": "五代十国",
    "content": [
      "太宗罗俊彦，桂玉比光辉。",
      "难得终须得，言归始是归。",
      "风帆天际吼，金鹗月中飞。",
      "五府如交辟，鱼书莫便稀。"
    ]
  },
  {
    "id": "6ce235a8e2f5c16b2692000823140a8e",
    "title": "送卢瞻罢庐陵幕归阌乡",
    "authorName": "贯休",
    "authorId": "6ce235a8e2f5c16b7250eb932a9d121c",
    "dynasty": "五代十国",
    "content": [
      "文行成身事，从知贵得仁。",
      "归来还寂寞，何以慰交亲。",
      "芳草色似动，胡桃花又新。",
      "昌朝有知己，好作谏垣臣。"
    ]
  },
  {
    "id": "6ce235a8e2f5c16bb58e23d8e359d732",
    "title": "避寇白沙驿作",
    "authorName": "贯休",
    "authorId": "6ce235a8e2f5c16b7250eb932a9d121c",
    "dynasty": "五代十国",
    "content": [
      "避乱无深浅，苍黄古驿东。",
      "草枯牛尚龁，霞湿烧微红。",
      "□□时时□，人愁处处同。",
      "犹逢好时否，孤坐雪蒙蒙。"
    ]
  },
  {
    "id": "6ce235a8e2f5c16b65109ba02639bfbf",
    "title": "闻李频员外卒",
    "authorName": "贯休",
    "authorId": "6ce235a8e2f5c16b7250eb932a9d121c",
    "dynasty": "五代十国",
    "content": [
      "苍苍难可问，问答亦难闻。",
      "落叶平津岸，愁人李使君。",
      "文章应力竭，茅土始天分。",
      "又逐东风去，迢迢隔岭云。"
    ]
  },
  {
    "id": "6ce235a8e2f5c16b228c38d50ab25745",
    "title": "江陵寄翰林韩偓学士",
    "authorName": "贯休",
    "authorId": "6ce235a8e2f5c16b7250eb932a9d121c",
    "dynasty": "五代十国",
    "content": [
      "久住荆溪北，禅关挂绿萝。",
      "风清闲客去，睡美落花多。",
      "万事皆妨道，孤峰谩忆他。",
      "新诗旧知己，始为味如何。"
    ]
  },
  {
    "id": "6ce235a8e2f5c16be3d301f46bdba102",
    "title": "闲居作",
    "authorName": "贯休",
    "authorId": "6ce235a8e2f5c16b7250eb932a9d121c",
    "dynasty": "五代十国",
    "content": [
      "闲门微雪下，慵惰计全成。",
      "默作便终日，孤峰只此清。",
      "身心闲少梦，杉竹冷多声。",
      "唯有西峰叟，相逢眼最明。"
    ]
  },
  {
    "id": "6ce235a8e2f5c16b9dfcae23ad72d1e1",
    "title": "寄山中伉禅师",
    "authorName": "贯休",
    "authorId": "6ce235a8e2f5c16b7250eb932a9d121c",
    "dynasty": "五代十国",
    "content": [
      "举世遭心使，吾师独使心。",
      "万缘冥目尽，一句不言深。",
      "野火烧禅石，残霞照栗林。",
      "秋风溪上路，终愿一相寻。"
    ]
  },
  {
    "id": "6ce235a8e2f5c16bff0f6eb6095d16e9",
    "title": "秋寄栖一",
    "authorName": "贯休",
    "authorId": "6ce235a8e2f5c16b7250eb932a9d121c",
    "dynasty": "五代十国",
    "content": [
      "一别一公后，相思时一吁。",
      "眼中疮校未，般若偈持无。",
      "卷句冰团大，炉烟枥橛粗。",
      "劝君君记取，不用更他图。"
    ]
  },
  {
    "id": "6ce235a8e2f5c16b86a1d508fe6443b9",
    "title": "怀匡山山长二首",
    "authorName": "贯休",
    "authorId": "6ce235a8e2f5c16b7250eb932a9d121c",
    "dynasty": "五代十国",
    "content": [
      "白石峰之半，先生好在么。",
      "卷帘当大瀑，常恨不如他。",
      "杉罅龙涎溢，潭㘭石发多。",
      "吾皇搜草泽，争奈谢安何。"
    ]
  },
  {
    "id": "6ce235a8e2f5c16b86a1d508aadc777c",
    "title": "怀匡山山长二首",
    "authorName": "贯休",
    "authorId": "6ce235a8e2f5c16b7250eb932a9d121c",
    "dynasty": "五代十国",
    "content": [
      "见说面前峰，寻常醉亦登。",
      "雨馀多菌出，烧甚古崖崩。",
      "觅句曾冲虎，耕田半为僧。",
      "闻名多岁也，常恨不飞腾。"
    ]
  },
  {
    "id": "6ce235a8e2f5c16b8e15dabdb21ad5ec",
    "title": "怀高真动二首",
    "authorName": "贯休",
    "authorId": "6ce235a8e2f5c16b7250eb932a9d121c",
    "dynasty": "五代十国",
    "content": [
      "知尔今何处，孤高独不群。",
      "论诗唯许我，穷易到无文。",
      "贳酒儿穿雪，寻僧月照云。",
      "何时再相见，兵寇尚纷纷。"
    ]
  },
  {
    "id": "6ce235a8e2f5c16b8e15dabd43a88f8a",
    "title": "怀高真动二首",
    "authorName": "贯休",
    "authorId": "6ce235a8e2f5c16b7250eb932a9d121c",
    "dynasty": "五代十国",
    "content": [
      "久别无消息，今秋忽得书。",
      "诸孤婚嫁苦，求己世情疏。",
      "乱甚无乔木，溪多不钓鱼。",
      "只应金岳色，如尔复如余。"
    ]
  },
  {
    "id": "6ce235a8e2f5c16b60d3193a84420c43",
    "title": "秋末入匡山船行八首",
    "authorName": "贯休",
    "authorId": "6ce235a8e2f5c16b7250eb932a9d121c",
    "dynasty": "五代十国",
    "content": [
      "楚国茱萸月，吴吟梨栗船。",
      "远游无定所，高卧是何年。",
      "浪卷纷纷叶，樯冲澹澹烟。",
      "去心还自喜，庐岳倚青天。"
    ]
  },
  {
    "id": "6ce235a8e2f5c16b60d3193a6a93a6f9",
    "title": "秋末入匡山船行八首",
    "authorName": "贯休",
    "authorId": "6ce235a8e2f5c16b7250eb932a9d121c",
    "dynasty": "五代十国",
    "content": [
      "芦苇深花里，渔歌一曲长。",
      "人心虽忆越，帆态似浮湘。",
      "石獭衔鱼白，汀茅浸浪黄。",
      "等闲千万里，道在亦无妨。"
    ]
  },
  {
    "id": "6ce235a8e2f5c16b60d3193afcd20cd3",
    "title": "秋末入匡山船行八首",
    "authorName": "贯休",
    "authorId": "6ce235a8e2f5c16b7250eb932a9d121c",
    "dynasty": "五代十国",
    "content": [
      "岛上离家化，茅茨竹户开。",
      "黄桑双鹊喜，白日有谁来。",
      "担浪浇秋芋，缘滩取净苔。",
      "回头深自愧，旧业本蒿莱。"
    ]
  },
  {
    "id": "6ce235a8e2f5c16b60d3193a5f4cb871",
    "title": "秋末入匡山船行八首",
    "authorName": "贯休",
    "authorId": "6ce235a8e2f5c16b7250eb932a9d121c",
    "dynasty": "五代十国",
    "content": [
      "匡阜层层翠，修江叠叠波。",
      "从来未曾到，此去复如何。",
      "水庙寒鸦集，沙村夕照多。",
      "谁如垂钓者，孤坐鬓皤皤。"
    ]
  },
  {
    "id": "6ce235a8e2f5c16b60d3193ad8956e6b",
    "title": "秋末入匡山船行八首",
    "authorName": "贯休",
    "authorId": "6ce235a8e2f5c16b7250eb932a9d121c",
    "dynasty": "五代十国",
    "content": [
      "晚泊苍茫浦，风微浪亦粗。",
      "估喧如亥合，樯密似林枯。",
      "地峻湖无□，潮寒蚌有珠。",
      "东西无定所，何用问前途。"
    ]
  },
  {
    "id": "6ce235a8e2f5c16b60d3193a0ae5c381",
    "title": "秋末入匡山船行八首",
    "authorName": "贯休",
    "authorId": "6ce235a8e2f5c16b7250eb932a9d121c",
    "dynasty": "五代十国",
    "content": [
      "岛香思贾岛，江碧忆清江。",
      "囊橐谁相似，馋慵世少双。",
      "鼍惊入窟月，烧到系船桩。",
      "谩有归乡梦，前头是楚邦。"
    ]
  },
  {
    "id": "6ce235a8e2f5c16b60d3193abdff1dfe",
    "title": "秋末入匡山船行八首",
    "authorName": "贯休",
    "authorId": "6ce235a8e2f5c16b7250eb932a9d121c",
    "dynasty": "五代十国",
    "content": [
      "南北虽无适，东西亦似萍。",
      "霞根生石片，象迹坏沙汀。",
      "莽莽蒹葭赤，微微蜃蛤腥。",
      "因思范蠡辈，未免亦飘零。"
    ]
  },
  {
    "id": "6ce235a8e2f5c16b60d3193a56089ae5",
    "title": "秋末入匡山船行八首",
    "authorName": "贯休",
    "authorId": "6ce235a8e2f5c16b7250eb932a9d121c",
    "dynasty": "五代十国",
    "content": [
      "晓色千樯去，长江八月时。",
      "雨淙山骨出，槔擉岸形卑。",
      "野水畬田黑，荒汀独鸟痴。",
      "如今是清世，谁道出山迟。"
    ]
  },
  {
    "id": "6ce235a8e2f5c16b8e258a2f3474b7c8",
    "title": "送僧归华山",
    "authorName": "贯休",
    "authorId": "6ce235a8e2f5c16b7250eb932a9d121c",
    "dynasty": "五代十国",
    "content": [
      "心枯衲亦枯，归岳揭空盂。",
      "七贵留不住，孤云出更孤。",
      "烧灰犹汤足，雪片似黏须。",
      "他日如相觅，还应道到吴。"
    ]
  },
  {
    "id": "6ce235a8e2f5c16b0cb39a0279697e05",
    "title": "送友人之岭外",
    "authorName": "贯休",
    "authorId": "6ce235a8e2f5c16b7250eb932a9d121c",
    "dynasty": "五代十国",
    "content": [
      "五岭难为客，君游早晚回。",
      "一囊秋课苦，万里瘴云开。",
      "金柱根应动，风雷舶欲来。",
      "明时好□进，莫滞长卿才。"
    ]
  },
  {
    "id": "6ce235a8e2f5c16bba8f0fa0599aab87",
    "title": "送令狐焕赴阙",
    "authorName": "贯休",
    "authorId": "6ce235a8e2f5c16b7250eb932a9d121c",
    "dynasty": "五代十国",
    "content": [
      "渚宫遥落日，相送碧江湄。",
      "陟也须为相，天乎更赞谁。",
      "风高樯力出，霞热鸟行迟。",
      "此去多来客，无忘慰所思。"
    ]
  },
  {
    "id": "6ce235a8e2f5c16b90c666b74cf3a03e",
    "title": "送吴融员外赴阙",
    "authorName": "贯休",
    "authorId": "6ce235a8e2f5c16b7250eb932a9d121c",
    "dynasty": "五代十国",
    "content": [
      "汉文思贾傅，贾傅遂生还。",
      "今日又如此，送君非等闲。",
      "云寒犹惜雪，烧猛似烹山。",
      "应笑无机者，腾腾天地间。"
    ]
  },
  {
    "id": "6ce235a8e2f5c16bc3d14290a97bdcec",
    "title": "送僧归南康",
    "authorName": "贯休",
    "authorId": "6ce235a8e2f5c16b7250eb932a9d121c",
    "dynasty": "五代十国",
    "content": [
      "壳壳学得律，还乡见苦情。",
      "远思芳草盛，不入楚山行。",
      "帆入汀烟健，经吟戍月清。",
      "到乡同学辈，应到赣江迎。"
    ]
  },
  {
    "id": "6ce235a8e2f5c16bff659ae2790b13fc",
    "title": "送陈秀才赴举兼寄韩舍人",
    "authorName": "贯休",
    "authorId": "6ce235a8e2f5c16b7250eb932a9d121c",
    "dynasty": "五代十国",
    "content": [
      "主圣臣贤日，求名莫等闲。",
      "直须诗似玉，不用力如山。",
      "草白兵初息，年丰驾已还。",
      "凭将安养意，一说向曾颜。"
    ]
  },
  {
    "id": "6ce235a8e2f5c16bed4754d874408fe2",
    "title": "送友人及第后归台州",
    "authorName": "贯休",
    "authorId": "6ce235a8e2f5c16b7250eb932a9d121c",
    "dynasty": "五代十国",
    "content": [
      "得桂为边辟，翩翩颇合宜。",
      "嫖姚留不住，昼锦已归迟。",
      "岛侧花藏虎，湖心浪撼棋。",
      "终期华顶下，共礼渌身师。"
    ]
  },
  {
    "id": "6ce235a8e2f5c16b52c3ff0746887803",
    "title": "晚春寄张侍郎",
    "authorName": "贯休",
    "authorId": "6ce235a8e2f5c16b7250eb932a9d121c",
    "dynasty": "五代十国",
    "content": [
      "遐想涪陵岸，山花半已残。",
      "人心何以遣，天步正艰难。",
      "鸟听黄袍小，城临白帝寒。",
      "应知窗下梦，日日到江干。"
    ]
  },
  {
    "id": "6ce235a8e2f5c16bf80c9d37616ec4a0",
    "title": "寄景判官兼思州叶使君",
    "authorName": "贯休",
    "authorId": "6ce235a8e2f5c16b7250eb932a9d121c",
    "dynasty": "五代十国",
    "content": [
      "独住西峰半，寻常欲下难。",
      "石多桐屐齾，香甚药花乾。",
      "荏苒新莺老，穷通亦自宽。",
      "髯参与短簿，始为一吟看。"
    ]
  },
  {
    "id": "6ce235a8e2f5c16bce391049c4d01389",
    "title": "送卢秀才应举",
    "authorName": "贯休",
    "authorId": "6ce235a8e2f5c16b7250eb932a9d121c",
    "dynasty": "五代十国",
    "content": [
      "几载阻兵荒，一名终不忘。",
      "还冲猛风雪，如画冷朝阳。",
      "句好慵将出，囊空却不忙。",
      "明年公道日，去去必穿杨。"
    ]
  },
  {
    "id": "6ce235a8e2f5c16bd0704b331f1d0af2",
    "title": "闻新蝉寄桂雍",
    "authorName": "贯休",
    "authorId": "6ce235a8e2f5c16b7250eb932a9d121c",
    "dynasty": "五代十国",
    "content": [
      "新蝉终夜叫，嘒嘒隔溪濆。",
      "杜宇仍相杂，故人闻不闻。",
      "卷帘花动月，冥目砌生云。",
      "终共谢时去，西山鸾鹤群。"
    ]
  },
  {
    "id": "6ce235a8e2f5c16b8e375635a934c279",
    "title": "寄怀楚和尚二首",
    "authorName": "贯休",
    "authorId": "6ce235a8e2f5c16b7250eb932a9d121c",
    "dynasty": "五代十国",
    "content": [
      "吾师师子儿，而复貌瑰奇。",
      "何得文明代，不为王者师。",
      "铁盂汤雪早，石炭煮茶迟。",
      "谩有参寻意，因循到乱时。"
    ]
  },
  {
    "id": "6ce235a8e2f5c16b8e3756352f22743d",
    "title": "寄怀楚和尚二首",
    "authorName": "贯休",
    "authorId": "6ce235a8e2f5c16b7250eb932a9d121c",
    "dynasty": "五代十国",
    "content": [
      "跳踯诸峰险，回翔万里空。",
      "争将金锁锁，那把玉笼笼。",
      "印缺香崩火，窗疏蝎吃风。",
      "永怀今已矣，吟坐雪蒙蒙。"
    ]
  },
  {
    "id": "6ce235a8e2f5c16b62c8cf87074dec93",
    "title": "和韦相公话婺州陈事",
    "authorName": "贯休",
    "authorId": "6ce235a8e2f5c16b7250eb932a9d121c",
    "dynasty": "五代十国",
    "content": [
      "昔事堪惆怅，谈玄爱白牛。",
      "千场花下醉，一片梦中游。",
      "耕避初平石，烧残沈约楼。",
      "无因更重到，且副济川舟。"
    ]
  },
  {
    "id": "6ce235a8e2f5c16b26e402a8dbc167ac",
    "title": "遇五天僧入五台五首",
    "authorName": "贯休",
    "authorId": "6ce235a8e2f5c16b7250eb932a9d121c",
    "dynasty": "五代十国",
    "content": [
      "十万里到此，辛勤讵可论。",
      "唯云吾上祖，见买给孤园。",
      "一月行沙碛，三更到铁门。",
      "白头乡思在，回首一销魂。"
    ]
  },
  {
    "id": "6ce235a8e2f5c16b26e402a8456f4514",
    "title": "遇五天僧入五台五首",
    "authorName": "贯休",
    "authorId": "6ce235a8e2f5c16b7250eb932a9d121c",
    "dynasty": "五代十国",
    "content": [
      "雪岭顶危坐，乾坤四顾低。",
      "河横于阗北，日落月支西。",
      "水石香多白，猿猱老不啼。",
      "空馀忍辱草，相对色萋萋。"
    ]
  },
  {
    "id": "6ce235a8e2f5c16b26e402a83035f328",
    "title": "遇五天僧入五台五首",
    "authorName": "贯休",
    "authorId": "6ce235a8e2f5c16b7250eb932a9d121c",
    "dynasty": "五代十国",
    "content": [
      "远礼清凉寺，寻真似善才。",
      "身心无所得，日月不将来。",
      "白叠还图象，沧溟亦泛杯。",
      "唐人亦何幸，处处觉花开。"
    ]
  },
  {
    "id": "6ce235a8e2f5c16b26e402a82020c71f",
    "title": "遇五天僧入五台五首",
    "authorName": "贯休",
    "authorId": "6ce235a8e2f5c16b7250eb932a9d121c",
    "dynasty": "五代十国",
    "content": [
      "涂足油应尽，乾陀帔半隳。",
      "辟支迦状貌，刹利帝家儿。",
      "结印魔应哭，游心圣不知。",
      "深嗟头已白，不得远相随。"
    ]
  },
  {
    "id": "6ce235a8e2f5c16b26e402a8b8a974a4",
    "title": "遇五天僧入五台五首",
    "authorName": "贯休",
    "authorId": "6ce235a8e2f5c16b7250eb932a9d121c",
    "dynasty": "五代十国",
    "content": [
      "送迎经几国，多化帝王心。",
      "电激青莲目，环垂紫磨金。",
      "眉根霜入细，梵夹蠹难侵。",
      "必似陀波利，他年不可寻。"
    ]
  },
  {
    "id": "6ce235a8e2f5c16b3f25031ba88860e7",
    "title": "经普化禅师影院",
    "authorName": "贯休",
    "authorId": "6ce235a8e2f5c16b7250eb932a9d121c",
    "dynasty": "五代十国",
    "content": [
      "大一今何处，登堂似昔时。",
      "曾蒙金印印，得异野干儿。",
      "影束龙神在，门荒桐竹衰。",
      "谁云续僧史，别位著吾师。"
    ]
  },
  {
    "id": "6ce235a8e2f5c16b0075d95ed709475b",
    "title": "秋寄李频使君二首",
    "authorName": "贯休",
    "authorId": "6ce235a8e2f5c16b7250eb932a9d121c",
    "dynasty": "五代十国",
    "content": [
      "为郎须塞诏，当路亦驱驱。",
      "贵不因人得，清还似句无。",
      "烧烟连野白，山药拶阶枯。",
      "想得徵黄诏，如今已在途。"
    ]
  },
  {
    "id": "6ce235a8e2f5c16b0075d95e6dbe4f06",
    "title": "秋寄李频使君二首",
    "authorName": "贯休",
    "authorId": "6ce235a8e2f5c16b7250eb932a9d121c",
    "dynasty": "五代十国",
    "content": [
      "务简趣难陪，清吟共绿苔。",
      "叶和秋蚁落，僧带野香来。",
      "留客朝尝酒，忧民夜画灰。",
      "终期冒风雪，江上见宗雷。"
    ]
  },
  {
    "id": "6ce235a8e2f5c16b1a65cae85a7ff0e6",
    "title": "上东林和尚",
    "authorName": "贯休",
    "authorId": "6ce235a8e2f5c16b7250eb932a9d121c",
    "dynasty": "五代十国",
    "content": [
      "让紫归青壁，高名四海闻。",
      "虽然无一事，得不是要君。",
      "道祗传伊字，诗多笑碧云。",
      "应怜门下客，馀力亦为文。"
    ]
  },
  {
    "id": "6ce235a8e2f5c16b19824518ec160ad8",
    "title": "江边道士",
    "authorName": "贯休",
    "authorId": "6ce235a8e2f5c16b7250eb932a9d121c",
    "dynasty": "五代十国",
    "content": [
      "独住大江滨，不知何代人。",
      "药垆生紫气，肌肉似红银。",
      "酒酽竹屋烂，符收山鬼仁。",
      "何妨将我去，一看武陵春。"
    ]
  },
  {
    "id": "6ce235a8e2f5c16b35dc68ab42591115",
    "title": "送僧之湖外",
    "authorName": "贯休",
    "authorId": "6ce235a8e2f5c16b7250eb932a9d121c",
    "dynasty": "五代十国",
    "content": [
      "去旨趣非常，春风尔莫狂。",
      "惟擎一铁钵，旧亦讲金刚。",
      "午饭孤烟里，宵禅大石旁。",
      "羡师终不及，湘浪渌茫茫。"
    ]
  },
  {
    "id": "6ce235a8e2f5c16b70f0215946485a24",
    "title": "怀谬独一",
    "authorName": "贯休",
    "authorId": "6ce235a8e2f5c16b7250eb932a9d121c",
    "dynasty": "五代十国",
    "content": [
      "常忆兰陵子，瑰奇皴渴才。",
      "思还如我苦，时不为伊来。",
      "岳霞猱掷雪，湖月浪翻杯。",
      "未闻沾寸禄，此事亦堪哀。"
    ]
  },
  {
    "id": "6ce235a8e2f5c16b9f0e69e829fe71e8",
    "title": "送庐山衲僧",
    "authorName": "贯休",
    "authorId": "6ce235a8e2f5c16b7250eb932a9d121c",
    "dynasty": "五代十国",
    "content": [
      "飞锡下崆㟅，清高世少双。",
      "冻天方筛雪，别我去何邦。",
      "烧绕赤乌亥，云漫白蚌江。",
      "路人争得识，空仰鬓眉庞。"
    ]
  },
  {
    "id": "6ce235a8e2f5c16bd322b4576e41e051",
    "title": "寄西山胡汾吴樵",
    "authorName": "贯休",
    "authorId": "6ce235a8e2f5c16b7250eb932a9d121c",
    "dynasty": "五代十国",
    "content": [
      "带经锄陇者，何止手胼胝。",
      "觅句句句好，惭予筋力衰。",
      "云堆临案冷，鹿队过门迟。",
      "相忆空回首，江头日暮时。"
    ]
  },
  {
    "id": "6ce235a8e2f5c16b1f1555956caed5e1",
    "title": "休粮僧",
    "authorName": "贯休",
    "authorId": "6ce235a8e2f5c16b7250eb932a9d121c",
    "dynasty": "五代十国",
    "content": [
      "不食更何忧，自由中自由。",
      "身轻嫌衲重，天旱为民愁。",
      "应器谁将去，生台蚁不游。",
      "会须传此术，相共老山丘。"
    ]
  },
  {
    "id": "6ce235a8e2f5c16badbde2e04c38f014",
    "title": "送人之岭外",
    "authorName": "贯休",
    "authorId": "6ce235a8e2f5c16b7250eb932a9d121c",
    "dynasty": "五代十国",
    "content": [
      "见说还南去，迢迢有侣无。",
      "时危须早转，亲老莫他图。",
      "小店蛇羹黑，空山象粪枯。",
      "三闾遗庙在，为我一呜呼。"
    ]
  },
  {
    "id": "6ce235a8e2f5c16bcdb8558f470411fd",
    "title": "题弘式和尚院兼呈杜使君",
    "authorName": "贯休",
    "authorId": "6ce235a8e2f5c16b7250eb932a9d121c",
    "dynasty": "五代十国",
    "content": [
      "二雅兼二密，愔愔只自怡。",
      "腊高云屐朽，貌古画师疑。",
      "堑蚁缘金锡，垆烟惹雪眉。",
      "仍闻有新作，只是寄相思。"
    ]
  },
  {
    "id": "6ce235a8e2f5c16ba0f47ac8b05c26ed",
    "title": "三峡闻猿",
    "authorName": "贯休",
    "authorId": "6ce235a8e2f5c16b7250eb932a9d121c",
    "dynasty": "五代十国",
    "content": [
      "历历数声猿，寥寥渡白烟。",
      "应栖多月树，况是下霜天。",
      "万里客危坐，千山境悄然。",
      "更深仍不住，使我欲移船。"
    ]
  },
  {
    "id": "6ce235a8e2f5c16b2fa290d0764565c8",
    "title": "闻知闻赴成都辟请",
    "authorName": "贯休",
    "authorId": "6ce235a8e2f5c16b7250eb932a9d121c",
    "dynasty": "五代十国",
    "content": [
      "文翁还化蜀，帟幕列鹓鸾。",
      "饮水临人易，烧山觅士难。",
      "锦机花正合，棕蕈火初干。",
      "知己相思否，如何借羽翰。"
    ]
  },
  {
    "id": "6ce235a8e2f5c16b239f47dbec93f094",
    "title": "题淮南惠照寺律师院",
    "authorName": "贯休",
    "authorId": "6ce235a8e2f5c16b7250eb932a9d121c",
    "dynasty": "五代十国",
    "content": [
      "仪冠凝寒玉，端居似沃州。",
      "学徒梧有凤，律藏目无牛。",
      "茗滑香黏齿，钟清雪滴楼。",
      "还须结西社，来往悉诸侯。"
    ]
  },
  {
    "id": "6ce235a8e2f5c16b069ab584b2766374",
    "title": "秋末长兴寺作",
    "authorName": "贯休",
    "authorId": "6ce235a8e2f5c16b7250eb932a9d121c",
    "dynasty": "五代十国",
    "content": [
      "荒寺古江滨，莓苔地绝尘。",
      "长廊飞乱叶，寒雨更无人。",
      "栗不和皱落，僧多到骨贫。",
      "行行行未得，孤坐更谁亲。"
    ]
  },
  {
    "id": "6ce235a8e2f5c16bd8842cb4a62cdd91",
    "title": "寄杭州灵隐寺宋震使君",
    "authorName": "贯休",
    "authorId": "6ce235a8e2f5c16b7250eb932a9d121c",
    "dynasty": "五代十国",
    "content": [
      "罢郡归侵夏，仍闻灵隐居。",
      "僧房谢朓语，寺额葛洪书。",
      "月树猕猴睡，山池菡萏疏。",
      "吾皇爱清静，莫便结吾庐。"
    ]
  },
  {
    "id": "6ce235a8e2f5c16b4b480bfcd6e62955",
    "title": "送人归夏口",
    "authorName": "贯休",
    "authorId": "6ce235a8e2f5c16b7250eb932a9d121c",
    "dynasty": "五代十国",
    "content": [
      "雁雁叶纷纷，行人岂易闻。",
      "千山与万水，何处更逢君？",
      "貌不长如玉，人生只似云。",
      "倘经三祖寺，一为礼龛坟。"
    ]
  },
  {
    "id": "6ce235a8e2f5c16b4ff8db86811a0ba1",
    "title": "送新罗僧归本国",
    "authorName": "贯休",
    "authorId": "6ce235a8e2f5c16b7250eb932a9d121c",
    "dynasty": "五代十国",
    "content": [
      "忘身求至教，求得却东归。",
      "离岸乘空去，终年无所依。",
      "月冲阴火出，帆拶大鹏飞。",
      "想得还乡后，多应著紫衣。"
    ]
  },
  {
    "id": "6ce235a8e2f5c16b0f0f75e87f6401e9",
    "title": "避寇入银山",
    "authorName": "贯休",
    "authorId": "6ce235a8e2f5c16b7250eb932a9d121c",
    "dynasty": "五代十国",
    "content": [
      "草草穿银峡，崎岖路未谙。",
      "傍山为店戍，永日绕溪潭。",
      "烧地生芚蕨，人家煮伪蚕。",
      "翻如归旧隐，步步入烟岚。"
    ]
  },
  {
    "id": "6ce235a8e2f5c16b54d43e8fce63ed34",
    "title": "闻友人驾前及第",
    "authorName": "贯休",
    "authorId": "6ce235a8e2f5c16b7250eb932a9d121c",
    "dynasty": "五代十国",
    "content": [
      "见心知命好，一别隔烟波。",
      "世乱无全士，君方掇大科。",
      "早随銮辂转，莫恋蜀山多。",
      "必贡安时策，忠言奈尔何。"
    ]
  },
  {
    "id": "6ce235a8e2f5c16b3cb0168769e4b2af",
    "title": "寒夜有怀同志",
    "authorName": "贯休",
    "authorId": "6ce235a8e2f5c16b7250eb932a9d121c",
    "dynasty": "五代十国",
    "content": [
      "永夜殊不寐，怀君正寂寥。",
      "疏钟寒遍郭，微雪静鸣条。",
      "南省雁孤下，西林鹤屡招。",
      "终当谢时去，与子住山椒。"
    ]
  },
  {
    "id": "6ce235a8e2f5c16b3d40356d6789df8b",
    "title": "寄新定桂雍",
    "authorName": "贯休",
    "authorId": "6ce235a8e2f5c16b7250eb932a9d121c",
    "dynasty": "五代十国",
    "content": [
      "独自住乌龙，应怜是衲僧。",
      "句须人未道，君此事偏能。",
      "坞湿云埋观，溪寒月照罾。",
      "相思不可见，江上立腾腾。"
    ]
  },
  {
    "id": "6ce235a8e2f5c16b41fd60dd797de762",
    "title": "赠灵鹫山道润禅师院",
    "authorName": "贯休",
    "authorId": "6ce235a8e2f5c16b7250eb932a9d121c",
    "dynasty": "五代十国",
    "content": [
      "常恨烟波隔，闻名二十年。",
      "结为清气引，来到法堂前。",
      "薪拾纷纷叶，茶烹滴滴泉。",
      "莫嫌来又去，天道本泠然。"
    ]
  },
  {
    "id": "6ce235a8e2f5c16b097623c1dcc77a9c",
    "title": "海边见罗邺",
    "authorName": "贯休",
    "authorId": "6ce235a8e2f5c16b7250eb932a9d121c",
    "dynasty": "五代十国",
    "content": [
      "清世诗声出，谁人得似君。",
      "命通须有日，天未丧斯文。",
      "楚木寒连寺，修江碧入云。",
      "相思喜相见，庭叶正纷纷。"
    ]
  },
  {
    "id": "6ce235a8e2f5c16b4f2a35d49880862f",
    "title": "送僧之东都",
    "authorName": "贯休",
    "authorId": "6ce235a8e2f5c16b7250eb932a9d121c",
    "dynasty": "五代十国",
    "content": [
      "之子之东洛，囊中有偈新。",
      "红尘谁不入，独鹤自难亲。",
      "定鼎门连岳，黄河冻过春。",
      "凭师将远意，说似社中人。"
    ]
  },
  {
    "id": "6ce235a8e2f5c16b329734938ede10c9",
    "title": "送于兢补阙赴京",
    "authorName": "贯休",
    "authorId": "6ce235a8e2f5c16b7250eb932a9d121c",
    "dynasty": "五代十国",
    "content": [
      "乱离吾道在，不觉到清时。",
      "得句下雪岳，送君登玉墀。",
      "冷惊蝉韵断，凉触火云隳。",
      "倘遇南来使，无忘问所之。"
    ]
  },
  {
    "id": "6ce235a8e2f5c16b5685a7c09568c9b4",
    "title": "送郑准赴举",
    "authorName": "贯休",
    "authorId": "6ce235a8e2f5c16b7250eb932a9d121c",
    "dynasty": "五代十国",
    "content": [
      "两河兵火后，西笑见吾曹。",
      "海静三山出，天空一鹗高。",
      "赁居槐拶屋，行卷雪埋袍。",
      "他日如相觅，栽桃近海涛。"
    ]
  },
  {
    "id": "6ce235a8e2f5c16b7a9a7897e4e3ea7d",
    "title": "寄拄杖上王使君",
    "authorName": "贯休",
    "authorId": "6ce235a8e2f5c16b7250eb932a9d121c",
    "dynasty": "五代十国",
    "content": [
      "拄杖邻僧与，殊常不可名。",
      "一条黳玉重，百两紫金轻。",
      "有乳盘春力，无心合道情。",
      "惟宜高处著，将寄谢宣城。"
    ]
  },
  {
    "id": "6ce235a8e2f5c16ba860106206b80dcf",
    "title": "秋望寄王使君",
    "authorName": "贯休",
    "authorId": "6ce235a8e2f5c16b7250eb932a9d121c",
    "dynasty": "五代十国",
    "content": [
      "静蹑红兰径，凭高旷望时。",
      "无端求句苦，永日壑风吹。",
      "大月生峰角，残霞在树枝。",
      "只应刘越石，清啸正相宜。"
    ]
  },
  {
    "id": "6ce235a8e2f5c16ba980b750481dc354",
    "title": "送缘有禅师与雷处士入武夷山",
    "authorName": "贯休",
    "authorId": "6ce235a8e2f5c16b7250eb932a9d121c",
    "dynasty": "五代十国",
    "content": [
      "师与雷居士，寻山道入闽。",
      "应将熊耳印，别授武夷君。",
      "崖𥕕仙棺出，江垠毒草分。",
      "他年相觅在，莫苦入深云。"
    ]
  },
  {
    "id": "6ce235a8e2f5c16b88b7b75ecbd41b0d",
    "title": "送友生入越投知己",
    "authorName": "贯休",
    "authorId": "6ce235a8e2f5c16b7250eb932a9d121c",
    "dynasty": "五代十国",
    "content": [
      "才大终难住，东浮景渐暄。",
      "知将刖足恨，去击李膺门。",
      "宿雾开花坞，春潮入苎村。",
      "预思秋荐后，一鹗出乾坤。"
    ]
  },
  {
    "id": "6ce235a8e2f5c16bb1d73c2b9513767c",
    "title": "寄乌龙山贾泰处士",
    "authorName": "贯休",
    "authorId": "6ce235a8e2f5c16b7250eb932a9d121c",
    "dynasty": "五代十国",
    "content": [
      "庭果色如丹，相思夕照残。",
      "云边踏烧去，月下把书看。",
      "涧水仙居共，窗风漆树寒。",
      "吾君方侧席，未可便怀安。"
    ]
  },
  {
    "id": "6ce235a8e2f5c16b6dd1c8af436a626b",
    "title": "题大安寺通禅师院",
    "authorName": "贯休",
    "authorId": "6ce235a8e2f5c16b7250eb932a9d121c",
    "dynasty": "五代十国",
    "content": [
      "应行诸岳遍，象屣半无纲。",
      "一法寻常说，此机仍未忘。",
      "窗闲藤影老，衲厚瀑痕荒。",
      "寄语迷津者，来兹问不妨。"
    ]
  },
  {
    "id": "6ce235a8e2f5c16be75ed298858059dd",
    "title": "春晚寄卢使君",
    "authorName": "贯休",
    "authorId": "6ce235a8e2f5c16b7250eb932a9d121c",
    "dynasty": "五代十国",
    "content": [
      "满郭春如画，空堂心自澄。",
      "禅抛金鼎药，诗和玉壶冰。",
      "白雨飘花尽，晴霞向阁凝。",
      "寂寥还得句，因寄柳吴兴。"
    ]
  },
  {
    "id": "6ce235a8e2f5c16b99609ff1d559030e",
    "title": "武昌县与昼公兼寄邑宰",
    "authorName": "贯休",
    "authorId": "6ce235a8e2f5c16b7250eb932a9d121c",
    "dynasty": "五代十国",
    "content": [
      "小一何人识，腾腾天地间。",
      "寻常如一鹤，亦不爱青山。",
      "铁钵年多赤，麻衣带毳斑。",
      "只闻寻五柳，时到月中还。"
    ]
  },
  {
    "id": "6ce235a8e2f5c16b1299bdabd2290be8",
    "title": "别东林僧",
    "authorName": "贯休",
    "authorId": "6ce235a8e2f5c16b7250eb932a9d121c",
    "dynasty": "五代十国",
    "content": [
      "大士宅里宿，芙蓉龛畔游。",
      "自怜□□在，子莫苦相留。",
      "燥叶飘山席，孤云傍茗瓯。",
      "裴回不能去，房在好峰头。"
    ]
  },
  {
    "id": "6ce235a8e2f5c16b254644387d6659b8",
    "title": "避地寄高蟾",
    "authorName": "贯休",
    "authorId": "6ce235a8e2f5c16b7250eb932a9d121c",
    "dynasty": "五代十国",
    "content": [
      "荒寺雨微微，空堂独掩扉。",
      "高吟多忤俗，此貌若为饥。",
      "旅梦遭鸿唤，家山被贼围。",
      "空馀老莱子，相见独依依。"
    ]
  },
  {
    "id": "6ce235a8e2f5c16b8d5cb55662e8461f",
    "title": "怀武夷山禅师",
    "authorName": "贯休",
    "authorId": "6ce235a8e2f5c16b7250eb932a9d121c",
    "dynasty": "五代十国",
    "content": [
      "万叠仙山里，无缘见有缘。",
      "红心蕉绕屋，白额虎同禅。",
      "古木苔封菌，深崖乳杂泉。",
      "终期还此去，世事只如然。"
    ]
  },
  {
    "id": "6ce235a8e2f5c16ba88d01c48a380979",
    "title": "秋末闲居作",
    "authorName": "贯休",
    "authorId": "6ce235a8e2f5c16b7250eb932a9d121c",
    "dynasty": "五代十国",
    "content": [
      "幽居山不别，落叶与阶平。",
      "尽日吟诗坐，无端个病成。",
      "径苔因旱赤，池水入冬清。",
      "惟有东峰叟，相寻月下行。"
    ]
  },
  {
    "id": "6ce235a8e2f5c16bdb197acdadf120f5",
    "title": "秋夜作因怀天台道者",
    "authorName": "贯休",
    "authorId": "6ce235a8e2f5c16b7250eb932a9d121c",
    "dynasty": "五代十国",
    "content": [
      "万事何须问，良时即此时。",
      "高秋半夜雨，落叶满前池。",
      "静怕龙神识，贫从草木欺。",
      "平生无限事，只有道人知。"
    ]
  },
  {
    "id": "6ce235a8e2f5c16be176b97d1ca3e45d",
    "title": "偶作因怀大同道友",
    "authorName": "贯休",
    "authorId": "6ce235a8e2f5c16b7250eb932a9d121c",
    "dynasty": "五代十国",
    "content": [
      "蛮木叶不落，微吟漳水滨。",
      "二毛空有雪，万事不如人。",
      "堑水平芳草，山花落净巾。",
      "天童好真伴，何日更相亲。"
    ]
  },
  {
    "id": "6ce235a8e2f5c16b23856b4cdaadc3a3",
    "title": "边上行",
    "authorName": "贯休",
    "authorId": "6ce235a8e2f5c16b7250eb932a9d121c",
    "dynasty": "五代十国",
    "content": [
      "黑松林外路，风角远嗈嗈。",
      "朔气生荒堡，秋尘满病容。",
      "豺掊沙底骨，人上月边烽。",
      "休作西行计，西行地渐凶。"
    ]
  },
  {
    "id": "6ce235a8e2f5c16badf0284b9c01c2b2",
    "title": "江西再逢周琏",
    "authorName": "贯休",
    "authorId": "6ce235a8e2f5c16b7250eb932a9d121c",
    "dynasty": "五代十国",
    "content": [
      "六七年不见，相逢鬓已苍。",
      "交情终淡薄，诗语更清狂。",
      "未得丹霄便，依前四壁荒。",
      "但令吾道在，晚达亦何妨。"
    ]
  },
  {
    "id": "6ce235a8e2f5c16b9e848e8be3beba89",
    "title": "登鄱阳寺阁",
    "authorName": "贯休",
    "authorId": "6ce235a8e2f5c16b7250eb932a9d121c",
    "dynasty": "五代十国",
    "content": [
      "寺楼闲纵望，不觉到斜晖。",
      "故国在何处，多年未得归。",
      "寒江平楚外，细雨一鸿飞。",
      "终敩於陵子，吴山有绿薇。"
    ]
  },
  {
    "id": "6ce235a8e2f5c16bc935918373d0f863",
    "title": "秋晚野居",
    "authorName": "贯休",
    "authorId": "6ce235a8e2f5c16b7250eb932a9d121c",
    "dynasty": "五代十国",
    "content": [
      "僻居人不到，吾道本来孤。",
      "山色园中有，诗魔象外无。",
      "霜禾连岛赤，烟草倚桥枯。",
      "何必求深隐，门前似画图。"
    ]
  },
  {
    "id": "6ce235a8e2f5c16b8a2e645b6430c4e9",
    "title": "酬杜使君见寄",
    "authorName": "贯休",
    "authorId": "6ce235a8e2f5c16b7250eb932a9d121c",
    "dynasty": "五代十国",
    "content": [
      "轧轧复轧轧，更深门未关。",
      "心疼无所得，诗债若为还。",
      "露洒一鹤睡，钟馀万象闲。",
      "惭将此时意，明日寄东山。"
    ]
  },
  {
    "id": "6ce235a8e2f5c16b999032eb43f94899",
    "title": "湖上作",
    "authorName": "贯休",
    "authorId": "6ce235a8e2f5c16b7250eb932a9d121c",
    "dynasty": "五代十国",
    "content": [
      "我竟胡为者，唠唠但爱吟。",
      "身中多病在，湖上住年深。",
      "山霤穿苔壁，风钟度雪林。",
      "近来心更苦，谁复是知音。"
    ]
  },
  {
    "id": "6ce235a8e2f5c16b4541fb8bb915b67c",
    "title": "送僧归天台寺",
    "authorName": "贯休",
    "authorId": "6ce235a8e2f5c16b7250eb932a9d121c",
    "dynasty": "五代十国",
    "content": [
      "天台四绝寺，归去见师真。",
      "莫折枸杞叶，令他十得嗔。",
      "天空闻圣磬，瀑细落花巾。",
      "必若云中老，他时得有邻。"
    ]
  },
  {
    "id": "6ce235a8e2f5c16b87d246b9d84e6cfd",
    "title": "送僧之安南",
    "authorName": "贯休",
    "authorId": "6ce235a8e2f5c16b7250eb932a9d121c",
    "dynasty": "五代十国",
    "content": [
      "安南千万里，师去趣何长。",
      "鬓有炎州雪，心为异国香。",
      "退牙山象恶，过海布帆荒。",
      "早作归吴计，无忘父母乡。"
    ]
  },
  {
    "id": "6ce235a8e2f5c16b44277f41666702d8",
    "title": "送僧归剡山",
    "authorName": "贯休",
    "authorId": "6ce235a8e2f5c16b7250eb932a9d121c",
    "dynasty": "五代十国",
    "content": [
      "远逃为乱处，寺与石城连。",
      "木落归山路，人初刈剡田。",
      "荒林猴咬栗，战地鬼多年。",
      "好去楞伽子，精修莫偶然。"
    ]
  },
  {
    "id": "6ce235a8e2f5c16ba9cab17110feaba9",
    "title": "送僧入幽州",
    "authorName": "贯休",
    "authorId": "6ce235a8e2f5c16b7250eb932a9d121c",
    "dynasty": "五代十国",
    "content": [
      "高士高无敌，腾腾话入燕。",
      "无人知尔意，向我道非禅。",
      "栗径穿蕃冢，狼声隔远烟。",
      "盘山多道侣，应未有归年。"
    ]
  },
  {
    "id": "6ce235a8e2f5c16bbc23fe32669d2c95",
    "title": "送僧游五台",
    "authorName": "贯休",
    "authorId": "6ce235a8e2f5c16b7250eb932a9d121c",
    "dynasty": "五代十国",
    "content": [
      "羡师游五顶，乞食值年丰。",
      "去去谁为侣，栖栖力已充。",
      "浊河高岸拆，衰草古城空。",
      "必到华严寺，凭师问辨公。"
    ]
  },
  {
    "id": "6ce235a8e2f5c16b8693c506d6ef357e",
    "title": "送僧入五泄",
    "authorName": "贯休",
    "authorId": "6ce235a8e2f5c16b7250eb932a9d121c",
    "dynasty": "五代十国",
    "content": [
      "五泄江山寺，禅林境最奇。",
      "九年吃菜粥，此事少人知。",
      "山响僧担谷，林香豹乳儿。",
      "伊余头已白，不去更何之。"
    ]
  },
  {
    "id": "6ce235a8e2f5c16b72945b998c39c5fc",
    "title": "题令宣和尚院",
    "authorName": "贯休",
    "authorId": "6ce235a8e2f5c16b7250eb932a9d121c",
    "dynasty": "五代十国",
    "content": [
      "轩窗领岚翠，师得世情忘。",
      "惟爱谈诸祖，曾经宿大荒。",
      "泉声淹卧榻，云片犯炉香。",
      "寄语题门者，看经在上方。"
    ]
  },
  {
    "id": "6ce235a8e2f5c16b016a800eaa85d773",
    "title": "寄四明闾丘道士二首",
    "authorName": "贯休",
    "authorId": "6ce235a8e2f5c16b7250eb932a9d121c",
    "dynasty": "五代十国",
    "content": [
      "淮海兵荒日，分飞直至今。",
      "知担诸子出，却入四明深。",
      "衣必编仙草，僧应共栗林。",
      "秋风溪上路，应得一相寻。"
    ]
  },
  {
    "id": "6ce235a8e2f5c16b016a800ef852e44b",
    "title": "寄四明闾丘道士二首",
    "authorName": "贯休",
    "authorId": "6ce235a8e2f5c16b7250eb932a9d121c",
    "dynasty": "五代十国",
    "content": [
      "三千功未了，大道本无程。",
      "好共禅师好，常将药犬行。",
      "石门红藓剥，柘坞白云生。",
      "莫认无名是，无名已是名。"
    ]
  },
  {
    "id": "6ce235a8e2f5c16b0d33901cc996b7b0",
    "title": "经士马中作",
    "authorName": "贯休",
    "authorId": "6ce235a8e2f5c16b7250eb932a9d121c",
    "dynasty": "五代十国",
    "content": [
      "偷儿成大寇，处处起烟尘。",
      "黄叶满空宅，青山见俗人。",
      "妖星芒刺越，鬼哭势连秦。",
      "惆怅还惆怅，茫茫江海滨。"
    ]
  },
  {
    "id": "6ce235a8e2f5c16b503a74a038af6fdb",
    "title": "士马后见赤松舒道士",
    "authorName": "贯休",
    "authorId": "6ce235a8e2f5c16b7250eb932a9d121c",
    "dynasty": "五代十国",
    "content": [
      "满眼尽疮痍，相逢相对悲。",
      "乱阶犹未已，一柱若为支。",
      "堰茗蒸红枣，看花似好时。",
      "不知今日后，吾道竟何之。"
    ]
  },
  {
    "id": "6ce235a8e2f5c16bff1803e9d2cd56a0",
    "title": "题方公院寄夏侯明府",
    "authorName": "贯休",
    "authorId": "6ce235a8e2f5c16b7250eb932a9d121c",
    "dynasty": "五代十国",
    "content": [
      "银地有馀光，方公道益芳。",
      "谁分修藏力，顶有剃头霜。",
      "经勘松风燥，檐垂坞茗香。",
      "终须结西社，此县似柴桑。"
    ]
  },
  {
    "id": "6ce235a8e2f5c16b995a9fe4b7938108",
    "title": "与刘象正字",
    "authorName": "贯休",
    "authorId": "6ce235a8e2f5c16b7250eb932a9d121c",
    "dynasty": "五代十国",
    "content": [
      "独居三岛上，花竹映柴关。",
      "道广群仙惜，名成万事闲。",
      "病多唯纵酒，静极不思山。",
      "唯有逍遥子，时时自往还。"
    ]
  },
  {
    "id": "6ce235a8e2f5c16b4c1c36d854a77580",
    "title": "怀智体道人",
    "authorName": "贯休",
    "authorId": "6ce235a8e2f5c16b7250eb932a9d121c",
    "dynasty": "五代十国",
    "content": [
      "栖碧思吾友，庭莺百啭时。",
      "唯应一处住，方得不相思。",
      "云水淹门阃，春雷在树枝。",
      "平生无限事，不独白云知。"
    ]
  },
  {
    "id": "6ce235a8e2f5c16b7625f6ee446ed609",
    "title": "赠晦公禅人",
    "authorName": "贯休",
    "authorId": "6ce235a8e2f5c16b7250eb932a9d121c",
    "dynasty": "五代十国",
    "content": [
      "流阳为役者，相访叶纷纷。",
      "有句虽如我，无心未似君。",
      "搆林青及竹，茆屋暖于云。",
      "何日相将去，千山麋鹿群。"
    ]
  },
  {
    "id": "6ce235a8e2f5c16bc890b05a4b24e5aa",
    "title": "寄静林别墅胡进士兄弟",
    "authorName": "贯休",
    "authorId": "6ce235a8e2f5c16b7250eb932a9d121c",
    "dynasty": "五代十国",
    "content": [
      "见说山居好，书楼被翠侵。",
      "烧熛汀岛境，月色弟兄吟。",
      "犬吠黄椑落，牛归红树深。",
      "仍闻多白菌，应许一相寻。"
    ]
  },
  {
    "id": "6ce235a8e2f5c16bba6213b17dce1a0c",
    "title": "怀赤松故舒道士",
    "authorName": "贯休",
    "authorId": "6ce235a8e2f5c16b7250eb932a9d121c",
    "dynasty": "五代十国",
    "content": [
      "可惜复可惜，如今何所之。",
      "信来堪大恸，余复用生为。",
      "乱世今交斗，玄宫玉柱隳。",
      "春风五陵道，回首不胜悲。"
    ]
  },
  {
    "id": "6ce235a8e2f5c16be3872325cd6ecea4",
    "title": "偶作",
    "authorName": "贯休",
    "authorId": "6ce235a8e2f5c16b7250eb932a9d121c",
    "dynasty": "五代十国",
    "content": [
      "无端为五字，字字鬓星星。",
      "只觉人情薄，空馀鹤眼青。",
      "砌莎藏坠果，窗雪浸残经。",
      "只有归山计，茫茫何所营。"
    ]
  },
  {
    "id": "6ce235a8e2f5c16b440ca7599e376106",
    "title": "春日许徵君见访",
    "authorName": "贯休",
    "authorId": "6ce235a8e2f5c16b7250eb932a9d121c",
    "dynasty": "五代十国",
    "content": [
      "龙钟多病后，日望遇升平。",
      "远念穿嵩雪，前林啭早莺。",
      "厨香烹瓠叶，道友扣门声。",
      "还似青溪上，微吟踏叶行。"
    ]
  },
  {
    "id": "6ce235a8e2f5c16b9d67abcf6b5e91a7",
    "title": "经先主庙作",
    "authorName": "贯休",
    "authorId": "6ce235a8e2f5c16b7250eb932a9d121c",
    "dynasty": "五代十国",
    "content": [
      "古庙积烟萝，威灵及物多。",
      "因知曹孟德，争奈此公何。",
      "树古雷痕剥，碑荒篆画讹。",
      "今朝冥祷祝，只望息干戈。"
    ]
  },
  {
    "id": "6ce235a8e2f5c16bebca5ecdc3fe3de6",
    "title": "寄中条道者",
    "authorName": "贯休",
    "authorId": "6ce235a8e2f5c16b7250eb932a9d121c",
    "dynasty": "五代十国",
    "content": [
      "柏梯杉影里，头白药山孙。",
      "今古管不得，是非争肯论。",
      "虎须悬瀑滴，禅衲带苔痕。",
      "常恨龙钟也，无因接话言。"
    ]
  },
  {
    "id": "6ce235a8e2f5c16bbd1cc8933cf3cb04",
    "title": "夏日晚望",
    "authorName": "贯休",
    "authorId": "6ce235a8e2f5c16b7250eb932a9d121c",
    "dynasty": "五代十国",
    "content": [
      "登临聊一望，不觉意恞然。",
      "陶侃寒溪寺，如今何处边。",
      "汀沙生旱雾，山火照平川。",
      "终事东归去，干戈满许田。"
    ]
  },
  {
    "id": "6ce235a8e2f5c16bfc1269307939ed4d",
    "title": "送僧归山",
    "authorName": "贯休",
    "authorId": "6ce235a8e2f5c16b7250eb932a9d121c",
    "dynasty": "五代十国",
    "content": [
      "眼青禅帔赤，气岸出尘埃。",
      "霞外终须去，人间作么来。",
      "崖香泉吐乳，坞燥烧□雷。",
      "他日终相觅，山门何处开。"
    ]
  },
  {
    "id": "6ce235a8e2f5c16b11f4b6c6bf6eef31",
    "title": "览皎然渠南乡集",
    "authorName": "贯休",
    "authorId": "6ce235a8e2f5c16b7250eb932a9d121c",
    "dynasty": "五代十国",
    "content": [
      "学力不相敌，清还仿佛同。",
      "高于宝月月，谁得射雕弓。",
      "至鉴封姚监，良工遇鲁公。",
      "如斯深可慕，千古共清风。"
    ]
  },
  {
    "id": "6ce235a8e2f5c16b10c36adafcf7bfca",
    "title": "览姚合极玄集",
    "authorName": "贯休",
    "authorId": "6ce235a8e2f5c16b7250eb932a9d121c",
    "dynasty": "五代十国",
    "content": [
      "至览如日月，今时即古时。",
      "发如边草白，谁念射声□。",
      "好鸟挨花落，清风出院迟。",
      "知音郭有道，始为一吟之。"
    ]
  },
  {
    "id": "6ce235a8e2f5c16bcaeb4f622e956a89",
    "title": "大驾西幸秋日闻雷",
    "authorName": "贯休",
    "authorId": "6ce235a8e2f5c16b7250eb932a9d121c",
    "dynasty": "五代十国",
    "content": [
      "军书日日催，处处起尘埃。",
      "黎庶何由泰，銮舆早晚回。",
      "夏租方减食，秋日更闻雷。",
      "莫道苍苍意，苍苍眼甚开。"
    ]
  },
  {
    "id": "6ce235a8e2f5c16bbe6715ed86d93382",
    "title": "诗",
    "authorName": "贯休",
    "authorId": "6ce235a8e2f5c16b7250eb932a9d121c",
    "dynasty": "五代十国",
    "content": [
      "经天纬地物，动必计仙才。",
      "几处觅不得，有时还自来。",
      "真风含素发，秋色入灵台。",
      "吟向霜蟾下，终须神鬼哀。"
    ]
  },
  {
    "id": "6ce235a8e2f5c16b1e4a92ebe097163c",
    "title": "秋末江上望",
    "authorName": "贯休",
    "authorId": "6ce235a8e2f5c16b7250eb932a9d121c",
    "dynasty": "五代十国",
    "content": [
      "莽莽古江滨，纷纷坠叶频。",
      "烟霞谁是主，丘陇自伤神。",
      "吞并宁唯汉，凄凉莫问陈。",
      "尽随流水去，寂寞野花春。"
    ]
  },
  {
    "id": "6ce235a8e2f5c16b218556c4742181eb",
    "title": "乞食僧",
    "authorName": "贯休",
    "authorId": "6ce235a8e2f5c16b7250eb932a9d121c",
    "dynasty": "五代十国",
    "content": [
      "擎钵貌清羸，天寒出寺迟。",
      "朱门当大路，风雪立多时。",
      "似月心常净，如麻事不知。",
      "行人莫轻诮，古佛尽如斯。"
    ]
  },
  {
    "id": "6ce235a8e2f5c16bbf8e6d3fa7116d60",
    "title": "寒望九峰作",
    "authorName": "贯休",
    "authorId": "6ce235a8e2f5c16b7250eb932a9d121c",
    "dynasty": "五代十国",
    "content": [
      "九朵碧芙蕖，王维图未图。",
      "层层皆有瀑，一一合吾居。",
      "雨歇如争出，霜严不例枯。",
      "世犹多事在，为尔久踌躇。"
    ]
  },
  {
    "id": "6ce235a8e2f5c16bd5f47e792ace6211",
    "title": "蓟北寒月作",
    "authorName": "贯休",
    "authorId": "6ce235a8e2f5c16b7250eb932a9d121c",
    "dynasty": "五代十国",
    "content": [
      "蓟门寒到骨，战碛雁相悲。",
      "古屋不胜雪，严风欲断髭。",
      "清吟得冷句，远念失佳期。",
      "寂莫谁相问，迢迢天一涯。"
    ]
  },
  {
    "id": "6ce235a8e2f5c16b27b971e92d337843",
    "title": "新猿",
    "authorName": "贯休",
    "authorId": "6ce235a8e2f5c16b7250eb932a9d121c",
    "dynasty": "五代十国",
    "content": [
      "寻常看不见，花落树多苔。",
      "忽向高枝发，又从何处来？",
      "风清声更揭，月苦意弥哀。",
      "多少求名者，年年被尔催。"
    ]
  },
  {
    "id": "6ce235a8e2f5c16bb4a45a5d8509ac43",
    "title": "怀南岳隐士二首其二",
    "authorName": "贯休",
    "authorId": "6ce235a8e2f5c16b7250eb932a9d121c",
    "dynasty": "五代十国",
    "content": [
      "见说祝融峰，擎天势似腾。",
      "藏千寻瀑布，出十八高僧。",
      "古路无人迹，新霞出石棱。",
      "终期将尔叟，一一月中登。"
    ]
  },
  {
    "id": "6ce235a8e2f5c16b0159d80438966712",
    "title": "追忆冯少常",
    "authorName": "贯休",
    "authorId": "6ce235a8e2f5c16b7250eb932a9d121c",
    "dynasty": "五代十国",
    "content": [
      "盛德方清贵，旋闻逐逝波。",
      "令人翻不会，积善合如何。",
      "直道登朝晚，分忧及物多。",
      "至今新定郡，犹咏裤襦歌。"
    ]
  },
  {
    "id": "6ce235a8e2f5c16bc67753adc01da4c9",
    "title": "闻闵廷言周琏下第",
    "authorName": "贯休",
    "authorId": "6ce235a8e2f5c16b7250eb932a9d121c",
    "dynasty": "五代十国",
    "content": [
      "前榜年年见，高名日日闻。",
      "常因不平事，便欲见吾君。",
      "兄弟居清岛，园林生白云。",
      "相思空怅望，庭叶赤纷纷。"
    ]
  },
  {
    "id": "6ce235a8e2f5c16bd4872f04e85903b3",
    "title": "寄景地判官",
    "authorName": "贯休",
    "authorId": "6ce235a8e2f5c16b7250eb932a9d121c",
    "dynasty": "五代十国",
    "content": [
      "渚宫江上别，倏忽十馀年。",
      "举世唯攻说，多君即不然。",
      "浦珠为履重，园柳助诗玄。",
      "勉力酬知己，昌朝正急贤。"
    ]
  },
  {
    "id": "6ce235a8e2f5c16b0cb0f63dd4a775f1",
    "title": "读贾区贾岛集",
    "authorName": "贯休",
    "authorId": "6ce235a8e2f5c16b7250eb932a9d121c",
    "dynasty": "五代十国",
    "content": [
      "区终不下岛，岛亦不多区。",
      "冷格俱无敌，贫根亦似愚。",
      "青云终叹命，白阁久围炉。",
      "今日成名者，还堪为尔吁。"
    ]
  },
  {
    "id": "6ce235a8e2f5c16b5925a7fd3721c7f7",
    "title": "送衲僧之江西",
    "authorName": "贯休",
    "authorId": "6ce235a8e2f5c16b7250eb932a9d121c",
    "dynasty": "五代十国",
    "content": [
      "索索复索索，无凭却有凭。",
      "过溪遭恶雨，乞食得乾菱。",
      "只有山相伴，终无事可仍。",
      "如逢梅岭旦，向道祗宁馨。"
    ]
  },
  {
    "id": "6ce235a8e2f5c16b59cde1461c018c7a",
    "title": "故林偶作",
    "authorName": "贯休",
    "authorId": "6ce235a8e2f5c16b7250eb932a9d121c",
    "dynasty": "五代十国",
    "content": [
      "朗吟无一事，孤坐瀔江濆。",
      "媚世非吾道，良图有白云。",
      "蠹鱼开卷落，啄木隔花闻。",
      "唯寄壶中客，金丹许共分。"
    ]
  },
  {
    "id": "6ce235a8e2f5c16b0f59f0cba0ac415a",
    "title": "寄栖白大师二首",
    "authorName": "贯休",
    "authorId": "6ce235a8e2f5c16b7250eb932a9d121c",
    "dynasty": "五代十国",
    "content": [
      "流浪江湖久，攀缘岁月阑。",
      "高名当世重，好句逼人寒。",
      "月苦蝉声嗄，钟清柿叶乾。",
      "龙钟千万里，拟欲访师难。"
    ]
  },
  {
    "id": "6ce235a8e2f5c16b0f59f0cb9436ca4d",
    "title": "寄栖白大师二首",
    "authorName": "贯休",
    "authorId": "6ce235a8e2f5c16b7250eb932a9d121c",
    "dynasty": "五代十国",
    "content": [
      "苍苍龙阙晚，九陌杂香尘。",
      "方外无他事，僧中有近臣。",
      "青门玉露滴，紫阁锦霞新。",
      "莫话三峰去，浇风正荡淳。"
    ]
  },
  {
    "id": "6ce235a8e2f5c16b61d69b853da0fdf6",
    "title": "送人之渤海",
    "authorName": "贯休",
    "authorId": "6ce235a8e2f5c16b7250eb932a9d121c",
    "dynasty": "五代十国",
    "content": [
      "国之东北角，有国每朝天。",
      "海力浸不尽，夷风常宛然。",
      "山藏罗刹宅，水杂巨鳌涎。",
      "好去吴乡子，归来莫隔年。"
    ]
  },
  {
    "id": "6ce235a8e2f5c16bf7389a30dce010b9",
    "title": "寄李道士",
    "authorName": "贯休",
    "authorId": "6ce235a8e2f5c16b7250eb932a9d121c",
    "dynasty": "五代十国",
    "content": [
      "常见高人说，犹来不偶然。",
      "致身同槁木，话道出忘诠。",
      "长啸仙钟外，眠楂海月边。",
      "倘修阴奼奼，一望寄余焉。"
    ]
  },
  {
    "id": "6ce235a8e2f5c16b9b2e841da5432358",
    "title": "秋送夏郢归钱塘",
    "authorName": "贯休",
    "authorId": "6ce235a8e2f5c16b7250eb932a9d121c",
    "dynasty": "五代十国",
    "content": [
      "归客指吴国，风帆几日程。",
      "新诗陶雪字，玄发有霜茎。",
      "微月生沧海，残涛傍石城。",
      "从兹江岛意，应续子陵名。"
    ]
  },
  {
    "id": "6ce235a8e2f5c16b478e2a402ab28f04",
    "title": "送僧归翠微",
    "authorName": "贯休",
    "authorId": "6ce235a8e2f5c16b7250eb932a9d121c",
    "dynasty": "五代十国",
    "content": [
      "祗衲一个衲，翠微归旧岑。",
      "不知何岁月，即得到师心。",
      "径绕千峰细，庵开乱木深。",
      "倘然云外老，他日亦相寻。"
    ]
  },
  {
    "id": "6ce235a8e2f5c16b8f2e110bed2cc14c",
    "title": "经友生坟",
    "authorName": "贯休",
    "authorId": "6ce235a8e2f5c16b7250eb932a9d121c",
    "dynasty": "五代十国",
    "content": [
      "多君坟在此，令我过悲凉。",
      "可惜为人好，刚须被数将。",
      "白云从冢出，秋草为谁荒。",
      "不觉频回首，西风满白杨。"
    ]
  },
  {
    "id": "6ce235a8e2f5c16bbc45ddc33d2736dd",
    "title": "怀洛下卢缙云",
    "authorName": "贯休",
    "authorId": "6ce235a8e2f5c16b7250eb932a9d121c",
    "dynasty": "五代十国",
    "content": [
      "一减三张价，幽居少室前。",
      "岂应贫似我，不得信经年。",
      "木落多诗稿，山枯见墨烟。",
      "何时深夜坐，共话草堂禅。"
    ]
  },
  {
    "id": "6ce235a8e2f5c16bcbd6c70440da30a7",
    "title": "送李铏赴举",
    "authorName": "贯休",
    "authorId": "6ce235a8e2f5c16b7250eb932a9d121c",
    "dynasty": "五代十国",
    "content": [
      "诗业务经纶，新皆意外新。",
      "因知登第榜，不著不平人。",
      "句得孤舟月，心飞九陌尘。",
      "明年相贺日，应到曲江滨。"
    ]
  },
  {
    "id": "6ce235a8e2f5c16b34acbfa14fce12cd",
    "title": "宝禅师见访",
    "authorName": "贯休",
    "authorId": "6ce235a8e2f5c16b7250eb932a9d121c",
    "dynasty": "五代十国",
    "content": [
      "山兄心似我，岸谷亦难交。",
      "不见还相忆，来唯添寂寥。",
      "茶烟黏衲叶，云水透蘅茆。",
      "因话流年事，斯须不可抛。"
    ]
  },
  {
    "id": "6ce235a8e2f5c16ba239a8fb37f95aa2",
    "title": "观棋",
    "authorName": "贯休",
    "authorId": "6ce235a8e2f5c16b7250eb932a9d121c",
    "dynasty": "五代十国",
    "content": [
      "逸格格难及，半先相遇稀。",
      "落花方满地，一局到斜晖。",
      "褚胤死不死，将军飞已飞。",
      "今朝惭一行，无以造玄微。"
    ]
  },
  {
    "id": "6ce235a8e2f5c16be31b64c840b3aab2",
    "title": "题一上人经阁",
    "authorName": "贯休",
    "authorId": "6ce235a8e2f5c16b7250eb932a9d121c",
    "dynasty": "五代十国",
    "content": [
      "鸟外何须去，衣如藓亦从。",
      "但能无一事，即是住孤峰。",
      "雨歇云埋阁，月明霜洒松。",
      "师心多似我，所以访师重。"
    ]
  },
  {
    "id": "6ce235a8e2f5c16b5fe31839e4ca1f2c",
    "title": "寿春进祝圣七首千载降祥",
    "authorName": "贯休",
    "authorId": "6ce235a8e2f5c16b7250eb932a9d121c",
    "dynasty": "五代十国",
    "content": [
      "九天宫上圣，降世共昭回。",
      "万汇须亭毓，群仙送下来。",
      "承乾当否极，庶事尽康哉。",
      "只有羲轩比，其馀不可陪。"
    ]
  },
  {
    "id": "6ce235a8e2f5c16bf7b3a945dff5a70b",
    "title": "寿春进祝圣七首文有武备",
    "authorName": "贯休",
    "authorId": "6ce235a8e2f5c16b7250eb932a9d121c",
    "dynasty": "五代十国",
    "content": [
      "武宿与文星，常如掌上擎。",
      "孙吴机不动，周邵事多行。",
      "旰食炉烟细，宵衣隙月明。",
      "还闻夔进曲，吹出泰阶平。"
    ]
  },
  {
    "id": "6ce235a8e2f5c16ba6d7c4f7fabce396",
    "title": "寿春进祝圣七首从谏如流",
    "authorName": "贯休",
    "authorId": "6ce235a8e2f5c16b7250eb932a9d121c",
    "dynasty": "五代十国",
    "content": [
      "及霤龙鳞动，君臣道义深。",
      "万年轩后镜，一片汉高心。",
      "北狄皆输款，南夷尽贡琛。",
      "从兹千万岁，枝叶玉森森。"
    ]
  },
  {
    "id": "6ce235a8e2f5c16b0e08c7fe151d5efe",
    "title": "寿春进祝圣七首搜扬草泽",
    "authorName": "贯休",
    "authorId": "6ce235a8e2f5c16b7250eb932a9d121c",
    "dynasty": "五代十国",
    "content": [
      "俟时兼待价，垂棘出尘埃。",
      "仄席三旌切，移山万里来。",
      "烟霞衣上落，阊阖雪中开。",
      "寿酒今朝进，无非出世才。"
    ]
  },
  {
    "id": "6ce235a8e2f5c16b54df9a2d528576f8",
    "title": "寿春进祝圣七首守在四夷",
    "authorName": "贯休",
    "authorId": "6ce235a8e2f5c16b7250eb932a9d121c",
    "dynasty": "五代十国",
    "content": [
      "天将兴大蜀，有道遂君临。",
      "四塞同诸子，三边共一心。",
      "阇婆香似雪，回鹘马如林。",
      "曾读前皇传，巍巍冠古今。"
    ]
  },
  {
    "id": "6ce235a8e2f5c16baf5203c52658e893",
    "title": "寿春进祝圣七首大兴三教",
    "authorName": "贯休",
    "authorId": "6ce235a8e2f5c16b7250eb932a9d121c",
    "dynasty": "五代十国",
    "content": [
      "曈曈悬佛日，天俣动云韶。",
      "缝掖诸生集，麟洲羽客朝。",
      "非烟生玉砌，御柳吐金条。",
      "击壤翁知否，吾皇即帝尧。"
    ]
  },
  {
    "id": "6ce235a8e2f5c16bf2af13edfa4fe082",
    "title": "寿春进祝圣七首山呼万岁",
    "authorName": "贯休",
    "authorId": "6ce235a8e2f5c16b7250eb932a9d121c",
    "dynasty": "五代十国",
    "content": [
      "声教无为日，山呼万岁声。",
      "隆隆如谷响，合合似雷鸣。",
      "翠拔为天柱，根盘倚凤城。",
      "恭唯千万岁，岁岁致升平。"
    ]
  },
  {
    "id": "6ce235a8e2f5c16bc2fb2f97fd9e3f06",
    "title": "早秋夜坐",
    "authorName": "贯休",
    "authorId": "6ce235a8e2f5c16b7250eb932a9d121c",
    "dynasty": "五代十国",
    "content": [
      "微凉砧满城，林下石床平。",
      "发岂无端白，诗须出世清。",
      "邻僧同树影，砌月浸蛩声。",
      "独自更深坐，无人知此情。"
    ]
  },
  {
    "id": "6ce235a8e2f5c16b8f344df87a76b355",
    "title": "早起",
    "authorName": "贯休",
    "authorId": "6ce235a8e2f5c16b7250eb932a9d121c",
    "dynasty": "五代十国",
    "content": [
      "夜坐还早起，寂寥多病身。",
      "神清寻梦在，香极觉花新。",
      "树露繁于雨，溪云动似人。",
      "又知何处客，轧轧转征轮。"
    ]
  },
  {
    "id": "6ce235a8e2f5c16b5d7daccda2ea3aa9",
    "title": "秋晚野步",
    "authorName": "贯休",
    "authorId": "6ce235a8e2f5c16b7250eb932a9d121c",
    "dynasty": "五代十国",
    "content": [
      "闲步不觉远，萧萧木落初。",
      "诗情抛阃阈，江影动襟裾。",
      "阁北鸿行出，霞西雨脚疏。",
      "金峰秋更好，乞取又何如。"
    ]
  },
  {
    "id": "6ce235a8e2f5c16b1a37b473328f99f6",
    "title": "晚望",
    "authorName": "贯休",
    "authorId": "6ce235a8e2f5c16b7250eb932a9d121c",
    "dynasty": "五代十国",
    "content": [
      "旷望危桥上，微吟落照前。",
      "烟霞浓浸海，川岳阔连天。",
      "白鸟格不俗，孤云态可怜。",
      "终期将尔辈，归去旧江边。"
    ]
  },
  {
    "id": "6ce235a8e2f5c16bf7209375e04f7f33",
    "title": "寄翰林陆学士",
    "authorName": "贯休",
    "authorId": "6ce235a8e2f5c16b7250eb932a9d121c",
    "dynasty": "五代十国",
    "content": [
      "颜冉商参甲，鸾凰密勿才。",
      "帘垂仙鸟下，吟次圣人来。",
      "宝辇千官捧，宫花九色开。",
      "何时重一见，为我话蓬莱。"
    ]
  },
  {
    "id": "6ce235a8e2f5c16b6bdeadb94d0f1333",
    "title": "赠造微禅师院",
    "authorName": "贯休",
    "authorId": "6ce235a8e2f5c16b7250eb932a9d121c",
    "dynasty": "五代十国",
    "content": [
      "薝卜气雍雍，门深圣泽重。",
      "七丝奔小蟹，五字逼雕龙。",
      "药转红金鼎，茶开紫阁封。",
      "圭峰争去得，卿相日憧憧。"
    ]
  },
  {
    "id": "6ce235a8e2f5c16ba531084b7db24faf",
    "title": "南海晚望",
    "authorName": "贯休",
    "authorId": "6ce235a8e2f5c16b7250eb932a9d121c",
    "dynasty": "五代十国",
    "content": [
      "海上聊一望，舶帆天际飞。",
      "狂蛮莫挂甲，圣主正垂衣。",
      "风恶巨鱼出，山昏群獠归。",
      "无人知此意，吟到月腾辉。"
    ]
  },
  {
    "id": "6ce235a8e2f5c16bc13e37fe44b4d356",
    "title": "寄庐山大愿和尚",
    "authorName": "贯休",
    "authorId": "6ce235a8e2f5c16b7250eb932a9d121c",
    "dynasty": "五代十国",
    "content": [
      "石上桂成丛，师庵在桂中。",
      "皆云习凿齿，未可扣真风。",
      "雪洗香炉碧，霞藏瀑布红。",
      "何时甘露偈，一寄剡山东。"
    ]
  },
  {
    "id": "6ce235a8e2f5c16b42e143421379996c",
    "title": "怀薛尚书兼呈东阳王使君",
    "authorName": "贯休",
    "authorId": "6ce235a8e2f5c16b7250eb932a9d121c",
    "dynasty": "五代十国",
    "content": [
      "得力未得力，高吟夏又残。",
      "二毛非自出，万事到诗难。",
      "蝉见木叶落，雷将雨气寒。",
      "何妨槌琢后，更献至公看。"
    ]
  },
  {
    "id": "6ce235a8e2f5c16b8dc8a9eac8da08dc",
    "title": "上冯使君水晶数珠",
    "authorName": "贯休",
    "authorId": "6ce235a8e2f5c16b7250eb932a9d121c",
    "dynasty": "五代十国",
    "content": [
      "泠泠瀑滴清，贯串有规程。",
      "将讽观空偈，全胜照乘明。",
      "龙神多共惜，金玉比终轻。",
      "愿在玄晖手，常资物外情。"
    ]
  },
  {
    "id": "6ce235a8e2f5c16b95bad30c99dbaf33",
    "title": "送明觉大师兼寄郑山人",
    "authorName": "贯休",
    "authorId": "6ce235a8e2f5c16b7250eb932a9d121c",
    "dynasty": "五代十国",
    "content": [
      "去去楞伽子，春深道路长。",
      "鸟啼青嶂险，花落紫衣香。",
      "此去非馀事，还归内道场。",
      "凭师将老倒，一向说荥阳。"
    ]
  },
  {
    "id": "6ce235a8e2f5c16b23bb948be0bba17b",
    "title": "庐山寻灵纪不遇",
    "authorName": "贯休",
    "authorId": "6ce235a8e2f5c16b7250eb932a9d121c",
    "dynasty": "五代十国",
    "content": [
      "久别稀相见，深山道益孤。",
      "叶全离大朴，君尚在新吴。",
      "钟嗄声飘驿，山顽气喷湖。",
      "留诗如和得，一望寄前途。"
    ]
  },
  {
    "id": "6ce235a8e2f5c16b5cca0724ef24e862",
    "title": "怀匡山道侣",
    "authorName": "贯休",
    "authorId": "6ce235a8e2f5c16b7250eb932a9d121c",
    "dynasty": "五代十国",
    "content": [
      "常忆将吾友，穿云过瀑西。",
      "有碑皆读彻，无处不相携。",
      "柽桂株株湿，猿猱个个啼。",
      "等闲成远别，窗月又如圭。"
    ]
  },
  {
    "id": "6ce235a8e2f5c16b78be7ea84b77aa5f",
    "title": "怀卢延让",
    "authorName": "贯休",
    "authorId": "6ce235a8e2f5c16b7250eb932a9d121c",
    "dynasty": "五代十国",
    "content": [
      "冥搜忍饥冻，嗟尔不能休。",
      "几叹不得力，到头还白头。",
      "姓名归紫府，妻子在沧洲。",
      "又是蝉声也，如今何处游。"
    ]
  },
  {
    "id": "6ce235a8e2f5c16ba23041da9b31e564",
    "title": "春晚访镜湖方干",
    "authorName": "贯休",
    "authorId": "6ce235a8e2f5c16b7250eb932a9d121c",
    "dynasty": "五代十国",
    "content": [
      "幽居湖北滨，相访值残春。",
      "路远诸峰雨，时多擉鳖人。",
      "蒸花初酿酒，渔艇劣容身。",
      "莫讶频来此，伊余亦隐沦。"
    ]
  },
  {
    "id": "6ce235a8e2f5c16bcb4fba031c7e4c8f",
    "title": "秋过相思寺",
    "authorName": "贯休",
    "authorId": "6ce235a8e2f5c16b7250eb932a9d121c",
    "dynasty": "五代十国",
    "content": [
      "见说相思寺，今来似有期。",
      "瘴乡终有出，天意固难欺。",
      "昼雨先花岛，秋云挂戍旗。",
      "故人多在蜀，不去更何之。"
    ]
  },
  {
    "id": "6ce235a8e2f5c16b5c771104f2fea771",
    "title": "观地狱图",
    "authorName": "贯休",
    "authorId": "6ce235a8e2f5c16b7250eb932a9d121c",
    "dynasty": "五代十国",
    "content": [
      "峨峨非剑阁，有树不堪攀。",
      "佛手遮不得，人心似等闲。",
      "周王应未雪，白起作何颜。",
      "尽日空弹指，茫茫尘世间。"
    ]
  },
  {
    "id": "6ce235a8e2f5c16b4fe953d57fcef226",
    "title": "蜀王登福感寺塔三首",
    "authorName": "贯休",
    "authorId": "6ce235a8e2f5c16b7250eb932a9d121c",
    "dynasty": "五代十国",
    "content": [
      "天资忠孝佐金轮，香火空王有宿因。",
      "此世喜登金骨塔，前生应是育王身。",
      "封疆岁暮笙歌合，襦裤正初锦绣新。",
      "释子沾恩无以报，祗擎章句贡平津。"
    ]
  },
  {
    "id": "6ce235a8e2f5c16b4fe953d582fda253",
    "title": "蜀王登福感寺塔三首",
    "authorName": "贯休",
    "authorId": "6ce235a8e2f5c16b7250eb932a9d121c",
    "dynasty": "五代十国",
    "content": [
      "似圣悲增道不穷，忧民忧国契尧聪。",
      "两髯有雪丹霄外，万里无尘一望中。",
      "南照微明连莽苍，峨嵋拥秀接崆峒。",
      "林僧岁月知何幸，还似支公见谢公。"
    ]
  },
  {
    "id": "6ce235a8e2f5c16b4fe953d53dba1eb2",
    "title": "蜀王登福感寺塔三首",
    "authorName": "贯休",
    "authorId": "6ce235a8e2f5c16b7250eb932a9d121c",
    "dynasty": "五代十国",
    "content": [
      "步步层层孰可陪，相轮边日照三台。",
      "喜欢烝庶皆相逐，惆怅銮舆尚未回。",
      "金铎撼风天乐近，仙花含露瑞烟开。",
      "一年一度常如此，愿见文翁百度来。"
    ]
  },
  {
    "id": "6ce235a8e2f5c16bf3e32cdfd9218d13",
    "title": "少监三首",
    "authorName": "贯休",
    "authorId": "6ce235a8e2f5c16b7250eb932a9d121c",
    "dynasty": "五代十国",
    "content": [
      "器琢仙圭美有馀，席珍国宝比难如。",
      "衔花乳燕看调瑟，衣锦佳人侍读书。",
      "荀氏门风龙变化，谢家庭树玉扶疏。",
      "即期寰海隆平日，归佐吾皇侍玉除。"
    ]
  },
  {
    "id": "6ce235a8e2f5c16bf3e32cdf8a153efd",
    "title": "少监三首",
    "authorName": "贯休",
    "authorId": "6ce235a8e2f5c16b7250eb932a9d121c",
    "dynasty": "五代十国",
    "content": [
      "益友相随益自强，趋庭问礼日昭彰。",
      "袍新宫锦千人目，马骏桃花一巷香。",
      "偏爱曾颜终必及，或如韩白亦无妨。",
      "八龙三虎森如也，万古千秋瑞圣唐。"
    ]
  },
  {
    "id": "6ce235a8e2f5c16bf3e32cdfda9bb148",
    "title": "少监三首",
    "authorName": "贯休",
    "authorId": "6ce235a8e2f5c16b7250eb932a9d121c",
    "dynasty": "五代十国",
    "content": [
      "具体而微太少年，凤毛五色带非烟。",
      "倚天长剑看无敌，绕树号猿已应弦。",
      "接士开襟清圣熟，分题得句落花前。",
      "即应出将传家法，圣泽恩波浩浩然。"
    ]
  },
  {
    "id": "6ce235a8e2f5c16bc78900b13667b06b",
    "title": "再到钟陵作",
    "authorName": "贯休",
    "authorId": "6ce235a8e2f5c16b7250eb932a9d121c",
    "dynasty": "五代十国",
    "content": [
      "六七年来到豫章，旧游知己半凋伤。",
      "春风还有花千树，往事都如梦一场。",
      "无限丘墟侵郭路，几多台榭浸湖光。",
      "只应唯有西山色，依旧崔巍上寺墙。"
    ]
  },
  {
    "id": "6ce235a8e2f5c16bf4b6d18cff7bd7a4",
    "title": "经弟妹坟",
    "authorName": "贯休",
    "authorId": "6ce235a8e2f5c16b7250eb932a9d121c",
    "dynasty": "五代十国",
    "content": [
      "泪不曾垂此日垂，山前弟妹冢离离。",
      "年长于吾未得力，家贫抛尔去多时。",
      "鸿冲□□霜中断，蕙杂黄蒿冢上衰。",
      "恩爱苦情抛未得，不堪回首步迟迟。"
    ]
  },
  {
    "id": "6ce235a8e2f5c16bb9a2087b36adbf8e",
    "title": "到蜀与郑中丞相遇",
    "authorName": "贯休",
    "authorId": "6ce235a8e2f5c16b7250eb932a9d121c",
    "dynasty": "五代十国",
    "content": [
      "深隐犹为未死灰，远寻知己遇三台。",
      "如何麋鹿群中出，又见鹓鸾天上来。",
      "剑阁霞黏残雪在，锦江香甚百花开。",
      "谩期王谢来相访，不是支公出世才。"
    ]
  },
  {
    "id": "6ce235a8e2f5c16ba085a4772007113c",
    "title": "别冯使君",
    "authorName": "贯休",
    "authorId": "6ce235a8e2f5c16b7250eb932a9d121c",
    "dynasty": "五代十国",
    "content": [
      "瓦砾文章岂有媒，两三年只在金台。",
      "本师头白须归去，太守门清愿再来。",
      "皓皓玉霜孤雁远，萧萧松岛片帆开。",
      "从兹林下终无事，唯祗焚香祝上台。"
    ]
  },
  {
    "id": "6ce235a8e2f5c16b7b9497d8baf0131c",
    "title": "上新定宋使君",
    "authorName": "贯休",
    "authorId": "6ce235a8e2f5c16b7250eb932a9d121c",
    "dynasty": "五代十国",
    "content": [
      "禅坐吟行谁与同，杉松共在寂寥中。",
      "碧云诗里终难到，白藕花经讲始终。",
      "水叠山层擎草疏，砧清月苦立霜风。",
      "十年勤苦今酬了，得句桐江识谢公。"
    ]
  },
  {
    "id": "6ce235a8e2f5c16bbdcb42e639b1220d",
    "title": "和李判官见新榜为兄下第",
    "authorName": "贯休",
    "authorId": "6ce235a8e2f5c16b7250eb932a9d121c",
    "dynasty": "五代十国",
    "content": [
      "失意荆枝滴泪频，陟冈何翅不知春。",
      "心中岐路平如砥，天上文章妙入神。",
      "休说宋风回鹢首，即看雷火燎龙鳞。",
      "从兹相次红霞里，留取方书与世人。"
    ]
  },
  {
    "id": "6ce235a8e2f5c16bd3e779cce36e8f35",
    "title": "送罗邺赴许昌辟",
    "authorName": "贯休",
    "authorId": "6ce235a8e2f5c16b7250eb932a9d121c",
    "dynasty": "五代十国",
    "content": [
      "方得论心又别离，黯然江上步迟迟。",
      "不堪回首崎岖路，正是寒风皴错时。",
      "美似郗超终有日，去依刘表更何疑。",
      "前程不少南飞雁，聊寄新诗慰所思。"
    ]
  },
  {
    "id": "6ce235a8e2f5c16b87e6e566d97441f0",
    "title": "酬韦相公见寄",
    "authorName": "贯休",
    "authorId": "6ce235a8e2f5c16b7250eb932a9d121c",
    "dynasty": "五代十国",
    "content": [
      "盐梅金鼎美调和，诗寄空林问讯多。",
      "秦客弈棋抛已久，楞严禅髓更无过。",
      "万般如幻希先觉，一丈临山且奈何。",
      "空讽平津好珠玉，不知更得及门么。"
    ]
  },
  {
    "id": "6ce235a8e2f5c16bf87ba4c6bae42af2",
    "title": "酬张相公见寄",
    "authorName": "贯休",
    "authorId": "6ce235a8e2f5c16b7250eb932a9d121c",
    "dynasty": "五代十国",
    "content": [
      "周郎怀抱好知音，常爱山僧物外心。",
      "闭户不知芳草歇，无能唯拟住山深。",
      "感通未合三生石，骚雅欢擎九转金。",
      "但似前朝萧与蒋，老僧风雪亦相寻。"
    ]
  },
  {
    "id": "6ce235a8e2f5c16b14836d37a0a800fa",
    "title": "酬王相公见赠",
    "authorName": "贯休",
    "authorId": "6ce235a8e2f5c16b7250eb932a9d121c",
    "dynasty": "五代十国",
    "content": [
      "孤拙将来岂偶然，不能为漏滴青莲。",
      "一从麟笔题墙后，常祗冥心古像前。",
      "九德陶镕空有迹，六窗清净始通禅。",
      "今朝幸捧琼瑶赠，始见玄中更有玄。"
    ]
  },
  {
    "id": "6ce235a8e2f5c16b64c175123c708723",
    "title": "酬周相公见赠",
    "authorName": "贯休",
    "authorId": "6ce235a8e2f5c16b7250eb932a9d121c",
    "dynasty": "五代十国",
    "content": [
      "三界无家是出家，岂宜拊凤睹新麻。",
      "幸生白发逢今圣，曾梦青莲映玉沙。",
      "境陟名山烹锦水，睡忘东白洞平茶。",
      "喜擎绣段攀金鼎，谢朓馀霞始是霞。"
    ]
  },
  {
    "id": "6ce235a8e2f5c16bb7717da46b443e00",
    "title": "大蜀皇帝潜龙日述圣德诗五首",
    "authorName": "贯休",
    "authorId": "6ce235a8e2f5c16b7250eb932a9d121c",
    "dynasty": "五代十国",
    "content": [
      "岳渎殊祥日月精，入尧金镜佐休明。",
      "衣严黼黻皇恩重，剑折芙蓉紫气横。",
      "玉甃金汤山岳峻，花藏台榭管弦清。",
      "已闻图上凌烟阁，宠渥穹窿玉不名。"
    ]
  },
  {
    "id": "6ce235a8e2f5c16bb7717da446558770",
    "title": "大蜀皇帝潜龙日述圣德诗五首",
    "authorName": "贯休",
    "authorId": "6ce235a8e2f5c16b7250eb932a9d121c",
    "dynasty": "五代十国",
    "content": [
      "扶持社稷似齐桓，百万雄师贵可观。",
      "神智发中真莫测，贡输天下学应难。",
      "风清鼙角□□□，□肃神龙草木寒。",
      "堪羡蜀民恒有福，太平时节一般般。"
    ]
  },
  {
    "id": "6ce235a8e2f5c16bb7717da4ec20d2d3",
    "title": "大蜀皇帝潜龙日述圣德诗五首",
    "authorName": "贯休",
    "authorId": "6ce235a8e2f5c16b7250eb932a9d121c",
    "dynasty": "五代十国",
    "content": [
      "珠履三千侍玉除，宫花飘锦早莺初。",
      "虽然周孔心相似，其奈龚黄政不如。",
      "浩浩歌谣闻禁掖，重重襦裤满樵渔。",
      "若论朝野艰难日，第一之功美有馀。"
    ]
  },
  {
    "id": "6ce235a8e2f5c16bb7717da43a8fd2fe",
    "title": "大蜀皇帝潜龙日述圣德诗五首",
    "authorName": "贯休",
    "authorId": "6ce235a8e2f5c16b7250eb932a9d121c",
    "dynasty": "五代十国",
    "content": [
      "紫髯青眼代天才，韩白孙吴稍可陪。",
      "只见赤心尧日下，岂知真气梵天来。",
      "听经瑞雪时时落，登塔天花步步开。",
      "尽祝庄椿同寿考，人间岁月岂能催。"
    ]
  },
  {
    "id": "6ce235a8e2f5c16bb7717da4ae7f1fb4",
    "title": "大蜀皇帝潜龙日述圣德诗五首",
    "authorName": "贯休",
    "authorId": "6ce235a8e2f5c16b7250eb932a9d121c",
    "dynasty": "五代十国",
    "content": [
      "丈夫勋业正乾坤，麟凤龟龙尽在门。",
      "西伯最怜耕让畔，曹参空爱酒盈樽。",
      "心慈为受金仙嘱，发白缘酬玉砌恩。",
      "从此于门转高大，可怜子子与孙孙。"
    ]
  },
  {
    "id": "6ce235a8e2f5c16ba895d6679230ce6a",
    "title": "陈情献蜀皇帝",
    "authorName": "贯休",
    "authorId": "6ce235a8e2f5c16b7250eb932a9d121c",
    "dynasty": "五代十国",
    "content": [
      "河北江东处处灾，唯闻全蜀勿尘埃。",
      "一瓶一钵垂垂老，千水千山得得来。",
      "奈菀幽栖多胜景，巴歈陈贡愧非才。",
      "自惭林薮龙钟者，亦得亲登郭隗台。"
    ]
  },
  {
    "id": "6ce235a8e2f5c16b866bf76804f6c4fd",
    "title": "寿春节进大蜀皇帝五首",
    "authorName": "贯休",
    "authorId": "6ce235a8e2f5c16b7250eb932a9d121c",
    "dynasty": "五代十国",
    "content": [
      "上玄大帝降坤维，箕尾为臣副圣期。",
      "岂比赤光盈室日，全同白象下天时。",
      "文经武纬包三古，日角龙颜遏四夷。",
      "今日降神天上会，愿将天福比须弥。"
    ]
  },
  {
    "id": "6ce235a8e2f5c16b866bf768300107f9",
    "title": "寿春节进大蜀皇帝五首",
    "authorName": "贯休",
    "authorId": "6ce235a8e2f5c16b7250eb932a9d121c",
    "dynasty": "五代十国",
    "content": [
      "异香滴露降纷纷，紫电环枢照禁门。",
      "先冠百王临亿兆，后称十号震乾坤。",
      "羲轩之道方为道，草木沾恩始是恩。",
      "今以謏才歌睿德，犹如饮海妙难论。"
    ]
  },
  {
    "id": "6ce235a8e2f5c16b866bf7682aa8db00",
    "title": "寿春节进大蜀皇帝五首",
    "authorName": "贯休",
    "authorId": "6ce235a8e2f5c16b7250eb932a9d121c",
    "dynasty": "五代十国",
    "content": [
      "茂祉遐宣胜事并，薰风微入舜弦清。",
      "四洲不必归王化，一统那能计圣情。",
      "合合鼓钟膏雨滴，峨峨宫阙瑞烟横。",
      "西逾昆岳东连海，谁不梯山贺圣明。"
    ]
  },
  {
    "id": "6ce235a8e2f5c16b866bf7683dfb20f2",
    "title": "寿春节进大蜀皇帝五首",
    "authorName": "贯休",
    "authorId": "6ce235a8e2f5c16b7250eb932a9d121c",
    "dynasty": "五代十国",
    "content": [
      "远人玉帛尽来归，及物天慈物物肥。",
      "春力遍时皆甲拆，王言闻者尽光辉。",
      "家家锦绣香醪熟，处处笙歌乳燕飞。",
      "为报蜀皇勤祷祝，圣明天子古今稀。"
    ]
  },
  {
    "id": "6ce235a8e2f5c16b866bf768bb2a773c",
    "title": "寿春节进大蜀皇帝五首",
    "authorName": "贯休",
    "authorId": "6ce235a8e2f5c16b7250eb932a9d121c",
    "dynasty": "五代十国",
    "content": [
      "积劫修来似炼金，为皇为帝万灵钦。",
      "能当浊世为清世，始见君心是佛心。",
      "九野黎民耕浩浩，百蛮朝骑日骎骎。",
      "今朝献寿将何比，愿似庄椿一万寻。"
    ]
  },
  {
    "id": "6ce235a8e2f5c16be8e196b6430f8519",
    "title": "对雪寄新定冯使君二首",
    "authorName": "贯休",
    "authorId": "6ce235a8e2f5c16b7250eb932a9d121c",
    "dynasty": "五代十国",
    "content": [
      "仙掌空思归未能，焚香冥目对残灯。",
      "岂知瑞雪千山合，空觉春寒半夜增。",
      "翳月素云埋粉堞，堆巢孤鹤下金绳。",
      "因思太守忧民切，吟对琼枝喜不胜。"
    ]
  },
  {
    "id": "6ce235a8e2f5c16be8e196b6c792b15c",
    "title": "对雪寄新定冯使君二首",
    "authorName": "贯休",
    "authorId": "6ce235a8e2f5c16b7250eb932a9d121c",
    "dynasty": "五代十国",
    "content": [
      "政化由来通上灵，丰年祥瑞满窗明。",
      "气严坐久灯凝燄，片大更深屋作声。",
      "飘掩烟霞何处去，欹斜杉竹向帘倾。",
      "雪林中客虽无事，还有新诗半夜成。"
    ]
  },
  {
    "id": "6ce235a8e2f5c16bd671d98bf64dcc27",
    "title": "送刘相公朝觐二首",
    "authorName": "贯休",
    "authorId": "6ce235a8e2f5c16b7250eb932a9d121c",
    "dynasty": "五代十国",
    "content": [
      "九苞仙瑞曜垂衣，一品高标百辟师。",
      "魏相十思常自切，曹溪一句几生知。",
      "久交玉帐虽难别，须佐金轮去已迟。",
      "唯杜荆州最惆怅，柳门回首落花时。"
    ]
  },
  {
    "id": "6ce235a8e2f5c16bd671d98b136c9e11",
    "title": "送刘相公朝觐二首",
    "authorName": "贯休",
    "authorId": "6ce235a8e2f5c16b7250eb932a9d121c",
    "dynasty": "五代十国",
    "content": [
      "急徵只是再登庸，生意人心万国同。",
      "燮理久徵殷傅说，谭真欲过李玄通。",
      "程穿岘首春光老，马速商于曙色红。",
      "从此龙颜又应瘦，寰瀛俱荷代天功。"
    ]
  },
  {
    "id": "6ce235a8e2f5c16b2ac1082f3b5c8dc1",
    "title": "避寇游成福山院",
    "authorName": "贯休",
    "authorId": "6ce235a8e2f5c16b7250eb932a9d121c",
    "dynasty": "五代十国",
    "content": [
      "成福僧留不拟归，猕猴菌嫩豆苗肌。",
      "那堪蚕月偏多雨，况复衢城未解围。",
      "翠拥槿篱泉乱入，云开花岛雉双飞。",
      "堪嗟大似悠悠者，只向诗中话息机。"
    ]
  },
  {
    "id": "6ce235a8e2f5c16bcc8ac01120548956",
    "title": "别李常侍",
    "authorName": "贯休",
    "authorId": "6ce235a8e2f5c16b7250eb932a9d121c",
    "dynasty": "五代十国",
    "content": [
      "楚水和烟海浪通，又擎杯锡去山东。",
      "道情虽拟攀孤鹤，诗业那堪至远公。",
      "梦入深云香雨滴，吟搜残雪石林空。",
      "朱门再到知何日，一片征帆万里风。"
    ]
  },
  {
    "id": "6ce235a8e2f5c16bb1fca2f2c6eeebfb",
    "title": "送郑阁赴闽辟",
    "authorName": "贯休",
    "authorId": "6ce235a8e2f5c16b7250eb932a9d121c",
    "dynasty": "五代十国",
    "content": [
      "便便书腹德无邻，健笔从知又入闽。",
      "鹦鹉才须归紫禁，真珠履不称清贫。",
      "武夷山夹仙霞薄，螺女潭通海树春。",
      "从此应多好消息，莫忘江上一闲人。"
    ]
  },
  {
    "id": "6ce235a8e2f5c16b2b7ddd3171158033",
    "title": "寄信州张使君",
    "authorName": "贯休",
    "authorId": "6ce235a8e2f5c16b7250eb932a9d121c",
    "dynasty": "五代十国",
    "content": [
      "水坛柽殿地含烟，领鹤行吟积翠间。",
      "数阁凉飔终日去，满怀明月上方还。",
      "时来自有鹓鸾识，道在从如草木闲。",
      "唯羡灵溪贤太守，一麾清坐似深山。"
    ]
  },
  {
    "id": "6ce235a8e2f5c16b3210df69fadeedfc",
    "title": "春末寄周琏",
    "authorName": "贯休",
    "authorId": "6ce235a8e2f5c16b7250eb932a9d121c",
    "dynasty": "五代十国",
    "content": [
      "暮角含风雨气曛，寂寥莓翠上衣巾。",
      "道情不向莺花薄，诗意自如天地春。",
      "梦入乱峰仍履雪，吟看芳草祗思人。",
      "手中孤桂月中在，来听泉声莫厌频。"
    ]
  },
  {
    "id": "6ce235a8e2f5c16b65ea1d655128fe81",
    "title": "读吴越春秋",
    "authorName": "贯休",
    "authorId": "6ce235a8e2f5c16b7250eb932a9d121c",
    "dynasty": "五代十国",
    "content": [
      "犹来吴越尽须惭，背德违盟又信谗。",
      "宰嚭一言终杀伍，大夫七事只须三。",
      "功成献寿歌飘雪，谁爱扁舟水似蓝。",
      "今日雄图又何在，野花香径鸟喃喃。"
    ]
  },
  {
    "id": "6ce235a8e2f5c16b86a96b56a5f6720a",
    "title": "春游灵泉寺",
    "authorName": "贯休",
    "authorId": "6ce235a8e2f5c16b7250eb932a9d121c",
    "dynasty": "五代十国",
    "content": [
      "水蹴危梁翠拥沙，钟声微径入深花。",
      "嘴红涧鸟啼芳草，头白山僧自捍茶。",
      "松色摧残遭贼火，水声幽咽落人家。",
      "因寻古迹空惆怅，满袖香风白日斜。"
    ]
  },
  {
    "id": "6ce235a8e2f5c16bdd2019280183f9e8",
    "title": "春",
    "authorName": "贯休",
    "authorId": "6ce235a8e2f5c16b7250eb932a9d121c",
    "dynasty": "五代十国",
    "content": [
      "自来自去动洪炉，无象无私无处无。",
      "回雁不多消气力，染花应最费工夫。",
      "溟蒙便恨豪家惜，浓暖深为政笔驱。",
      "莫讶相逢只添睡，伊余心不在荣枯。"
    ]
  },
  {
    "id": "6ce235a8e2f5c16b0dc1e013671de294",
    "title": "闻迎真身",
    "authorName": "贯休",
    "authorId": "6ce235a8e2f5c16b7250eb932a9d121c",
    "dynasty": "五代十国",
    "content": [
      "四海无波八表臣，恭闻今岁礼真身。",
      "七重锁未开今钥，五色光先入紫宸。",
      "丹凤楼台飘瑞雪，岐阳草木亚香尘。",
      "可怜优钵罗花树，三十年来一度春。"
    ]
  },
  {
    "id": "6ce235a8e2f5c16ba1df55d5c5fb2c28",
    "title": "灞陵战叟",
    "authorName": "贯休",
    "authorId": "6ce235a8e2f5c16b7250eb932a9d121c",
    "dynasty": "五代十国",
    "content": [
      "剑刓秋水鬓梳霜，回首胡天与恨长。",
      "官竟不封右校尉，斗曾生挟左贤王。",
      "寻班超传空垂泪，读李陵书更断肠。",
      "今日灞陵陵畔见，春风花雾共茫茫。"
    ]
  },
  {
    "id": "6ce235a8e2f5c16b40211e935efa1b73",
    "title": "遇道者",
    "authorName": "贯休",
    "authorId": "6ce235a8e2f5c16b7250eb932a9d121c",
    "dynasty": "五代十国",
    "content": [
      "鹤骨松筋风貌殊，不言名姓绝荣枯。",
      "寻常藜杖九衢里，莫是商山一皓无。",
      "身带烟霞游汗漫，药兼神鬼在葫芦。",
      "只应张果支公辈，时复相逢醉海隅。"
    ]
  },
  {
    "id": "6ce235a8e2f5c16b5e381e5bc2a9bc48",
    "title": "赠钟陵陈处士",
    "authorName": "贯休",
    "authorId": "6ce235a8e2f5c16b7250eb932a9d121c",
    "dynasty": "五代十国",
    "content": [
      "否极方生社稷才，唯谭帝道鄙梯媒。",
      "高吟千首精怪动，长啸一声天地开。",
      "湖上独居多草木，山前频醉过风雷。",
      "吾皇仄席求贤久，莫待徵书两度来。"
    ]
  },
  {
    "id": "6ce235a8e2f5c16b09a85f24c5c6369b",
    "title": "赠轩辕先生",
    "authorName": "贯休",
    "authorId": "6ce235a8e2f5c16b7250eb932a9d121c",
    "dynasty": "五代十国",
    "content": [
      "曾亲文景上金銮，语共容城语一般。",
      "久向红霞居不出，若非清世见应难。",
      "满炉药熟分仙尽，几局棋终看海乾。",
      "略问先生真甲子，只言弟子是刘安。"
    ]
  },
  {
    "id": "6ce235a8e2f5c16bc98599480751ca88",
    "title": "偶作因怀山中道侣",
    "authorName": "贯休",
    "authorId": "6ce235a8e2f5c16b7250eb932a9d121c",
    "dynasty": "五代十国",
    "content": [
      "是是非非竟不真，桃花流水送青春。",
      "姓刘姓项今何在，争利争名愁杀人。",
      "必竟输他常寂默，只应赢得苦沈沦。",
      "深云道者相思否，归去来兮湘水滨。"
    ]
  },
  {
    "id": "6ce235a8e2f5c16bf8ef91abea26de9e",
    "title": "送新罗人及第归",
    "authorName": "贯休",
    "authorId": "6ce235a8e2f5c16b7250eb932a9d121c",
    "dynasty": "五代十国",
    "content": [
      "捧桂香和紫禁烟，远乡程彻巨鳌边。",
      "莫言挂席飞连夜，见说无风即数年。",
      "衣上日光真是火，岛旁鱼骨大于船。",
      "到乡必遇来王使，与作唐书寄一篇。"
    ]
  },
  {
    "id": "6ce235a8e2f5c16b5edb191564f0d773",
    "title": "春晚桐江上闲望作",
    "authorName": "贯休",
    "authorId": "6ce235a8e2f5c16b7250eb932a9d121c",
    "dynasty": "五代十国",
    "content": [
      "江上车声落日催，纷纷扰扰起红埃。",
      "更无人望青山立，空有帆冲夜色来。",
      "沙鸟似云钟外去，汀花如火雨中开。",
      "可怜潇洒鸱夷子，散发扁舟去不回。"
    ]
  },
  {
    "id": "6ce235a8e2f5c16b358d7cf77690821d",
    "title": "商山道者",
    "authorName": "贯休",
    "authorId": "6ce235a8e2f5c16b7250eb932a9d121c",
    "dynasty": "五代十国",
    "content": [
      "五千言外得玄音，石屋寒栖隔雪林。",
      "多傍松风梳绿发，只烧崖药点黄金。",
      "澄潭龙气来萦砌，月冷星精下听琴。",
      "曾梦先生非此处，碧桃溪上紫烟深。"
    ]
  },
  {
    "id": "6ce235a8e2f5c16b016caa769f11012e",
    "title": "闻许棠及第因寄桂雍",
    "authorName": "贯休",
    "authorId": "6ce235a8e2f5c16b7250eb932a9d121c",
    "dynasty": "五代十国",
    "content": [
      "时清道合出尘埃，清苦为诗不杖媒。",
      "今日桂枝平折得，几年春色并将来。",
      "势扶九万风初极，名到三山花正开。",
      "更有平人居蛰屋，还应为作一声雷。"
    ]
  },
  {
    "id": "6ce235a8e2f5c16be4249cb7a42aca58",
    "title": "瀔江秋居作",
    "authorName": "贯休",
    "authorId": "6ce235a8e2f5c16b7250eb932a9d121c",
    "dynasty": "五代十国",
    "content": [
      "无事相关性自摅，庭前拾叶等闲书。",
      "青山万里竟不足，好竹数竿凉有馀。",
      "近看老经加澹泊，欲归少室复何如。",
      "面前小沼清如镜，终养琴高赤鲤鱼。"
    ]
  },
  {
    "id": "6ce235a8e2f5c16b8bb592d2a94c2561",
    "title": "上缙云段使君",
    "authorName": "贯休",
    "authorId": "6ce235a8e2f5c16b7250eb932a9d121c",
    "dynasty": "五代十国",
    "content": [
      "清畏人知人尽知，缙云三载得宣尼。",
      "活民刀尺虽无象，出世文章岂有师。",
      "术气芝香粘瓮榼，云痕翠点满旌旗。",
      "今朝暂到金台上，颇觉心如太古时。"
    ]
  },
  {
    "id": "6ce235a8e2f5c16b022da2717234f778",
    "title": "野居偶作",
    "authorName": "贯休",
    "authorId": "6ce235a8e2f5c16b7250eb932a9d121c",
    "dynasty": "五代十国",
    "content": [
      "高谈清虚即是家，何须须占好烟霞。",
      "无心于道道自得，有意向人人转赊。",
      "风触好花文锦落，砌横流水玉琴斜。",
      "但令如此还如此，谁羡前程未可涯。"
    ]
  },
  {
    "id": "6ce235a8e2f5c16b163e2439bafd5a0c",
    "title": "中秋十五夜月",
    "authorName": "贯休",
    "authorId": "6ce235a8e2f5c16b7250eb932a9d121c",
    "dynasty": "五代十国",
    "content": [
      "噀雪喷霜满碧虚，王孙公子玩相呼。",
      "从来天匠为轮足，自是人心此夜馀。",
      "静入万家危露滴，清埋众象叫鸿孤。",
      "坐来惟觉情无极，何况三湘与五湖。"
    ]
  },
  {
    "id": "6ce235a8e2f5c16ba5a4b62f79fedeee",
    "title": "鹭鸶有怀",
    "authorName": "贯休",
    "authorId": "6ce235a8e2f5c16b7250eb932a9d121c",
    "dynasty": "五代十国",
    "content": [
      "粉魄霜华为尔枯，鸳鸯相伴更堪图。",
      "爱来沙岛遗银屋，终作金笼养雪雏。",
      "栖宿必多清濑梦，品流还次白猿徒。",
      "今朝不觉频回首，曾伴瑶花近玉壶。"
    ]
  },
  {
    "id": "6ce235a8e2f5c16b8d29e0e71d4e136d",
    "title": "东阳罹乱后怀王慥使君五首",
    "authorName": "贯休",
    "authorId": "6ce235a8e2f5c16b7250eb932a9d121c",
    "dynasty": "五代十国",
    "content": [
      "昨来祗对汉诸侯，胜事消磨不自由。",
      "裂地鼓鼙军□急，连天烽火阵云秋。",
      "砍毛淬剑虽无数，歃血为盟不到头。",
      "谁为今朝奉明主，使君司户在隋州。"
    ]
  },
  {
    "id": "6ce235a8e2f5c16b8d29e0e7788f0603",
    "title": "东阳罹乱后怀王慥使君五首",
    "authorName": "贯休",
    "authorId": "6ce235a8e2f5c16b7250eb932a9d121c",
    "dynasty": "五代十国",
    "content": [
      "只报精兵过大河，东西南北杀人多。",
      "可怜白日浑如此，来似蝗虫争奈何。",
      "天意岂应容版乱，人心都改太凋讹。",
      "不胜惆怅还惆怅，一曲东风月胯歌。"
    ]
  },
  {
    "id": "6ce235a8e2f5c16b8d29e0e770d17c66",
    "title": "东阳罹乱后怀王慥使君五首",
    "authorName": "贯休",
    "authorId": "6ce235a8e2f5c16b7250eb932a9d121c",
    "dynasty": "五代十国",
    "content": [
      "为郡无如王使君，一家清冷似云根。",
      "货财不入崔洪口，俎豆尝闻夫子言。",
      "须发坐成三载雪，黎氓空负二天恩。",
      "不堪西望西风起，纵火昆仑谁为论。"
    ]
  },
  {
    "id": "6ce235a8e2f5c16b8d29e0e726259bac",
    "title": "东阳罹乱后怀王慥使君五首",
    "authorName": "贯休",
    "authorId": "6ce235a8e2f5c16b7250eb932a9d121c",
    "dynasty": "五代十国",
    "content": [
      "魄慑魂飞骨亦销，此魂此魄亦难招。",
      "黄金白玉家家尽，绣闼雕甍处处烧。",
      "惊动乾坤常黯惨，深藏山岳亦倾摇。",
      "恭闻国有英雄将，拟把何心答圣朝。"
    ]
  },
  {
    "id": "6ce235a8e2f5c16b8d29e0e7254eed02",
    "title": "东阳罹乱后怀王慥使君五首",
    "authorName": "贯休",
    "authorId": "6ce235a8e2f5c16b7250eb932a9d121c",
    "dynasty": "五代十国",
    "content": [
      "不是龚黄覆育才，即须清苦远尘埃。",
      "无人与奏吾皇去，致乱唯因酷吏来。",
      "刳剥生灵为事业，巧通豪谮作梯媒。",
      "令人转忆王夫子，一片真风去不回。"
    ]
  },
  {
    "id": "6ce235a8e2f5c16bd5be690c6803db3a",
    "title": "秋夜怀嵩少因寄洛中旧知",
    "authorName": "贯休",
    "authorId": "6ce235a8e2f5c16b7250eb932a9d121c",
    "dynasty": "五代十国",
    "content": [
      "炉爇旃檀不称贫，霏霏玉露湿禅巾。",
      "紫金地上三更月，红藕香中一病身。",
      "少室少年偏入梦，多时多事去无因。",
      "如今憔悴头成雪，空想嵯峨羡故人。"
    ]
  },
  {
    "id": "6ce235a8e2f5c16bd028ca50fba5c8c6",
    "title": "秋末寄上桐江冯使君",
    "authorName": "贯休",
    "authorId": "6ce235a8e2f5c16b7250eb932a9d121c",
    "dynasty": "五代十国",
    "content": [
      "山东山色胜诸山，谢守清高不可攀。",
      "薄俗尽于言下泰，苦心唯到醉中闲。",
      "香凝锦帐抄书后，月转棠阴送客还。",
      "野客沾恩归未得，萧萧霜叶满柴关。"
    ]
  },
  {
    "id": "6ce235a8e2f5c16b33c7b899974bf189",
    "title": "陪冯使君游六首登干霄亭",
    "authorName": "贯休",
    "authorId": "6ce235a8e2f5c16b7250eb932a9d121c",
    "dynasty": "五代十国",
    "content": [
      "拥翠扪萝山屐轻，飘飖红旆在青冥。",
      "仙科朱绂言非贵，溪鸟林泉癖爱听。",
      "古桂林边棋局湿，白云堆里茗烟青。",
      "因思庐岳弥天客，手把金书倚石屏。"
    ]
  },
  {
    "id": "6ce235a8e2f5c16b529bb80b1a033252",
    "title": "陪冯使君游六首游灵泉院",
    "authorName": "贯休",
    "authorId": "6ce235a8e2f5c16b7250eb932a9d121c",
    "dynasty": "五代十国",
    "content": [
      "珂佩喧喧满路岐，乱泉声里扣禅扉。",
      "对花语合希夷境，坐石苔黏黼黻衣。",
      "鸟啄古杉云冉冉，风吹清磬露霏霏。",
      "惠岩亦有孤峰在，只恋翻经未得归。"
    ]
  },
  {
    "id": "6ce235a8e2f5c16b3111090cf55b89ae",
    "title": "陪冯使君游六首过相思岭",
    "authorName": "贯休",
    "authorId": "6ce235a8e2f5c16b7250eb932a9d121c",
    "dynasty": "五代十国",
    "content": [
      "誉自馨香道自怡，相思岭上却无机。",
      "荒蕖叶覆深霞在，片石人吟一鸟飞。",
      "何处风砧传古曲，谁家冢树挂斜晖。",
      "因思往事真堪笑，鹤背渔竿未是归。"
    ]
  },
  {
    "id": "6ce235a8e2f5c16b453a4e5301978a05",
    "title": "陪冯使君游六首锦沙墩",
    "authorName": "贯休",
    "authorId": "6ce235a8e2f5c16b7250eb932a9d121c",
    "dynasty": "五代十国",
    "content": [
      "临水登山兴自奇，锦沙墩上最多时。",
      "虽云发白孤峰好，其奈名清圣主知。",
      "草媚莲塘资逸步，云生松壑有新诗。",
      "翛然别是神仙趣，岂羡东山妓乐随。"
    ]
  },
  {
    "id": "6ce235a8e2f5c16bc6026728947c2a56",
    "title": "陪冯使君游六首钓罾潭",
    "authorName": "贯休",
    "authorId": "6ce235a8e2f5c16b7250eb932a9d121c",
    "dynasty": "五代十国",
    "content": [
      "境静江清无事时，红旌画鹢动渔矶。",
      "心期只是行春去，日暮还应待鹤归。",
      "风破绮霞山寺出，人歌白雪岛花飞。",
      "自怜亦在仙舟上，玉浪翻翻溅草衣。"
    ]
  },
  {
    "id": "6ce235a8e2f5c16bcce8fffd532c5379",
    "title": "陪冯使君游六首迎仙阁",
    "authorName": "贯休",
    "authorId": "6ce235a8e2f5c16b7250eb932a9d121c",
    "dynasty": "五代十国",
    "content": [
      "涧香霞影绕楼台，卷箔凭阑耳目开。",
      "况从旌旗近鸾凤，可怜谈笑出尘埃。",
      "火云不入长松径，露茗何须白玉杯。",
      "谁道迎仙仙不至，今朝还有谢公来。"
    ]
  },
  {
    "id": "6ce235a8e2f5c16b298956146e9ad7cc",
    "title": "贺雨上王使君二首",
    "authorName": "贯休",
    "authorId": "6ce235a8e2f5c16b7250eb932a9d121c",
    "dynasty": "五代十国",
    "content": [
      "一片丹心合万灵，应时甘雨带龙腥。",
      "驱尘煞烧连穷□，□电冲霓满窅冥。",
      "处处已知仓廪溢，家家皆歇管弦听。",
      "应须蚤勒南山石，黄霸清风满内庭。"
    ]
  },
  {
    "id": "6ce235a8e2f5c16b2989561416aa4419",
    "title": "贺雨上王使君二首",
    "authorName": "贯休",
    "authorId": "6ce235a8e2f5c16b7250eb932a9d121c",
    "dynasty": "五代十国",
    "content": [
      "由来天赞德唯馨，朋祷心期事尽行。",
      "玄妙久闻谈佛母，感通今日见神明。",
      "破除秋热飘萧尽，还似春时散漫倾。",
      "他日为霖亦如此，诸生无不沐经营。"
    ]
  },
  {
    "id": "6ce235a8e2f5c16b25ed2b08951405b3",
    "title": "感怀寄卢给事二首",
    "authorName": "贯休",
    "authorId": "6ce235a8e2f5c16b7250eb932a9d121c",
    "dynasty": "五代十国",
    "content": [
      "绵绵远念近来多，喜鹊随函到绿萝。",
      "虽匪二贤曾入洛，忽惊六义减沈疴。",
      "童扳邻杏隳墙瓦，燕啄花泥落砌莎。",
      "好更因人寄消息，沃州归去已蹉跎。"
    ]
  },
  {
    "id": "6ce235a8e2f5c16b25ed2b08876a3f35",
    "title": "感怀寄卢给事二首",
    "authorName": "贯休",
    "authorId": "6ce235a8e2f5c16b7250eb932a9d121c",
    "dynasty": "五代十国",
    "content": [
      "常忆团圆绣像前，东归经乱独生全。",
      "孤峰已住六七处，万事无成三十年。",
      "每想苑墙危逼路，更思钵塔晓凌烟。",
      "如今憔悴荆枝尽，一讽来书一怆然。"
    ]
  },
  {
    "id": "6ce235a8e2f5c16b3784534fe839559d",
    "title": "游金华山禅院",
    "authorName": "贯休",
    "authorId": "6ce235a8e2f5c16b7250eb932a9d121c",
    "dynasty": "五代十国",
    "content": [
      "兹地曾栖菩萨僧，旃檀楼殿瀑崩腾。",
      "因知境胜终难到，问著人来悉不曾。",
      "斜谷暗藏千载雪，薄岚常翳一龛灯。",
      "多惭不及当时海，又下嵯峨一万层。"
    ]
  },
  {
    "id": "6ce235a8e2f5c16b81d1c01322ce6dcb",
    "title": "宿赤松山观题道人水阁兼寄郡守",
    "authorName": "贯休",
    "authorId": "6ce235a8e2f5c16b7250eb932a9d121c",
    "dynasty": "五代十国",
    "content": [
      "珠殿香軿倚翠棱，寒栖吾道寄孙登。",
      "岂应肘后终无分，见说仙中亦有僧。",
      "云敛石泉飞险窦，月明山鼠下枯藤。",
      "还如华顶清谈夜，因有新诗寄郑弘。"
    ]
  },
  {
    "id": "6ce235a8e2f5c16bf762e9523785927d",
    "title": "春游凉泉寺",
    "authorName": "贯休",
    "authorId": "6ce235a8e2f5c16b7250eb932a9d121c",
    "dynasty": "五代十国",
    "content": [
      "一到凉泉未拟归，迸珠喷玉落阶墀。",
      "几多僧祗因泉在，无限松如泼墨为。",
      "云堑含香啼鸟细，茗瓯擎乳落花迟。",
      "青山看著不可上，多病多慵争奈伊。"
    ]
  },
  {
    "id": "6ce235a8e2f5c16b6ac817c95ecd0b77",
    "title": "经吴宫",
    "authorName": "贯休",
    "authorId": "6ce235a8e2f5c16b7250eb932a9d121c",
    "dynasty": "五代十国",
    "content": [
      "夫差昏暗霸图倾，千古凄凉地不灵。",
      "妖艳恩馀宫露浊，忠臣心苦海山青。",
      "萧条陵陇侵寒水，仿佛楼台出杳冥。",
      "此是前车况非远，六朝何更不惺惺。"
    ]
  },
  {
    "id": "6ce235a8e2f5c16b598c7d741a1eb8f2",
    "title": "将入匡山宿韩判官宅",
    "authorName": "贯休",
    "authorId": "6ce235a8e2f5c16b7250eb932a9d121c",
    "dynasty": "五代十国",
    "content": [
      "一宿兰堂接上才，白云归去几裴回。",
      "黛青峰朵孤吟后，雪白猿儿必寄来。",
      "帘卷茶烟萦堕叶，月明棋子落深苔。",
      "明朝江上空回首，始觉清风不可陪。"
    ]
  },
  {
    "id": "6ce235a8e2f5c16b3467cbbe8b8b4c6f",
    "title": "送郑侍郎骞赴阙",
    "authorName": "贯休",
    "authorId": "6ce235a8e2f5c16b7250eb932a9d121c",
    "dynasty": "五代十国",
    "content": [
      "文章国器尽琅玕，朝骑骎骎岁欲残。",
      "彩笔祗宜天上用，绣衣偏称雪中看。",
      "休惊断雁离三楚，渐入祥烟下七盘。",
      "翰苑旧知凭与说，紫金轮畔寄书难。"
    ]
  },
  {
    "id": "6ce235a8e2f5c16b5bd23f5f25cc883f",
    "title": "上卢使君",
    "authorName": "贯休",
    "authorId": "6ce235a8e2f5c16b7250eb932a9d121c",
    "dynasty": "五代十国",
    "content": [
      "一别旌旗已一年，二林真子劝安禅。",
      "常思双戟华堂里，还似孤峰峭壁前。",
      "步出林泉多吉梦，帆侵分野入祥烟。",
      "自怜酷似随阳雁，霜打风飘到日边。"
    ]
  },
  {
    "id": "6ce235a8e2f5c16be0f7fd0f110935cb",
    "title": "寄匡山大愿和尚",
    "authorName": "贯休",
    "authorId": "6ce235a8e2f5c16b7250eb932a9d121c",
    "dynasty": "五代十国",
    "content": [
      "一听玄音下竹亭，却思窗雪与囊萤。",
      "只将清净酬恩德，敢信文章有性灵。",
      "梦历山床闻鹤语，吟思海月上沙汀。",
      "不堪回首沧江上，万仞庐峰在杳冥。"
    ]
  },
  {
    "id": "6ce235a8e2f5c16b814329656dd0a96b",
    "title": "别卢使君归东阳二首",
    "authorName": "贯休",
    "authorId": "6ce235a8e2f5c16b7250eb932a9d121c",
    "dynasty": "五代十国",
    "content": [
      "雨气蒙蒙草满庭，式微吟剧更谁听。",
      "诗逢匠化唯贪住，日觉恩深不易铭。",
      "心苦只应消鬓黑，梦游频入倚天青。",
      "从兹还似归回首，唯祝台星与福星。"
    ]
  },
  {
    "id": "6ce235a8e2f5c16b8143296552b9d47d",
    "title": "别卢使君归东阳二首",
    "authorName": "贯休",
    "authorId": "6ce235a8e2f5c16b7250eb932a9d121c",
    "dynasty": "五代十国",
    "content": [
      "家在严陵钓渚旁，细涟嘉树拂窗凉。",
      "难医林薮烟霞癖，又出芝兰父母乡。",
      "孤帆好风千里暖，深花黄鸟一声长。",
      "终期金鼎调羹日，再近尼丘日月光。"
    ]
  },
  {
    "id": "6ce235a8e2f5c16bc9b8314941a73ab1",
    "title": "溪寺水阁闲眺因寄宋使君",
    "authorName": "贯休",
    "authorId": "6ce235a8e2f5c16b7250eb932a9d121c",
    "dynasty": "五代十国",
    "content": [
      "溪木萧条一凭阑，玉霜飞后浪花寒。",
      "钓鱼船上风烟暝，古木林中砧杵乾。",
      "至竟道心方始是，空耽山色亦无端。",
      "谁如太守分忧外，时把西经尽日看。"
    ]
  },
  {
    "id": "6ce235a8e2f5c16b3b964508829033b4",
    "title": "春送赵文观送故合州座主神榇归洛",
    "authorName": "贯休",
    "authorId": "6ce235a8e2f5c16b7250eb932a9d121c",
    "dynasty": "五代十国",
    "content": [
      "喜继于悲锦水东，还乡仙骑却寻嵩。",
      "再烧良玉尧云动，方报深恩绛帐空。",
      "远道灵輀春欲尽，乱山羸马恨无穷。",
      "他年必立吾君侧，好把书绅答至公。"
    ]
  },
  {
    "id": "6ce235a8e2f5c16bb2886a3aed225818",
    "title": "献钱尚父",
    "authorName": "贯休",
    "authorId": "6ce235a8e2f5c16b7250eb932a9d121c",
    "dynasty": "五代十国",
    "content": [
      "贵逼人来不自由，龙骧凤翥势难收。",
      "满堂花醉三千客，一剑霜寒十四州。",
      "鼓角揭天嘉气冷，风涛动地海山秋。",
      "东南永作金天柱，谁羡当时万户侯。"
    ],
    "intro": "《献钱尚父》晚唐诗僧贯休所作。贯休因避黄巢之乱，后入浙，居杭州灵隐寺时作此诗。有说钱鏐称吴越王时，贯休将此诗献给吴越王钱鏐以求晋见。",
    "annotation": [
      "人：一作“身”。",
      "龙骧凤翥势难收：一作“几年勤苦踏林丘”。",
      "东南永作金天柱：一作“莱子衣裳宫锦窄”。",
      "谁：一作“岂”。"
    ]
  },
  {
    "id": "6ce235a8e2f5c16b6b7e848eb1c26fdf",
    "title": "绣州张相公见访",
    "authorName": "贯休",
    "authorId": "6ce235a8e2f5c16b7250eb932a9d121c",
    "dynasty": "五代十国",
    "content": [
      "德符唐德瑞通天，曾叱谗谀玉座前。",
      "千袭彩衣宫锦薄，数床御札主恩偏。",
      "出师暂放张良箸，得罪惟撑范蠡船。",
      "未报君恩终必报，不妨金地礼青莲。"
    ]
  },
  {
    "id": "6ce235a8e2f5c16bc819ccec0931d411",
    "title": "题某公宅",
    "authorName": "贯休",
    "authorId": "6ce235a8e2f5c16b7250eb932a9d121c",
    "dynasty": "五代十国",
    "content": [
      "宅成天下借图看，始笑平生眼力悭。",
      "地占百湾多是水，楼无一面不当山。",
      "荷深似入苕溪路，石怪疑行雁荡间。",
      "只恐中原方鼎沸，天心未遣主人闲。"
    ]
  },
  {
    "id": "6ce235a8e2f5c16be5bd64805f0cd84f",
    "title": "海觉禅师山院",
    "authorName": "贯休",
    "authorId": "6ce235a8e2f5c16b7250eb932a9d121c",
    "dynasty": "五代十国",
    "content": [
      "人言海觉老宗师，隐绝层巅世莫知。",
      "青草不生行道迹，白云常护坐禅扉。",
      "六环金锡飞来后，一派银河泻落时。",
      "借问大心能济物，龙门风雹卷天池。"
    ]
  },
  {
    "id": "6ce235a8e2f5c16b59527efd89309fd3",
    "title": "悼张道古",
    "authorName": "贯休",
    "authorId": "6ce235a8e2f5c16b7250eb932a9d121c",
    "dynasty": "五代十国",
    "content": [
      "清河逝水大匆匆，东观无人失至公。",
      "天上君恩三载隔，鉴中鸾影一时空。",
      "坟生苦雾苍茫外，门掩寒云寂寞中。",
      "惆怅斯人又如此，一声蛮笛满江风。"
    ]
  },
  {
    "id": "6ce235a8e2f5c16babed7cbbd490b9e5",
    "title": "寄题诠律师院",
    "authorName": "贯休",
    "authorId": "6ce235a8e2f5c16b7250eb932a9d121c",
    "dynasty": "五代十国",
    "content": [
      "锦溪光里耸楼台，师院高凌积翠开。",
      "深竹杪闻残磐尽，一茶中见数帆来。",
      "焚香只是看新律，幽步犹疑损绿苔。",
      "莫讶题诗又东去，石房清冷在天台。"
    ]
  },
  {
    "id": "6ce235a8e2f5c16beef81ac77ee9afae",
    "title": "寄天台叶道士",
    "authorName": "贯休",
    "authorId": "6ce235a8e2f5c16b7250eb932a9d121c",
    "dynasty": "五代十国",
    "content": [
      "负局高风不可陪，玉霄峰北置楼台。",
      "注参同契未将出，寻楖栗僧多宿来。",
      "飕槭松风山枣落，闲关溪鸟术花开。",
      "终须肘后相传好，莫便乘鸾去不回。"
    ]
  },
  {
    "id": "6ce235a8e2f5c16b45f97cc4c9b4b849",
    "title": "送道友归天台",
    "authorName": "贯休",
    "authorId": "6ce235a8e2f5c16b7250eb932a9d121c",
    "dynasty": "五代十国",
    "content": [
      "藓浓苔湿冷层层，珍重先生独去登。",
      "气养三田传未得，药非八石许还曾。",
      "云根应狎玉斧子，月径多寻银地僧。",
      "太守苦留终不住，可怜江上去腾腾。"
    ]
  },
  {
    "id": "6ce235a8e2f5c16b30092b386ac3a30f",
    "title": "过商山",
    "authorName": "贯休",
    "authorId": "6ce235a8e2f5c16b7250eb932a9d121c",
    "dynasty": "五代十国",
    "content": [
      "吟缘横翠忆天台，啸狖啼猿见尽猜。",
      "四个老人何处去，一声仙鹤过溪来。",
      "皇城宫阙回头尽，紫阁烟霞为我开。",
      "天际峰峰尽堪住，红尘中去大悠哉。"
    ]
  },
  {
    "id": "6ce235a8e2f5c16b97f07fd20c0da67a",
    "title": "寒江上望",
    "authorName": "贯休",
    "authorId": "6ce235a8e2f5c16b7250eb932a9d121c",
    "dynasty": "五代十国",
    "content": [
      "荒岸烧未死，白云痴不动。",
      "极目无人行，浪打取鱼笼。"
    ]
  },
  {
    "id": "6ce235a8e2f5c16b8a21cad43d60d82b",
    "title": "月夕",
    "authorName": "贯休",
    "authorId": "6ce235a8e2f5c16b7250eb932a9d121c",
    "dynasty": "五代十国",
    "content": [
      "霜月夜裴回，楼中羌笛催。",
      "晓风吹不尽，江上落残梅。"
    ]
  },
  {
    "id": "6ce235a8e2f5c16b086ad56c26a74ebd",
    "title": "早霜寄蔡大",
    "authorName": "贯休",
    "authorId": "6ce235a8e2f5c16b7250eb932a9d121c",
    "dynasty": "五代十国",
    "content": [
      "昨夜楚钟鸣，飞霜下楚城。",
      "定知迁客鬓，先向鉴中生。"
    ]
  },
  {
    "id": "6ce235a8e2f5c16b2d503e5df8df4e82",
    "title": "招友人宿",
    "authorName": "贯休",
    "authorId": "6ce235a8e2f5c16b7250eb932a9d121c",
    "dynasty": "五代十国",
    "content": [
      "银地无尘金菊开，紫梨红枣堕莓苔。",
      "一泓秋水一轮月，今夜故人来不来。"
    ]
  },
  {
    "id": "6ce235a8e2f5c16b3cbbfe618d8306f5",
    "title": "泊秋江",
    "authorName": "贯休",
    "authorId": "6ce235a8e2f5c16b7250eb932a9d121c",
    "dynasty": "五代十国",
    "content": [
      "岸如洞庭山似剡，船漾清溪凉胜簟。",
      "月白风高不得眠，枯苇丛边钓师魇。"
    ]
  },
  {
    "id": "6ce235a8e2f5c16b900989a3c71e9edd",
    "title": "边上作三",
    "authorName": "贯休",
    "authorId": "6ce235a8e2f5c16b7250eb932a9d121c",
    "dynasty": "五代十国",
    "content": [
      "山无绿兮水无清，风既毒兮沙亦腥。",
      "胡儿走马疾飞鸟，联翩射落云中声。"
    ]
  },
  {
    "id": "6ce235a8e2f5c16b900989a39fc5c50f",
    "title": "边上作三",
    "authorName": "贯休",
    "authorId": "6ce235a8e2f5c16b7250eb932a9d121c",
    "dynasty": "五代十国",
    "content": [
      "阵云忽向沙中起，探得胡兵过辽水。",
      "堪嗟护塞征戍儿，未战已疑身是鬼。"
    ]
  },
  {
    "id": "6ce235a8e2f5c16b0fef4edbe27f3e3f",
    "title": "将入匡山别芳昼二公二首其二",
    "authorName": "贯休",
    "authorId": "6ce235a8e2f5c16b7250eb932a9d121c",
    "dynasty": "五代十国",
    "content": [
      "红豆树间滴红雨，恋师不得依师住。",
      "世情世界愁杀人，锦绣谷中归舍去。"
    ]
  },
  {
    "id": "6ce235a8e2f5c16b04e01cbfa24967d7",
    "title": "深山逢老僧二首",
    "authorName": "贯休",
    "authorId": "6ce235a8e2f5c16b7250eb932a9d121c",
    "dynasty": "五代十国",
    "content": [
      "衲衣线粗心似月，自把短锄锄榾柮。",
      "青石溪边踏叶行，数片云随两眉雪。"
    ]
  },
  {
    "id": "6ce235a8e2f5c16b04e01cbfb324ba03",
    "title": "深山逢老僧二首",
    "authorName": "贯休",
    "authorId": "6ce235a8e2f5c16b7250eb932a9d121c",
    "dynasty": "五代十国",
    "content": [
      "山童貌顽名乞乞，放火烧畬采崖蜜。",
      "担头何物带山香，一箩白蕈一箩栗。"
    ]
  },
  {
    "id": "6ce235a8e2f5c16bfd402edec911c01e",
    "title": "马上作",
    "authorName": "贯休",
    "authorId": "6ce235a8e2f5c16b7250eb932a9d121c",
    "dynasty": "五代十国",
    "content": [
      "柳岸花堤夕照红，风清襟袖辔璁珑。",
      "行人莫讶频回首，家在凝岚一点中。"
    ]
  },
  {
    "id": "6ce235a8e2f5c16b59438229d21d36a8",
    "title": "秋末寄武昌一公",
    "authorName": "贯休",
    "authorId": "6ce235a8e2f5c16b7250eb932a9d121c",
    "dynasty": "五代十国",
    "content": [
      "见说武昌江上住，柏枯槐朽战时风。",
      "知师诗癖难医也，霜洒芦花明月中。"
    ]
  },
  {
    "id": "6ce235a8e2f5c16b38042608f398f6f3",
    "title": "陋巷",
    "authorName": "贯休",
    "authorId": "6ce235a8e2f5c16b7250eb932a9d121c",
    "dynasty": "五代十国",
    "content": [
      "坠叶如花欲满沟，破篱荒井一蝉幽。",
      "亦知希骥无希者，作么令人强转头。"
    ]
  },
  {
    "id": "6ce235a8e2f5c16b2999dd859f4ca419",
    "title": "终南僧",
    "authorName": "贯休",
    "authorId": "6ce235a8e2f5c16b7250eb932a9d121c",
    "dynasty": "五代十国",
    "content": [
      "声利掀天竟不闻，草衣木食度朝昏。",
      "遥思山雪深一丈，时有仙人来打门。"
    ]
  },
  {
    "id": "6ce235a8e2f5c16b6f88365256b4266e",
    "title": "听僧弹琴",
    "authorName": "贯休",
    "authorId": "6ce235a8e2f5c16b7250eb932a9d121c",
    "dynasty": "五代十国",
    "content": [
      "家近吴王古战城，海风终日打墙声。",
      "今朝乡思浑堆积，琴上闻师大蟹行。"
    ]
  },
  {
    "id": "6ce235a8e2f5c16b5267385833b0febb",
    "title": "渔者",
    "authorName": "贯休",
    "authorId": "6ce235a8e2f5c16b7250eb932a9d121c",
    "dynasty": "五代十国",
    "content": [
      "风恶波狂身似闲，满头霜雪背青山。",
      "相逢略问家何在，回指芦花满舍间。"
    ]
  },
  {
    "id": "6ce235a8e2f5c16bbe943e03045befe5",
    "title": "归东阳临岐上杜使君七首",
    "authorName": "贯休",
    "authorId": "6ce235a8e2f5c16b7250eb932a9d121c",
    "dynasty": "五代十国",
    "content": [
      "小谢清高大谢才，圣君令泰此方来。",
      "一从到后常无事，铃阁公庭满绿苔。"
    ]
  },
  {
    "id": "6ce235a8e2f5c16bbe943e036885bb95",
    "title": "归东阳临岐上杜使君七首",
    "authorName": "贯休",
    "authorId": "6ce235a8e2f5c16b7250eb932a9d121c",
    "dynasty": "五代十国",
    "content": [
      "红锦帐中歌白雪，乌皮几畔抚青英。",
      "不知何物为心地，赛却澄江彻底清。"
    ]
  },
  {
    "id": "6ce235a8e2f5c16bbe943e0309738756",
    "title": "归东阳临岐上杜使君七首",
    "authorName": "贯休",
    "authorId": "6ce235a8e2f5c16b7250eb932a9d121c",
    "dynasty": "五代十国",
    "content": [
      "谁报田中有黑虫，一家斋戒减仙容。",
      "分忧若也皆如此，天下家家有剩舂。"
    ]
  },
  {
    "id": "6ce235a8e2f5c16bbe943e03657c2947",
    "title": "归东阳临岐上杜使君七首",
    "authorName": "贯休",
    "authorId": "6ce235a8e2f5c16b7250eb932a9d121c",
    "dynasty": "五代十国",
    "content": [
      "忧民心切出冲炎，禾稼如云喜气兼。",
      "林下闲人亦何幸，也随旌旆到银尖。"
    ]
  },
  {
    "id": "6ce235a8e2f5c16bbe943e03438fcff1",
    "title": "归东阳临岐上杜使君七首",
    "authorName": "贯休",
    "authorId": "6ce235a8e2f5c16b7250eb932a9d121c",
    "dynasty": "五代十国",
    "content": [
      "方恐狱中桃树出，忽闻枯木却生烟。",
      "褚祥为郡曾如此，却恐当时是偶然。"
    ]
  },
  {
    "id": "6ce235a8e2f5c16bbe943e03757da3dc",
    "title": "归东阳临岐上杜使君七首",
    "authorName": "贯休",
    "authorId": "6ce235a8e2f5c16b7250eb932a9d121c",
    "dynasty": "五代十国",
    "content": [
      "枯骨纵横遍水湄，尽收为冢碧参差。",
      "分明为报精灵辈，好送旌旗到凤池。"
    ]
  },
  {
    "id": "6ce235a8e2f5c16bbe943e032e9d5d76",
    "title": "归东阳临岐上杜使君七首",
    "authorName": "贯休",
    "authorId": "6ce235a8e2f5c16b7250eb932a9d121c",
    "dynasty": "五代十国",
    "content": [
      "舍鲁依刘一片云，好风吹去远纤尘。",
      "犹期明月清风夜，来作西园第八人。"
    ]
  },
  {
    "id": "6ce235a8e2f5c16bd99d66ce34cee844",
    "title": "题兰江言上人院二首",
    "authorName": "贯休",
    "authorId": "6ce235a8e2f5c16b7250eb932a9d121c",
    "dynasty": "五代十国",
    "content": [
      "一生只著一麻衣，道业还欺习彦威。",
      "手把新诗说山梦，石桥天柱雪霏霏。"
    ]
  },
  {
    "id": "6ce235a8e2f5c16bd99d66ce7f829d51",
    "title": "题兰江言上人院二首",
    "authorName": "贯休",
    "authorId": "6ce235a8e2f5c16b7250eb932a9d121c",
    "dynasty": "五代十国",
    "content": [
      "只是危吟坐翠层，门前岐路自崩腾。",
      "青云名士时相访，茶煮西峰瀑布冰。"
    ]
  },
  {
    "id": "6ce235a8e2f5c16bdb2b3b174d770445",
    "title": "禅师",
    "authorName": "贯休",
    "authorId": "6ce235a8e2f5c16b7250eb932a9d121c",
    "dynasty": "五代十国",
    "content": [
      "击鼓求亡益是非，木中生火更何为。",
      "吾师别是醍醐昧，不是知心人不知。"
    ]
  },
  {
    "id": "6ce235a8e2f5c16bb8705a44ebff598c",
    "title": "道士",
    "authorName": "贯休",
    "authorId": "6ce235a8e2f5c16b7250eb932a9d121c",
    "dynasty": "五代十国",
    "content": [
      "花岛相逢满袖云，藉花论道过金巾。",
      "腾腾又入仙山去，只恐是青城丈人。"
    ]
  },
  {
    "id": "6ce235a8e2f5c16bf699dfe130bd41db",
    "title": "风琴",
    "authorName": "贯休",
    "authorId": "6ce235a8e2f5c16b7250eb932a9d121c",
    "dynasty": "五代十国",
    "content": [
      "至境心为造化功，一枝青竹四弦风。",
      "寥寥双耳更深后，如在缑山明月中。"
    ]
  },
  {
    "id": "6ce235a8e2f5c16b1ac56efbd20b098f",
    "title": "庭橘",
    "authorName": "贯休",
    "authorId": "6ce235a8e2f5c16b7250eb932a9d121c",
    "dynasty": "五代十国",
    "content": [
      "蚁踏金苞四五株，洞庭山上味何殊。",
      "不缘松树称君子，肯便甘人唤木奴。"
    ]
  },
  {
    "id": "6ce235a8e2f5c16b8f52f28a5b4190e6",
    "title": "寄天台道友",
    "authorName": "贯休",
    "authorId": "6ce235a8e2f5c16b7250eb932a9d121c",
    "dynasty": "五代十国",
    "content": [
      "大是清虚地，高吟到日晡。",
      "水声金磬乱，云片玉盘粗。",
      "仙有遗踪在，人还得意无。",
      "石碑文不值，壁画色多枯。",
      "冷立千年鹤，闲烧六一炉。",
      "松枝垂似物，山势秀难图。",
      "紫府程非远，清溪径不迂。",
      "馨香柏上露，皎洁水中珠。",
      "贤圣无他术，圆融只在吾。",
      "寄言桐柏子，珍重保之乎。"
    ]
  },
  {
    "id": "6ce235a8e2f5c16b493022e1192c70fa",
    "title": "读玄宗幸蜀记",
    "authorName": "贯休",
    "authorId": "6ce235a8e2f5c16b7250eb932a9d121c",
    "dynasty": "五代十国",
    "content": [
      "宋璟姚崇死，中庸遂变移。",
      "如何游万里，只为一胡儿。",
      "泣溻乾坤色，飘零日月旗。",
      "火从龙阙起，泪向马嵬垂。",
      "始忆张丞相，全师郭子仪。",
      "百官皆剽劫，九庙尽崩隳。",
      "尘扑银轮暗，雷奔栈阁危。",
      "幸臣方赐死，野老不胜悲。",
      "及霤飘沦日，行宫寂寞时。",
      "人心虽未厌，天意亦难知。",
      "圣两归丹禁，承乾动四夷。",
      "因知纳谏诤，始是太平基。"
    ]
  },
  {
    "id": "6ce235a8e2f5c16b1bc6b5c157817c1c",
    "title": "别卢使君",
    "authorName": "贯休",
    "authorId": "6ce235a8e2f5c16b7250eb932a9d121c",
    "dynasty": "五代十国",
    "content": [
      "杜宇声声急，行行楚水濆。",
      "道无裨政化，行处傲孤云。",
      "幸到膺门下，频蒙俸粟分。",
      "诗虽曾引玉，棋数中埋军。",
      "山好还寻去，恩深岂易云。",
      "扇风千里泰，车雨九重闻。",
      "晴雾和花气，危樯鼓浪文。",
      "终期陶铸日，再见信陵君。"
    ]
  },
  {
    "id": "6ce235a8e2f5c16b30dce91678acf1f3",
    "title": "送高九经赴举",
    "authorName": "贯休",
    "authorId": "6ce235a8e2f5c16b7250eb932a9d121c",
    "dynasty": "五代十国",
    "content": [
      "回也曾言志，明君则事之。",
      "中兴今若此，须去更何疑。",
      "志列秋霜好，忠言剧谏奇。",
      "陆机游洛日，文举荐衡时。",
      "虎迹商山雪，云痕岳庙碑。",
      "夫君将潦倒，一说向深知。"
    ]
  },
  {
    "id": "6ce235a8e2f5c16b4014ca822fd45db4",
    "title": "东西二林寺流水",
    "authorName": "贯休",
    "authorId": "6ce235a8e2f5c16b7250eb932a9d121c",
    "dynasty": "五代十国",
    "content": [
      "水尔何如此，区区矻矻流。",
      "墙墙边沥沥，砌砌下啾啾。",
      "味不卑于乳，声常占得秋。",
      "崩腾成大瀑，落托出深沟。",
      "远历神仙窟，高淋竹树头。",
      "数家舂碓硙，几处浴猿猴。",
      "共月穿峰罅，喧僧睡石楼。",
      "派通天宇阔，霤入楚江浮。",
      "为润知何极，无边始自由。",
      "好归江海里，长负济川舟。"
    ]
  },
  {
    "id": "6ce235a8e2f5c16ba8ab92d90e188a9b",
    "title": "刘相公见访",
    "authorName": "贯休",
    "authorId": "6ce235a8e2f5c16b7250eb932a9d121c",
    "dynasty": "五代十国",
    "content": [
      "千骑拥朱轮，香尘岂是尘。",
      "如何补衮服，来看衲衣人。",
      "庄叟因先觉，空王有宿因。",
      "对花无俗态，爱竹见天真。",
      "欹枕松窗迥，题墙道意新。",
      "戒师惭匪什，都讲更胜询。",
      "桃熟多红璺，茶香有碧筋。",
      "高宗多不寐，终是梦中人。"
    ]
  },
  {
    "id": "6ce235a8e2f5c16b279635fff57560b5",
    "title": "闻赤松舒道士下世",
    "authorName": "贯休",
    "authorId": "6ce235a8e2f5c16b7250eb932a9d121c",
    "dynasty": "五代十国",
    "content": [
      "地变贤人丧，疮痍不可观。",
      "一闻消息苦，千种破除难。",
      "阴骘那虚掷，深山近始安。",
      "玄关评兔角，玉器琢鸡冠。",
      "傲野高难狎，融怡美不殚。",
      "冀迎新渥泽，遽逐逝波澜。",
      "蜕壳埋金隧，飞精驾锦鸾。",
      "倾摧千仞壁，枯歇一株兰。",
      "仙庙诗虽继，苔墙篆必鞔。",
      "烟霞成片黯，松桂著行乾。",
      "影拄溪流咽，堂扃隙月寒。",
      "寂寥遗药犬，缥缈想琼竿。",
      "伊昔相寻远，留连几尽欢。",
      "论诗花作席，炙菌叶为盘。",
      "彭伉心相似，承祯趣一般。",
      "琴弹溪月侧，棋次砌云残。",
      "倏忽成千古，飘零见百端。",
      "荆囊春浩浩，吴越浪漫漫。",
      "已矣红霞子，空留白石坛。",
      "无弦亦须绝，回首一长叹。"
    ]
  },
  {
    "id": "6ce235a8e2f5c16be32f0953de1cdd90",
    "title": "赠抱麻刘舍人",
    "authorName": "贯休",
    "authorId": "6ce235a8e2f5c16b7250eb932a9d121c",
    "dynasty": "五代十国",
    "content": [
      "郡政今良吏，门风古缙绅。",
      "万年唐社稷，一个哭麻人。",
      "愤烈身先死，敷扬气益贞。",
      "天乎资大宝，泰矣见忠臣。",
      "得罪钟多故，投荒岂是迍。",
      "玉寒方重涩，松古更青皴。",
      "鹏𪄚宁唯白，龙多岂止荀。",
      "道孤梳有雪，恩重泪盈巾。",
      "喻蜀须凭草，成周必仗仁。",
      "三峰宵旰切，万里渥恩新。",
      "赋鵩言无累，依刘德有邻。",
      "风期仁祖帽，鼠讶史云尘。",
      "禅叟知何幸，玄谈有宿因。",
      "双溪逢陆海，荆渚遇平津。",
      "落日愁闻笛，何人为吐茵。",
      "生徒希匠化，寰海仰经纶。",
      "疾愈蝉声老，年丰雨滴频。",
      "刘虬师弟子，时喜一相亲。"
    ]
  },
  {
    "id": "6ce235a8e2f5c16b682314a7b6bd8b38",
    "title": "送吏部刘相公除东川",
    "authorName": "贯休",
    "authorId": "6ce235a8e2f5c16b7250eb932a9d121c",
    "dynasty": "五代十国",
    "content": [
      "帝念梓州民，年年战仗频。",
      "山川无草木，烽火没烟尘。",
      "政乱皆因乱，安人必藉仁。",
      "皇天开白日，殷鼎辍诚臣。",
      "一日离君侧，千官送渭滨。",
      "酒倾红琥珀，马控白骐驎。",
      "渥泽番番降，壶浆处处陈。",
      "旌幢山色湿，邛僰鸟啼新。",
      "帟幕还名俭，良医始姓秦。",
      "军雄城似岳，地变物含春。",
      "白必侵双鬓，清应诫四邻。",
      "吾皇重命相，更合是何人。"
    ]
  },
  {
    "id": "6ce235a8e2f5c16be403666e9b58ec53",
    "title": "夜对雪寄杜使君",
    "authorName": "贯休",
    "authorId": "6ce235a8e2f5c16b7250eb932a9d121c",
    "dynasty": "五代十国",
    "content": [
      "片片含天意，纷纷势莫拘。",
      "洒于诸瑞后，忧恐一冬无。",
      "鹤凚声偏密，风焦片益粗。",
      "冷牵人梦转，清逼瘴根徂。",
      "扫径僧倾笠，为诗士弃炉。",
      "桥高银螮蝀，峰峻玉浮图。",
      "盈尺何须问，丰年已可□。",
      "遥思郢中曲，句句出冰壶。"
    ]
  },
  {
    "id": "6ce235a8e2f5c16bce69caad364c6ab1",
    "title": "和韦相公见示闲卧",
    "authorName": "贯休",
    "authorId": "6ce235a8e2f5c16b7250eb932a9d121c",
    "dynasty": "五代十国",
    "content": [
      "刻形求得相，事事未尝眠。",
      "霖雨方为雨，非烟岂是烟。",
      "童收庭树果，风曳案头笺。",
      "仲虺专为诰，何充雅爱禅。",
      "静嫌山色远，病是酒杯偏。",
      "蜩响初穿壁，兰芽半出砖。",
      "堂悬金粟像，门枕御沟泉。",
      "旦沐虽频握，融帷孰敢褰。",
      "德高群彦表，善植几生前。",
      "修补乌皮几，深藏子敬毡。",
      "扶持千载圣，潇洒一声蝉。",
      "棋阵连残月，僧交似大颠。",
      "常知生似幻，维重直如弦。",
      "饼忆莼羹美，茶思岳瀑煎。",
      "只闻温树誉，堪鄙竹林贤。",
      "脱颖三千士，馨香四十年。",
      "宽平开义路，淡泞润清田。",
      "哲后知如子，空王夙有缘。",
      "对归香满袖，吟次月当川。",
      "休说惭如揵，尧天即梵天。"
    ]
  },
  {
    "id": "6ce235a8e2f5c16bbcbf4caac59bb5a3",
    "title": "送卢舍人朝觐",
    "authorName": "贯休",
    "authorId": "6ce235a8e2f5c16b7250eb932a9d121c",
    "dynasty": "五代十国",
    "content": [
      "膻行无为日，垂衣帝道亨。",
      "圣真千载圣，明必万年明。",
      "重德须朝觐，流年不可轻。",
      "洪才传出世，清甲得高名。",
      "罕玉藏无映，嵇松画不成。",
      "起衔轩后敕，醉别亚夫营。",
      "烧阔荆州熟，霞新岘首晴。",
      "重重尧雨露，去去汉公卿。",
      "白发应从白，清贫但更清。",
      "梦缘丹陛险，春傍彩衣生。",
      "既握钟繇笔，须调傅说羹。",
      "倘因星使出，一望问支铿。"
    ]
  },
  {
    "id": "6ce235a8e2f5c16bde37eda579c4501f",
    "title": "上冯使君山水障子",
    "authorName": "贯休",
    "authorId": "6ce235a8e2f5c16b7250eb932a9d121c",
    "dynasty": "五代十国",
    "content": [
      "忆山归未得，画出亦堪怜。",
      "崩岸全隳路，荒村半有烟。",
      "笔句冈势转，墨抢烧痕颠。",
      "远浦深通海，孤峰冷倚天。",
      "柴棚坐逸士，露茗煮红泉。",
      "绣与莲峰竞，威如剑阁牵。",
      "石门关麈鹿，气候有神仙。",
      "茅屋书窗小，苔阶滴瀑圆。",
      "松根击石朽，桂叶蚀霜鲜。",
      "画出欺王墨，擎将献惠连。",
      "新诗宁妄说，旧隐实如然。",
      "愿似窗中列，时闻大雅篇。"
    ]
  },
  {
    "id": "6ce235a8e2f5c16b912812f767e1847b",
    "title": "送姚洎拾遗自江陵幕赴京",
    "authorName": "贯休",
    "authorId": "6ce235a8e2f5c16b7250eb932a9d121c",
    "dynasty": "五代十国",
    "content": [
      "捧诏动征轮，分飞楚水滨。",
      "由来真庙器，多作伏蒲人。",
      "舍鲁知非愿，朝天不话贫。",
      "沙头千骑送，岛上一蝉新。",
      "莫使身侵贵，无矜贵逼身。",
      "玉阶凝正色，兰苑涨芳尘。",
      "銮辂方离华，车书渐似秦。",
      "流年飘倏忽，书札莫因循。",
      "凉雨鸣红叶，非烟闭紫宸。",
      "凭将西社意，一说向荀陈。"
    ]
  },
  {
    "id": "6ce235a8e2f5c16b1da785348cdc9a10",
    "title": "送僧人入石霜",
    "authorName": "贯休",
    "authorId": "6ce235a8e2f5c16b7250eb932a9d121c",
    "dynasty": "五代十国",
    "content": [
      "举世祗堪吁，空知与道俱。",
      "论心齐至圣，对镜破凡夫。",
      "业王如云合，头低似箭驱。",
      "三清徒妄想，千载亦须臾。",
      "唯我流阳叟，深云领毳徒。",
      "尽骑香白象，皆握月明珠。",
      "寂寞排松榻，斓斑半雪须。",
      "苔侵长者论，岚蚀祖师图。",
      "翠巘金钟晓，香林宝月孤。",
      "兟兟齐白趾，赫赫共洪炉。",
      "山色锄难尽，松根踏欲无。",
      "难评传的的，须到不区区。",
      "撩舍新罗瘦，炉烟榾柮粗。",
      "烧畬平虎窟，分瀑入香厨。",
      "师去情何切，人间事莫拘。",
      "穿林宿古冢，踏叶揭空盂。",
      "无事终无事，令枯便合枯。",
      "他年相觅在，亦不是生苏。"
    ]
  },
  {
    "id": "6ce235a8e2f5c16bf0e5f69edb0f5147",
    "title": "送杜使君朝觐",
    "authorName": "贯休",
    "authorId": "6ce235a8e2f5c16b7250eb932a9d121c",
    "dynasty": "五代十国",
    "content": [
      "借寇借不得，清声彻帝聪。",
      "坐来千里泰，归去一囊空。",
      "遗爱封疆熟，扳辕草木同。",
      "路遥山不少，江静思无穷。",
      "花舸冲烟湿，朱衣照浪红。",
      "援毫两岸晓，欹枕满旗风。",
      "道罕将人合，心难与圣通。",
      "从兹林下客，应□代天功。"
    ]
  },
  {
    "id": "6ce235a8e2f5c16bd79d1f8629ff450d",
    "title": "避地毗陵上王慥使君",
    "authorName": "贯休",
    "authorId": "6ce235a8e2f5c16b7250eb932a9d121c",
    "dynasty": "五代十国",
    "content": [
      "至理至昭昭，心通即不遥。",
      "圣威无远近，吾道太孤标。",
      "辛苦苏氓俗，端贞答盛朝。",
      "气高吞海岳，贫甚似渔樵。",
      "庾亮风流澹，刘宽政事超。",
      "清须遭贵遇，隐已被谁招。",
      "栗坞修禅寺，仙香寄石桥。",
      "风雷巡稼穑，鱼鸟合歌谣。",
      "视事私终杀，忧民态亦雕。",
      "道高无不及，恩甚固难消。",
      "大寇山难隔，孤城数合烧。",
      "烽烟终日起，汤沐用心燋。",
      "勇义排千阵，诛锄拟一朝。",
      "誓盟违日月，旌旆过寒潮。",
      "古驿江云入，荒宫海雨飘。",
      "仙松添瘦碧，天骥减丰臕。",
      "似在陈兼卫，终为宋与姚。",
      "已观云似鹿，即报首皆枭。",
      "尽愿回清镜，重希在此条。",
      "应怜千万户，祷祝向唐尧。"
    ]
  },
  {
    "id": "6ce235a8e2f5c16bfbe47f6810439868",
    "title": "送崔尚书朝觐",
    "authorName": "贯休",
    "authorId": "6ce235a8e2f5c16b7250eb932a9d121c",
    "dynasty": "五代十国",
    "content": [
      "至理契穹旻，方生甫与申。",
      "一麾歌政正，三相贺仁人。",
      "叵似卢怀慎，全如邵信臣。",
      "澄渟消宿蠹，煦爱剧阳春。",
      "对客烟花拆，焚香渥泽新。",
      "徵黄还有自，挽邓住无因。",
      "峡水全输洁，巫娥却讶神。",
      "宋均颜未老，刘宠骨应贫。",
      "大醉辞王剪，含香望紫宸。",
      "三峰初有雪，万里正无尘。",
      "伊昔林中社，多招席上珍。",
      "终期仙掌下，香火一相亲。"
    ]
  },
  {
    "id": "6ce235a8e2f5c16bedadfaa5f69fc7ca",
    "title": "寿春节进",
    "authorName": "贯休",
    "authorId": "6ce235a8e2f5c16b7250eb932a9d121c",
    "dynasty": "五代十国",
    "content": [
      "圣运关天纪，龙飞古帝基。",
      "振摇三蜀地，耸发万年枝。",
      "出震同中古，承乾动四夷。",
      "恩颁新命广，泪向旧朝垂。",
      "大宝归玄谶，殊祥出远池。",
      "法天深罔测，体圣妙难知。",
      "俭德为全德，无思契十思。",
      "丕图非力至，英武悉天资。",
      "正直方亲切，回邪岂敢窥。",
      "将排颇与牧，相得稷兼夔。",
      "盐出符真主，麟来合大规。",
      "赓歌随羽籥，奕叶敩伊祁。",
      "寡欲情虽泰，忧民色未怡。",
      "盛如唐创业，宛胜晋朝仪。",
      "旰食宫莺啭，宵衣禁漏迟。",
      "多于汤土地，还有禹胼胝。",
      "视物如伤日，胜残去杀时。",
      "守文情的的，无逸戒孜孜。",
      "轩顼风重振，皇唐鼎创移。",
      "始闻呈瑞石，又报产灵芝。",
      "覆帱高缘大，包容妙在卑。",
      "兄呼春赫日，师指佛牟尼。",
      "佳气宸居合，淳风乐府吹。",
      "急贤彰帝业，解网见天慈。",
      "粟赤千千窖，军雄万万儿。",
      "八蛮须稽颡，四海仰昌期。",
      "玉辇嫔嫱拥，宫花锦绣欹。",
      "尧云同叆叇，汉祖太驱驰。",
      "氛祲根株尽，浇讹朕兆隳。",
      "山河方有截，野逸诏无遗。",
      "境静消锋镝，田香熟稻𪎭。",
      "梦中逢傅说，殿上见辛毗。",
      "金镜悬千古，彤云起四维。",
      "盛行唐典法，再睹舜雍熙。",
      "祝寿乾文动，郊天太一随。",
      "煌煌还宿卫，亹亹叶声诗。",
      "饮醴和甘雨，非烟绕御帷。",
      "银轮随宝马，玉沼见金龟。",
      "杳杳闻韶濩，重重降抚绥。",
      "魏徵须却出，葛亮更何之。",
      "简约逾前古，升平美不疑。",
      "触邪羊唅唅，鼓腹叟嘻嘻。",
      "迈五方云大，超三始见奇。",
      "锦霞连紫极，仙鸟下峨眉。",
      "谢傅还为傅，周师又作师。",
      "纳隍为永任，从谏契无为。",
      "子子寰瀛主，孙孙日月旗。",
      "寿春嗟寿域，万国尽虔祈。",
      "捧日三车子，恭思八彩眉。",
      "愿将七万岁，匍匐拜瑶墀。"
    ]
  },
  {
    "id": "6ce235a8e2f5c16b91e514d08a96a8d6",
    "title": "和毛学士舍人早春",
    "authorName": "贯休",
    "authorId": "6ce235a8e2f5c16b7250eb932a9d121c",
    "dynasty": "五代十国",
    "content": [
      "陋巷冬将尽，东风细杂篮。",
      "解牵窗梦远，先是涧梅谙。",
      "茶癖金铛快，松香玉露含。",
      "书斋山帚撅，盘馔药花甘。",
      "雅得琴中妙，常挼脸似酣。",
      "雪消闻苦蛰，气候似宜蚕。",
      "密勿须清甲，朝归绕碧潭。",
      "丹心空拱北，新作继周南。",
      "竹杖无斑点，纱巾不著簪。",
      "大朝名益重，后进力皆覃。",
      "至理虽亡一，臣时亦说三。",
      "不知门下客，谁上晏婴骖。"
    ]
  },
  {
    "id": "6ce235a8e2f5c16b8d3ad632b6d94f78",
    "title": "读离骚经",
    "authorName": "贯休",
    "authorId": "6ce235a8e2f5c16b7250eb932a9d121c",
    "dynasty": "五代十国",
    "content": [
      "湘江滨，湘江滨，兰红芷白波如银，终须一去呼湘君。",
      "问湘神，云中君，不知何以交灵均。我恐湘江之鱼兮，死后尽为人。",
      "曾食灵均之肉兮，个个为忠臣。又想灵均之骨兮终不曲，千年波底色如玉。",
      "谁能入水少取得，香沐函题贡上国。贡上国，即全胜和璞悬瓈，垂棘结绿。"
    ]
  },
  {
    "id": "6ce235a8e2f5c16b785eb89c11b3a04e",
    "title": "胡无人",
    "authorName": "贯休",
    "authorId": "6ce235a8e2f5c16b7250eb932a9d121c",
    "dynasty": "五代十国",
    "content": [
      "霍嫖姚，赵充国，天子将之平朔漠。肉胡之肉，烬胡帐幄。",
      "千里万里，唯留胡之空壳。边风萧萧，榆叶初落。杀气昼赤，枯骨夜哭。",
      "将军既立殊勋，遂有胡无人曲。我闻之，天子富有四海，德被无垠。",
      "但令一物得所，八表来宾，亦何必令彼胡无人。"
    ]
  },
  {
    "id": "6ce235a8e2f5c16b8ffb30adfffd721c",
    "title": "梦游仙四首",
    "authorName": "贯休",
    "authorId": "6ce235a8e2f5c16b7250eb932a9d121c",
    "dynasty": "五代十国",
    "content": [
      "梦到海中山，入个白银宅。",
      "逢见一道士，称是李八伯。"
    ]
  },
  {
    "id": "6ce235a8e2f5c16b8ffb30ad3aa616f1",
    "title": "梦游仙四首",
    "authorName": "贯休",
    "authorId": "6ce235a8e2f5c16b7250eb932a9d121c",
    "dynasty": "五代十国",
    "content": [
      "三四仙女儿，身著瑟瑟衣。",
      "手把明月珠，打落金色梨。"
    ]
  },
  {
    "id": "6ce235a8e2f5c16b8ffb30add250764a",
    "title": "梦游仙四首",
    "authorName": "贯休",
    "authorId": "6ce235a8e2f5c16b7250eb932a9d121c",
    "dynasty": "五代十国",
    "content": [
      "车渠地无尘，行至瑶池滨。",
      "森森椿树下，白龙来嗅人。"
    ]
  },
  {
    "id": "6ce235a8e2f5c16b8ffb30addbb59457",
    "title": "梦游仙四首",
    "authorName": "贯休",
    "authorId": "6ce235a8e2f5c16b7250eb932a9d121c",
    "dynasty": "五代十国",
    "content": [
      "宫殿峥嵘笼紫气，金渠玉砂五色水。",
      "守阍仙婢相倚睡，偷摘蟠桃几倒地。"
    ]
  },
  {
    "id": "6ce235a8e2f5c16bc80337fbfe3bc96e",
    "title": "洛阳尘",
    "authorName": "贯休",
    "authorId": "6ce235a8e2f5c16b7250eb932a9d121c",
    "dynasty": "五代十国",
    "content": [
      "昔时昔时洛城人，今作茫茫洛城尘。我闻富有石季伦，楼台五色干星辰。",
      "乐如天乐日夜闻，锦姝绣妾何纷纷。真珠帘中，姑射神人。",
      "文金线玉，香成暮云。孙秀若不杀，晋室应更贫。伊水削行路，冢石花磷磷。",
      "苍茫金谷园，牛羊龁荆榛。飞鸟好羽毛，疑是绿珠身。"
    ]
  },
  {
    "id": "6ce235a8e2f5c16b3db316efeaa00737",
    "title": "富贵曲二首",
    "authorName": "贯休",
    "authorId": "6ce235a8e2f5c16b7250eb932a9d121c",
    "dynasty": "五代十国",
    "content": [
      "有金张族，骄奢相续。琼树玉堂，雕墙绣毂。纨绮杂杂，钟鼓合合。",
      "美人如白牡丹花，半日只舞得一曲。乐不乐，足不足，争教他爱山青水绿。"
    ]
  },
  {
    "id": "6ce235a8e2f5c16b3db316ef5dbd346f",
    "title": "富贵曲二首",
    "authorName": "贯休",
    "authorId": "6ce235a8e2f5c16b7250eb932a9d121c",
    "dynasty": "五代十国",
    "content": [
      "如神若仙，似兰同雪。乐戒于极，胡不知辍。只欲更缀上落花，恨不能把住明月。",
      "太山肉尽，东海酒竭。佳人醉唱，敲玉钗折。宁知耘田车水翁，日日日灸背欲裂。"
    ]
  },
  {
    "id": "6ce235a8e2f5c16b13e61678d045b29e",
    "title": "古意九首",
    "authorName": "贯休",
    "authorId": "6ce235a8e2f5c16b7250eb932a9d121c",
    "dynasty": "五代十国",
    "content": [
      "一雨火云尽，闭门心冥冥。",
      "兰花与芙蓉，满院同芳馨。",
      "佳人天一涯，好鸟何嘤嘤。",
      "我有双白璧，不羡于虞卿。",
      "我有径寸珠，别是天地精。",
      "玩之室生白，潇洒身安轻。",
      "只应天上人，见我双眼明。"
    ]
  },
  {
    "id": "6ce235a8e2f5c16b13e616786eca18f2",
    "title": "古意九首",
    "authorName": "贯休",
    "authorId": "6ce235a8e2f5c16b7250eb932a9d121c",
    "dynasty": "五代十国",
    "content": [
      "阳乌烁万物，草木怀春恩。",
      "茫茫尘土飞，培壅名利根。",
      "我本是蓑笠，幼知天子尊。",
      "学为毛氏诗，亦多直致言。",
      "不慕需臑类，附势同崩奔。",
      "唯寻桃李蹊，去去长者门。"
    ]
  },
  {
    "id": "6ce235a8e2f5c16b13e61678486096d0",
    "title": "古意九首",
    "authorName": "贯休",
    "authorId": "6ce235a8e2f5c16b7250eb932a9d121c",
    "dynasty": "五代十国",
    "content": [
      "美人如游龙，被服金鸳鸯。",
      "手把古刀尺，在彼白玉堂。",
      "文章深掣曳，珂佩鸣丁当。",
      "好风吹桃花，片片落银床。",
      "何妨学羽翰，远逐朱鸟翔。"
    ]
  },
  {
    "id": "6ce235a8e2f5c16b13e616789bfac9bc",
    "title": "古意九首",
    "authorName": "贯休",
    "authorId": "6ce235a8e2f5c16b7250eb932a9d121c",
    "dynasty": "五代十国",
    "content": [
      "乾坤有清气，散入诗人脾。",
      "圣贤遗清风，不在恶木枝。",
      "千人万人中，一人两人知。",
      "忆在东溪日，花开叶落时。",
      "几拟以黄金，铸作钟子期。"
    ]
  },
  {
    "id": "6ce235a8e2f5c16b13e616784ad68fe9",
    "title": "古意九首",
    "authorName": "贯休",
    "authorId": "6ce235a8e2f5c16b7250eb932a9d121c",
    "dynasty": "五代十国",
    "content": [
      "莫轻白云白，不与风雨会。莫见守羊儿，或是初平辈。",
      "人生非日月，光辉岂常在。一荣与一辱，古今常相对。",
      "君不见于公门，子孙好冠盖。"
    ]
  },
  {
    "id": "6ce235a8e2f5c16b13e61678602005f0",
    "title": "古意九首",
    "authorName": "贯休",
    "authorId": "6ce235a8e2f5c16b7250eb932a9d121c",
    "dynasty": "五代十国",
    "content": [
      "古交如真金，百炼色不回。",
      "今交如暴流，倏忽生尘埃。",
      "我愿君子气，散为青松栽。",
      "我恐荆棘花，只为小人开。",
      "伤心复伤心，吟上高高台。"
    ]
  },
  {
    "id": "6ce235a8e2f5c16b13e61678dbf168d8",
    "title": "古意九首",
    "authorName": "贯休",
    "authorId": "6ce235a8e2f5c16b7250eb932a9d121c",
    "dynasty": "五代十国",
    "content": [
      "常思谢康乐，文章有神力。",
      "是何清风清，凛然似相识。",
      "一种为顽嚚，得作翻经石。",
      "一种为枯槁，得作登山屐。",
      "永嘉为郡后，山水添鲜碧。",
      "何当学羽翰，一去观遗迹。"
    ]
  },
  {
    "id": "6ce235a8e2f5c16b13e61678c653c586",
    "title": "古意九首",
    "authorName": "贯休",
    "authorId": "6ce235a8e2f5c16b7250eb932a9d121c",
    "dynasty": "五代十国",
    "content": [
      "常思李太白，仙笔驱造化。玄宗致之七宝床，虎殿龙楼无不可。",
      "一朝力士脱靴后，玉上青蝇生一个。紫皇殿前五色麟，忽然掣断黄金锁。",
      "五湖大浪如银山，满船载酒挝鼓过。贺老成异物，颠狂谁敢和。",
      "宁知江边坟，不是犹醉卧。"
    ]
  },
  {
    "id": "6ce235a8e2f5c16b13e616789a2516cc",
    "title": "古意九首",
    "authorName": "贯休",
    "authorId": "6ce235a8e2f5c16b7250eb932a9d121c",
    "dynasty": "五代十国",
    "content": [
      "忆在山中时，丹桂花葳蕤。",
      "红泉浸瑶草，白日生华滋。",
      "箬屋开地炉，翠墙挂藤衣。",
      "看经竹窗边，白猿三两枝。",
      "东峰有老人，眼碧头骨奇。",
      "种薤煮白石，旨趣如婴儿。",
      "月上来打门，月落方始归。",
      "授我微妙诀，恬澹无所为。",
      "别来六七年，只恐白日飞。"
    ]
  },
  {
    "id": "6ce235a8e2f5c16bef1d5d03ca7389f6",
    "title": "酷吏词",
    "authorName": "贯休",
    "authorId": "6ce235a8e2f5c16b7250eb932a9d121c",
    "dynasty": "五代十国",
    "content": [
      "霰雨灂灂，风号如斸。有叟有叟，暮投我宿。吁叹自语，云太守酷。",
      "如何如何，掠脂斡肉。吴姬唱一曲，等闲破红束。韩娥唱一曲，锦段鲜照屋。",
      "宁知一曲两曲歌，曾使千人万人哭。不惟哭，亦白其头，饥其族，所以祥风不来，和气不复。",
      "蝗乎蠈忽，东西南北。"
    ]
  },
  {
    "id": "6ce235a8e2f5c16b1f333ff1e719523c",
    "title": "还举人歌行卷",
    "authorName": "贯休",
    "authorId": "6ce235a8e2f5c16b7250eb932a9d121c",
    "dynasty": "五代十国",
    "content": [
      "厚于铁围山上铁，薄似双成仙体缬。蜀机凤雏动蹩躠，珊瑚枝枝撑著月。",
      "王恺家中藏难掘，颜回饥僝愁天雪。古松直笔雷不折，雪衣女啄蟠桃缺。",
      "佩入龙宫步迟迟，绣帘银殿何参差，即不知骊龙失珠知不知。"
    ]
  },
  {
    "id": "6ce235a8e2f5c16b316be9eea9e2d0dd",
    "title": "陈宫词",
    "authorName": "贯休",
    "authorId": "6ce235a8e2f5c16b7250eb932a9d121c",
    "dynasty": "五代十国",
    "content": [
      "缅想当时宫阙盛，荒宴椒房懱尧圣。",
      "玉树花歌百花里，珊瑚窗中海日迸。",
      "大臣来朝酒未醒，酒醒忠谏多不听。",
      "陈宫因此成野田，耕人犁破宫人镜。"
    ]
  },
  {
    "id": "6ce235a8e2f5c16b61bb859e773b69e0",
    "title": "拟齐梁酬所知见赠二首",
    "authorName": "贯休",
    "authorId": "6ce235a8e2f5c16b7250eb932a9d121c",
    "dynasty": "五代十国",
    "content": [
      "静只焚香坐，咏怀悲岁阑。",
      "佳人忽有赠，满手红琅玕。",
      "不独耀肌魄，将行为羽翰。",
      "酬如上青天，风雪空漫漫。"
    ]
  },
  {
    "id": "6ce235a8e2f5c16b61bb859e1b767bb4",
    "title": "拟齐梁酬所知见赠二首",
    "authorName": "贯休",
    "authorId": "6ce235a8e2f5c16b7250eb932a9d121c",
    "dynasty": "五代十国",
    "content": [
      "美如仙鼎金，清如纤手琴。",
      "孙登啸一声，缥缈不可寻。",
      "但觉神洋洋，如入三昧林。",
      "释手复在手，古意深复深。",
      "惭无英琼瑶，何以酬知音。"
    ]
  },
  {
    "id": "6ce235a8e2f5c16b14c0e9380bc9b50d",
    "title": "经古战场",
    "authorName": "贯休",
    "authorId": "6ce235a8e2f5c16b7250eb932a9d121c",
    "dynasty": "五代十国",
    "content": [
      "茫茫凶荒，迥如天设。驻马四顾，气候迂结。秋空峥嵘，黄日将没。",
      "多少行人，白日见物。莫道路高低，尽是战骨。莫见地赤碧，尽是征血。",
      "昔人既能忠尽于力，身糜戈戟。脂其风，膏其域。今人何不绳其塍？植其食。",
      "而使空旷年年，常贮愁烟。使我至此，不能无言。"
    ]
  },
  {
    "id": "6ce235a8e2f5c16b76405579fe3eaf87",
    "title": "村行遇猎",
    "authorName": "贯休",
    "authorId": "6ce235a8e2f5c16b7250eb932a9d121c",
    "dynasty": "五代十国",
    "content": [
      "猎师纷纷走榛莽，女亦相随把弓矢。南北东西尽杀心，断烧残云在围里。",
      "鹘拂荒田兔成血，竿打黄茅雉惊起。伤嗟个辈亦是人，一生将此关身己。",
      "我闻天地之大德曰生，又闻万事皆天意。何遣此人又如此，犹更愿天公一丈雪，深山麋鹿尽冻死。"
    ]
  },
  {
    "id": "6ce235a8e2f5c16b3f89b42fa82a7237",
    "title": "渔家",
    "authorName": "贯休",
    "authorId": "6ce235a8e2f5c16b7250eb932a9d121c",
    "dynasty": "五代十国",
    "content": [
      "赤芦盖屋低压恰，沙涨柴门水痕叠。",
      "黄鸡青犬花蒙笼，渔女渔儿扫风叶。",
      "有叟相逢带秋醉，自拔船桩色无愧。",
      "前山脚下得鱼多，恶浪堆中尽头睡。",
      "但得忘筌心自乐，肯羡前贤钓清渭。",
      "终须画取挂秋堂，与尔为邻有深意。"
    ]
  },
  {
    "id": "6ce235a8e2f5c16bf9b19b11ec3c8d25",
    "title": "田家作",
    "authorName": "贯休",
    "authorId": "6ce235a8e2f5c16b7250eb932a9d121c",
    "dynasty": "五代十国",
    "content": [
      "田家老翁无可作，昼甑蒸梨香漠漠。只向阶前曝背眠，赤桑大叶时时落。",
      "古堑侵门桃竹密，仓囤峨峨欲遮日。自云孙子解耕耘，四五年来腹多实。",
      "我闻此语心自悲，世上悠悠岂得知，稼而不穑徒尔为。"
    ]
  },
  {
    "id": "6ce235a8e2f5c16be29c24b5079d9c7f",
    "title": "江边祠",
    "authorName": "贯休",
    "authorId": "6ce235a8e2f5c16b7250eb932a9d121c",
    "dynasty": "五代十国",
    "content": [
      "松森森，江浑浑，江边古祠空闭门。",
      "精灵应醉社日酒，白龟咬断菖蒲根。",
      "花残泠红宿雨滴，土龙甲湿鬼眼赤。",
      "天符早晚下空碧，昨夜前村行霹雳。"
    ]
  },
  {
    "id": "6ce235a8e2f5c16b4f1801d4b8f0e742",
    "title": "苦热寄赤松道者",
    "authorName": "贯休",
    "authorId": "6ce235a8e2f5c16b7250eb932a9d121c",
    "dynasty": "五代十国",
    "content": [
      "天云如烧人如炙，天地炉中更合适。蝉喘雷乾冰井融，些子清风有何益。",
      "守羊真人聃之役，高吟招隐倚碧壁。紫气红烟鲜的的，涧茗园瓜曲尘色，骄冷奢凉合相忆。"
    ]
  },
  {
    "id": "6ce235a8e2f5c16bd679870c9dc28b71",
    "title": "偶作二首",
    "authorName": "贯休",
    "authorId": "6ce235a8e2f5c16b7250eb932a9d121c",
    "dynasty": "五代十国",
    "content": [
      "新诗一千首，古锦初下机。",
      "除月与鬼神，别未有人知。",
      "子期去不返，浩浩良不悲。",
      "不知天地间，知者复是谁。"
    ]
  },
  {
    "id": "6ce235a8e2f5c16bd679870c058dd602",
    "title": "偶作二首",
    "authorName": "贯休",
    "authorId": "6ce235a8e2f5c16b7250eb932a9d121c",
    "dynasty": "五代十国",
    "content": [
      "门前数枝路，路路车马鸣。",
      "名埃与利尘，千里万里行。",
      "只见青山高，岂见青山平。",
      "朱门势峨峨，冠盖何光明。",
      "黄鸟在花里，青蝉夺其声。",
      "尔生非金玉，岂常贵复贞。",
      "寄言之子心，可以归无形。"
    ]
  },
  {
    "id": "6ce235a8e2f5c16b482e7c6475ca76a2",
    "title": "春晚书山家",
    "authorName": "贯休",
    "authorId": "6ce235a8e2f5c16b7250eb932a9d121c",
    "dynasty": "五代十国",
    "content": [
      "柴门寂寂黍饭馨，山家烟火春雨晴。",
      "庭花蒙蒙水泠泠，小儿啼索树上莺。"
    ]
  },
  {
    "id": "6ce235a8e2f5c16b482e7c6430e1baea",
    "title": "春晚书山家",
    "authorName": "贯休",
    "authorId": "6ce235a8e2f5c16b7250eb932a9d121c",
    "dynasty": "五代十国",
    "content": [
      "水香塘黑蒲森森，鸳鸯鸂鶒如家禽。",
      "前村后垄桑柘深，东邻西舍无相侵。",
      "蚕娘洗茧前溪渌，牧童吹笛和衣浴。",
      "山翁留我宿又宿，笑指西坡瓜豆熟。"
    ]
  },
  {
    "id": "6ce235a8e2f5c16be0a5f76d31977a21",
    "title": "春晚闲居寄陈嵩伯",
    "authorName": "贯休",
    "authorId": "6ce235a8e2f5c16b7250eb932a9d121c",
    "dynasty": "五代十国",
    "content": [
      "春霖闭门久，春色聚庭木。",
      "一梦辞旧山，四邻有新哭。",
      "菰蒲生白水，风篁擢纤玉。",
      "为忆湖上翁，花时独冥目。"
    ]
  },
  {
    "id": "6ce235a8e2f5c16b90bee2b2401f75fe",
    "title": "长持经僧",
    "authorName": "贯休",
    "authorId": "6ce235a8e2f5c16b7250eb932a9d121c",
    "dynasty": "五代十国",
    "content": [
      "唠唠长夜坐，唠唠早起。杉森森，不见长，人声续续如流水。",
      "摐金挣玉，吐宫咽徵。头低草木，手合神鬼。日消三两黄金争得止，而槁木朽枝，一食而已。",
      "伤嗟浮世之人，善事不曾入耳。"
    ]
  },
  {
    "id": "6ce235a8e2f5c16be8ee930bae9bafba",
    "title": "寄高员外",
    "authorName": "贯休",
    "authorId": "6ce235a8e2f5c16b7250eb932a9d121c",
    "dynasty": "五代十国",
    "content": [
      "冷冽苍黄风似劈，雪骨冰筋满瑶席。",
      "庭松流污相抵吃，霜絮重裘火无力。",
      "孤峰地炉烧白枥，庞眉道者应相忆。",
      "倏忽维阳岁云暮，寂寥不觉成章句。",
      "惟应将寄蕊珠宫，禅刹云深一来否。"
    ]
  },
  {
    "id": "6ce235a8e2f5c16b62a565c251b6cc74",
    "title": "书陈处士屋壁二首",
    "authorName": "贯休",
    "authorId": "6ce235a8e2f5c16b7250eb932a9d121c",
    "dynasty": "五代十国",
    "content": [
      "有叟傲尧日，发白肌肤红。",
      "妻子亦读书，种兰清溪东。",
      "白云有奇色，紫桂含天风。",
      "即应迎鹤书，肯羡于洞洪。"
    ]
  },
  {
    "id": "6ce235a8e2f5c16b62a565c2fe707971",
    "title": "书陈处士屋壁二首",
    "authorName": "贯休",
    "authorId": "6ce235a8e2f5c16b7250eb932a9d121c",
    "dynasty": "五代十国",
    "content": [
      "高步前山前，高歌北山北。",
      "数载卖甘橙，山赀近云足。",
      "新诗不将出，往往僧乞得。",
      "唯云李太白，亦是偷桃贼。",
      "吟狂鬼神走，酒酽天地黑。",
      "青刍生阶除，撷之束成束。"
    ]
  },
  {
    "id": "6ce235a8e2f5c16ba0fa1d688a637d09",
    "title": "对月作",
    "authorName": "贯休",
    "authorId": "6ce235a8e2f5c16b7250eb932a9d121c",
    "dynasty": "五代十国",
    "content": [
      "今人看此月，古人看此月。如何古人心，难向今人说。",
      "古人求禄以及亲，及之如之何。忠孝为朱轮，今人求禄唯庇身。",
      "庇身如之何，恶木多斜文。斜文复斜文，颠窒何纷纷。"
    ]
  },
  {
    "id": "6ce235a8e2f5c16bd913d11b2f08a37b",
    "title": "山茶花",
    "authorName": "贯休",
    "authorId": "6ce235a8e2f5c16b7250eb932a9d121c",
    "dynasty": "五代十国",
    "content": [
      "风裁日染开仙囿，百花色死猩血谬。",
      "今朝一朵堕阶前，应有看人怨孙秀。"
    ]
  },
  {
    "id": "6ce235a8e2f5c16b1a210def9f2ba8a9",
    "title": "上孙使君",
    "authorName": "贯休",
    "authorId": "6ce235a8e2f5c16b7250eb932a9d121c",
    "dynasty": "五代十国",
    "content": [
      "圣主得贤臣，天地方交泰。",
      "恭惟岳精粹，多出于昭代。",
      "君侯握文镜，独立尘埃外。",
      "王演俗容仪，崔陵小风概。",
      "馨香拥兰雪，峻秀高嵩岱。",
      "嵇松领岁寒，庄剑无砻淬。",
      "威棱玉霜直，匠石金槌大。",
      "诗穿明月珠，道拍安期背。",
      "中兴鸾凤集，直道风云会。",
      "万卷似无书，三山如历块。",
      "德乎天所纵，清矣谁堪对。",
      "有法在朝端，无尘到冠盖。",
      "具瞻从密勿，旦夕调鼎鼐。",
      "为君整衢尊，为君戢蕃塞。",
      "岂知吾后意，忧此毗陵最。",
      "亲手赐彤弓，苍生是繄赖。",
      "下车邻寇散，是物冰壶内。",
      "龚遂爱廉平，次公太繁碎。",
      "裤襦砧动地，父母歌阛阓。",
      "□雪锁戈鋋，非烟绕旌旆。",
      "宁思子产冰，肯羡任棠薤。",
      "忽如春再来，不独天重戴。",
      "昂藏海峤鹤，冷碧仙庭桧。",
      "物物动和气，家家有新态。",
      "芙蓉开帟幕，锦帐无纤壒。",
      "鼓角穿冻云，恩波动耕耒。",
      "奸回改精魄，礼教书绅带。",
      "必于尧舜日，还似房杜辈。",
      "野人有章句，格力亦慷慨。",
      "若不入丘门，世间更谁爱。"
    ]
  },
  {
    "id": "6ce235a8e2f5c16b11fffd1df8e11ae5",
    "title": "嘲商客",
    "authorName": "贯休",
    "authorId": "6ce235a8e2f5c16b7250eb932a9d121c",
    "dynasty": "五代十国",
    "content": [
      "苇萧萧，风摵摵，落日江头何处客。",
      "斜倚帆樯不唤人，五湖浪向心中白。"
    ]
  },
  {
    "id": "6ce235a8e2f5c16b37eeb3a4b51568f7",
    "title": "寄王涤",
    "authorName": "贯休",
    "authorId": "6ce235a8e2f5c16b7250eb932a9d121c",
    "dynasty": "五代十国",
    "content": [
      "梅月多开户，衣裳润欲滴。",
      "寂寥虽无形，不是小雠敌。",
      "地虚草木壮，雨白桃李赤。",
      "永日无人来，庭花苦狼籍。",
      "吟高好鸟觑，风静茶烟直。",
      "唯思莱子来，衣拖五般色。"
    ]
  },
  {
    "id": "6ce235a8e2f5c16b6284cdcc481c7d07",
    "title": "上冯使君五首",
    "authorName": "贯休",
    "authorId": "6ce235a8e2f5c16b7250eb932a9d121c",
    "dynasty": "五代十国",
    "content": [
      "撑船碧江上，春日何迟迟。",
      "汀花最深处，拾得鸳鸯儿。"
    ]
  },
  {
    "id": "6ce235a8e2f5c16b6284cdcc8dcf0dea",
    "title": "上冯使君五首",
    "authorName": "贯休",
    "authorId": "6ce235a8e2f5c16b7250eb932a9d121c",
    "dynasty": "五代十国",
    "content": [
      "渔父无忧苦，水仙亦何别。",
      "眠在绿苇边，不知钓筒发。"
    ]
  },
  {
    "id": "6ce235a8e2f5c16b6284cdcceaaa9849",
    "title": "上冯使君五首",
    "authorName": "贯休",
    "authorId": "6ce235a8e2f5c16b7250eb932a9d121c",
    "dynasty": "五代十国",
    "content": [
      "樵叟无忧苦，地仙亦何别。",
      "茆屋岸花中，弄孙头似雪。"
    ]
  },
  {
    "id": "6ce235a8e2f5c16b6284cdcc5c10367e",
    "title": "上冯使君五首",
    "authorName": "贯休",
    "authorId": "6ce235a8e2f5c16b7250eb932a9d121c",
    "dynasty": "五代十国",
    "content": [
      "扣舷得新诗，茶煮桃花水。",
      "㠔㠔数片帆，去去殊未已。"
    ]
  },
  {
    "id": "6ce235a8e2f5c16b6284cdcc844487ea",
    "title": "上冯使君五首",
    "authorName": "贯休",
    "authorId": "6ce235a8e2f5c16b7250eb932a9d121c",
    "dynasty": "五代十国",
    "content": [
      "仁政无不及，乳獭将子行。",
      "谁家苦竹林，中有读书声。"
    ]
  },
  {
    "id": "6ce235a8e2f5c16b38a601a9fb1b9b00",
    "title": "拟",
    "authorName": "贯休",
    "authorId": "6ce235a8e2f5c16b7250eb932a9d121c",
    "dynasty": "五代十国",
    "content": [
      "我爱正考甫，思贤作商颂。我爱扬子云，理乱皆如凤。",
      "振衣中夜起，露花香旖旎。扑碎骊龙明月珠，敲出凤皇五色髓。",
      "陋巷萧萧风㭊㭊，缅想斯人胜圭璧。寂寥千载不相逢，无限区区尽虚掷。",
      "君不见沈约道，佳人不在兹，春光为谁惜。"
    ]
  },
  {
    "id": "6ce235a8e2f5c16b38a601a9b9d03cd5",
    "title": "拟",
    "authorName": "贯休",
    "authorId": "6ce235a8e2f5c16b7250eb932a9d121c",
    "dynasty": "五代十国",
    "content": [
      "安得龙猛笔，点石为黄金。散为酷吏家，使无贪残心。",
      "甘棠密叶成翠幄，款凤不来天地塞。所以倾国倾城人，如今如今不可得。"
    ]
  },
  {
    "id": "6ce235a8e2f5c16bff021581468886c7",
    "title": "古塞下曲四首",
    "authorName": "贯休",
    "authorId": "6ce235a8e2f5c16b7250eb932a9d121c",
    "dynasty": "五代十国",
    "content": [
      "古塞腥膻地，胡兵聚如蝇。",
      "寒雕中𩩉石，落在黄河冰。",
      "苍茫逻逤城，蘖蘖贼气兴。",
      "铸金祷秋穹，还拟相凭陵。"
    ]
  },
  {
    "id": "6ce235a8e2f5c16bff02158182d53542",
    "title": "古塞下曲四首",
    "authorName": "贯休",
    "authorId": "6ce235a8e2f5c16b7250eb932a9d121c",
    "dynasty": "五代十国",
    "content": [
      "战骨践成尘，飞入征人目。",
      "黄云忽变黑，战鬼作阵哭。",
      "阴风吼大漠，火号出不得。",
      "谁为天子前，唱此边城曲。"
    ]
  },
  {
    "id": "6ce235a8e2f5c16bff0215812cbf5a63",
    "title": "古塞下曲四首",
    "authorName": "贯休",
    "authorId": "6ce235a8e2f5c16b7250eb932a9d121c",
    "dynasty": "五代十国",
    "content": [
      "日向平沙出，还向平沙没。飞蓬落军营，惊雕去天末。",
      "帝乡青楼倚霄汉，歌吹掀天对花月。岂知塞上望乡人，日日双眸滴清血。"
    ]
  },
  {
    "id": "6ce235a8e2f5c16bff021581b7104109",
    "title": "古塞下曲四首",
    "authorName": "贯休",
    "authorId": "6ce235a8e2f5c16b7250eb932a9d121c",
    "dynasty": "五代十国",
    "content": [
      "狼烟在阵云，匈奴爱轻敌。",
      "领兵不知数，牛羊复吞碛。",
      "严冬大河枯，嫖姚去深击。",
      "战血染黄沙，风吹映天赤。"
    ]
  },
  {
    "id": "6ce235a8e2f5c16ba718a608841400cd",
    "title": "鼓腹曲",
    "authorName": "贯休",
    "authorId": "6ce235a8e2f5c16b7250eb932a9d121c",
    "dynasty": "五代十国",
    "content": [
      "我昔不幸兮遭百罹，苍苍留我兮到好时。耳闻钟鼓兮生丰肌，白发却黑兮自不知。",
      "东邻老人好吹笛，仓囤峨峨谷多赤。饼红虾兮㭊麋腊，有酒如浊醯兮呼我吃。",
      "往往醉倒潢洿之水边兮人尽识，孰云六五帝兮四三皇。",
      "如夔如龙羞如龚黄，吾不知此之言兮是何之言兮。"
    ]
  },
  {
    "id": "6ce235a8e2f5c16b32cf715c97953139",
    "title": "经旷禅师院",
    "authorName": "贯休",
    "authorId": "6ce235a8e2f5c16b7250eb932a9d121c",
    "dynasty": "五代十国",
    "content": [
      "吾师楞伽山中人，气岸古淡僧麒麟。曹溪老兄一与语，金玉声利。",
      "泥弃唾委，兀兀如顽云。骊珠兮固难价其价，灵芝兮何以根其根。",
      "真貌枯槁言朴略，衲衣烂黑烧岳痕。忆昔十四五年前苦寒节，礼师问师楞伽月。",
      "此时师握玉麈尾，报我却云非日月。一敲粉碎狂性歇，庭松无韵冷撼骨。",
      "搔窗擦檐数枝雪，迩来流浪于吴越。一片闲云空皎洁，再来寻师已蝉蜕。",
      "薝卜枝枯醴泉竭，水檀香火遗影在。甘露松枝月中折，宝师往日真隐心，今日不能堕双血。"
    ]
  },
  {
    "id": "6ce235a8e2f5c16b900989a36de0c184",
    "title": "边上作三",
    "authorName": "贯休",
    "authorId": "6ce235a8e2f5c16b7250eb932a9d121c",
    "dynasty": "五代十国",
    "content": [
      "见说青冢穴，中有白野狐。",
      "时时出沙碛，向东而号呼。",
      "号呼复号呼，画师图得无。"
    ]
  },
  {
    "id": "6ce235a8e2f5c16befa28830bd954f45",
    "title": "送张拾遗赴施州司户",
    "authorName": "贯休",
    "authorId": "6ce235a8e2f5c16b7250eb932a9d121c",
    "dynasty": "五代十国",
    "content": [
      "道之大道古太古，二字为名争莽卤。社稷安危在直言，须历尧阶挝谏鼓。",
      "恭闻吾皇至圣深无比，推席却几听至理。一言偶未合尧聪，贾生须看湘江水。",
      "君不见顷者百官排闼赴延英，阳城不死存令名。",
      "又不见仲尼遥奇司马子，佩玉垂绅合如此。公乎公乎施之掾，江上春风喜相见。",
      "畏天之命复行行，芙蓉为衣胜絁绢。好音入耳应非久，三峡闻猿莫回首。",
      "且啜千年羹，醉巴酒。"
    ]
  },
  {
    "id": "6ce235a8e2f5c16b2c3b52a51129a075",
    "title": "书倪氏屋壁三首",
    "authorName": "贯休",
    "authorId": "6ce235a8e2f5c16b7250eb932a9d121c",
    "dynasty": "五代十国",
    "content": [
      "茶烹绿乳花映帘，撑沙苦笋银纤纤。",
      "窗中山色青翠黏，主人于我情无厌。"
    ]
  },
  {
    "id": "6ce235a8e2f5c16b2c3b52a5fb237f84",
    "title": "书倪氏屋壁三首",
    "authorName": "贯休",
    "authorId": "6ce235a8e2f5c16b7250eb932a9d121c",
    "dynasty": "五代十国",
    "content": [
      "白桑红椹莺咽咽，面揉玉尘饼挑雪。",
      "将为数日已一月，主人于我特地切。"
    ]
  },
  {
    "id": "6ce235a8e2f5c16b2c3b52a5fd91c472",
    "title": "书倪氏屋壁三首",
    "authorName": "贯休",
    "authorId": "6ce235a8e2f5c16b7250eb932a9d121c",
    "dynasty": "五代十国",
    "content": [
      "水娇草媚掩山路，睡槎鸳鸯如画作。",
      "春光霭霭忽已暮，主人刚地不放去。"
    ]
  },
  {
    "id": "6ce235a8e2f5c16b765e5c6c52323da1",
    "title": "续姚梁公坐右铭",
    "authorName": "贯休",
    "authorId": "6ce235a8e2f5c16b7250eb932a9d121c",
    "dynasty": "五代十国",
    "content": [
      "善为尔诸身，行为尔性命。祸福必可转，莫悫言前定。",
      "见人之得，如己之得。则美无不克，见人之失。如己之失，是亨贞吉。",
      "反此之徒，天鬼必诛。福先祸始，好杀灭纪。不得不止，守谦寡欲。",
      "善善恶恶，不得不作。无见贵热，谄走蹩躠。无轻贱微，上下相依。",
      "古圣著书，矻矻孳孳。忠孝信行，越食逾衣。生天地间，未或非假。",
      "身危彩虹，景速奔马。胡不自彊，将升玉堂。胡为自坠，言虚行伪。",
      "艳殃尔寿须戒，酒腐尔肠须畏。励志须至，扑满必破。",
      "非莫非于饰非，过莫过于文过。及物阴功，子孙必封。",
      "无恃文学，是司奇薄。患随不忍，害逐无足。一此一彼，谐宫合徵。",
      "亲仁下问，立节求己。恶木之阴匪阴，盗泉之水匪水。",
      "世孚草草，能生几几。直须如冰如玉，种桃种李。嫉人之恶，酬恩报义。",
      "忽己之慢，成人之美。毋担虚誉，无背至理。恬和逊畅，冲融终始。",
      "天人之行，尽此而已。丁宁丁宁，戴发含齿。"
    ]
  },
  {
    "id": "6ce235a8e2f5c16b846c9d7b6b6a3a98",
    "title": "上卢少卿觅千文",
    "authorName": "贯休",
    "authorId": "6ce235a8e2f5c16b7250eb932a9d121c",
    "dynasty": "五代十国",
    "content": [
      "荆山有美玉，含华尚炳烂。",
      "堪为圣君玺，堪为圣君案。",
      "草木润不雕，烟霞覆不散。",
      "野人到山下，仰视星辰畔。",
      "倘或如栗黄，保之上霄汉。"
    ]
  },
  {
    "id": "6ce235a8e2f5c16b9d919fd028b5b91f",
    "title": "谢卢少卿惠千文",
    "authorName": "贯休",
    "authorId": "6ce235a8e2f5c16b7250eb932a9d121c",
    "dynasty": "五代十国",
    "content": [
      "庐山有石镜，高倚无尘垢。",
      "昼景分烟萝，夜魄侵星斗。",
      "苞含物象列，搜照鱼龙吼。",
      "寄谢天地间，毫端皆我有。"
    ]
  },
  {
    "id": "6ce235a8e2f5c16b380cce22916ed999",
    "title": "寄大愿和尚",
    "authorName": "贯休",
    "authorId": "6ce235a8e2f5c16b7250eb932a9d121c",
    "dynasty": "五代十国",
    "content": [
      "道朗居太山，达磨住熊耳。手擎清凉月，灵光溢天地。",
      "尽骑金师子，去世久已矣。吾师隐庐岳，外念全刳削。",
      "掷孔圣之日月，相空王之橐籥。曾升麟德殿，谭无著。",
      "赐衣三铢让不著，唯思红泉白石阁。因随裴楷离京索，迩来便止于匡霍。",
      "瀑布千寻喷冷烟，旃檀一枝翘瘦鹤。岘首故人清信在，千书万书取不诺。",
      "微人昔为门下人，扣玄佩惠无边垠。自怜亦是师子子，未逾三载能颦呻。",
      "一从散席归宁后，溪寺更有谁相亲。青山古木入白浪，赤松道士为东邻。",
      "焚香西望情何极，不及昙诜泪空滴。桐江太守社中人，还送郗超米千石。",
      "宝书遽掩修章句，万里空函亦何益。终须一替辟蛇人，未解融神出空寂。"
    ]
  },
  {
    "id": "6ce235a8e2f5c16bd0aeb9d4abd0947e",
    "title": "上顾大夫",
    "authorName": "贯休",
    "authorId": "6ce235a8e2f5c16b7250eb932a9d121c",
    "dynasty": "五代十国",
    "content": [
      "碧海漾仙洲，骊珠外无宝。",
      "一岳倚青冥，群山尽如草。",
      "君侯圣朝瑞，动只关玄造。",
      "谁云倚天剑，含霜在怀抱。",
      "谁云青云险，门前是平道。",
      "洪民亦何幸，里巷清如扫。",
      "至化无经纶，至神无祝祷。",
      "即应炳文柄，孤平去浩浩。",
      "即应调鼎味，比屋堪封保。",
      "野人慕正化，来自海边岛。",
      "经传髻里珠，诗学池中藻。",
      "闭门十馀载，庭杉共枯槁。",
      "今朝投至鉴，得不倾肝脑。",
      "斯文如未精，归山更探讨。"
    ]
  },
  {
    "id": "6ce235a8e2f5c16bf479ab9fb1225cc7",
    "title": "寒月送玄",
    "authorName": "贯休",
    "authorId": "6ce235a8e2f5c16b7250eb932a9d121c",
    "dynasty": "五代十国",
    "content": [
      "之子逍遥尘世薄，格淡于云语如鹤。相见唯谈海上山，碧侧青斜冷相沓。",
      "芒鞋竹杖寒冻时，玉霄忽去非有期。僮担亦笼密雪里，世人无人留得之。",
      "想入红霞路深邃，孤峰纵啸仙飙起。星精聚观泣海鬼，月涌薄烟花点水。",
      "送君丁宁有深旨，好寻佛窟游银地。雪眉衲僧皆正气，伊昔贞白先生同此意。",
      "若得神圣之药，即莫忘远相寄。"
    ]
  },
  {
    "id": "6ce235a8e2f5c16ba56104dccf75c69b",
    "title": "上杜使君",
    "authorName": "贯休",
    "authorId": "6ce235a8e2f5c16b7250eb932a9d121c",
    "dynasty": "五代十国",
    "content": [
      "为鱼须处海，为木须在岳。",
      "一登君子堂，顿觉心寥廓。",
      "右听青女镜，左听宣尼铎。",
      "政术似蒲卢，诗情出冲漠。",
      "从来苦清苦，近更加澹薄。",
      "讼庭何所有，一只两只鹤。",
      "烟霞色拥墙，禾黍香侵郭。",
      "严霜与美雨，皆从二天落。",
      "苍生苦疮痍，如何尽消削。",
      "圣君新雨露，更作谁恩渥。",
      "即捉五色笔，密勿金銮角。",
      "即同房杜手，把乾坤橐籥。",
      "休说卜圭峰，开门对林壑。"
    ]
  },
  {
    "id": "6ce235a8e2f5c16b6343ff03cba28450",
    "title": "送僧入马头山",
    "authorName": "贯休",
    "authorId": "6ce235a8e2f5c16b7250eb932a9d121c",
    "dynasty": "五代十国",
    "content": [
      "马头宝峰，秀塞寒空。有叟有叟，真隐其中。无味醍醐，亦非般若。",
      "白趾碧目，数百潇洒。苦竹大于杉，白熊卧如马。金钟撼壑，布水喷瓦。",
      "芙蓉堂开峰月入，岳精踏雪立屋下。伊余解攀缘，已是非常者。",
      "更有叟，独往来，与我语。情无刚彊，气透今古。竹笠援补，芒鞋藤乳。",
      "北风倒人，乾雪不聚。满头霜雪汤雪去，汤雪去。无人及，空望真气江上立。"
    ]
  },
  {
    "id": "6ce235a8e2f5c16b5bd23f5f58093f7f",
    "title": "上卢使君",
    "authorName": "贯休",
    "authorId": "6ce235a8e2f5c16b7250eb932a9d121c",
    "dynasty": "五代十国",
    "content": [
      "夔龙在庙堂，虽然有佥议。",
      "苍生得父母，自是天之意。",
      "鄱阳气候正，文物皆鲜媚。",
      "金镜有馀光，春风少闲地。",
      "膺门倚寒碧，到者宁容易。",
      "宾从皆凤毛，爪牙悉猿臂。",
      "楼台千万户，锦绣龙歌沸。",
      "大惠虫鸟全，至严龙虎畏。",
      "可怜召伯树，婆娑不胜翠。",
      "诗搜日月华，道咽神仙味。",
      "嘉树白雀来，祥烟甘露坠。",
      "中川一带香，□开幽邃地。",
      "逸少情有馀，东山境不啻。",
      "恭闻圣天子，廊庙犹虚位。",
      "应知黎庶心，只恐徵书至。"
    ]
  },
  {
    "id": "6ce235a8e2f5c16bd4ea0af3156bf7df",
    "title": "送颢雅禅师",
    "authorName": "贯休",
    "authorId": "6ce235a8e2f5c16b7250eb932a9d121c",
    "dynasty": "五代十国",
    "content": [
      "霜锋擗石鸟雀聚，帆冻阴飙吹不举。芬陀利香释驎虎，幡幢冒雪争迎取。",
      "春光主，芙蓉堂窄堆花乳，手提金桴打金鼓。天花娉婷下如雨，狻猊座上师子语。",
      "苦却乐，乐却苦，卢至黄金忽如土。"
    ]
  },
  {
    "id": "6ce235a8e2f5c16b41a7ee1564341935",
    "title": "和杨使君游赤松山",
    "authorName": "贯休",
    "authorId": "6ce235a8e2f5c16b7250eb932a9d121c",
    "dynasty": "五代十国",
    "content": [
      "为郡三星无一事，龚黄意外扳乔松。",
      "日边扬历不争路，云外苔藓须留踪。",
      "溪月未落漏滴滴，隼旟已入山重重。",
      "扪萝盖输山屐伴，驻旆不见朝霞浓。",
      "乳猿剧黠挂险树，露木翠脆生诸峰。",
      "初平谢公道非远，黯然物外心相逢。",
      "石羊依稀龁瑶草，桃花仿佛开仙宫。",
      "终当归补吾君衮，好山好水那相容。"
    ]
  },
  {
    "id": "6ce235a8e2f5c16be8935d2e929a8bd0",
    "title": "送崔使君",
    "authorName": "贯休",
    "authorId": "6ce235a8e2f5c16b7250eb932a9d121c",
    "dynasty": "五代十国",
    "content": [
      "柳门柳门，芳草芊绵。日日日日，黯然黯然。子牟恋阙归阙，王粲下楼相别。",
      "食实得地，颇淹岁月。今朝天子在上，合雪必雪。况绛之牧，文行炳洁。",
      "释谓缘因，久昵清尘。王嘉迎安，远狎遗民。媲彼二子，厥或相似。",
      "论文不文，话道无滓。士有贵逼，势不可遏。麟步规矩，凤翥昂蘖。",
      "岘首仁踪项频跋，商云乳麝香可撮。望尘□□连紫闼，吾皇必用整乾坤，莫忘江头白头达。"
    ]
  },
  {
    "id": "6ce235a8e2f5c16bf87b5827cf13e700",
    "title": "杜侯行",
    "authorName": "贯休",
    "authorId": "6ce235a8e2f5c16b7250eb932a9d121c",
    "dynasty": "五代十国",
    "content": [
      "天目连天搏秀气，峥嵘作起新城地。德门钟秀光盛时，三虎八龙皆世瑞。",
      "顷者天厖乱下鲸翻海，烽火崩腾照行在。江表唯传君子营，剑冲牛斗疏真宰。",
      "金昆玉季轻三鼓，煮海悬鱼臣节苦。雁影参差入瑞烟，荆花灿烂开仙圃。",
      "我闻大中咸通真令主，相惟大杜兼小杜。但能致君活国济生人，亦何必须踏金梯，折桂树。",
      "宣宗懿宗调舜琴，大杜小杜为殷霖。出将入相兮功德深，生人受赐兮直至今。",
      "杜侯兄弟继之后，璞玉浑金美腾口。常言一呼百万何足云，终取封侯之印大如斗。",
      "功闻吾皇似尧禹，搜索贤良皆面睹。杜侯杜侯，君傥修令德，克有终，即必还为大杜兼小杜。",
      "人之戴兮天笔注，国之福兮天固祚。四海无波八表臣，如今而后君看取。"
    ]
  },
  {
    "id": "6ce235a8e2f5c16bb82c4f6971d2ab56",
    "title": "偶作五首",
    "authorName": "贯休",
    "authorId": "6ce235a8e2f5c16b7250eb932a9d121c",
    "dynasty": "五代十国",
    "content": [
      "谁信心火多，多能焚大国。",
      "谁信鬓上丝，茎茎出蚕腹。",
      "尝闻养蚕妇，未晓上桑树。",
      "下树畏蚕饥，儿啼亦不顾。",
      "一春膏血尽，岂止应王赋。",
      "如何酷吏酷，尽为搜将去。",
      "蚕蛾为蝶飞，伪叶空满枝。",
      "冤梭与恨机，一见一沾衣。"
    ]
  },
  {
    "id": "6ce235a8e2f5c16bb82c4f695230caa7",
    "title": "偶作五首",
    "authorName": "贯休",
    "authorId": "6ce235a8e2f5c16b7250eb932a9d121c",
    "dynasty": "五代十国",
    "content": [
      "机生机，巧生巧，心镬烘烘日煎炒。",
      "闯蜀眉颦游海岛，扶桑椹熟金乌饱。",
      "金乌饱，飞复飞，四天下人眼眙眙。"
    ]
  },
  {
    "id": "6ce235a8e2f5c16bb82c4f6979411acf",
    "title": "偶作五首",
    "authorName": "贯休",
    "authorId": "6ce235a8e2f5c16b7250eb932a9d121c",
    "dynasty": "五代十国",
    "content": [
      "孰云我轻薄，石头如何唤作玉。孰云我是非，随邪逐恶又争得。",
      "古人终不事悠悠，一言道合死即休。岂不见大鹏点翼盖十洲，是何之物鸣啾啾。"
    ]
  },
  {
    "id": "6ce235a8e2f5c16bb82c4f690123efaa",
    "title": "偶作五首",
    "authorName": "贯休",
    "authorId": "6ce235a8e2f5c16b7250eb932a9d121c",
    "dynasty": "五代十国",
    "content": [
      "君子食即食，何必在珍华。小人食不食，纵食如泥沙。",
      "清歌且莫唱，妙舞亦休夸。尔非凤炙麒麟肉，焉能一挂于齿牙。",
      "去来去来归去来，红泉正洒芙蓉霞。"
    ]
  },
  {
    "id": "6ce235a8e2f5c16bb82c4f693572d5b1",
    "title": "偶作五首",
    "authorName": "贯休",
    "authorId": "6ce235a8e2f5c16b7250eb932a9d121c",
    "dynasty": "五代十国",
    "content": [
      "君不见金陵风台月榭烟霞光，如今五里十里野火烧茫茫。",
      "君不见西施绿珠颜色可倾国，乐极悲来留不得。",
      "君不见汉王力尽得乾坤，如何秋雨洒庙门。铜台老树作精魅，金谷野狐多子孙。",
      "几许繁华几更改，唯有尧舜周召丘轲似长在。坐看楼阁成丘墟，莫话桑田变成海。",
      "吾有清凉雪山雪，天上人间常皎洁。茫茫欲火欲烧人，惆怅无因为君说。"
    ]
  },
  {
    "id": "6ce235a8e2f5c16b9774ff8bf2649d85",
    "title": "山中作",
    "authorName": "贯休",
    "authorId": "6ce235a8e2f5c16b7250eb932a9d121c",
    "dynasty": "五代十国",
    "content": [
      "山为水精宫，藉花无尘埃。吟狂岳似动，笔落天琼瑰。",
      "伊余自乐道，不论才不才。有时鬼笑两三声，疑是大谢小谢李白来。"
    ]
  },
  {
    "id": "6ce235a8e2f5c16bf7efe102a136f818",
    "title": "闻前王使君在泽潞居",
    "authorName": "贯休",
    "authorId": "6ce235a8e2f5c16b7250eb932a9d121c",
    "dynasty": "五代十国",
    "content": [
      "为善无近名，窃名者得声不如心，诚哉是言也。使君圣朝瑞，乾符初刺婺。",
      "德变人性灵，笔变人风土。烟霞与虫鸟，和气将美雨。",
      "千里与万里，各各来相附。信哉有良吏，玄谶应百数。",
      "古人古人自古人，今日又见民歌六七裤。不幸大寇崩腾来，孤城势孤固难锢。",
      "攀辕既不及，旌旆冲风露。大驾已西幸，飘零何处去？",
      "婺人空悲哀，对生祠泣沾莓苔。忽闻暂寄河之北，兵强四面无尘埃。",
      "唯祝銮舆早归来，用此咎繇仲虺才。使四野雾廓，八纮镜开。",
      "皇天无亲，长与善邻，宜哉宜哉。"
    ]
  },
  {
    "id": "6ce235a8e2f5c16b57427dafcf7c3e8a",
    "title": "将入匡山别芳昼二公二首其一",
    "authorName": "贯休",
    "authorId": "6ce235a8e2f5c16b7250eb932a9d121c",
    "dynasty": "五代十国",
    "content": [
      "喷岚堆黛塞寒碧，窗前古雪如白石。",
      "临岐约我来不来，若来须拨红霞觅。"
    ]
  },
  {
    "id": "6ce235a8e2f5c16be1d7050cd710ebba",
    "title": "送杨秀才",
    "authorName": "贯休",
    "authorId": "6ce235a8e2f5c16b7250eb932a9d121c",
    "dynasty": "五代十国",
    "content": [
      "北山峨峨香拂拂，翠涨青奔势巉崒。赤松君宅在其中，紫金为墙珠作室。",
      "玻璃门外仙獓睡，幢节森森绛烟密。水精帘卷桃花开，文锦娉婷众非一。",
      "抚长离，坎答鼓。花姑吹箫，弄玉起舞。三万八千为半日，海涸鳌枯等闲睹。",
      "爱共安期棋，苦识彭祖祖。有时朝玉京，红云拥金虎。",
      "石桥亦是神仙住，白凤飞来又飞去。五云缥缈羽翼高，世人仰望心空劳。"
    ]
  },
  {
    "id": "6ce235a8e2f5c16b6e1b54e62915ad9d",
    "title": "别杜将军",
    "authorName": "贯休",
    "authorId": "6ce235a8e2f5c16b7250eb932a9d121c",
    "dynasty": "五代十国",
    "content": [
      "伊余本是胡为者，采蕈锄茶在穷野。偶披蓑笠事空王，馀力为文拟何谢。",
      "少年心在青云端，知音满地皆龙鸾。遽逢天步艰难日，深藏溪谷空长叹。",
      "偶出重围遇英哲，留我江楼经岁月。身隈玉帐香满衣，梦历金盆雨和雪。",
      "东风来兮歌式微，深云道人召来归。燕辞大厦兮将何为，蒙蒙花雨兮莺飞飞，一汀杨柳同依依。"
    ]
  },
  {
    "id": "6ce235a8e2f5c16b63fa682046f5d79d",
    "title": "送梦上人归京",
    "authorName": "贯休",
    "authorId": "6ce235a8e2f5c16b7250eb932a9d121c",
    "dynasty": "五代十国",
    "content": [
      "伊余龙钟归海涯，千山万水情自怡。梦公别我还上国，江边惨执行迟迟。",
      "向我道云中觅伴未得伴，又示我数首新诗尽是诗。",
      "只恐不如此，若如此如此，即须天子知。萧萧金吹荆门口，槐菊斗黄落叶走。",
      "前程胜事未可涯，但空圭峰难入手。莲峰掌记韩拾遗，雁行雍穆世所稀。",
      "二十年前即别离，凭师一话吟朝饥。"
    ]
  },
  {
    "id": "6ce235a8e2f5c16bf7ddc0c22e222662",
    "title": "问岳禅师疾",
    "authorName": "贯休",
    "authorId": "6ce235a8e2f5c16b7250eb932a9d121c",
    "dynasty": "五代十国",
    "content": [
      "世病如山岳，世医皆拱手。道病如金锁，师遭锁锁否。",
      "伊昔芙蓉颊，谈经似主涉。苏合昼氤氲，天花似飞蝶。",
      "觉树垂实，魔辈刺疾。病也不问，终不皴膝。春光冉冉，不上尔质。",
      "东风浩浩，谩入尔室。云何斯人，而有斯疾。"
    ]
  },
  {
    "id": "6ce235a8e2f5c16bc2e76b8bddb1eb67",
    "title": "上荆南府主三让德政碑",
    "authorName": "贯休",
    "authorId": "6ce235a8e2f5c16b7250eb932a9d121c",
    "dynasty": "五代十国",
    "content": [
      "明明赫赫中兴主，动纳诸隍冠前古。四海英雄尽戢兵，皆如圪圪天金柱。",
      "万姓多论政与德，请树丰碑似山岳。一从寇灭二十年，琬琰雕镌赐重叠。",
      "荆州化风何卓异，寡欲无为合天地。虽立贞碑与众殊，字字皆是吾皇意。",
      "君侯捧碑西拜泣，臣且何人恩荐及。凤皇衔下雕龙文，德昧政虚争敢立。",
      "函封三奏心匍匐，坚让此碑声盖国。我恐江淹五色笔，作不立此碑之碑文不得。"
    ]
  },
  {
    "id": "6ce235a8e2f5c16bea7defc4a53e9ac5",
    "title": "施万病丸",
    "authorName": "贯休",
    "authorId": "6ce235a8e2f5c16b7250eb932a9d121c",
    "dynasty": "五代十国",
    "content": [
      "我闻昔有海上翁，须眉皎白尘土中。",
      "葫芦盛药行如风，病者与药皆惺憁。",
      "药王药上亲兄弟，救人急于己诸体。",
      "玉毫调御偏赞扬，金轮释梵咸归礼。",
      "贤守运心亦相似，不吝亲亲拘子子。",
      "曾闻古德有深言，由来大士皆如此。"
    ]
  },
  {
    "id": "6ce235a8e2f5c16b5cc2372f9e524293",
    "title": "甘雨应祈",
    "authorName": "贯休",
    "authorId": "6ce235a8e2f5c16b7250eb932a9d121c",
    "dynasty": "五代十国",
    "content": [
      "春雨偶愆期，草木亦未觉。君侯不遑处，退食或闭阁。",
      "东海浪滔滔，西江波漠漠。得不愿身为大虬，金其角，玉其甲。",
      "一吸再喢，云平雾匝。华畅九有，清倾六合。使不苏者苏，不足者足。",
      "情通上玄，如膏绵绵。有叟有叟，鼓腹歌于道边。歌曰：麦苗芃芃兮鸧鹒飞，日出而作兮日入归，如彼草木兮雨露肥。",
      "古人三乐兮，我乐多之。天之成兮，地之平兮。柘系黄兮，瓠叶青兮。",
      "乳女啼兮，蒸黍馨兮。炙背扪虱兮，复何经营兮。"
    ]
  },
  {
    "id": "6ce235a8e2f5c16b8e8e824ee05f0790",
    "title": "寄韩团练",
    "authorName": "贯休",
    "authorId": "6ce235a8e2f5c16b7250eb932a9d121c",
    "dynasty": "五代十国",
    "content": [
      "真宰动洪炉，万物皆消息。",
      "唯有三珠树，不用东风力。",
      "君子天庙器，头骨何巉崱。",
      "海内久闻名，江西偶相识。",
      "谁不有诗机，麟龙不解织。",
      "谁不有心地，兰茝不曾植。",
      "多君二俱作，独立千仞壁。",
      "话道出先天，凭师动臻极。",
      "青霄雁行律，红露荆花滴。",
      "偶然成远别，别后长相忆。",
      "行至鄱阳郡，又见谢安石。",
      "留我遇残冬，身心苦恬寂。",
      "江上春又至，引颈山空积。",
      "何日再相逢，天香满瑶席。"
    ]
  },
  {
    "id": "6ce235a8e2f5c16b185ec8d02c82f7a1",
    "title": "春野作五首",
    "authorName": "贯休",
    "authorId": "6ce235a8e2f5c16b7250eb932a9d121c",
    "dynasty": "五代十国",
    "content": [
      "闲步浅青平绿，流水征车自逐。谁家挟弹少年，拟打红衣啄木。"
    ]
  },
  {
    "id": "6ce235a8e2f5c16b185ec8d09e483ef3",
    "title": "春野作五首",
    "authorName": "贯休",
    "authorId": "6ce235a8e2f5c16b7250eb932a9d121c",
    "dynasty": "五代十国",
    "content": [
      "山花雨打尽，满地如烂锦。",
      "远寻鹧鸪雏，拾得一团蕈。"
    ]
  },
  {
    "id": "6ce235a8e2f5c16b185ec8d01b49b8b2",
    "title": "春野作五首",
    "authorName": "贯休",
    "authorId": "6ce235a8e2f5c16b7250eb932a9d121c",
    "dynasty": "五代十国",
    "content": [
      "大牛苦耕田，乳犊望似泣。",
      "万事皆天意，绿草头蕺蕺。"
    ]
  },
  {
    "id": "6ce235a8e2f5c16b185ec8d0670817ac",
    "title": "春野作五首",
    "authorName": "贯休",
    "authorId": "6ce235a8e2f5c16b7250eb932a9d121c",
    "dynasty": "五代十国",
    "content": [
      "斜阳射破冢，髑髅半出地。",
      "不知谁氏子，犹自作意气。"
    ]
  },
  {
    "id": "6ce235a8e2f5c16b185ec8d0344d4086",
    "title": "春野作五首",
    "authorName": "贯休",
    "authorId": "6ce235a8e2f5c16b7250eb932a9d121c",
    "dynasty": "五代十国",
    "content": [
      "牛儿小，牛女少，抛牛沙上斗百草，锄陇老人又太老。",
      "薄烟漠漠覆桑枣，戴嵩醉后取次扫。"
    ]
  },
  {
    "id": "6ce235a8e2f5c16b3eb8c98e04ed1f2e",
    "title": "怀二三朝友",
    "authorName": "贯休",
    "authorId": "6ce235a8e2f5c16b7250eb932a9d121c",
    "dynasty": "五代十国",
    "content": [
      "伤心复伤心，流光似飞电。有惠骊龙十斛珠，不如一见君子面。",
      "愁人复愁人，满眼皆埃尘。有惠黄金一万斤，不如一见于仁人。",
      "我昔读诗书，如今尽抛也。只记得田叔孟温舒，帝王满口呼长者。"
    ]
  },
  {
    "id": "6ce235a8e2f5c16be387232502432e4b",
    "title": "偶作",
    "authorName": "贯休",
    "authorId": "6ce235a8e2f5c16b7250eb932a9d121c",
    "dynasty": "五代十国",
    "content": [
      "君子称一善，馨香遍九垓。",
      "小人妒一善，处处生嫌猜。",
      "口如暴死人，铁尺拗不开。",
      "稂莠蚀田髓，积阴成冬雷。",
      "因知咋舌人，千古空悠哉。"
    ]
  },
  {
    "id": "6ce235a8e2f5c16b54457ac2aa98e18a",
    "title": "义士行",
    "authorName": "贯休",
    "authorId": "6ce235a8e2f5c16b7250eb932a9d121c",
    "dynasty": "五代十国",
    "content": [
      "先生先生不可遇，爱平不平眉斗竖。",
      "黄昏雨雹空似黳，别我不知何处去。"
    ]
  },
  {
    "id": "6ce235a8e2f5c16b355da055bfd8b653",
    "title": "观怀素",
    "authorName": "贯休",
    "authorId": "6ce235a8e2f5c16b7250eb932a9d121c",
    "dynasty": "五代十国",
    "content": [
      "张颠颠后颠非颠，直至怀素之颠始是颠。师不谭经不说禅，筋力唯于草书朽。",
      "颠狂却恐是神仙，有神助兮人莫及。铁石画兮墨须入，金尊竹叶数斗馀。",
      "半斜半倾山衲湿，醉来把笔狞如虎。",
      "粉壁素屏不问主，乱拿乱抹无规矩。罗刹石上坐伍子胥，蒯通八字立对汉高祖。",
      "势崩腾兮不可止，天机暗转锋铓里。闪电光边霹雳飞，古柏身中𣵡龙死。",
      "骇人心兮目眓{目臭}，顿人足兮神辟易。乍如沙场大战后，断枪橛箭皆狼籍。",
      "又似深山朽石上，古病松枝挂铁锡。月兔笔，天灶墨，斜凿黄金侧剉玉。",
      "珊瑚枝长大束束，天马骄狞不可勒。东却西，南又北，倒又起，断复续。",
      "忽如鄂公喝住单雄信，秦王肩上𠞈著枣木槊。",
      "怀素师，怀素师，若不是星辰降瑞，即必是河岳孕灵。",
      "固宜须冷笑逸少，争得不心醉伯英。天台古杉一千尺，崖崩劁折何峥嵘。",
      "或细微，仙衣半拆金线垂。或妍媚，桃花半红公子醉。",
      "我恐山为墨兮磨海水，天与笔兮书大地。乃能略展狂僧意，常恨与师不相识。",
      "一见此书空叹息，伊昔张渭任华叶季良。",
      "数子赠歌岂虚饰，所不足者浑未曾道著其神力。",
      "石桥被烧烧，良玉土不蚀。锥画沙兮印印泥，世人世人争得测。",
      "知师雄名在世间，明月清风有何极。"
    ]
  },
  {
    "id": "6ce235a8e2f5c16b7be9c6e7c357832d",
    "title": "送卢舍人三首",
    "authorName": "贯休",
    "authorId": "6ce235a8e2f5c16b7250eb932a9d121c",
    "dynasty": "五代十国",
    "content": [
      "一曰：劝君不用登岘首山，读羊祜碑。男儿事业须自奇，此碑山头如日月。",
      "日日照人人不知，人不知，青山白云徒尔为。"
    ]
  },
  {
    "id": "6ce235a8e2f5c16b7be9c6e7774b0b24",
    "title": "送卢舍人三首",
    "authorName": "贯休",
    "authorId": "6ce235a8e2f5c16b7250eb932a9d121c",
    "dynasty": "五代十国",
    "content": [
      "二曰：劝君登商山，不用觅商山皓。云深雪深骡马倒，我愿终南太华变为金。",
      "吾后见之不为宝，我愿九州四海纸。幅幅与君为谏草，使蹑卨践夔。",
      "逢轩见皞，日环五色。是物得老，如此即商山皓。商山皓，君不用讨他，他必来相讨。"
    ]
  },
  {
    "id": "6ce235a8e2f5c16b7be9c6e70070a6f0",
    "title": "送卢舍人三首",
    "authorName": "贯休",
    "authorId": "6ce235a8e2f5c16b7250eb932a9d121c",
    "dynasty": "五代十国",
    "content": [
      "三曰：君不见释梵诸天寿亿垓，天上人间去复来。",
      "君又不见紫金为轮一千幅，宝洲□四皆臣伏。轮王释梵作何因，只是弘隆大乘福。",
      "自古皇王与贤哲，顶敬心师刻金玉。报通三世释迦言，莫将梁武为题目。",
      "君不见近代韦裴蒋与萧，文房书府师百僚。代天理物映千古，布发掩泥非一朝。",
      "大哉释梵轮王璞，已矣何人继先觉。行行珍重寄斯言，斯言不是寻常曲。"
    ]
  },
  {
    "id": "6ce235a8e2f5c16b0b8baa4ca0852bea",
    "title": "宿深村",
    "authorName": "贯休",
    "authorId": "6ce235a8e2f5c16b7250eb932a9d121c",
    "dynasty": "五代十国",
    "content": [
      "行行一宿深村里，鸡犬丰年闹如市。",
      "黄昏见客合家喜，月下取鱼戽塘水。"
    ]
  },
  {
    "id": "6ce235a8e2f5c16b0be536044ebea7f0",
    "title": "黄莺",
    "authorName": "贯休",
    "authorId": "6ce235a8e2f5c16b7250eb932a9d121c",
    "dynasty": "五代十国",
    "content": [
      "一种为春禽，花中开羽翼。",
      "如何此鸟身，便是黄金色。",
      "黄金色，若逢竹实终不食。"
    ]
  },
  {
    "id": "6ce235a8e2f5c16b37d5c8bde7018b01",
    "title": "送越将归会稽",
    "authorName": "贯休",
    "authorId": "6ce235a8e2f5c16b7250eb932a9d121c",
    "dynasty": "五代十国",
    "content": [
      "面如玉盘身八尺，燕语清狞战袍窄。",
      "古岳龙腥一匣霜，江上相逢双眼碧。",
      "冉冉春光方婉娩，黯然别我归稽巘。",
      "他年必帅邯郸儿，与我杀轻班定远。"
    ]
  },
  {
    "id": "6ce235a8e2f5c16b7ed27cfd593250fa",
    "title": "别仙客",
    "authorName": "贯休",
    "authorId": "6ce235a8e2f5c16b7250eb932a9d121c",
    "dynasty": "五代十国",
    "content": [
      "巨鳌头缩翻仙翠，蟠桃烂落珊瑚地。",
      "浪溅霓旌湿鹏翅，略别千年太容易。"
    ]
  },
  {
    "id": "6ce235a8e2f5c16bfbe86c98c58984cd",
    "title": "读唐史",
    "authorName": "贯休",
    "authorId": "6ce235a8e2f5c16b7250eb932a9d121c",
    "dynasty": "五代十国",
    "content": [
      "我爱李景伯，内宴执良规。",
      "君臣道昭彰，天颜终熙怡。",
      "大簸怕清风，糠秕缭乱飞。",
      "洪炉烹五金，黄金终自奇。",
      "大哉为忠臣，舍此何所之。"
    ]
  },
  {
    "id": "6ce235a8e2f5c16bb8c52b1774cf2c3e",
    "title": "樵叟",
    "authorName": "贯休",
    "authorId": "6ce235a8e2f5c16b7250eb932a9d121c",
    "dynasty": "五代十国",
    "content": [
      "樵父貌饥带尘土，自言一生苦寒苦。",
      "担头担个赤瓷罂，斜阳独立蒙笼坞。"
    ]
  },
  {
    "id": "6ce235a8e2f5c16b5929f7c601b717ef",
    "title": "春山行",
    "authorName": "贯休",
    "authorId": "6ce235a8e2f5c16b7250eb932a9d121c",
    "dynasty": "五代十国",
    "content": [
      "重叠太古色，蒙蒙花雨时。",
      "好峰行恐尽，流水语相随。",
      "黑壤生红黍，黄猿领白儿。",
      "因思石桥月，曾与故人期。"
    ]
  },
  {
    "id": "6ce235a8e2f5c16b980549af979639a9",
    "title": "读杜工部集二首",
    "authorName": "贯休",
    "authorId": "6ce235a8e2f5c16b7250eb932a9d121c",
    "dynasty": "五代十国",
    "content": [
      "造化拾无遗，唯应杜甫诗。",
      "岂非玄域橐，夺得古人旗。",
      "日月精华薄，山川气概卑。",
      "古今吟不尽，惆怅不同时。"
    ]
  },
  {
    "id": "6ce235a8e2f5c16b980549af232a7486",
    "title": "读杜工部集二首",
    "authorName": "贯休",
    "authorId": "6ce235a8e2f5c16b7250eb932a9d121c",
    "dynasty": "五代十国",
    "content": [
      "甫也道亦丧，孤身出蜀城。",
      "彩毫终不撅，白雪更能轻。",
      "命薄相如命，名齐李白名。",
      "不知耒阳令，何以葬先生。"
    ]
  },
  {
    "id": "6ce235a8e2f5c16bca717e836a02168f",
    "title": "寄紫阁隐者",
    "authorName": "贯休",
    "authorId": "6ce235a8e2f5c16b7250eb932a9d121c",
    "dynasty": "五代十国",
    "content": [
      "积翠藏一叟，常思未得游。",
      "不知在岩下，为复在峰头。",
      "苔上枯藤笐，泉淋破石楼。",
      "伊余更何事，不学此翁休。"
    ]
  },
  {
    "id": "6ce235a8e2f5c16bc60ad38117d5557d",
    "title": "春寄西山陈陶",
    "authorName": "贯休",
    "authorId": "6ce235a8e2f5c16b7250eb932a9d121c",
    "dynasty": "五代十国",
    "content": [
      "搔首复搔首，孤怀草萋萋。",
      "春光已满目，君在西山西。",
      "堑水成文去，庭柯擎翠低。",
      "所思不可见，黄鸟花中啼。"
    ]
  },
  {
    "id": "6ce235a8e2f5c16b93d76957cd5bd065",
    "title": "秋末江行",
    "authorName": "贯休",
    "authorId": "6ce235a8e2f5c16b7250eb932a9d121c",
    "dynasty": "五代十国",
    "content": [
      "四顾木落尽，扁舟增所思。",
      "云冲远烧出，帆转大荒迟。",
      "天际霜雪作，水边蒿艾衰。",
      "断猿不堪听，一听亦同悲。"
    ]
  },
  {
    "id": "6ce235a8e2f5c16bfb4c97d7fc23fa13",
    "title": "寄令狐郎中",
    "authorName": "贯休",
    "authorId": "6ce235a8e2f5c16b7250eb932a9d121c",
    "dynasty": "五代十国",
    "content": [
      "雨打繁暑尽，放怀步微凉。",
      "绿苔狂似人，入我白玉堂。",
      "堑鸟眠堪画，庭柽夜益香。",
      "唯应蕊宫子，时到虎溪傍。"
    ]
  },
  {
    "id": "6ce235a8e2f5c16bb9fa634356254031",
    "title": "闻无相道人顺世五首其二",
    "authorName": "贯休",
    "authorId": "6ce235a8e2f5c16b7250eb932a9d121c",
    "dynasty": "五代十国",
    "content": [
      "自昔寻师日，颠峰绝顶头。",
      "虽闻不相似，特地使人愁。",
      "庭树雪摧残，上有白猕猴。",
      "大哉法中龙，去去不可留。"
    ]
  },
  {
    "id": "6ce235a8e2f5c16bb9fa6343c2ddb0fd",
    "title": "闻无相道人顺世五首其二",
    "authorName": "贯休",
    "authorId": "6ce235a8e2f5c16b7250eb932a9d121c",
    "dynasty": "五代十国",
    "content": [
      "常思将道者，高论地炉傍。",
      "迂谈无世味，夜深山木僵。",
      "下山遭离乱，多病惟深藏。",
      "一别三十年，烟水空茫茫。"
    ]
  },
  {
    "id": "6ce235a8e2f5c16bb9fa63430af3ad4f",
    "title": "闻无相道人顺世五首其二",
    "authorName": "贯休",
    "authorId": "6ce235a8e2f5c16b7250eb932a9d121c",
    "dynasty": "五代十国",
    "content": [
      "石霜既顺世，吾师亦不住。",
      "杉桂有猩猩，糠秕无句句。",
      "土肥多孟蕨，道老如婴孺。",
      "莫比优昙花，斯人更难遇。"
    ]
  },
  {
    "id": "6ce235a8e2f5c16bb9fa6343f055543d",
    "title": "闻无相道人顺世五首其二",
    "authorName": "贯休",
    "authorId": "6ce235a8e2f5c16b7250eb932a9d121c",
    "dynasty": "五代十国",
    "content": [
      "百千万亿偈，共他勿交涉。",
      "所以那老人，密传与迦叶。",
      "吾师得此法，不论劫不劫。",
      "去矣不可留，无踪若为蹑。"
    ]
  },
  {
    "id": "6ce235a8e2f5c16b2ebe70709a55acf4",
    "title": "湖头别墅三首",
    "authorName": "贯休",
    "authorId": "6ce235a8e2f5c16b7250eb932a9d121c",
    "dynasty": "五代十国",
    "content": [
      "梨栗鸟啾啾，高歌若自由。",
      "人谁知此意，旧业在湖头。",
      "饥鼠掀菱壳，新蝉避栗皱。",
      "不知江海上，戈甲几时休。"
    ]
  },
  {
    "id": "6ce235a8e2f5c16b2ebe70706d8c735d",
    "title": "湖头别墅三首",
    "authorName": "贯休",
    "authorId": "6ce235a8e2f5c16b7250eb932a9d121c",
    "dynasty": "五代十国",
    "content": [
      "桑柘参桐竹，阴阴一径苔。",
      "更无他事出，只有衲僧来。",
      "堑蚁争生食，窗经卷烧灰。",
      "可怜门外路，日日起尘埃。"
    ]
  },
  {
    "id": "6ce235a8e2f5c16b2ebe7070f95633a9",
    "title": "湖头别墅三首",
    "authorName": "贯休",
    "authorId": "6ce235a8e2f5c16b7250eb932a9d121c",
    "dynasty": "五代十国",
    "content": [
      "南北如仙境，东西似画图。",
      "园飞青啄木，檐挂白蜘蛛。",
      "邻叟教修废，牛童与纳租。",
      "寄言来往客，不用问荣枯。"
    ]
  },
  {
    "id": "6ce235a8e2f5c16bca6e6e450e21269b",
    "title": "干霄亭晚望怀王棨侍郎",
    "authorName": "贯休",
    "authorId": "6ce235a8e2f5c16b7250eb932a9d121c",
    "dynasty": "五代十国",
    "content": [
      "霜打汀岛赤，孤烟生池塘。",
      "清吟倚大树，瑶草何馨香。",
      "久别青云士，常思白石房。",
      "谁能共归去，流水似鸣珰。"
    ]
  },
  {
    "id": "6ce235a8e2f5c16b30d4a56c15896a7c",
    "title": "赠许徵君",
    "authorName": "贯休",
    "authorId": "6ce235a8e2f5c16b7250eb932a9d121c",
    "dynasty": "五代十国",
    "content": [
      "昼公友秦奚，来往踏溪云。",
      "如今又到我，还爱许徵君。",
      "落花鸟衔来，永日香氤氲。",
      "终期将尔曹，归去麋鹿群。"
    ]
  },
  {
    "id": "6ce235a8e2f5c16b9552918e25aae6b3",
    "title": "题曹溪祖师堂",
    "authorName": "贯休",
    "authorId": "6ce235a8e2f5c16b7250eb932a9d121c",
    "dynasty": "五代十国",
    "content": [
      "皎洁曹溪月，嵯峨七宝林。",
      "空传智药记，岂见祖禅心。",
      "信衣非苎麻，白云无知音。",
      "大哉双峰溪，万古青沈沈。"
    ]
  },
  {
    "id": "6ce235a8e2f5c16b853eedb14f5dcf3c",
    "title": "道中逢乞食老僧",
    "authorName": "贯休",
    "authorId": "6ce235a8e2f5c16b7250eb932a9d121c",
    "dynasty": "五代十国",
    "content": [
      "赤棕榈笠眉毫垂，拄楖栗杖行迟迟。",
      "时人祗施盂中饭，心似白莲那得知。"
    ]
  },
  {
    "id": "6ce235a8e2f5c16bba9e3b45b24f7d51",
    "title": "怀邻叟",
    "authorName": "贯休",
    "authorId": "6ce235a8e2f5c16b7250eb932a9d121c",
    "dynasty": "五代十国",
    "content": [
      "常思东溪庞眉翁，是非不解两颊红。",
      "桔槔打水声嘎嘎，紫芋白薤肥蒙蒙。",
      "鸥鸭静游深竹里，儿孙多在好花中。",
      "千门万户皆车马，谁爱如斯太古风。"
    ]
  },
  {
    "id": "6ce235a8e2f5c16b52e863825a0fc295",
    "title": "送新罗衲僧",
    "authorName": "贯休",
    "authorId": "6ce235a8e2f5c16b7250eb932a9d121c",
    "dynasty": "五代十国",
    "content": [
      "扶桑枝西真气奇，古人呼为师子儿。",
      "六环金锡轻摆撼，万仞雪峤空参差。",
      "枕上已无乡国梦，囊中犹挈石头碑。",
      "多惭不便随高步，正是风清无事时。"
    ]
  },
  {
    "id": "6ce235a8e2f5c16b2559943e3c8754a0",
    "title": "春末兰溪道中作",
    "authorName": "贯休",
    "authorId": "6ce235a8e2f5c16b7250eb932a9d121c",
    "dynasty": "五代十国",
    "content": [
      "山花零落红与绯，汀烟蒙茸江水肥。",
      "人担犁锄细雨歇，路入桑柘斜阳微。",
      "深喜东州云寇去，不知西狩何时归？",
      "清平时节何时是，转觉人心与道违。"
    ]
  },
  {
    "id": "6ce235a8e2f5c16beb4be6f5c5feac1c",
    "title": "再游东林寺作五首",
    "authorName": "贯休",
    "authorId": "6ce235a8e2f5c16b7250eb932a9d121c",
    "dynasty": "五代十国",
    "content": [
      "台殿参差耸瑞烟，桂花飘雪水潺潺。",
      "莫疑远去无消息，七万馀年始半年。"
    ]
  },
  {
    "id": "6ce235a8e2f5c16beb4be6f5e5da6957",
    "title": "再游东林寺作五首",
    "authorName": "贯休",
    "authorId": "6ce235a8e2f5c16b7250eb932a9d121c",
    "dynasty": "五代十国",
    "content": [
      "桓玄旧辇残云湿，耶舍孤坟落照迟。",
      "有个山僧倚松睡，恐人来取白猿儿。"
    ]
  },
  {
    "id": "6ce235a8e2f5c16beb4be6f5895c0895",
    "title": "再游东林寺作五首",
    "authorName": "贯休",
    "authorId": "6ce235a8e2f5c16b7250eb932a9d121c",
    "dynasty": "五代十国",
    "content": [
      "玉像珠龛香阵横，锦霞多傍石墙生。",
      "辟蛇行者今何在，花里唯闻鸠鸟声。"
    ]
  },
  {
    "id": "6ce235a8e2f5c16beb4be6f58979befd",
    "title": "再游东林寺作五首",
    "authorName": "贯休",
    "authorId": "6ce235a8e2f5c16b7250eb932a9d121c",
    "dynasty": "五代十国",
    "content": [
      "爱陶长官醉兀兀，送陆道士行迟迟。",
      "买酒过溪皆破戒，斯何人斯师如斯。"
    ]
  },
  {
    "id": "6ce235a8e2f5c16beb4be6f5d2a74f81",
    "title": "再游东林寺作五首",
    "authorName": "贯休",
    "authorId": "6ce235a8e2f5c16b7250eb932a9d121c",
    "dynasty": "五代十国",
    "content": [
      "白薝卜花露滴滴，红苾刍草香蒙蒙。",
      "田地更无尘一点，是何人合住其中。"
    ]
  },
  {
    "id": "6ce235a8e2f5c16b672284b453e828ef",
    "title": "避地毗陵寒月上孙徽使君兼寄东阳王使君三首",
    "authorName": "贯休",
    "authorId": "6ce235a8e2f5c16b7250eb932a9d121c",
    "dynasty": "五代十国",
    "content": [
      "一到毗陵心更劳，冷吟闲步拥云袍。",
      "岂缘思妙尘埃少，自是风清物态高。",
      "野色疏黄连楚甸，故山奇碧隔河桥。",
      "终须愚谷中安致，不是人间好羽毛。"
    ]
  },
  {
    "id": "6ce235a8e2f5c16b672284b4449867f7",
    "title": "避地毗陵寒月上孙徽使君兼寄东阳王使君三首",
    "authorName": "贯休",
    "authorId": "6ce235a8e2f5c16b7250eb932a9d121c",
    "dynasty": "五代十国",
    "content": [
      "常忆双溪八咏前，讲诗论道接清贤。",
      "文欺白凤真难及，药撚红蕖岂偶然。",
      "花湿瑞烟粘玉磬，帘垂幽鸟啄苔钱。",
      "自怜不是悠悠者，吟嚼真风二十年。"
    ]
  },
  {
    "id": "6ce235a8e2f5c16b672284b40cabee81",
    "title": "避地毗陵寒月上孙徽使君兼寄东阳王使君三首",
    "authorName": "贯休",
    "authorId": "6ce235a8e2f5c16b7250eb932a9d121c",
    "dynasty": "五代十国",
    "content": [
      "□雷车雨滴阶声，寂寞焚香独闭扃。",
      "锦绣文章无路达，裤襦歌咏隔墙听。",
      "松声冷浸茶轩碧，苔点狂吞纳线青。",
      "唯有孤高江太守，不忘病客在禅灵。"
    ]
  },
  {
    "id": "6ce235a8e2f5c16be5198dec7e6499b1",
    "title": "山居诗二十四首",
    "authorName": "贯休",
    "authorId": "6ce235a8e2f5c16b7250eb932a9d121c",
    "dynasty": "五代十国",
    "content": [
      "休话諠哗事事难，山翁只合住深山。",
      "数声清磬是非外，一个闲人天地间。",
      "绿圃空阶云冉冉，异禽灵草水潺潺。",
      "无人与向群儒说，岩桂枝高亦好扳。"
    ]
  },
  {
    "id": "6ce235a8e2f5c16be5198decbf7512e7",
    "title": "山居诗二十四首",
    "authorName": "贯休",
    "authorId": "6ce235a8e2f5c16b7250eb932a9d121c",
    "dynasty": "五代十国",
    "content": [
      "难是言休即便休，清吟孤坐碧溪头。",
      "三间茆屋无人到，十里松阴独自游。",
      "明月清风宗炳社，夕阳秋色庾公楼。",
      "修心未到无心地，万种千般逐水流。"
    ]
  },
  {
    "id": "6ce235a8e2f5c16be5198dec2f460c5f",
    "title": "山居诗二十四首",
    "authorName": "贯休",
    "authorId": "6ce235a8e2f5c16b7250eb932a9d121c",
    "dynasty": "五代十国",
    "content": [
      "好鸟声长睡眼开，好茶擎乳坐莓苔。",
      "不闻荣辱成番尽，只见熊罴作队来。",
      "诗里从前欺白雪，道情终遣似婴孩。",
      "由来此事知音少，不是真风去不回。"
    ]
  },
  {
    "id": "6ce235a8e2f5c16be5198dec163e10d7",
    "title": "山居诗二十四首",
    "authorName": "贯休",
    "authorId": "6ce235a8e2f5c16b7250eb932a9d121c",
    "dynasty": "五代十国",
    "content": [
      "万境忘机是道华，碧芙蓉里日空斜。",
      "幽深有径通仙窟，寂寞无人落异花。",
      "掣电浮云真好喻，如龙似凤不须夸。",
      "君看江上英雄冢，只有松根与柏槎。"
    ]
  },
  {
    "id": "6ce235a8e2f5c16be5198dec134352d9",
    "title": "山居诗二十四首",
    "authorName": "贯休",
    "authorId": "6ce235a8e2f5c16b7250eb932a9d121c",
    "dynasty": "五代十国",
    "content": [
      "鞭后从他素发兼，涌清奔碧冷侵帘。",
      "高奇章句无人爱，澹泊身心举世嫌。",
      "白石桥高吟不足，红霞影暖卧无厌。",
      "居山别有非山意，莫错将予比宋纤。"
    ]
  },
  {
    "id": "6ce235a8e2f5c16be5198dec62148af7",
    "title": "山居诗二十四首",
    "authorName": "贯休",
    "authorId": "6ce235a8e2f5c16b7250eb932a9d121c",
    "dynasty": "五代十国",
    "content": [
      "鸟外尘中四十秋，亦曾高挹汉诸侯。",
      "如斯标致虽清拙，大丈夫儿合自由。",
      "紫术黄菁苗蕺蕺，锦囊香麝语啾啾。",
      "终须心到曹溪叟，千岁槠根雪满头。"
    ]
  },
  {
    "id": "6ce235a8e2f5c16be5198dec1d4ea533",
    "title": "山居诗二十四首",
    "authorName": "贯休",
    "authorId": "6ce235a8e2f5c16b7250eb932a9d121c",
    "dynasty": "五代十国",
    "content": [
      "慵甚嵇康竟不回，何妨方寸似寒灰。",
      "山精日作儿童出，仙者时将玉器来。",
      "筠帚扫花惊睡鹿，地垆烧树带枯苔。",
      "不行朝市多时也，许史金张安在哉。"
    ]
  },
  {
    "id": "6ce235a8e2f5c16be5198decae2aeeed",
    "title": "山居诗二十四首",
    "authorName": "贯休",
    "authorId": "6ce235a8e2f5c16b7250eb932a9d121c",
    "dynasty": "五代十国",
    "content": [
      "心心心不住希夷，石屋巉岩鬓发垂。",
      "养竹不除当路笋，爱松留得碍人枝。",
      "焚香开卷霞生砌，卷箔冥心月在池。",
      "多少故人头尽白，不知今日又何之。"
    ]
  },
  {
    "id": "6ce235a8e2f5c16be5198dec7d4f2593",
    "title": "山居诗二十四首",
    "authorName": "贯休",
    "authorId": "6ce235a8e2f5c16b7250eb932a9d121c",
    "dynasty": "五代十国",
    "content": [
      "龙藏琅函遍九垓，霜钟金鼓振琼台。",
      "堪嗟一句无人得，遂使吾师特地来。",
      "无角铁牛眠少室，生儿石女老黄梅。",
      "令人转忆庞居士，天上人间不可陪。"
    ]
  },
  {
    "id": "6ce235a8e2f5c16be5198decb11e3b7a",
    "title": "山居诗二十四首",
    "authorName": "贯休",
    "authorId": "6ce235a8e2f5c16b7250eb932a9d121c",
    "dynasty": "五代十国",
    "content": [
      "五岳烟霞连不断，三山洞穴去应通。",
      "石窗欹枕疏疏雨，水碓无人浩浩风。",
      "童子念经深竹里，猕猴拾虱夕阳中。",
      "因思往事抛心力，六七年来楚水东。"
    ]
  },
  {
    "id": "6ce235a8e2f5c16be5198decabf8cb90",
    "title": "山居诗二十四首",
    "authorName": "贯休",
    "authorId": "6ce235a8e2f5c16b7250eb932a9d121c",
    "dynasty": "五代十国",
    "content": [
      "尘埃中更有埃尘，时复双眉十为颦。",
      "赖有年光飞似箭，是何心地亦称人。",
      "回贤参孝时时说，蜂虿狼贪日日新。",
      "天意刚容此徒在，不堪惆怅不堪陈。"
    ]
  },
  {
    "id": "6ce235a8e2f5c16be5198dec60146750",
    "title": "山居诗二十四首",
    "authorName": "贯休",
    "authorId": "6ce235a8e2f5c16b7250eb932a9d121c",
    "dynasty": "五代十国",
    "content": [
      "翠窦烟岩画不成，桂华瀑沫杂芳馨。",
      "拨霞扫雪和云母，掘石移松得茯苓。",
      "好鸟傍花窥玉磬，嫩苔和水没金瓶。",
      "从他人说从他笑，地覆天翻也只宁。"
    ]
  },
  {
    "id": "6ce235a8e2f5c16be5198dec26c70e5a",
    "title": "山居诗二十四首",
    "authorName": "贯休",
    "authorId": "6ce235a8e2f5c16b7250eb932a9d121c",
    "dynasty": "五代十国",
    "content": [
      "腾腾兀兀步迟迟，兆朕消磨只自知。龙猛金膏虽未作，孙登土窟且相宜。",
      "薜萝山帔偏能{糸眉}，橡栗年粮亦且支。已得真人好消息，人间天上更无疑。"
    ]
  },
  {
    "id": "6ce235a8e2f5c16be5198dec3f1546bb",
    "title": "山居诗二十四首",
    "authorName": "贯休",
    "authorId": "6ce235a8e2f5c16b7250eb932a9d121c",
    "dynasty": "五代十国",
    "content": [
      "岚嫩风轻似碧纱，雪楼金像隔烟霞。",
      "葛苞玉粉生香垄，菌簇银钉满净楂。",
      "举世只知嗟逝水，无人微解悟空花。",
      "可怜扰扰尘埃里，双鬓如银事似麻。"
    ]
  },
  {
    "id": "6ce235a8e2f5c16be5198decfd0d6c54",
    "title": "山居诗二十四首",
    "authorName": "贯休",
    "authorId": "6ce235a8e2f5c16b7250eb932a9d121c",
    "dynasty": "五代十国",
    "content": [
      "千岩万壑路倾欹，杉桧蒙蒙独掩扉。",
      "斸药童穿溪𥕕去，采花蜂冒晓烟归。",
      "闲行放意寻流水，静坐支颐到落晖。",
      "长忆南泉好言语，如斯痴钝者还稀。"
    ]
  },
  {
    "id": "6ce235a8e2f5c16be5198decb3730bfb",
    "title": "山居诗二十四首",
    "authorName": "贯休",
    "authorId": "6ce235a8e2f5c16b7250eb932a9d121c",
    "dynasty": "五代十国",
    "content": [
      "一庵冥目在穹冥，菌枕松床藓阵青。",
      "乳鹿暗行柽径雪，瀑泉微溅石楼经。",
      "闲行不觉过天井，长啸深能动岳灵。",
      "应恐无人知此意，非凡非圣独醒醒。"
    ]
  },
  {
    "id": "6ce235a8e2f5c16be5198dec4987bc9d",
    "title": "山居诗二十四首",
    "authorName": "贯休",
    "authorId": "6ce235a8e2f5c16b7250eb932a9d121c",
    "dynasty": "五代十国",
    "content": [
      "慵刻芙蓉传永漏，休夸丽藻鄙汤休。",
      "且为小囤盛红粟，别有珍禽胜白鸥。",
      "拾栗远寻深涧底，弄猿多在小峰头。",
      "不能更出尘中也，百炼刚为绕指柔。"
    ]
  },
  {
    "id": "6ce235a8e2f5c16be5198dec9b7368ba",
    "title": "山居诗二十四首",
    "authorName": "贯休",
    "authorId": "6ce235a8e2f5c16b7250eb932a9d121c",
    "dynasty": "五代十国",
    "content": [
      "业薪心火日烧煎，浪死虚生自古然。",
      "陆氏称龙终妄矣，汉家得鹿更空焉。",
      "白衣居士深深说，青眼胡僧远远传。",
      "刚地无人知此意，不堪惆怅落花前。"
    ]
  },
  {
    "id": "6ce235a8e2f5c16be5198dec890efe91",
    "title": "山居诗二十四首",
    "authorName": "贯休",
    "authorId": "6ce235a8e2f5c16b7250eb932a9d121c",
    "dynasty": "五代十国",
    "content": [
      "露滴红兰玉满畦，闲拖象屣到峰西。",
      "但令心似莲花洁，何必身将槁木齐。",
      "古堑细烟红树老，半岩残雪白猿啼。",
      "虽然不是桃源洞，春至桃花亦满蹊。"
    ]
  },
  {
    "id": "6ce235a8e2f5c16be5198dec6ff237bb",
    "title": "山居诗二十四首",
    "authorName": "贯休",
    "authorId": "6ce235a8e2f5c16b7250eb932a9d121c",
    "dynasty": "五代十国",
    "content": [
      "自休自已自安排，常愿居山事偶谐。",
      "僧采树衣临绝壑，狖争山果落空阶。",
      "闲担茶器缘青障，静衲禅袍坐绿崖。",
      "虚作新诗反招隐，出来多与此心乖。"
    ]
  },
  {
    "id": "6ce235a8e2f5c16be5198dec0a18efbd",
    "title": "山居诗二十四首",
    "authorName": "贯休",
    "authorId": "6ce235a8e2f5c16b7250eb932a9d121c",
    "dynasty": "五代十国",
    "content": [
      "石垆金鼎红蕖嫩，香阁茶棚绿巘齐。",
      "坞烧崩腾奔涧鼠，岩花狼籍斗山鸡。",
      "蒙庄环外知音少，阮籍途穷旨趣低。",
      "应有世人来觅我，水重山叠几层迷。"
    ]
  },
  {
    "id": "6ce235a8e2f5c16be5198decdf8eaa69",
    "title": "山居诗二十四首",
    "authorName": "贯休",
    "authorId": "6ce235a8e2f5c16b7250eb932a9d121c",
    "dynasty": "五代十国",
    "content": [
      "自古浮华能几几，逝波终日去滔滔。",
      "汉王废苑生秋草，吴主荒宫入夜涛。",
      "满屋黄金机不息，一头白发气犹高。",
      "岂知知足金仙子，霞外天香满毳袍。"
    ]
  },
  {
    "id": "6ce235a8e2f5c16be5198dec4f5c05ae",
    "title": "山居诗二十四首",
    "authorName": "贯休",
    "authorId": "6ce235a8e2f5c16b7250eb932a9d121c",
    "dynasty": "五代十国",
    "content": [
      "如愚何止直如弦，只合深藏碧嶂前。",
      "但见山中常有雪，不知世上是何年。",
      "野人爱向庵前笑，赤玃频来袖畔眠。",
      "只有逍遥好知己，何须更问洞中天。"
    ]
  },
  {
    "id": "6ce235a8e2f5c16be5198dece6f07f0d",
    "title": "山居诗二十四首",
    "authorName": "贯休",
    "authorId": "6ce235a8e2f5c16b7250eb932a9d121c",
    "dynasty": "五代十国",
    "content": [
      "支公放鹤情相似，范泰论交趣不同。",
      "有念尽为烦恼相，无私方称水晶宫。",
      "香焚薝卜诸峰晓，珠掐金刚万境空。",
      "若买山资言不及，恒河沙劫用无穷。"
    ]
  },
  {
    "id": "6ce235a8e2f5c16b6804689390fdd76c",
    "title": "上卢使君二首",
    "authorName": "贯休",
    "authorId": "6ce235a8e2f5c16b7250eb932a9d121c",
    "dynasty": "五代十国",
    "content": [
      "一领彤弓下赤墀，惟将清净作藩篱。",
      "马卿山岳金相似，张绪风情柳不如。",
      "心染烟霞新句出，笔驱奸蠹宿根隳。",
      "鄱阳黎庶还堪羡，头有重天足有氂。"
    ]
  },
  {
    "id": "6ce235a8e2f5c16b68046893179fe146",
    "title": "上卢使君二首",
    "authorName": "贯休",
    "authorId": "6ce235a8e2f5c16b7250eb932a9d121c",
    "dynasty": "五代十国",
    "content": [
      "司马迁文亚圣人，三头九陌碾香尘。",
      "尽传棣萼麟兼凤，终作昌朝甫与申。",
      "楼耸娇歌疏雨过，风含和气满城春。",
      "因知寰海升平去，又见高宗梦里人。"
    ]
  },
  {
    "id": "6ce235a8e2f5c16bd6de7acad9743e0b",
    "title": "送薛侍郎贬峡州司马",
    "authorName": "贯休",
    "authorId": "6ce235a8e2f5c16b7250eb932a9d121c",
    "dynasty": "五代十国",
    "content": [
      "得罪唯惊恩未酬，夷陵山谁称闲游。",
      "人知八凯须当国，猿到三声不用愁。",
      "花落扁舟香冉冉，草侵公署雨修修。",
      "因人好寄新诗好，不独江东有沃州。"
    ]
  },
  {
    "id": "6ce235a8e2f5c16bb5b7a875bacd4622",
    "title": "{巩/言}光大师草书歌",
    "authorName": "贯休",
    "authorId": "6ce235a8e2f5c16b7250eb932a9d121c",
    "dynasty": "五代十国",
    "content": [
      "雪压千峰横枕上，穷困虽多还激壮。",
      "看师逸迹两相宜，高适歌行李白诗。",
      "海上惊驱山猛烧，吹断狂烟著沙草。",
      "江楼曾见落星石，几回试发将军炮。",
      "别有寒雕掠绝壁，提上玄猿更生力。",
      "又见吴中磨角来，舞槊盘刀初触击。",
      "好文天子挥宸翰，御制本多推玉案。",
      "晨开水殿教题壁，题罢紫衣亲宠锡。",
      "僧家爱诗自拘束，僧家爱画亦局促。",
      "唯师草圣艺偏高，一掬山泉心便足。"
    ]
  },
  {
    "id": "6ce235a8e2f5c16b16479fd014db52ef",
    "title": "题成都玉局观孙位画龙",
    "authorName": "贯休",
    "authorId": "6ce235a8e2f5c16b7250eb932a9d121c",
    "dynasty": "五代十国",
    "content": [
      "我见苏州昆山佛殿中，金城柱上有二龙。老僧相传道是僧繇手，寻常入海共龙斗。",
      "又闻蜀国玉局观有孙遇迹，蟠屈身长八十尺。游人争看不敢近，头觑寒泉万丈碧。"
    ]
  },
  {
    "id": "6ce235a8e2f5c16bb6ec23223c736cf3",
    "title": "夜雨",
    "authorName": "贯休",
    "authorId": "6ce235a8e2f5c16b7250eb932a9d121c",
    "dynasty": "五代十国",
    "content": [
      "夜雨山草湿，爽籁杂枯木。",
      "闲吟竺仙偈，清绝过于玉。"
    ]
  },
  {
    "id": "6ce235a8e2f5c16b1a37b4735a04a784",
    "title": "晚望",
    "authorName": "贯休",
    "authorId": "6ce235a8e2f5c16b7250eb932a9d121c",
    "dynasty": "五代十国",
    "content": [
      "落日碧江静，莲唱清且闲。",
      "更寻花发处，借月过前湾。"
    ]
  },
  {
    "id": "6ce235a8e2f5c16bace15bb182a8d7c2",
    "title": "陶种柑橙令山童买之",
    "authorName": "贯休",
    "authorId": "6ce235a8e2f5c16b7250eb932a9d121c",
    "dynasty": "五代十国",
    "content": [
      "高步南山南，高歌北山北。",
      "数载买柑橙，山资近又足。"
    ]
  },
  {
    "id": "6ce235a8e2f5c16bbf1e4d3b05d230de",
    "title": "蒿里",
    "authorName": "贯休",
    "authorId": "6ce235a8e2f5c16b7250eb932a9d121c",
    "dynasty": "五代十国",
    "content": [
      "兔不迟，乌更急，但恐穆王八骏，著鞭不及。所以蒿里，坟出蕺蕺。",
      "气凌云天，龙腾凤集。尽为风消土吃，狐掇蚁拾，黄金不啼玉不泣。",
      "白杨骚屑，乱风愁月。折碑石人，莽秽榛没。牛羊窸窣，时见牧童儿，弄枯骨。"
    ]
  },
  {
    "id": "6ce235a8e2f5c16bbc383cc46c3077c2",
    "title": "上留田",
    "authorName": "贯休",
    "authorId": "6ce235a8e2f5c16b7250eb932a9d121c",
    "dynasty": "五代十国",
    "content": [
      "父不父，兄不兄。上留田，蝥贼生。徒陟冈，泪峥嵘。我欲使诸凡鸟雀，尽变为鹡鸰。",
      "我欲使诸凡草木，尽变为田荆。邻人歌，邻人歌。古风清，清风生。"
    ]
  },
  {
    "id": "6ce235a8e2f5c16b67df5c8c1dbe8346",
    "title": "阳春曲",
    "authorName": "贯休",
    "authorId": "6ce235a8e2f5c16b7250eb932a9d121c",
    "dynasty": "五代十国",
    "content": [
      "为口莫学阮嗣宗，不言是非非至公。为手须似朱云辈，折槛英风至今在。",
      "男儿结发事君亲，须敩前贤多慷慨。历数雍熙房与杜，魏公姚公宋开府。",
      "尽向天上仙宫闲处坐，何不却辞上帝下下土？忍见苍生苦苦苦。"
    ]
  },
  {
    "id": "6ce235a8e2f5c16b2ec8c037ff2f5b56",
    "title": "白雪曲",
    "authorName": "贯休",
    "authorId": "6ce235a8e2f5c16b7250eb932a9d121c",
    "dynasty": "五代十国",
    "content": [
      "列鼎佩金章，泪眼看风枝。",
      "却思食藜藿，身作屠沽儿。",
      "负米无远近，所希升斗归。",
      "为人无贵贱，莫学鸡狗肥。",
      "斯言如不忘，别更无光辉。",
      "斯言如或忘，即安用人为。"
    ]
  },
  {
    "id": "6ce235a8e2f5c16b7345a62eee1e80a8",
    "title": "夜",
    "authorName": "贯休",
    "authorId": "6ce235a8e2f5c16b7250eb932a9d121c",
    "dynasty": "五代十国",
    "content": [
      "蟪蛄切切风骚骚，芙蓉喷香蟾蜍高。",
      "孤灯耿耿征妇劳，更深扑落金错刀。"
    ]
  },
  {
    "id": "6ce235a8e2f5c16bf0151c6583150e45",
    "title": "大蜀皇帝寿春节进尧铭舜颂二首尧铭",
    "authorName": "贯休",
    "authorId": "6ce235a8e2f5c16b7250eb932a9d121c",
    "dynasty": "五代十国",
    "content": [
      "金册昭昭，列圣孤标。",
      "仲尼有言，巍巍帝尧。",
      "承天眷命，罔厥矜骄。",
      "四德炎炎，阶蓂不凋。",
      "永孚于休，垂衣飘飖。",
      "吾皇则之，小心翼翼。",
      "秉阳亭毒，不遑暇食。",
      "土阶苔绿，茅茨雪滴。",
      "君既天赋，相亦天锡。",
      "德辀金镜，以圣继圣。",
      "汉高将将，太宗兵柄。",
      "吾皇则之，日新德盛。",
      "朽索六马，罔坠厥命。",
      "熙熙蓼萧，块润风调。",
      "舞擎干羽，囿入刍荛。",
      "既玉其叶，亦金其枝。",
      "叶叶枝枝，百工允釐。",
      "享国如尧，不疑不疑。"
    ]
  },
  {
    "id": "6ce235a8e2f5c16b6508690d2163e7b1",
    "title": "大蜀皇帝寿春节进尧铭舜颂二首舜颂",
    "authorName": "贯休",
    "authorId": "6ce235a8e2f5c16b7250eb932a9d121c",
    "dynasty": "五代十国",
    "content": [
      "高高历山，有黍有粟。",
      "皇皇大舜，合尧玄德。",
      "五典克从，四门伊穆。",
      "大道将行，天下为公。",
      "临下有赫，选贤用能。",
      "吾皇则之，无斁无逸。",
      "绥厥品汇，光光得一。",
      "千辐临顶，十在随跸。",
      "大哉大同，为光为龙。",
      "吾皇则之，圣谋隆隆。",
      "纳隍孜孜，考考切切。",
      "六宗是禋，五瑞斯列。",
      "排麟环凤，披香立雪。",
      "四夷纳赆，九围有截。",
      "昔救世师，降生竺乾。",
      "寿春亦然，万年万年。"
    ]
  },
  {
    "id": "6ce235a8e2f5c16bbbc3a46cf4d853b0",
    "title": "大蜀高祖潜龙日献陈情偈颂",
    "authorName": "贯休",
    "authorId": "6ce235a8e2f5c16b7250eb932a9d121c",
    "dynasty": "五代十国",
    "content": [
      "有叟有叟，居岳之室。",
      "忽振金汤，下彼巉崒。",
      "闻蜀风景，地宁得一。",
      "富人侯王，旦奭摩诘。",
      "龙角日角，紫气盘屈。",
      "揭日月行，符汤禹出。",
      "天步孔艰，横流犯跸。",
      "穆穆蜀俗，整整师律。",
      "髯发垂雪，忠贞贯日。",
      "四人苏活，万里丰谧。",
      "无雨不膏，有露皆滴。",
      "有叟有叟，无实行实。",
      "一瓶一衲，既朴且质。",
      "幸蒙顾盼，词暖恩郁。",
      "轩镜光中，愿如善吉。"
    ]
  },
  {
    "id": "6ce235a8e2f5c16bd742d83bbfd70235",
    "title": "善哉行",
    "authorName": "贯休",
    "authorId": "6ce235a8e2f5c16b7250eb932a9d121c",
    "dynasty": "五代十国",
    "content": [
      "有美一人兮，婉如青扬。识曲别音兮，令姿煌煌。绣袂捧琴兮，登君子堂。",
      "如彼萱草兮，使我忧忘。欲赠之以紫玉尺，白银铛，久不见之兮，湘水茫茫。"
    ]
  },
  {
    "id": "6ce235a8e2f5c16b48478cd74a6ed5c5",
    "title": "苦寒行",
    "authorName": "贯休",
    "authorId": "6ce235a8e2f5c16b7250eb932a9d121c",
    "dynasty": "五代十国",
    "content": [
      "北风北风，职何严毒。摧壮士心，缩金乌足。冻云嚣嚣，碍雪一片下不得。",
      "声绕枯桑，根在沙塞。黄河彻底，顽直到海。一气抟束，万物无态。",
      "唯有吾庭前杉松树枝，枝枝健在。"
    ]
  },
  {
    "id": "6ce235a8e2f5c16ba3eb0173cf300fcf",
    "title": "杂曲歌辞轻薄篇二首",
    "authorName": "贯休",
    "authorId": "6ce235a8e2f5c16b7250eb932a9d121c",
    "dynasty": "五代十国",
    "content": [
      "绣林锦野，春态相压。谁家少年，马蹄蹋蹋。斗鸡走狗夜不归，一掷赌却如花妾。",
      "谁云不颠不狂，其名不彰。悲夫！"
    ]
  },
  {
    "id": "6ce235a8e2f5c16ba3eb0173478fb0e9",
    "title": "杂曲歌辞轻薄篇二首",
    "authorName": "贯休",
    "authorId": "6ce235a8e2f5c16b7250eb932a9d121c",
    "dynasty": "五代十国",
    "content": [
      "木落萧萧，虫鸣唧唧。不觉朱蔫脸红，霜劫鬓漆。",
      "世途多事，泣向秋日。方今少壮不努力，老大徒伤悲。",
      "如何？"
    ]
  },
  {
    "id": "6ce235a8e2f5c16b3066ea40ed901d4a",
    "title": "长安道",
    "authorName": "贯休",
    "authorId": "6ce235a8e2f5c16b7250eb932a9d121c",
    "dynasty": "五代十国",
    "content": [
      "憧憧合合，八表一辙。黄尘雾合，车马火热。名汤风雨，利辗霜雪。",
      "千车万驮，半宿关月。上有尧禹，下有夔卨。紫气银轮兮，常覆金阙。",
      "仙掌捧日兮，浊河澄澈。愚将草木兮有言，与华封人兮不别。"
    ]
  },
  {
    "id": "6ce235a8e2f5c16b642f5b2fb6cbe4c8",
    "title": "杂曲歌辞行路难五首",
    "authorName": "贯休",
    "authorId": "6ce235a8e2f5c16b7250eb932a9d121c",
    "dynasty": "五代十国",
    "content": [
      "君不见道傍树有寄生枝，青青郁郁同荣衰。无情之物尚如此，为人不及还堪悲。",
      "父归坟兮未朝夕，已分黄金争田宅。高堂老母头似霜，心作数支泪常滴。",
      "我闻忽如负芒刺，不独为君空叹息。古人尺布犹可缝，浔阳义犬令人忆。",
      "寄言世上为人子，孝义团圆莫如此。若如此，不遄死兮更何俟。"
    ]
  },
  {
    "id": "6ce235a8e2f5c16b642f5b2fdb6736dc",
    "title": "杂曲歌辞行路难五首",
    "authorName": "贯休",
    "authorId": "6ce235a8e2f5c16b7250eb932a9d121c",
    "dynasty": "五代十国",
    "content": [
      "不会当时作天地，刚有多般愚与智。到头还用真宰心，何如上下皆清气。",
      "大道冥冥不知处，那堪顿得羲和辔。义不义兮仁不仁，拟学长生更容易。",
      "负心为垆复为火，缘木求鱼应且止。君不见烧金炼石古帝王，鬼火荧荧白杨里。"
    ]
  },
  {
    "id": "6ce235a8e2f5c16b642f5b2f21583fb5",
    "title": "杂曲歌辞行路难五首",
    "authorName": "贯休",
    "authorId": "6ce235a8e2f5c16b7250eb932a9d121c",
    "dynasty": "五代十国",
    "content": [
      "君不见道傍废井生古木，本是骄奢贵人屋。几度美人照影来，素绠银瓶濯纤玉。",
      "云飞雨散今如此，绣闼雕甍作荒谷。沸渭笙歌君莫夸，不应常是西家哭。",
      "休说遗编行者几，至竟终须合天理。败他成此亦何功，苏张终作多言鬼。",
      "行路难，行路难，不在羊肠里。"
    ]
  },
  {
    "id": "6ce235a8e2f5c16b642f5b2fc87f3504",
    "title": "杂曲歌辞行路难五首",
    "authorName": "贯休",
    "authorId": "6ce235a8e2f5c16b7250eb932a9d121c",
    "dynasty": "五代十国",
    "content": [
      "九有茫茫共尧日，浪死虚生亦非一。清净玄音竟不闻，花眼酒肠暗如漆。",
      "或偶因片言只字登第光二亲，又不能献可替否航要津。",
      "口谭羲轩与周孔，履行不及屠沽人。行路难，行路难，日暮途远空悲叹。"
    ]
  },
  {
    "id": "6ce235a8e2f5c16b7e7a3f2e2968150f",
    "title": "杂曲歌辞·行路难·其五",
    "authorName": "贯休",
    "authorId": "6ce235a8e2f5c16b7250eb932a9d121c",
    "dynasty": "五代十国",
    "content": [
      "君不见山高海深人不测，古往今来转青碧。浅近轻浮莫与交，池卑只解生荆棘。",
      "谁道黄金如粪土，张耳陈馀断消息。行路难，行路难，君自看。"
    ],
    "annotation": [
      "山高海深：大山多高大海多深均无法测量。",
      "人不测：人就更加不能测量。不测，指难以意料，不可知；料想不到的事情。",
      "青碧：指青苍的天体和碧绿的地球或海水。借指山水天树等。",
      "浅近：浅薄卑俗。浮浅和近视之人。",
      "轻浮：轻狂浮躁。轻佻浮夸的人。",
      "池卑：一作「地卑」。",
      "荆棘：泛指山野丛生多刺的灌木。荆，无刺。棘，酸枣，有刺。比喻奸佞小人。喻艰险境地，纷乱，嫌隙等。",
      "黄金：贵金属。最稀有、最珍贵和最被人看重的金属之一。用于储备和投资的特殊通货。",
      "粪土：粪便和秽土。指被除掉的秽土，人类和动物的排泄物。",
      "张耳：秦末汉初人物，曾参加秦末起义，被项羽封为常山王。与陈馀为刎颈之交，在名利驱使下友谊出现裂痕，反目成仇。",
      "陈馀：魏国名士，性格高傲，与张耳为刎颈之交。因利益与张耳反目。被张耳联合项羽击败被杀。"
    ]
  },
  {
    "id": "6ce235a8e2f5c16bd17f9b9ffcd36e9b",
    "title": "鼓吹曲辞战城",
    "authorName": "贯休",
    "authorId": "6ce235a8e2f5c16b7250eb932a9d121c",
    "dynasty": "五代十国",
    "content": [
      "万里桑干傍，茫茫古蕃壤。",
      "将军貌憔悴，抚剑悲年长。",
      "胡兵尚陵逼，久住亦非强。",
      "邯郸少年辈，个个有伎俩。",
      "拖枪半夜去，雪片大如掌。"
    ]
  },
  {
    "id": "6ce235a8e2f5c16bd17f9b9fcfa83c3b",
    "title": "鼓吹曲辞战城",
    "authorName": "贯休",
    "authorId": "6ce235a8e2f5c16b7250eb932a9d121c",
    "dynasty": "五代十国",
    "content": [
      "碛中有阴兵，战马时惊蹶。",
      "轻猛李陵心，摧残苏武节。",
      "黄金锁子甲，风吹色如铁。",
      "十载不封侯，茫茫向谁说。"
    ]
  },
  {
    "id": "6ce235a8e2f5c16be4e4b75cc1aa1325",
    "title": "鼓吹曲辞临高台",
    "authorName": "贯休",
    "authorId": "6ce235a8e2f5c16b7250eb932a9d121c",
    "dynasty": "五代十国",
    "content": [
      "凉风吹远念，使我升高台。",
      "宁知数片云，不是旧山来。",
      "故人天一涯，久客殊未回。",
      "雁来不得书，空寄声哀哀。"
    ]
  },
  {
    "id": "6ce235a8e2f5c16b83a3734c135cb601",
    "title": "相和歌辞善哉行",
    "authorName": "贯休",
    "authorId": "6ce235a8e2f5c16b7250eb932a9d121c",
    "dynasty": "五代十国",
    "content": [
      "有美一人兮婉如清扬，识曲别音兮令姿煌煌。绣袂捧琴兮登君子堂，如彼萱草兮使我忧忘。",
      "欲赠之以紫玉尺，白银珰，久不见之兮湘水茫茫。"
    ]
  },
  {
    "id": "6ce235a8e2f5c16b09e2264df7d7aecc",
    "title": "相和歌辞野田黄雀行",
    "authorName": "贯休",
    "authorId": "6ce235a8e2f5c16b7250eb932a9d121c",
    "dynasty": "五代十国",
    "content": [
      "高树风多，吹尔巢落。深蒿叶暖，宜尔依薄。莫近鸮类，珠网亦恶。",
      "饮野田之清水，食野田之黄粟。深花中睡，𡋯土里浴。",
      "如此即全胜啄太仓之谷，而更穿人屋。"
    ]
  },
  {
    "id": "6ce235a8e2f5c16bc1eefc5cea20af4a",
    "title": "少年行",
    "authorName": "贯休",
    "authorId": "6ce235a8e2f5c16b7250eb932a9d121c",
    "dynasty": "五代十国",
    "content": [
      "锦衣鲜华手擎鹘，闲行气貌多轻忽。",
      "稼穑艰难总不知，五帝三皇是何物。"
    ]
  },
  {
    "id": "6ce235a8e2f5c16bc1eefc5c31502956",
    "title": "少年行",
    "authorName": "贯休",
    "authorId": "6ce235a8e2f5c16b7250eb932a9d121c",
    "dynasty": "五代十国",
    "content": [
      "自拳五色裘，迸入他人宅。",
      "却捉苍头奴，玉鞭打一百。"
    ]
  },
  {
    "id": "6ce235a8e2f5c16bc1eefc5c83612d73",
    "title": "少年行",
    "authorName": "贯休",
    "authorId": "6ce235a8e2f5c16b7250eb932a9d121c",
    "dynasty": "五代十国",
    "content": [
      "面白如削玉，猖狂曲江曲。",
      "马上黄金鞍，适来新赌得。"
    ]
  },
  {
    "id": "6ce235a8e2f5c16b78bee117ccf59c3a",
    "title": "杂曲歌辞·古离别",
    "authorName": "贯休",
    "authorId": "6ce235a8e2f5c16b7250eb932a9d121c",
    "dynasty": "五代十国",
    "content": [
      "离恨如旨酒，古今饮皆醉。",
      "只恐长江水，尽是儿女泪。",
      "伊余非此辈，送人空把臂。",
      "他日再相逢，清风动天地。"
    ]
  },
  {
    "id": "6ce235a8e2f5c16bf715e800090a8488",
    "title": "杂曲歌辞杞梁妻",
    "authorName": "贯休",
    "authorId": "6ce235a8e2f5c16b7250eb932a9d121c",
    "dynasty": "五代十国",
    "content": [
      "秦之无道兮四海枯，筑长城兮遮北胡。筑人筑土一万里，杞梁贞妇啼呜呜。",
      "上无父兮中无夫，下无子兮孤复孤。一号城崩塞色苦，再号杞梁骨出土。",
      "疲魂饥魄相逐归，陌上少年莫相非。"
    ]
  },
  {
    "id": "6ce235a8e2f5c16be3cfb33190b30e34",
    "title": "道情偈",
    "authorName": "贯休",
    "authorId": "6ce235a8e2f5c16b7250eb932a9d121c",
    "dynasty": "五代十国",
    "content": [
      "草木亦有性，与我将不别。",
      "我若似草木，成道无时节。",
      "世人不会道，向道却嗔道。",
      "伤嗟此辈人，宝山不得宝。"
    ]
  },
  {
    "id": "6ce235a8e2f5c16b48cf74540772ffb2",
    "title": "道情偈三首",
    "authorName": "贯休",
    "authorId": "6ce235a8e2f5c16b7250eb932a9d121c",
    "dynasty": "五代十国",
    "content": [
      "崆峒老人专一一，黄梅真叟却无无。",
      "独坐松根石头上，四溟无限月轮孤。"
    ]
  },
  {
    "id": "6ce235a8e2f5c16b48cf74540ee6fef8",
    "title": "道情偈三首",
    "authorName": "贯休",
    "authorId": "6ce235a8e2f5c16b7250eb932a9d121c",
    "dynasty": "五代十国",
    "content": [
      "非色非空非不空，空中真色不玲珑。",
      "可怜卢大担柴者，拾得骊珠橐籥中。"
    ]
  },
  {
    "id": "6ce235a8e2f5c16b48cf74549c855a91",
    "title": "道情偈三首",
    "authorName": "贯休",
    "authorId": "6ce235a8e2f5c16b7250eb932a9d121c",
    "dynasty": "五代十国",
    "content": [
      "优钵罗花万劫春，频犁田地绝纤尘。",
      "道吾道者相招好，不是香林采叶人。"
    ]
  },
  {
    "id": "6ce235a8e38347dd0f314c1c63a006a8",
    "title": "舟夜一章",
    "authorName": "海印",
    "authorId": "6ce235a8e38347ddd1457b72d1457b72",
    "dynasty": "五代十国",
    "content": [
      "水色连天色，风声益浪声。",
      "旅人归思苦，渔叟梦魂惊。",
      "举棹云先到，移舟月逐行。",
      "旋吟诗句罢，犹见远山横。"
    ]
  },
  {
    "id": "6ce235a8e8c10d43e0947cc0bfdc9475",
    "title": "送从弟舍人入蜀",
    "authorName": "刘兼",
    "authorId": "6ce235a8e8c10d43d1457b72d1457b72",
    "dynasty": "五代十国",
    "content": [
      "嘉陵江畔饯行车，离袂难分十里馀。",
      "慷慨莫夸心似铁，留连不觉泪成珠。",
      "风光川谷梅将发，音信云天雁未疏。",
      "立马举鞭无限意，会稀别远拟何如。"
    ]
  },
  {
    "id": "6ce235a8e8c10d435ccf79de1f5d50c1",
    "title": "早秋游湖上亭",
    "authorName": "刘兼",
    "authorId": "6ce235a8e8c10d43d1457b72d1457b72",
    "dynasty": "五代十国",
    "content": [
      "摇落江天万木空，雁行斜戛塞垣风。",
      "征闺捣月离愁远，旧馆眠云旅梦通。",
      "郢客岂能陪下里，皋禽争肯恋樊笼。",
      "此心旷荡谁相会，尽在南华十卷中。"
    ]
  },
  {
    "id": "6ce235a8e8c10d43e98327d574fd52aa",
    "title": "征妇怨",
    "authorName": "刘兼",
    "authorId": "6ce235a8e8c10d43d1457b72d1457b72",
    "dynasty": "五代十国",
    "content": [
      "金闺寂寞罢妆台，玉箸栏干界粉腮。",
      "花落掩关春欲暮，月圆攲枕梦初回。",
      "鸾胶岂续愁肠断，龙剑难挥别绪开。",
      "曾寄锦书无限意，塞鸿何事不归来。"
    ]
  },
  {
    "id": "6ce235a8e8c10d432b870bd9e20e05a4",
    "title": "寄高书记",
    "authorName": "刘兼",
    "authorId": "6ce235a8e8c10d43d1457b72d1457b72",
    "dynasty": "五代十国",
    "content": [
      "齐朝庆裔祖敖曹，麟角无双凤九毛。",
      "声价五侯争辟命，文章一代振风骚。",
      "醉琴自寄陶家意，梦枕谁听益郡刀。",
      "补衮应星曾奏举，北山南海孰为高。"
    ]
  },
  {
    "id": "6ce235a8e8c10d43dc4d5f7e6fc972a3",
    "title": "晚楼寓怀",
    "authorName": "刘兼",
    "authorId": "6ce235a8e8c10d43d1457b72d1457b72",
    "dynasty": "五代十国",
    "content": [
      "薄暮疏林宿鸟还，倚楼垂袂复凭栏。",
      "月沉江底珠轮净，云锁峰头玉叶寒。",
      "刘毅暂贫虽壮志，冯唐将老自低颜。",
      "无言独对秋风立，拟把朝簪换钓竿。"
    ]
  },
  {
    "id": "6ce235a8e8c10d43ea9023cf2ca3223b",
    "title": "偶闻官吏举请辄有一篇寄呈成都府从弟舍人",
    "authorName": "刘兼",
    "authorId": "6ce235a8e8c10d43d1457b72d1457b72",
    "dynasty": "五代十国",
    "content": [
      "官吏潜陈借寇词，宦情乡梦两相违。",
      "青城锦水无心住，紫阁莲峰有意归。",
      "张翰鲈鱼因醉忆，孟光书信近春稀。",
      "黄茅瘴色看看起，贪者犹疑别是机。"
    ]
  },
  {
    "id": "6ce235a8e8c10d43e67872e26bda297b",
    "title": "从弟舍人惠茶",
    "authorName": "刘兼",
    "authorId": "6ce235a8e8c10d43d1457b72d1457b72",
    "dynasty": "五代十国",
    "content": [
      "曾求芳茗贡芜词，果沐颁沾味甚奇。",
      "龟背起纹轻炙处，云头翻液乍烹时。",
      "老丞倦闷偏宜矣，旧客过从别有之。",
      "珍重宗亲相寄惠，水亭山阁自携持。"
    ]
  },
  {
    "id": "6ce235a8e8c10d4389777e500028b785",
    "title": "登郡楼书怀三首",
    "authorName": "刘兼",
    "authorId": "6ce235a8e8c10d43d1457b72d1457b72",
    "dynasty": "五代十国",
    "content": [
      "烟雨楼台渐晦冥，锦江澄碧浪花平。",
      "卞和未雪荆山耻，庄舄空伤越国情。",
      "天际寂寥无雁下，云端依约有僧行。",
      "登高欲继离骚咏，魂断愁深写不成。"
    ]
  },
  {
    "id": "6ce235a8e8c10d4389777e50458eb133",
    "title": "登郡楼书怀三首",
    "authorName": "刘兼",
    "authorId": "6ce235a8e8c10d43d1457b72d1457b72",
    "dynasty": "五代十国",
    "content": [
      "边郡荒凉悲且歌，故园迢递隔烟波。",
      "琴声背俗终如是，剑气冲星又若何。",
      "朝客渐通书信少，钓舟频引梦魂多。",
      "北山更有移文者，白首无尘归去么。"
    ]
  },
  {
    "id": "6ce235a8e8c10d4389777e5014ec1af9",
    "title": "登郡楼书怀三首",
    "authorName": "刘兼",
    "authorId": "6ce235a8e8c10d43d1457b72d1457b72",
    "dynasty": "五代十国",
    "content": [
      "莫嗔阮氏哭途穷，万代深沉恨亦同。",
      "瑞玉岂知将抵鹊，铅刀何事却屠龙。",
      "九夷欲适嗟吾道，五柳终归效古风。",
      "独倚郡楼无限意，满江烟雨正冥蒙。"
    ]
  },
  {
    "id": "6ce235a8e8c10d4308951af416c954fc",
    "title": "春夕遣怀",
    "authorName": "刘兼",
    "authorId": "6ce235a8e8c10d43d1457b72d1457b72",
    "dynasty": "五代十国",
    "content": [
      "穷通分定莫凄凉，且放欢情入醉乡。",
      "范蠡扁舟终去相，冯唐半世只为郎。",
      "风飘玉笛梅初落，酒泛金樽月未央。",
      "休把虚名挠怀抱，九原丘垄尽侯王。"
    ]
  },
  {
    "id": "6ce235a8e8c10d4364a19743e26bf806",
    "title": "贵游",
    "authorName": "刘兼",
    "authorId": "6ce235a8e8c10d43d1457b72d1457b72",
    "dynasty": "五代十国",
    "content": [
      "绣衣公子宴池塘，淑景融融万卉芳。",
      "珠翠照天春未老，管弦临水日初长。",
      "风飘柳线金成穗，雨洗梨花玉有香。",
      "醉后不能离绮席，拟凭青帝系斜阳。"
    ]
  },
  {
    "id": "6ce235a8e8c10d43e4fb068b3263169c",
    "title": "中春登楼二首",
    "authorName": "刘兼",
    "authorId": "6ce235a8e8c10d43d1457b72d1457b72",
    "dynasty": "五代十国",
    "content": [
      "金杯不以涤愁肠，江郡芳时忆故乡。",
      "两岸烟花春富贵，一楼风月夜凄凉。",
      "王章莫耻牛衣泪，潘岳休惊鹤鬓霜。",
      "归去莲花归未得，白云深处有茅堂。"
    ]
  },
  {
    "id": "6ce235a8e8c10d43e4fb068bb74e3b23",
    "title": "中春登楼二首",
    "authorName": "刘兼",
    "authorId": "6ce235a8e8c10d43d1457b72d1457b72",
    "dynasty": "五代十国",
    "content": [
      "古今通塞莫咨嗟，谩把霜髯敌岁华。",
      "失手已惭蛇有足，用心休为鼠无牙。",
      "九天云净方怜月，一夜风高便厌花。",
      "独倚郡楼人不会，钓舟春浪接平沙。"
    ]
  },
  {
    "id": "6ce235a8e8c10d43f16572b3ac9e0ce6",
    "title": "江岸独步",
    "authorName": "刘兼",
    "authorId": "6ce235a8e8c10d43d1457b72d1457b72",
    "dynasty": "五代十国",
    "content": [
      "醉卓寒筇傍水行，渔翁不会独吟情。",
      "龟能顾印谁相重，鹤偶乘轩自可轻。",
      "簪组百年终长物，文章千古亦虚名。",
      "是非得丧皆闲事，休向南柯与梦争。"
    ]
  },
  {
    "id": "6ce235a8e8c10d439ba906bef0aab195",
    "title": "咸阳怀古",
    "authorName": "刘兼",
    "authorId": "6ce235a8e8c10d43d1457b72d1457b72",
    "dynasty": "五代十国",
    "content": [
      "高秋咸镐起霜风，秦汉荒陵树叶红。",
      "七国斗鸡方贾勇，中原逐鹿更争雄。",
      "南山漠漠云常在，渭水悠悠事旋空。",
      "立马举鞭遥望处，阿房遗址夕阳东。"
    ]
  },
  {
    "id": "6ce235a8e8c10d430d5d9a2881f2d26f",
    "title": "昼寝",
    "authorName": "刘兼",
    "authorId": "6ce235a8e8c10d43d1457b72d1457b72",
    "dynasty": "五代十国",
    "content": [
      "花落青苔锦数重，书淫不觉避春慵。",
      "恣情枕上飞庄蝶，任尔云间骋陆龙。",
      "玉液未能消气魄，牙签方可涤昏蒙。",
      "起来已被诗魔引，窗外寒敲翠竹风。"
    ]
  },
  {
    "id": "6ce235a8e8c10d43cb30b9a1f7197b61",
    "title": "江楼望乡寄内子",
    "authorName": "刘兼",
    "authorId": "6ce235a8e8c10d43d1457b72d1457b72",
    "dynasty": "五代十国",
    "content": [
      "独上江楼望故乡，泪襟霜笛共凄凉。",
      "云生陇首秋虽早，月在天心夜已长。",
      "魂梦只能随蛱蝶，烟波无计学鸳鸯。",
      "蜀笺都有三千幅，总写离情寄孟光。"
    ]
  },
  {
    "id": "6ce235a8e8c10d4359af200a9adc5ecf",
    "title": "自遣",
    "authorName": "刘兼",
    "authorId": "6ce235a8e8c10d43d1457b72d1457b72",
    "dynasty": "五代十国",
    "content": [
      "未上亨衢独醉吟，赋成无处博黄金。",
      "家人莫问张仪舌，国士须知豫让心。",
      "照乘始堪沽善价，阳春争忍混凡音。",
      "鹍鹏鳞翼途程在，九万风云海浪深。"
    ]
  },
  {
    "id": "6ce235a8e8c10d43cd6191da875aaf13",
    "title": "秋夕书怀二首",
    "authorName": "刘兼",
    "authorId": "6ce235a8e8c10d43d1457b72d1457b72",
    "dynasty": "五代十国",
    "content": [
      "荒僻淹留岁已深，解龟无计恨难任。",
      "守方半会蛮夷语，贺厦全忘燕雀心。",
      "夜静倚楼悲月笛，秋寒攲枕泣霜砧。",
      "宦情总逐愁肠断，一箸鲈鱼直万金。"
    ]
  },
  {
    "id": "6ce235a8e8c10d43cd6191daa3dd78b2",
    "title": "秋夕书怀二首",
    "authorName": "刘兼",
    "authorId": "6ce235a8e8c10d43d1457b72d1457b72",
    "dynasty": "五代十国",
    "content": [
      "直气从来不入时，掩关慵更钓磻溪。",
      "斯文未丧宣尼叹，吾道将穷阮籍悲。",
      "轻粉覆墙凝夜砌，乱金铺菊织秋篱。",
      "南阳卧久无人问，薄命非才有可疑。"
    ]
  },
  {
    "id": "6ce235a8e8c10d431dd3c2d84d050ef1",
    "title": "长春节",
    "authorName": "刘兼",
    "authorId": "6ce235a8e8c10d43d1457b72d1457b72",
    "dynasty": "五代十国",
    "content": [
      "圣朝佳节遇长春，跪捧金炉祝又焚。",
      "宝藏发来天地秀，兵戈销后帝皇尊。",
      "太平基址千年永，混一车书万古存。",
      "更有馨香满芳槛，和风迟日在兰荪。"
    ]
  },
  {
    "id": "6ce235a8e8c10d43cce14f30e077111f",
    "title": "春宴河亭",
    "authorName": "刘兼",
    "authorId": "6ce235a8e8c10d43d1457b72d1457b72",
    "dynasty": "五代十国",
    "content": [
      "柳摆轻丝拂嫩黄，槛前流水满池塘。",
      "一筵金翠临芳岸，四面烟花出粉墙。",
      "舞袖逐风翻绣浪，歌尘随燕下雕梁。",
      "蛮笺象管休凝思，且放春心入醉乡。"
    ]
  },
  {
    "id": "6ce235a8e8c10d43e2e679137c748266",
    "title": "梦归故园二首",
    "authorName": "刘兼",
    "authorId": "6ce235a8e8c10d43d1457b72d1457b72",
    "dynasty": "五代十国",
    "content": [
      "桐叶飞霜落井栏，菱花藏雪助衰颜。",
      "夜窗飒飒摇寒竹，秋枕迢迢梦故山。",
      "临水钓舟横苇岸，隔溪禅侣启柴关。",
      "觉来依旧三更月，离绪乡心起万端。"
    ]
  },
  {
    "id": "6ce235a8e8c10d43e2e67913bb190fc5",
    "title": "梦归故园二首",
    "authorName": "刘兼",
    "authorId": "6ce235a8e8c10d43d1457b72d1457b72",
    "dynasty": "五代十国",
    "content": [
      "旧馆秋寒一梦长，水帘疏影入回塘。",
      "宦情率尔拖渔艇，客恨依然在燕梁。",
      "白鹭独飘山面雪，红蕖全谢镜心香。",
      "起来不语无人会，醉倚东轩半夕阳。"
    ]
  },
  {
    "id": "6ce235a8e8c10d43bcf616a081c114f1",
    "title": "对雨",
    "authorName": "刘兼",
    "authorId": "6ce235a8e8c10d43d1457b72d1457b72",
    "dynasty": "五代十国",
    "content": [
      "幽庭凝碧亦涟漪，檐霤声繁聒梦归。",
      "半岫金乌才委照，一川石燕又交飞。",
      "濯枝霢霂榴花吐，吹渚飘飖暑气微。",
      "因忆故园闲钓处，苍苔斑驳满渔矶。"
    ]
  },
  {
    "id": "6ce235a8e8c10d4339dba986e9da28c5",
    "title": "春霁",
    "authorName": "刘兼",
    "authorId": "6ce235a8e8c10d43d1457b72d1457b72",
    "dynasty": "五代十国",
    "content": [
      "春霁江山似画图，醉垂鞭袂出康衢。",
      "猖狂乱打貔貅鼓，懒慢迟修鸳鹭书。",
      "老色渐来欺鬓发，闲情将欲傲簪裾。",
      "苔钱遍地知多少，买得花枝不落无。"
    ]
  },
  {
    "id": "6ce235a8e8c10d435ba0d0f850283236",
    "title": "春霄",
    "authorName": "刘兼",
    "authorId": "6ce235a8e8c10d43d1457b72d1457b72",
    "dynasty": "五代十国",
    "content": [
      "春云春日共朦胧，满院梨花半夜风。",
      "宿酒未醒珠箔卷，艳歌初阕玉楼空。",
      "五湖范蠡才堪重，六印苏秦道不同。",
      "再取素琴聊假寐，南柯灵梦莫相通。"
    ]
  },
  {
    "id": "6ce235a8e8c10d43ebc3cb59b8061cbe",
    "title": "秋夕书怀呈戎州郎中其二",
    "authorName": "刘兼",
    "authorId": "6ce235a8e8c10d43d1457b72d1457b72",
    "dynasty": "五代十国",
    "content": [
      "风送秋荷满鼻香，竹声敲玉近虚廊。",
      "梦回故国情方黯，月过疏帘夜正凉。",
      "菱镜也知移艳态，锦书其奈隔年光。",
      "鸾胶处处难寻觅，断尽相思寸寸肠。"
    ]
  },
  {
    "id": "6ce235a8e8c10d433f54411a5844cebb",
    "title": "春燕",
    "authorName": "刘兼",
    "authorId": "6ce235a8e8c10d43d1457b72d1457b72",
    "dynasty": "五代十国",
    "content": [
      "多时窗外语呢喃，只要佳人卷绣帘。",
      "大厦已成须庆贺，高门频入莫憎嫌。",
      "花间舞蝶和香趁，江畔春泥带雨衔。",
      "栖息数年情已厚，营巢争肯傍他檐。"
    ]
  },
  {
    "id": "6ce235a8e8c10d43b1332d0dcd31b9f2",
    "title": "春晚寓怀",
    "authorName": "刘兼",
    "authorId": "6ce235a8e8c10d43d1457b72d1457b72",
    "dynasty": "五代十国",
    "content": [
      "一承兑泽莅方州，八度春光照郡楼。",
      "好景几将官吏醉，名山时领管弦游。",
      "空花任尔频侵眼，老雪从他渐满头。",
      "归去杜陵池阁在，只能欢笑不能愁。"
    ]
  },
  {
    "id": "6ce235a8e8c10d43bf760cb8df0080e6",
    "title": "中春宴游",
    "authorName": "刘兼",
    "authorId": "6ce235a8e8c10d43d1457b72d1457b72",
    "dynasty": "五代十国",
    "content": [
      "二月风光似洞天，红英翠萼簇芳筵。",
      "楚王云雨迷巫峡，江令文章媚蜀笺。",
      "歌黛入颦春袖敛，舞衣新绣晓霞鲜。",
      "酒阑香袂初分散，笑指渔翁钓暮烟。"
    ]
  },
  {
    "id": "6ce235a8e8c10d4330e2e441515cf0db",
    "title": "莲塘霁望",
    "authorName": "刘兼",
    "authorId": "6ce235a8e8c10d43d1457b72d1457b72",
    "dynasty": "五代十国",
    "content": [
      "新秋菡萏发红英，向晚风飘满郡馨。",
      "万叠水纹罗乍展，一双鸂鶒绣初成。",
      "采莲女散吴歌阕，拾翠人归楚雨晴。",
      "远岸牧童吹短笛，蓼花深处信牛行。"
    ]
  },
  {
    "id": "6ce235a8e8c10d43c7535f6b2142b188",
    "title": "春怨",
    "authorName": "刘兼",
    "authorId": "6ce235a8e8c10d43d1457b72d1457b72",
    "dynasty": "五代十国",
    "content": [
      "绣林红岸落花钿，故去新来感自然。",
      "绝塞杪春悲汉月，长林深夜泣缃弦。",
      "锦书雁断应难寄，菱镜鸾孤貌可怜。",
      "独倚画屏人不会，梦魂才别戍楼边。"
    ]
  },
  {
    "id": "6ce235a8e8c10d43fe356326248a5d1a",
    "title": "登楼寓望",
    "authorName": "刘兼",
    "authorId": "6ce235a8e8c10d43d1457b72d1457b72",
    "dynasty": "五代十国",
    "content": [
      "凭高多是偶汍澜，红叶何堪照病颜。",
      "万叠云山供远恨，一轩风物送秋寒。",
      "背琴鹤客归松径，横笛牛童卧蓼滩。",
      "独倚郡楼无限意，夕阳西去水东还。"
    ]
  },
  {
    "id": "6ce235a8e8c10d43fd8a781d29c232ff",
    "title": "命妓不至",
    "authorName": "刘兼",
    "authorId": "6ce235a8e8c10d43d1457b72d1457b72",
    "dynasty": "五代十国",
    "content": [
      "琴中难挑孰怜才，独对良宵酒数杯。",
      "苏子黑貂将已尽，宋弘青鸟又空回。",
      "月穿净牖霜成隙，风卷残花锦作堆。",
      "欹枕梦魂何处去，醉和春色入天台。"
    ]
  },
  {
    "id": "6ce235a8e8c10d431d851c5672a9c43d",
    "title": "芳春",
    "authorName": "刘兼",
    "authorId": "6ce235a8e8c10d43d1457b72d1457b72",
    "dynasty": "五代十国",
    "content": [
      "微雨微风隔昼帘，金炉檀炷冷慵添。",
      "桃花满地春牢落，柳絮成堆雪弃嫌。",
      "宝瑟不能邀卓氏，彩毫何必梦江淹。",
      "宦情归兴休相挠，隼旆渔舟总未厌。"
    ]
  },
  {
    "id": "6ce235a8e8c10d43cafa62b7f228f1ec",
    "title": "春游其二",
    "authorName": "刘兼",
    "authorId": "6ce235a8e8c10d43d1457b72d1457b72",
    "dynasty": "五代十国",
    "content": [
      "摇摇离绪不能持，满郡花开酒熟时。",
      "羞听黄莺求善友，强随绿柳展愁眉。",
      "隔云故国山千叠，傍水芳林锦万枝。",
      "圣主未容归北阙，且将勤俭抚南夷。"
    ]
  },
  {
    "id": "6ce235a8e8c10d4394d53d5561f13a9a",
    "title": "重阳感怀其一",
    "authorName": "刘兼",
    "authorId": "6ce235a8e8c10d43d1457b72d1457b72",
    "dynasty": "五代十国",
    "content": [
      "重阳不忍上高楼，寒菊年年照暮秋。",
      "万叠故山云总隔，两行乡泪血和流。",
      "黄茅莽莽连边郡，红叶纷纷落钓舟。",
      "归计未成年渐老，茱萸羞戴雪霜头。"
    ]
  },
  {
    "id": "6ce235a8e8c10d43eaca084ed1f91242",
    "title": "再见从弟舍人",
    "authorName": "刘兼",
    "authorId": "6ce235a8e8c10d43d1457b72d1457b72",
    "dynasty": "五代十国",
    "content": [
      "屈指依稀十五年，鸾台秘阁位相悬。",
      "分飞淮甸雁行断，重见江楼蟾影圆。",
      "滞迹未偕朝北阙，高才方命入西川。",
      "愿君通理须还早，拜庆慈亲几杖前。"
    ]
  },
  {
    "id": "6ce235a8e8c10d430f2333fdbd40717a",
    "title": "春昼醉眠",
    "authorName": "刘兼",
    "authorId": "6ce235a8e8c10d43d1457b72d1457b72",
    "dynasty": "五代十国",
    "content": [
      "朱栏芳草绿纤纤，欹枕高堂卷昼帘。",
      "处处落花春寂寂，时时中酒病恹恹。",
      "塞鸿信断虽堪讶，梁燕词多且莫嫌。",
      "自有卷书销永日，霜华未用鬓边添。"
    ]
  },
  {
    "id": "6ce235a8e8c10d43b572894d83108ff7",
    "title": "春夕寓兴",
    "authorName": "刘兼",
    "authorId": "6ce235a8e8c10d43d1457b72d1457b72",
    "dynasty": "五代十国",
    "content": [
      "忘忧何必在庭萱，是事悠悠竟可宽。",
      "酒病未能辞锦里，春狂又拟入桃源。",
      "风吹杨柳丝千缕，月照梨花雪万团。",
      "闲泥金徽度芳夕，幽泉石上自潺湲。"
    ]
  },
  {
    "id": "6ce235a8e8c10d43a081bee78d3ccffa",
    "title": "访饮妓不遇招酒徒不至",
    "authorName": "刘兼",
    "authorId": "6ce235a8e8c10d43d1457b72d1457b72",
    "dynasty": "五代十国",
    "content": [
      "小桥流水接平沙，何处行云不在家。",
      "毕卓未来轻竹叶，刘晨重到殢桃花。",
      "琴樽冷落春将尽，帏幌萧条日又斜。",
      "回首却寻芳草路，金鞍拂柳思无涯。"
    ]
  },
  {
    "id": "6ce235a8e8c10d432f14f513347f8803",
    "title": "蜀都道中",
    "authorName": "刘兼",
    "authorId": "6ce235a8e8c10d43d1457b72d1457b72",
    "dynasty": "五代十国",
    "content": [
      "剑关云栈乱峥嵘，得丧何由险与平。",
      "千载龟城终失守，一堆鬼录漫留名。",
      "季年必不延昏主，薄赏那堪激懦兵。",
      "李特后来多二世，纳降归拟尽公卿。"
    ]
  },
  {
    "id": "6ce235a8e8c10d430c071392e76a9f86",
    "title": "万葛树",
    "authorName": "刘兼",
    "authorId": "6ce235a8e8c10d43d1457b72d1457b72",
    "dynasty": "五代十国",
    "content": [
      "叶如羽盖岂堪论，百步清阴锁绿云。",
      "善政已闻思召伯，英风偏称号将军。",
      "静铺讲席麟经润，高拂□枝兔影分。",
      "更有岁寒霜雪操，莫将樗栎拟相群。"
    ]
  },
  {
    "id": "6ce235a8e8c10d435772de3fe53d8a32",
    "title": "寄滑州文秀大师",
    "authorName": "刘兼",
    "authorId": "6ce235a8e8c10d43d1457b72d1457b72",
    "dynasty": "五代十国",
    "content": [
      "分飞屈指十三年，菡萏峰前别社莲。",
      "薄宦偶然来左蜀，孤云何事在南燕。",
      "一封瑶简音初达，两处金沙色共圆。",
      "珍重汤休惠佳句，郡斋吟久不成眠。"
    ]
  },
  {
    "id": "6ce235a8e8c10d43df354eb4053e1c74",
    "title": "偶有下殇因而自遣",
    "authorName": "刘兼",
    "authorId": "6ce235a8e8c10d43d1457b72d1457b72",
    "dynasty": "五代十国",
    "content": [
      "彭寿殇龄共两空，幻泡缘影梦魂中。",
      "缺圆宿会长如月，飘忽浮生疾似风。",
      "修短百年先后定，贤愚千古是非同。",
      "南柯太守知人意，休问陶陶塞上翁。"
    ]
  },
  {
    "id": "6ce235a8e8c10d43e6c2d13ed17d3c20",
    "title": "倦学",
    "authorName": "刘兼",
    "authorId": "6ce235a8e8c10d43d1457b72d1457b72",
    "dynasty": "五代十国",
    "content": [
      "乐广亡来冰镜稀，宓妃嫫母混妍媸。",
      "且于雾里藏玄豹，休向窗中问碧鸡。",
      "百氏典坟空自苦，一堆萤雪竟谁知。",
      "门前春色芳如昼，好掩书斋任所之。"
    ]
  },
  {
    "id": "6ce235a8e8c10d43b6c8b39ce6be2e26",
    "title": "去年今日",
    "authorName": "刘兼",
    "authorId": "6ce235a8e8c10d43d1457b72d1457b72",
    "dynasty": "五代十国",
    "content": [
      "去年今日到荣州，五骑红尘入郡楼。",
      "貔虎只知迎太守，蛮夷不信是儒流。",
      "奸豪已息时将泰，疲瘵全苏岁又周。",
      "圣主若容辞重禄，便归烟水狎群鸥。"
    ]
  },
  {
    "id": "6ce235a8e8c10d43a7bdfc8109d0f4bb",
    "title": "郡楼闲望书怀",
    "authorName": "刘兼",
    "authorId": "6ce235a8e8c10d43d1457b72d1457b72",
    "dynasty": "五代十国",
    "content": [
      "郡城楼阁绕江滨，风物清秋入望频。",
      "铜鼓祭龙云塞庙，芦花飘市雪黏人。",
      "莲披净沼群香散，鹭点寒烟玉片新。",
      "归去杜陵池馆在，且将朝服拂埃尘。"
    ]
  },
  {
    "id": "6ce235a8e8c10d438568799fc12c6c94",
    "title": "玉烛花",
    "authorName": "刘兼",
    "authorId": "6ce235a8e8c10d43d1457b72d1457b72",
    "dynasty": "五代十国",
    "content": [
      "袅袅香英三四枝，亭亭红艳照阶墀。",
      "正当晚槛初开处，却似春闱就试时。",
      "少女不吹方熠爚，东君偏惜未离披。",
      "夜深斜倚朱栏外，拟把邻光借与谁。"
    ]
  },
  {
    "id": "6ce235a8e8c10d4323ebc94526e89568",
    "title": "再看光福寺牡丹",
    "authorName": "刘兼",
    "authorId": "6ce235a8e8c10d43d1457b72d1457b72",
    "dynasty": "五代十国",
    "content": [
      "去年曾看牡丹花，蛱蝶迎人傍彩霞。",
      "今日再游光福寺，春风吹我入仙家。",
      "当筵芬馥歌唇动，倚槛娇羞醉眼斜。",
      "来岁未朝金阙去，依前和露载归衙。"
    ]
  },
  {
    "id": "6ce235a8e8c10d43e36f4d6f8ef974bf",
    "title": "送文英大师",
    "authorName": "刘兼",
    "authorId": "6ce235a8e8c10d43d1457b72d1457b72",
    "dynasty": "五代十国",
    "content": [
      "屈指平阳别社莲，蟾光一百度曾圆。",
      "孤云自在知何处，薄宦参差亦信缘。",
      "山郡披风方穆若，花时分袂更凄然。",
      "摇鞭相送嘉陵岸，回首群峰隔翠烟。"
    ]
  },
  {
    "id": "6ce235a8e8c10d43d95997ddd144d2ed",
    "title": "到郡后有寄",
    "authorName": "刘兼",
    "authorId": "6ce235a8e8c10d43d1457b72d1457b72",
    "dynasty": "五代十国",
    "content": [
      "蜀路新修尽坦平，交亲深幸再逢迎。",
      "正当返袂思乡国，却似归家见弟兄。",
      "沾泽只惭尧綍重，溯流还喜范舟轻。",
      "欲将感恋裁书旨，多少渔笺写得成。"
    ]
  },
  {
    "id": "6ce235a8e8c10d43b920e7bb67154edf",
    "title": "旭川祁宰思家而卒因述意呈秦川知己",
    "authorName": "刘兼",
    "authorId": "6ce235a8e8c10d43d1457b72d1457b72",
    "dynasty": "五代十国",
    "content": [
      "岁稔民康绝讼论，政成公暇自由身。",
      "朝看五马闲如社，夜拥双姬暖似春。",
      "家计不忧凭冢子，官资无愧是朝臣。",
      "岂同龌龊祁员外，至死悲凉一妇人。"
    ]
  },
  {
    "id": "6ce235a8e8c10d435e7f3c53fa83ab70",
    "title": "诫是非",
    "authorName": "刘兼",
    "authorId": "6ce235a8e8c10d43d1457b72d1457b72",
    "dynasty": "五代十国",
    "content": [
      "巧舌如簧总莫听，是非多自爱憎生。",
      "三人告母虽投杼，百犬闻风只吠声。",
      "辨玉且宽和氏罪，诬金须认不疑情。",
      "因思畴昔游谈者，六国交驰亦受烹。"
    ]
  },
  {
    "id": "6ce235a8e8c10d43d4a160e8d910e3f3",
    "title": "简竖儒",
    "authorName": "刘兼",
    "authorId": "6ce235a8e8c10d43d1457b72d1457b72",
    "dynasty": "五代十国",
    "content": [
      "蹄涔岂信有沧浪，萤火何堪并太阳。",
      "渊奥未曾探禹穴，矜夸便拟越丘墙。",
      "小巫神气终须怯，下里音声必不长。",
      "近日冰壶多晦昧，虎皮羊质也观光。"
    ]
  },
  {
    "id": "6ce235a8e8c10d43c511ab2964592f11",
    "title": "中夏昼卧",
    "authorName": "刘兼",
    "authorId": "6ce235a8e8c10d43d1457b72d1457b72",
    "dynasty": "五代十国",
    "content": [
      "寂寂无憀九夏中，傍檐依壁待清风。",
      "壮图奇策无人问，不及南阳一卧龙。"
    ]
  },
  {
    "id": "6ce235a8e8c10d433934ea729b66109a",
    "title": "春夜",
    "authorName": "刘兼",
    "authorId": "6ce235a8e8c10d43d1457b72d1457b72",
    "dynasty": "五代十国",
    "content": [
      "薄薄春云笼皓月，杏花满地堆香雪。",
      "醉垂罗袂倚朱栏，小数玉仙歌未阕。"
    ]
  },
  {
    "id": "6ce235a8e8c10d43ba29f759b1d95af3",
    "title": "西斋",
    "authorName": "刘兼",
    "authorId": "6ce235a8e8c10d43d1457b72d1457b72",
    "dynasty": "五代十国",
    "content": [
      "西斋新竹两三茎，也有风敲碎玉声。",
      "莫恨移来栏槛远，譬如元本此间生。"
    ]
  },
  {
    "id": "6ce235a8e8c10d431231190a41dbe6d3",
    "title": "春游·其一",
    "authorName": "刘兼",
    "authorId": "6ce235a8e8c10d43d1457b72d1457b72",
    "dynasty": "五代十国",
    "content": [
      "柳成金穗草如茵，载酒寻花共赏春。",
      "先入醉乡君莫问，十年风景在三秦。"
    ]
  },
  {
    "id": "6ce235a8e981f565162bb1d0ff6d7450",
    "title": "浙东罢府西归酬别张广文皮先辈陆秀才",
    "authorName": "李縠",
    "authorId": "6ce235a8e981f565d1457b72d1457b72",
    "dynasty": "五代十国",
    "content": [
      "岂有头风笔下痊，浪成蛮语向初筵。",
      "兰亭旧趾虽曾见，柯笛遗音更不传。",
      "照曜文星吴分野，留连花月晋名贤。",
      "相逢只恨相知晚，一曲骊歌又几年。"
    ]
  },
  {
    "id": "6ce235a8e981f5653c481aafd36ce858",
    "title": "和皮日休悼鹤其一",
    "authorName": "李縠",
    "authorId": "6ce235a8e981f565d1457b72d1457b72",
    "dynasty": "五代十国",
    "content": [
      "才子襟期本上清，陆云家鹤伴闲情。",
      "犹怜反顾五六里，何意忽归十二城。",
      "露滴谁闻高叶坠，月沈休藉半阶明。",
      "人间华表堪留语，剩向秋风寄一声。"
    ]
  },
  {
    "id": "6ce235a8e981f5650f0f6f0cc5452403",
    "title": "和皮日休悼鹤其二",
    "authorName": "李縠",
    "authorId": "6ce235a8e981f565d1457b72d1457b72",
    "dynasty": "五代十国",
    "content": [
      "道林曾放雪翎飞，应悔庭除闭羽衣。",
      "料得王恭披鹤氅，倚吟犹待月中归。"
    ]
  },
  {
    "id": "6ce235a8e981f565610a65f8ab15d5f2",
    "title": "醉中袭美先月中归",
    "authorName": "李縠",
    "authorId": "6ce235a8e981f565d1457b72d1457b72",
    "dynasty": "五代十国",
    "content": [
      "休文虽即逃琼液，阿鹜还须掩玉闺。",
      "月落金鸡一声后，不知谁悔醉如泥。"
    ]
  },
  {
    "id": "6ce235a8eba8ed62fef4348b1ee1252a",
    "title": "答同年李昉见赠次韵",
    "authorName": "邓洵美",
    "authorId": "6ce235a8eba8ed62d1457b72d1457b72",
    "dynasty": "五代十国",
    "content": [
      "词场几度让长鞭，又向清朝贺九迁。",
      "品秩虽然殊此日，岁寒终不改当年。",
      "驰名早已超三院，侍直仍忻步八砖。",
      "今日相逢翻自愧，闲吟对酒倍潸然。"
    ]
  },
  {
    "id": "6ce235a8ec9faba62c83ef4d97c940f5",
    "title": "官左拾遗归隐作",
    "authorName": "王易简",
    "authorId": "6ce235a8ec9faba60efe32841ce927f8",
    "dynasty": "五代十国",
    "content": [
      "汨没朝班愧不才，谁能低折向尘埃。",
      "青山得去且归去，官职有来还自来。"
    ]
  },
  {
    "id": "6ce235a8ecd28e22615f0bcf59f7b1ff",
    "title": "补新宫",
    "authorName": "丘光庭",
    "authorId": "6ce235a8ecd28e22d1457b72d1457b72",
    "dynasty": "五代十国",
    "content": [
      "奂奂新宫，礼乐其融。",
      "尔德惟贤，尔□维忠。",
      "为忠以公，斯筵是同。",
      "人之醉我，与我延宾。"
    ]
  },
  {
    "id": "6ce235a8ecd28e224846992331c41aff",
    "title": "补茅鸱",
    "authorName": "丘光庭",
    "authorId": "6ce235a8ecd28e22d1457b72d1457b72",
    "dynasty": "五代十国",
    "content": [
      "茅鸱茅鸱，无搏鷅鹠。",
      "汝食汝饱，莫我为休。",
      "愿弹去汝，来彼鸤鸠。",
      "来彼鸤鸠，食子其周。"
    ]
  },
  {
    "id": "6ce235a8edbfec77237f1cf38b460bc0",
    "title": "题司空山观",
    "authorName": "李韶",
    "authorId": "6ce235a8edbfec77d1457b72d1457b72",
    "dynasty": "五代十国",
    "content": [
      "梁代真人上紫微，水盘山脚五云飞。",
      "松杉老尽无消息，犹得千年一度归。"
    ]
  },
  {
    "id": "6ce235a8ee665f822f9244ba105037d8",
    "title": "赠江处士",
    "authorName": "徐仲雅",
    "authorId": "6ce235a8ee665f82d1457b72d1457b72",
    "dynasty": "五代十国",
    "content": [
      "门在松阴里，山僧几度过。",
      "药灵丸不大，棋妙子无多。",
      "薄雾笼寒径，残风恋绿萝。",
      "金乌兼玉兔，年几奈公何。"
    ]
  },
  {
    "id": "6ce235a8ee665f82bbba6fa7e9831bb5",
    "title": "东华观偃松",
    "authorName": "徐仲雅",
    "authorId": "6ce235a8ee665f82d1457b72d1457b72",
    "dynasty": "五代十国",
    "content": [
      "半已化为石，有灵通碧湘。",
      "生逢尧雨露，老直汉风霜。",
      "月滴蟾心水，龙遗脑骨香。",
      "始于毫末后，曾见几兴亡。"
    ]
  },
  {
    "id": "6ce235a8ee665f82ba13f96d13e4e73f",
    "title": "咏棕树",
    "authorName": "徐仲雅",
    "authorId": "6ce235a8ee665f82d1457b72d1457b72",
    "dynasty": "五代十国",
    "content": [
      "叶似新蒲绿，身如乱锦缠。",
      "任君千度剥，意气自冲天。"
    ]
  },
  {
    "id": "6ce235a8ee665f82b015fa13ab33d23f",
    "title": "宫词",
    "authorName": "徐仲雅",
    "authorId": "6ce235a8ee665f82d1457b72d1457b72",
    "dynasty": "五代十国",
    "content": [
      "内人晓起怯春寒，轻揭珠帘看牡丹。",
      "一把柳丝收不得，和风搭在玉栏杆。"
    ]
  },
  {
    "id": "6ce235a8ee665f82326131fded4489f4",
    "title": "耕",
    "authorName": "徐仲雅",
    "authorId": "6ce235a8ee665f82d1457b72d1457b72",
    "dynasty": "五代十国",
    "content": [
      "张绪逞风流，王衍事轻薄。",
      "出门逢耕夫，颜色必不乐。",
      "肥肤如玉洁，力拗丝不折。",
      "半日无耕夫，此辈总饿杀。"
    ]
  },
  {
    "id": "6ce235a8ee665f82170726ad1291a421",
    "title": "赠齐己",
    "authorName": "徐仲雅",
    "authorId": "6ce235a8ee665f82d1457b72d1457b72",
    "dynasty": "五代十国",
    "content": [
      "我唐有僧号齐己，未出家时宰相器。爰见梦中逢五丁，毁形自学无生理。",
      "骨瘦神清风一襟，松老霜天鹤病深。一言悟得生死海，芙蓉吐出琉璃心。",
      "闷见有唐风雅缺，敲破冰天飞白雪。清塞清江却有灵，遗魂泣对荒郊月。",
      "格何古，天工未生谁知主。混沌凿开鸡子黄，散作纯风如胆苦。",
      "意何新，织女星机挑白云。真宰夜来调暖律，声声吹出嫩青春。",
      "调何雅，涧底孤松秋雨洒。嫦娥月里学步虚，桂风吹落玉山下。",
      "语何奇，血泼乾坤龙战时。祖龙跨海日方出，一鞭风雨万山飞。",
      "己公己公道如此，浩浩寰中如独自。一簟松风冷如冰，长伴巢由伸脚睡。"
    ]
  },
  {
    "id": "6ce235a8f0a3264fab40b9605129cdd4",
    "title": "参同契明镜图诀诗二首",
    "authorName": "彭晓",
    "authorId": "6ce235a8f0a3264fd1457b72d1457b72",
    "dynasty": "五代十国",
    "content": [
      "造化潜施迹莫穷，簇成真诀指蒙童。",
      "三篇秘列八环内，万象门开一镜中。",
      "离女驾龙为木婿，坎男乘虎作金翁。",
      "同人好道宜精究，究得长生路便通。"
    ]
  },
  {
    "id": "6ce235a8f0a3264fab40b9603fc418c9",
    "title": "参同契明镜图诀诗二首",
    "authorName": "彭晓",
    "authorId": "6ce235a8f0a3264fd1457b72d1457b72",
    "dynasty": "五代十国",
    "content": [
      "至道希夷妙且深，烧丹先认大还心。",
      "日爻阴耦生真汞，月卦阳奇产正金。",
      "女妊朱砂男孕雪，北藏荧惑丙含壬。",
      "两端指的铅金祖，莫向诸般取次寻。"
    ]
  },
  {
    "id": "6ce235a8f0d3297264171b36322db738",
    "title": "题施璘画竹图",
    "authorName": "韦遵",
    "authorId": "6ce235a8f0d32972d1457b72d1457b72",
    "dynasty": "五代十国",
    "content": [
      "枯箨危根缴石头，千竿交映近清流。",
      "堪珍仲宝穷幽笔，留得荆湘一片秋。"
    ]
  },
  {
    "id": "6ce235a8f174ace8613b003e1669425e",
    "title": "李皋试诗",
    "authorName": "何仲举",
    "authorId": "6ce235a8f174ace8d1457b72d1457b72",
    "dynasty": "五代十国",
    "content": [
      "似玉来投狱，抛家去就枷。",
      "可怜两片木，夹却一枝花。"
    ]
  },
  {
    "id": "6ce235a8f3ee729755ebe57ee4897347",
    "title": "同刘侍郎咏笋",
    "authorName": "徐光溥",
    "authorId": "6ce235a8f3ee7297d1457b72d1457b72",
    "dynasty": "五代十国",
    "content": [
      "迸出班犀数十株，更添幽景向蓬壶。",
      "出来似有凌云势，用作丹梯得也无。"
    ]
  },
  {
    "id": "6ce235a8f3ee7297aa13bda3465689c6",
    "title": "题黄居寀秋山图",
    "authorName": "徐光溥",
    "authorId": "6ce235a8f3ee7297d1457b72d1457b72",
    "dynasty": "五代十国",
    "content": [
      "天与黄筌艺奇绝，笔精回感重瞳悦。运思潜通造化工，挥毫定得神仙诀。",
      "秋来奉诏写秋山，写在轻绡数幅间。高低向背无遗势，重峦叠嶂何孱颜。",
      "目想心存妙尤极，研巧覈能状不得。珍禽异兽皆自驯，奇花怪木非因植。",
      "崎岖石磴绝游踪，薄雾冥冥藏半峰。娑萝掩映迷仙洞，薜荔累垂缴古松。",
      "月槛参差锦绣跃，星坛斑驳翠苔封。傍岸牛羸行嚼草，过桥僧老坐嗜筇。",
      "屈原江上婵娟竹，陶潜篱下芳菲菊。良宵只恐鹧鸪啼，晴波但见鸳鸯浴。",
      "暮烟幂幂锁村坞，一叶扁舟横野渡。飒飒白蘋欲起风，黯黯红蕉犹带雨。",
      "曲沼芙蓉香馥郁，长汀芦荻花{艹/糓}蓛。雁过孤峰帖远青，鹿傍小溪饮残绿。",
      "秋山秀兮秋江静，江光山色相辉映。雪迸飞泉溅钓矶，云分落叶拥樵径。",
      "张璪松石徒称奇，边鸾花鸟何足窥。白旻鹰逞凌风势，薛稷鹤夸警露姿。",
      "方原画山空巉岩，峭壁枯槎人见嫌。孙位画水多汹涌，惊湍怒涛人见恐。",
      "若教对此定妍媸，必定伏膺怀愧悚。再三展向冕旒侧，便是移山回涧力。",
      "大李小李灭声华，献之恺之无颜色。仿佛垂纶渭水滨，吾皇睹之思良臣。",
      "依稀荷锸傅岩野，吾皇睹之求贤者。从兹仄展复悬旌，宵衣旰食安天下。",
      "才当老人星应候，愿与南山俱献寿。微臣稽首贡长歌，丹青景化同天和。"
    ]
  },
  {
    "id": "6ce235a8f48be20fbe93276ed0927994",
    "title": "葬后见形诗",
    "authorName": "张太华",
    "authorId": "6ce235a8f48be20fd1457b72d1457b72",
    "dynasty": "五代十国",
    "content": [
      "独卧经秋堕鬓蝉，白杨风起不成眠。",
      "寻思往日椒房宠，泪湿衣襟损翠钿。"
    ]
  },
  {
    "id": "6ce235a8f48be20f4ed0790135fecfb3",
    "title": "谢李若冲",
    "authorName": "张太华",
    "authorId": "6ce235a8f48be20fd1457b72d1457b72",
    "dynasty": "五代十国",
    "content": [
      "符吏匆匆叩夜扃，便随金简出幽冥。",
      "蒙师荐拔恩非浅，领得生神九过经。"
    ]
  },
  {
    "id": "6ce235a8f5f58b99dd628e8f208edc13",
    "title": "夜坐",
    "authorName": "路洵美",
    "authorId": "6ce235a8f5f58b99d1457b72d1457b72",
    "dynasty": "五代十国",
    "content": [
      "帘卷竹轩清，四邻无语声。",
      "漏从吟里转，月自坐来明。",
      "草木露华湿，衣裳寒气生。",
      "难逢知鉴者，空悦此时情。"
    ]
  },
  {
    "id": "6ce235a8f6e833000c19314cde34530f",
    "title": "失鹭鹚",
    "authorName": "李归唐",
    "authorId": "6ce235a8f6e83300d1457b72d1457b72",
    "dynasty": "五代十国",
    "content": [
      "惜养来来岁月深，笼开不见意沉吟。",
      "也知只在秋江上，明月芦花何处寻。"
    ]
  },
  {
    "id": "6ce235a8f6f3106adc437cdc7ea76c48",
    "title": "巡衣锦军制还乡歌",
    "authorName": "钱镠",
    "authorId": "6ce235a8f6f3106a22ac3c5ad2ed45a5",
    "dynasty": "五代十国",
    "content": [
      "三节还乡兮挂锦衣，碧天朗朗兮爱日晖。功成道上兮列旌旗，父老远来兮相追随。",
      "家山乡眷兮会时稀，今朝设宴兮觥散飞。斗牛无孛兮民无欺，吴越一王兮驷马归。"
    ]
  },
  {
    "id": "6ce235a8f6f3106a98e150f14485f5d2",
    "title": "没了期歌其一",
    "authorName": "钱镠",
    "authorId": "6ce235a8f6f3106a22ac3c5ad2ed45a5",
    "dynasty": "五代十国",
    "content": [
      "没了期，没了期，营基才了又仓基。",
      "没了期，没了期，春衣才了又冬衣。"
    ]
  },
  {
    "id": "6ce235a8f9c34fb80c161507da001b78",
    "title": "剑客",
    "authorName": "慕幽",
    "authorId": "6ce235a8f9c34fb8d1457b72d1457b72",
    "dynasty": "五代十国",
    "content": [
      "去住知何处，空将一剑行。",
      "杀人虽取次，为事爱公平。",
      "戟立嗔髭鬓，星流忿眼睛。",
      "晓来湘市说，拂曙别辽城。"
    ]
  },
  {
    "id": "6ce235a8f9c34fb88cf4df3169e68376",
    "title": "酬和友人见寄",
    "authorName": "慕幽",
    "authorId": "6ce235a8f9c34fb8d1457b72d1457b72",
    "dynasty": "五代十国",
    "content": [
      "劳歌好自看，终久偶齐桓。",
      "五字若教易，一名争得难。",
      "侵窗红树老，荫砌雪花残。",
      "莫效齐僚属，东归剪钓竿。"
    ]
  },
  {
    "id": "6ce235a8f9c34fb85080391d80e0d464",
    "title": "冬日淮上别文上人",
    "authorName": "慕幽",
    "authorId": "6ce235a8f9c34fb8d1457b72d1457b72",
    "dynasty": "五代十国",
    "content": [
      "家国各万里，同吟六七年。",
      "可堪随北雁，迢遰向南天。",
      "水共行人远，山将落日连。",
      "春淮有双鲤，莫忘尺书传。"
    ]
  },
  {
    "id": "6ce235a8f9c34fb8224a09b8b0dfaf3a",
    "title": "柳",
    "authorName": "慕幽",
    "authorId": "6ce235a8f9c34fb8d1457b72d1457b72",
    "dynasty": "五代十国",
    "content": [
      "今古凭君一赠行，几回折尽复重生。",
      "五株斜傍渊明宅，千树低垂太尉营。",
      "临水带烟藏翡翠，倚风兼雨宿流莺。",
      "隋皇堤畔依依在，曾惹当时歌吹声。"
    ]
  },
  {
    "id": "6ce235a8f9c34fb8a0f47ac843c88e66",
    "title": "三峡闻猿",
    "authorName": "慕幽",
    "authorId": "6ce235a8f9c34fb8d1457b72d1457b72",
    "dynasty": "五代十国",
    "content": [
      "谁向兹来不恨生，声声都是断肠声。",
      "七千里外一家住，十二峰前独自行。",
      "瘴雨晚藏神女庙，蛮烟寒锁夜郎城。",
      "凭君且听哀吟好，会待青云道路平。"
    ]
  },
  {
    "id": "6ce235a8f9c34fb87ccb13782aa951b9",
    "title": "灯",
    "authorName": "慕幽",
    "authorId": "6ce235a8f9c34fb8d1457b72d1457b72",
    "dynasty": "五代十国",
    "content": [
      "钟断危楼鸟不飞，荧荧何处最相宜。",
      "香然水寺僧开卷，笔写春帏客著诗。",
      "忽尔思多穿壁处，偶然心尽断缨时。",
      "孙康勤苦谁能念，少减馀光借与伊。"
    ]
  },
  {
    "id": "6ce235a8fb4a6daabda00c734747617a",
    "title": "自叙",
    "authorName": "杜建徽",
    "authorId": "6ce235a8fb4a6daa19b65066a3d68b46",
    "dynasty": "五代十国",
    "content": [
      "中剑斫耳缺，被箭射胛过。",
      "为将须有胆，有胆即无贾。"
    ]
  },
  {
    "id": "6ce235a8fd2038e1055f9f56d5feec18",
    "title": "大游仙诗",
    "authorName": "欧阳炯",
    "authorId": "6ce235a8fd2038e1061412e46602294b",
    "dynasty": "五代十国",
    "content": [
      "赤城霞起武陵春，桐柏先生解守真。",
      "白石桥高曾纵步，朱阳馆静每存神。",
      "囊中隐诀多仙术，肘后方书济俗人。",
      "自领蓬莱都水监，只忧沧海变成尘。"
    ]
  },
  {
    "id": "6ce235a8fd2038e151097bc1420ac7fe",
    "title": "贯休应梦罗汉画歌",
    "authorName": "欧阳炯",
    "authorId": "6ce235a8fd2038e1061412e46602294b",
    "dynasty": "五代十国",
    "content": [
      "西岳高僧名贯休，孤情峭拔凌清秋。天教水墨画罗汉，魁岸古容生笔头。",
      "时捎大绢泥高壁，闭目焚香坐禅室。忽然梦里见真仪，脱下袈裟点神笔。",
      "高握节腕当空掷，窸窣毫端任狂逸。逡巡便是两三躯，不似画工虚费日。",
      "怪石安拂嵌复枯，真僧列坐连跏趺。形如瘦鹤精神健，顶似伏犀头骨粗。",
      "倚松根，傍岩缝，曲录腰身长欲动。看经弟子拟闻声，瞌睡山童疑有梦。",
      "不知夏腊几多年，一手支颐偏袒肩。口开或若共人语，身定复疑初坐禅。",
      "案前卧象低垂鼻，崖畔戏猿斜展臂。芭蕉花里刷轻红，苔藓文中晕深翠。",
      "硬筇杖，矮松床，雪色眉毛一寸长。绳开梵夹两三片，线补衲衣千万行。",
      "林间乱叶纷纷堕，一印残香断烟火。皮穿木屐不曾拖，笋织蒲团镇长坐。",
      "休公休公逸艺无人加，声誉喧喧遍海涯。",
      "五七字句一千首，大小篆书三十家。唐朝历历多名士，萧子云兼吴道子。",
      "若将书画比休公，只恐当时浪生死。休公休公始自江南来入秦，于今到蜀无交亲。",
      "诗名画手皆奇绝，觑你凡人争是人。",
      "瓦棺寺里维摩诘，舍卫城中辟支佛。若将此画比量看，总在人间为第一。"
    ]
  },
  {
    "id": "6ce235a8fd2038e184d0ee897ba15687",
    "title": "题景焕画应天寺壁天王歌",
    "authorName": "欧阳炯",
    "authorId": "6ce235a8fd2038e1061412e46602294b",
    "dynasty": "五代十国",
    "content": [
      "锦城东北黄金地，故迹何人兴此寺。白眉长老重名公，曾识会稽山处士。",
      "寺门左壁图天王，威仪部从来何方。鬼神怪异满壁走，当檐飒飒生秋光。",
      "我闻天王分理四天下，水晶宫殿琉璃瓦。彩仗时驱狒𤝞装，金鞭频策骐驎马。",
      "毗沙大像何光辉，手擎巨塔凌云飞。地神对出宝瓶子，天女倒披金缕衣。",
      "唐朝说着名公画，周昉毫端善图写。张僧繇是有神人，吴道子称无敌者。",
      "奇哉妙手传孙公，能如此地留神踪。斜窥小鬼怒双目，直倚越狼高半胸。",
      "宝冠动总生威容，趋跄左右来倾恭。臂横鹰爪尖纤利，腰缠虎皮斑剥红。",
      "飘飘但恐入云中，步骤还疑归海东。蟒蛇拖得浑身堕，精魅搦来双眼空。",
      "当时此艺实难有，镇在宝坊称不朽。东边画了空西边，留与后人教敌手。",
      "后人见者皆心惊，尽为名公不敢争。谁知未满三十载，或有异人来间生。",
      "匡山处士名称朴，头骨高奇连五岳。曾持象简累为官，又有蛇珠常在握。",
      "昔年长老遇奇踪，今日门师识景公。兴来便请泥高壁，乱抢笔头如疾风。",
      "逡巡队仗何颠逸，散漫奇形皆涌出。交加器械满虚空，两面或然如斗敌。",
      "圣王怒色览东西，剑刃一挥皆整齐。腕头狮子咬金甲，脚底夜叉击络鞮。",
      "马头壮健多筋节，乌觜弯环如屈铁。遍身蛇虺乱纵横，绕颔髑髅乾孑裂。",
      "眉粗眼竖发如锥，怪异令人不可知。科头巨卒欲生鬼，半面女郎安小儿。",
      "况闻此寺初兴置，地脉沈沈当正气。如何请得二山人，下笔咸成千古事。",
      "君不见明皇天宝年，画龙致雨非偶然。包含万象藏心里，变现百般生眼前。",
      "后来画品列名贤，唯此二人堪比肩。人间是物皆求得，此样欲于何处传。",
      "尝忧壁底生云雾，揭起寺门天上去。"
    ]
  },
  {
    "id": "6ce235a8fde84cb40e3d3830dce1f8a1",
    "title": "善卷先生坛",
    "authorName": "蔡昆",
    "authorId": "6ce235a8fde84cb4d1457b72d1457b72",
    "dynasty": "五代十国",
    "content": [
      "几到坛边登阁望，因思遗迹咏今朝。",
      "当时为有重华出，不是先生傲帝尧。"
    ]
  },
  {
    "id": "6ce235a8fe947003cf0a20ae39beb2a4",
    "title": "示守庚申众",
    "authorName": "程紫霄",
    "authorId": "6ce235a8fe947003d1457b72d1457b72",
    "dynasty": "五代十国",
    "content": [
      "不守庚申亦不疑，此心长与道相依。",
      "玉皇已自知行止，仁汝三彭说是非。"
    ]
  }
]