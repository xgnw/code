[
  {
    "id": "cadf00a801703e69386b7df356aacbfe",
    "title": "桂",
    "authorName": "杨孚",
    "authorId": "cadf00a801703e69d1457b72d1457b72",
    "dynasty": "汉",
    "content": [
      "桂之灌生，必粹其族。",
      "柯叶不渝，冬夏常绿。",
      "□匪桂植，在乎嵩岳。"
    ]
  },
  {
    "id": "cadf00a801703e69f8404d431df2fe48",
    "title": "蚺",
    "authorName": "杨孚",
    "authorId": "cadf00a801703e69d1457b72d1457b72",
    "dynasty": "汉",
    "content": [
      "蚺惟大蛇，既洪且长。",
      "采色驳荦，其文锦章。",
      "食豕吞鹿，腴成养创。",
      "宾享嘉宴，是豆是觞。"
    ]
  },
  {
    "id": "cadf00a801703e699f9869f64f40363f",
    "title": "摩厨",
    "authorName": "杨孚",
    "authorId": "cadf00a801703e69d1457b72d1457b72",
    "dynasty": "汉",
    "content": [
      "木有摩厨，生于斯调。",
      "厥汁肥润，其泽如膏。",
      "馨香馥郁，可以煎熬。",
      "彼州之民，仰为嘉肴。"
    ]
  },
  {
    "id": "cadf00a801703e6983ccc38e3e7f4c74",
    "title": "榕",
    "authorName": "杨孚",
    "authorId": "cadf00a801703e69d1457b72d1457b72",
    "dynasty": "汉",
    "content": [
      "榕树栖栖，长与少殊。",
      "高出林表，广荫原丘。",
      "孰知初生，葛蔂之俦。"
    ]
  },
  {
    "id": "cadf00a801703e69d7be98391784f6b6",
    "title": "丈草",
    "authorName": "杨孚",
    "authorId": "cadf00a801703e69d1457b72d1457b72",
    "dynasty": "汉",
    "content": [
      "丈草作酒，能成其味。",
      "以金买草，不言其贵。"
    ]
  },
  {
    "id": "cadf00a801703e694e1560c37c48e4ab",
    "title": "鲛",
    "authorName": "杨孚",
    "authorId": "cadf00a801703e69d1457b72d1457b72",
    "dynasty": "汉",
    "content": [
      "鲛之为鱼，其子既育。",
      "惊必归母，还入其腹。",
      "小则如之，大则不复。"
    ]
  },
  {
    "id": "cadf00a801703e693dee50516503e6bb",
    "title": "三薕",
    "authorName": "杨孚",
    "authorId": "cadf00a801703e69d1457b72d1457b72",
    "dynasty": "汉",
    "content": [
      "三薕大实，实不但三。",
      "食之多汁，味酸且甘。",
      "藏之尤好，与果相参。"
    ]
  },
  {
    "id": "cadf00a801703e696db4b545876dbfd2",
    "title": "周留",
    "authorName": "杨孚",
    "authorId": "cadf00a801703e69d1457b72d1457b72",
    "dynasty": "汉",
    "content": [
      "苍毛豕身，角若担矛。",
      "卫护其犊，与虎为雠。"
    ]
  },
  {
    "id": "cadf00a801703e6955d97d8ae9f2c4cc",
    "title": "鹧鸪",
    "authorName": "杨孚",
    "authorId": "cadf00a801703e69d1457b72d1457b72",
    "dynasty": "汉",
    "content": [
      "鸟象雌鸡，自名鹧鸪。",
      "其志怀南，不思北徂。"
    ]
  },
  {
    "id": "cadf00a801703e69123f989d2bd51659",
    "title": "犀",
    "authorName": "杨孚",
    "authorId": "cadf00a801703e69d1457b72d1457b72",
    "dynasty": "汉",
    "content": [
      "于惟玄犀，处自林麓。",
      "食惟棘刺，体兼五肉。",
      "或有神异，表灵以角。",
      "含精吐烈，望若华烛。",
      "置之荒野，禽兽莫触。"
    ]
  },
  {
    "id": "cadf00a801703e6926b41cbd2958b542",
    "title": "贝",
    "authorName": "杨孚",
    "authorId": "cadf00a801703e69d1457b72d1457b72",
    "dynasty": "汉",
    "content": [
      "乃有大贝，奇姿难俦。",
      "素质紫饰，文若罗珠。",
      "不磨而莹，采耀光流。",
      "思雕莫加，欲琢靡逾。",
      "在昔姬伯，用免其拘。"
    ]
  },
  {
    "id": "cadf00a801703e69175141b451e18c6d",
    "title": "象",
    "authorName": "杨孚",
    "authorId": "cadf00a801703e69d1457b72d1457b72",
    "dynasty": "汉",
    "content": [
      "象之为兽，形体特诡。",
      "身倍数牛，目不逾狶。",
      "鼻为口役，望头若尾。",
      "驯良承教，听言则跪。",
      "素牙玉洁，载籍所美。",
      "服重致远，行如丘徙。"
    ]
  },
  {
    "id": "cadf00a8054f2cf1a7512df908cebb47",
    "title": "思友诗",
    "authorName": "梁鸿",
    "authorId": "cadf00a8054f2cf1d1457b72d1457b72",
    "dynasty": "汉",
    "content": [
      "鸟嘤嘤兮友之期。念高子兮仆怀思。想念恢兮爰集兹。"
    ]
  },
  {
    "id": "cadf00a8054f2cf100be3805ebdabae6",
    "title": "五噫歌",
    "authorName": "梁鸿",
    "authorId": "cadf00a8054f2cf1d1457b72d1457b72",
    "dynasty": "汉",
    "content": [
      "陟彼北芒兮，噫！",
      "顾览帝京兮，噫！",
      "宫室崔嵬兮，噫！",
      "人之劬劳兮，噫！",
      "辽辽未央兮，噫！"
    ]
  },
  {
    "id": "cadf00a8054f2cf1c2450071a0e98ac7",
    "title": "适吴诗",
    "authorName": "梁鸿",
    "authorId": "cadf00a8054f2cf1d1457b72d1457b72",
    "dynasty": "汉",
    "content": [
      "逝旧邦兮遐征，将遥集兮东南。",
      "心惙怛兮伤悴，忘菲菲兮升降。",
      "欲乘策兮纵迈，疾吾俗兮作谗。",
      "竞举枉兮措直，咸先佞兮唌唌。",
      "固靡惭兮独建，冀异州兮尚贤。",
      "聊逍遥兮遨嬉，缵仲尼兮周流。",
      "傥云睹兮我悦，遂舍车兮即浮。",
      "过季札兮延陵，求鲁连兮海隅。",
      "虽不察兮光貌，幸神灵兮与休。",
      "惟季春兮华阜，麦含英兮方秀。",
      "哀茂时兮逾迈，悯芳香兮日臭。",
      "悼吾心兮不获，长委结兮焉究。",
      "口嚣嚣兮余讪，嗟恇恇兮谁留。"
    ]
  },
  {
    "id": "cadf00a80d96b4d2b285d1ebe55e2838",
    "title": "胡笳十八拍",
    "authorName": "蔡琰",
    "authorId": "cadf00a80d96b4d296da2f59077e29b1",
    "dynasty": "汉",
    "content": [
      "我生之初尚无为，我生之后汉祚衰。天不仁兮降乱离，地不仁兮使我逢此时。干戈日寻兮道路危，民卒流亡兮共哀悲。烟尘蔽野兮胡虏盛，志意乖兮节义亏。对殊俗兮非我宜，遭恶辱兮当告谁？笳一会兮琴一拍，心愤怨兮无人知。",
      "戎羯逼我兮为室家，将我行兮向天涯。云山万重兮归路遐，疾风千里兮扬尘沙。人多暴猛兮如虺蛇，控弦被甲兮为骄奢。两拍张弦兮弦欲绝，志摧心折兮自悲嗟。",
      "越汉国兮入胡城，亡家失身兮不如无生。毡裘为裳兮骨肉震惊，羯膻为味兮枉遏我情。鼙鼓喧兮从夜达明，胡风浩浩兮暗塞营。伤今感昔兮三拍成，衔悲畜恨兮何时平。",
      "无日无夜兮不思我乡土，禀气含生兮莫过我最苦。天灾国乱兮人无主，唯我薄命兮没戎虏。殊俗心异兮身难处，嗜欲不同兮谁可与语！寻思涉历兮多艰阻，四拍成兮益凄楚。",
      "雁南征兮欲寄边心，雁北归兮为得汉音。雁飞高兮邈难寻，空断肠兮思愔愔。攒眉向月兮抚雅琴，五拍泠泠兮意弥深。",
      "冰霜凛凛兮身苦寒，饥对肉酪兮不能餐。夜闻陇水兮声呜咽，朝见长城兮路杳漫。追思往日兮行李难，六拍悲来兮欲罢弹。",
      "日暮风悲兮边声四起，不知愁心兮说向谁是！原野萧条兮烽戍万里，俗贱老弱兮少壮为美。逐有水草兮安家葺垒，牛羊满野兮聚如蜂蚁。草尽水竭兮羊马皆徙，七拍流恨兮恶居于此。",
      "为天有眼兮何不见我独漂流？为神有灵兮何事处我天南海北头？我不负天兮天何配我殊匹？我不负神兮神何殛我越荒州？制兹八拍兮拟排忧，何知曲成兮心转愁。",
      "天无涯兮地无边，我心愁兮亦复然。人生倏忽兮如白驹之过隙，然不得欢乐兮当我之盛年。怨兮欲问天，天苍苍兮上无缘。举头仰望兮空云烟，九拍怀情兮谁与传？",
      "城头烽火不曾灭，疆场征战何时歇？杀气朝朝冲塞门，胡风夜夜吹边月。故乡隔兮音尘绝，哭无声兮气将咽。一生辛苦兮缘别离，十拍悲深兮泪成血。",
      "我非贪生而恶死，不能捐身兮心有以。生仍冀得兮归桑梓，死当埋骨兮长已矣。日居月诸兮在戎垒，胡人宠我兮有二子。鞠之育之兮不羞耻，愍之念之兮生长边鄙。十有一拍兮因兹起，哀响缠绵兮彻心髓。",
      "东风应律兮暖气多，知是汉家天子兮布阳和。羌胡蹈舞兮共讴歌，两国交欢兮罢兵戈。忽遇汉使兮称近诏，遣千金兮赎妾身。喜得生还兮逢圣君，嗟别稚子兮会无因。十有二拍兮哀乐均，去住两情兮难具陈。",
      "不谓残生兮却得旋归，抚抱胡儿兮泣下沾衣。汉使迎我兮四牡騑騑，胡儿号兮谁得知？与我生死兮逢此时，愁为子兮日无光辉，焉得羽翼兮将汝归。一步一远兮足难移，魂消影绝兮恩爱遗。十有三拍兮弦急调悲，肝肠搅刺兮人莫我知。",
      "身归国兮儿莫之随，心悬悬兮长如饥。四时万物兮有盛衰，唯我愁苦兮不暂移。山高地阔兮见汝无期，更深夜阑兮梦汝来斯。梦中执手兮一喜一悲，觉后痛吾心兮无休歇时。十有四拍兮涕泪交垂，河水东流兮心自思。",
      "十五拍兮节调促，气填胸兮谁识曲？处穹庐兮偶殊俗。愿得归来兮天从欲，再还汉国兮欢心足。心有怀兮愁转深，日月无私兮曾不照临。子母分离兮意难任，同天隔越兮如商参，生死不相知兮何处寻！",
      "十六拍兮思茫茫，我与儿兮各一方。日东月西兮徒相望，不得相随兮空断肠。对萱草兮忧不忘，弹鸣琴兮情何伤！今别子兮归故乡，旧怨平兮新怨长！泣血仰头兮诉苍苍，胡为生我兮独罹此殃！",
      "十七拍兮心鼻酸，关山阻修兮行路难。去时怀土兮心无绪，来时别儿兮思漫漫。塞上黄蒿兮枝枯叶干，沙场白骨兮刀痕箭瘢。风霜凛凛兮春夏寒，人马饥豗兮筋力覃。岂知重得兮入长安，叹息欲绝兮泪阑干。",
      "胡笳本自出胡中，缘琴翻出音律同。十八拍兮曲虽终，响有余兮思无穷。是知丝竹微妙兮均造化之功，哀乐各随人心兮有变则通。胡与汉兮异域殊风，天与地隔兮子西母东。苦我怨气兮浩于长空，六合虽广兮受之应不容！"
    ]
  },
  {
    "id": "cadf00a80d96b4d27ef0b9445440a7d1",
    "title": "悲愤诗二章（其一）",
    "authorName": "蔡琰",
    "authorId": "cadf00a80d96b4d296da2f59077e29b1",
    "dynasty": "汉",
    "content": [
      "汉季失权柄，董卓乱天常。",
      "志欲图篡弑，先害诸贤良。",
      "逼迫迁旧邦，拥主以自彊。",
      "海内兴义师，欲共讨不祥。",
      "卓众来东下，金甲耀日光。",
      "平土人脆弱，来兵皆胡羌。",
      "猎野围城邑，所向悉破亡。",
      "斩截无孑遗，尸骸相掌拒。",
      "马边县男头，马后载妇女。",
      "长驱西入关，迥路险且阻。",
      "还顾邈冥冥，肝脾为烂腐。",
      "所略有万计，不得令屯聚。",
      "或有骨肉俱，欲言不敢语。",
      "失意几微间，辄言毙降虏：",
      "“要当以亭刃，我曹不活汝！”",
      "岂复惜性命，不堪其詈骂。",
      "或便加棰杖，毒痛参并下。",
      "旦则号泣行，夜则悲吟坐。",
      "欲死不能得，欲生无一可。",
      "彼苍者何辜，乃遭此厄祸。",
      "边荒与华异，人俗少义理。",
      "处所多霜雪，胡风春夏起。",
      "翩翩吹我衣，肃肃入我耳。",
      "感时念父母，哀叹无穷已。",
      "有客从外来，闻之常欢喜。",
      "迎问其消息，辄复非乡里。",
      "邂逅徼时愿，骨肉来迎己。",
      "己得自解免，当复弃儿子。",
      "天属缀人心，念别无会期。",
      "存亡永乖隔，不忍与之辞。",
      "儿前抱我颈，问母欲何之。",
      "“人言母当去，岂复有还时。",
      "阿母常仁恻，念何更不慈。",
      "我尚未成人，奈何不顾思”。",
      "见此崩五内，恍惚生狂痴。",
      "号泣手抚摩，当发复回疑。",
      "兼有同时辈，相送告离别。",
      "慕我独得归，哀叫声摧裂。",
      "马为立踟蹰，车为不转辙。",
      "观者皆歔欷，行路亦鸣咽。",
      "去去割情恋，遄征日遐迈。",
      "悠悠三千里，何时复交会。",
      "念我出腹子，胸臆为摧败。",
      "既至家人尽，又复无中外。",
      "城郭为山林，庭宇生荆艾。",
      "白骨不知谁，从横莫覆盖。",
      "出门无人声，豺狼号且吠。",
      "茕茕对孤景，怛咤糜肝肺。",
      "登高远眺望，魂神忽飞逝。",
      "奄若寿命尽，旁人相宽大。",
      "为复彊视息，虽生何聊赖。",
      "托命于新人，竭心自勖厉。",
      "流离成鄙贱，常恐复捐废。",
      "人生几何时，怀忧终年岁。"
    ]
  },
  {
    "id": "cadf00a80d96b4d2ede69409d0481a8a",
    "title": "悲愤诗二章",
    "authorName": "蔡琰",
    "authorId": "cadf00a80d96b4d296da2f59077e29b1",
    "dynasty": "汉",
    "content": [
      "嗟薄祜兮遭世患，宗族殄兮门户单。",
      "身执略兮入西关，历险阻兮之羌蛮。",
      "山谷眇兮路漫漫，眷东愿兮但悲欢。",
      "冥当寝兮不能安，饥当食兮不能餐。",
      "常流涕兮眦不干，薄志节兮念死难。",
      "虽苟活兮无形颜，惟彼方兮远阳精。",
      "阴气凝兮雪夏零，沙漠壅兮尘冥冥。",
      "有草木兮春不荣，人似兽兮食臭腥。",
      "言兜离兮状窈停，岁聿暮兮时迈征。",
      "夜悠长兮禁门扃，不能寝兮起屏营。",
      "登明殿兮临广庭，玄云合兮翳月星。",
      "北风厉兮肃冷冷，胡笳动兮边马鸣。",
      "孤雁归兮声嘤嘤，乐人兴兮弹琴筝。",
      "音相和兮悲且清，心吐思兮胸愤盈。",
      "欲舒气兮恐彼惊，含哀咽兮涕沾颈。",
      "家既迎兮当归宁，临长路兮捐所生。",
      "儿呼母兮啼失声，我掩耳兮不忍听。",
      "追持我兮走茕茕，顿复起兮毁颜形。",
      "还顾之兮破人情，心恒绝兮死复生。"
    ]
  },
  {
    "id": "cadf00a80f0da389f4578269576c3b62",
    "title": "歌",
    "authorName": "刘友",
    "authorId": "cadf00a80f0da389d1457b72d3786647",
    "dynasty": "汉",
    "content": [
      "诸吕用事兮刘氏微。迫胁王侯兮彊授我妃。我妃既妒兮诬我以恶。",
      "谗女乱国兮上曾不寤。我无忠臣兮何故弃国。自快中野兮苍天与直。",
      "于嗟不可悔兮宁早自贼。为王饿死兮谁者怜之。",
      "吕氏绝理兮托天报仇。"
    ]
  },
  {
    "id": "cadf00a814220ebdf4578269798ce86d",
    "title": "歌",
    "authorName": "刘胥",
    "authorId": "cadf00a814220ebdd1457b729f760e15",
    "dynasty": "汉",
    "content": [
      "欲久生兮无终。长不乐兮安穷。奉天期兮不得须臾。千里马兮驻待路。",
      "黄泉下兮幽深。人生要死。何为苦心。何用为乐心所喜。",
      "出入无悰为乐亟。蒿里召兮郭门阅。死不得取代庸。身自逝。"
    ]
  },
  {
    "id": "cadf00a8155850a1f45782698bfbff4c",
    "title": "歌",
    "authorName": "刘细君",
    "authorId": "cadf00a8155850a1d1457b72d1457b72",
    "dynasty": "汉",
    "content": [
      "吾家嫁我兮天一方。远托异国兮乌孙王。穹庐为室兮旃为墙。以肉为食兮酪为浆。",
      "居常土思兮心内伤。愿为黄鹄兮还故乡。"
    ]
  },
  {
    "id": "cadf00a816f164f9f4578269b53847af",
    "title": "歌",
    "authorName": "枚乘",
    "authorId": "cadf00a816f164f9d1457b72bd9f0621",
    "dynasty": "汉",
    "content": [
      "麦秀蔪兮雉朝飞。向虚壑兮背枯槐。依绝区兮临回溪。"
    ]
  },
  {
    "id": "cadf00a8188a8b36d983a8231980aebe",
    "title": "秋风辞",
    "authorName": "刘彻",
    "authorId": "cadf00a8188a8b36fb9d19423bc0d1e1",
    "dynasty": "汉",
    "content": [
      "秋风起兮白云飞，",
      "草木黄落兮雁南归。",
      "兰有秀兮菊有芳，",
      "怀佳人兮不能忘。",
      "泛楼船兮济汾河，",
      "横中流兮扬素波。",
      "箫鼓鸣兮发棹歌，",
      "欢乐极兮哀情多。",
      "少壮几时兮奈老何！"
    ]
  },
  {
    "id": "cadf00a8188a8b360f72b1f20bc9fc24",
    "title": "瓠子歌",
    "authorName": "刘彻",
    "authorId": "cadf00a8188a8b36fb9d19423bc0d1e1",
    "dynasty": "汉",
    "content": [
      "瓠子决兮将奈何。浩浩洋洋兮虑殚为河。殚为河兮地不得宁。功无已时兮吾山平。",
      "吾山平兮钜野溢。鱼弗郁兮柏冬日。正道驰兮离常流。蛟龙骋兮放远游。",
      "归旧川兮神哉沛。不封禅兮安知外。皇谓河公兮何不仁。泛滥不止兮愁吾人。",
      "啮桑浮兮淮泗满。久不反兮水维缓。河汤汤兮激潺湲。北渡回兮迅流难。",
      "搴长筊兮湛美玉。河公许兮薪不属。薪不属兮卫人罪。烧萧条兮噫乎何以御水。",
      "隤林竹兮揵石菑。宣防塞兮万福来。"
    ]
  },
  {
    "id": "cadf00a8188a8b36b77fb9404f083301",
    "title": "天马歌",
    "authorName": "刘彻",
    "authorId": "cadf00a8188a8b36fb9d19423bc0d1e1",
    "dynasty": "汉",
    "content": [
      "太一贡兮天马下，沾赤汗兮沫流赭。",
      "骋容与兮跇万里，今安匹兮龙为友。"
    ]
  },
  {
    "id": "cadf00a8188a8b363beb457f89e8bc03",
    "title": "西极天马歌",
    "authorName": "刘彻",
    "authorId": "cadf00a8188a8b36fb9d19423bc0d1e1",
    "dynasty": "汉",
    "content": [
      "天马徕从西极。经万里兮归有德。承灵威兮降外国。涉流沙兮四夷服。"
    ]
  },
  {
    "id": "cadf00a8188a8b36ebae644d8190b740",
    "title": "李夫人歌",
    "authorName": "刘彻",
    "authorId": "cadf00a8188a8b36fb9d19423bc0d1e1",
    "dynasty": "汉",
    "content": [
      "是邪？非邪？",
      "立而望之。",
      "偏何姗姗其来迟？"
    ]
  },
  {
    "id": "cadf00a8188a8b36a0bf76b7656468ca",
    "title": "思奉车子侯歌",
    "authorName": "刘彻",
    "authorId": "cadf00a8188a8b36fb9d19423bc0d1e1",
    "dynasty": "汉",
    "content": [
      "嘉幽兰兮延秀。蕈妖淫兮中溏。华斐斐兮丽景。风徘徊兮流芳。",
      "皇天兮无慧。至人逝兮仙乡。天路远兮无期。不觉涕下兮沾裳。"
    ]
  },
  {
    "id": "cadf00a8188a8b362338629873b0ff8c",
    "title": "柏梁诗",
    "authorName": "刘彻",
    "authorId": "cadf00a8188a8b36fb9d19423bc0d1e1",
    "dynasty": "汉",
    "content": [
      "日月星辰和四时。骖驾驷马从梁来。郡国士马羽林材。总领天下诚难治。",
      "和抚四夷不易哉。刀笔之吏臣执之。撞钟伐鼓声中诗。宗室广大日益滋。",
      "周卫交戟禁不时。总领从官柏梁台。平理请谳决嫌疑。修饰舆马待驾来。",
      "郡国吏功差次之。乘舆御物主治之。陈粟万石扬以箕。徼道宫下随讨治。",
      "三辅盗贼天下危。盗阻南山为民灾。外家公主不可治。椒房率更领其材。",
      "蛮夷朝贺常会期。柱枅欂栌相枝持。枇杷橘栗桃李梅。走狗逐兔张罘罳。",
      "啮妃女唇甘如饴。迫窘诘屈几穷哉。"
    ]
  },
  {
    "id": "cadf00a8188a8b369bca0896ceed43e5",
    "title": "天地",
    "authorName": "刘彻",
    "authorId": "cadf00a8188a8b36fb9d19423bc0d1e1",
    "dynasty": "汉",
    "content": [
      "天地并况，惟予有慕，爰熙紫坛，思求厥路。",
      "恭承禋祀，缊豫为纷，黼绣周张，承神至尊。",
      "千童罗舞成八溢，合好效欢虞泰一。",
      "九歌毕奏斐然殊，鸣琴竽瑟会轩朱。",
      "璆磬金鼓，灵其有喜，百官济济，各敬厥事。",
      "盛牲实俎进闻膏，神奄留，临须摇。",
      "长丽前掞光耀明，寒暑不忒况皇章。",
      "展诗应律鋗玉鸣，函宫吐角激徵清。",
      "发梁扬羽申以商，造兹新音永久长。",
      "声气远条凤鸟翔，神夕奄虞盖孔享。"
    ]
  },
  {
    "id": "cadf00a8188a8b36c964db777c84b10e",
    "title": " 天马二首·其一",
    "authorName": "刘彻",
    "authorId": "cadf00a8188a8b36fb9d19423bc0d1e1",
    "dynasty": "汉",
    "content": [
      "太一况，天马下，沾赤汗，沫流赭。",
      "志俶傥，精权奇，籋浮云，晻上驰。",
      "体容与，迣万里，今安匹，龙为友。"
    ]
  },
  {
    "id": "cadf00a8188a8b368775edc1f65eb3a1",
    "title": "天马二首·其二",
    "authorName": "刘彻",
    "authorId": "cadf00a8188a8b36fb9d19423bc0d1e1",
    "dynasty": "汉",
    "content": [
      "天马徕，从西极，涉流沙，九夷服。",
      "天马徕，出泉水，虎脊两，化若鬼。",
      "天马徕，历无草，径千里，循东道。",
      "天马徕，执徐时，将摇举，谁与期？",
      "天马徕，开远门，竦予身，逝昆仑。",
      "天马徕，龙之媒，游阊阖，观玉台。"
    ]
  },
  {
    "id": "cadf00a8188a8b3679491eb3a86f39bb",
    "title": "华晔晔",
    "authorName": "刘彻",
    "authorId": "cadf00a8188a8b36fb9d19423bc0d1e1",
    "dynasty": "汉",
    "content": [
      "华晔晔，固灵根。",
      "神之斿，过天门，车千乘，敦昆仑。",
      "神之出，排玉房，周流杂，拔兰堂。",
      "神之行，旌容容，骑沓沓，般纵纵。",
      "神之徕，泛翊翊，甘露降，庆云集。",
      "神之揄，临坛宇，九疑宾，夔龙舞。",
      "神安坐，翔吉时，共翊翊，合所思。",
      "神嘉虞，申贰觞，福滂洋，迈延长。",
      "沛施佑，汾之阿，扬金光，横泰河，莽若云，增阳波。",
      "遍胪欢，腾天歌。"
    ]
  },
  {
    "id": "cadf00a81ac9a0e839f720c09310f319",
    "title": "定情诗",
    "authorName": "繁钦",
    "authorId": "cadf00a81ac9a0e8b49c63fae96ed478",
    "dynasty": "汉",
    "content": [
      "我出东门游，邂逅承清尘。",
      "思君即幽房，侍寝执衣巾。",
      "时无桑中契，迫此路侧人。",
      "我既媚君姿，君亦悦我颜。",
      "何以致拳拳？绾臂双金环。",
      "何以道殷勤？约指一双银。",
      "何以致区区？耳中双明珠。",
      "何以致叩叩？香囊系肘后。",
      "何以致契阔？绕腕双跳脱。",
      "何以结恩情？美玉缀罗缨。",
      "何以结中心？素缕连双针。",
      "何以结相于？金薄画搔头。",
      "何以慰别离？耳后玳瑁钗。",
      "何以答欢忻？纨素三条裙。",
      "何以结愁悲？白绢双中衣。",
      "与我期何所？乃期东山隅。",
      "日旰兮不来，谷风吹我襦。",
      "远望无所见，涕泣起踟蹰。",
      "与我期何所？乃期山南阳。",
      "日中兮不来，飘风吹我裳。",
      "逍遥莫谁睹，望君愁我肠。",
      "与我期何所？乃期西山隅。",
      "日夕兮不来，踯躅长叹息。",
      "远望凉风至，俯仰正衣服。",
      "与我期何所？乃期山北岑。",
      "日暮兮不来，凄风吹我襟。",
      "望君不能坐，悲苦愁我心。",
      "爱身以何为，惜我华色时。",
      "中情既款款，然后克密期。",
      "褰衣蹑茂草，谓君不我欺。",
      "厕此丑陋质，徙倚无所之。",
      "自伤失所欲，泪下如连丝。"
    ]
  },
  {
    "id": "cadf00a81ac9a0e8961df27c80038225",
    "title": "槐树诗",
    "authorName": "繁钦",
    "authorId": "cadf00a81ac9a0e8b49c63fae96ed478",
    "dynasty": "汉",
    "content": [
      "嘉树吐翠叶，列在双阙涯。",
      "旑旎随风动，柔色纷陆离。"
    ]
  },
  {
    "id": "cadf00a81ac9a0e89088bfd1541d7038",
    "title": "咏蕙",
    "authorName": "繁钦",
    "authorId": "cadf00a81ac9a0e8b49c63fae96ed478",
    "dynasty": "汉",
    "content": [
      "蕙草生山北，托身失所依。",
      "植根阴崖侧，夙夜惧危颓。",
      "寒泉浸我根，凄风常徘徊。",
      "三光照八极，独不蒙馀晖。",
      "葩叶永雕瘁，凝露不暇晞。",
      "百卉皆含荣，己独失时姿。",
      "比我英芳发，鶗鴂鸣已衰。"
    ]
  },
  {
    "id": "cadf00a81ac9a0e8357d2d614d19bc8f",
    "title": "赠梅公明",
    "authorName": "繁钦",
    "authorId": "cadf00a81ac9a0e8b49c63fae96ed478",
    "dynasty": "汉",
    "content": [
      "瞻我北园，有条者桑。",
      "遘此春景，既茂且长。",
      "氤氲吐叶，柔润有光。",
      "黄条蔓衍，青鸟来翔。",
      "日月其迈，时不可忘。",
      "公子瞻旃，勋名乃彰。"
    ]
  },
  {
    "id": "cadf00a81b2821e89af08d21d9fdecb2",
    "title": "与刘伯宗绝交诗",
    "authorName": "朱穆",
    "authorId": "cadf00a81b2821e8f899139d0777d5c1",
    "dynasty": "汉",
    "content": [
      "北山有鸱，不洁其翼。",
      "飞不正向，寝不定息。",
      "饥则木揽，饱则泥伏。",
      "饕餮贪污，臭腐是食。",
      "填肠满嗉，嗜欲无极。",
      "长鸣呼凤，谓凤无德。",
      "凤之所趣，与子异域。",
      "永从此决，各自努力。"
    ]
  },
  {
    "id": "cadf00a81d16744df45782698e12dab6",
    "title": "歌",
    "authorName": "华容夫人",
    "authorId": "cadf00a81d16744dd1457b72d1457b72",
    "dynasty": "汉",
    "content": [
      "发纷纷兮寘渠。骨籍籍兮亡居。母求死子兮妻求死夫。裴回两渠间兮君子独安居。"
    ]
  },
  {
    "id": "cadf00a81ed53ef19659a970fefee752",
    "title": "美严王思诗",
    "authorName": "应季先",
    "authorId": "cadf00a81ed53ef1d1457b72d1457b72",
    "dynasty": "汉",
    "content": [
      "乘彼西汉，潭潭其渊。",
      "君子恺悌，作民二亲。",
      "没世遗爱，式镜后人。"
    ]
  },
  {
    "id": "cadf00a822ac29efae037a10414e4bd8",
    "title": "七哀诗三首",
    "authorName": "王粲",
    "authorId": "cadf00a822ac29ef96da2f5963dc7ed1",
    "dynasty": "汉",
    "content": [
      "【其一】",
      "西京乱无象，豺虎方遘患。",
      "复弃中国去，委身适荆蛮。",
      "亲戚对我悲，朋友相追攀。",
      "出门无所见，白骨蔽平原。",
      "路有饥妇人，抱子弃草间。",
      "顾闻号泣声，挥涕独不还。",
      "未知身死处，何能两相完？",
      "驱马弃之去，不忍听此言。",
      "南登霸陵岸，回首望长安。",
      "悟彼下泉人，喟然伤心肝！",
      "【其二】",
      "荆蛮非我乡，何为久滞淫。",
      "方舟溯大江，日暮愁我心。",
      "山冈有馀映，岩阿增重阴。",
      "狐狸驰赴穴，飞鸟翔故林。",
      "流波激清响，猴猿临岸吟。",
      "迅风拂裳袂，白露沾衣襟。",
      "独夜不能寐，摄衣起抚琴。",
      "丝桐感人情，为我发悲音。",
      "羁旅无终极，忧思壮难任。　",
      "【其三】",
      "边城使心悲，昔吾亲更之。",
      "冰雪截肌肤，风飘无止期。",
      "百里不见人，草木谁当迟。",
      "登城望亭燧，翩翩飞戍旗。",
      "行者不顾反，出门与家辞。",
      "子弟多俘虏，哭泣无已时。",
      "天下尽乐土，何为久留兹？",
      "蓼虫不知辛，去来勿与谘。"
    ]
  },
  {
    "id": "cadf00a822ac29ef35cab22890d23e1a",
    "title": "杂诗",
    "authorName": "王粲",
    "authorId": "cadf00a822ac29ef96da2f5963dc7ed1",
    "dynasty": "汉",
    "content": [
      "日暮游西园，冀写忧思情。",
      "曲池扬素波，列树敷丹荣。",
      "上有特栖鸟，怀春向我鸣。",
      "褰衽欲从之，路险不得征。",
      "徘徊不能去，伫立望尔形。",
      "风飚扬尘起，白日忽巳冥。",
      "回身入空房，托梦通精诚。",
      "人欲天不违，何惧不合并？"
    ]
  },
  {
    "id": "cadf00a822ac29ef7e768302b6b73c7b",
    "title": "赠蔡子笃",
    "authorName": "王粲",
    "authorId": "cadf00a822ac29ef96da2f5963dc7ed1",
    "dynasty": "汉",
    "content": [
      "翼翼飞鸾，载飞载东。",
      "我友云徂，言戾旧邦。",
      "舫舟翩翩，以溯大江。",
      "蔚矣荒涂，时行靡通。",
      "慨我怀慕，君子所同。",
      "悠悠世路，乱离多阻。",
      "济岱江行，邈焉异处。",
      "风流云散，一别如雨。",
      "人生实难，愿其弗与。",
      "瞻望遐路，允企伊伫。",
      "烈烈冬日，肃肃凄风。",
      "潜鳞在渊，归雁载轩。",
      "苟非鸿雕，孰能飞翻？",
      "虽则追慕，予思罔宣。",
      "瞻望东路，惨怆增叹。",
      "率彼江流，爰逝靡期。",
      "君子信誓，不迁于时。",
      "及子同寮，生死固之。",
      "何以赠行？言授斯诗。",
      "中心孔悼，涕泪涟洏。",
      "嗟尔君子，如何勿思！"
    ]
  },
  {
    "id": "cadf00a822ac29efd29406fd84f7b3b1",
    "title": "赠士孙文始",
    "authorName": "王粲",
    "authorId": "cadf00a822ac29ef96da2f5963dc7ed1",
    "dynasty": "汉",
    "content": [
      "天降丧乱，靡国不夷。",
      "我暨我友，自彼京师。",
      "宗守荡失，越用遁违。",
      "迁于荆楚，在漳之湄。",
      "在漳之湄，亦克宴处。",
      "和通篪埙，比德车辅。",
      "既度礼义，卒获笑语。",
      "庶兹永日，无愆厥绪。",
      "虽曰无愆，时不我已。",
      "同心离事，乃有逝止。",
      "横此大江，淹彼南汜。",
      "我思弗及，载坐载起。",
      "惟彼南汜，君子居之。",
      "悠悠我心，薄言慕之。",
      "人亦有言，靡日不思。",
      "矧伊嬿婉，胡不凄而？",
      "晨风夕逝，托与之期。",
      "瞻仰王室，慨其永叹。",
      "良人在外，谁佐天官？",
      "四国方阻，俾尔归蕃。",
      "尔之归蕃，作式下国。",
      "无曰蛮裔，不虔汝德。",
      "慎尔所主，率由嘉则。",
      "龙虽勿用，志亦靡忒。",
      "悠悠澹澧，郁彼唐林。",
      "虽则同域，邈其迥深。",
      "白驹远志，古人所箴。",
      "允矣君子，不遐厥心。",
      "既往既来，无密尔音。"
    ]
  },
  {
    "id": "cadf00a822ac29efe039af9425e0ab02",
    "title": "从军诗五首",
    "authorName": "王粲",
    "authorId": "cadf00a822ac29ef96da2f5963dc7ed1",
    "dynasty": "汉",
    "content": [
      "【其一】",
      "从军有苦乐，但问所从谁。",
      "所从神且武，焉得久劳师。",
      "相公征关右，赫怒震天威。",
      "一举灭獯虏，再举服羌夷。",
      "西边收地贼，忽若俯拾遗。",
      "陈赏越秋山，酒肉逾川坻。",
      "军中多饫饶，人马皆溢肥。",
      "徒行兼乘还，空出有馀资。",
      "拓地三千里，往返速若飞。",
      "歌舞入邺城，所愿获无违。",
      "昼日处大朝，日暮薄言归。",
      "外参时明政，内不废家私。",
      "禽兽惮为牺，良苗实已挥。",
      "窃慕负鼎翁，愿厉朽钝姿。",
      "不能效沮溺，相随把锄犁。",
      "熟览夫子诗，信知所言非。",
      "【其二】",
      "凉风厉秋节，司典告详刑。",
      "我君顺时发，桓桓东南征。",
      "泛舟盖长川，陈卒被隰垌。",
      "征夫怀亲戚，谁能无恋情。",
      "拊衿倚舟樯，眷眷思邺城。",
      "哀彼东山人，喟然感鹤鸣。",
      "日月不安处，人谁获恒宁。",
      "昔人从公旦，一徂辄三龄。",
      "今我神武师，暂往必速平。",
      "弃馀亲睦恩，输力竭忠贞。",
      "惧无一夫用，报我素餐诚。",
      "夙夜自恲性，思逝若抽萦。",
      "将秉先登羽，岂敢听金声。",
      "【其三】",
      "从军征遐路，讨彼东南夷。",
      "方舟顺广川，薄暮未安坻。",
      "白日半西山，桑梓有馀晖。",
      "蟋蟀夹岸鸣，孤鸟翩翩飞。",
      "征夫心多怀，凄凄令吾悲。",
      "下船登高防，草露沾我衣。",
      "回身赴床寝，此愁当告谁。",
      "身服干戈事，岂得念所私。",
      "即戎有授命，兹理不可违。",
      "【其四】",
      "朝发邺都桥，暮济白马津。",
      "逍遥河堤上，左右望我军。",
      "连舫逾万艘，带甲千万人。",
      "率彼东南路，将定一举勋。",
      "筹策运帷幄，一由我圣君。",
      "恨我无时谋，譬诸具官臣。",
      "鞠躬中坚内，微画无所陈。",
      "许历为完士，一言犹败秦。",
      "我有素餐责，诚愧伐檀人。",
      "虽无铅刀用，庶几奋薄身。",
      "【其五】",
      "悠悠涉荒路，靡靡我心愁。",
      "四望无烟火，但见林与丘。",
      "城郭生榛棘，蹊径无所由。",
      "雚蒲竟广泽，葭苇夹长流。",
      "日夕凉风发，翩翩漂吾舟。",
      "寒蝉在树鸣，鹳鹄摩天游。",
      "客子多悲伤，泪下不可收。",
      "朝入谯郡界，旷然消人忧。",
      "鸡鸣达四境，黍稷盈原畴。",
      "馆宅充廛里，士女满庄馗。",
      "自非贤圣国，谁能享斯休。",
      "诗人美乐土，虽客犹愿留。"
    ]
  },
  {
    "id": "cadf00a822ac29ef8072b65cfb5ea6ec",
    "title": "咏史",
    "authorName": "王粲",
    "authorId": "cadf00a822ac29ef96da2f5963dc7ed1",
    "dynasty": "汉",
    "content": [
      "自古无殉死，达人所共知。",
      "秦穆杀三良，惜哉空尔为。",
      "结发事明君，受恩良不訾。",
      "临没要之死，焉得不相随。",
      "妻子当门泣，兄弟哭路垂。",
      "临穴呼苍天，涕下如绠縻。",
      "人生各有志，终不为此移。",
      "同知埋身剧，心亦有所施。",
      "生为百夫雄，死为壮士规。",
      "黄鸟作悲诗，至今声不亏。"
    ]
  },
  {
    "id": "cadf00a82ff5de20f4578269944e17b6",
    "title": "歌",
    "authorName": "傅毅",
    "authorId": "cadf00a82ff5de20d1457b72d1457b72",
    "dynasty": "汉",
    "content": [
      "陟景山兮采芳苓。哀不惨伤乐不流声。弹羽跃水叩角奋荣。沈微玄穆感物寤灵。"
    ]
  },
  {
    "id": "cadf00a82ff5de208a4f900f637b4e56",
    "title": "迪志诗",
    "authorName": "傅毅",
    "authorId": "cadf00a82ff5de20d1457b72d1457b72",
    "dynasty": "汉",
    "content": [
      "咨尔庶士，迨时斯勖。",
      "日月逾迈，岂云旋复。",
      "哀我经营，膂力靡及。",
      "在兹弱冠，靡所树立。",
      "于赫我祖，显于殷国。",
      "贰迹阿衡，克光其则。",
      "武丁兴商，伊宗皇士。",
      "爰作股肱，万邦是纪。",
      "奕世载德，迄我显考。",
      "保膺淑懿，缵修其道。",
      "汉之中叶，俊乂式序。",
      "秩彼殷宗，光此勋绪。",
      "伊余小子，秽陋靡逮。",
      "惧我世烈，自兹以坠。",
      "谁能革浊，清我濯溉。",
      "谁能昭暗，启我童昧。",
      "先人有训，我讯我诰。",
      "训我嘉务，诲我博学。",
      "爰率朋友，寻此旧则。",
      "契阔夙夜，庶不懈忒。",
      "秩秩大猷，纪纲庶式。",
      "匪勤匪昭，匪壹匪测。",
      "农夫不怠，越有黍稷。",
      "谁能云作，考之居息。",
      "二事败叶，多疾我力。",
      "如彼遵衢，则罔所极。",
      "二志靡成，聿劳我心。",
      "如彼兼听，则溷于音。",
      "于戏君子，无恒自逸。",
      "徂年如流，鲜兹暇日。",
      "行迈屡税，胡能有迄。",
      "密勿朝夕，聿同始卒。"
    ]
  },
  {
    "id": "cadf00a8349005edf96d97f4b12ebf3b",
    "title": "古诗十九首·迢迢牵牛星",
    "authorName": "两汉乐府",
    "authorId": "cadf00a8349005edd1457b72d1457b72",
    "dynasty": "汉",
    "content": [
      "迢迢牵牛星，皎皎河汉女。",
      "纤纤擢素手，札札弄机杼。",
      "终日不成章，泣涕零如雨。",
      "河汉清且浅，相去复几许？",
      "盈盈一水间，脉脉不得语。"
    ]
  },
  {
    "id": "cadf00a8349005ed721924843444f8ec",
    "title": "古诗为焦仲卿妻作·孔雀东南飞",
    "authorName": "两汉乐府",
    "authorId": "cadf00a8349005edd1457b72d1457b72",
    "dynasty": "汉",
    "content": [
      "孔雀东南飞，五里一徘徊。",
      "「十三能织素，十四学裁衣，十五弹箜篌，十六诵诗书。十七为君妇，心中常苦悲。君既为府吏，守节情不移，贱妾留空房，相见常日稀。鸡鸣入机织，夜夜不得息。三日断五匹，大人故嫌迟。非为织作迟，君家妇难为！妾不堪驱使，徒留无所施，便可白公姥，及时相遣归。」",
      "府吏得闻之，堂上启阿母：「儿已薄禄相，幸复得此妇，结发同枕席，黄泉共为友。共事二三年，始尔未为久，女行无偏斜，何意致不厚？」",
      "阿母谓府吏：「何乃太区区！此妇无礼节，举动自专由，吾意久怀忿，汝岂得自由！东家有贤女，自名秦罗敷，可怜体无比，阿母为汝求。便可速遣之，遣去慎莫留！」",
      "府吏长跪告：「伏惟启阿母，今若遣此妇，终老不复取！」",
      "阿母得闻之，槌床便大怒：「小子无所畏，何敢助妇语！吾已失恩义，会不相从许！」",
      "府吏默无声，再拜还入户，举言谓新妇，哽咽不能语：「我自不驱卿，逼迫有阿母。卿但暂还家，吾今且报府。不久当归还，还必相迎取。以此下心意，慎勿违吾语。」",
      "新妇谓府吏：「勿复重纷纭。往昔初阳岁，谢家来贵门。奉事循公姥，进止敢自专？昼夜勤作息。伶俜萦苦辛。谓言无罪过，供养卒大恩；仍更被驱遣，何言复来还！妾有绣腰襦，葳蕤自生光；红罗复斗帐，四角垂香囊；箱帘六七十，绿碧青丝绳，物物各自异，种种在其中。人贱物亦鄙，不足迎后人，留待作遗施，于今无会因。时时为安慰，久久莫相忘！」",
      "鸡鸣外欲曙，新妇起严妆。著我绣夹裙，事事四五通。足下蹑丝履，头上玳瑁光。腰若流纨素，耳著明月珰。指如削葱根，口如含朱丹。纤纤作细步，精妙世无双。",
      "上堂拜阿母，阿母怒不止。「昔作女儿时，生小出野里，本自无教训，兼愧贵家子。受母钱帛多，不堪母驱使。今日还家去，念母劳家里。」却与小姑别，泪落连珠子。「新妇初来时，小姑始扶床；今日被驱遣，小姑如我长。勤心养公姥，好自相扶将。初七及下九，嬉戏莫相忘。」出门登车去，涕落百馀行。",
      "府吏马在前，新妇车在后，隐隐何甸甸，俱会大道口。下马入车中，低头共耳语：「誓不相隔卿，且暂还家去；吾今且赴府，不久当还归，誓天不相负！」",
      "新妇谓府吏：「感君区区怀！君既若见录，不久望君来。君当做磐石，妾当做蒲苇，蒲苇纫如丝，磐石无转移。我有亲父兄，性行暴如雷，恐不任我意，逆以煎我怀。」举手长劳劳，二情同依依。",
      "入门上家堂，进退无颜仪。阿母大拊掌，不图子自归：「十三教汝织，十四能裁衣，十五弹箜篌，十六知礼仪，十七遣汝嫁，谓言无誓违。汝今何罪过，不迎而自归？」兰芝惭阿母：「儿实无罪过。」阿母大悲摧。",
      "还家十馀日，县令遣媒来。云有第三郎，窈窕世无双，年始十八九，便言多令才。",
      "阿母谓阿女：「汝可去应之。」",
      "阿女含泪答：「兰芝初还时，府吏见丁宁，结誓不别离。今日违情义，恐此事非奇。自可断来信，徐徐更谓之。」",
      "阿母白媒人：「贫贱有此女，始适还家门。不堪吏人妇，岂合令郎君？幸可广问讯，不得便相许。」媒人去数日，寻遣丞请还，说有兰家女，承籍有宦官。云有第五郎，娇逸未有婚。遣丞为媒人，主薄通语言。直说太守家，有此令郎君，既欲结大义，故遣来贵门。",
      "阿母谢媒人：「女子先有誓，老姥岂敢言！」",
      "阿兄得闻之，怅然心中烦，举言谓阿妹：「作计何不量！先嫁得府吏，后嫁得郎君，否泰如天地，足以荣汝身。不嫁义郎体，其往欲何云？」",
      "兰芝仰头答：「理实如兄言。谢家事夫婿，中道还兄门。处分适兄意，那得自任专！虽与府吏要，渠会永无缘。登即相许和，便可作婚姻。」",
      "媒人下床去，诺诺复尔尔。还部白府君：「下官奉使命，言谈大有缘。」府君得闻之，心中大欢喜。视历复开书，便利此月内，六合正相应。良吉三十日，今已二十七，卿可去成婚。交语速装束，络绎如浮云。青雀白鹄舫，四角龙子幡，婀娜随风转。金车玉作轮，踯躅青骢马，流苏金镂鞍。赍钱三百万，皆用青丝穿。杂彩三百匹，交广市鲑珍。从人四五百，郁郁登郡门。",
      "阿母谓阿女：「适得府君书，明日来迎汝。何不作衣裳？莫令事不举！」",
      "阿女默无声，手巾掩口啼，泪落便如泻。移我琉璃榻，出置前窗下。左手持刀尺，右手执绫罗。朝成绣夹裙，晚成单罗衫。晻晻日欲暝，愁思出门啼。",
      "府吏闻此变，因求假暂归。未至二三里，摧藏马悲哀。新妇识马声，蹑履向逢迎。怅然遥相望，知是故人来。举手拍马鞍，嗟叹使心伤：「自君别我后，人事不可量。果不如先愿，又非君所详。我有亲父母，逼迫兼弟兄，以我应他人，君还何所望！」",
      "府吏谓新妇：「贺卿得高迁！磐石方且厚，可以卒千年。蒲苇一时韧，便作旦夕间。卿当日胜贵，吾独向黄泉！」",
      "新妇谓府吏：「何意出此言！同是被逼迫，君尔妾亦然。黄泉下相见，勿违今日言！」执手分道去，各各还家门。生人作死别，恨恨那可论？念与世间辞，千万不复全！",
      "府吏还家去，上堂拜阿母：「今日大风寒，寒风摧树木，严霜结庭兰。儿今日冥冥，令母在后单。故作不良计，勿复怨鬼神！命如南山石，四体康且直！」",
      "阿母得闻之，零泪应声落：「汝是大家子，仕宦于台阁，慎勿为妇死，贵贱轻何薄！东家有贤女，窈窕艳城郭，阿母为汝求，便复在旦夕。」",
      "府吏再拜还，长叹空房中，作计乃尔立。转头向户里，渐见愁煎迫。",
      "其日牛马嘶，新妇入青庐。奄奄黄昏后，寂寂人定初。「我命绝今日，魂去尸长留！」揽裙脱丝履，举身赴清池。",
      "府吏闻此事，心知长别离，徘徊庭树下，自挂东南枝。",
      "两家求合葬，合葬华山傍。东西植松柏，左右种梧桐。枝枝相覆盖，叶叶相交通。中有双飞鸟，自名为鸳鸯，仰头相向鸣，夜夜达五更。行人驻足听，寡妇起彷徨。多谢后世人，戒之慎勿忘！"
    ]
  },
  {
    "id": "cadf00a8349005ed7ef4dff0103a3112",
    "title": "长歌行",
    "authorName": "两汉乐府",
    "authorId": "cadf00a8349005edd1457b72d1457b72",
    "dynasty": "汉",
    "content": [
      "青青园中葵，朝露待日晞。",
      "阳春布德泽，万物生光辉。",
      "常恐秋节至，焜黄华叶衰。",
      "百川东到海，何时复西归？",
      "少壮不努力，老大徒伤悲！"
    ]
  },
  {
    "id": "cadf00a8349005ed85706290b6ea052d",
    "title": "江南",
    "authorName": "两汉乐府",
    "authorId": "cadf00a8349005edd1457b72d1457b72",
    "dynasty": "汉",
    "content": [
      "江南可采莲，莲叶何田田，鱼戏莲叶间。",
      "鱼戏莲叶东，鱼戏莲叶西，",
      "鱼戏莲叶南，鱼戏莲叶北。"
    ]
  },
  {
    "id": "cadf00a8349005ed0eb31bdd5ccecdc9",
    "title": "思悲翁",
    "authorName": "两汉乐府",
    "authorId": "cadf00a8349005edd1457b72d1457b72",
    "dynasty": "汉",
    "content": [
      "思悲翁。唐思。夺我美人侵以遇。悲翁但思。蓬首狗。逐狡兔。",
      "食交君。枭子五。枭母六。拉沓高飞莫安宿。"
    ]
  },
  {
    "id": "cadf00a8349005edab8c6ac22dd5aa95",
    "title": "艾如张",
    "authorName": "两汉乐府",
    "authorId": "cadf00a8349005edd1457b72d1457b72",
    "dynasty": "汉",
    "content": [
      "艾而张罗。夷于何。行成之。四时和。山出黄雀亦有罗。雀以高飞奈雀何。",
      "为此倚欲。谁肯礞室。"
    ]
  },
  {
    "id": "cadf00a8349005ed7a82f77a439579dc",
    "title": "上之回",
    "authorName": "两汉乐府",
    "authorId": "cadf00a8349005edd1457b72d1457b72",
    "dynasty": "汉",
    "content": [
      "上之回。所中益。夏将至。行将北。以承甘泉宫。寒暑德。",
      "游石关。望诸国。月支臣。匈奴服。令从百官疾驱驰。千秋万岁乐无极。"
    ]
  },
  {
    "id": "cadf00a8349005ed44085b5a7a4d07f9",
    "title": "翁离",
    "authorName": "两汉乐府",
    "authorId": "cadf00a8349005edd1457b72d1457b72",
    "dynasty": "汉",
    "content": [
      "拥离趾中可筑室。何用葺之蕙用兰。拥离趾中。"
    ]
  },
  {
    "id": "cadf00a8349005ed55a2e45b24995ee1",
    "title": "战城南",
    "authorName": "两汉乐府",
    "authorId": "cadf00a8349005edd1457b72d1457b72",
    "dynasty": "汉",
    "content": [
      "战城南，死郭北，野死不葬乌可食。",
      "为我谓乌：且为客豪。",
      "野死谅不葬，腐肉安能去子逃。",
      "水深激激，蒲苇冥冥。",
      "枭骑战斗死，驽马裴回鸣。",
      "梁筑室，何以南，何以北。",
      "禾黍不获君何食，愿为忠臣安可得。",
      "思子良臣，良臣诚可思：",
      "朝行出攻，莫不夜归。"
    ]
  },
  {
    "id": "cadf00a8349005edf3c0fb2ee0ea36e2",
    "title": "巫山高",
    "authorName": "两汉乐府",
    "authorId": "cadf00a8349005edd1457b72d1457b72",
    "dynasty": "汉",
    "content": [
      "巫山高。高以大。淮水深。难以逝。我欲东归。害梁不为。",
      "我集无高曳。水何梁。汤汤回回。临水远望。泣下沾衣。",
      "远道之人心思归。谓之何。"
    ]
  },
  {
    "id": "cadf00a8349005ed94dbaa9f82b9b520",
    "title": "将进酒",
    "authorName": "两汉乐府",
    "authorId": "cadf00a8349005edd1457b72d1457b72",
    "dynasty": "汉",
    "content": [
      "将进酒。乘大白。辨加哉。诗审搏。放故歌。心所作。同阴气。诗悉索。",
      "使禹良工。观者苦。"
    ]
  },
  {
    "id": "cadf00a8349005edfba2f85e3f7681d8",
    "title": "君马黄",
    "authorName": "两汉乐府",
    "authorId": "cadf00a8349005edd1457b72d1457b72",
    "dynasty": "汉",
    "content": [
      "君马黄。臣马苍。二马同逐臣马良。易之有騩蔡有赭。",
      "美人归以南。驾车驰马。美人伤我心。佳人归以北。",
      "驾车驰马。佳人安终极。"
    ]
  },
  {
    "id": "cadf00a8349005edca6084310055c91b",
    "title": "芳树",
    "authorName": "两汉乐府",
    "authorId": "cadf00a8349005edd1457b72d1457b72",
    "dynasty": "汉",
    "content": [
      "芳树日月君乱如于风。芳树不上无心。温而鹄。三而为行。",
      "临兰池。心中怀怅。心不可匡。目不可顾。妒人之子愁杀人。君有它心。",
      "乐不可禁。王将何似。如丝如鱼乎。悲矣。"
    ]
  },
  {
    "id": "cadf00a8349005ed373d7c362fa56aca",
    "title": "有所思",
    "authorName": "两汉乐府",
    "authorId": "cadf00a8349005edd1457b72d1457b72",
    "dynasty": "汉",
    "content": [
      "有所思，乃在大海南。",
      "何用问遗君，双珠玳瑁簪。",
      "用玉绍缭之。",
      "闻君有他心，拉杂摧烧之。",
      "摧烧之，当风扬其灰！",
      "从今以往，勿复相思，相思与君绝！",
      "鸡鸣狗吠，兄嫂当知之。",
      "妃呼狶！",
      "秋风肃肃晨风飔，东方须臾高知之！"
    ]
  },
  {
    "id": "cadf00a8349005ed1a064aaa4a8715c7",
    "title": "圣人出",
    "authorName": "两汉乐府",
    "authorId": "cadf00a8349005edd1457b72d1457b72",
    "dynasty": "汉",
    "content": [
      "圣人出。阴阳和。美人出。游九河。佳人来。騑离哉何。",
      "驾六飞龙四时和。君之臣明护不道。美人哉。宜天子。",
      "免甘星筮乐甫始。美人子。含四海。"
    ]
  },
  {
    "id": "cadf00a8349005ed3dfdb0d5ffa569ab",
    "title": "上邪",
    "authorName": "两汉乐府",
    "authorId": "cadf00a8349005edd1457b72d1457b72",
    "dynasty": "汉",
    "content": [
      "上邪。我欲与君相知。长命无绝衰。山无陵。江水为竭。冬雷震震夏雨雪。",
      "天地合。乃敢与君绝。"
    ]
  },
  {
    "id": "cadf00a8349005edd40d2c1b7216f9f8",
    "title": "临高台",
    "authorName": "两汉乐府",
    "authorId": "cadf00a8349005edd1457b72d1457b72",
    "dynasty": "汉",
    "content": [
      "临高台以轩。下有清水清且寒。江有香草目以兰。",
      "黄鹄高飞离哉翻。关弓射鹄。令我主寿万年。收中吾。"
    ]
  },
  {
    "id": "cadf00a8349005ed8ac1e99f3d6f657e",
    "title": "远如期",
    "authorName": "两汉乐府",
    "authorId": "cadf00a8349005edd1457b72d1457b72",
    "dynasty": "汉",
    "content": [
      "远如期。益如寿。处天左侧。大乐万岁。与天无极。雅乐陈。",
      "佳哉纷。单于自归。动如惊心。虞心大佳。万人还来。",
      "谒者引。乡殿陈。累世未尝闻之。增寿万年亦诚哉。"
    ]
  },
  {
    "id": "cadf00a8349005ed86078da1959a9c7e",
    "title": "石留",
    "authorName": "两汉乐府",
    "authorId": "cadf00a8349005edd1457b72d1457b72",
    "dynasty": "汉",
    "content": [
      "石留凉阳凉石。水流为沙锡以微。河为香向始𥡙。冷将风阳北逝。",
      "肯无敢于于扬。心邪怀兰志金安薄北方开留离兰。"
    ]
  },
  {
    "id": "cadf00a8349005ed31312bfdb548ce18",
    "title": "箜篌引",
    "authorName": "两汉乐府",
    "authorId": "cadf00a8349005edd1457b72d1457b72",
    "dynasty": "汉",
    "content": [
      "公无渡河，公竟渡河。堕河而死，将奈公何！"
    ]
  },
  {
    "id": "cadf00a8349005ed8570629075339f3c",
    "title": "江南",
    "authorName": "两汉乐府",
    "authorId": "cadf00a8349005edd1457b72d1457b72",
    "dynasty": "汉",
    "content": [
      "江南可采莲。莲叶何田田。鱼戏莲叶间。鱼戏莲叶东。",
      "鱼戏莲叶西。鱼戏莲叶南。鱼戏莲叶北。"
    ]
  },
  {
    "id": "cadf00a8349005ed6a92ee0e9563f051",
    "title": "折杨柳行",
    "authorName": "两汉乐府",
    "authorId": "cadf00a8349005edd1457b72d1457b72",
    "dynasty": "汉",
    "content": [
      "默默施行违，厥罚随事来。",
      "末喜杀龙逢，桀放于鸣条。",
      "祖伊言不用，纣头悬白旄。",
      "指鹿用为马，胡亥以丧躯。",
      "夫差临命绝，乃云负子胥。",
      "戎王纳女乐，以亡其由余。",
      "璧马祸及虢，二国俱全墟。",
      "三夫成市虎，慈母投杼趋。",
      "卞和之刖足，接舆归草庐。"
    ]
  },
  {
    "id": "cadf00a8349005ed34d5a071cee6bc28",
    "title": "西门行",
    "authorName": "两汉乐府",
    "authorId": "cadf00a8349005edd1457b72d1457b72",
    "dynasty": "汉",
    "content": [
      "出西门。步念之。今日不作乐。当待何时。逮为乐。逮为乐。",
      "当及时。何能愁怫郁。当复待来兹。酿美酒。炙肥牛。",
      "请呼心所欢。可用解忧愁。人生不满百。常怀千岁忧。",
      "昼短苦夜长。何不秉烛游。游行去去如云除。弊车羸马为自储。",
      "出西门。步念之。今日不作乐。当待何时。夫为乐。为乐当及时。",
      "何能坐愁怫郁。当复待来兹。饮醇酒。炙肥牛。请呼心所欢。",
      "可用解忧愁。人生不满百。常怀千岁忧。昼短而夜长。",
      "何不秉烛游。自非仙人王子乔。计会寿命难与期。",
      "自非仙人王子乔。计会寿命难与期。人寿非金石。",
      "年命安可期。贪财爱惜费。但为后世嗤。"
    ]
  },
  {
    "id": "cadf00a8349005ed3148c36d567a5c9e",
    "title": "东门行",
    "authorName": "两汉乐府",
    "authorId": "cadf00a8349005edd1457b72d1457b72",
    "dynasty": "汉",
    "content": [
      "出东门，不顾归。来入门，怅欲悲。",
      "盎中无斗米储，还视架上无悬衣。",
      "拔剑东门去，舍中儿母牵衣啼：",
      "“他家但愿富贵，贱妾与君共哺糜。",
      "上用仓浪天故，下当用此黄口儿。",
      "今时清，不可为非！”",
      "“咄！行！吾去为迟！白发时下难久居。”"
    ]
  },
  {
    "id": "cadf00a8349005ed608b1e677672b614",
    "title": "妇病行",
    "authorName": "两汉乐府",
    "authorId": "cadf00a8349005edd1457b72d1457b72",
    "dynasty": "汉",
    "content": [
      "妇病连年累岁，传呼丈人前一言。",
      "当言未及得言，不知泪下一何翩翩。",
      "“属累君两三孤子，莫我儿饥且寒，",
      "有过慎莫笪笞，行当折摇，思复念之!”",
      "乱曰：抱时无衣，襦复无里。",
      "闭门塞牖，舍孤儿到市。",
      "道逢亲交，泣坐不能起。",
      "从乞求与孤儿买饵，对交啼泣，",
      "泪不可止：“我欲不伤悲不能已。”",
      "探怀中钱持授交。",
      "入门见孤儿，啼索其母抱。",
      "徘徊空舍中，“行复尔耳，弃置勿复道！”"
    ]
  },
  {
    "id": "cadf00a8349005ed032e3398ea7d13d1",
    "title": "孤儿行",
    "authorName": "两汉乐府",
    "authorId": "cadf00a8349005edd1457b72d1457b72",
    "dynasty": "汉",
    "content": [
      "孤儿生。孤子遇生。命独当苦。父母在时。乘坚车。驾驷马。",
      "父母已去。兄嫂令我行贾。南到九江。东到齐与鲁。",
      "腊月来归。不敢自言苦。头多虮虱。面目多尘。大兄言办饭。",
      "大嫂言视马。上高堂。行取殿下堂。孤儿泪下如雨。",
      "使我朝行汲。暮得水来归。手为错。足下无菲。怆怆履霜。",
      "中多蒺藜。拔断蒺藜肠肉中。怆欲悲。泪下渫渫。清涕累累。",
      "冬无复襦。夏无单衣。居生不乐。不如早去。下从地下黄泉。",
      "春气动。草萌芽。三月蚕桑。六月收瓜。将是瓜车。来到还家。",
      "瓜车反覆。助我者少。啖瓜者多。愿还我蒂。兄与嫂严。",
      "独且急归。当兴校计。乱曰：里中一何譊譊。愿欲寄尺书。",
      "将与地下父母。兄嫂难与久居。"
    ]
  },
  {
    "id": "cadf00a8349005ed17d2f8b47137a70b",
    "title": "雁门太守行",
    "authorName": "两汉乐府",
    "authorId": "cadf00a8349005edd1457b72d1457b72",
    "dynasty": "汉",
    "content": [
      "孝和帝在时。洛阳令王君。本自益州广汉蜀民。少行宦学。",
      "通五经论。明知法令。历世衣冠。从温补洛阳令。治行致贤。",
      "拥护百姓。子养万民。外行猛政。内怀慈仁。文武备具。",
      "料民富贫。移恶子姓。篇著里端。伤杀人。比伍同罪对门。",
      "禁鍪矛八尺。捕轻薄少年。加笞决罪。诣马市论。无妄发赋。",
      "念在理冤。敕吏正狱。不得苛烦。财用钱三十。买绳礼竿。",
      "贤哉贤哉。我县王君。臣吏衣冠。奉事皇帝。功曹主簿。",
      "皆得其人。临部居职。不敢行恩。清身苦体。夙夜劳勤。",
      "治有能名。远近所闻。天年不遂。早就奄昏。为君作祠。",
      "安阳亭西。欲令后世。莫不称传。"
    ]
  },
  {
    "id": "cadf00a8349005eda57120a37035af54",
    "title": "艳歌何尝行",
    "authorName": "两汉乐府",
    "authorId": "cadf00a8349005edd1457b72d1457b72",
    "dynasty": "汉",
    "content": [
      "飞来双白鹄，乃从西北来。",
      "十十将五五，罗列行不齐。",
      "忽然卒被病，不能飞相随。",
      "五里一反顾，六里一徘徊。",
      "吾欲衔汝去，口噤不能开。",
      "吾欲负汝去，羽毛日摧颓。",
      "乐哉新相知，忧来生别离。",
      "峙■顾群侣，泪落纵横垂。",
      "今日乐相乐，延年万岁期。"
    ]
  },
  {
    "id": "cadf00a8349005edabe86d5b043c98e1",
    "title": "飞来双白鹄。乃从",
    "authorName": "两汉乐府",
    "authorId": "cadf00a8349005edd1457b72d1457b72",
    "dynasty": "汉",
    "content": [
      "西北来。十十五五。罗列成行。妻卒被病。行不能相随。",
      "五里一返顾。六里一徘徊。吾欲衔汝去。口噤不能开。",
      "吾欲负汝去。毛羽何摧颓。乐哉新相知。忧来生别离。",
      "躇踌顾群侣。泪下不自知。念与君离别。气结不能言。",
      "各各重自爱。道远归还难。妾当守空房。闲门下重关。",
      "若生当相见。亡者会重泉。今日乐相乐。延年万岁期。"
    ]
  },
  {
    "id": "cadf00a8349005edaf82a39e65c1c3c4",
    "title": "艳歌行",
    "authorName": "两汉乐府",
    "authorId": "cadf00a8349005edd1457b72d1457b72",
    "dynasty": "汉",
    "content": [
      "翩翩堂前燕，冬藏夏来见。",
      "兄弟两三人，流宕在他县。",
      "故衣谁当补，新衣谁当绽。",
      "赖得贤主人，览取为我䋎。",
      "夫婿从门来，斜柯西北眄。",
      "语卿且勿眄，水清石自见。",
      "石见何累累，远行不如归。"
    ]
  },
  {
    "id": "cadf00a8349005ed7ce108851b6db4e6",
    "title": "白头吟",
    "authorName": "两汉乐府",
    "authorId": "cadf00a8349005edd1457b72d1457b72",
    "dynasty": "汉",
    "content": [
      "皑如山上雪，皎如云间月。",
      "闻君有两意，故来相决绝。",
      "平生共城中，何尝斗酒会。",
      "今日斗酒会，明旦沟水头。",
      "蹀躞御沟上，沟水东西流。",
      "郭东亦有樵，郭西亦有樵。",
      "两樵相推与，无亲为谁骄。",
      "凄凄重凄凄，嫁娶亦不啼。",
      "愿得一心人，白头不相离。",
      "竹竿何袅袅，鱼尾何离𥱰。",
      "男儿欲相知，何用钱刀为。",
      "𪗰如马啖箕，川上高士嬉。",
      "今日相对乐，延年万岁期。"
    ]
  },
  {
    "id": "cadf00a8349005ed879770956259ed8b",
    "title": "怨诗行",
    "authorName": "两汉乐府",
    "authorId": "cadf00a8349005edd1457b72d1457b72",
    "dynasty": "汉",
    "content": [
      "天道悠且长，人命一何促。",
      "百年未几时，奄若风吹烛。",
      "嘉宾难再遇，人命不可续。",
      "齐度游四方，各系太山录。",
      "人间乐未央，忽然归东狱。",
      "当须荡中情，游心恣所欲。"
    ]
  },
  {
    "id": "cadf00a8349005ed6682fa424618a952",
    "title": "满歌行",
    "authorName": "两汉乐府",
    "authorId": "cadf00a8349005edd1457b72d1457b72",
    "dynasty": "汉",
    "content": [
      "为乐未几时。遭时崄巇。逢此百罹。零丁荼毒。愁苦难为。",
      "遥望极辰。天晓月移。忧来填心。谁当我知。戚戚多思虑。",
      "耿耿殊不宁。祸福无形。惟念古人逊位躬耕。遂我所愿。",
      "以兹自宁。自鄙栖栖。守此末荣。暮秋烈风。昔蹈沧海。",
      "心不能安。揽衣瞻夜。北斗阑干。星汉照我。去自无他。",
      "奉事二亲。劳心可言。穷达天为。智者不愁。多为少忧。",
      "安贫乐道。师彼庄周。遗名者贵。子遐同游。往者二贤。",
      "名垂千秋。饮酒歌舞。乐复何须。照视日月。日月驰驱。",
      "轗轲人间。何有何无。贪财惜费。此一何愚。凿石见火。",
      "居代几时。为当欢乐。心得所喜。安神养性。得保遐期。",
      "为乐未几时。遭世崄巇。逢此百罹。零丁荼毒。愁懑难支。",
      "遥望辰极。天晓月移。忧来填心。谁当我知。戚戚多思虑。",
      "耿耿不宁。祸福无刑。唯念古人。逊位躬耕。遂我所愿。",
      "以兹自宁。自鄙山栖。守此一荣。暮秋烈风起。西蹈沧海。",
      "心不能安。揽衣起瞻夜。北斗阑干。星汉照我。去去自无他。",
      "奉事二亲。劳心可言。穷达天所为。智者不愁。多为少忧。",
      "安贫乐正道。师彼庄周。遗名者贵。子熙同巇。往者二贤。",
      "名垂千秋。饮酒歌舞。不乐何须。善哉照观日月。日月驰驱。",
      "轗轲世间。何有何无。贪财惜费。此何一愚。命如凿石见火。",
      "居世竟能几时。但当欢乐自娱。尽心极所嬉怡。安善养君德性。",
      "百年保此期颐。"
    ]
  },
  {
    "id": "cadf00a8349005ed54c2963bd1a27854",
    "title": "淮南王",
    "authorName": "两汉乐府",
    "authorId": "cadf00a8349005edd1457b72d1457b72",
    "dynasty": "汉",
    "content": [
      "淮南王。自言尊。百尺高楼与天连。后园凿井银作床。",
      "金瓶素绠汲寒浆。汲寒浆。饮少年。少年窈窕何能贤。",
      "扬声悲歌音绝天。我欲渡河河无梁。愿化双黄鹄还故乡。还故乡。",
      "入故里。徘徊故乡苦身不已。繁舞寄声无不泰。徘徊桑梓游天外。"
    ]
  },
  {
    "id": "cadf00a8349005edcb5262afee13c1ff",
    "title": "俳歌辞",
    "authorName": "两汉乐府",
    "authorId": "cadf00a8349005edd1457b72d1457b72",
    "dynasty": "汉",
    "content": [
      "俳不言不语。呼俳噏所。俳适一起。狼率不止。生拔牛角。摩断胃耳。",
      "马无悬蹄。牛我上齿。骆駼无角。奋迅两耳。"
    ]
  },
  {
    "id": "cadf00a8349005ed644c95bc31380f88",
    "title": "蝶蝶行",
    "authorName": "两汉乐府",
    "authorId": "cadf00a8349005edd1457b72d1457b72",
    "dynasty": "汉",
    "content": [
      "蝶蝶之遨游东园。奈何卒逢三月养子燕。接我苜蓿间。持之我入紫深宫中。",
      "行缠之传欂栌间。雀来燕。燕子见衔哺来。摇头鼓翼何轩奴轩。"
    ]
  },
  {
    "id": "cadf00a8349005ed8ed6173fb31ffc26",
    "title": "梁甫吟",
    "authorName": "两汉乐府",
    "authorId": "cadf00a8349005edd1457b72d1457b72",
    "dynasty": "汉",
    "content": [
      "步出齐城门，遥望荡阴里。",
      "里中有三坟，累累正相似。",
      "问是谁家墓，田疆古冶子。",
      "力能排南山，文能绝地纪。",
      "一朝被谗言，二桃杀三士。",
      "谁能为此谋，国相齐晏子。"
    ]
  },
  {
    "id": "cadf00a8349005ed6178ef4c93272e7d",
    "title": "悲歌",
    "authorName": "两汉乐府",
    "authorId": "cadf00a8349005edd1457b72d1457b72",
    "dynasty": "汉",
    "content": [
      "悲歌可以当泣，远望可以当归。",
      "思念故乡，郁郁累累。",
      "欲归家无人，欲渡河无船。",
      "心思不能言，肠中车轮转。"
    ]
  },
  {
    "id": "cadf00a8349005eda4a22b465880ea08",
    "title": "前缓声歌",
    "authorName": "两汉乐府",
    "authorId": "cadf00a8349005edd1457b72d1457b72",
    "dynasty": "汉",
    "content": [
      "水中之马。必有陆地之船。但有意气不能自前。心非木石。",
      "荆根株数得覆盖天。当复思东流之水。必有西上之鱼。",
      "不在大小。但有朝于复来。长笛续短笛。欲今皇帝陛下三千万。"
    ]
  },
  {
    "id": "cadf00a8349005ed773c98e80d7234ca",
    "title": "枯鱼过河泣",
    "authorName": "两汉乐府",
    "authorId": "cadf00a8349005edd1457b72d1457b72",
    "dynasty": "汉",
    "content": [
      "枯鱼过河泣，何时悔复及。",
      "作书与鲂鱮，相教慎出入。"
    ]
  },
  {
    "id": "cadf00a8349005eddcdc8eb24d8056ee",
    "title": "乐府",
    "authorName": "两汉乐府",
    "authorId": "cadf00a8349005edd1457b72d1457b72",
    "dynasty": "汉",
    "content": [
      "行胡从何方。列国持何来。氍毹㲮五木香。迷迭艾纳及都梁。",
      "《诗纪》七。文《类聚》八十一引香、良二韵。万花各三十二引香、良二韵。"
    ]
  },
  {
    "id": "cadf00a8349005eddb809ef8819e798a",
    "title": "离歌",
    "authorName": "两汉乐府",
    "authorId": "cadf00a8349005edd1457b72d1457b72",
    "dynasty": "汉",
    "content": [
      "晨行梓道中，梓叶相切磨。",
      "与君别交中，繣如新缣罗。",
      "裂之有馀丝，吐之无还期。"
    ]
  },
  {
    "id": "cadf00a8349005ed883e191645ccbc1b",
    "title": "猛虎行",
    "authorName": "两汉乐府",
    "authorId": "cadf00a8349005edd1457b72d1457b72",
    "dynasty": "汉",
    "content": [
      "饥不从猛虎食。暮不从野雀栖。野雀安无巢。游子为谁骄。"
    ]
  },
  {
    "id": "cadf00a8349005ed883e19169bc101fc",
    "title": "猛虎行",
    "authorName": "两汉乐府",
    "authorId": "cadf00a8349005edd1457b72d1457b72",
    "dynasty": "汉",
    "content": [
      "少年惶且怖，伶俜到他乡。",
      "禀气有丰约，受形有短长。"
    ]
  },
  {
    "id": "cadf00a8349005ed9359068e54bfa855",
    "title": "上留田行",
    "authorName": "两汉乐府",
    "authorId": "cadf00a8349005edd1457b72d1457b72",
    "dynasty": "汉",
    "content": [
      "出是上独西门。三荆同一根生。一荆断绝不长。兄弟有两三人。",
      "小弟块摧独贫。"
    ]
  },
  {
    "id": "cadf00a8349005ed9359068ebd4da37f",
    "title": "上留田行",
    "authorName": "两汉乐府",
    "authorId": "cadf00a8349005edd1457b72d1457b72",
    "dynasty": "汉",
    "content": [
      "里中有啼儿，似类亲父子。",
      "回车问啼儿，慷慨不可止。"
    ]
  },
  {
    "id": "cadf00a8349005ed6dcd9b0395ced487",
    "title": "古八变歌",
    "authorName": "两汉乐府",
    "authorId": "cadf00a8349005edd1457b72d1457b72",
    "dynasty": "汉",
    "content": [
      "北风初秋至，吹我章华台。",
      "浮云多暮色，似从崦嵫来。",
      "枯桑鸣中林，纬络响空阶。",
      "翩翩飞蓬征，怆怆游子怀。",
      "故乡不可见，长望始此回。"
    ]
  },
  {
    "id": "cadf00a8349005ed237e993220f8626f",
    "title": "古歌",
    "authorName": "两汉乐府",
    "authorId": "cadf00a8349005edd1457b72d1457b72",
    "dynasty": "汉",
    "content": [
      "上金殿。著玉樽。延贵客。入金门。入金门。上金堂。东厨具肴膳。椎牛烹猪羊。",
      "主人前进酒。弹瑟为清商。投壶对弹棋。博奕并复行。",
      "朱火扬烟雾。博山吐微香。清樽发朱颜。四坐乐且康。",
      "今日乐相乐。延年寿千霜。"
    ]
  },
  {
    "id": "cadf00a8349005ed237e9932c64c05fe",
    "title": "古歌",
    "authorName": "两汉乐府",
    "authorId": "cadf00a8349005edd1457b72d1457b72",
    "dynasty": "汉",
    "content": [
      "秋风萧萧愁杀人。出亦愁。入亦愁。座中何人谁不怀忧。",
      "令我白头。胡地多飙风。树木何修修。离家日趋远。",
      "衣带日趋缓。心思不能言。肠中车轮转。"
    ]
  },
  {
    "id": "cadf00a8349005edd8b575b5c4c7e957",
    "title": "艳歌",
    "authorName": "两汉乐府",
    "authorId": "cadf00a8349005edd1457b72d1457b72",
    "dynasty": "汉",
    "content": [
      "今日乐上乐，相从步云衢。",
      "天公出美酒，河伯出鲤鱼。",
      "青龙前铺席，白虎持榼壶。",
      "南斗工鼓瑟，北斗吹笙竽。",
      "姮娥垂明珰，织女奉瑛琚。",
      "苍霞扬东讴，清风流西歈。",
      "垂露成帷幄，奔星扶轮舆。"
    ]
  },
  {
    "id": "cadf00a8349005eda26f77b189606236",
    "title": "古咄唶歌",
    "authorName": "两汉乐府",
    "authorId": "cadf00a8349005edd1457b72d1457b72",
    "dynasty": "汉",
    "content": [
      "枣下何攒攒，荣华各有时。",
      "枣欲初赤时，人从四边来。",
      "枣适今日赐，谁当仰视之。"
    ]
  },
  {
    "id": "cadf00a8349005edfcf9a2d646e4816b",
    "title": "古胡无人行",
    "authorName": "两汉乐府",
    "authorId": "cadf00a8349005edd1457b72d1457b72",
    "dynasty": "汉",
    "content": [
      "望胡地，何崄𡺢。断胡头，脯胡臆。"
    ]
  },
  {
    "id": "cadf00a8349005ed5f3ae97b7578c02d",
    "title": "古步出夏门行",
    "authorName": "两汉乐府",
    "authorId": "cadf00a8349005edd1457b72d1457b72",
    "dynasty": "汉",
    "content": [
      "白骨不覆。疫疠流行。市朝易人。千载墓平。行行复行行。白日薄西山。"
    ]
  },
  {
    "id": "cadf00a8349005ed2fbeba1fd549de7b",
    "title": "古新成安乐宫",
    "authorName": "两汉乐府",
    "authorId": "cadf00a8349005edd1457b72d1457b72",
    "dynasty": "汉",
    "content": [
      "般鼓钟声，尽为铿锵。"
    ]
  },
  {
    "id": "cadf00a8349005edf87df9e4625ff20a",
    "title": "视刀镮歌",
    "authorName": "两汉乐府",
    "authorId": "cadf00a8349005edd1457b72d1457b72",
    "dynasty": "汉",
    "content": [
      "常恨言语浅，不如人意深。",
      "今朝两相视，脉脉动人心。"
    ]
  },
  {
    "id": "cadf00a8349005ed39f591dd550e24ca",
    "title": "古乐府罩辞",
    "authorName": "两汉乐府",
    "authorId": "cadf00a8349005edd1457b72d1457b72",
    "dynasty": "汉",
    "content": [
      "罩初何得，端来得鲋。小者如手，大者如履。孝子持归，遗我公姬。",
      "安得此鱼，适与罩迕。从今以后，但当求鲋。"
    ]
  },
  {
    "id": "cadf00a8349005eda16bb56973be8c47",
    "title": "鸡鸣歌",
    "authorName": "两汉乐府",
    "authorId": "cadf00a8349005edd1457b72d1457b72",
    "dynasty": "汉",
    "content": [
      "东方欲明星烂烂，汝南晨鸡登坛唤。",
      "曲终漏尽严具陈，月没星稀天下旦。",
      "千门万户递鱼钥，宫中城上飞乌鹊。"
    ]
  },
  {
    "id": "cadf00a8349005ed41f1cb8d461fc012",
    "title": "古艳歌",
    "authorName": "两汉乐府",
    "authorId": "cadf00a8349005edd1457b72d1457b72",
    "dynasty": "汉",
    "content": [
      "孔雀东飞，苦寒无衣。为君作妻，中心恻悲。夜夜织作，不得下机。",
      "三日载批，尚言吾迟。"
    ]
  },
  {
    "id": "cadf00a8349005ed41f1cb8d8d953094",
    "title": "古艳歌",
    "authorName": "两汉乐府",
    "authorId": "cadf00a8349005edd1457b72d1457b72",
    "dynasty": "汉",
    "content": [
      "行行随道，经历山陂。马啖柏叶，人啖柏脂。不可常饱，聊可遏饥。"
    ]
  },
  {
    "id": "cadf00a8349005ed41f1cb8d46adefd6",
    "title": "古艳歌",
    "authorName": "两汉乐府",
    "authorId": "cadf00a8349005edd1457b72d1457b72",
    "dynasty": "汉",
    "content": [
      "茕茕白兔，东走西顾。",
      "衣不如新，人不如故。"
    ]
  },
  {
    "id": "cadf00a8349005ed41f1cb8dd39bb386",
    "title": "古艳歌",
    "authorName": "两汉乐府",
    "authorId": "cadf00a8349005edd1457b72d1457b72",
    "dynasty": "汉",
    "content": [
      "兰草自生香，生于大道傍。",
      "十月钩帘起，并在束薪中。",
      "秋霜白露下，桑叶郁为黄。"
    ]
  },
  {
    "id": "cadf00a8349005ed41f1cb8dd6d31021",
    "title": "古艳歌",
    "authorName": "两汉乐府",
    "authorId": "cadf00a8349005edd1457b72d1457b72",
    "dynasty": "汉",
    "content": [
      "白盐海东来，美豉出鲁门。"
    ]
  },
  {
    "id": "cadf00a8349005ed41f1cb8dc1dbea64",
    "title": "古艳歌",
    "authorName": "两汉乐府",
    "authorId": "cadf00a8349005edd1457b72d1457b72",
    "dynasty": "汉",
    "content": [
      "居穷衣单薄，肠中常苦饥。"
    ]
  },
  {
    "id": "cadf00a8349005edf613edf2bfcd060c",
    "title": "古乐府诗",
    "authorName": "两汉乐府",
    "authorId": "cadf00a8349005edd1457b72d1457b72",
    "dynasty": "汉",
    "content": [
      "请说剑。骏犀标首。玉琢中央。六一所善。王者所杖。",
      "带以上车。如燕飞扬。"
    ]
  },
  {
    "id": "cadf00a8349005edf613edf245fede5f",
    "title": "古乐府诗",
    "authorName": "两汉乐府",
    "authorId": "cadf00a8349005edd1457b72d1457b72",
    "dynasty": "汉",
    "content": [
      "凿石见火能几时。"
    ]
  },
  {
    "id": "cadf00a8349005ed9bc6002e2c19fbc4",
    "title": "古乐府",
    "authorName": "两汉乐府",
    "authorId": "cadf00a8349005edd1457b72d1457b72",
    "dynasty": "汉",
    "content": [
      "东家公，字仲春。柱一鸠，杖■唇。"
    ]
  },
  {
    "id": "cadf00a8349005ed9bc6002eabeba310",
    "title": "古乐府",
    "authorName": "两汉乐府",
    "authorId": "cadf00a8349005edd1457b72d1457b72",
    "dynasty": "汉",
    "content": [
      "布谷鸣。农人惊。"
    ]
  },
  {
    "id": "cadf00a8349005ed9bc6002e1c3ddb4d",
    "title": "古乐府",
    "authorName": "两汉乐府",
    "authorId": "cadf00a8349005edd1457b72d1457b72",
    "dynasty": "汉",
    "content": [
      "啄木高飞乍低仰，抟树林薮著榆桑。",
      "低足头啄斸如斸，飞鸣相骤声如篁。"
    ]
  },
  {
    "id": "cadf00a8349005ed9bc6002e02d65fda",
    "title": "古乐府",
    "authorName": "两汉乐府",
    "authorId": "cadf00a8349005edd1457b72d1457b72",
    "dynasty": "汉",
    "content": [
      "豹则虎之弟，鹰则鹞之兄。"
    ]
  },
  {
    "id": "cadf00a8349005ed9bc6002e7f60f192",
    "title": "古乐府",
    "authorName": "两汉乐府",
    "authorId": "cadf00a8349005edd1457b72d1457b72",
    "dynasty": "汉",
    "content": [
      "天寒知被薄，忧思知夜长。"
    ]
  },
  {
    "id": "cadf00a8349005ed9bc6002e8d010869",
    "title": "古乐府",
    "authorName": "两汉乐府",
    "authorId": "cadf00a8349005edd1457b72d1457b72",
    "dynasty": "汉",
    "content": [
      "琉璃琥珀象牙盘。"
    ]
  },
  {
    "id": "cadf00a8349005ed3677fc18066c850c",
    "title": "古妍歌",
    "authorName": "两汉乐府",
    "authorId": "cadf00a8349005edd1457b72d1457b72",
    "dynasty": "汉",
    "content": [
      "妍歌展妙声，发曲吐令辞。"
    ]
  },
  {
    "id": "cadf00a8349005ed6459e11e9380f46d",
    "title": "乐府歌",
    "authorName": "两汉乐府",
    "authorId": "cadf00a8349005edd1457b72d1457b72",
    "dynasty": "汉",
    "content": [
      "集会高堂上。长弹箜篌。"
    ]
  },
  {
    "id": "cadf00a8349005ed6459e11eee19cf1b",
    "title": "乐府歌",
    "authorName": "两汉乐府",
    "authorId": "cadf00a8349005edd1457b72d1457b72",
    "dynasty": "汉",
    "content": [
      "春酒甘如醴，秋醴清如华。"
    ]
  },
  {
    "id": "cadf00a8349005edce4cba9622c65b27",
    "title": "《汉书》歌",
    "authorName": "两汉乐府",
    "authorId": "cadf00a8349005edd1457b72d1457b72",
    "dynasty": "汉",
    "content": [
      "上蓬莱，咀琼英。"
    ]
  },
  {
    "id": "cadf00a8349005ed237e9932401537fe",
    "title": "古歌",
    "authorName": "两汉乐府",
    "authorId": "cadf00a8349005edd1457b72d1457b72",
    "dynasty": "汉",
    "content": [
      "田中菟丝，何尝可络。道边燕麦，何尝可获。"
    ]
  },
  {
    "id": "cadf00a8349005ed237e993257a9fd4f",
    "title": "古歌",
    "authorName": "两汉乐府",
    "authorId": "cadf00a8349005edd1457b72d1457b72",
    "dynasty": "汉",
    "content": [
      "长笛续短笛。愿陛下保寿无极。"
    ]
  },
  {
    "id": "cadf00a8349005ed237e9932360f8877",
    "title": "古歌",
    "authorName": "两汉乐府",
    "authorId": "cadf00a8349005edd1457b72d1457b72",
    "dynasty": "汉",
    "content": [
      "大忧摧人肺肝心。"
    ]
  },
  {
    "id": "cadf00a8349005ed237e99321baf5347",
    "title": "古歌",
    "authorName": "两汉乐府",
    "authorId": "cadf00a8349005edd1457b72d1457b72",
    "dynasty": "汉",
    "content": [
      "流尘生玉匣。"
    ]
  },
  {
    "id": "cadf00a8349005edf4578269ee0fcbcd",
    "title": "歌",
    "authorName": "两汉乐府",
    "authorId": "cadf00a8349005edd1457b72d1457b72",
    "dynasty": "汉",
    "content": [
      "濯龙望如海，河桥渡似雷。"
    ]
  },
  {
    "id": "cadf00a8349005ede377abc01fbdaef8",
    "title": "茂陵中书歌",
    "authorName": "两汉乐府",
    "authorId": "cadf00a8349005edd1457b72d1457b72",
    "dynasty": "汉",
    "content": [
      "都孋桂英。美芳鼓行。"
    ]
  },
  {
    "id": "cadf00a8349005ed30b2b7905eef8821",
    "title": "古博异辩游",
    "authorName": "两汉乐府",
    "authorId": "cadf00a8349005edd1457b72d1457b72",
    "dynasty": "汉",
    "content": [
      "众星累累如连贝。江河四海如衣带。"
    ]
  },
  {
    "id": "cadf00a8349005edfbccc53b2216f57b",
    "title": "古董逃行",
    "authorName": "两汉乐府",
    "authorId": "cadf00a8349005edd1457b72d1457b72",
    "dynasty": "汉",
    "content": [
      "年命冉冉我遒。零落下归山丘。"
    ]
  },
  {
    "id": "cadf00a8349005ed9bc6002e81790133",
    "title": "古乐府",
    "authorName": "两汉乐府",
    "authorId": "cadf00a8349005edd1457b72d1457b72",
    "dynasty": "汉",
    "content": [
      "青天含翠彩，素日扬清晖。"
    ]
  },
  {
    "id": "cadf00a8349005ed237e9932025d878b",
    "title": "古歌",
    "authorName": "两汉乐府",
    "authorId": "cadf00a8349005edd1457b72d1457b72",
    "dynasty": "汉",
    "content": [
      "金荆持作枕，紫荆持作床。"
    ]
  },
  {
    "id": "cadf00a8349005ed237e9932ff1a5330",
    "title": "古歌",
    "authorName": "两汉乐府",
    "authorId": "cadf00a8349005edd1457b72d1457b72",
    "dynasty": "汉",
    "content": [
      "高田种小麦，终久不成穗。",
      "男儿在他乡，焉得不憔悴。"
    ]
  },
  {
    "id": "cadf00a8349005ed5844d020639d56c9",
    "title": "饮马长城窟行",
    "authorName": "两汉乐府",
    "authorId": "cadf00a8349005edd1457b72d1457b72",
    "dynasty": "汉",
    "content": [
      "青青河畔草，绵绵思远道。",
      "远道不可思，宿昔梦见之。",
      "梦见在我傍，忽觉在他乡。",
      "他乡各异县，展转不相见。",
      "枯桑知天风，海水知天寒。",
      "入门各自媚，谁肯相为言！",
      "客从远方来，遗我双鲤鱼。",
      "呼儿烹鲤鱼，中有尺素书。",
      "长跪读素书，书中竟何如？",
      "上言加餐饭，下言长相忆。"
    ]
  },
  {
    "id": "cadf00a8349005ed874ea3650c22b01c",
    "title": "相逢行",
    "authorName": "两汉乐府",
    "authorId": "cadf00a8349005edd1457b72d1457b72",
    "dynasty": "汉",
    "content": [
      "相逢狭路间，道隘不容车。",
      "不知何年少？夹毂问君家。",
      "君家诚易知，易知复难忘；",
      "黄金为君门，白玉为君堂。",
      "堂上置樽酒，作使邯郸倡。",
      "中庭生桂树，华灯何煌煌。",
      "兄弟两三人，中子为侍郎；",
      "五日一来归，道上自生光；",
      "黄金络马头，观者盈道傍。",
      "入门时左顾，但见双鸳鸯；",
      "鸳鸯七十二，罗列自成行。",
      "音声何噰噰，鹤鸣东西厢。",
      "大妇织绮罗，中妇织流黄；",
      "小妇无所为，挟瑟上高堂：",
      "“丈人且安坐，调丝方未央。”"
    ]
  },
  {
    "id": "cadf00a8349005edd742d83b290242e5",
    "title": "善哉行",
    "authorName": "两汉乐府",
    "authorId": "cadf00a8349005edd1457b72d1457b72",
    "dynasty": "汉",
    "content": [
      "来日大难，口燥舌乾。",
      "今日相乐，皆当喜欢。",
      "经历名山，芝草翻翻。",
      "仙人王乔，奉药一丸。",
      "自惜袖短，内手知寒。",
      "惭无灵辄，以报赵宣。",
      "月没参横，北斗阑干。",
      "亲交在门，饥不及餐。",
      "欢日尚少，戚日苦多。",
      "何以忘忧？弹筝酒歌。",
      "淮南八公，要到不烦。",
      "参驾六龙，游戏云端。"
    ]
  },
  {
    "id": "cadf00a8349005edb2d04e56c2dc741f",
    "title": "平陵东",
    "authorName": "两汉乐府",
    "authorId": "cadf00a8349005edd1457b72d1457b72",
    "dynasty": "汉",
    "content": [
      "平陵东，松柏桐。",
      "不知何人劫义公。",
      "劫义公在高堂下。",
      "交钱百万两走马。",
      "两走马，亦诚难。",
      "顾见追吏心中恻。",
      "心中恻，血出漉。",
      "归告我家卖黄犊。"
    ]
  },
  {
    "id": "cadf00a8349005ed5520ebf52eae0440",
    "title": "日出入",
    "authorName": "两汉乐府",
    "authorId": "cadf00a8349005edd1457b72d1457b72",
    "dynasty": "汉",
    "content": [
      "日出入安穷，时世不与人同。",
      "故春非我春，夏非我夏，",
      "秋非我秋，冬非我冬。",
      "泊如四海之池，遍观是邪谓何？",
      "吾知所乐，独乐六龙。",
      "六龙之调，使我心若。",
      "訾，黄其何不徕下！"
    ]
  },
  {
    "id": "cadf00a8349005ed921f0f3f24675ea4",
    "title": "天门",
    "authorName": "两汉乐府",
    "authorId": "cadf00a8349005edd1457b72d1457b72",
    "dynasty": "汉",
    "content": [
      "天门开，詄荡荡，穆并骋，以临飨。",
      "光夜烛，德信著，灵浸鸿，长生豫。",
      "太朱涂广，夷石为堂，饰玉梢以舞歌，体招摇若永望。",
      "星留俞，塞陨光，照紫幄，珠烦黄。",
      "幡比翅回集，贰双飞常羊。",
      "月穆穆以金波，日华耀以宣明。",
      "假清风轧忽，激长至重觞。",
      "神裴回若留放，殣冀亲以肆章。",
      "函蒙祉福常若期，寂谬上天知厥时。",
      "泛泛滇滇从高斿，殷勤此路胪所求。",
      "佻正嘉古弘以昌，休嘉砰隐溢四方。",
      "专精厉意逝九阂，纷云六幕浮大海。"
    ]
  },
  {
    "id": "cadf00a8349005edd82af4c886a816b2",
    "title": "青阳",
    "authorName": "两汉乐府",
    "authorId": "cadf00a8349005edd1457b72d1457b72",
    "dynasty": "汉",
    "content": [
      "青阳开动，根荄以遂，膏润并爱，跂行毕逮。",
      "霆声发荣，壧处顷听，枯槁复产，乃成厥命。",
      "众庶熙熙，施及夭胎，群生啿噬，惟春之祺。"
    ]
  },
  {
    "id": "cadf00a8349005edbf77aadecae9ed95",
    "title": "景星",
    "authorName": "两汉乐府",
    "authorId": "cadf00a8349005edd1457b72d1457b72",
    "dynasty": "汉",
    "content": [
      "景星显见，信星彪列，象载昭庭，日亲以察。",
      "参侔开阖，爰推本纪，汾脽出鼎，皇佑元始。",
      "五音六律，依韦飨昭，杂变并会，雅声远姚。",
      "空桑琴瑟结信成，四兴递代八风生。",
      "殷殷钟石羽龠鸣。河龙供鲤醇牺牲。",
      "百末旨酒布兰生。泰尊柘浆析朝酲。",
      "微感心攸通修名，周流常羊思所并。",
      "穰穰复正直往宁，冯蠵切和疏写平。",
      "上天布施后土成，穰穰丰年四时荣。"
    ]
  },
  {
    "id": "cadf00a8349005edc93eb8aad9a4eb2b",
    "title": "朱鹭",
    "authorName": "两汉乐府",
    "authorId": "cadf00a8349005edd1457b72d1457b72",
    "dynasty": "汉",
    "content": [
      "朱鹭，鱼以乌。路訾邪鹭何食？",
      "食茄下。不之食，不以吐，将以问诛者。"
    ]
  },
  {
    "id": "cadf00a8349005ed55a2e45b83307202",
    "title": "战城南",
    "authorName": "两汉乐府",
    "authorId": "cadf00a8349005edd1457b72d1457b72",
    "dynasty": "汉",
    "content": [
      "战城南，死郭北，野死不葬乌可食。",
      "为我谓乌：且为客豪！",
      "野死谅不葬，腐肉安能去子逃？",
      "水深激激，蒲苇冥冥；",
      "枭骑战斗死，驽马徘徊鸣。",
      "梁筑室，何以南？何以北？",
      "禾黍不获君何食？愿为忠臣安可得？",
      "思子良臣，良臣诚可思：",
      "朝行出攻，暮不夜归！"
    ]
  },
  {
    "id": "cadf00a8349005edf3c0fb2e1e68d6ac",
    "title": "巫山高",
    "authorName": "两汉乐府",
    "authorId": "cadf00a8349005edd1457b72d1457b72",
    "dynasty": "汉",
    "content": [
      "巫山高，高以大；淮水深，难以逝。",
      "我欲东归，害梁不为？",
      "我集无高曳，水何梁汤汤回回。",
      "临水远望，泣下沾衣。",
      "远道之人心思归，谓之何！"
    ]
  },
  {
    "id": "cadf00a8349005eddf51879ee8820395",
    "title": "上陵",
    "authorName": "两汉乐府",
    "authorId": "cadf00a8349005edd1457b72d1457b72",
    "dynasty": "汉",
    "content": [
      "上陵何美美，下津风以寒。",
      "问客从何来，言从水中央。",
      "桂树为君船，青丝为君笮，木兰为君棹，黄金错其间。",
      "沧海之雀赤翅鸿，白雁随。",
      "山林乍开乍合，曾不知日月明。",
      "醴泉之水，光泽何蔚蔚。",
      "芝为车，龙为马，览遨游，四海外。",
      "甘露初二年，芝生铜池中，仙人下来饮，延寿千万岁。"
    ]
  },
  {
    "id": "cadf00a8349005ed1cd7f241133bb3cc",
    "title": "雉子班",
    "authorName": "两汉乐府",
    "authorId": "cadf00a8349005edd1457b72d1457b72",
    "dynasty": "汉",
    "content": [
      "雉子，班如此。",
      "之于雉梁。",
      "无以吾翁孺，雉子。",
      "知得雉子高蜚止，黄鹄蜚，之以千里，王可思。",
      "雄来蜚从雌，视子趋一雉。",
      "雉子，车大驾马滕，被王送行所中。",
      "尧羊蜚从王孙行。"
    ]
  },
  {
    "id": "cadf00a8349005ede9e1f895cf1b6095",
    "title": "东光",
    "authorName": "两汉乐府",
    "authorId": "cadf00a8349005edd1457b72d1457b72",
    "dynasty": "汉",
    "content": [
      "东光乎，苍梧何不乎。",
      "苍梧多腐粟，无益诸军粮。",
      "诸军游荡子，早行多悲伤。"
    ]
  },
  {
    "id": "cadf00a8349005edd0e750f68205c4ff",
    "title": "薤露",
    "authorName": "两汉乐府",
    "authorId": "cadf00a8349005edd1457b72d1457b72",
    "dynasty": "汉",
    "content": [
      "薤上露，何易晞。",
      "露晞明朝更复落，人死一去何时归。"
    ]
  },
  {
    "id": "cadf00a8349005edbf1e4d3b8016d197",
    "title": "蒿里",
    "authorName": "两汉乐府",
    "authorId": "cadf00a8349005edd1457b72d1457b72",
    "dynasty": "汉",
    "content": [
      "蒿里谁家地，聚敛魂魄无贤愚。",
      "鬼伯一何相催促，人命不得稍踟蹰。"
    ]
  },
  {
    "id": "cadf00a8349005ed879770957d92d09f",
    "title": "怨诗行",
    "authorName": "两汉乐府",
    "authorId": "cadf00a8349005edd1457b72d1457b72",
    "dynasty": "汉",
    "content": [
      "天德悠且长，人命一何促。",
      "百年未几时，奄若风吹烛。",
      "嘉宾难再遇，人命不可赎。",
      "齐度游四方，各系太山录。",
      "人间乐未央，忽然归东岳。",
      "当须荡中情，游心恣所欲。"
    ]
  },
  {
    "id": "cadf00a8349005ed2dbe9086678e4173",
    "title": "七日夜女歌·其一",
    "authorName": "两汉乐府",
    "authorId": "cadf00a8349005edd1457b72d1457b72",
    "dynasty": "汉",
    "content": [
      "三春怨离泣，九秋欣期歌。",
      "驾鸾行日时，月明济长河。"
    ]
  },
  {
    "id": "cadf00a8349005ed29c75b10df4d408c",
    "title": "七日夜女歌·其二",
    "authorName": "两汉乐府",
    "authorId": "cadf00a8349005edd1457b72d1457b72",
    "dynasty": "汉",
    "content": [
      "长河起秋云，汉渚风凉发。",
      "含欣出霄路，可笑向明月。"
    ]
  },
  {
    "id": "cadf00a8349005ed66d13715123e025f",
    "title": "伤歌行",
    "authorName": "两汉乐府",
    "authorId": "cadf00a8349005edd1457b72d1457b72",
    "dynasty": "汉",
    "content": [
      "昭昭素明月，辉光烛我床。",
      "忧人不能寐，耿耿夜何长。",
      "微风吹闺闼，罗帷自飘扬。",
      "揽衣曳长带，屣履下高堂。",
      "东西安所之，徘徊以彷徨。",
      "春鸟翻南飞，翩翩独翱翔。",
      "悲声命俦匹，哀鸣伤我肠。",
      "感物怀所思，泣涕忽沾裳。",
      "伫立吐高吟，舒愤诉穹苍。"
    ]
  },
  {
    "id": "cadf00a8349005ed4fb4b894b410ef6b",
    "title": "休洗红二首",
    "authorName": "两汉乐府",
    "authorId": "cadf00a8349005edd1457b72d1457b72",
    "dynasty": "汉",
    "content": [
      "【其一】",
      "休洗红，洗多红色淡。",
      "不惜故缝衣，记得初按茜。",
      "人寿百年能几何，后来新妇今为婆。",
      "【其二】",
      "休洗红，洗我红在水。",
      "新红裁作衣，旧红番作里。",
      "回黄转绿无定期，世事返复君所知。"
    ]
  },
  {
    "id": "cadf00a8349005ed221401f1c0b8f102",
    "title": "匈奴歌",
    "authorName": "两汉乐府",
    "authorId": "cadf00a8349005edd1457b72d1457b72",
    "dynasty": "汉",
    "content": [
      "失我焉支山，令我妇女无颜色。",
      "失我祁连山，使我六畜不蕃息。"
    ]
  },
  {
    "id": "cadf00a834a1d5c4f457826946c2e0b0",
    "title": "歌",
    "authorName": "司马相如",
    "authorId": "cadf00a834a1d5c4d41d8cd9d41d8cd9",
    "dynasty": "汉",
    "content": [
      "独处室兮廓无依。思佳人兮情伤悲。彼君子兮来何迟。",
      "日既墓兮华色衰。敢托身兮长自私。"
    ]
  },
  {
    "id": "cadf00a834a1d5c4f93adc55ff792653",
    "title": "琴歌二首",
    "authorName": "司马相如",
    "authorId": "cadf00a834a1d5c4d41d8cd9d41d8cd9",
    "dynasty": "汉",
    "content": [
      "皇兮皇兮从我栖，得托孳尾永为妃。",
      "交情通意心和谐，中夜相从知者谁。",
      "双翼俱起翻高飞，无感我心使余悲。"
    ]
  },
  {
    "id": "cadf00a834a1d5c4c7de7fdd2da1cc34",
    "title": "凤求凰",
    "authorName": "司马相如",
    "authorId": "cadf00a834a1d5c4d41d8cd9d41d8cd9",
    "dynasty": "汉",
    "content": [
      "有一美人兮，见之不忘。",
      "一日不见兮，思之如狂。",
      "凤飞翱翔兮，四海求凰。",
      "无奈佳人兮，不在东墙。",
      "将琴代语兮，聊写衷肠。",
      "何时见许兮，慰我彷徨。",
      "愿言配德兮，携手相将。",
      "不得于飞兮，使我沦亡。",
      "凤兮凤兮归故乡，遨游四海求其凰。",
      "时未遇兮无所将，何悟今兮升斯堂！",
      "有艳淑女在闺房，室迩人遐毒我肠。",
      "何缘交颈为鸳鸯，胡颉颃兮共翱翔！",
      "凰兮凰兮从我栖，得托孳尾永为妃。",
      "交情通意心和谐，中夜相从知者谁？",
      "双翼俱起翻高飞，无感我思使余悲。"
    ]
  },
  {
    "id": "cadf00a8369d326ff45782690134fb68",
    "title": "歌",
    "authorName": "李陵",
    "authorId": "cadf00a8369d326fd1457b7237a223ed",
    "dynasty": "汉",
    "content": [
      "径万里兮度沙漠。为君将兮奋匈奴。路穷绝兮矢刃摧。",
      "士众灭兮名已隤。老母已死虽欲报恩将安归。"
    ]
  },
  {
    "id": "cadf00a8379be159974bbc145ab319a7",
    "title": "歌二首为望卿作",
    "authorName": "刘去",
    "authorId": "cadf00a8379be159d1457b72d1457b72",
    "dynasty": "汉",
    "content": [
      "背尊章，嫖以忽。谋屈奇，起自绝。行周流，自生患。谅非望，今谁怨。"
    ]
  },
  {
    "id": "cadf00a8379be159974bbc149f299f6d",
    "title": "歌二首为望卿作",
    "authorName": "刘去",
    "authorId": "cadf00a8379be159d1457b72d1457b72",
    "dynasty": "汉",
    "content": [
      "愁莫愁。居无聊。心重结。意不舒。内茀郁。忧哀积。上不见天。生何益。",
      "日崔隤。时不再。愿弃躯。死无悔。"
    ]
  },
  {
    "id": "cadf00a837bf95faf4578269a23039c7",
    "title": "歌",
    "authorName": "东方朔",
    "authorId": "cadf00a837bf95fae12b9cd487a20a33",
    "dynasty": "汉",
    "content": [
      "陆沉于俗。避世金马门。宫殿中可以避世全身。何必深山之中蒿庐之下。"
    ]
  },
  {
    "id": "cadf00a837bf95fa8cf166b29108497f",
    "title": "嗟伯夷",
    "authorName": "东方朔",
    "authorId": "cadf00a837bf95fae12b9cd487a20a33",
    "dynasty": "汉",
    "content": [
      "穷隐处兮窟穴自藏。与其随佞而得志兮。不若从孤竹于首阳。"
    ]
  },
  {
    "id": "cadf00a837bf95fa8c487bd700a3066b",
    "title": "楚辞·七谏·其一·初放",
    "authorName": "东方朔",
    "authorId": "cadf00a837bf95fae12b9cd487a20a33",
    "dynasty": "汉",
    "content": [
      "平生于国兮，长于原壄。",
      "言语讷譅兮，又无彊辅。",
      "浅智褊能兮，闻见又寡。",
      "数言便事兮，见怨门下。",
      "王不察其长利兮，卒见弃乎原壄。",
      "伏念思过兮，无可改者。",
      "群众成朋兮，上浸以惑。",
      "巧佞在前兮，贤者灭息。",
      "尧舜圣已没兮，孰为忠直？",
      "高山崔巍兮，水流汤汤。",
      "死日将至兮，与麋鹿如坈。",
      "块兮鞠，当道宿。",
      "举世皆然兮，余将谁告？",
      "斥逐鸿鹄兮，近习鸱枭。",
      "斩伐橘柚兮，列树苦桃。",
      "便娟之修竹兮，寄生乎江潭。",
      "上葳蕤而防露兮，下泠泠而来风。",
      "孰知其不合兮，若竹柏之异心。",
      "往者不可及兮，来者不可待。",
      "悠悠苍天兮，莫我振理。",
      "窃怨君之不寤兮，吾独死而后已。"
    ]
  },
  {
    "id": "cadf00a837bf95fa41cfff4c98875901",
    "title": "楚辞·七谏·其二·沉江",
    "authorName": "东方朔",
    "authorId": "cadf00a837bf95fae12b9cd487a20a33",
    "dynasty": "汉",
    "content": [
      "惟往古之得失兮，览私微之所伤。",
      "尧舜圣而慈仁兮，后世称而弗忘。",
      "齐桓失于专任兮，夷吾忠而名彰。",
      "晋献惑于孋姬兮，申生孝而被殃。",
      "偃王行其仁义兮，荆文寤而徐亡。",
      "纣暴虐以失位兮，周得佐乎吕望。",
      "修往古以行恩兮，封比干之丘垄。",
      "贤俊慕而自附兮，日浸淫而合同。",
      "明法令而修理兮，兰芷幽而有芳。",
      "苦众人之妒予兮，箕子寤而佯狂。",
      "不顾地以贪名兮，心怫郁而内伤。",
      "联蕙芷以为佩兮，过鲍肆而失香。",
      "正臣端其操行兮，反离谤而见攘。",
      "世俗更而变化兮，伯夷饿于首阳。",
      "独廉洁而不容兮，叔齐久而逾明。",
      "浮云陈而蔽晦兮，使日月乎无光。",
      "忠臣贞而欲谏兮，谗谀毁而在旁。",
      "秋草荣其将实兮，微霜下而夜降。",
      "商风肃而害生兮，百草育而不长。",
      "众并谐以妒贤兮，孤圣特而易伤。",
      "怀计谋而不见用兮，岩穴处而隐藏。",
      "成功隳而不卒兮，子胥死而不葬。",
      "世从俗而变化兮，随风靡而成行。",
      "信直退而毁败兮，虚伪进而得当。",
      "追悔过之无及兮，岂尽忠而有功。",
      "废制度而不用兮，务行私而去公。",
      "终不变而死节兮，惜年齿之未央。",
      "将方舟而下流兮，冀幸君之发蒙。",
      "痛忠言之逆耳兮，恨申子之沉江。",
      "愿悉心之所闻兮，遭值君之不聪。",
      "不开寤而难道兮，不别横之与纵。",
      "听奸臣之浮说兮，绝国家之久长。",
      "灭规矩而不用兮，背绳墨之正方。",
      "离忧患而乃寤兮，若纵火于秋蓬。",
      "业失之而不救兮，尚何论乎祸凶？",
      "彼离畔而朋党兮，独行之士其何望？",
      "日渐染而不自知兮，秋毫微哉而变容。",
      "众轻积而折轴兮，原咎杂而累重。",
      "赴湘沅之流澌兮，恐逐波而复东。",
      "怀沙砾而自沉兮，不忍见君之蔽壅。"
    ]
  },
  {
    "id": "cadf00a837bf95fa512a648f9266d028",
    "title": "楚辞·七谏·其三·怨世",
    "authorName": "东方朔",
    "authorId": "cadf00a837bf95fae12b9cd487a20a33",
    "dynasty": "汉",
    "content": [
      "世沈淖而难论兮，俗岒峨而嵾嵯。",
      "清泠泠而歼灭兮，溷湛湛而日多。",
      "枭鸮既以成群兮，玄鹤弭翼而屏移。",
      "蓬艾亲入御于床笫兮，马兰踸踔而日加。",
      "弃捐药芷与杜衡兮，余柰世之不知芳何？",
      "何周道之平易兮，然芜秽而险戏。",
      "高阳无故而委尘兮，唐虞点灼而毁议。",
      "谁使正其真是兮，虽有八师而不可为。",
      "皇天保其高兮，后土持其久。",
      "服清白以逍遥兮，偏与乎玄英异色。",
      "西施媞媞而不得见兮，嫫母勃屑而日侍。",
      "桂蠹不知所淹留兮，蓼虫不知徙乎葵菜。",
      "处湣湣之浊世兮，今安所达乎吾志。",
      "意有所载而远逝兮，固非众人之所识。",
      "骥踌躇于弊輂兮，遇孙阳而得代。",
      "吕望穷困而不聊生兮，遭周文而舒志。",
      "甯戚饭牛而商歌兮，桓公闻而弗置。",
      "路室女之方桑兮，孔子过之以自侍。",
      "吾独乖剌而无当兮，心悼怵而耄思。",
      "思比干之恲恲兮，哀子胥之慎事。",
      "悲楚人之和氏兮，献宝玉以为石。",
      "遇厉武之不察兮，羌两足以毕斮。",
      "小人之居势兮，视忠正之何若？",
      "改前圣之法度兮，喜嗫嚅而妄作。",
      "亲谗谀而疏贤圣兮，讼谓闾娵为丑恶。",
      "愉近习而蔽远兮，孰知察其黑白？",
      "卒不得效其心容兮，安眇眇而无所归薄。",
      "专精爽以自明兮，晦冥冥而壅蔽。",
      "年既已过太半兮，然坎轲而留滞。",
      "欲高飞而远集兮，恐离罔而灭败。",
      "独冤抑而无极兮，伤精神而寿夭。",
      "皇天既不纯命兮，余生终无所依。",
      "愿自沈于江流兮，绝横流而径逝。",
      "宁为江海之泥涂兮，安能久见此浊世？"
    ]
  },
  {
    "id": "cadf00a837bf95fa41c648509094a232",
    "title": "楚辞·七谏·其四·怨思",
    "authorName": "东方朔",
    "authorId": "cadf00a837bf95fae12b9cd487a20a33",
    "dynasty": "汉",
    "content": [
      "士穷而隐处兮，廉方正而不容。",
      "子胥谏而靡躯兮，比干忠而剖心。",
      "子推自割而饲君兮，德日忘而怨深。",
      "行明白而曰黑兮，荆棘聚而成林。",
      "江离弃于穷巷兮，蒺藜蔓乎东厢。",
      "贤者蔽而不见兮，谗谀进而相朋。",
      "枭鸮并进而俱鸣兮，凤皇飞而高翔。",
      "愿壹往而径逝兮，道壅绝而不通。"
    ]
  },
  {
    "id": "cadf00a837bf95faa24e9a76647a361f",
    "title": "楚辞·七谏·其五·自悲",
    "authorName": "东方朔",
    "authorId": "cadf00a837bf95fae12b9cd487a20a33",
    "dynasty": "汉",
    "content": [
      "居愁勤其谁告兮，独永思而忧悲。",
      "内自省而不俟兮，操愈坚而不衰。",
      "隐三年而无决兮，岁忽忽其若颓。",
      "怜余身不足以卒意兮，冀一见而复归。",
      "哀人事之不幸兮，属天命而委之咸池。",
      "身被疾而不闲兮，心沸热其若汤。",
      "冰炭不可以相并兮，吾固知乎命之不长。",
      "哀独苦死之无乐兮，惜余年之未央。",
      "悲不反余之所居兮，恨离予之故乡。",
      "鸟兽惊而失群兮，犹高飞而哀鸣。",
      "狐死必首丘兮，夫人孰能不反其真情？",
      "故人疏而日忘兮，新人近而俞好。",
      "莫能行于杳冥兮，孰能施于无报？",
      "苦众人之皆然兮，乘回风而远游。",
      "凌恒山其若陋兮，聊愉娱以忘忧。",
      "悲虚言之无实兮，苦众口之铄金。",
      "遇故乡而一顾兮，泣歔欷而沾衿。",
      "厌白玉以为面兮，怀琬琰以为心。",
      "邪气入而感内兮，施玉色而外淫。",
      "何青云之流澜兮，微霜降之蒙蒙。",
      "徐风至而徘徊兮，疾风过之汤汤。",
      "闻南藩乐而欲往兮，至会稽而且止。",
      "见韩众而宿之兮，问天道之所在？",
      "借浮云以送予兮，载雌霓而为旌。",
      "驾青龙以驰骛兮，班衍衍之冥冥。",
      "忽容容其安之兮，超慌忽其焉如？",
      "苦众人之难信兮，愿离群而远举。",
      "登峦山而远望兮，好桂树之冬荣。",
      "观天火之炎炀兮，听大壑之波声。",
      "引八维以自道兮，含沆瀣以长生。",
      "居不乐以时思兮，食草木之秋实。",
      "饮菌若之朝露兮，构桂木而为室。",
      "杂橘柚以为囿兮，列新夷与椒桢。",
      "鵾鹤孤而夜号兮，哀居者之诚贞。"
    ]
  },
  {
    "id": "cadf00a837bf95fa7f78f2d80fd5d8a5",
    "title": "楚辞·七谏·其六·哀命",
    "authorName": "东方朔",
    "authorId": "cadf00a837bf95fae12b9cd487a20a33",
    "dynasty": "汉",
    "content": [
      "哀时命之不合兮，伤楚国之多忧。",
      "内怀情之洁白兮，遭乱世而离尤。",
      "恶耿介之直行兮，世溷浊而不知。",
      "何君臣之相失兮，上沅湘而分离。",
      "测汨罗之湘水兮，知时固而不反。",
      "伤离散之交乱兮，遂侧身而既远。",
      "处玄舍之幽门兮，穴岩石而窟伏。",
      "从水蛟而为徙兮，与神龙乎休息。",
      "何山石之崭岩兮，灵魂屈而偃蹇。",
      "含素水而蒙深兮，日眇眇而既远。",
      "哀形体之离解兮，神罔两而无舍。",
      "惟椒兰之不反兮，魂迷惑而不知路。",
      "愿无过之设行兮，虽灭没之自乐。",
      "痛楚国之流亡兮，哀灵修之过到。",
      "固时俗之溷浊兮，志瞀迷而不知路。",
      "念私门之正匠兮，遥涉江而远去。",
      "念女媭之婵媛兮，涕泣流乎于悒。",
      "我决死而不生兮，虽重追吾何及。",
      "戏疾濑之素水兮，望高山之蹇产。",
      "哀高丘之赤岸兮，遂没身而不反。"
    ]
  },
  {
    "id": "cadf00a837bf95fa966467df44b7166f",
    "title": "楚辞·七谏·其七·谬谏",
    "authorName": "东方朔",
    "authorId": "cadf00a837bf95fae12b9cd487a20a33",
    "dynasty": "汉",
    "content": [
      "怨灵修之浩荡兮，夫何执操之不固？",
      "悲太山之为隍兮，孰江河之可涸？",
      "愿承闲而效志兮，恐犯忌而干讳。",
      "卒抚情以寂寞兮，然怊怅而自悲。",
      "玉与石其同匮兮，贯鱼眼与珠玑。",
      "驽骏杂而不分兮，服罢牛而骖骥。",
      "年滔滔而自远兮，寿冉冉而愈衰。",
      "心悇憛而烦冤兮，蹇超摇而无冀。",
      "固时俗之工巧兮，灭规矩而改错。",
      "却骐骥而不乘兮，策驽骀而取路。",
      "当世岂无骐骥兮，诚无王良之善驭。",
      "见执辔者非其人兮，故驹跳而远去。",
      "不量凿而正枘兮，恐矩矱之不同。",
      "不论世而高举兮，恐操行之不调。",
      "弧弓弛而不张兮，孰云知其所至？",
      "无倾危之患难兮，焉知贤士之所死？",
      "俗推佞而进富兮，节行张而不著。",
      "贤良蔽而不群兮，朋曹比而党誉。",
      "邪说饰而多曲兮，正法弧而不公。",
      "直士隐而避匿兮，谗谀登乎明堂。",
      "弃彭咸之娱乐兮，灭巧倕之绳墨。",
      "菎蕗杂于黀蒸兮，机蓬矢以射革。",
      "驾蹇驴而无策兮，又何路之能极？",
      "以直针而为钓兮，又何鱼之能得？",
      "伯牙之绝弦兮，无钟子期而听之。",
      "和抱璞而泣血兮，安得良工而剖之？",
      "同音者相和兮，同类者相似。",
      "飞鸟号其群兮，鹿鸣求其友。",
      "故叩宫而宫应兮，弹角而角动。",
      "虎啸而谷风至兮，龙举而景云往。",
      "音声之相和兮，言物类之相感也。",
      "夫方圜之异形兮，势不可以相错。",
      "列子隐身而穷处兮，世莫可以寄托。",
      "众鸟皆有行列兮，凤独翔翔而无所薄。",
      "经浊世而不得志兮，愿侧身岩穴而自托。",
      "欲阖口而无言兮，尝被君之厚德。",
      "独便悁而怀毒兮，愁郁郁之焉极？",
      "念三年之积思兮，愿壹见而陈辞。",
      "不及君而骋说兮，世孰可为明之？",
      "身寝疾而日愁兮，情沈抑而不扬。",
      "众人莫可与论道兮，悲精神之不通。",
      "乱曰：",
      "鸾皇孔凤日以远兮，畜凫驾鹅。",
      "鸡鹜满堂坛兮，鼁黾游乎华池。",
      "要袅奔亡兮，腾驾橐驼。",
      "铅刀进御兮，遥弃太阿。",
      "拔搴玄芝兮，列树芋荷。",
      "橘柚萎枯兮，苦李旖旎。",
      "甂瓯登于明堂兮，周鼎潜乎深渊。",
      "自古而固然兮，吾又何怨乎今之人。"
    ]
  },
  {
    "id": "cadf00a838297869f457826912ca6604",
    "title": "歌",
    "authorName": "刘旦",
    "authorId": "cadf00a838297869d1457b726e08cae2",
    "dynasty": "汉",
    "content": [
      "归空城兮狗不吠。鸡不鸣。横术何广广兮固知国中之无人。"
    ]
  },
  {
    "id": "cadf00a83f916f1be99405adada7b02a",
    "title": "九曲歌",
    "authorName": "李尤",
    "authorId": "cadf00a83f916f1bd1457b72d1457b72",
    "dynasty": "汉",
    "content": [
      "年岁晚墓时已斜。安得壮士翻日车。肥骨消灭随尘去。"
    ]
  },
  {
    "id": "cadf00a83f916f1b3ed7362423044d50",
    "title": "武功歌",
    "authorName": "李尤",
    "authorId": "cadf00a83f916f1bd1457b72d1457b72",
    "dynasty": "汉",
    "content": [
      "□□□。鸣金鼓。马模起。士激怒。清埃飞。连日月。",
      "恩普洽。威令行。身非金石。名俱灭焉。"
    ]
  },
  {
    "id": "cadf00a840c8626e9f60dbb1472cf05c",
    "title": "赠从弟",
    "authorName": "刘桢",
    "authorId": "cadf00a840c8626e9872ed9f63dc7ed1",
    "dynasty": "汉",
    "content": [
      "【其一】",
      "泛泛东流水，磷磷水中石。",
      "蘋藻生其涯，华叶纷扰溺。",
      "采之荐宗庙，可以羞嘉客。",
      "岂无园中葵，懿此出深泽。",
      "【其二】",
      "亭亭山上松，瑟瑟谷中风。",
      "风声一何盛，松枝一何劲！",
      "冰霜正惨凄，终岁常端正。",
      "岂不罹凝寒，松柏有本性！",
      "【其三】",
      "凤凰集南岳，徘徊孤竹根。",
      "于心有不厌，奋翅凌紫氛。",
      "岂不常勤苦，羞与黄雀群。",
      "何时当来仪，将须圣明君。"
    ]
  },
  {
    "id": "cadf00a840c8626eee1a228d6b7721d8",
    "title": "赠徐干",
    "authorName": "刘桢",
    "authorId": "cadf00a840c8626e9872ed9f63dc7ed1",
    "dynasty": "汉",
    "content": [
      "谁谓相去远，隔此西掖垣。",
      "拘限清切禁，中情无由宣。",
      "思子沉心曲，长叹不能言。",
      "起坐失次第，一日三四迁。",
      "步出北寺门，遥望西苑园。",
      "细柳夹道生，方塘含清源。",
      "轻叶随风转，飞鸟何翻翻。",
      "乖人易感动，涕下与衿连。",
      "仰视白日光，皦皦高且悬。",
      "兼烛八纮内，物类无颇偏。",
      "我独抱深感，不得与比焉。"
    ]
  },
  {
    "id": "cadf00a844487f006c2035e0f4febe34",
    "title": "宝鼎诗",
    "authorName": "班固",
    "authorId": "cadf00a844487f006364d3f092cc2275",
    "dynasty": "汉",
    "content": [
      "岳修贡兮川效珍，吐金景兮歊浮云。",
      "宝鼎见兮色纷缊，焕其炳兮被龙文。",
      "登祖庙兮享圣神，昭灵德兮弥亿年。"
    ]
  },
  {
    "id": "cadf00a844487f00d12df5e81d91e6ee",
    "title": "白雉诗",
    "authorName": "班固",
    "authorId": "cadf00a844487f006364d3f092cc2275",
    "dynasty": "汉",
    "content": [
      "启灵篇兮披瑞图。获白雉兮效素乌。嘉祥阜兮集皇都。",
      "发皓羽兮奋翘英。容洁朗兮于纯精。彰皇德兮侔周成。",
      "永延长兮膺天庆。"
    ]
  },
  {
    "id": "cadf00a844487f000dc27f3438d272fa",
    "title": "论功歌诗二首灵芝歌",
    "authorName": "班固",
    "authorId": "cadf00a844487f006364d3f092cc2275",
    "dynasty": "汉",
    "content": [
      "因露寝兮产灵芝。象三德兮瑞应图。延寿命兮光此都。",
      "配上帝兮象太微。参日月兮扬光辉。"
    ]
  },
  {
    "id": "cadf00a844487f000dc27f34fc6d744b",
    "title": "论功歌诗二首灵芝歌",
    "authorName": "班固",
    "authorId": "cadf00a844487f006364d3f092cc2275",
    "dynasty": "汉",
    "content": [
      "后土化育兮四时行。修灵液养兮元气覆。冬同云兮春霢霂。膏泽洽兮殖嘉谷。"
    ]
  },
  {
    "id": "cadf00a844487f008072b65c3b93e051",
    "title": "咏史",
    "authorName": "班固",
    "authorId": "cadf00a844487f006364d3f092cc2275",
    "dynasty": "汉",
    "content": [
      "三王德弥薄，惟后用肉刑。",
      "太苍令有罪，就递长安城。",
      "自恨身无子，困急独茕茕。",
      "小女痛父言，死者不可生。",
      "上书诣阙下，思古歌鸡鸣。",
      "忧心摧折裂，晨风扬激声。",
      "圣汉孝文帝，恻然感至情。",
      "百男何愦愦，不如一缇萦。"
    ]
  },
  {
    "id": "cadf00a844487f00be6715ed0692cdfa",
    "title": "诗",
    "authorName": "班固",
    "authorId": "cadf00a844487f006364d3f092cc2275",
    "dynasty": "汉",
    "content": [
      "长安何纷纷。诏葬霍将军。刺绣被百领。县官给衣衾。",
      "宝剑值千金。指之干树枝。延陵轻宝剑。"
    ]
  },
  {
    "id": "cadf00a844487f002cd2c70df806fddb",
    "title": "明堂诗",
    "authorName": "班固",
    "authorId": "cadf00a844487f006364d3f092cc2275",
    "dynasty": "汉",
    "content": [
      "于昭明堂，明堂孔阳。",
      "圣皇宗祀，穆穆煌煌。",
      "上帝宴飨，五位时序。",
      "谁其配之，世祖光武。",
      "普天率土，各以其职。",
      "猗欤缉熙，允怀多福。"
    ]
  },
  {
    "id": "cadf00a844487f00483d4c6b7121f6e5",
    "title": "辟雍诗",
    "authorName": "班固",
    "authorId": "cadf00a844487f006364d3f092cc2275",
    "dynasty": "汉",
    "content": [
      "乃流辟雍，辟雍汤汤。",
      "圣皇莅止，造舟为梁。",
      "皤皤国老，乃父乃兄。",
      "抑抑威仪，孝友光明。",
      "于赫太上，示我汉行。",
      "洪化惟神，永观厥成。"
    ]
  },
  {
    "id": "cadf00a844487f00026fdb78d4775386",
    "title": "灵台诗",
    "authorName": "班固",
    "authorId": "cadf00a844487f006364d3f092cc2275",
    "dynasty": "汉",
    "content": [
      "乃经灵台，灵台既崇。",
      "帝勤时登，爰考休徵。",
      "三光宣精，五行布序。",
      "习习祥风，祁祁甘雨。",
      "百谷蓁蓁，庶草蕃庑。",
      "屡惟丰年，于皇乐胥。"
    ]
  },
  {
    "id": "cadf00a84613b65a98edcef05bee2797",
    "title": "羽林郎",
    "authorName": "辛延年",
    "authorId": "cadf00a84613b65ad1457b72d1457b72",
    "dynasty": "汉",
    "content": [
      "昔有霍家奴，姓冯名子都。",
      "依倚将军势，调笑酒家胡。",
      "胡姬年十五，春日独当垆。",
      "长裾连理带，广袖合欢襦。",
      "头上蓝田玉，耳后大秦珠。",
      "两鬟何窈窕，一世良所无。",
      "一鬟五百万，两鬟千万馀。",
      "不意金吾子，娉婷过我庐。",
      "银鞍何煜爚，翠盖空踟蹰。",
      "就我求清酒，丝绳提玉壶。",
      "就我求珍肴，金盘鲙鲤鱼。",
      "贻我青铜镜，结我红罗裾。",
      "不惜红罗裂，何论轻贱躯。",
      "男儿爱后妇，女子重前夫。",
      "人生有新故，贵贱不相逾。",
      "多谢金吾子，私爱徒区区。"
    ]
  },
  {
    "id": "cadf00a851e0ed3f70819476311e109c",
    "title": "怨歌行",
    "authorName": "班婕妤",
    "authorId": "cadf00a851e0ed3fd7d512dac81e728d",
    "dynasty": "汉",
    "content": [
      "新裂齐纨素，皎洁如霜雪。",
      "裁作合欢扇，团团似明月。",
      "出入君怀袖，动摇微风发。",
      "常恐秋节至，凉飙夺炎热。",
      "弃捐箧笥中，恩情中道绝。"
    ]
  },
  {
    "id": "cadf00a851e0ed3fc7b67f8af243698d",
    "title": "团扇诗",
    "authorName": "班婕妤",
    "authorId": "cadf00a851e0ed3fd7d512dac81e728d",
    "dynasty": "汉",
    "content": [
      "新裂齐纨素，鲜洁如霜雪。",
      "裁为合欢扇，团团似明月。",
      "出入君怀袖，动摇微风发。",
      "常恐秋节至，凉飙夺炎热。",
      "弃捐箧笥中，恩情中道绝。"
    ]
  },
  {
    "id": "cadf00a85b359f736ae365fb986d424e",
    "title": "楚辞·九怀·其一·匡机",
    "authorName": "王褒",
    "authorId": "cadf00a85b359f73d1457b72d1457b72",
    "dynasty": "汉",
    "content": [
      "极运兮不中，来将屈兮困穷。",
      "余深悯兮惨怛，愿一列兮无从。",
      "乘日月兮上征，顾游心兮鄗酆。",
      "弥览兮九隅，彷徨兮兰宫。",
      "芷闾兮乐房，奋摇兮众芳。",
      "菌阁兮蕙楼，观道兮从横。",
      "宝金兮委积，美玉兮盈堂。",
      "桂水兮潺湲，扬流兮洋洋。",
      "蓍蔡兮踊跃，孔鹤兮回翔。",
      "抚槛兮远望，念君兮不忘。",
      "怫郁兮莫陈，永怀兮内伤。"
    ]
  },
  {
    "id": "cadf00a85b359f738392840de67f8151",
    "title": "楚辞·九怀·其二·通路",
    "authorName": "王褒",
    "authorId": "cadf00a85b359f73d1457b72d1457b72",
    "dynasty": "汉",
    "content": [
      "天门兮地户，孰由兮贤者？",
      "无正兮溷厕，怀德兮何睹？",
      "假寐兮悯斯，谁可与兮寤语？",
      "痛凤兮远逝，畜鴳兮近处。",
      "鲸鱏兮幽潜，从虾兮游陼。",
      "乘虬兮登阳，载象兮上行。",
      "朝发兮葱岭，夕至兮明光。",
      "北饮兮飞泉，南采兮芝英。",
      "宣游兮列宿，顺极兮彷徉。",
      "红采兮骍衣，翠缥兮为裳。",
      "舒佩兮綝纚，竦余剑兮干将。",
      "腾蛇兮后从，飞駏兮步旁。",
      "微观兮玄圃，览察兮瑶光。",
      "启匮兮探筴，悲命兮相当。",
      "纫蕙兮永辞，将离兮所思。",
      "浮云兮容与，道余兮何之？",
      "远望兮仟眠，闻雷兮阗阗。",
      "阴忧兮感余，惆怅兮自怜。"
    ]
  },
  {
    "id": "cadf00a85b359f737e2126cec92c79c9",
    "title": "楚辞·九怀·其三·危俊",
    "authorName": "王褒",
    "authorId": "cadf00a85b359f73d1457b72d1457b72",
    "dynasty": "汉",
    "content": [
      "林不容兮鸣蜩，余何留兮中州？",
      "陶嘉月兮聪驾，搴玉英兮自修。",
      "结荣茝兮逶逝，将去烝兮远游。",
      "径岱土兮魏阙，历九曲兮牵牛。",
      "聊假日兮相佯，遗光耀兮周流。",
      "望太一兮淹息，纡余辔兮自休。",
      "晞白日兮皎皎，弥远路兮悠悠。",
      "顾列孛兮缥缥，观幽云兮陈浮。",
      "钜宝迁兮砏磤，雉咸雊兮相求。",
      "泱莽莽兮究志，惧吾心兮懤懤。",
      "步余马兮飞柱，览可与兮匹俦。",
      "卒莫有兮纤介，永余思兮怞怞。"
    ]
  },
  {
    "id": "cadf00a85b359f73b5bd784450c64e1f",
    "title": "楚辞·九怀·其四·昭世",
    "authorName": "王褒",
    "authorId": "cadf00a85b359f73d1457b72d1457b72",
    "dynasty": "汉",
    "content": [
      "世溷兮冥昏，违君兮归真。",
      "乘龙兮偃蹇，高回翔兮上臻。",
      "袭英衣兮缇䌌，披华裳兮芳芬。",
      "登羊角兮扶舆，浮云漠兮自娱。",
      "握神精兮雍容，与神人兮相胥。",
      "流星坠兮成雨，进瞵盼兮上丘墟。",
      "览旧邦兮滃郁，余安能兮久居！",
      "志怀逝兮心懰慄，纡余辔兮踌躇。",
      "闻素女兮微歌，听王后兮吹竽。",
      "魂悽怆兮感哀，肠回回兮盘纡。",
      "抚余佩兮缤纷，高太息兮自怜。",
      "使祝融兮先行，令昭明兮开门。",
      "驰六蛟兮上征，竦余驾兮入冥。",
      "历九州兮索合，谁可与兮终生？",
      "忽反顾兮西囿，睹轸丘兮崎倾。",
      "横垂涕兮泫流，悲余后兮失灵。"
    ]
  },
  {
    "id": "cadf00a85b359f738eeaad307b654545",
    "title": "楚辞·九怀·其五·尊嘉",
    "authorName": "王褒",
    "authorId": "cadf00a85b359f73d1457b72d1457b72",
    "dynasty": "汉",
    "content": [
      "季春兮阳阳，列草兮成行。",
      "余悲兮兰生，委积兮从横。",
      "江离兮遗捐，辛夷兮挤臧。",
      "伊思兮往古，亦多兮遭殃。",
      "伍胥兮浮江，屈子兮沉湘。",
      "运余兮念兹，心内兮怀伤。",
      "望淮兮沛沛，滨流兮则逝。",
      "榜舫兮下流，东注兮磕磕。",
      "蛟龙兮导引，文鱼兮上濑。",
      "抽蒲兮陈坐，援芙蕖兮为盖。",
      "水跃兮余旌，继以兮微蔡。",
      "云旗兮电骛，倏忽兮容裔。",
      "河伯兮开门，迎余兮欢欣。",
      "顾念兮旧都，怀恨兮艰难。",
      "窃哀兮浮萍，泛淫兮无根。"
    ]
  },
  {
    "id": "cadf00a85b359f7339fce73282030186",
    "title": "楚辞·九怀·其六·蓄英",
    "authorName": "王褒",
    "authorId": "cadf00a85b359f73d1457b72d1457b72",
    "dynasty": "汉",
    "content": [
      "秋风兮萧萧，舒芳兮振条。",
      "微霜兮眇眇，病夭兮鸣蜩。",
      "玄鸟兮辞归，飞翔兮灵丘。",
      "望溪兮滃郁，熊罴兮呴嗥。",
      "唐虞兮不存，何故兮久留？",
      "临渊兮汪洋，顾林兮忽荒。",
      "修余兮袿衣，骑霓兮南上。",
      "乘云兮回回，亹亹兮自强。",
      "将息兮兰皋，失志兮悠悠。",
      "蒶蕴兮黴黧，思君兮无聊。",
      "身去兮意存，怆恨兮怀愁。"
    ]
  },
  {
    "id": "cadf00a85b359f73d963e19c88a504cd",
    "title": "楚辞·九怀·其七·思忠",
    "authorName": "王褒",
    "authorId": "cadf00a85b359f73d1457b72d1457b72",
    "dynasty": "汉",
    "content": [
      "登九灵兮游神，静女歌兮微晨。",
      "悲皇丘兮积葛，众体错兮交纷。",
      "贞枝抑兮枯槁，枉车登兮庆云。",
      "感余志兮惨慄，心怆怆兮自怜。",
      "驾玄螭兮北征，曏吾路兮葱岭。",
      "连五宿兮建旄，扬氛气兮为旌。",
      "历广漠兮驰骛，览中国兮冥冥。",
      "玄武步兮水母，与吾期兮南荣。",
      "登华盖兮乘阳，聊逍遥兮播光。",
      "抽库娄兮酌醴，援瓟瓜兮接粮。",
      "毕休息兮远逝，发玉轫兮西行。",
      "惟时俗兮疾正，弗可久兮此方。",
      "寤辟摽兮永思，心怫郁兮内伤。"
    ]
  },
  {
    "id": "cadf00a85b359f73ec997fe16b87b956",
    "title": "楚辞·九怀·其八·陶壅",
    "authorName": "王褒",
    "authorId": "cadf00a85b359f73d1457b72d1457b72",
    "dynasty": "汉",
    "content": [
      "览杳杳兮世惟，余惆怅兮何归？",
      "伤时俗兮溷乱，将奋翼兮高飞。",
      "驾八龙兮连蜷，建虹旌兮威夷。",
      "观中宇兮浩浩，纷翼翼兮上跻。",
      "浮溺水兮舒光，淹低佪兮京沶。",
      "屯余车兮索友，睹皇公兮问师。",
      "道莫贵兮归真，羡余术兮可夷。",
      "吾乃逝兮南娭，道幽路兮九疑。",
      "越炎火兮万里，过万首兮㠜㠜。",
      "济江海兮蝉蜕，绝北梁兮永辞。",
      "浮云郁兮昼昏，霾土忽兮塺塺。",
      "息阳城兮广夏，衰色罔兮中怠。",
      "意晓阳兮燎寤，乃自轸兮在兹。",
      "思尧舜兮袭兴，幸咎繇兮获谋。",
      "悲九州兮靡君，抚轼叹兮作诗。"
    ]
  },
  {
    "id": "cadf00a85b359f734e26597f2aa6df9e",
    "title": "楚辞·九怀·其九·株昭",
    "authorName": "王褒",
    "authorId": "cadf00a85b359f73d1457b72d1457b72",
    "dynasty": "汉",
    "content": [
      "悲哉于嗟兮，心内切磋。",
      "款冬而生兮，凋彼叶柯。",
      "瓦砾进宝兮，捐弃随和。",
      "铅刀厉御兮，顿弃太阿。",
      "骥垂两耳兮，中坂蹉跎。",
      "蹇驴服驾兮，无用日多。",
      "修洁处幽兮，贵宠沙劘。",
      "凤皇不翔兮，鹑鴳飞扬。",
      "乘虹骖蜺兮，载云变化。",
      "鹪䳟开路兮，后属青蛇。",
      "步骤桂林兮，超骧卷阿。",
      "丘陵翔舞兮，溪谷悲歌。",
      "神章灵篇兮，赴曲相和。",
      "余私娱兹兮，孰哉复加。",
      "还顾世俗兮，坏败罔罗。",
      "卷佩将逝兮，涕流滂沲。",
      "乱曰：皇门开兮照下土，株秽除兮兰芷睹。",
      "四佞放兮后得禹，圣舜摄兮昭尧绪，孰能若兮愿为辅。"
    ]
  },
  {
    "id": "cadf00a85d628f2013c1fcc7dccdb639",
    "title": "绝命辞",
    "authorName": "息夫躬",
    "authorId": "cadf00a85d628f20d1457b726bb61e3b",
    "dynasty": "汉",
    "content": [
      "玄云泱郁将安归兮。鹰隼横厉鸾徘徊兮。矰若浮焱动则机兮。丛棘𢯆𢯆曷可栖兮。",
      "发忠忘身自绝罔兮。冤颈折翼庸得往兮。涕泣流兮萑兰。心结愲兮伤肝。",
      "虹霓曜兮日微。孽杳冥兮示开。痛入天兮呜謼。冤际绝兮谁语。",
      "仰天光兮自列。招上帝兮我察。秋风为我吟。浮云为我阴。",
      "嗟若是兮欲可留。抚神龙兮揽其须。游旷迥兮反亡期。雄失据兮世我思。"
    ]
  },
  {
    "id": "cadf00a85dc21a3a7ee90f39b5defa05",
    "title": "黄鹄歌",
    "authorName": "刘弗陵",
    "authorId": "cadf00a85dc21a3a4bcbb1ef37a223ed",
    "dynasty": "汉",
    "content": [
      "黄鹄飞兮下建章。羽肃肃兮行跄跄。金为衣兮菊为裳。",
      "唼喋荷荇。出入蒹葭。自顾菲薄。愧尔嘉祥。"
    ]
  },
  {
    "id": "cadf00a85dc21a3ab5c56c218918ff91",
    "title": "淋池歌",
    "authorName": "刘弗陵",
    "authorId": "cadf00a85dc21a3a4bcbb1ef37a223ed",
    "dynasty": "汉",
    "content": [
      "秋素景兮泛洪波。",
      "挥纤手兮折芰荷。",
      "凉风凄凄扬棹歌。",
      "云光开曙月低河。",
      "万岁为乐岂云多。"
    ]
  },
  {
    "id": "cadf00a80424f92392f125919da6bec6",
    "title": "孔雀赋",
    "authorName": "鍾会",
    "authorId": "cadf00a864156f51d1c38a09d6baf65e",
    "dynasty": "汉",
    "content": [
      "有炎方之伟鸟，感灵和而来仪。",
      "禀丽精以挺质，生丹穴之南垂。",
      "戴翠旄以表弁，垂绿蕤之森纚。",
      "戴修尾之翘翘，若顺风而扬麾。",
      "五色点注，华羽参差。",
      "鳞交绮错，文藻陆离。",
      "丹口金辅，玄目素规。",
      "或舒翼轩峙，奋迅洪姿。",
      "或蹀足踟蹰，鸣啸郁咿。"
    ]
  },
  {
    "id": "cadf00a8662c56316f30d03983867a68",
    "title": "楚辞·九思·其一·逢尤",
    "authorName": "王逸",
    "authorId": "cadf00a8662c5631d1457b72d1457b72",
    "dynasty": "汉",
    "content": [
      "悲兮愁，哀兮忧。",
      "天生我兮当闇时，被诼谮兮虚获尤。",
      "心烦愦兮意无聊，严载驾兮出戏游。",
      "周八极兮历九州，求轩辕兮索重华。",
      "世既卓兮远眇眇，握佩玖兮中路躇。",
      "羡咎繇兮建典谟，懿风后兮受瑞图。",
      "悯余命兮遭六极，委玉质兮于泥涂。",
      "遽傽遑兮驱林泽，步屏营兮行丘阿。",
      "车軏折兮马虺颓，憃怅立兮涕滂沱。",
      "思丁文兮圣明哲，哀平差兮迷谬愚。",
      "吕傅举兮殷周兴，忌嚭专兮郢吴虚。",
      "仰长叹兮气䭇结，悒殟绝兮咶复苏。",
      "虎兕争兮于廷中，豺狼斗兮我之隅。",
      "云雾会兮日冥晦，飘风起兮扬尘埃。",
      "走鬯罔兮乍东西，欲窜伏兮其焉如。",
      "念灵闺兮隩重深，愿竭节兮隔无由。",
      "望旧邦兮路逶随，忧心悄兮志勤劬。",
      "䰟茕茕兮不遑寐，目脉脉兮寤终朝。"
    ]
  },
  {
    "id": "cadf00a8662c563195a20bdf4c0e9738",
    "title": "楚辞·九思·其二· 怨上",
    "authorName": "王逸",
    "authorId": "cadf00a8662c5631d1457b72d1457b72",
    "dynasty": "汉",
    "content": [
      "令尹兮謷謷，群司兮哝哝。",
      "哀哉兮淈淈，上下兮同流。",
      "菽藟兮蔓衍，芳虈兮挫枯。",
      "朱紫兮杂乱，曾莫兮别诸。",
      "倚此兮岩穴，永思兮窈悠。",
      "嗟怀兮眩惑，用志兮不昭。",
      "将丧兮玉斗，遗失兮钮枢。",
      "我心兮煎熬，惟是兮用忧。",
      "进恶兮九旬，复顾兮彭务。",
      "拟斯兮二踪，未知兮所投。",
      "谣吟兮中壄，上察兮璇玑。",
      "大火兮西睨，摄提兮运低。",
      "雷霆兮硠磕，雹霰兮霏霏。",
      "奔电兮光晃，凉风兮怆悽。",
      "鸟兽兮惊骇，相从兮宿栖。",
      "鸳鸯兮噰噰，狐狸兮徾徾。",
      "哀吾兮介特，独处兮罔依。",
      "蝼蛄兮鸣东，蟊蠽兮号西。",
      "蛓缘兮我裳，蠋入兮我怀。",
      "虫豸兮夹余，惆怅兮自悲。",
      "伫立兮忉怛，心结縎兮折摧。"
    ]
  },
  {
    "id": "cadf00a8662c5631691dca2db72bb08c",
    "title": "楚辞·九思·其三·疾世",
    "authorName": "王逸",
    "authorId": "cadf00a8662c5631d1457b72d1457b72",
    "dynasty": "汉",
    "content": [
      "周徘徊兮汉渚，求水神兮灵女。",
      "嗟此国兮无良，媒女诎兮謰謱。",
      "鴳雀列兮哗欢，鸲鹆鸣兮聒余。",
      "抱昭华兮宝璋，欲炫鬻兮莫取。",
      "言旋迈兮北徂，叫我友兮配耦。",
      "日阴曀兮未光，阒睄窕兮靡睹。",
      "纷载驱兮高驰，将咨询兮皇羲。",
      "遵河皋兮周流，路变易兮时乖。",
      "濿沧海兮东游，沐盥浴兮天池。",
      "访太昊兮道要，云靡贵兮仁义。",
      "志欣乐兮反征，就周文兮邠岐。",
      "秉玉英兮结誓，日欲暮兮心悲。",
      "惟天禄兮不再，背我信兮自违。",
      "逾陇堆兮渡漠，过桂车兮合黎。",
      "赴昆山兮絷騄，从卬遨兮栖迟。",
      "吮玉液兮止渴，啮芝华兮疗饥。",
      "居嵺廓兮鲜畴，远梁昌兮几迷。",
      "望江汉兮濩渃，心紧絭兮伤怀。",
      "时昢昢兮旦旦，尘莫莫兮未晞。",
      "忧不暇兮寝食，吒增叹兮如雷。"
    ]
  },
  {
    "id": "cadf00a8662c5631da3c02c75bd39bb1",
    "title": "楚辞·九思·其四·悯上",
    "authorName": "王逸",
    "authorId": "cadf00a8662c5631d1457b72d1457b72",
    "dynasty": "汉",
    "content": [
      "哀世兮睩睩，諓諓兮嗌喔。",
      "众多兮阿媚，骫靡兮成俗。",
      "贪枉兮党比，贞良兮茕独。",
      "鹄窜兮枳棘，鹈集兮帷幄。",
      "蘮蕠兮青葱，稿本兮萎落。",
      "睹斯兮伪惑。心为兮隔错。",
      "逡巡兮圃薮，率彼兮畛陌。",
      "川谷兮渊渊，山峊兮峉峉。",
      "丛林兮崟崟，株榛兮岳岳。",
      "霜雪兮漼溰，冰冻兮洛泽。",
      "东西兮南北，罔所兮归薄。",
      "庇荫兮枯树，匍匐兮岩石。",
      "蜷局兮寒局数，独处兮志不申，",
      "年齿尽兮命迫促，魁垒挤摧兮常困辱。",
      "含忧强老兮愁不乐。",
      "须发苎悴兮顠鬓白，思灵泽兮一膏沐。",
      "怀兰英兮把琼若，待天明兮立踯躅。",
      "云蒙蒙兮电倏烁，孤雌惊兮鸣呴呴。",
      "思怫郁兮肝切剥，忿悁悒兮孰诉告。"
    ]
  },
  {
    "id": "cadf00a8662c5631e1c091d2f42169cc",
    "title": "楚辞·九思·其五·遭厄",
    "authorName": "王逸",
    "authorId": "cadf00a8662c5631d1457b72d1457b72",
    "dynasty": "汉",
    "content": [
      "悼屈子兮遭厄，沈王躬兮湘汨。",
      "何楚国兮难化，迄于今兮不易。",
      "士莫志兮羔裘，竞佞谀兮谗阋。",
      "指正义兮为曲，訾玉璧兮为石。",
      "鸱雕游兮华屋，鵔䴊栖兮柴蔟。",
      "起奋迅兮奔走，违群小兮謑诟。",
      "载青云兮上升，适昭明兮所处。",
      "蹑天衢兮长驱，踵九阳兮戏荡。",
      "越云汉兮南济，秣余马兮河鼓。",
      "云霓纷兮晻翳，参辰回兮颠倒。",
      "逢流星兮问路，顾我指兮从左。",
      "俓娵觜兮直驰，御者迷兮失轨。",
      "遂踢达兮邪造，与日月兮殊道。",
      "志阏绝兮安如，哀所求兮不耦。",
      "攀天阶兮下视，见鄢郢兮旧宇。",
      "意逍遥兮欲归，众秽盛兮杳杳。",
      "思哽饐兮诘诎，涕流澜兮如雨。"
    ]
  },
  {
    "id": "cadf00a8662c5631b14d8c488504f34d",
    "title": "楚辞·九思·其六·悼乱",
    "authorName": "王逸",
    "authorId": "cadf00a8662c5631d1457b72d1457b72",
    "dynasty": "汉",
    "content": [
      "嗟嗟兮悲夫，殽乱兮纷挐。",
      "茅丝兮同综，冠屦兮共絇。",
      "督万兮侍宴，周邵兮负刍。",
      "白龙兮见射，灵龟兮执拘。",
      "仲尼兮困厄，邹衍兮幽囚。",
      "伊余兮念兹，奔遁兮隐居。",
      "将升兮高山，上有兮猴猿。",
      "欲入兮深谷，下有兮虺蛇。",
      "左见兮鸣鵙，右睹兮呼枭。",
      "惶悸兮失气，踊跃兮距跳。",
      "便旋兮中原，仰天兮增叹。",
      "菅蒯兮壄莽，雚苇兮仟眠。",
      "鹿蹊兮𨇰𨇰，貒貉兮蟫蟫。",
      "鹯鹞兮轩轩，鹑䳺兮甄甄。",
      "哀我兮寡独，靡有兮齐伦。",
      "意欲兮沉吟，迫日兮黄昏。",
      "玄鹤兮高飞，曾逝兮青冥。",
      "鸧鹒兮喈喈，山鹊兮嘤嘤。",
      "鸿鸬兮振翅，归雁兮于征。",
      "吾志兮觉悟，怀我兮圣京。",
      "垂屣兮将起，跓俟兮硕明。"
    ]
  },
  {
    "id": "cadf00a8662c5631f5b274980243db2d",
    "title": "楚辞·九思·其七·伤时",
    "authorName": "王逸",
    "authorId": "cadf00a8662c5631d1457b72d1457b72",
    "dynasty": "汉",
    "content": [
      "惟昊天兮昭灵，阳气发兮清明。",
      "风习习兮和暖，百草萌兮华荣。",
      "堇荼茂兮扶疏，蘅芷雕兮莹嫇。",
      "悯贞良兮遇害，将夭折兮碎糜。",
      "时混混兮浇饡，哀当世兮莫知。",
      "览往昔兮俊彦，亦诎辱兮系累。",
      "管束缚兮桎梏，百𧵍易兮傅卖。",
      "遭桓缪兮识举，才德用兮列施。",
      "且从容兮自慰，玩琴书兮游戏。",
      "迫中国兮迮陕，吾欲之兮九夷。",
      "超五岭兮嵯峨，观浮石兮崔嵬。",
      "陟丹山兮炎野，屯余车兮黄支。",
      "就祝融兮稽疑，嘉己行兮无为。",
      "乃回朅兮北逝，遇神孈兮宴娭。",
      "欲静居兮自娱，心愁戚兮不能。",
      "放余辔兮策驷，忽飙腾兮云浮。",
      "蹠飞杭兮越海，从安期兮蓬莱。",
      "缘天梯兮北上，登太一兮玉台。",
      "使素女兮鼓簧，乘戈和兮讴谣。",
      "声噭誂兮清和，音晏衍兮要淫。",
      "咸欣欣兮酣乐，余眷眷兮独悲。",
      "顾章华兮太息，志恋恋兮依依。"
    ]
  },
  {
    "id": "cadf00a8662c5631765c7a9e198edbc7",
    "title": "楚辞·九思·其八·哀岁",
    "authorName": "王逸",
    "authorId": "cadf00a8662c5631d1457b72d1457b72",
    "dynasty": "汉",
    "content": [
      "旻天兮清凉，玄气兮高朗。",
      "北风兮潦洌，草木兮苍唐。",
      "蛜蚗兮噍噍，蝍蛆兮穰穰。",
      "岁忽忽兮惟暮，余感时兮悽怆。",
      "伤俗兮泥浊，蒙蔽兮不章。",
      "宝彼兮沙砾，捐此兮夜光。",
      "椒瑛兮湟污，葈耳兮充房。",
      "摄衣兮缓带，操我兮墨阳。",
      "升车兮命仆，将驰兮四荒。",
      "下堂兮见虿，出门兮触螽。",
      "巷有兮蚰蜒，邑多兮螳螂。",
      "睹斯兮嫉贼，心为兮切伤。",
      "俯念兮子胥，仰怜兮比干。",
      "投剑兮脱冕，龙屈兮蜿蟤。",
      "潜藏兮山泽，匍匐兮丛攒。",
      "窥见兮溪涧，流水兮沄沄。",
      "鼋鼍兮欣欣，鳣鲇兮延延。",
      "群行兮上下，骈罗兮列陈。",
      "自恨兮无友，特处兮茕茕。",
      "冬夜兮陶陶，雨雪兮冥冥。",
      "神光兮颎颎，鬼火兮荧荧。",
      "修德兮困控，愁不聊兮遑生。",
      "忧纡兮郁郁，恶所兮写情。"
    ]
  },
  {
    "id": "cadf00a8662c563165610c3ee73deb3b",
    "title": "楚辞·九思·其九·守志",
    "authorName": "王逸",
    "authorId": "cadf00a8662c5631d1457b72d1457b72",
    "dynasty": "汉",
    "content": [
      "陟玉峦兮逍遥，览高冈兮峣峣。",
      "桂树列兮纷敷，吐紫华兮布条。",
      "实孔鸾兮所居，今其集兮惟鸮。",
      "乌鹊惊兮哑哑，余顾瞻兮怊怊。",
      "彼日月兮闇昧，障覆天兮祲氛。",
      "伊我后兮不聪，焉陈诚兮效忠。",
      "摅羽翮兮超俗，游陶遨兮养神。",
      "乘六蛟兮蜿蝉，遂驰骋兮升云。",
      "扬彗光兮为旗，秉电策兮为鞭。",
      "朝晨发兮鄢郢，食时至兮增泉。",
      "绕曲阿兮北次，造我车兮南端。",
      "谒玄黄兮纳贽，崇忠贞兮弥坚。",
      "历九宫兮遍观，睹秘藏兮宝珍。",
      "就傅说兮骑龙，与织女兮合婚。",
      "举天罼兮掩邪，彀天弧兮射奸。",
      "随真人兮翱翔，食元气兮长存。",
      "望太微兮穆穆，睨三阶兮炳分。",
      "相辅政兮成化，建烈业兮垂勋。",
      "目瞥瞥兮西没，道遐迥兮阻叹。",
      "志蓄积兮未通，怅敞罔兮自怜。",
      "乱曰：",
      "天庭明兮云霓藏，",
      "三光朗兮镜万方。",
      "斥蜥蜴兮进龟龙，",
      "策谋从兮翼机衡。",
      "配稷契兮恢唐功，",
      "嗟英俊兮未为双。"
    ]
  },
  {
    "id": "cadf00a8678f0ad468c8e0bfbab8ddac",
    "title": "舂歌",
    "authorName": "戚夫人",
    "authorId": "cadf00a8678f0ad4d1457b72bb173aff",
    "dynasty": "汉",
    "content": [
      "子为王，母为虏。",
      "终日舂薄暮，常与死为伍。",
      "相离三千里，当谁使告女。"
    ]
  },
  {
    "id": "cadf00a86cf9a3450991ee5e7f89d001",
    "title": "驾出北郭门行",
    "authorName": "阮瑀",
    "authorId": "cadf00a86cf9a345b1edddf61534b76d",
    "dynasty": "汉",
    "content": [
      "驾出北郭门，马樊不肯驰。",
      "下车步踟蹰，仰折枯杨枝。",
      "顾闻丘林中，噭噭有悲啼。",
      "借问啼者出，“何为乃如斯？”",
      "“亲母舍我殁，后母憎孤儿。”",
      "饥寒无衣食，举动鞭捶施。",
      "骨消肌肉尽，体若枯树皮。",
      "藏我空室中，父还不能知。",
      "上冢察故处，存亡永别离。",
      "亲母何可见，泪下声正嘶。",
      "弃我于此间，穷厄岂有赀？”",
      "传告后代人，以此为明规。"
    ]
  },
  {
    "id": "cadf00a86cf9a3459804b3b3b1b28a31",
    "title": "咏史诗二首",
    "authorName": "阮瑀",
    "authorId": "cadf00a86cf9a345b1edddf61534b76d",
    "dynasty": "汉",
    "content": [
      "【其一】",
      "误哉秦穆公，身没从三良。",
      "忠臣不违命，随躯就死亡。",
      "低头窥圹户，仰视日月光。",
      "谁谓此可处，恩义不可忘。",
      "路人为流涕，黄鸟鸣高桑。",
      "【其二】",
      "燕丹善勇士，荆轲为上宾。",
      "图尽擢匕首，长驱西入秦。",
      "素车驾白马，相送易水津。",
      "渐离击筑歌，悲声感路人。",
      "举坐同咨嗟，叹气若青云。"
    ]
  },
  {
    "id": "cadf00a87049bf0063bb86e2f4fe3678",
    "title": "武溪深",
    "authorName": "马援",
    "authorId": "cadf00a87049bf0066d8c0f4f457c545",
    "dynasty": "汉",
    "content": [
      "滔滔五溪一何深。鸟飞不度兽不敢临。嗟哉五溪多毒淫。"
    ]
  },
  {
    "id": "cadf00a87852932160fa7bfca38f5b08",
    "title": "室思",
    "authorName": "徐幹",
    "authorId": "cadf00a878529321149e967763dc7ed1",
    "dynasty": "汉",
    "content": [
      "【其一】",
      "沉阴结愁忧，愁忧为谁兴。",
      "念与君生别，各在天一方。",
      "良会未有期，中心摧且伤。",
      "不聊忧飧食，慊慊常饥空。",
      "端坐而无为，仿佛君容光。",
      "【其二】",
      "峨峨高山首，悠悠万里道。",
      "君去日已远，郁结令人老。",
      "人生一世间，忽若暮春草。",
      "时不可再得，何为自愁恼。",
      "每诵昔鸿恩，贱躯焉足保。",
      "【其三】",
      "浮云何洋洋，愿因通我辞。",
      "飘飖不可寄，徙倚徒相思。",
      "人离皆复会，君独无返期。",
      "自君之出矣，明镜暗不治。",
      "思君如流水，何有穷已时。",
      "【其四】",
      "惨惨时节尽，兰华凋复零。",
      "喟然长叹息，君期慰我情。",
      "展转不能寐，长夜何绵绵。",
      "蹑履起出户，仰观三星连。",
      "自恨志不遂，泣涕如涌泉。",
      "【其五】",
      "思君见巾栉，以益我劳勤。",
      "安得鸿鸾羽，觏此心中人。",
      "诚心亮不遂，掻首立悁悁。",
      "何言一不见，复会无因缘。",
      "故如比目鱼，今隔如参辰。",
      "【其六】",
      "人靡不有初，想君能终之。",
      "别来历年岁，旧恩何可期。",
      "重新而忘故，君子所尤讥。",
      "寄身虽在远，岂忘君须臾。",
      "既厚不为薄，想君时见思。"
    ]
  },
  {
    "id": "cadf00a87852932136703082a6c095c4",
    "title": "答刘桢",
    "authorName": "徐幹",
    "authorId": "cadf00a878529321149e967763dc7ed1",
    "dynasty": "汉",
    "content": [
      "与子别无几，所经未一旬。",
      "我思一何笃，其愁如三春。",
      "虽路在咫尺，难涉如九关。",
      "陶陶朱夏德，草木昌且繁。"
    ]
  },
  {
    "id": "cadf00a8785293219594f97813339dcf",
    "title": "与妻别",
    "authorName": "徐幹",
    "authorId": "cadf00a878529321149e967763dc7ed1",
    "dynasty": "汉",
    "content": [
      "与君结新婚，宿昔当别离。",
      "凉风动秋草，蟋蟀鸣相随。",
      "冽冽寒蝉吟，蝉吟抱枯枝。",
      "枯枝时飞扬，身体忽迁移。",
      "不悲身迁移，但惜岁月驰。",
      "岁月无穷极，会合安可知。",
      "愿为双黄鹄，比翼戏清池。"
    ]
  },
  {
    "id": "cadf00a878529321e482dad5d5f601a0",
    "title": "情诗",
    "authorName": "徐幹",
    "authorId": "cadf00a878529321149e967763dc7ed1",
    "dynasty": "汉",
    "content": [
      "高殿郁崇崇，广厦凄泠泠。",
      "微风起闺闼，落日照阶庭。",
      "踟躇云屋下，啸歌倚华楹。",
      "君行殊不返，我饰为谁容。",
      "炉薰阖不用，镜匣上尘生。",
      "绮罗失常色，金翠暗无精。",
      "嘉肴既忘御，旨酒亦常停。",
      "顾瞻空寂寂，唯闻燕雀声。",
      "忧思连相属，中心如宿醒。"
    ]
  },
  {
    "id": "cadf00a8840be46f1d2b39891b0be598",
    "title": "赠妇诗三首",
    "authorName": "秦嘉",
    "authorId": "cadf00a8840be46fd1457b72d1457b72",
    "dynasty": "汉",
    "content": [
      "人生譬朝露，居世多屯蹇。",
      "忧艰常早至，欢会常苦晚。",
      "念当奉时役，去尔日遥远。",
      "遣车迎子还，空往复空返。",
      "省书情凄怆，临食不能饭。",
      "独坐空房中，谁与相劝勉。",
      "长夜不能眠，伏枕独展转。",
      "忧来如循环，匪席不可卷。"
    ]
  },
  {
    "id": "cadf00a8840be46f1d2b39893162df55",
    "title": "赠妇诗三首",
    "authorName": "秦嘉",
    "authorId": "cadf00a8840be46fd1457b72d1457b72",
    "dynasty": "汉",
    "content": [
      "皇灵无私亲，为善荷天禄。",
      "伤我与尔身，少小罹茕独。",
      "既得结大义，欢乐苦不足。",
      "念当远离别，思念叙款曲。",
      "河广无舟梁，道近隔丘陆。",
      "临路怀惆怅，中驾正踯躅。",
      "浮云起高山，悲风激深谷。",
      "良马不回鞍，轻车不转毂。",
      "针药可屡进，愁思难为数。",
      "贞士笃终始，恩义可不属。"
    ]
  },
  {
    "id": "cadf00a8840be46f1d2b3989ff14b01f",
    "title": "赠妇诗三首",
    "authorName": "秦嘉",
    "authorId": "cadf00a8840be46fd1457b72d1457b72",
    "dynasty": "汉",
    "content": [
      "肃肃仆夫征，锵锵扬和铃。",
      "清晨当引迈，束带待鸡鸣。",
      "顾看空室中，仿佛相姿形。",
      "一别怀万恨，起坐为不宁。",
      "何用叙我心，遗思致款诚。",
      "宝钗好耀首，明镜可鉴形。",
      "芳香去垢秽，素琴有清声。",
      "诗人感木瓜，乃欲答瑶琼。",
      "愧彼赠我厚，惭此往物轻。",
      "虽知未足报，贵用叙我情。"
    ]
  },
  {
    "id": "cadf00a8840be46f736064abc4943341",
    "title": "述婚诗",
    "authorName": "秦嘉",
    "authorId": "cadf00a8840be46fd1457b72d1457b72",
    "dynasty": "汉",
    "content": [
      "群祥既集，二族交欢。",
      "敬兹新姻，六礼不愆。",
      "羔雁总备，玉帛笺笺。",
      "君子将事，威仪孔闲。",
      "猗兮容兮，穆矣其言。"
    ]
  },
  {
    "id": "cadf00a8840be46f736064abadd0d7ad",
    "title": "述婚诗",
    "authorName": "秦嘉",
    "authorId": "cadf00a8840be46fd1457b72d1457b72",
    "dynasty": "汉",
    "content": [
      "纷彼婚姻，祸福之由。",
      "卫女兴齐，褒姒灭周。",
      "战战竞竞，惧德不仇。",
      "神启其吉，果获令攸。",
      "我之爱矣，荷天之休。"
    ]
  },
  {
    "id": "cadf00a8840be46f2809ba128d063738",
    "title": "赠妇诗",
    "authorName": "秦嘉",
    "authorId": "cadf00a8840be46fd1457b72d1457b72",
    "dynasty": "汉",
    "content": [
      "暧暧白日，引曜西倾。",
      "啾啾鸡雀，群飞赴楹。",
      "皎皎明月，煌煌列星。",
      "严霜凄怆，飞雪覆庭。",
      "寂寂独居，寥寥空室。",
      "飘飘帷帐，荧荧华烛。",
      "尔不是居，帷帐何施。",
      "尔不是照，华烛何为。"
    ]
  },
  {
    "id": "cadf00a8847f7dabf45782695e2aedaf",
    "title": "歌",
    "authorName": "四皓",
    "authorId": "cadf00a8847f7dabd1457b72d1457b72",
    "dynasty": "汉",
    "content": [
      "莫莫高山。深谷逶迤。晔晔紫芝。可以疗饥。唐虞世远。吾将何归。",
      "驷马高盖。其忧甚大。富贵之畏人兮。不若贫贱之肆志。"
    ]
  },
  {
    "id": "cadf00a88be9823f97e32e874ee0056c",
    "title": "董娇饶",
    "authorName": "宋子侯",
    "authorId": "cadf00a88be9823fd1457b72d1457b72",
    "dynasty": "汉",
    "content": [
      "洛阳城东路，桃李生路旁。",
      "花花自相对，叶叶自相当。",
      "春风东北起，花叶正低昂。",
      "不知谁家子，提笼行采桑。",
      "纤手折其枝，花落何飘扬。",
      "请谢彼姝子，何为见损伤。",
      "高秋八九月，白露变为霜。",
      "终年会飘堕，安得久馨香。",
      "秋时自零落，春月复芬芳。",
      "何如盛年去，欢爱永相忘。",
      "吾欲竟此曲，此曲愁人肠。",
      "归来酌美酒，挟瑟上高堂。"
    ]
  },
  {
    "id": "cadf00a891cedc3bbb0bad7ce7026c2d",
    "title": "战国策·引语",
    "authorName": "刘向",
    "authorId": "cadf00a891cedc3b6431382d596a3d04",
    "dynasty": "汉",
    "content": [
      "战胜而国危者。物不断也。功大而权轻者。地不入也。",
      "骐骥之衰也。驽马先之。孟贲之倦也。女子胜之。",
      "厉疾怜王。强者善。弱者不能自守。仁不轻绝。",
      "智不轻怨。"
    ]
  },
  {
    "id": "cadf00a891cedc3b29d8cac31d10df66",
    "title": "七言",
    "authorName": "刘向",
    "authorId": "cadf00a891cedc3b6431382d596a3d04",
    "dynasty": "汉",
    "content": [
      "博学多识与凡殊，时将昏暮白日午。",
      "朅来归耕永自疏，结构野草起屋庐。",
      "宴处从容观诗书，山鸟群鸣我心怀。"
    ]
  },
  {
    "id": "cadf00a891cedc3b2ed4d3f865dbac76",
    "title": "楚辞·九叹·其一·逢纷",
    "authorName": "刘向",
    "authorId": "cadf00a891cedc3b6431382d596a3d04",
    "dynasty": "汉",
    "content": [
      "伊伯庸之末冑兮，谅皇直之屈原。",
      "云余肇祖于高阳兮，惟楚怀之婵连。",
      "原生受命于贞节兮，鸿永路有嘉名。",
      "齐名字于天地兮，并光明于列星。",
      "吸精粹而吐氛浊兮，横邪世而不取容。",
      "行叩诚而不阿兮，遂见排而逢谗。",
      "后听虚而黜实兮，不吾理而顺情。",
      "肠愤悁而含怒兮，志迁蹇而左倾。",
      "心惝慌其不我与兮，躬速速其不吾亲。",
      "辞灵修而陨志兮，吟泽畔之江滨。",
      "椒桂罗以颠覆兮，有竭信而归诚。",
      "谗夫蔼蔼而漫著兮，曷其不舒予情。",
      "始结言于庙堂兮，信中涂而叛之。",
      "怀兰蕙与衡芷兮，行中壄而散之。",
      "声哀哀而怀高丘兮，心愁愁而思旧邦。",
      "愿承闲而自恃兮，径淫曀而道𡔏。",
      "颜黴黧以沮败兮，精越裂而衰耄。",
      "裳襜襜而含风兮，衣纳纳而掩露。",
      "赴江湘之湍流兮，顺波凑而下降。",
      "徐徘徊于山阿兮，飘风来之汹汹。",
      "驰余车兮玄石，步余马兮洞庭。",
      "平明发兮苍梧，夕投宿兮石城。",
      "芙蓉盖而菱华车兮，紫贝阙而玉堂。",
      "薜荔饰而陆离荐兮，鱼鳞衣而白霓裳。",
      "登逢龙而下陨兮，违故都之漫漫。",
      "思南郢之旧俗兮，肠一夕而九运。",
      "扬流波之潢潢兮，体溶溶而东回。",
      "心怊怅以永思兮，意晻晻而日颓。",
      "白露纷以涂涂兮，秋风浏以萧萧。",
      "身永流而不还兮，䰟长逝而常愁。",
      "叹曰：",
      "譬彼流水纷扬磕兮，波逢汹涌濆壅滂兮。",
      "揄扬涤荡飘流陨往触崟石兮，",
      "龙邛脟圈缭戾宛转阻相薄兮，",
      "遭纷逢凶蹇离尤兮，垂文扬采遗将来兮。"
    ]
  },
  {
    "id": "cadf00a891cedc3b429c2a89c50ec605",
    "title": "楚辞·九叹·其二·离世",
    "authorName": "刘向",
    "authorId": "cadf00a891cedc3b6431382d596a3d04",
    "dynasty": "汉",
    "content": [
      "灵怀其不吾知兮，灵怀其不吾闻。",
      "就灵怀之皇祖兮，愬灵怀之鬼神。",
      "灵怀曾不吾与兮，即听夫人之谀辞。",
      "余辞上参于天地兮，旁引之于四时。",
      "指日月使延照兮，抚招摇以质正。",
      "立师旷俾端辞兮，命咎繇使并听。",
      "兆出名曰正则兮，卦发字曰灵均。",
      "余幼既有此鸿节兮，长愈固而弥纯。",
      "不从俗而诐行兮，直躬指而信志。",
      "不枉绳以追曲兮，屈情素以从事。",
      "端余行其如玉兮，述皇舆之踵迹。",
      "群阿容以晦光兮，皇舆覆以幽辟。",
      "舆中涂以回畔兮，驷马惊而横奔。",
      "执组者不能制兮，必折轭而摧辕。",
      "断镳衔以驰骛兮，暮去次而敢止。",
      "路荡荡其无人兮，遂不御乎千里。",
      "身衡陷而下沈兮，不可获而复登。",
      "不顾身之卑贱兮，惜皇舆之不兴。",
      "出国门而端指兮，冀壹寤而锡还。",
      "哀仆夫之坎毒兮，屡离忧而逢患。",
      "九年之中不吾反兮，思彭咸之水游。",
      "惜师延之浮渚兮，赴汨罗之长流。",
      "遵江曲之逶移兮，触石埼而衡游。",
      "波澧澧而扬浇兮，顺长濑之浊流。",
      "淩黄沱而下低兮，思还流而复反。",
      "玄舆驰而并集兮，身容与而日远。",
      "棹舟杭以横濿兮，㴉湘流而南极。",
      "立江界而长吟兮，愁哀哀而累息。",
      "情慌忽以忘归兮，神浮游以高厉。",
      "心蛩蛩而怀顾兮，魂眷眷而独逝。",
      "叹曰：",
      "余思旧邦心依违兮。",
      "日暮黄昏羌幽悲兮。去郢东迁余谁慕兮？",
      "谗夫党旅其以兹故兮。",
      "河水淫淫情所愿兮。顾瞻郢路终不返兮。"
    ]
  },
  {
    "id": "cadf00a891cedc3b1a8373acae045909",
    "title": "楚辞·九叹·其三·怨思",
    "authorName": "刘向",
    "authorId": "cadf00a891cedc3b6431382d596a3d04",
    "dynasty": "汉",
    "content": [
      "惟郁郁之忧毒兮，志坎壈而不违。",
      "身憔悴而考旦兮，日黄昏而长悲。",
      "闵空宇之孤子兮，哀枯杨之冤雏。",
      "孤雌吟于高墉兮，鸣鸠栖于桑榆。",
      "玄猿失於潜林兮，独偏弃而远放。",
      "征夫劳于周行兮，处妇愤而长望。",
      "申诚信而罔违兮，情素洁于纽帛。",
      "光明齐于日月兮，文采耀于玉石。",
      "伤压次而不发兮，思沈抑而不扬。",
      "芳懿懿而终败兮，名靡散而不彰。",
      "背玉门以奔骛兮，蹇离尤而干诟。",
      "若龙逢之沈首兮，王子比干之逢醢。",
      "念社稷之几危兮，反为雠而见怨。",
      "思国家之离沮兮，躬获愆而结难。",
      "若青蝇之伪质兮，晋骊姬之反情。",
      "恐登阶之逢殆兮，故退伏于末庭。",
      "孽臣之号咷兮，本朝芜而不治。",
      "犯颜色而触谏兮，反蒙辜而被疑。",
      "菀蘼芜与菌若兮，渐□芋本于洿渎。",
      "淹芳芷于腐井兮，弃鸡骇于筐簏。",
      "执棠溪以刜蓬兮，秉干将以割肉。",
      "筐泽泻以豹鞟兮，破荆和以继筑。",
      "时溷浊犹未清兮，世殽乱犹未察。",
      "欲容与以俟时兮，惧年岁之既晏。",
      "顾屈节以从流兮，心巩巩而不夷。",
      "宁浮沅而驰骋兮，下江湘以邅回。",
      "叹曰：",
      "山中槛槛余伤怀兮，",
      "征夫皇皇其孰依兮。",
      "经营原野杳冥冥兮，",
      "乘骐骋骥舒吾情兮。",
      "归骸旧邦莫谁语兮，",
      "长辞远逝乘湘去兮。"
    ]
  },
  {
    "id": "cadf00a891cedc3b95279c70ae8c8aee",
    "title": "楚辞·九叹·其四·远逝",
    "authorName": "刘向",
    "authorId": "cadf00a891cedc3b6431382d596a3d04",
    "dynasty": "汉",
    "content": [
      "志隐隐而郁怫兮，愁独哀而冤结。",
      "肠纷纭以缭转兮，涕渐渐其若屑。",
      "情慨慨而长怀兮，信上皇而质正。",
      "合五岳与八灵兮，讯九鬿与六神。",
      "指列宿以白情兮，诉五帝以置辞。",
      "北斗为我折中兮，太一为余听之。",
      "云服阴阳之正道兮，御后土之中和。",
      "佩苍龙之蚴虬兮，带隐虹之逶蛇。",
      "曳彗星之皓旰兮，抚朱爵与鵔䴊。",
      "游清灵之飒戾兮，服云衣之披披。",
      "杖玉华与朱旗兮，垂明月之玄珠。",
      "举霓旌之墆翳兮，建黄纁之总旄。",
      "躬纯粹而罔愆兮，承皇考之妙仪。",
      "惜往事之不合兮，横汨罗而下濿。",
      "乘隆波而南渡兮，逐江湘之顺流。",
      "赴阳侯之潢洋兮，下石濑而登洲。",
      "陵鬿堆以蔽视兮，云冥冥而闇前。",
      "山峻高以无垠兮，遂曾闳而迫身。",
      "雪雰雰而薄木兮，云霏霏而陨集。",
      "阜隘狭而幽险兮，石㠁嵯以翳日。",
      "悲故乡而发忿兮，去余邦之弥久。",
      "背龙门而入河兮，登大坟而望夏首。",
      "横舟航而㴉湘兮，耳聊啾而惝慌。",
      "波淫淫而周流兮，鸿溶溢而滔荡。",
      "路曼曼其无端兮，周容容而无识。",
      "引日月以指极兮，少须臾而释思。",
      "水波远以冥冥兮，眇不睹其东西。",
      "顺风波以南北兮，雾宵晦以纷纷。",
      "日杳杳以西颓兮，路长远而窘迫。",
      "欲酌醴以娱忧兮，蹇骚骚而不释。",
      "叹曰：",
      "飘风蓬龙埃坲坲兮，草木摇落时槁悴兮。",
      "遭倾遇祸不可救兮，长吟永欷涕究究兮。",
      "舒情诉诗冀以自免兮，颓流下陨身日远兮。"
    ]
  },
  {
    "id": "cadf00a891cedc3b52654b1ab709f9e6",
    "title": "楚辞·九叹·其五·惜贤",
    "authorName": "刘向",
    "authorId": "cadf00a891cedc3b6431382d596a3d04",
    "dynasty": "汉",
    "content": [
      "览屈氏之《离骚》兮，心哀哀而怫郁。",
      "声嗷嗷以寂寥兮，顾仆夫之憔悴。",
      "拨谄谀而匡邪兮，切淟涊之流俗。",
      "荡渨涹之奸咎兮，夷蠢蠢之溷浊。",
      "怀芬香而挟蕙兮，佩江蓠之婓婓。",
      "握申椒与杜若兮，冠浮云之峨峨。",
      "登长陵而四望兮，览芷圃之蠡蠡。",
      "游兰皋与蕙林兮，睨玉石之㠁嵯。",
      "扬精华以眩耀兮，芳郁渥而纯美。",
      "结桂树之旖旎兮，纫荃蕙与辛夷。",
      "芳若兹而不御兮，捐林薄而菀死。",
      "驱子侨之奔走兮，申徒狄之赴渊。",
      "若由夷之纯美兮，介子推之隐山。",
      "晋申生之离殃兮，荆和氏之泣血。",
      "吴申胥之抉眼兮，王子比干之横废。",
      "欲卑身而下体兮，心隐恻而不置。",
      "方圜殊而不合兮，钩绳用而异态。",
      "欲俟时于须臾兮，日阴曀其将暮。",
      "时迟迟其日进兮，年忽忽而日度。",
      "妄周容而入世兮，内距闭而不开。",
      "俟时风之清激兮，愈氛雾其如塺。",
      "进雄鸠之耿耿兮，谗介介而蔽之。",
      "默顺风以偃仰兮，尚由由而进之。",
      "心懭悢以冤结兮，情舛错以曼忧。",
      "搴薜荔于山野兮，采撚支于中洲。",
      "望高丘而叹涕兮，悲吸吸而长怀。",
      "孰契契而委栋兮，日晻晻而下颓。",
      "叹曰：",
      "江湘油油长流汨兮，挑揄扬汰荡迅疾兮。",
      "忧心展转愁怫郁兮，冤结未舒长隐忿兮。",
      "丁时逢殃可奈何兮，劳心悁悁涕滂沱兮。"
    ]
  },
  {
    "id": "cadf00a891cedc3b106d0c4bc22bb2ac",
    "title": "楚辞·九叹·其六·忧苦",
    "authorName": "刘向",
    "authorId": "cadf00a891cedc3b6431382d596a3d04",
    "dynasty": "汉",
    "content": [
      "悲余心之悁悁兮，哀故邦之逢殃。",
      "辞九年而不复兮，独茕茕而南行。",
      "思余俗之流风兮，心纷错而不受。",
      "遵壄莽以呼风兮，步从容于山廋。",
      "巡陆夷之曲衍兮，幽空虚以寂寞。",
      "倚石岩以流涕兮，忧憔悴而无乐。",
      "登巑岏以长企兮，望南郢而窥之。",
      "山修远其辽辽兮，涂漫漫其无时。",
      "听玄鹤之晨鸣兮，于高冈之峨峨。",
      "独愤积而哀娱兮，翔江洲而安歌。",
      "三鸟飞以自南兮，览其志而欲北。",
      "愿寄言于三鸟兮，去飘疾而不可得。",
      "欲迁志而改操兮，心纷结其未离。",
      "外彷徨而游览兮，内恻隐而含哀。",
      "聊须臾以时忘兮，心渐渐其烦错。",
      "愿假簧以舒忧兮，志纡郁其难释。",
      "叹《离骚》以扬意兮，犹未殚于《九章》。",
      "长嘘吸以于悒兮，涕横集而成行。",
      "伤明珠之赴泥兮，鱼眼玑之坚藏。",
      "同驽鸁与乘驵兮，杂班驳与阘茸。",
      "葛藟蔂于桂树兮，鸱鸮集于木兰。",
      "偓促谈于廊庙兮，律魁放乎山间。",
      "恶虞氏之箫韶兮，好遗风之激楚。",
      "潜周鼎于江淮兮，爨土鬵于中宇。",
      "且人心之持旧兮，而不可保长。",
      "邅彼南道兮，征夫宵行。",
      "思念郢路兮，还顾眷眷。",
      "涕流交集兮，泣下涟涟。",
      "叹曰：",
      "登山长望中心悲兮，",
      "菀彼青青泣如颓兮。",
      "留思北顾涕渐渐兮，",
      "折锐摧矜凝泛滥兮。",
      "念我茕茕䰟谁求兮，",
      "仆夫慌悴散若流兮。"
    ]
  },
  {
    "id": "cadf00a891cedc3b039014035fd74c4f",
    "title": "楚辞·九叹·其七·愍命",
    "authorName": "刘向",
    "authorId": "cadf00a891cedc3b6431382d596a3d04",
    "dynasty": "汉",
    "content": [
      "昔皇考之嘉志兮，喜登能而亮贤。",
      "情纯洁而罔秽兮，姿盛质而无愆。",
      "放佞人与谄谀兮，斥谗夫与便嬖。",
      "亲忠正之悃诚兮，招贞良与明智。",
      "心溶溶其不可量兮，情澹澹其若渊。",
      "回邪辟而不能入兮，诚愿藏而不可迁。",
      "逐下祑于后堂兮，迎虙妃于伊雒。",
      "刜谗贼于中廇兮，选吕管于榛薄。",
      "丛林之下无怨士兮，江河之畔无隐夫。",
      "三苗之徒以放逐兮，伊皋之伦以充庐。",
      "今反表以为里兮，颠裳以为衣。",
      "戚宋万于两楹兮，废周邵于遐夷。",
      "却骐骥以转运兮，腾驴鸁以驰逐。",
      "蔡女黜而出帷兮，戎妇入而彩绣服。",
      "庆忌囚于阱室兮，陈不占战而赴围。",
      "破伯牙之号钟兮，挟人筝而弹纬。",
      "藏珉石于金匮兮，捐赤瑾于中庭。",
      "韩信蒙于介冑兮，行夫将而攻城。",
      "莞芎弃于泽洲兮，瓟瓥蠹于筐簏。",
      "麒麟奔于九皋兮，熊罴群而逸囿。",
      "折芳枝与琼华兮，树枳棘与薪柴。",
      "掘荃蕙与射干兮，耘藜藿与蘘荷。",
      "惜今世其何殊兮，远近思而不同。",
      "或沈沦其无所达兮，或清激其无所通。",
      "哀余生之不当兮，独蒙毒而逢尤。",
      "虽謇謇以申志兮，君乖差而屏之。",
      "诚惜芳之菲菲兮，反以兹为腐也。",
      "怀椒聊之蔎蔎兮，乃逢纷以罹诟也。",
      "叹曰：",
      "嘉皇既殁终不返兮，",
      "山中幽险郢路远兮。",
      "谗人諓諓孰可愬兮，",
      "征夫罔极谁可语兮。",
      "行吟累欷声喟喟兮，",
      "怀忧含戚何侘傺兮。"
    ]
  },
  {
    "id": "cadf00a891cedc3bfda6183fe56b7148",
    "title": "楚辞·九叹·其八·思古",
    "authorName": "刘向",
    "authorId": "cadf00a891cedc3b6431382d596a3d04",
    "dynasty": "汉",
    "content": [
      "冥冥深林兮，树木郁郁。",
      "山参差以崭岩兮，阜杳杳以蔽日。",
      "悲余心之悁悁兮，目眇眇而遗泣。",
      "风骚屑以摇木兮，云吸吸以湫戾。",
      "悲余生之无欢兮，愁倥偬于山陆。",
      "旦徘徊于长阪兮，夕仿偟而独宿。",
      "发披披以鬤鬤兮，躬劬劳而瘏悴。",
      "䰟俇俇而南行兮，泣沾襟而濡袂。",
      "心婵媛而无告兮，口噤闭而不言。",
      "违郢都之旧闾兮，回湘沅而远迁。",
      "念余邦之横陷兮，宗鬼神之无次。",
      "闵先嗣之中绝兮，心惶惑而自悲。",
      "聊浮游于山陕兮，步周流于江畔。",
      "临深水而长啸兮，且倘佯而泛观。",
      "兴《离骚》之微文兮，冀灵修之壹悟。",
      "还余车于南郢兮，复往轨于初古。",
      "道修远其难迁兮，伤余心之不能已。",
      "背三五之典刑兮，绝《洪范》之辟纪。",
      "播规矩以背度兮，错权衡而任意。",
      "操绳墨而放弃兮，倾容幸而侍侧。",
      "甘棠枯于丰草兮，藜棘树于中庭。",
      "西施斥于北宫兮，仳倠倚于弥楹。",
      "乌获戚而骖乘兮，燕公操于马圉。",
      "蒯瞆登于清府兮，咎繇弃而在壄。",
      "盖见兹以永叹兮，欲登阶而狐疑。",
      "乘白水而高骛兮，因徙弛而长辞。",
      "叹曰：",
      "倘佯垆阪沼水深兮，",
      "容与汉渚涕淫淫兮。",
      "钟牙已死谁为声兮，",
      "纤阿不御焉舒情兮。",
      "曾哀悽欷心离离兮，",
      "还顾高丘泣如洒兮。"
    ]
  },
  {
    "id": "cadf00a891cedc3bed19311d3832e685",
    "title": "楚辞·九叹·其九·远游",
    "authorName": "刘向",
    "authorId": "cadf00a891cedc3b6431382d596a3d04",
    "dynasty": "汉",
    "content": [
      "悲余性之不可改兮，屡惩艾而不移。",
      "服觉皓以殊俗兮，貌揭揭以巍巍。",
      "譬若王侨之乘云兮，载赤霄而淩太清。",
      "欲与天地参寿兮，与日月而比荣。",
      "登昆仑而北首兮，悉灵圉而来谒。",
      "选鬼神于太阴兮，登阊阖于玄阙。",
      "回朕车俾西引兮，褰虹旗于玉门。",
      "驰六龙于三危兮，朝西灵于九滨。",
      "结余轸于西山兮，横飞谷以南征。",
      "绝都广以直指兮，历祝融于朱冥。",
      "枉玉衡于炎火兮，委两馆于咸唐。",
      "贯澒蒙以东朅兮，维六龙于扶桑。",
      "周流览于四海兮，志升降以高驰。",
      "徵九神于回极兮，建虹采以招指。",
      "驾鸾凤以上游兮，从玄鹤与鹪明。",
      "孔鸟飞而送迎兮，腾群鹤于瑶光。",
      "排帝宫与罗囿兮，升县圃以眩灭。",
      "结琼枝以杂佩兮，立长庚以继日。",
      "淩惊雷以轶骇电兮，缀鬼谷于北辰。",
      "鞭风伯使先驱兮，囚灵玄于虞渊。",
      "溯高风以低佪兮，览周流于朔方。",
      "就颛顼而陈辞兮，考玄冥于空桑。",
      "旋车逝于崇山兮，奏虞舜于苍梧。",
      "㴉杨舟于会稽兮，就申胥于五湖。",
      "见南郢之流风兮，殒余躬于沅湘。",
      "望旧邦之黯黮兮，时溷浊其犹未央。",
      "怀兰茝之芬芳兮，妒被离而折之。",
      "张绛帷以襜襜兮，风邑邑而蔽之。",
      "日暾暾其西舍兮，阳焱焱而复顾。",
      "聊假日以须臾兮，何骚骚而自故。",
      "叹曰：",
      "譬彼蛟龙乘云浮兮，",
      "泛淫澒溶纷若雾兮，",
      "潺湲轇轕雷动电发馺高举兮，",
      "升虚淩冥沛浊浮清入帝宫兮，",
      "摇翘奋羽驰风骋雨游无穷兮。"
    ]
  },
  {
    "id": "cadf00a89b9997226a241ec53c315d03",
    "title": "费凤别碑诗",
    "authorName": "石勋",
    "authorId": "cadf00a89b999722d1457b72d1457b72",
    "dynasty": "汉",
    "content": [
      "君讳凤。字伯萧。梁相之元子。九江太守之长兄了。",
      "世德袭爵。银艾相亚。恢遐祖之鸿轨。拓前代之休踪。",
      "邈逸越而难继。非群愚之所颂。仁义本于心。慈孝著于性。",
      "不失典术。行不越矩度。清洁皦尔。泥而不滓。恤忧矜厄。",
      "施而不记。由近及远。靡不覆载。帮能阐令名而云腾。",
      "扬盛声而风布。践郡右职。三贡献计。辟州式部。忠以卫上。",
      "汉安二年。吴郡太守东海郭君，以君有逶蛇之节。",
      "自公之操。年卅一举孝廉。拜郎中。除或国新平长。",
      "神化风靡。惠以流下。静而为治。匪烦匪扰。乾乾日稷。",
      "矜此黔首。功成事就。色斯高举。宰司委职位。思贤以自辅。",
      "玄懿守谦虚。白驹以𢄘阻。丹阳有越寇。没□□□□。",
      "命君讨理之。试守故鄣长。盖危乱有不让。又畏此之罪罟。",
      "□□而□牧。爰止其师旅。窎若飞鹰鵔。䖔若夫虓虎。",
      "强者绥以德。弱者以仁抚。简在上帝心。功训而特纪。",
      "轓舆宰堂邑。基月而致道。视□□□□。遂据亏卿尹。",
      "中表之恩情。兄弟与甥舅。樢与女萝性。乐松之茂好。",
      "闻君显令名。举宗为欢喜。不悟奄忽终。藏形而匿影。",
      "耕夫释耒耜。桑妇投钩莒。道阻而且长。望远泪如雨。",
      "荚马循大路。搴裳而涉洧。悠悠歌黍离。黄鸟集于楚。",
      "惴惴之临穴。送君于厚土。嗟嗟悲且伤。每食□不饱。",
      "夫人笃旧好。不以存亡改。文平感渭阳。凄怆益以甚。",
      "诸姑咸璧踊。爰及君伯姊。孝孙字元宰。生不识考妣。",
      "追惟厥祖恩。蓬首斩缞杖。世所不能为。流称于乡党。",
      "见吾若君存。剥裂而不已。壹别会无期。相去三千里。",
      "绝翰永慷慨。泣下不可止。"
    ]
  },
  {
    "id": "cadf00a89be3d35a2b2a10be17e5870e",
    "title": "秦客诗",
    "authorName": "赵壹",
    "authorId": "cadf00a89be3d35ad1457b72d1457b72",
    "dynasty": "汉",
    "content": [
      "河清不可俟，人命不可延。",
      "顺风激靡草，富贵者称贤。",
      "文籍虽满腹，不如一囊钱。",
      "伊优北堂上，抗脏倚门边。"
    ]
  },
  {
    "id": "cadf00a89be3d35a21d1a8aae0f4ebc2",
    "title": "鲁生歌",
    "authorName": "赵壹",
    "authorId": "cadf00a89be3d35ad1457b72d1457b72",
    "dynasty": "汉",
    "content": [
      "势家多所宜，咳唾自成珠。",
      "被褐怀金玉，兰蕙化为刍。",
      "贤者虽独悟，所困在群愚。",
      "且各守尔分，勿复空驰驱。",
      "哀哉复哀哉，此是命矣夫。"
    ]
  },
  {
    "id": "cadf00a89e5157bd823eb8ea20cde001",
    "title": "见志诗二首",
    "authorName": "仲长统",
    "authorId": "cadf00a89e5157bd045117b0ec8ce6ab",
    "dynasty": "汉",
    "content": [
      "飞鸟遗迹，蝉蜕亡壳。",
      "腾蛇弃鳞，神龙丧角。",
      "至人能变，达士拔俗。",
      "乘云无辔，骋风无足。",
      "垂露成帏，张霄成幄。",
      "沆瀣当餐，九阳代烛。",
      "恒星艳珠，朝霞润玉。",
      "六合之内，恣心所欲。",
      "人事可遗，何为局促。"
    ]
  },
  {
    "id": "cadf00a89e5157bd823eb8ea1e8f29e6",
    "title": "见志诗二首",
    "authorName": "仲长统",
    "authorId": "cadf00a89e5157bd045117b0ec8ce6ab",
    "dynasty": "汉",
    "content": [
      "大道虽夷，见几者寡。",
      "任意无非，适物无可。",
      "古来绕绕，委曲如琐。",
      "百虑何为，至要在我。",
      "寄愁天上，埋忧地下。",
      "叛散五经，灭弃风雅。",
      "百家杂碎，请用从火。",
      "抗志山西，游心海左。",
      "元气为舟，微风为柁。",
      "敖翔太清，纵意容冶。"
    ]
  },
  {
    "id": "cadf00a89e5157bdbe6715ed019adefa",
    "title": "诗",
    "authorName": "仲长统",
    "authorId": "cadf00a89e5157bd045117b0ec8ce6ab",
    "dynasty": "汉",
    "content": [
      "春云为马，秋风为驷。",
      "按之不迟，劳之不疾。"
    ]
  },
  {
    "id": "cadf00a89f1aa34c00a8e812e24e8a94",
    "title": "楚辞·招隐士",
    "authorName": "淮南小山",
    "authorId": "cadf00a89f1aa34cd1457b72d1457b72",
    "dynasty": "汉",
    "content": [
      "桂树丛生兮山之幽，偃蹇连蜷兮枝相缭。山气巃嵷兮石嵯峨。",
      "溪谷崭岩兮水曾波。猿狖群啸兮虎豹嗥。攀援桂枝兮聊淹留。",
      "王孙游兮不归，春草生兮萋萋。岁暮兮不自聊，蟪蛄鸣兮啾啾。",
      "坱兮轧，山曲𡶒，心淹留兮恫慌忽。罔兮沕，憭兮栗，虎豹穴，丛薄深林兮，人上慄。",
      "嵚岑埼礒兮，碅磳磈硊，树轮相纠兮林木茷骫。青莎杂树兮薠草靃靡，白鹿麇麚兮或腾或倚。",
      "状儿崟崟兮峨峨，凄凄兮漇漎。猕猴兮熊罴，慕类兮以悲。",
      "攀援桂枝兮聊淹留，虎豹斗兮熊罴咆，禽兽骇兮亡其曹。",
      "王孙兮归来！山中兮不可以久留。"
    ]
  },
  {
    "id": "cadf00a8a62aae891a02056c08d8a156",
    "title": "定情赋",
    "authorName": "张衡",
    "authorId": "cadf00a8a62aae8935f4a8d4e00da03b",
    "dynasty": "汉",
    "content": [
      "大火流兮草虫鸣。繁霜降兮草木零。",
      "秋为期兮时已征。思美人兮悉民屏营。"
    ]
  },
  {
    "id": "cadf00a8a62aae89bfa81d57fefbb243",
    "title": "同声歌",
    "authorName": "张衡",
    "authorId": "cadf00a8a62aae8935f4a8d4e00da03b",
    "dynasty": "汉",
    "content": [
      "邂逅承际会，得充君后房。",
      "情好新交接，恐栗若探汤。",
      "不才勉自竭，贱妾职所当。",
      "绸缪主中阁，奉礼助烝尝。",
      "思为苑蒻席，在下蔽匡床。",
      "愿为罗衾帱，在上卫风霜。",
      "洒扫清枕席，鞮芬以狄香。",
      "重户结金扃，高下华灯光。",
      "衣解巾粉御，列图陈枕张。",
      "素女为我师，仪态盈万方。",
      "众夫所希见，天老教轩皇。",
      "乐莫斯夜乐，没齿焉可忘。"
    ]
  },
  {
    "id": "cadf00a8a62aae89f4578269b220bd75",
    "title": "歌",
    "authorName": "张衡",
    "authorId": "cadf00a8a62aae8935f4a8d4e00da03b",
    "dynasty": "汉",
    "content": [
      "浩浩阳春发，杨柳何依依。",
      "百鸟自南归，翱翔萃我枝。"
    ]
  },
  {
    "id": "cadf00a8a62aae89610cbfc34a27c2f1",
    "title": "四愁诗",
    "authorName": "张衡",
    "authorId": "cadf00a8a62aae8935f4a8d4e00da03b",
    "dynasty": "汉",
    "content": [
      "一思曰：我所思兮在太山。欲往从之梁父艰。侧身东望涕沾翰。",
      "美人赠我金错刀。何以报之英琼瑶。路远莫致倚逍遥。何为怀忧心烦劳。",
      "二思曰：我所思兮在桂林。欲往从之湘水深。侧身南望涕沾襟。",
      "美人赠我琴琅玕。何以报之双玉盘。路远莫致倚惆怅。何为怀忧心烦伤。",
      "三思曰：我所思兮在汉阳。欲往从之陇阪长。侧身西望涕沾裳。",
      "美人赠我貂襜褕。何以报之明月珠。路远莫致倚踟蹰。何为怀忧心烦纡。",
      "四思曰：我所思兮在雁门。欲往从之雪雰雰。侧身北望涕沾巾。",
      "美人赠我锦绣段。何以报之青玉案。路远莫致倚增叹。何为怀忧心烦惋。"
    ]
  },
  {
    "id": "cadf00a8a62aae89f032a8a389292c91",
    "title": "思玄赋",
    "authorName": "张衡",
    "authorId": "cadf00a8a62aae8935f4a8d4e00da03b",
    "dynasty": "汉",
    "content": [
      "天地烟煴，百卉含花。",
      "鸣鹤交颈，雎鸠相和。",
      "处子怀春，精魂回移。",
      "如何淑明，忘我实多。"
    ]
  },
  {
    "id": "cadf00a8a62aae899c4e6575efadf6d1",
    "title": "东巡诰",
    "authorName": "张衡",
    "authorId": "cadf00a8a62aae8935f4a8d4e00da03b",
    "dynasty": "汉",
    "content": [
      "皇皇者凤，通玄知时。",
      "萃于山趾，与帝邀期。",
      "吉事有祥，惟汉之祺。"
    ]
  },
  {
    "id": "cadf00a8a62aae890f5f822087587679",
    "title": "怨诗",
    "authorName": "张衡",
    "authorId": "cadf00a8a62aae8935f4a8d4e00da03b",
    "dynasty": "汉",
    "content": [
      "猗猗秋兰，植彼中阿。",
      "有馥其芳，有黄其葩。",
      "虽曰幽深，厥美弥嘉。",
      "之子之远，我劳如何。",
      "我闻其声，载坐载起。",
      "同心离居，绝我中肠。"
    ]
  },
  {
    "id": "cadf00a8a713f185cf50d7b9d1dea40b",
    "title": "讽谏诗",
    "authorName": "韦孟",
    "authorId": "cadf00a8a713f185d1457b72d1457b72",
    "dynasty": "汉",
    "content": [
      "肃肃我祖，国自豕韦。",
      "黼衣朱绂，四牡龙旗。",
      "彤弓斯征，抚宁遐荒。",
      "总齐群邦，以翼大商。",
      "迭彼大彭，勋绩惟光。",
      "至于有周，历世会同。",
      "王赧听谮，寔绝我邦。",
      "我邦既绝，厥政斯逸。",
      "赏罚之行，非繇王室。",
      "庶尹群后，靡扶靡卫。",
      "五服崩离，宗周以队。",
      "我祖斯微，迁于彭城。",
      "在予小子，勤诶厥生。",
      "阸此嫚秦，耒耜以耕。",
      "悠悠嫚秦，上天不宁。",
      "乃眷南顾，授汉于京。",
      "于赫有汉，四方是征。",
      "靡适不怀，万国逌平。",
      "乃命厥弟，建侯于楚。",
      "俾我小臣，惟傅是辅。",
      "竞竞元王，恭俭净壹。",
      "惠此黎民，纳彼辅弼。",
      "飨国渐世，垂烈于后。",
      "乃及夷王，克奉厥绪。",
      "咨命不永，惟王统祀。",
      "左右陪臣，此惟皇士。",
      "如何我王，不思守保。",
      "不惟履冰，以继祖考。",
      "邦事是废，逸游是娱。",
      "犬马繇繇，是放是驱。",
      "务彼鸟兽，忽此稼苗。",
      "烝民以匮，我王以偷。",
      "所弘非德，所亲非俊。",
      "唯囿是恢，唯谀是信。",
      "睮睮谄夫，咢咢黄发。",
      "如何我王，曾不是察。",
      "既藐下臣，追欲从逸。",
      "嫚彼显祖，轻兹削黜。",
      "嗟嗟我王，汉之睦亲。",
      "曾不夙夜，以休令闻。",
      "穆穆天子，临尔下土。",
      "明明群司，执宪靡顾。",
      "正遐繇近，殆其怙兹。",
      "嗟嗟我王，曷不此思。",
      "非思非鉴，嗣其罔则。",
      "弥弥其失，岌岌其国。",
      "致冰匪霜，致队靡嫚。",
      "瞻惟我王，昔靡不练。",
      "兴国救颠，孰违悔过。",
      "追思黄发，秦缪以霸。",
      "岁月其徂，年其逮耇。",
      "于昔君子，庶显于后。",
      "我王如何，曾不斯览。",
      "黄发不近，胡不时监。"
    ]
  },
  {
    "id": "cadf00a8a713f18533e4b5f322f5736a",
    "title": "在邹诗",
    "authorName": "韦孟",
    "authorId": "cadf00a8a713f185d1457b72d1457b72",
    "dynasty": "汉",
    "content": [
      "微微小子，既耇且陋。",
      "岂不牵位，秽我王朝。",
      "王朝肃清，惟俊之庭。",
      "顾瞻余躬，惧秽此征。",
      "我之退征，请于天子。",
      "天子我恤，矜我发齿。",
      "赫赫天子，明悊且仁。",
      "县车之义，以洎小臣。",
      "嗟我小子，岂不怀土。",
      "庶我王寤，越迁于鲁。",
      "既去祢祖，惟怀惟顾。",
      "祈祈我徒，戴负盈路。",
      "爰戾于邹，鬋茅作堂。",
      "我徒我环，筑室于墙。",
      "我既迁逝，心存我旧。",
      "梦我渎上，立于王朝。",
      "其梦如何，梦争王室。",
      "其争如何，梦王我弼。",
      "寤其外邦，欢其喟然。",
      "念我祖考，泣涕其涟。",
      "微微老夫，咨既迁绝。",
      "洋洋仲尼，视我遗烈。",
      "济济邹鲁，礼义唯恭。",
      "诵习弦歌，于异他邦。",
      "我虽鄙耇，心其好而。",
      "我徒侃尔，乐亦在而。"
    ]
  },
  {
    "id": "cadf00a8a7655b74f45782693ec32a0d",
    "title": "歌",
    "authorName": "崔骃",
    "authorId": "cadf00a8a7655b74d1457b7292cc2275",
    "dynasty": "汉",
    "content": [
      "皇皇太上湛恩笃兮，庶见我王咸思觌兮。仁爱纷纭德优渥兮，滂霈群生泽淋漉兮。",
      "惠我无疆承天祉兮，流衍万昆长无已兮。"
    ]
  },
  {
    "id": "cadf00a8a7655b7416ce9f32943ed79e",
    "title": "安封侯诗",
    "authorName": "崔骃",
    "authorId": "cadf00a8a7655b74d1457b7292cc2275",
    "dynasty": "汉",
    "content": [
      "戎马鸣兮金鼓震，壮士激兮忘身命。",
      "被兕甲兮跨良马，挥长戟兮彀强弩。"
    ]
  },
  {
    "id": "cadf00a8a7655b74693e0459800c8a20",
    "title": "七言诗",
    "authorName": "崔骃",
    "authorId": "cadf00a8a7655b74d1457b7292cc2275",
    "dynasty": "汉",
    "content": [
      "鸾鸟高翔时来仪。应治归德合望规。啄食楝实饮华池。"
    ]
  },
  {
    "id": "cadf00a8a7655b74569a981b8dbf7cff",
    "title": "三言诗",
    "authorName": "崔骃",
    "authorId": "cadf00a8a7655b74d1457b7292cc2275",
    "dynasty": "汉",
    "content": [
      "屏九皋，咏典文。披五素，耽三坟。"
    ]
  },
  {
    "id": "cadf00a8ace77c2e874d5acdd8e4cac9",
    "title": "佳人歌",
    "authorName": "李延年",
    "authorId": "cadf00a8ace77c2eb49c63fa314dee5a",
    "dynasty": "汉",
    "content": [
      "北方有佳人，绝世而独立。",
      "一顾倾人城，再顾倾人国。",
      "宁不知倾城与倾国，佳人难再得！"
    ]
  },
  {
    "id": "cadf00a8adbe46670a79c05ad33027fe",
    "title": "大风歌",
    "authorName": "刘邦",
    "authorId": "cadf00a8adbe4667dce1ae7bd177ae7e",
    "dynasty": "汉",
    "content": [
      "大风起兮云飞扬。",
      "威加海内兮归故乡。",
      "安得猛士兮守四方！"
    ]
  },
  {
    "id": "cadf00a8adbe4667a8e3916282ac350d",
    "title": "鸿鹄",
    "authorName": "刘邦",
    "authorId": "cadf00a8adbe4667dce1ae7bd177ae7e",
    "dynasty": "汉",
    "content": [
      "鸿鹄高飞，一举千里。",
      "羽翼以就，横绝四海。",
      "横绝四海，又可奈何。",
      "虽有矰缴，尚云安所施。"
    ]
  },
  {
    "id": "cadf00a8b0b1b5bb5f33d38d38ad9b31",
    "title": "歌诗三章【远夷乐德歌】",
    "authorName": "唐菆",
    "authorId": "cadf00a8b0b1b5bbd1457b72d1457b72",
    "dynasty": "汉",
    "content": [
      "大汉是治。",
      "与天合意。",
      "吏译平端。",
      "不从我来。",
      "闻风向化。",
      "所见奇异。",
      "多赐缯布。",
      "甘美酒食。",
      "昌乐肉飞。",
      "屈申悉备。",
      "蛮夷贫薄。",
      "无所报嗣。",
      "愿主长寿。",
      "子孙昌炽。"
    ]
  },
  {
    "id": "cadf00a8b0b1b5bb5f33d38de27e0902",
    "title": "歌诗三章【远夷乐德歌】",
    "authorName": "唐菆",
    "authorId": "cadf00a8b0b1b5bbd1457b72d1457b72",
    "dynasty": "汉",
    "content": [
      "蛮夷所处。",
      "日入之部。",
      "慕义向化。",
      "归日出主。",
      "圣德深恩。",
      "与人富厚。",
      "冬多霜雪。",
      "夏多和雨。",
      "寒温时适。",
      "部人多有。",
      "涉危历险。",
      "不远万里。",
      "去俗归德。",
      "心归慈母。"
    ]
  },
  {
    "id": "cadf00a8b0b1b5bb5f33d38d3686e044",
    "title": "歌诗三章【远夷乐德歌】",
    "authorName": "唐菆",
    "authorId": "cadf00a8b0b1b5bbd1457b72d1457b72",
    "dynasty": "汉",
    "content": [
      "荒服之外。",
      "土地硗埆。",
      "食肉衣皮。",
      "不见盐谷。",
      "吏译传风。",
      "大汉安乐。",
      "携负归仁。",
      "触冒险狭。",
      "高山岐峻。",
      "缘崖磻石。",
      "木薄发家。",
      "百宿到洛。",
      "父子同赐。",
      "怀抱匹帛。",
      "传告种人。",
      "长愿臣仆。"
    ]
  },
  {
    "id": "cadf00a8b1c2a2961c1ad55836f16ee6",
    "title": "古诗十九首·行行重行行",
    "authorName": "无名氏",
    "authorId": "cadf00a8b1c2a296d41d8cd9d41d8cd9",
    "dynasty": "汉",
    "content": [
      "行行重行行，与君生别离。",
      "相去万余里，各在天一涯；",
      "道路阻且长，会面安可知？",
      "胡马依北风，越鸟巢南枝。",
      "相去日已远，衣带日已缓；",
      "浮云蔽白日，游子不顾反。",
      "思君令人老，岁月忽已晚。",
      "弃捐勿复道，努力加餐饭。"
    ]
  },
  {
    "id": "cadf00a8b1c2a296b12c9b50fc34134b",
    "title": "古诗十九首·青青河畔草",
    "authorName": "无名氏",
    "authorId": "cadf00a8b1c2a296d41d8cd9d41d8cd9",
    "dynasty": "汉",
    "content": [
      "青青河畔草，郁郁园中柳。",
      "盈盈楼上女，皎皎当窗牖。",
      "娥娥红粉妆，纤纤出素手。",
      "昔为倡家女，今为荡子妇。",
      "荡子行不归，空床难独守。"
    ]
  },
  {
    "id": "cadf00a8b1c2a296d836d715c2ce2ba8",
    "title": "古诗十九首·庭中有奇树",
    "authorName": "无名氏",
    "authorId": "cadf00a8b1c2a296d41d8cd9d41d8cd9",
    "dynasty": "汉",
    "content": [
      "庭中有奇树，绿叶发华滋。",
      "攀条折其荣，将以遗所思。",
      "馨香盈怀袖，路远莫致之。",
      "此物何足贵，但感别经时。"
    ]
  },
  {
    "id": "cadf00a8b1c2a296e5a150117d0c26d2",
    "title": "古诗十九首·生年不满百",
    "authorName": "无名氏",
    "authorId": "cadf00a8b1c2a296d41d8cd9d41d8cd9",
    "dynasty": "汉",
    "content": [
      "生年不满百，常怀千岁忧。",
      "昼短苦夜长，何不秉烛游！",
      "为乐当及时，何能待来兹。",
      "愚者爱惜费，但为后世嗤。",
      "仙人王子乔，难可与等期。"
    ]
  },
  {
    "id": "cadf00a8b1c2a2961adea2b626e60c97",
    "title": "古诗十九首·青青陵上柏",
    "authorName": "无名氏",
    "authorId": "cadf00a8b1c2a296d41d8cd9d41d8cd9",
    "dynasty": "汉",
    "content": [
      "青青陵上柏，磊磊涧中石。",
      "人生天地间，忽如远行客。",
      "斗酒相娱乐，聊厚不为薄。",
      "驱车策驽马，游戏宛与洛。",
      "洛中何郁郁，冠带自相索。",
      "长衢罗夹巷，王侯多第宅。",
      "两宫遥相望，双阙百馀尺。",
      "极宴娱心意，戚戚何所迫？"
    ]
  },
  {
    "id": "cadf00a8b1c2a29631403829640bf6a0",
    "title": "古诗十九首·今日良宴会",
    "authorName": "无名氏",
    "authorId": "cadf00a8b1c2a296d41d8cd9d41d8cd9",
    "dynasty": "汉",
    "content": [
      "今日良宴会，欢乐难具陈。",
      "弹筝奋逸响，新声妙入神。",
      "令德唱高言，识曲听其真。",
      "齐心同所愿，含意俱未伸。",
      "人生寄一世，奄忽若飙尘。",
      "何不策高足，先据要路津？",
      "无为守穷贱，坎坷长苦辛。"
    ]
  },
  {
    "id": "cadf00a8b1c2a2962efe747f7f5c1109",
    "title": "古诗十九首·西北有高楼",
    "authorName": "无名氏",
    "authorId": "cadf00a8b1c2a296d41d8cd9d41d8cd9",
    "dynasty": "汉",
    "content": [
      "西北有高楼，上与浮云齐。",
      "交疏结绮窗，阿阁三重阶。",
      "上有弦歌声，音响一何悲！",
      "谁能为此曲，无乃杞梁妻。",
      "清商随风发，中曲正徘徊。",
      "一弹再三叹，慷慨有余哀。",
      "不惜歌者苦，但伤知音稀。",
      "愿为双鸿鹄，奋翅起高飞。"
    ]
  },
  {
    "id": "cadf00a8b1c2a2963ad3b3ce79cd37a9",
    "title": "古诗十九首·涉江采芙蓉",
    "authorName": "无名氏",
    "authorId": "cadf00a8b1c2a296d41d8cd9d41d8cd9",
    "dynasty": "汉",
    "content": [
      "涉江采芙蓉，兰泽多芳草。",
      "采之欲遗谁，所思在远道。",
      "还顾望旧乡，长路漫浩浩。",
      "同心而离居，忧伤以终老。"
    ]
  },
  {
    "id": "cadf00a8b1c2a2968ced1b715aff07ff",
    "title": "古诗十九首·明月皎夜光",
    "authorName": "无名氏",
    "authorId": "cadf00a8b1c2a296d41d8cd9d41d8cd9",
    "dynasty": "汉",
    "content": [
      "明月皎夜光，促织鸣东壁。",
      "玉衡指孟冬，众星何历历。",
      "白露沾野草，时节忽复易。",
      "秋蝉鸣树间，玄鸟逝安适。",
      "昔我同门友，高举振六翮。",
      "不念携手好，弃我如遗迹。",
      "南箕北有斗，牵牛不负轭。",
      "良无盘石固，虚名复何益。"
    ]
  },
  {
    "id": "cadf00a8b1c2a29691f04baf02303c59",
    "title": "古诗十九首·冉冉孤生竹",
    "authorName": "无名氏",
    "authorId": "cadf00a8b1c2a296d41d8cd9d41d8cd9",
    "dynasty": "汉",
    "content": [
      "冉冉孤生竹，结根泰山阿。",
      "与君为新婚，菟丝附女萝。",
      "菟丝生有时，夫妇会有宜。",
      "千里远结婚，悠悠隔山陂。",
      "思君令人老，轩车来何迟！",
      "伤彼蕙兰花，含英扬光辉。",
      "过时而不采，将随秋草萎。",
      "君亮执高节，贱妾亦何为！"
    ]
  },
  {
    "id": "cadf00a8b1c2a29640fd69fc9b2452d5",
    "title": "古诗十九首·回车驾言迈",
    "authorName": "无名氏",
    "authorId": "cadf00a8b1c2a296d41d8cd9d41d8cd9",
    "dynasty": "汉",
    "content": [
      "回车驾言迈，悠悠涉长道。",
      "四顾何茫茫，东风摇百草。",
      "所遇无故物，焉得不速老？",
      "盛衰各有时，立身苦不早。",
      "人生非金石，岂能长寿考？",
      "奄忽随物化，荣名以为宝。"
    ]
  },
  {
    "id": "cadf00a8b1c2a296d1de7ddbea50873b",
    "title": "古诗十九首·东城高且长",
    "authorName": "无名氏",
    "authorId": "cadf00a8b1c2a296d41d8cd9d41d8cd9",
    "dynasty": "汉",
    "content": [
      "东城高且长，逶迤自相属。",
      "回风动地起，秋草萋已绿。",
      "四时更变化，岁暮一何速！",
      "晨风怀苦心，蟋蟀伤局促。",
      "荡涤放情志，何为自结束！",
      "燕赵多佳人，美者颜如玉。",
      "被服罗裳衣，当户理清曲。",
      "音响一何悲！弦急知柱促。",
      "驰情整中带，沉吟聊踯躅。",
      "思为双飞燕，衔泥巢君屋。"
    ]
  },
  {
    "id": "cadf00a8b1c2a296b2bf9d5e8d5238d9",
    "title": "古诗十九首·驱车上东门",
    "authorName": "无名氏",
    "authorId": "cadf00a8b1c2a296d41d8cd9d41d8cd9",
    "dynasty": "汉",
    "content": [
      "驱车上东门，遥望郭北墓。",
      "白杨何萧萧，松柏夹广路。",
      "下有陈死人，杳杳即长暮。",
      "潜寐黄泉下，千载永不寤。",
      "浩浩阴阳移，年命如朝露。",
      "人生忽如寄，寿无金石固。",
      "万岁更相送，贤圣莫能度。",
      "服食求神仙，多为药所误。",
      "不如饮美酒，被服纨与素。"
    ]
  },
  {
    "id": "cadf00a8b1c2a2960f0f980d0040c897",
    "title": "古诗十九首·去者日以疏",
    "authorName": "无名氏",
    "authorId": "cadf00a8b1c2a296d41d8cd9d41d8cd9",
    "dynasty": "汉",
    "content": [
      "去者日以疏，来者日已亲。",
      "出郭门直视，但见丘与坟。",
      "古墓犁为田，松柏摧为薪。",
      "白杨多悲风，萧萧愁杀人。",
      "思还故里闾，欲归道无因。"
    ]
  },
  {
    "id": "cadf00a8b1c2a2961370d4ff1ef5fc73",
    "title": "古诗十九首·凛凛岁云暮",
    "authorName": "无名氏",
    "authorId": "cadf00a8b1c2a296d41d8cd9d41d8cd9",
    "dynasty": "汉",
    "content": [
      "凛凛岁云暮，蝼蛄夕鸣悲。",
      "凉风率已厉，游子寒无衣。",
      "锦衾遗洛浦，同袍与我违。",
      "独宿累长夜，梦想见容辉。",
      "良人惟古欢，枉驾惠前绥，",
      "愿得长巧笑，携手同车归。",
      "既来不须臾，又不处重闱；",
      "亮无晨风翼，焉能凌风飞？",
      "眄睐以适意，引领遥相睎。",
      "徙倚怀感伤，垂涕沾双扉。"
    ]
  },
  {
    "id": "cadf00a8b1c2a29644d9fc676ba16e2f",
    "title": "古诗十九首·孟冬寒气至",
    "authorName": "无名氏",
    "authorId": "cadf00a8b1c2a296d41d8cd9d41d8cd9",
    "dynasty": "汉",
    "content": [
      "孟冬寒气至，北风何惨栗。",
      "愁多知夜长，仰观众星列。",
      "三五明月满，四五蟾兔缺。",
      "客从远方来，遗我一书札。",
      "上言长相思，下言久离别。",
      "置书怀袖中，三岁字不灭。",
      "一心抱区区，惧君不识察。"
    ]
  },
  {
    "id": "cadf00a8b1c2a296a90b3f2498ab07c6",
    "title": "古诗十九首·客从远方来",
    "authorName": "无名氏",
    "authorId": "cadf00a8b1c2a296d41d8cd9d41d8cd9",
    "dynasty": "汉",
    "content": [
      "客从远方来，遗我一端绮。",
      "相去万余里，故人心尚尔。",
      "文彩双鸳鸯，裁为合欢被。",
      "著以长相思，缘以结不解。",
      "以胶投漆中，谁能别离此。"
    ]
  },
  {
    "id": "cadf00a8b1c2a2967cce369408703838",
    "title": "古诗十九首·明月何皎皎",
    "authorName": "无名氏",
    "authorId": "cadf00a8b1c2a296d41d8cd9d41d8cd9",
    "dynasty": "汉",
    "content": [
      "明月何皎皎，照我罗床帏。",
      "忧愁不能寐，揽衣起徘徊。",
      "客行虽云乐，不如早旋归。",
      "出户独彷徨，愁思当告谁！",
      "引领还入房，泪下沾裳衣。"
    ]
  },
  {
    "id": "cadf00a8b1c2a296517ddccfadc2d0dc",
    "title": "陌上桑",
    "authorName": "无名氏",
    "authorId": "cadf00a8b1c2a296d41d8cd9d41d8cd9",
    "dynasty": "汉",
    "content": [
      "日出东南隅，照我秦氏楼。秦氏有好女，自名为罗敷。罗敷喜蚕桑，采桑城南隅。青丝为笼系，桂枝为笼钩。头上倭堕髻，耳中明月珠。缃绮为下裙，紫绮为上襦。行者见罗敷，下担捋髭须。少年见罗敷，脱帽著帩头。耕者忘其犁，锄者忘其锄。来归相怨怒，但坐观罗敷。",
      "使君从南来，五马立踟蹰。使君遣吏往，问是谁家姝。",
      "「秦氏有好女，自名为罗敷。」",
      "「罗敷年几何？」",
      "「二十尚不足，十五颇有馀。」",
      "使君谢罗敷：「宁可共载不？」",
      "罗敷前致辞：「使君一何愚！使君自有妇，罗敷自有夫。东方千馀骑，夫婿居上头。何用识夫婿？白马从骊驹。青丝系马尾，黄金络马头；腰中辘轳剑，可直千万馀。十五府小吏，二十朝大夫，三十侍中郎，四十专城居。为人洁白皙，鬑鬑颇有须。盈盈公府步，冉冉府中趋。坐中数千人，皆言夫婿殊。」"
    ]
  },
  {
    "id": "cadf00a8b1c2a2963dfdb0d555ac2cba",
    "title": "上邪",
    "authorName": "无名氏",
    "authorId": "cadf00a8b1c2a296d41d8cd9d41d8cd9",
    "dynasty": "汉",
    "content": [
      "上邪，",
      "我欲与君相知，",
      "长命无绝衰。",
      "山无陵，",
      "江水为竭。",
      "冬雷震震，",
      "夏雨雪。",
      "天地合，",
      "乃敢与君绝。"
    ]
  },
  {
    "id": "cadf00a8b1c2a2960fc64e8fa5e2bbb8",
    "title": "上山采蘼芜",
    "authorName": "无名氏",
    "authorId": "cadf00a8b1c2a296d41d8cd9d41d8cd9",
    "dynasty": "汉",
    "content": [
      "上山采蘼芜，下山逢故夫。",
      "长跪问故夫，新人复何如？",
      "新人虽言好，未若故人姝。",
      "颜色类相似，手爪不相如。",
      "新人从门入，故人从閤去。",
      "新人工织缣，故人工织素。",
      "织缣日一匹，织素五丈余。",
      "将缣来比素，新人不如故。"
    ]
  },
  {
    "id": "cadf00a8b1c2a296f7b478f2721a00ee",
    "title": "十五从军征",
    "authorName": "无名氏",
    "authorId": "cadf00a8b1c2a296d41d8cd9d41d8cd9",
    "dynasty": "汉",
    "content": [
      "十五从军征，八十始得归。",
      "道逢乡里人，家中有阿谁？",
      "遥看是君家，松柏冢累累。",
      "兔从狗窦入，雉从梁上飞。",
      "中庭生旅谷，井上生旅葵。",
      "舂谷持作饭，采葵持作羹。",
      "羹饭一时熟，不知贻阿谁。",
      "出门东向看，泪落沾我衣。"
    ]
  },
  {
    "id": "cadf00a8b1c2a296f6a76f67a85613a9",
    "title": "越人土风歌",
    "authorName": "无名氏",
    "authorId": "cadf00a8b1c2a296d41d8cd9d41d8cd9",
    "dynasty": "汉",
    "content": [
      "其山崔巍以嵯峨，其水溢遝而扬波，其人厽砢而英多。"
    ]
  },
  {
    "id": "cadf00a8b1c2a2966a5b408518be75c1",
    "title": "汉双鱼铜洗铭",
    "authorName": "无名氏",
    "authorId": "cadf00a8b1c2a296d41d8cd9d41d8cd9",
    "dynasty": "汉",
    "content": [
      "富贵昌，宜侯王，大吉羊。"
    ]
  },
  {
    "id": "cadf00a8b1c2a296322f24d23778fcc7",
    "title": "汉元光镜铭",
    "authorName": "无名氏",
    "authorId": "cadf00a8b1c2a296d41d8cd9d41d8cd9",
    "dynasty": "汉",
    "content": [
      "汉造作尚方明竟，幽炼三商。周照无极，山海光明，长乐未央。",
      "富且昌，宜侯王。□命长寿，官位至三公。寿如东王父，西王母仙人。"
    ]
  },
  {
    "id": "cadf00a8b1c2a296322f24d20f8c43cf",
    "title": "汉元光镜铭",
    "authorName": "无名氏",
    "authorId": "cadf00a8b1c2a296d41d8cd9d41d8cd9",
    "dynasty": "汉",
    "content": [
      "元光作竟，幽炼三商。"
    ]
  },
  {
    "id": "cadf00a8b1c2a2963716067a379c40fc",
    "title": "汉王氏镜铭",
    "authorName": "无名氏",
    "authorId": "cadf00a8b1c2a296d41d8cd9d41d8cd9",
    "dynasty": "汉",
    "content": [
      "王氏作竟百采服，多贺新家人民息。",
      "官位普照天下复，风雨时节五谷熟。",
      "长保二亲子孙力，传告后世乐无极。"
    ]
  },
  {
    "id": "cadf00a8b1c2a296e48ec10fc08eb833",
    "title": "汉青盖镜铭",
    "authorName": "无名氏",
    "authorId": "cadf00a8b1c2a296d41d8cd9d41d8cd9",
    "dynasty": "汉",
    "content": [
      "青盖作竟四夷服，多贺国家人民息。",
      "胡虏殄灭天下复，风雨时节五谷熟。",
      "长保二亲得天力，传告后世乐无极。"
    ]
  },
  {
    "id": "cadf00a8b1c2a2969756de524c3a61dc",
    "title": "汉宜文章镜铭",
    "authorName": "无名氏",
    "authorId": "cadf00a8b1c2a296d41d8cd9d41d8cd9",
    "dynasty": "汉",
    "content": [
      "炼冶铜华清而明，以之为镜而宜文章。乃延年益寿去不羊，与天毋极而日月之光。",
      "毋相忘。"
    ]
  },
  {
    "id": "cadf00a8b1c2a296baec6059bb05b942",
    "title": "吴永安五年镜铭",
    "authorName": "无名氏",
    "authorId": "cadf00a8b1c2a296d41d8cd9d41d8cd9",
    "dynasty": "汉",
    "content": [
      "明镜百炼师命长。常富贵，乐未央，宜侯王。"
    ]
  },
  {
    "id": "cadf00a8b1c2a2965302a59207124aed",
    "title": "古相思曲",
    "authorName": "无名氏",
    "authorId": "cadf00a8b1c2a296d41d8cd9d41d8cd9",
    "dynasty": "汉",
    "content": [
      "君似明月我似雾，雾随月隐空留露。",
      "君善抚琴我善舞，曲终人离心若堵。",
      "只缘感君一回顾，使我思君朝与暮。",
      "魂随君去终不悔，绵绵相思为君苦。",
      "相思苦，凭谁诉？遥遥不知君何处。",
      "扶门切思君之嘱，登高望断天涯路。",
      "十三与君初相识，王侯宅里弄丝竹。",
      "只缘感君一回顾，使我思君朝与暮。",
      "再见君时妾十五，且为君作霓裳舞。",
      "可叹年华如朝露，何时衔泥巢君屋？"
    ]
  },
  {
    "id": "cadf00a8b1c2a2967583097b8ea189f8",
    "title": "陇西行·天上何所有",
    "authorName": "无名氏",
    "authorId": "cadf00a8b1c2a296d41d8cd9d41d8cd9",
    "dynasty": "汉",
    "content": [
      "天上何所有，历历种白榆。",
      "桂树夹道生，青龙对道隅。",
      "凤凰鸣啾啾，一母将九雏。",
      "顾视世间人，为乐甚独殊。",
      "好妇出迎客，颜色正敷愉。",
      "伸腰再拜跪，问客平安不。",
      "请客北堂上，坐客毡氍毹。",
      "清白各异樽，酒上正华疏。",
      "酌酒持与客，客言主人持。",
      "却略再拜跪，然后持一杯。",
      "谈笑未及竟，左顾敕中厨。",
      "促令办粗饭，慎莫使稽留。",
      "废礼送客出，盈盈府中趋。",
      "送客亦不远，足不过门枢。",
      "娶妇得如此，齐姜亦不如。",
      "健妇持门户，一胜一丈夫。"
    ]
  },
  {
    "id": "cadf00a8b1c2a296e453a83f0d2b2cbf",
    "title": "近代吴歌欢闻",
    "authorName": "无名氏",
    "authorId": "cadf00a8b1c2a296d41d8cd9d41d8cd9",
    "dynasty": "汉",
    "content": [
      "遥遥天无柱。流漂萍无根。",
      "单身如萤火。持底报郎恩。"
    ]
  },
  {
    "id": "cadf00a8b1c2a2965520ebf574461339",
    "title": "日出入",
    "authorName": "无名氏",
    "authorId": "cadf00a8b1c2a296d41d8cd9d41d8cd9",
    "dynasty": "汉",
    "content": [
      "日出入安穷。时世不与人同。",
      "故春非我春。夏非我夏。",
      "秋非我秋。冬非我冬。",
      "泊如四海之池。遍观是耶谓何。",
      "吾知所乐。独乐六龙。",
      "六龙之调。使我心若。",
      "訾黄其何不徕下。"
    ]
  },
  {
    "id": "cadf00a8b1c2a296e83a8f0072c4bab5",
    "title": "别诗·有鸟西南飞",
    "authorName": "无名氏",
    "authorId": "cadf00a8b1c2a296d41d8cd9d41d8cd9",
    "dynasty": "汉",
    "content": [
      "有鸟西南飞，熠熠似苍鹰。",
      "朝发天北隅，暮闻日南陵。",
      "欲寄一言去，托之笺彩缯。",
      "因风附轻翼，以遗心蕴蒸。",
      "鸟辞路悠长，羽翼不能胜。",
      "意欲从鸟逝，驽马不可乘。"
    ]
  },
  {
    "id": "cadf00a8b1c2a29600cbe59a787cdab2",
    "title": "采葵莫伤根",
    "authorName": "无名氏",
    "authorId": "cadf00a8b1c2a296d41d8cd9d41d8cd9",
    "dynasty": "汉",
    "content": [
      "采葵莫伤根，伤根葵不生。",
      "结交莫羞贫，羞贫友不成。",
      "甘瓜抱苦蒂，美枣生荆棘。",
      "利傍有倚刀，贪人还自贼。"
    ]
  },
  {
    "id": "cadf00a8b1c2a2967c137eb5100777a2",
    "title": "苏武诗四首·其一",
    "authorName": "无名氏",
    "authorId": "cadf00a8b1c2a296d41d8cd9d41d8cd9",
    "dynasty": "汉",
    "content": [
      "骨肉缘枝叶，结交亦相因。",
      "四海皆兄弟，谁为行路人。",
      "况我连枝树，与子同一身。",
      "昔为鸳与鸯，今为参与辰。",
      "昔者常相近，邈若胡与秦。",
      "惟念当离别，恩情日以新。",
      "鹿鸣思野草，可以喻嘉宾。",
      "我有一樽酒，欲以赠远人。",
      "愿子留斟酌，叙此平生亲。"
    ]
  },
  {
    "id": "cadf00a8b1c2a29678eb7c5e2eda251d",
    "title": "苏武诗四首·其二",
    "authorName": "无名氏",
    "authorId": "cadf00a8b1c2a296d41d8cd9d41d8cd9",
    "dynasty": "汉",
    "content": [
      "结发为夫妻，恩爱两不疑。",
      "欢娱在今夕，嬿婉及良时。",
      "征夫怀往路，起视夜何其。",
      "参辰皆已没，去去从此辞。",
      "行役在战场，相见未有期。",
      "握手一长叹，泪为生别滋。",
      "努力爱春华，莫忘欢乐时。",
      "生当复来归，死当长相思。"
    ]
  },
  {
    "id": "cadf00a8b1c2a2967d4a47dc298c7cc2",
    "title": "苏武诗四首·其三",
    "authorName": "无名氏",
    "authorId": "cadf00a8b1c2a296d41d8cd9d41d8cd9",
    "dynasty": "汉",
    "content": [
      "黄鹄一远别，千里顾徘徊。",
      "胡马失其群，思心常依依。",
      "何况双飞龙，羽翼临当乖。",
      "幸有弦歌曲，可以喻中怀。",
      "请为游子吟，泠泠一何悲。",
      "丝竹厉清声，慷慨有余哀。",
      "长歌正激烈，中心怆以摧。",
      "欲展清商曲，念子不能归。",
      "俯仰内伤心，泪下不可挥。",
      "愿为双黄鹄，送子俱远飞。"
    ]
  },
  {
    "id": "cadf00a8b1c2a296ee557380d028f0cb",
    "title": "苏武诗四首·其四",
    "authorName": "无名氏",
    "authorId": "cadf00a8b1c2a296d41d8cd9d41d8cd9",
    "dynasty": "汉",
    "content": [
      "烛烛晨明月，馥馥秋兰芳。",
      "芬馨良夜发，随风闻我堂。",
      "征夫怀远路，游子恋故乡。",
      "寒冬十二月，晨起践严霜。",
      "俯观江汉流，仰视浮云翔。",
      "良友远别离，各在天一方。",
      "山海隔中州，相去悠且长。",
      "嘉会难再遇，欢乐殊未央。",
      "愿君崇令德，随时爱景光。"
    ]
  },
  {
    "id": "cadf00a8b1c2a2963ecdb7494fb49142",
    "title": "古诗",
    "authorName": "无名氏",
    "authorId": "cadf00a8b1c2a296d41d8cd9d41d8cd9",
    "dynasty": "汉",
    "content": [
      "步出城东门，遥望江南路。",
      "前日风雪中，故人从此去。",
      "我欲渡河水，河水深无梁。",
      "愿为双黄鹄，高飞还故乡。"
    ]
  },
  {
    "id": "cadf00a8b1c2a296ed74c843dc2371b4",
    "title": "无题",
    "authorName": "无名氏",
    "authorId": "cadf00a8b1c2a296d41d8cd9d41d8cd9",
    "dynasty": "汉",
    "content": [
      "吴王好剑客，百姓多疮瘢。",
      "楚王好细腰，宫中多饿死。"
    ]
  },
  {
    "id": "cadf00a8b1c2a296a2a733c37c71f02f",
    "title": "橘柚垂华实",
    "authorName": "无名氏",
    "authorId": "cadf00a8b1c2a296d41d8cd9d41d8cd9",
    "dynasty": "汉",
    "content": [
      "橘柚垂华实，乃在深山侧。",
      "闻君好我甘，窃独自雕饰。",
      "委身玉盘中，历年冀见食。",
      "芳菲不相投，青黄忽改色。",
      "人倘欲我知，因君为羽翼。"
    ]
  },
  {
    "id": "cadf00a8b1c2a2967d1c9d10ee8a9e7c",
    "title": "鸡鸣",
    "authorName": "无名氏",
    "authorId": "cadf00a8b1c2a296d41d8cd9d41d8cd9",
    "dynasty": "汉",
    "content": [
      "鸡鸣高树颠，狗吠深宫中。",
      "荡子何所之？天下方太平。",
      "刑法非有贷，柔协正乱名。",
      "黄金为君门，璧玉为轩堂。",
      "上有双樽酒，作使邯郸倡。",
      "刘王碧青甓，后出郭门王。",
      "舍后有方池，池中双鸳鸯。",
      "鸳鸯七十二，罗列自成行。",
      "鸣声何啾啾，闻我殿东厢。",
      "兄弟四五人，皆为侍中郎。",
      "五日一时来，观者满路傍。",
      "黄金络马头，颎颎何煌煌！",
      "桃生露井上，李树生桃傍。",
      "虫来啮桃根，李树代桃僵。",
      "树木身相代，兄弟还相忘。"
    ]
  },
  {
    "id": "cadf00a8b1c2a296154b25cc16a9c926",
    "title": "神农本草经·上品·木部·榆皮",
    "authorName": "无名氏",
    "authorId": "cadf00a8b1c2a296d41d8cd9d41d8cd9",
    "dynasty": "汉",
    "content": [
      "味甘平。",
      "主大小便不通，利水道，除邪气，久服，轻身不饥，其实尤良。一名零榆。生山谷。",
      "《名医》曰：生颍川，三月采皮，取白，暴干，八月采实。",
      "案《说文》云：榆，白枌，榆也；《广雅》云：柘榆，梗榆也；《尔雅》云：榆，白枌；郭璞云：枌榆先生叶，却着荚，皮色白，又工荎.郭璞云：令云刺榆；《毛诗》云：东门之枌，《传》云枌，白榆也；又山有《传》云：枢荎也；陆玑云：其针刺如柘，其叶如榆。渝为茹，美滑如白榆之类，有十种，叶皆相似，皮及木理异矣。"
    ]
  },
  {
    "id": "cadf00a8b3d56c175844d02002f30ff3",
    "title": "饮马长城窟行",
    "authorName": "蔡邕",
    "authorId": "cadf00a8b3d56c1765ded53558a2fc6e",
    "dynasty": "汉",
    "content": [
      "青青河边草，绵绵思远道。",
      "远道不可思，宿昔梦见之。",
      "梦见在我傍，忽觉在他乡。",
      "他乡各异县，展转不可见。",
      "枯桑知天风，海水知天寒。",
      "入门各自媚，谁肯相为言。",
      "客从远方来，遗我双鲤鱼。",
      "呼儿烹鲤鱼，中有尺素书。",
      "长跪读素书，书中竟何如。",
      "上有加餐食，下有长相忆。"
    ]
  },
  {
    "id": "cadf00a8b3d56c17f4578269f416cda3",
    "title": "歌",
    "authorName": "蔡邕",
    "authorId": "cadf00a8b3d56c1765ded53558a2fc6e",
    "dynasty": "汉",
    "content": [
      "练余心兮浸太清。涤秽浊兮存正灵。和液畅兮神气宁。情志泊兮心亭亭。",
      "嗜欲息兮无由生。踔宇宙而遗俗兮眇翩翩而独征。"
    ]
  },
  {
    "id": "cadf00a8b3d56c1777aa62caf337145f",
    "title": "翠鸟诗",
    "authorName": "蔡邕",
    "authorId": "cadf00a8b3d56c1765ded53558a2fc6e",
    "dynasty": "汉",
    "content": [
      "庭陬有若榴，绿叶含丹荣。",
      "翠鸟时来集，振翼修形容。",
      "回顾生碧色，动摇扬缥青。",
      "幸脱虞人机，得亲君子庭。",
      "驯心托君素，雌雄保百龄。"
    ]
  },
  {
    "id": "cadf00a8b3d56c1704c3c6f94a535076",
    "title": "酸枣令刘熊碑诗",
    "authorName": "蔡邕",
    "authorId": "cadf00a8b3d56c1765ded53558a2fc6e",
    "dynasty": "汉",
    "content": [
      "清和穆铄。",
      "宋惟乾川。",
      "惟狱降灵。",
      "笃生我君。",
      "服骨睿圣。",
      "允钟厥醇。",
      "诞生歧嶷。",
      "言协典坟。",
      "懿德震耀。",
      "孝行通神。",
      "动履规绳。",
      "文彰彪缤。",
      "成是正服。",
      "以道德民。"
    ]
  },
  {
    "id": "cadf00a8b3d56c1704c3c6f94dfe4a09",
    "title": "酸枣令刘熊碑诗",
    "authorName": "蔡邕",
    "authorId": "cadf00a8b3d56c1765ded53558a2fc6e",
    "dynasty": "汉",
    "content": [
      "有父子然后有君臣。",
      "理财正辞。",
      "束帛戋戋。",
      "□梦刻像。",
      "鹤鸣一震。",
      "天临保汉。",
      "实生□勋。",
      "明试赋授。",
      "夷夏已亲。",
      "嘉锡来抚。",
      "潜化如神。",
      "其神伊何。",
      "录不伤人。"
    ]
  },
  {
    "id": "cadf00a8b3d56c1704c3c6f93ad9acaf",
    "title": "酸枣令刘熊碑诗",
    "authorName": "蔡邕",
    "authorId": "cadf00a8b3d56c1765ded53558a2fc6e",
    "dynasty": "汉",
    "content": [
      "猗欤明哲。",
      "秉道之枢。",
      "养□之福。",
      "匪德之隅。",
      "渊乎其长。",
      "涣乎成功。",
      "政暇民豫。",
      "新我□通。",
      "用行则达。",
      "以诱我邦。",
      "赖兹刘父。",
      "用说其蒙。",
      "泽零年丰。",
      "黔首歌颂。"
    ]
  },
  {
    "id": "cadf00a8b3d56c17c7e16182bfb71382",
    "title": "答对元式诗",
    "authorName": "蔡邕",
    "authorId": "cadf00a8b3d56c1765ded53558a2fc6e",
    "dynasty": "汉",
    "content": [
      "伊余有行，爰戾兹邦。",
      "先进博学，同类率从。",
      "济济群彦，如云如龙。",
      "君子博文，贻我德音。",
      "辞之集矣，穆如清风。"
    ]
  },
  {
    "id": "cadf00a8b3d56c17ff6038996797421b",
    "title": "答卜元嗣诗",
    "authorName": "蔡邕",
    "authorId": "cadf00a8b3d56c1765ded53558a2fc6e",
    "dynasty": "汉",
    "content": [
      "斌斌硕人，贻我以文。",
      "辱此休辞，非余所希。",
      "敢不酬答，赋诵以归。"
    ]
  },
  {
    "id": "cadf00a8b9ec29efadf5a0fe18c56a17",
    "title": "答客诗",
    "authorName": "桓麟",
    "authorId": "cadf00a8b9ec29efd1457b72d1457b72",
    "dynasty": "汉",
    "content": [
      "邈矣甘罗，超等绝伦。",
      "伊彼杨乌，命世称贤。",
      "嗟予蠢弱，殊才伟年。",
      "仰惭二子，俯愧过言。"
    ]
  },
  {
    "id": "cadf00a8bafca2732d91e293da1d99c5",
    "title": "答秦嘉诗",
    "authorName": "徐淑",
    "authorId": "cadf00a8bafca273d1457b72d1457b72",
    "dynasty": "汉",
    "content": [
      "妾身兮不令，婴疾兮来归。",
      "沉滞兮家门，历时兮不差。",
      "旷废兮侍觐，情敬兮有违。",
      "君今兮奉命，远适兮京师。",
      "悠悠兮离别，无因兮叙怀。",
      "瞻望兮踊跃，伫立兮徘徊。",
      "思君兮感结，梦想兮容辉。",
      "君发兮引迈，去我兮日乖。",
      "恨无兮羽翼，高飞兮相追。",
      "长吟兮永叹，泪下兮沾衣。"
    ]
  },
  {
    "id": "cadf00a8c383955af457826939fa672a",
    "title": "歌",
    "authorName": "赵岐",
    "authorId": "cadf00a8c383955a8f7cd88c757b505c",
    "dynasty": "汉",
    "content": [
      "国有逸民。姓赵氏名嘉。有志无时。命也奈何。"
    ]
  },
  {
    "id": "cadf00a8c47b585d9b0060ab52ff832d",
    "title": "自劾诗",
    "authorName": "韦玄成",
    "authorId": "cadf00a8c47b585dd1457b7293a96fc7",
    "dynasty": "汉",
    "content": [
      "赫矣我祖，侯于豕韦。",
      "赐命建伯，有殷以绥。",
      "厥绩既昭，车服有常。",
      "朝宗商邑，四牡翔翔。",
      "德之令显，庆流于裔。",
      "宗周至汉，群后历世。",
      "肃肃楚傅，辅翼元夷。",
      "厥驷有庸，惟慎惟祗。",
      "嗣王孔佚，越迁于邹。",
      "五世圹僚，至我节侯。",
      "惟我节侯，显德遐闻。",
      "左右昭宣，五品以训。",
      "既耇致位，惟懿惟奂。",
      "厥赐祁祁，百金洎馆。",
      "国彼扶阳，在京之东。",
      "惟帝是留，政谋是从。",
      "绎绎六辔，是列是理。",
      "威仪济济，朝享天子。",
      "天子穆穆，是宗是师。",
      "四方遐尔，观国之辉。",
      "茅土之继，在我俊兄。",
      "惟我俊兄，是让是形。",
      "于休厥德，于赫有声。",
      "致我小子，越留于京。",
      "惟我小子，不肃会同。",
      "媠彼车服，黜此附庸。",
      "赫赫显爵，自我队之。",
      "微微附庸，自我招之。",
      "谁能忍愧，寄之我颜。",
      "谁将遐征，从之夷蛮。",
      "于赫三事，匪俊匪作。",
      "于蔑小子，终焉其度。",
      "谁谓华高，企其齐而。",
      "谁谓德难，厉其庶而。",
      "嗟我小子，于贰其尤。",
      "队彼令声，申此择辞。",
      "四方群后，我监我视。",
      "威仪车服，唯肃是履。"
    ]
  },
  {
    "id": "cadf00a8c47b585da141fe2f85a51194",
    "title": "戒子孙诗",
    "authorName": "韦玄成",
    "authorId": "cadf00a8c47b585dd1457b7293a96fc7",
    "dynasty": "汉",
    "content": [
      "于肃君子，既令厥德。",
      "仪服此恭，棣棣其则。",
      "咨余小子，既德靡逮。",
      "曾是车服，荒嫚以队。",
      "明明天子，俊德烈烈。",
      "不遂我遗，恤我九列。",
      "我既兹恤，惟夙惟夜。",
      "畏忌是申，供事靡惰。",
      "天子我监，登我三事。",
      "顾我伤队，爵复我旧。",
      "我既此登，望我旧阶。",
      "先后兹度，涟涟孔怀。",
      "司直御事，我熙我盛。",
      "群公百僚，我嘉我庆。",
      "于异卿士，非同我心。",
      "三事惟艰，莫我肯矜。",
      "赫赫三事，力虽此毕。",
      "非我所度，退其罔日。",
      "昔我之队，畏不此居。",
      "今我度兹，戚戚其惧。",
      "嗟我后人，命其靡常。",
      "靖享尔位，瞻仰靡荒。",
      "慎尔会同，戒尔车服。",
      "无媠尔仪，以保尔域。",
      "尔无我视，不慎不整。",
      "我之此复，惟禄之幸。",
      "于戏后人，惟肃惟栗。",
      "无忝显祖，以蕃汉室。"
    ]
  },
  {
    "id": "cadf00a8c74ee92a6178ef4ce0d52a07",
    "title": "悲歌",
    "authorName": "刘辩",
    "authorId": "cadf00a8c74ee92abf822969cfecdb27",
    "dynasty": "汉",
    "content": [
      "天道易兮我何艰。弃万乘兮退守蕃。逆臣见迫兮命不延。逝将去汝兮适幽玄。"
    ]
  },
  {
    "id": "cadf00a8c9a8ba1c9f2c43f0ac2c5d5a",
    "title": "射乌辞",
    "authorName": "王吉",
    "authorId": "cadf00a8c9a8ba1cd1457b72d7d512da",
    "dynasty": "汉",
    "content": [
      "乌乌哑哑。引弓射。洞左腋。陛下寿万年。臣为二千石。"
    ]
  },
  {
    "id": "cadf00a8ca8dd8997ce108856b7c62d8",
    "title": "白头吟",
    "authorName": "卓文君",
    "authorId": "cadf00a8ca8dd899d41d8cd9d41d8cd9",
    "dynasty": "汉",
    "content": [
      "皑如山上雪，皎若云间月。",
      "闻君有两意，故来相决绝。",
      "今日斗酒会，明旦沟水头。",
      "躞蹀御沟上，沟水东西流。",
      "凄凄复凄凄，嫁娶不须啼。",
      "愿得一心人，白头不相离。",
      "竹竿何袅袅，鱼尾何簁簁。",
      "男儿重意气，何用钱刀为。"
    ]
  },
  {
    "id": "cadf00a8ca8dd899f679217182f06c22",
    "title": "怨郎诗",
    "authorName": "卓文君",
    "authorId": "cadf00a8ca8dd899d41d8cd9d41d8cd9",
    "dynasty": "汉",
    "content": [
      "一朝别后，二地相悬。",
      "只说是三四月，又谁知五六年？",
      "七弦琴无心弹，八行书无可传。",
      "九连环从中折断，十里长亭望眼欲穿。",
      "百思想，千系念，万般无奈把郎怨。",
      "万语千言说不完，百无聊赖，十依栏杆。",
      "重九登高看孤雁，八月仲秋月圆人不圆。",
      "七月半，秉烛烧香问苍天，",
      "六月三伏天，人人摇扇我心寒。",
      "五月石榴红似火，偏遇阵阵冷雨浇花端。",
      "四月枇杷未黄，我欲对镜心意乱。",
      "忽匆匆，三月桃花随水转。",
      "飘零零，二月风筝线儿断。",
      "噫，郎呀郎，巴不得下一世，你为女来我做男。"
    ]
  },
  {
    "id": "cadf00a8caa9deab3578e1241f875539",
    "title": "起舞歌",
    "authorName": "唐姬",
    "authorId": "cadf00a8caa9deabd1457b72d1457b72",
    "dynasty": "汉",
    "content": [
      "皇天崩兮后土颓。身为帝王兮命夭摧。死生路异兮从此乖。奈我茕独兮心中哀。"
    ]
  },
  {
    "id": "cadf00a8cab61fbc9083ba2c2364a9f7",
    "title": "怨旷思惟歌",
    "authorName": "王嫱",
    "authorId": "cadf00a8cab61fbcd1457b72d1457b72",
    "dynasty": "汉",
    "content": [
      "秋木萋萋，其叶萎黄。",
      "有鸟爰止，集于苞桑。",
      "养育毛羽，形容生光。",
      "既得升云，获幸帷房。",
      "离宫绝旷，身体摧藏。",
      "志念抑沉，不得颉颃。",
      "虽得喂食，心有徊徨。",
      "我独伊何，来往变常。",
      "翩翩之燕，远集西羌。",
      "高山峨峨，河水泱泱。",
      "父兮母兮，道里悠长。",
      "鸣呼哀哉，忧心恻伤。"
    ]
  },
  {
    "id": "cadf00a8cab61fbc1f30ff1bb5218be3",
    "title": "怨词",
    "authorName": "王嫱",
    "authorId": "cadf00a8cab61fbcd1457b72d1457b72",
    "dynasty": "汉",
    "content": [
      "秋木萋萋，其叶萎黄，有鸟处山，集于苞桑。",
      "养育毛羽，形容生光，既得行云，上游曲房。",
      "离宫绝旷，身体摧藏，志念没沉，不得颉颃。",
      "虽得委禽，心有徊惶，我独伊何，来往变常。",
      "翩翩之燕，远集西羌，高山峨峨，河水泱泱。",
      "父兮母兮，进阻且长，呜呼哀哉！忧心恻伤。"
    ]
  },
  {
    "id": "cadf00a8ce974814227461453ef486ed",
    "title": "招商歌",
    "authorName": "刘宏",
    "authorId": "cadf00a8ce9748141c9ac015a2557a7b",
    "dynasty": "汉",
    "content": [
      "凉风起兮日照渠。青荷书偃叶夜舒。惟日不足乐有馀。",
      "清丝流管歌玉凫。千年万岁嘉难逾。"
    ]
  },
  {
    "id": "cadf00a8cf8b56aeb440fc65592f7c7b",
    "title": "武德舞歌诗",
    "authorName": "刘苍",
    "authorId": "cadf00a8cf8b56aed1457b72fe9fc289",
    "dynasty": "汉",
    "content": [
      "于穆世庙，肃雍显清。",
      "俊乂翼翼，秉文之成。",
      "越序上帝，骏奔来宁。",
      "建立三雍，封禅泰山。",
      "章明图谶，放唐之文。",
      "休矣惟德，罔射协同。",
      "本支百世，永保厥功。"
    ]
  },
  {
    "id": "cadf00a8dc1a924de54d509afc043fe2",
    "title": "楚辞·惜誓",
    "authorName": "贾谊",
    "authorId": "cadf00a8dc1a924d48e3f8ee714bf3b1",
    "dynasty": "汉",
    "content": [
      "惜余年老而日衰兮，岁忽忽而不反。",
      "登苍天而高举兮，历众山而日远。",
      "观江河之纡曲兮，离四海之沾濡。",
      "攀北极而一息兮，吸沆瀣以充虚。",
      "飞朱鸟使先驱兮，驾太一之象舆。",
      "苍龙蚴虬于左骖兮，白虎骋而为右騑。",
      "建日月以为盖兮，载玉女于后车。",
      "驰骛于杳冥之中兮，休息虖昆仑之墟。",
      "乐穷极而不厌兮，愿从容虖神明。",
      "涉丹水而驼骋兮，右大夏之遗风。",
      "黄鹄之一举兮，知山川之纡曲。",
      "再举兮，睹天地之圜方。",
      "临中国之众人兮，托回飙乎尚羊。",
      "乃至少原之野兮，赤松王乔皆在旁。",
      "二子拥瑟而调均兮，余因称乎清商。",
      "澹然而自乐兮，吸众气而翱翔。",
      "念我长生而久仙兮，不如反余之故乡。",
      "黄鹄后时而寄处兮，鸱枭群而制之。",
      "神龙失水而陆居兮，为蝼蚁之所裁。",
      "夫黄鹄神龙犹如此兮，况贤者之逢乱世哉！",
      "寿冉冉而日衰兮，固儃回而不息。",
      "俗流从而不止兮，众枉聚而矫直。",
      "或偷合而苟进兮，或隐居而深藏。",
      "苦称量之不审兮，同权概而就衡。",
      "或推移而苟容兮，或直言之谔谔。",
      "伤诚是之不察兮，并纫茅丝以为索。",
      "方世俗之幽昏兮，眩白黑之美恶。",
      "放山渊之龟玉兮，相与贵夫砾石。",
      "梅伯数谏而至醢兮，来革顺志而用国。",
      "悲仁人之尽节兮，反为小人之所贼。",
      "比干忠谏而剖心兮，箕子被发而佯狂。",
      "水背流而源竭兮，木去根而不长。",
      "非重躯以虑难兮，惜伤身之无功。",
      "已矣哉！",
      "独不见夫鸾凤之高翔兮，乃集大皇之壄。",
      "循四极而回周兮，见盛德而后下。",
      "彼圣人之神德兮，远浊世而自藏。",
      "使麒麟可得羁而系兮，又何以异虖犬羊？"
    ]
  },
  {
    "id": "cadf00a8de3daeaee89ab4c4a56089c2",
    "title": "赞贾逵诗",
    "authorName": "刘珍",
    "authorId": "cadf00a8de3daeaed1457b72069059b7",
    "dynasty": "汉",
    "content": [
      "摛藻扬晖，如山如云。",
      "世有令闻，以迄于君。"
    ]
  },
  {
    "id": "cadf00a8e00313573980d0dd5dc50e6f",
    "title": "神汉桂阳太守周府君碑铭",
    "authorName": "郭苍",
    "authorId": "cadf00a8e0031357d1457b72d1457b72",
    "dynasty": "汉",
    "content": [
      "乾坤剖兮建两仪，刚柔分兮有险夷。咨中岳兮据崔嵬，叹衡林兮独倾亏。",
      "增陊峭兮甚䧢陁，鲧莫涉兮禹不窥。仰王禽兮又崎危，俯泷渊兮怛以悲，岸参天兮无路蹊。",
      "石纵横兮流洄洄，波隆隆兮声若雷。或抱货兮以从利，或追恩兮以赴义。",
      "泛舟楫兮有不避，沉躬躯兮有玄池。委性命兮于芒绳，潜寒慄兮不皇计，泛随流兮殆忘归。",
      "懿贤后兮发垩英，闵不通兮治斯溪。蹶巨石兮以湮填，开切促兮导曲机，推六泷兮弱其势。",
      "遏泌汨兮散其波，威怒定兮混灡灡，息聊啾兮逝□□。",
      "□□□兮蛟龙藏，陆夫唱兮舻人歌，名冠世兮超逾伦。",
      "今称扬兮铿流沙，功斐斐兮镇海裔，君乎君乎寿不訾。"
    ]
  },
  {
    "id": "cadf00a8e37a86d117cf2418fdb83f1c",
    "title": "步出夏门行·其四·龟虽寿",
    "authorName": "曹操",
    "authorId": "cadf00a8e37a86d12a79ea27ec8ce6ab",
    "dynasty": "汉",
    "content": [
      "神龟虽寿，犹有竟时。",
      "腾蛇乘雾，终为土灰。",
      "老骥伏枥，志在千里；",
      "烈士暮年，壮心不已。",
      "盈缩之期，不但在天；",
      "养怡之福，可得永年。",
      "幸甚至哉！歌以咏志。"
    ]
  },
  {
    "id": "cadf00a8e37a86d17d5ba1d512604646",
    "title": "步出夏门行·其一·观沧海",
    "authorName": "曹操",
    "authorId": "cadf00a8e37a86d12a79ea27ec8ce6ab",
    "dynasty": "汉",
    "content": [
      "东临碣石，以观沧海。",
      "水何澹澹，山岛竦峙。",
      "树木丛生，百草丰茂。",
      "秋风萧瑟，洪波涌起。",
      "日月之行，若出其中；",
      "星汉灿烂，若出其里。",
      "幸甚至哉！歌以咏志。"
    ]
  },
  {
    "id": "cadf00a8e37a86d13ce67f5545582954",
    "title": "短歌行二首（其一）",
    "authorName": "曹操",
    "authorId": "cadf00a8e37a86d12a79ea27ec8ce6ab",
    "dynasty": "汉",
    "content": [
      "对酒当歌，人生几何？",
      "譬如朝露，去日苦多。",
      "慨当以慷，忧思难忘。",
      "何以解忧？唯有杜康。",
      "青青子衿，悠悠我心。",
      "但为君故，沉吟至今。",
      "呦呦鹿鸣，食野之苹。",
      "我有嘉宾，鼓瑟吹笙。",
      "明明如月，何时可掇？",
      "忧从中来，不可断绝。",
      "越陌度阡，枉用相存。",
      "契阔谈䜩，心念旧恩。",
      "月明星稀，乌鹊南飞。",
      "绕树三匝，何枝可依？",
      "山不厌高，海不厌深。",
      "周公吐哺，天下归心。"
    ]
  },
  {
    "id": "cadf00a8e37a86d1c92a944ea689f48c",
    "title": "蒿里行",
    "authorName": "曹操",
    "authorId": "cadf00a8e37a86d12a79ea27ec8ce6ab",
    "dynasty": "汉",
    "content": [
      "关东有义士，兴兵讨群凶。",
      "初期会盟津，乃心在咸阳。",
      "军合力不齐，踌躇而雁行。",
      "势利使人争，嗣还自相戕。",
      "淮南弟称号，刻玺于北方。",
      "铠甲生虮虱，万姓以死亡。",
      "白骨露于野，千里无鸡鸣。",
      "生民百遗一，念之断人肠。"
    ]
  },
  {
    "id": "cadf00a8e37a86d1a372728b0b34c7a4",
    "title": "薤露行",
    "authorName": "曹操",
    "authorId": "cadf00a8e37a86d12a79ea27ec8ce6ab",
    "dynasty": "汉",
    "content": [
      "惟汉廿二世，所任诚不良。",
      "沐猴而冠带，知小而谋强。",
      "犹豫不敢断，因狩执君王。",
      "白虹为贯日，己亦先受殃。",
      "贼臣持国柄，杀主灭宇京。",
      "荡覆帝基业，宗庙以燔丧。",
      "播越西迁移，号泣而且行。",
      "瞻彼洛城郭，微子为哀伤。"
    ]
  },
  {
    "id": "cadf00a8e37a86d11dd0e64959b2abc2",
    "title": "对酒",
    "authorName": "曹操",
    "authorId": "cadf00a8e37a86d12a79ea27ec8ce6ab",
    "dynasty": "汉",
    "content": [
      "对酒歌，太平时，吏不呼门。",
      "王者贤且明，宰相股肱皆忠良。",
      "咸礼让，民无所争讼。",
      "三年耕有九年储，仓谷满盈。",
      "斑白不负载。",
      "雨泽如此，百谷用成。",
      "却走马，以粪其土田。",
      "爵公侯伯子男，咸爱其民，以黜陟幽明。",
      "子养有若父与兄。",
      "犯礼法，轻重随其刑。",
      "路无拾遗之私。",
      "囹圄空虚，冬节不断。",
      "人耄耋，皆得以寿终。",
      "恩德广及草木昆虫。"
    ]
  },
  {
    "id": "cadf00a8e37a86d16c1afc012212c46a",
    "title": "度关山",
    "authorName": "曹操",
    "authorId": "cadf00a8e37a86d12a79ea27ec8ce6ab",
    "dynasty": "汉",
    "content": [
      "天地间，人为贵。立君牧民，为之轨则。",
      "车辙马迹，经纬四极。黜陟幽明，黎庶繁息。",
      "于铄贤圣，总统邦域。封建五爵，井田刑狱。",
      "有燔丹书，无普赦赎。皋陶甫侯，何有失职？",
      "嗟哉后世，改制易律。劳民为君，役赋其力。",
      "舜漆食器，畔者十国，不及唐尧，采椽不斫。",
      "世叹伯夷，欲以厉俗。侈恶之大，俭为共德。",
      "许由推让，岂有讼曲？兼爱尚同，疏者为戚。"
    ]
  },
  {
    "id": "cadf00a8e37a86d1aa6b8ecac80fe0f1",
    "title": "步出夏门行·其二·冬十月",
    "authorName": "曹操",
    "authorId": "cadf00a8e37a86d12a79ea27ec8ce6ab",
    "dynasty": "汉",
    "content": [
      "孟冬十月，北风徘徊，",
      "天气肃清，繁霜霏霏。",
      "鵾鸡晨鸣，鸿雁南飞，",
      "鸷鸟潜藏，熊罴窟栖。",
      "钱镈停置，农收积场。",
      "逆旅整设，以通贾商。",
      "幸甚至哉！歌以咏志。"
    ]
  },
  {
    "id": "cadf00a8e37a86d148478cd733fc2c4c",
    "title": "苦寒行",
    "authorName": "曹操",
    "authorId": "cadf00a8e37a86d12a79ea27ec8ce6ab",
    "dynasty": "汉",
    "content": [
      "北上太行山，艰哉何巍巍！",
      "羊肠坂诘屈，车轮为之摧。",
      "树木何萧瑟，北风声正悲。",
      "熊罴对我蹲，虎豹夹路啼。",
      "溪谷少人民，雪落何霏霏！",
      "延颈长叹息，远行多所怀。",
      "我心何怫郁，思欲一东归。",
      "水深桥梁绝，中路正徘徊。",
      "迷惑失故路，薄暮无宿栖。",
      "行行日已远，人马同时饥。",
      "担囊行取薪，斧冰持作糜。",
      "悲彼《东山》诗，悠悠使我哀。"
    ]
  },
  {
    "id": "cadf00a8e37a86d1cb6205c529f0fa3b",
    "title": "秋胡行二首",
    "authorName": "曹操",
    "authorId": "cadf00a8e37a86d12a79ea27ec8ce6ab",
    "dynasty": "汉",
    "content": [
      "【其一】",
      "晨上散关山，此道当何难！",
      "牛顿不起，车堕谷间。",
      "坐磐石之上，弹五弦之琴。",
      "作为清角韵，意中迷烦。",
      "歌以言志，晨上散关山。",
      "有何三老公，卒来在我旁。",
      "负揜被裘，似非恒人。",
      "谓卿云何困苦以自怨，",
      "徨徨所欲，来到此间？",
      "歌以言志，有何三老公。",
      "我居昆仑山，所谓者真人。",
      "道深有可得。名山历观，",
      "遨游八极，枕石漱流饮泉。",
      "沉吟不决，遂上升天。",
      "歌以言志，我居昆仑山。",
      "去去不可追，长恨相牵攀。",
      "夜夜安得寐，惆怅以自怜。",
      "正而不谲，辞赋依因。",
      "经传所过，西来所传。",
      "歌以言志，去去不可追。",
      "【其二】",
      "愿登泰华山，神人共远游。",
      "经历昆仑山，到蓬莱。",
      "飘遥八极，与神人俱。",
      "思得神药，万岁为期。",
      "歌以言志，愿登泰华山。",
      "天地何长久！人道居之短。",
      "世言伯阳，殊不知老；",
      "赤松王乔，亦云得道。",
      "得之未闻，庶以寿考。",
      "歌以言志，天地何长久！",
      "明明日月光，何所不光昭！",
      "二仪合圣化，贵者独人不？",
      "万国率土，莫非王臣。",
      "仁义为名，礼乐为荣。",
      "歌以言志，明明日月光。",
      "四时更逝去，昼夜以成岁。",
      "大人先天而天弗违。",
      "不戚年往，忧世不治。",
      "存亡有命，虑之为蚩。",
      "歌以言志，四时更逝去。",
      "戚戚欲何念！欢笑意所之。",
      "壮盛智愚，殊不再来。",
      "爱时进趣，将以惠谁？",
      "泛泛放逸，亦同何为！",
      "歌以言志，戚戚欲何念！"
    ]
  },
  {
    "id": "cadf00a8e37a86d15ad0a5bae7c27b83",
    "title": "短歌行二首（其二）",
    "authorName": "曹操",
    "authorId": "cadf00a8e37a86d12a79ea27ec8ce6ab",
    "dynasty": "汉",
    "content": [
      "周西伯昌，怀此圣德。",
      "三分天下，而有其二。",
      "修奉贡献，臣节不坠。",
      "崇侯谗之，是以拘系。",
      "后见赦原，赐之斧钺，得使征伐。",
      "为仲尼所称，达及德行，犹奉事殷，论叙其美。",
      "齐桓之功，为霸之道。",
      "九合诸侯，一匡天下。",
      "一匡天下，不以兵车。",
      "正而不谲，其德传称。",
      "孔子所叹，并称夷吾，民受其恩。",
      "赐与庙胙，命无下拜。",
      "小白不敢尔，天威在颜咫尺。",
      "晋文亦霸，躬奉天王。",
      "受赐圭瓒，秬鬯彤弓。",
      "卢弓矢千，虎贲三百人。",
      "威服诸侯，师之所尊。",
      "八方闻之，名亚齐桓。",
      "河阳之会，诈称周王，是其名纷葩。"
    ]
  },
  {
    "id": "cadf00a8e37a86d1d9a113aed3fe242a",
    "title": "步出夏门行·序曲·艳",
    "authorName": "曹操",
    "authorId": "cadf00a8e37a86d12a79ea27ec8ce6ab",
    "dynasty": "汉",
    "content": [
      "云行雨步，超越九江之皋。",
      "临观异同，心意怀游豫，不知当复何从？",
      "经过至我碣石，心惆怅我东海。"
    ]
  },
  {
    "id": "cadf00a8e37a86d15a39db7f4e840af8",
    "title": "步出夏门行·其三·土不同",
    "authorName": "曹操",
    "authorId": "cadf00a8e37a86d12a79ea27ec8ce6ab",
    "dynasty": "汉",
    "content": [
      "乡土不同，河朔隆冬。",
      "流澌浮漂，舟船行难。",
      "锥不入地，蘴藾深奥。",
      "水竭不流，冰坚可蹈。",
      "士隐者贫，勇侠轻非。",
      "心常叹怨，戚戚多悲。",
      "幸甚至哉！歌以咏志。"
    ]
  },
  {
    "id": "cadf00a8e37a86d1b55e0e31c539f7c1",
    "title": "谣俗词",
    "authorName": "曹操",
    "authorId": "cadf00a8e37a86d12a79ea27ec8ce6ab",
    "dynasty": "汉",
    "content": [
      "瓮中无斗储，发箧无尺缯。",
      "友来从我贷，不知所以应。"
    ]
  },
  {
    "id": "cadf00a8e37a86d132ccf1affeb1d031",
    "title": "精列",
    "authorName": "曹操",
    "authorId": "cadf00a8e37a86d12a79ea27ec8ce6ab",
    "dynasty": "汉",
    "content": [
      "厥初生，造化之陶物，",
      "莫不有终期，莫不有终期。",
      "圣贤不能免，何为怀此忧？",
      "愿螭龙之驾，思想昆仑居。",
      "思想昆仑居，见期于迂怪。",
      "志意在蓬莱，志意在蓬莱。",
      "周孔圣徂落，会稽以坟丘。",
      "会稽以坟丘，陶陶谁能度？",
      "君子以弗忧，年之暮奈何，时过时来微。"
    ]
  },
  {
    "id": "cadf00a8e37a86d16a9de59e3a6b4961",
    "title": "却东西门行",
    "authorName": "曹操",
    "authorId": "cadf00a8e37a86d12a79ea27ec8ce6ab",
    "dynasty": "汉",
    "content": [
      "鸿雁出塞北，乃在无人乡。",
      "举翅万余里，行止自成行。",
      "冬节食南稻，春日复北翔。",
      "田中有转蓬，随风远飘扬。",
      "长与故根绝，万岁不相当。",
      "奈何此征夫，安得驱四方！",
      "戎马不解鞍，铠甲不离傍。",
      "冉冉老将至，何时反故乡！",
      "神龙藏深泉，猛兽步高冈。",
      "狐死归首丘，故乡安可忘！"
    ]
  },
  {
    "id": "cadf00a8e37a86d1517ddccf291742c6",
    "title": "陌上桑",
    "authorName": "曹操",
    "authorId": "cadf00a8e37a86d12a79ea27ec8ce6ab",
    "dynasty": "汉",
    "content": [
      "驾虹霓，乘赤云，登彼九疑历玉门。",
      "济天汉，至昆仑，见西王母谒东君。",
      "交赤松，及羡门，受要秘道爱精神。",
      "食芝英，饮醴泉，柱杖桂枝佩秋兰。",
      "绝人事，游浑元，若疾风游欻翩翩。",
      "景未移，行数千，寿如南山不忘愆。"
    ]
  },
  {
    "id": "cadf00a8e37a86d1dc0a40de43e75a44",
    "title": "气出唱三首",
    "authorName": "曹操",
    "authorId": "cadf00a8e37a86d12a79ea27ec8ce6ab",
    "dynasty": "汉",
    "content": [
      "【其一】",
      "驾六龙，乘风而行。",
      "行四海外，路下之八邦。",
      "历登高山临溪谷，乘云而行。",
      "行四海外，东到泰山。",
      "仙人玉女，下来翱游。",
      "骖驾六龙饮玉浆。",
      "河水尽，不东流。",
      "解愁腹，饮玉浆。",
      "奉持行，东到蓬莱山，上至天之门。",
      "玉阙下，引见得入，",
      "赤松相对，四面顾望，视正焜煌。",
      "开玉心正兴，其气百道至。",
      "传告无穷闭其口，但当爱气寿万年。",
      "东到海，与天连。",
      "神仙之道，出窈入冥，常当专之。",
      "心恬澹，无所愒欲。",
      "闭门坐自守，天与期气。",
      "愿得神之人，乘驾云车，",
      "骖驾白鹿，上到天之门，来赐神之药。",
      "跪受之，敬神齐。",
      "当如此，道自来。",
      "【其二】",
      "华阴山，自以为大。",
      "高百丈，浮云为之盖。",
      "仙人欲来，出随风，列之雨。",
      "吹我洞箫，鼓瑟琴，何訚訚！",
      "酒与歌戏，今日相乐诚为乐。",
      "玉女起，起舞移数时。",
      "鼓吹一何嘈嘈。",
      "从西北来时，仙道多驾烟，",
      "乘云驾龙，郁何蓩蓩。",
      "遨游八极，乃到昆仑之山，",
      "西王母侧，神仙金止玉亭。",
      "来者为谁？赤松王乔，乃德旋之门。",
      "乐共饮食到黄昏。",
      "多驾合坐，万岁长，宜子孙。",
      "【其三】",
      "游君山，甚为真。",
      "磪䃬砟硌，尔自为神。",
      "乃到王母台，金阶玉为堂，芝草生殿旁。",
      "东西厢，客满堂。",
      "主人当行觞，坐者长寿遽何央。",
      "长乐甫始宜孙子。",
      "常愿主人增年，与天相守。"
    ]
  },
  {
    "id": "cadf00a8e37a86d1d742d83b274c2c46",
    "title": "善哉行",
    "authorName": "曹操",
    "authorId": "cadf00a8e37a86d12a79ea27ec8ce6ab",
    "dynasty": "汉",
    "content": [
      "【其一】",
      "古公亶甫，积德垂仁。",
      "思弘一道，哲王于豳。",
      "太伯仲雍，王德之仁。",
      "行施百世，断发文身。",
      "伯夷叔齐，古之遗贤。",
      "让国不用，饿殂首山。",
      "智哉山甫，相彼宣王。",
      "何用杜伯，累我圣贤。",
      "齐桓之霸，赖得仲父。",
      "后任竖刁，虫流出户。",
      "晏子平仲，积德兼仁。",
      "与世沈德，未必思命。",
      "仲尼之世，主国为君。",
      "随制饮酒，扬波使臣。",
      "【其二】",
      "自惜身薄祜，夙贱罹孤苦。",
      "既无三徙教，不闻过庭语。",
      "其穷如抽裂，自以思所怙。",
      "虽怀一介志，是时其能与。",
      "守穷者贫贱，惋叹泪如雨。",
      "泣涕于悲夫，乞活安能睹。",
      "我愿于天穷，琅邪倾侧左。",
      "虽欲竭忠诚，欣公归其楚。",
      "快人由为叹，抱情不得叙。",
      "显行天教人，谁知莫不绪。",
      "我愿何时随，此叹亦难处。",
      "今我将何照于光曜，释衔不如雨。"
    ]
  },
  {
    "id": "cadf00a8e7be717cc78e00eaea08ad32",
    "title": "歌诗",
    "authorName": "杨恽",
    "authorId": "cadf00a8e7be717cd1457b729f760e15",
    "dynasty": "汉",
    "content": [
      "田彼南山。芜秽不治。种一顷豆。落而为萁。人生行乐耳。须富贵何时。"
    ]
  },
  {
    "id": "cadf00a8f1aac2751f5dea6589f09c34",
    "title": "李翕析里桥郙阁颂新诗",
    "authorName": "仇靖",
    "authorId": "cadf00a8f1aac275d1457b72d1457b72",
    "dynasty": "汉",
    "content": [
      "□□□□兮水兑之间。高山崔隗兮不流荡荡。地既塉确兮与寇为邻。",
      "□□□□□□以析分。或失绪业兮至于困贫。危危累卵兮圣朝闵怜。",
      "长毛艾究□兮幼□□□。救倾兮全育□遗。劬劳日稷兮惟惠勤勤。",
      "黄邵朱龚兮盖不□□充赢兮百姓欢欣。佥曰太平兮文翁复存。"
    ]
  },
  {
    "id": "cadf00a8f29ae2295844d0209f862f0f",
    "title": "饮马长城窟行",
    "authorName": "陈琳",
    "authorId": "cadf00a8f29ae229d1457b7263dc7ed1",
    "dynasty": "汉",
    "content": [
      "饮马长城窟，水寒伤马骨。",
      "往谓长城吏，慎莫稽留太原卒！",
      "官作自有程，举筑谐汝声！",
      "男儿宁当格斗死，何能怫郁筑长城。",
      "长城何连连，连连三千里。",
      "边城多健少，内舍多寡妇。",
      "作书与内舍，便嫁莫留住。",
      "善侍新姑嫜，时时念我故夫子！",
      "报书往边地，君今出语一何鄙？",
      "身在祸难中，何为稽留他家子？",
      "生男慎莫举，生女哺用脯。",
      "君独不见长城下，死人骸骨相撑拄。",
      "结发行事君，慊慊心意关。",
      "明知边地苦，贱妾何能久自全？"
    ]
  },
  {
    "id": "cadf00a8f5f04e068258f83573a2252c",
    "title": "诗二首",
    "authorName": "郦炎",
    "authorId": "cadf00a8f5f04e067ef605fc96da2f59",
    "dynasty": "汉",
    "content": [
      "大道夷且长，窘路狭且促。",
      "修翼无卑栖，远趾不步局。",
      "舒吾陵霄羽，奋此千里足。",
      "超迈绝尘驱，倏忽谁能逐。",
      "贤愚岂常类，禀性在清浊。",
      "富贵有人籍，贫贱无人录。",
      "通塞苟由已，吉士不相卜。",
      "陈平敖里社，韩信钓河曲。",
      "终居天下宰，食此万钟禄。",
      "德音流千载，功名重山狱。"
    ]
  },
  {
    "id": "cadf00a8f5f04e068258f8355552e098",
    "title": "诗二首",
    "authorName": "郦炎",
    "authorId": "cadf00a8f5f04e067ef605fc96da2f59",
    "dynasty": "汉",
    "content": [
      "灵芝生河洲，动摇因洪波。",
      "兰荣一何晚，严霜瘁其柯。",
      "哀哉二芳草，不植太山阿。",
      "文质道所贵，遭时用有嘉。",
      "绛灌临衡宰，谓谊崇浮华。",
      "贤才抑不用，远投荆南沙。",
      "抱玉乘龙骥，不逢乐与和。",
      "安得孔仲尼，为世陈四科。"
    ]
  },
  {
    "id": "cadf00a8fc8204e6a534c9f384c834cc",
    "title": "临终诗",
    "authorName": "孔融",
    "authorId": "cadf00a8fc8204e6b3e3e393091d584f",
    "dynasty": "汉",
    "content": [
      "言多令事败，器漏苦不密。",
      "河溃蚁孔端，山坏由猿穴。",
      "涓涓江汉流，天窗通冥室。",
      "谗邪害公正，浮云翳白日。",
      "靡辞无忠诚，华繁竟不实。",
      "人有两三心，安能合为一。",
      "三人成市虎，浸渍解胶漆。",
      "生存多所虑，长寝万事毕。"
    ]
  },
  {
    "id": "cadf00a8fc8204e631bfdac09f4bd503",
    "title": "离合作郡姓名字诗",
    "authorName": "孔融",
    "authorId": "cadf00a8fc8204e6b3e3e393091d584f",
    "dynasty": "汉",
    "content": [
      "渔父屈节，水潜匿方。",
      "与峕进止，出行施张。",
      "吕公矶钓，阖口渭旁。",
      "九域有圣，无土不王。",
      "好是正直，女回于匡。",
      "海外有截，隼逝鹰扬。",
      "六翮将奋，羽仪未彰。",
      "蛇龙之蛰，俾也可忘。",
      "玟璇隐曜，美玉韬光。",
      "无名无誉，放言深藏。",
      "按辔安行，谁谓路长。"
    ]
  },
  {
    "id": "cadf00a8fc8204e6ff35fa9d1d308ac4",
    "title": "六言诗三首",
    "authorName": "孔融",
    "authorId": "cadf00a8fc8204e6b3e3e393091d584f",
    "dynasty": "汉",
    "content": [
      "汉家中叶道微。",
      "董卓作乱乘衰。",
      "僣上虐下专威。",
      "万官惶布莫违。",
      "百姓惨惨心悲。"
    ]
  },
  {
    "id": "cadf00a8fc8204e6ff35fa9dd94d5be8",
    "title": "六言诗三首",
    "authorName": "孔融",
    "authorId": "cadf00a8fc8204e6b3e3e393091d584f",
    "dynasty": "汉",
    "content": [
      "郭李分争为非。",
      "迁都长安思归。",
      "瞻望关东可哀。",
      "梦想曹公归来。"
    ]
  },
  {
    "id": "cadf00a8fc8204e6ff35fa9d4ab32c44",
    "title": "六言诗三首",
    "authorName": "孔融",
    "authorId": "cadf00a8fc8204e6b3e3e393091d584f",
    "dynasty": "汉",
    "content": [
      "从洛到许巍巍。",
      "曹公忧国无私。",
      "减去厨膳甘肥。",
      "群僚率从祁祁。",
      "虽得俸禄常饥。",
      "念我苦寒心悲。"
    ]
  }
]