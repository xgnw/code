[
  {
    "id": "7b5879336e60f2994b74590e31ab2fb0",
    "title": "人日思归",
    "authorName": "薛道衡",
    "authorId": "2b7bf6b46e60f2999b72e31dd7a728a6",
    "dynasty": "南北朝",
    "content": [
      "入春才七日，离家已二年。",
      "人归落雁后，思发在花前。"
    ]
  },
  {
    "id": "7b5879336e60f2990b2be35ae198fda1",
    "title": "昔昔盐",
    "authorName": "薛道衡",
    "authorId": "2b7bf6b46e60f2999b72e31dd7a728a6",
    "dynasty": "南北朝",
    "content": [
      "垂柳覆金堤，蘼芜叶复齐。",
      "水溢芙蓉沼，花飞桃李蹊。",
      "采桑秦氏女，织锦窦家妻。",
      "关山别荡子，风月守空闺。",
      "恒敛千金笑，长垂双玉啼。",
      "盘龙随镜隐，彩凤逐帷低。",
      "飞魂同夜鹊，倦寝忆晨鸡。",
      "暗牖悬蛛网，空梁落燕泥。",
      "前年过代北，今岁往辽西。",
      "一去无消息，那能惜马蹄？"
    ]
  },
  {
    "id": "7b5879336e60f29923e0ada4a902f3ae",
    "title": "出塞二首·和杨素·其二",
    "authorName": "薛道衡",
    "authorId": "2b7bf6b46e60f2999b72e31dd7a728a6",
    "dynasty": "南北朝",
    "content": [
      "边庭烽火惊，插羽夜徵兵。",
      "少昊腾金气，文昌动将星。",
      "长驱鞮汗北，直指夫人城。",
      "绝漠三秋暮，穷阴万里生。",
      "寒夜哀笛曲，霜天断雁声。",
      "连旗下鹿塞，叠鼓向龙庭。",
      "妖云坠虏阵，晕月绕胡营。",
      "左贤皆顿颡，单于已系缨。",
      "绁马登玄阙，钩鲲临北溟。",
      "当知霍骠骑，高第起西京。"
    ]
  },
  {
    "id": "7b5879336e60f299b41c68d63f3cfc16",
    "title": "昭君辞",
    "authorName": "薛道衡",
    "authorId": "2b7bf6b46e60f2999b72e31dd7a728a6",
    "dynasty": "南北朝",
    "content": [
      "我本良家子，充选入椒庭。",
      "不蒙女史进，更失画师情。",
      "蛾眉非本质，蝉鬓改真形。",
      "专由妾命薄，误使君恩轻。",
      "啼沾渭桥路，叹别长安城。",
      "夜依寒草宿，朝逐转蓬征。",
      "却望关山迥，前瞻沙漠平。",
      "胡风带秋月，嘶马杂笳声。",
      "毛裘易罗绮，毡帐代金屏。",
      "自知莲脸歇，羞看菱镜明。",
      "钗落终应弃，髻解不须萦。",
      "何用单于重，讵假阏氏名。",
      "駃騠聊强食，筒酒未能倾。",
      "心随故乡断，愁逐塞云生。",
      "汉宫如有忆，为视旄头星。"
    ]
  },
  {
    "id": "7b5879336e60f299bf0d0c796bc61fc5",
    "title": "豫章行",
    "authorName": "薛道衡",
    "authorId": "2b7bf6b46e60f2999b72e31dd7a728a6",
    "dynasty": "南北朝",
    "content": [
      "荡子从来好留滞，况复关山远迢递。",
      "当学织女嫁牵牛，莫作姮娥叛夫婿。",
      "偏讶思君无限极，欲罢欲忘还复忆。",
      "愿作王母三青鸟，飞去飞来传消息。",
      "丰城双剑昔曾离，经年累月复相随。",
      "不畏将军成久别，只恐封侯心更移。"
    ]
  },
  {
    "id": "7b5879336e60f2999b01e57fccec9d56",
    "title": "从驾幸晋阳诗",
    "authorName": "薛道衡",
    "authorId": "2b7bf6b46e60f2999b72e31dd7a728a6",
    "dynasty": "南北朝",
    "content": [
      "省方遵往册，游豫叶前经。",
      "金吾朝戒道，校尉晚巡营。",
      "重峦下飞骑，绝浦渡连旌。",
      "涧水寒逾咽，松风远更清。",
      "方观翠华反，簪笔上云亭。"
    ]
  },
  {
    "id": "7b5879336e60f299475f93ee24ef1d12",
    "title": "奉和月夜听军乐应诏诗",
    "authorName": "薛道衡",
    "authorId": "2b7bf6b46e60f2999b72e31dd7a728a6",
    "dynasty": "南北朝",
    "content": [
      "旌门临古堞，徼道度深隍。",
      "月冷疑秋夜，山寒落夏霜。",
      "遥空澄暮色，清景散馀光。",
      "笳声喧陇水，鼓曲噪渔阳。",
      "沈郁兴神思，眺听发天章。",
      "嵩岱终难学，丘陵徒自强。"
    ]
  },
  {
    "id": "7b5879336e60f2992a1749b540fb2ccd",
    "title": "奉和临渭源应诏诗",
    "authorName": "薛道衡",
    "authorId": "2b7bf6b46e60f2999b72e31dd7a728a6",
    "dynasty": "南北朝",
    "content": [
      "玄功复禹迹，至德去汤罗。",
      "玉关亭障远，金方水石多。",
      "八川兹一态，万里导长波。",
      "惊流注陆海，激浪象天河。",
      "鸾旗历岩谷，龙穴暂经过。",
      "西老陪游宴，南风起咏歌。",
      "庶品蒙仁泽，生灵穆太和。",
      "微臣惜暮景，愿驻鲁阳戈。"
    ]
  },
  {
    "id": "7b5879336e60f29916b53049009a5eba",
    "title": "秋日游昆明池诗",
    "authorName": "薛道衡",
    "authorId": "2b7bf6b46e60f2999b72e31dd7a728a6",
    "dynasty": "南北朝",
    "content": [
      "灞陵因静退，灵沼暂徘徊。",
      "新船木兰楫，旧宇豫章材。",
      "荷心宜露泫，竹径重风来。",
      "鱼潜疑刻石，沙暗似沈灰。",
      "琴逢鹤欲舞，酒遇菊花开。",
      "羁心与秋兴，陶然寄一杯。"
    ]
  },
  {
    "id": "7b5879336e60f2998dca06c31d07c137",
    "title": "敬酬杨仆射山斋独坐诗",
    "authorName": "薛道衡",
    "authorId": "2b7bf6b46e60f2999b72e31dd7a728a6",
    "dynasty": "南北朝",
    "content": [
      "相望山河近，相思朝夕劳。",
      "龙门竹箭急，华岳莲花高。",
      "岳高嶂重叠，鸟道风烟接。",
      "遥原树若荠，远水舟如叶。",
      "叶舟旦旦浮，惊波夜夜流。",
      "露寒洲渚白，月冷函关秋。",
      "秋夜清风发，弹琴即鉴月。",
      "虽非庄舄歌，吟咏常思越。"
    ]
  },
  {
    "id": "7b5879336e60f299b0f8a5878f74033f",
    "title": "重酬杨仆射山亭诗",
    "authorName": "薛道衡",
    "authorId": "2b7bf6b46e60f2999b72e31dd7a728a6",
    "dynasty": "南北朝",
    "content": [
      "寂寂无与晤，朝端去总戎。",
      "空庭聊步月，闲坐独临风。",
      "临风时太息，步月山泉侧。",
      "朝朝散霞彩，暮暮澄秋色。",
      "秋色遍皋兰，霞彩落云端。",
      "吹旌朔气冷，照剑日光寒。",
      "光寒塞草平，气冷咽笳声。",
      "将军献凯入，蔼蔼风云生。"
    ]
  },
  {
    "id": "7b5879336e60f299cd993546019bca6f",
    "title": "入郴江诗",
    "authorName": "薛道衡",
    "authorId": "2b7bf6b46e60f2999b72e31dd7a728a6",
    "dynasty": "南北朝",
    "content": [
      "仗节遵严会，扬舲溯急流。",
      "征涂非白马，水势类黄牛。",
      "跳波鸣石碛，溅沫拥沙洲。",
      "岸回槎倒转，滩长船却浮。",
      "缘崖频断挽，挂壁屡移钩。",
      "还忆青丝骑，东方来上头。"
    ]
  },
  {
    "id": "7b5879336e60f299266fea42ec32b349",
    "title": "渡北河诗",
    "authorName": "薛道衡",
    "authorId": "2b7bf6b46e60f2999b72e31dd7a728a6",
    "dynasty": "南北朝",
    "content": [
      "连旌映溆浦，叠鼓拂沙洲。",
      "桃花长新浪，竹箭下奔流。",
      "塞云临远舰，胡风入阵楼。",
      "剑拔蛟将出，骖惊鼋欲浮。",
      "雁书终立效，燕相果封侯。",
      "勿恨关河远，且宽边地愁。"
    ]
  },
  {
    "id": "7b5879336e60f2993651a7819950b151",
    "title": "和许给事善心戏场转韵诗",
    "authorName": "薛道衡",
    "authorId": "2b7bf6b46e60f2999b72e31dd7a728a6",
    "dynasty": "南北朝",
    "content": [
      "京洛重新年，复属月轮圆。",
      "云间璧独转，空里镜孤悬。",
      "万方皆集会，百戏尽来前。",
      "临衢车不绝，夹道阁相连。",
      "惊鸿出洛水，翔鹤下伊川。",
      "艳质回风雪，笙歌韵管弦。",
      "佳丽俨成行，相携入戏场。",
      "衣类何平叔，人同张子房。",
      "高高城里髻，峨峨楼上妆。",
      "罗裙飞孔雀，绮带垂鸳鸯。",
      "月映班姬扇，风飘韩寿香。",
      "竟夕鱼负灯，彻夜龙衔烛。",
      "欢笑无穷已，歌咏还相续。",
      "羌笛陇头吟，胡舞龟兹曲。",
      "假面饰金银，盛服摇珠玉。",
      "宵深戏未阑，兢为人所难。",
      "卧驱飞玉勒，立骑转银鞍。",
      "纵横既跃剑，挥霍复跳丸。",
      "抑扬百兽舞，盘跚五禽戏。",
      "狻猊弄斑足，巨象垂长鼻。",
      "青羊跪复跳，白马回旋骑。",
      "忽睹罗浮起，俄看郁昌至。",
      "峰岭既崔嵬，林丛亦青翠。",
      "麋鹿下腾倚，猴猿或蹲跂。",
      "金徒列旧刻，玉律动新灰。",
      "甲荑垂陌柳，残花散苑梅。",
      "繁星渐寥落，斜月尚徘徊。",
      "王孙犹劳戏，公子未归来。",
      "共酌琼酥酒，同倾鹦鹉杯。",
      "普天逢圣日，兆庶喜康哉。"
    ]
  },
  {
    "id": "7b5879336e60f29941d61d5d99425876",
    "title": "展敬上凤林寺诗",
    "authorName": "薛道衡",
    "authorId": "2b7bf6b46e60f2999b72e31dd7a728a6",
    "dynasty": "南北朝",
    "content": [
      "净土连幽谷，宝塔对危峰。",
      "林栖丹穴凤，地迩白沙龙。",
      "独岩楼迥出，复道阁相重。",
      "洞开朝雾敛，石湿晓云浓。",
      "高筱低云盖，风枝响和钟。",
      "檐阴翻细柳，涧影落长松。",
      "珠桂浮明月，莲座吐芙蓉。",
      "隐沦徒有意，心迹未相从。"
    ]
  },
  {
    "id": "7b5879336e60f299a54054194ba77991",
    "title": "从驾天池应诏诗",
    "authorName": "薛道衡",
    "authorId": "2b7bf6b46e60f2999b72e31dd7a728a6",
    "dynasty": "南北朝",
    "content": [
      "上圣家寰字，威略振边陲。",
      "八维穷眺览，千里曳旌旗。",
      "驾鼋临碧海，控骥践瑶池。",
      "曲浦腾烟雾，深浪骇鲸螭。"
    ]
  },
  {
    "id": "7b5879336e60f29949aa777f738ce41b",
    "title": "梅夏应教诗",
    "authorName": "薛道衡",
    "authorId": "2b7bf6b46e60f2999b72e31dd7a728a6",
    "dynasty": "南北朝",
    "content": [
      "长廊连紫殿，细雨应黄梅。",
      "浮云半空上，清吹隔池来。",
      "集凤桐花散，胜龟莲叶开。",
      "幸逢为善乐，频降济时才。"
    ]
  },
  {
    "id": "7b5879336e60f2993d9f49f5ccc5ea94",
    "title": "夏晚诗",
    "authorName": "薛道衡",
    "authorId": "2b7bf6b46e60f2999b72e31dd7a728a6",
    "dynasty": "南北朝",
    "content": [
      "流火稍西倾，夕影遍曾城。",
      "高天澄远色，秋气入蝉声。"
    ]
  },
  {
    "id": "7b5879336e60f2990e3b7eb7f3d3bcb8",
    "title": "岁穷应教诗",
    "authorName": "薛道衡",
    "authorId": "2b7bf6b46e60f2999b72e31dd7a728a6",
    "dynasty": "南北朝",
    "content": [
      "故年随夜尽，初春逐晓生。",
      "方验从军乐，饮至入西京。"
    ]
  },
  {
    "id": "7b5879336e60f29905821672ac13e8df",
    "title": "咏苔纸诗",
    "authorName": "薛道衡",
    "authorId": "2b7bf6b46e60f2999b72e31dd7a728a6",
    "dynasty": "南北朝",
    "content": [
      "昔时应春色，引渌泛清流。",
      "今来承玉管，布字改银钩。"
    ]
  },
  {
    "id": "7b5879330c2d7c44dd868691493473ac",
    "title": "咏素蝶诗",
    "authorName": "刘孝绰",
    "authorId": "7b5879330c2d7c449461cce257370345",
    "dynasty": "南北朝",
    "content": [
      "随蜂绕绿蕙，避雀隐青薇。",
      "映日忽争起，因风乍共归。",
      "出没花中见，参差叶际飞。",
      "芳华幸勿谢，嘉树欲相依。"
    ]
  },
  {
    "id": "7b5879330c2d7c4492d659bcbcd75697",
    "title": "遥见美人采荷诗",
    "authorName": "刘孝绰",
    "authorId": "7b5879330c2d7c449461cce257370345",
    "dynasty": "南北朝",
    "content": [
      "菱茎时绕钏，棹水或沾妆。",
      "不辞红袖湿，唯怜绿叶香。"
    ]
  },
  {
    "id": "7b5879330c2d7c44cecd75436acae103",
    "title": "古意送沈宏诗",
    "authorName": "刘孝绰",
    "authorId": "7b5879330c2d7c449461cce257370345",
    "dynasty": "南北朝",
    "content": [
      "燕赵多佳丽，白日照红妆。",
      "荡子十年别，罗衣双带长。",
      "春楼怨难守，玉阶空自伤。",
      "复此归飞燕，衔泥绕曲房。",
      "差池入绮幕，上下傍雕梁。",
      "故居犹可念，故人安可忘。",
      "相思昏望绝，宿昔梦容光。",
      "魂交忽在御，转侧定他乡。",
      "徒然顾枕席，谁与同衣裳。",
      "空使兰膏夜，炯炯对繁霜。"
    ]
  },
  {
    "id": "7b5879330c2d7c44aa63b6b357663872",
    "title": "咏百舌诗",
    "authorName": "刘孝绰",
    "authorId": "7b5879330c2d7c449461cce257370345",
    "dynasty": "南北朝",
    "content": [
      "山人惜春暮，旭旦坐花林。",
      "复值怀春鸟，枝间弄好音。",
      "迁乔声迥出，赴谷响幽深。",
      "下听长而短，时闻绝复寻。",
      "孤鸣若无对，百啭似群吟。",
      "昔闻屡欢昔，今听忽悲今。",
      "听闻非殊异，迟暮独伤心。"
    ]
  },
  {
    "id": "7b5879330c2d7c443dfbda788a469b3b",
    "title": "酬陆长史倕诗",
    "authorName": "刘孝绰",
    "authorId": "7b5879330c2d7c449461cce257370345",
    "dynasty": "南北朝",
    "content": [
      "王粲始一别，犹且叹风云。",
      "况余屡之远，与子亟离群。",
      "如何持此念，复为今日分。",
      "分悲宛如昨，弦望殊挥霍。",
      "行舟虽不见，行程犹可度。",
      "度君路应远，期寄新诗返。",
      "相望且相思，劳朝复劳晚。",
      "薄暮阍人进，果得承芳信。",
      "殷勤览妙书，留连披雅韵。",
      "冽洲财赋总，慈山行旅镇。",
      "已切临睨情，遽动思归引。",
      "归欤不可即，前途方未极。",
      "览讽欲谖诮，研寻还慨息。",
      "来喻勖雕金，比质非所任。",
      "虚薄无时用，徘徊守故林。",
      "屏居青门外，结宇霸城阴。",
      "竹庭已南映，池牖复东临。",
      "乔柯贯檐上，垂条拂户阴。",
      "条开风暂入，叶合影还沈。",
      "帷屏溽早露，阶霤扰昏禽。",
      "衡门谢车马，宾席简衣簪。",
      "虽愧阳陵曲，宁无流水琴。",
      "萧条聊属和，寂寞少知音。",
      "平生竟何托，怀抱共君深。",
      "一朝四美废，方见百忧侵。",
      "曰余滥官守，因之溯庐久。",
      "水接浅原阴，山带荆门右。",
      "从容少职事，疲病疏僚友。",
      "命驾独寻幽，淹留宿庐阜。",
      "庐阜擅高名，岧岧凌太清。",
      "舒云类紫府，标霞同赤城。",
      "北上轮难进，东封马易惊。",
      "未若兹山险，车骑息逢迎。",
      "山横路似绝，径侧树如倾。",
      "蒙笼乍一启，磥硊无暂平。",
      "倚岩忽回望，援萝遂上征。",
      "乍观秦帝石，复憩周王城。",
      "交峰隐玉霤，对涧距金楹。",
      "风传凤台琯，云渡洛宾笙。",
      "紫书时不至，丹炉且未成。",
      "无因追羽翮，及尔宴蓬瀛。",
      "蓬瀛不可托，怅然反城郭。",
      "时过马鸣院，偶憩鹿园阁。",
      "既异人世劳，聊比化城乐。",
      "影塔图花树，经台总香药。",
      "月殿曜朱幡，风轮和宝铎。",
      "园桓即重岭，阶基仍巨壑。",
      "朝猿响甍栋，夜水声帷薄。",
      "馀景骛登临，方宵尽谈谑。",
      "谈谑有名僧，慧义似传灯。",
      "远师教逾阐，生公道复弘。",
      "小乘非汲引，法善招报能。",
      "积迷顿已悟，为欢得未曾。",
      "为欢诚已往，坐卧犹怀想。",
      "况复心所积，兹地多谐赏。",
      "惜哉无轻轴，更泛轮湖上。",
      "可思不可见，离念空盈荡。",
      "贾生傅南国，平子相东阿。",
      "优游匡赞罢，纵横辞赋多。",
      "方才幸同贯，无令绝咏歌。",
      "幽谷虽云阻，烦君计吏过。"
    ]
  },
  {
    "id": "7b5879330c2d7c445cf89a3207a0e975",
    "title": "咏小儿采菱诗",
    "authorName": "刘孝绰",
    "authorId": "7b5879330c2d7c449461cce257370345",
    "dynasty": "南北朝",
    "content": [
      "采菱非采菉，日暮且盈舠。",
      "踟蹰未敢进，畏欲比残桃。"
    ]
  },
  {
    "id": "7b58793319527080c64eb17c43539803",
    "title": "慈姥矶",
    "authorName": "何逊",
    "authorId": "7b58793319527080ef575e8863538fe6",
    "dynasty": "南北朝",
    "content": [
      "暮烟起遥岸，斜日照安流。",
      "一同心赏夕，暂解去乡忧。",
      "野岸平沙合，连山远雾浮。",
      "客悲不自已，江上望归舟。"
    ]
  },
  {
    "id": "7b58793319527080c7744045016afc78",
    "title": "扬州法曹梅花盛开",
    "authorName": "何逊",
    "authorId": "7b58793319527080ef575e8863538fe6",
    "dynasty": "南北朝",
    "content": [
      "兔园标物序，惊时最是梅。",
      "衔霜当路发，映雪拟寒开。",
      "枝横却月观，花绕凌风台。",
      "朝洒长门泣，夕驻临邛杯。",
      "应知早飘落，故逐上春来。"
    ]
  },
  {
    "id": "7b587933195270809209f17a6ff365ef",
    "title": "与胡兴安夜别",
    "authorName": "何逊",
    "authorId": "7b58793319527080ef575e8863538fe6",
    "dynasty": "南北朝",
    "content": [
      "居人行转轼，客子暂维舟。",
      "念此一筵笑，分为两地愁。",
      "露湿寒塘草，月映清淮流。",
      "方抱新离恨，独守故园秋。"
    ]
  },
  {
    "id": "7b587933195270801c8faf66b7da6e9a",
    "title": "夜梦故人",
    "authorName": "何逊",
    "authorId": "7b58793319527080ef575e8863538fe6",
    "dynasty": "南北朝",
    "content": [
      "客心惊夜魂，言与故人同。",
      "开帘觉水动，映竹见床空。",
      "浦口望斜月，洲外闻长风。",
      "九秋时未晚，千里路难穷。",
      "已如臃肿木，复似飘飖蓬。",
      "相思不可寄，直在寸心中。"
    ]
  },
  {
    "id": "7b58793319527080b782dced9c538fdc",
    "title": "临行与故游夜别",
    "authorName": "何逊",
    "authorId": "7b58793319527080ef575e8863538fe6",
    "dynasty": "南北朝",
    "content": [
      "历稔共追随，一旦辞群匹。",
      "复如东注水，未有西归日。",
      "夜雨滴空阶，晓灯暗离室。",
      "相悲各罢酒，何时同促膝？"
    ]
  },
  {
    "id": "7b5879331952708017f70dc607dc110d",
    "title": "相送",
    "authorName": "何逊",
    "authorId": "7b58793319527080ef575e8863538fe6",
    "dynasty": "南北朝",
    "content": [
      "客心已百念，孤游重千里。",
      "江暗雨欲来，浪白风初起。"
    ]
  },
  {
    "id": "7b587933195270802502f0eb4acdd06c",
    "title": "行经孙氏陵",
    "authorName": "何逊",
    "authorId": "7b58793319527080ef575e8863538fe6",
    "dynasty": "南北朝",
    "content": [
      "昔在零陵厌，神器若无依。",
      "逐兔争先捷，掎鹿竞因机。",
      "呼吸开伯道，叱咤掩江畿。",
      "豹变分奇略，虎视肃戎威。",
      "长蛇衄巴汉，骥马绝淮淝。",
      "交战无内御，重门岂外扉。",
      "成功举已弃，凶德愎而违。",
      "水龙忽东骛，青盖乃西归。",
      "朅来已永久，年代嗳微微。",
      "苔石疑文字，荆坟失是非。",
      "山莺空曙响，陇月自秋晖。",
      "银海终无浪，金凫会不飞。",
      "阒寂今如此，望望沾人衣。"
    ]
  },
  {
    "id": "7b5879331952708065f37959aa1d2e1f",
    "title": "春夕早泊和刘谘议落日望水",
    "authorName": "何逊",
    "authorId": "7b58793319527080ef575e8863538fe6",
    "dynasty": "南北朝",
    "content": [
      "旅人嗟倦游，结缆坐春洲。",
      "日暮江风静，中川闻棹讴。",
      "草光天际合，霞影水中浮。",
      "单舻时向浦，独楫乍乘流。",
      "娈童泣垂钓，妖姬哭荡舟。",
      "客心自有绪，对此空复愁。"
    ]
  },
  {
    "id": "7b587933195270804f57a8611308b714",
    "title": "入西塞示南府同僚",
    "authorName": "何逊",
    "authorId": "7b58793319527080ef575e8863538fe6",
    "dynasty": "南北朝",
    "content": [
      "露清晓风冷，天曙江晃爽。",
      "薄云岩际出，初月波中上。",
      "黯黯连嶂阴，骚骚急沫响。",
      "回楂急碍浪，群飞争戏广。",
      "伊余本羁客，重暌复心赏。",
      "望乡虽一路，怀归成二想。",
      "在昔爱名山，自知欢独往。",
      "情游乃落魄，得性随怡养。",
      "年事以蹉跎，生平任浩荡。",
      "方还让夷路，谁知羡鱼网？"
    ]
  },
  {
    "id": "7b58793319527080356a8fff58b48ec4",
    "title": "赠王左丞",
    "authorName": "何逊",
    "authorId": "7b58793319527080ef575e8863538fe6",
    "dynasty": "南北朝",
    "content": [
      "櫩外莺啼罢，园里日光斜。",
      "游鱼乱水叶，轻燕逐风花。",
      "长墟上寒霭，晓树没归霞。",
      "九华暮已隐，抱郁徒交加。"
    ]
  },
  {
    "id": "7b5879331952708091e810da077b3f3e",
    "title": "下方山",
    "authorName": "何逊",
    "authorId": "7b58793319527080ef575e8863538fe6",
    "dynasty": "南北朝",
    "content": [
      "寒鸟树间响，落星川际浮。",
      "繁霜白晓岸，苦雾黑晨流。",
      "鳞鳞逆去水，弥弥急还舟。",
      "望乡行复立，瞻途近更修。",
      "谁能百里地，萦绕千端愁。"
    ]
  },
  {
    "id": "7b58793319527080e94fbec522945783",
    "title": "夕望江桥示萧谘议杨建康江主簿",
    "authorName": "何逊",
    "authorId": "7b58793319527080ef575e8863538fe6",
    "dynasty": "南北朝",
    "content": [
      "夕鸟已西度，残霞亦半消。",
      "风声动密竹，水影漾长桥。",
      "旅人多忧思，寒江复寂寥。",
      "尔情深巩洛，予念返渔樵。",
      "何因适归愿，分路一扬镳。"
    ]
  },
  {
    "id": "7b58793319527080b0e571d920fc87d0",
    "title": "赠诸游旧",
    "authorName": "何逊",
    "authorId": "7b58793319527080ef575e8863538fe6",
    "dynasty": "南北朝",
    "content": [
      "弱操不能植，薄伎竞无依。",
      "浅智终已矣，令名安可希。",
      "扰扰从役倦，屑屑身事微。",
      "少壮轻年月，迟暮惜光辉。",
      "一涂今未是，万绪昨如非。",
      "新知虽已乐，旧爱尽暌违。",
      "望乡空引领，极目泪沾衣。",
      "旅客长憔悴，春物自芳菲。",
      "岸花临水发，江燕绕樯飞。",
      "无由下征帆，独与暮潮归。"
    ]
  },
  {
    "id": "7b58793319527080676f147326fbf2b3",
    "title": "日夕富阳浦口和朗公",
    "authorName": "何逊",
    "authorId": "7b58793319527080ef575e8863538fe6",
    "dynasty": "南北朝",
    "content": [
      "客心愁日暮，徙倚空望归。",
      "山烟涵树色，江水映霞晖。",
      "独鹤凌空逝，双凫出浪飞。",
      "故乡千馀里，兹夕寒无衣。"
    ]
  },
  {
    "id": "7b58793319527080e7921f268a47daf0",
    "title": "边城思",
    "authorName": "何逊",
    "authorId": "7b58793319527080ef575e8863538fe6",
    "dynasty": "南北朝",
    "content": [
      "柳黄未吐叶，水绿半含苔。",
      "春色边城动，客思故乡来。"
    ]
  },
  {
    "id": "7b58793319527080de8e87083e196fbf",
    "title": "送韦司马别",
    "authorName": "何逊",
    "authorId": "7b58793319527080ef575e8863538fe6",
    "dynasty": "南北朝",
    "content": [
      "送别临曲渚，征人慕前侣。",
      "离言虽欲繁，离思终无绪。",
      "悯悯分手毕，萧萧行帆举。",
      "举帆越中流，望别上高楼。",
      "予起南枝怨，子结北风愁。",
      "逦逦山蔽日，汹汹浪隐舟。",
      "隐舟邈已远，徘徊落日晚。",
      "归衢并驾奔，别馆空筵卷。",
      "想子敛眉去，知予衔泪返。",
      "衔泪心依依，薄暮行人稀。",
      "暧暧入塘港，蓬门已掩扉。",
      "帘中看月影，竹里见萤飞。",
      "萤飞飞不息，独愁空转侧。",
      "北窗倒长簟，南邻夜闻织。",
      "弃置勿复陈，重陈长叹息。"
    ]
  },
  {
    "id": "7b58793319527080cb3a96f06a607dc9",
    "title": "酬范记室云",
    "authorName": "何逊",
    "authorId": "7b58793319527080ef575e8863538fe6",
    "dynasty": "南北朝",
    "content": [
      "林密户稍阴，草滋阶欲暗。",
      "风光蕊上轻，日色花中乱。",
      "相思不独欢，伫立空为叹。",
      "清谈莫共理，繁文徒可玩。",
      "高唱子自轻，继音予可惮。"
    ]
  },
  {
    "id": "7b58793319527080bf52e841e963bc15",
    "title": "铜雀妓",
    "authorName": "何逊",
    "authorId": "7b58793319527080ef575e8863538fe6",
    "dynasty": "南北朝",
    "content": [
      "秋风木叶落，萧瑟管弦清。",
      "望陵歌对酒，向帐舞空城。",
      "寂寂檐宇旷，飘飘帷幔轻。",
      "曲终相顾起，日暮松柏声。"
    ]
  },
  {
    "id": "7b587933195270801433cb05367753a7",
    "title": "拟轻薄篇",
    "authorName": "何逊",
    "authorId": "7b58793319527080ef575e8863538fe6",
    "dynasty": "南北朝",
    "content": [
      "城东美少年，重身轻万亿。",
      "柘弹隋珠丸，白马黄金饰。",
      "长安九逵上，青槐荫道植。",
      "毂击晨已喧，肩排暝不息。",
      "走狗通西望，牵牛亘南直。",
      "相期百戏旁，去来三市侧。",
      "象床杳绣被，玉盘传绮食。",
      "倡女掩扇歌，小妇开帘织。",
      "相看独隐笑，见人还敛色。",
      "黄鹤悲故群，山枝咏新识。",
      "乌飞过客尽，雀聚行龙匿。",
      "酌羽方厌厌，此时欢未极。"
    ]
  },
  {
    "id": "7b58793319527080279f79477b6b7366",
    "title": "落日前墟望赠范广州云",
    "authorName": "何逊",
    "authorId": "7b58793319527080ef575e8863538fe6",
    "dynasty": "南北朝",
    "content": [
      "缘沟绿草蔓，扶楥杂华舒。",
      "轻烟澹柳色，重霞映日馀。",
      "遥遥长路远，寂寂行人疏。",
      "我心怀硕德，思欲命轻车。",
      "高门盛游侣，谁肯进畋渔。"
    ]
  },
  {
    "id": "7b58793319527080825c7948fc56ed70",
    "title": "看伏郎新婚诗",
    "authorName": "何逊",
    "authorId": "7b58793319527080ef575e8863538fe6",
    "dynasty": "南北朝",
    "content": [
      "雾夕莲出水，霞朝日照梁。",
      "何如花烛夜，轻扇掩红妆。",
      "良人复灼灼，席上自生光。",
      "所悲高驾动，环佩出长廊。"
    ]
  },
  {
    "id": "7b587933195270804de3ab2961bcacc4",
    "title": "临行公车诗",
    "authorName": "何逊",
    "authorId": "7b58793319527080ef575e8863538fe6",
    "dynasty": "南北朝",
    "content": [
      "扰扰排曙扉。",
      "鳞鳞驱早驾。",
      "禁门俨犹闭。",
      "严城方警夜。",
      "道胜多增荣。",
      "拙蒲终难化。",
      "以兹畎浍质。",
      "重与沧溟舍。",
      "纚舟去浊河。",
      "揆景辞清灞。",
      "平生多意绪。",
      "怀抱皆徂谢。",
      "念此将如何。",
      "抚心独悲咤。"
    ]
  },
  {
    "id": "7b5879332551bc6efedd54af2d12c71c",
    "title": "同心歌",
    "authorName": "苏小小",
    "authorId": "7b5879332551bc6ed18f655cb5b41fac",
    "dynasty": "南北朝",
    "content": [
      "妾乘油壁车，郎骑青骢马。",
      "何处结同心，西陵松柏下。"
    ]
  },
  {
    "id": "7b5879332769d0d35c328ad09ea6c99e",
    "title": "暂使下都夜发新林至京邑赠西府同僚",
    "authorName": "谢脁",
    "authorId": "7b5879332769d0d3f1b6f2853cf166c6",
    "dynasty": "南北朝",
    "content": [
      "大江流日夜，客心悲未央。",
      "徒念关山近，终知返路长。",
      "秋河曙耿耿，寒渚夜苍苍。",
      "引领见京室，宫雉正相望。",
      "金波丽鳷鹊，玉绳低建章。",
      "驱车鼎门外，思见昭丘阳。",
      "驰晖不可接，何况隔两乡？",
      "风云有鸟路，江汉限无梁。",
      "常恐鹰隼击，时菊委严霜。",
      "寄言罻罗者，寥廓已高翔。"
    ]
  },
  {
    "id": "7b5879332769d0d385dcb4e0c2fb185c",
    "title": "晚登三山还望京邑",
    "authorName": "谢脁",
    "authorId": "7b5879332769d0d3f1b6f2853cf166c6",
    "dynasty": "南北朝",
    "content": [
      "灞涘望长安，河阳视京县。",
      "白日丽飞甍，参差皆可见。",
      "馀霞散成绮，澄江静如练。",
      "喧鸟覆春洲，杂英满芳甸。",
      "去矣方滞淫，怀哉罢欢宴。",
      "佳期怅何许，泪下如流霰。",
      "有情知望乡，谁能鬒不变！"
    ]
  },
  {
    "id": "7b5879332769d0d36e5b49e8ceeb8840",
    "title": "玉阶怨",
    "authorName": "谢脁",
    "authorId": "7b5879332769d0d3f1b6f2853cf166c6",
    "dynasty": "南北朝",
    "content": [
      "夕殿下珠帘，流萤飞复息。",
      "长夜缝罗衣，思君此何极。"
    ]
  },
  {
    "id": "7b5879332769d0d3a9f22dd47a861d42",
    "title": "王孙游",
    "authorName": "谢脁",
    "authorId": "7b5879332769d0d3f1b6f2853cf166c6",
    "dynasty": "南北朝",
    "content": [
      "绿草蔓如丝，杂树红英发。",
      "无论君不归，君归芳已歇。"
    ]
  },
  {
    "id": "7b5879332769d0d39563fa7a11cb9543",
    "title": "之宣城郡出新林浦向板桥",
    "authorName": "谢脁",
    "authorId": "7b5879332769d0d3f1b6f2853cf166c6",
    "dynasty": "南北朝",
    "content": [
      "江路西南永，归流东北骛。",
      "天际识归舟，云中辨江树。",
      "旅思倦摇摇，孤游昔已屡。",
      "既欢怀禄情，复协沧洲趣。",
      "嚣尘自兹隔，赏心于此遇。",
      "虽无玄豹姿，终隐南山雾。"
    ]
  },
  {
    "id": "7b5879332769d0d3530e4e3526c593ee",
    "title": "入朝曲",
    "authorName": "谢脁",
    "authorId": "7b5879332769d0d3f1b6f2853cf166c6",
    "dynasty": "南北朝",
    "content": [
      "江南佳丽地，金陵帝王州。",
      "逶迤带绿水，迢递起朱楼。",
      "飞甍夹驰道，垂杨荫御沟。",
      "凝笳翼高盖，叠鼓送华辀。",
      "献纳云台表，功名良可收。"
    ]
  },
  {
    "id": "7b5879332769d0d3d5ddb1d9490d8f81",
    "title": "和徐都曹出新亭渚",
    "authorName": "谢脁",
    "authorId": "7b5879332769d0d3f1b6f2853cf166c6",
    "dynasty": "南北朝",
    "content": [
      "宛洛佳遨游，春色满皇州。",
      "结轸青郊路，回瞰苍江流。",
      "日华川上动，风光草际浮。",
      "桃李成蹊径，桑榆荫道周。",
      "东都已俶载，言归望绿畴。"
    ]
  },
  {
    "id": "7b5879332769d0d3c47cae249eea6653",
    "title": "在郡卧病呈沈尚书",
    "authorName": "谢脁",
    "authorId": "7b5879332769d0d3f1b6f2853cf166c6",
    "dynasty": "南北朝",
    "content": [
      "淮扬股肱守，高卧犹在兹。",
      "况复南山曲，何异幽栖时。",
      "连阴盛农节，籉笠聚东菑。",
      "高阁常昼掩，荒阶少诤辞。",
      "珍簟清夏室，轻扇动凉飔。",
      "嘉鲂聊可荐，绿蚁方独持。",
      "夏李沈朱实，秋藕折轻丝。",
      "良辰竟何许，夙昔梦佳期。",
      "坐啸徒可积，为邦岁已期。",
      "弦歌终莫取，抚机令自嗤。"
    ]
  },
  {
    "id": "7b5879332769d0d3ff56836a7bfb5017",
    "title": "游东田",
    "authorName": "谢脁",
    "authorId": "7b5879332769d0d3f1b6f2853cf166c6",
    "dynasty": "南北朝",
    "content": [
      "戚戚苦无悰，携手共行乐。",
      "寻云陟累榭，随山望菌阁。",
      "远树暧阡阡，生烟纷漠漠。",
      "鱼戏新荷动，鸟散馀花落。",
      "不对芳春酒，还望青山郭。"
    ]
  },
  {
    "id": "7b5879332769d0d3435b723bf6b08504",
    "title": "咏蒲诗",
    "authorName": "谢脁",
    "authorId": "7b5879332769d0d3f1b6f2853cf166c6",
    "dynasty": "南北朝",
    "content": [
      "离离水上蒲，结水散为珠。",
      "间厕秋菡萏，出入春凫雏。",
      "初萌实雕俎，暮蕊杂椒涂。",
      "所悲塘上曲，遂铄黄金躯。"
    ]
  },
  {
    "id": "7b5879332769d0d3d58fabeffc434a37",
    "title": "和王主簿季哲怨情诗",
    "authorName": "谢脁",
    "authorId": "7b5879332769d0d3f1b6f2853cf166c6",
    "dynasty": "南北朝",
    "content": [
      "掖庭聘绝国，长门失欢宴。",
      "相逢咏蘼芜，辞宠悲团扇。",
      "花丛乱数蝶，风帘入双燕。",
      "徒使春带赊，坐惜红妆变。",
      "平生一顾重，宿昔千金贱。",
      "故人心尚尔，故心人不见。"
    ]
  },
  {
    "id": "7b5879332769d0d353787395e6836842",
    "title": "怀故人诗",
    "authorName": "谢脁",
    "authorId": "7b5879332769d0d3f1b6f2853cf166c6",
    "dynasty": "南北朝",
    "content": [
      "芳洲有杜若，可以赠佳期。",
      "望望忽超远，何由见所思。",
      "行行未千里，山川已间之。",
      "离居方岁月，故人不在兹。",
      "清风动帘夜，孤月照窗时。",
      "安得同携手，酌酒赋新诗。"
    ]
  },
  {
    "id": "7b5879332769d0d39a9a072b8daaadf6",
    "title": "和王中丞闻琴诗",
    "authorName": "谢脁",
    "authorId": "7b5879332769d0d3f1b6f2853cf166c6",
    "dynasty": "南北朝",
    "content": [
      "凉风吹月露，圆景动清阴。",
      "蕙风入怀抱，闻君此夜琴。",
      "萧瑟满林听，轻鸣响涧音。",
      "无为澹容与，蹉跎江海心。"
    ]
  },
  {
    "id": "7b5879332769d0d3bcecf1bb3094c461",
    "title": "送江水曹还远馆诗",
    "authorName": "谢脁",
    "authorId": "7b5879332769d0d3f1b6f2853cf166c6",
    "dynasty": "南北朝",
    "content": [
      "高馆临荒途，清川带长陌。",
      "上有流思人，怀旧望归客。",
      "塘边草杂红，树际花犹白。",
      "日暮有重城，何由尽离席。"
    ]
  },
  {
    "id": "7b5879332769d0d359a042e259d96c94",
    "title": "咏风诗",
    "authorName": "谢脁",
    "authorId": "7b5879332769d0d3f1b6f2853cf166c6",
    "dynasty": "南北朝",
    "content": [
      "徘徊发红萼，葳蕤动绿葹。",
      "垂杨低复举，新萍合且离。",
      "步檐行袖靡，当户思襟披。",
      "高响飘歌吹，相思子未知。",
      "时拂孤鸾镜，星鬓视参差。"
    ]
  },
  {
    "id": "7b5879332769d0d3b5ca1740a8641e62",
    "title": "离夜诗",
    "authorName": "谢脁",
    "authorId": "7b5879332769d0d3f1b6f2853cf166c6",
    "dynasty": "南北朝",
    "content": [
      "玉绳隐高树，斜汉耿层台。",
      "离堂华烛尽，别幌清琴哀。",
      "翻潮尚知恨，客思眇难裁。",
      "山川不可尽，况乃故人杯。"
    ]
  },
  {
    "id": "7b5879332769d0d3e6806f90044a85fd",
    "title": "蒲生行",
    "authorName": "谢脁",
    "authorId": "7b5879332769d0d3f1b6f2853cf166c6",
    "dynasty": "南北朝",
    "content": [
      "蒲生广湖边，托身洪波侧。",
      "春露惠我泽，秋霜缛我色。",
      "根叶从风浪，常恐不永植。",
      "摄生各有命，岂云智与力。",
      "安得游云上，与尔同羽翼。"
    ]
  },
  {
    "id": "7b5879332769d0d39404230f7312fdbc",
    "title": "和别沈右率诸君诗",
    "authorName": "谢脁",
    "authorId": "7b5879332769d0d3f1b6f2853cf166c6",
    "dynasty": "南北朝",
    "content": [
      "春夜别清樽，江潭复为客。",
      "叹息东流水，如何故乡陌。",
      "重树日芬蒀，芳洲转如积。",
      "望望荆台下，归梦相思夕。"
    ]
  },
  {
    "id": "7b5879332769d0d3d0a83e977d93c2bf",
    "title": "和江丞北戍琅邪城诗",
    "authorName": "谢脁",
    "authorId": "7b5879332769d0d3f1b6f2853cf166c6",
    "dynasty": "南北朝",
    "content": [
      "春城丽白日，阿阁跨层楼。",
      "苍江忽渺渺，驱马复悠悠。",
      "京洛多尘雾，淮济未安流。",
      "岂不思抚剑，惜哉无轻舟。",
      "夫君良自勉，岁暮勿淹留。"
    ]
  },
  {
    "id": "7b5879332769d0d3e7758e737eb4f93d",
    "title": "观朝雨诗",
    "authorName": "谢脁",
    "authorId": "7b5879332769d0d3f1b6f2853cf166c6",
    "dynasty": "南北朝",
    "content": [
      "朔风吹飞雨，萧条江上来。",
      "既洒百常观，复集九成台。",
      "空蒙如薄雾，散漫似轻埃。",
      "平明振衣坐，重门犹未开。",
      "耳目暂无扰，怀古信悠哉。",
      "戢翼希骧首，乘流畏曝鳃。",
      "动息无兼遂，歧路多徘徊。",
      "方同战胜者，去剪北山莱。"
    ]
  },
  {
    "id": "7b5879332769d0d37ec0ae78fcda9ef8",
    "title": "新亭渚别范零陵云诗",
    "authorName": "谢脁",
    "authorId": "7b5879332769d0d3f1b6f2853cf166c6",
    "dynasty": "南北朝",
    "content": [
      "洞庭张乐地，潇湘帝子游。",
      "云去苍梧野，水还江汉流。",
      "停骖我怅望，辍棹子夷犹。",
      "广平听方籍，茂陵将见求。",
      "心事俱已矣，江上徒离忧。"
    ]
  },
  {
    "id": "7b5879332769d0d3d5ab75d0300c734f",
    "title": "冬日晚郡事隙诗",
    "authorName": "谢脁",
    "authorId": "7b5879332769d0d3f1b6f2853cf166c6",
    "dynasty": "南北朝",
    "content": [
      "案牍时闲暇，偶来观卉木。",
      "飒飒满池荷，翛翛荫窗竹。",
      "檐隙自周流，房栊闲且肃。",
      "苍翠望寒山，峥嵘瞰平陆。",
      "已惕慕归心，复伤千里目。",
      "风霜旦夕甚，蕙草无芬馥。",
      "云谁美笙簧，孰是厌薖轴。",
      "愿言税逸驾，临潭饵秋菊。"
    ]
  },
  {
    "id": "7b58793327899acec700710906ee01d1",
    "title": "凉州乐二首",
    "authorName": "温子昇",
    "authorId": "7b58793327899ace35051070c75b6f11",
    "dynasty": "南北朝",
    "content": [
      "【其一】",
      "远游武威郡，遥望姑臧城。",
      "车马相交错，歌吹日纵横。",
      "【其二】",
      "路出玉门关，城接龙城坂。",
      "但事弦歌乐，谁道山川远！"
    ]
  },
  {
    "id": "7b58793327899aced3ced17f92b80f14",
    "title": "白鼻騧",
    "authorName": "温子昇",
    "authorId": "7b58793327899ace35051070c75b6f11",
    "dynasty": "南北朝",
    "content": [
      "少年多好事，揽辔向西都。相逢狭斜路，驻马诣当垆。"
    ]
  },
  {
    "id": "7b58793327899ace71bc887a56a96364",
    "title": "结袜子",
    "authorName": "温子昇",
    "authorId": "7b58793327899ace35051070c75b6f11",
    "dynasty": "南北朝",
    "content": [
      "谁能访故剑，会自逐前鱼。",
      "裁纫终委箧，织素空有馀。"
    ]
  },
  {
    "id": "7b58793327899acef7b2125c62cda68c",
    "title": "安定侯曲",
    "authorName": "温子昇",
    "authorId": "7b58793327899ace35051070c75b6f11",
    "dynasty": "南北朝",
    "content": [
      "封疆在上地，钟鼓自相和。",
      "美人当窗舞，妖姬掩扇歌。"
    ]
  },
  {
    "id": "7b58793327899acea00f214e0c960bec",
    "title": "炖煌乐",
    "authorName": "温子昇",
    "authorId": "7b58793327899ace35051070c75b6f11",
    "dynasty": "南北朝",
    "content": [
      "客从远方来，相随歌且笑。",
      "自有炖煌乐，不减安陵调。"
    ]
  },
  {
    "id": "7b58793327899ace60118ebd34e7e9ed",
    "title": "捣衣诗",
    "authorName": "温子昇",
    "authorId": "7b58793327899ace35051070c75b6f11",
    "dynasty": "南北朝",
    "content": [
      "长安城中秋夜长，佳人锦石捣流黄。",
      "香杵纹砧知近远，传声递响何凄凉。",
      "七夕长河烂，中秋明月光。",
      "蠮螉塞边绝候雁，鸳鸯楼上望天狼。"
    ]
  },
  {
    "id": "7b58793327899aced815769de8bc3505",
    "title": "从驾幸金墉城诗",
    "authorName": "温子昇",
    "authorId": "7b58793327899ace35051070c75b6f11",
    "dynasty": "南北朝",
    "content": [
      "兹城实佳丽，飞甍自相并。",
      "胶葛拥行风，岧峣閟流景。",
      "御沟属清洛，驰道通丹屏。",
      "湛淡水成文，参差树交影。",
      "长门久已闭，离宫一何静。",
      "细草缘玉阶，高枝荫桐井。",
      "微微夕渚暗，肃肃暮风冷。",
      "神行扬翠旗，天临肃清警。",
      "伊臣从下列，逢恩信多幸。",
      "康衢虽已泰，弱力将安骋。"
    ]
  },
  {
    "id": "7b58793327899ace62195a8d0671741b",
    "title": "春日临池诗",
    "authorName": "温子昇",
    "authorId": "7b58793327899ace35051070c75b6f11",
    "dynasty": "南北朝",
    "content": [
      "光风动春树，丹霞起暮阴。",
      "嵯峨映连璧，飘飖下散金。",
      "徒自临濠渚，空复抚鸣琴。",
      "莫知流水曲，谁辩游鱼心。"
    ]
  },
  {
    "id": "7b58793327899ace8cc8bbc25204f9f5",
    "title": "咏花蝶诗",
    "authorName": "温子昇",
    "authorId": "7b58793327899ace35051070c75b6f11",
    "dynasty": "南北朝",
    "content": [
      "素蝶向林飞，红花逐风散。",
      "花蝶俱不息，红素还相乱。",
      "芬芬共袭予，葳蕤从可玩。",
      "不慰行客心，遽动离居叹。"
    ]
  },
  {
    "id": "7b58793327899acec5eca2c3cd94b393",
    "title": "相国清河王挽歌",
    "authorName": "温子昇",
    "authorId": "7b58793327899ace35051070c75b6f11",
    "dynasty": "南北朝",
    "content": [
      "高门讵改辙，曲沼尚馀波。",
      "何言吹楼下，翻成薤露歌。"
    ]
  },
  {
    "id": "7b5879332b6ab963f003014923325a7c",
    "title": "敬酬柳仆射征怨诗",
    "authorName": "丘迟",
    "authorId": "7b5879332b6ab963f1b6f285389bc7bb",
    "dynasty": "南北朝",
    "content": [
      "清歌自言妍，雅舞空仙仙。",
      "耳中解明月，头上落金钿。",
      "雀飞且近远，暮入绮窗前。",
      "鱼戏虽南北，终还荷叶边。",
      "惟见君行久，新年非故年。"
    ]
  },
  {
    "id": "7b5879332cd67e4a18aca63136275cc2",
    "title": "入若耶溪",
    "authorName": "王籍",
    "authorId": "7b5879332cd67e4ad1457b72d1457b72",
    "dynasty": "南北朝",
    "content": [
      "艅艎何泛泛，空水共悠悠。",
      "阴霞生远岫，阳景逐回流。",
      "蝉噪林逾静，鸟鸣山更幽。",
      "此地动归念，长年悲倦游。"
    ]
  },
  {
    "id": "7b5879332cf88b953c9ebabbafd73053",
    "title": "拟相逢狭路间",
    "authorName": "荀昶",
    "authorId": "7b5879332cf88b95d1457b72d1457b72",
    "dynasty": "南北朝",
    "content": [
      "朝发邯郸邑，暮宿井陉间。",
      "井陉一何狭，车马不得旋。",
      "邂逅相逢值，崎岖交一言。",
      "一言不容多，伏轼问君家。",
      "君家诚难知，易知复易博。",
      "南面平原居，北趣相如阁。",
      "飞楼临名都，通门枕华郭。",
      "入门无所见，但见双栖鹤。",
      "栖鹤数十双，鸳鸯九相追。",
      "大兄珥金珰，中兄振缨緌。",
      "伏腊一来归，邻里生光辉。",
      "小弟无所为，斗鸡东陌逵。",
      "大妇织纨绮，中妇缝罗衣。",
      "小妇无所作，挟瑟弄音徽。",
      "丈人且却坐，梁尘将欲飞。"
    ]
  },
  {
    "id": "7b5879332cf88b95a0003789c8f1bd1e",
    "title": "拟青青河边草",
    "authorName": "荀昶",
    "authorId": "7b5879332cf88b95d1457b72d1457b72",
    "dynasty": "南北朝",
    "content": [
      "荧荧山上火，苕苕隔陇左。",
      "陇左不可至，精爽通寤寐。",
      "寤寐衾裯同，忽觉在他邦。",
      "他邦各异邑，相逐不相及。",
      "迷墟在望烟，木落知冰坚。",
      "升朝各自进，谁肯相攀牵。",
      "客从北方来，贻我端弋绨。",
      "命仆开弋绨，中有隐起圭。",
      "长跪读隐圭，词苦声亦凄。",
      "上言各努力，下言长相怀。"
    ]
  },
  {
    "id": "7b5879332fca073d30eff0db3781afd7",
    "title": "送别诗",
    "authorName": "范雲",
    "authorId": "7b5879332fca073d941e1aaa285e19f2",
    "dynasty": "南北朝",
    "content": [
      "东风柳线长，送郎上河梁。",
      "未尽樽前酒，妾泪已千行。",
      "不愁书难寄，但恐鬓将霜。",
      "望怀白首约，江上早归航。"
    ]
  },
  {
    "id": "7b5879332fca073da269eb023551825c",
    "title": "自君之出矣",
    "authorName": "范雲",
    "authorId": "7b5879332fca073d941e1aaa285e19f2",
    "dynasty": "南北朝",
    "content": [
      "自君之出矣，罗帐咽秋风。",
      "思君如蔓草，连延不可穷 。"
    ]
  },
  {
    "id": "7b5879332fca073d29b618f9f5fa51a8",
    "title": "别诗·其一",
    "authorName": "范雲",
    "authorId": "7b5879332fca073d941e1aaa285e19f2",
    "dynasty": "南北朝",
    "content": [
      "洛阳城东西，长作经时别。",
      "昔去雪如花，今来花似雪。"
    ]
  },
  {
    "id": "7b5879332fca073d485b844f81f6394f",
    "title": "别诗·其二",
    "authorName": "范雲",
    "authorId": "7b5879332fca073d941e1aaa285e19f2",
    "dynasty": "南北朝",
    "content": [
      "孤烟起新丰，候雁出云中。",
      "草低金城雾，木下玉门风。",
      "别君河初满，思君月屡空。",
      "折桂衡山北，摘兰沅水东。",
      "兰摘心焉寄，桂折意谁通。"
    ]
  },
  {
    "id": "7b5879332fca073dc92a595278f786e1",
    "title": "渡黄河",
    "authorName": "范雲",
    "authorId": "7b5879332fca073d941e1aaa285e19f2",
    "dynasty": "南北朝",
    "content": [
      "河流迅且浊，汤汤不可陵。",
      "桧楫难为榜，松舟才自胜。",
      "空庭偃旧木，荒畴余故塍。",
      "不睹行人迹，但见狐兔兴。",
      "寄言河上老，此水何当澄？"
    ]
  },
  {
    "id": "7b5879332fca073daa8d27ab79cd2b35",
    "title": "治西湖诗",
    "authorName": "范雲",
    "authorId": "7b5879332fca073d941e1aaa285e19f2",
    "dynasty": "南北朝",
    "content": [
      "史氏导漳水，西门溉河潮。",
      "图始未能悦，克终良可要。",
      "拥锸劝年首，提爵劳春朝。",
      "平皋草色嫩，通林鸟声娇。",
      "已集故池鹜，行莳新田苗。",
      "何吁畚筑苦，方驩鱼稻饶。"
    ]
  },
  {
    "id": "7b5879332fca073dceba3e81947baa14",
    "title": "四色诗四首",
    "authorName": "范雲",
    "authorId": "7b5879332fca073d941e1aaa285e19f2",
    "dynasty": "南北朝",
    "content": [
      "【其一】",
      "折柳青门外，握兰翠疏中。",
      "绿苹骋春日，碧渚澹时风。",
      "【其二】",
      "差池朱燕去，缤翻赤雁归。",
      "瀺灂丹鱼聚，联翻血鸟飞。",
      "【其三】",
      "素鳞扬北渚，白水杜南宛。",
      "献环润玉塞，归珠照琼辕。",
      "【其四】",
      "乌林叶将霣，墨池水就乾。",
      "玄豹藏暮雨，黑豹凌夜寒。"
    ]
  },
  {
    "id": "7b58793331b44ac0151f5524b81b063d",
    "title": "行路难二首",
    "authorName": "费昶",
    "authorId": "7b58793331b44ac0d1457b72d1457b72",
    "dynasty": "南北朝",
    "content": [
      "【其一】",
      "君不见长安客舍门，倡家少女名桃根。",
      "贫穷夜纺无灯烛，何言一朝奉至尊。",
      "至尊离宫百馀处，千门万户不知曙。",
      "惟闻哑哑城上乌，玉阑金井牵辘轳。",
      "丹梁翠柱飞流苏，香薪桂火炊雕胡。",
      "当年翻覆无常定，薄命为女何必粗。",
      "【其二】",
      "君不见人生百年如流电，心中坎壈君不见。",
      "我昔初入椒房时，讵减班姬与飞燕。",
      "朝逾金梯上凤楼，暮下琼钩息鸾殿。",
      "柏梁昼夜香，锦帐自飘扬。",
      "笙歌枣下曲，琵琶陌上桑。",
      "过蒙恩所赐，馀光曲沾被。",
      "既逢阴后不自专，复值程姬有所避。",
      "黄河千年始一清，微躯再逢永无议。",
      "蛾眉偃月徒自妍，傅粉施朱欲谁为。",
      "不如天渊水中鸟，双去双飞长比翅。"
    ]
  },
  {
    "id": "7b587933321d5f3d0f1a054037dfd9a8",
    "title": "捣衣",
    "authorName": "谢惠连",
    "authorId": "7b587933321d5f3de46de7e1019d385e",
    "dynasty": "南北朝",
    "content": [
      "衡纪无淹度，晷运倏如摧。",
      "白露滋园菊，秋风落庭槐。",
      "肃肃莎鸡羽，烈烈寒螀啼。",
      "夕阴结空幕，宵月皓中闺。",
      "美人戒裳服，端饰相招携。",
      "簪玉出北房，鸣金步南阶。",
      "櫩高砧响发，楹长杵声哀。",
      "微芳起两袖，轻汗染双题。",
      "纨素既已成，君子行未归。",
      "裁用笥中刀，缝为万里衣。",
      "盈箧自余手，幽缄俟君开。",
      "腰带准畴昔，不知今是非。"
    ]
  },
  {
    "id": "7b587933321d5f3d7dbae064093c3048",
    "title": "秋怀",
    "authorName": "谢惠连",
    "authorId": "7b587933321d5f3de46de7e1019d385e",
    "dynasty": "南北朝",
    "content": [
      "平生无志意，少小婴忧患。",
      "如何乘苦心，矧复值秋晏。",
      "皎皎天月明，奕奕河宿烂。",
      "萧瑟含风蝉，寥唳度云雁。",
      "寒商动清闺，孤灯暖幽幔。",
      "耿介繁虑积，展转长宵半。",
      "夷险难预谋，倚伏昧前算。",
      "虽好相如达，不同长卿慢。",
      "颇悦郑生偃，无取白衣宦。",
      "未知古人心，且从性所玩。",
      "宾至可命觞，朋来当染翰。",
      "高台骤登践，清浅时陵乱。",
      "颓魄不再圆，颂羲无两旦。",
      "金石终销毁，丹青暂雕焕。",
      "各勉玄发欢，无贻白首叹。",
      "因歌遂成赋，聊用布亲串。"
    ]
  },
  {
    "id": "7b587933321d5f3de3ec0ff943a456f5",
    "title": "西陵遇风献康乐诗五首",
    "authorName": "谢惠连",
    "authorId": "7b587933321d5f3de46de7e1019d385e",
    "dynasty": "南北朝",
    "content": [
      "【其一】",
      "我行指孟春，春仲尚未发。",
      "趣途远有期，念离情无歇。",
      "成装候良辰，漾舟陶嘉月。",
      "瞻途意少悰，还顾情多阙。",
      "【其二】",
      "哲兄感仳别，相送越坰林。",
      "饮饯野亭馆，分袂澄湖阴。",
      "凄凄留子言，眷眷浮客心。",
      "回塘隐舻栧，远望绝形音。",
      "【其三】",
      "靡靡即长路，戚戚抱遥悲。",
      "悲遥但自弭，路长当语谁。",
      "行行道转远，去去情弥迟。",
      "昨发浦阳汭，今宿浙江湄。",
      "【其四】",
      "屯云蔽曾岭，惊风涌飞流。",
      "零雨润坟泽，落雪洒林丘。",
      "浮氛晦崖巘，积素惑原畴。",
      "曲汜薄停旅，通川绝行舟。",
      "【其五】",
      "临津不得济，伫楫阻风波。",
      "萧条洲渚际，气色少谐和。",
      "西瞻兴游叹，东睇起凄歌。",
      "积愤成疢痗，无萱将如何。"
    ]
  },
  {
    "id": "7b58793334fd517763faad908127151c",
    "title": "怀园引",
    "authorName": "谢庄",
    "authorId": "7b58793334fd5177e0c64119e836d813",
    "dynasty": "南北朝",
    "content": [
      "鸿飞从万里，飞飞河岱起。",
      "辛勤越霜雾，联翩溯江汜。",
      "去旧国，违旧乡，旧山旧海悠且长。",
      "回首瞻东路，延翮向秋方。",
      "登楚都，入楚关，楚地萧瑟楚山寒。",
      "岁去冰未已，春来雁不还。",
      "风肃幌兮露濡庭，汉水初绿柳叶青。",
      "朱光蔼蔼云英英，离禽喈喈又晨鸣。",
      "菊有秀兮松有蕤，忧来年去容发衰。",
      "流阴逝景不可追，临堂危坐怅欲悲。",
      "轩鸟池鹤恋阶墀，岂忘河渚捐江湄。",
      "试托意兮向芳荪，心绵绵兮属荒樊。",
      "想绿苹兮既冒沼，念幽兰兮已盈园。",
      "夭桃晨暮发，春莺旦夕喧。",
      "青苔芜石路，宿草尘蓬门。",
      "邅吾游夫鄢郢，路修远以萦纡。",
      "羌故园之在目，江与汉之不可逾。",
      "目还流而附音，候归烟而托书。",
      "还流兮潺湲，归烟容裔去不旋。",
      "念卫风于河广，怀邶诗于毖泉。",
      "汉女悲而歌飞鹄，楚客伤而奏南弦。",
      "或巢阳而望越，亦依阴而慕燕。",
      "咏零雨而卒岁，吟秋风以永年。"
    ]
  },
  {
    "id": "7b58793334fd51776f2681bcbac66383",
    "title": "瑞雪咏",
    "authorName": "谢庄",
    "authorId": "7b58793334fd5177e0c64119e836d813",
    "dynasty": "南北朝",
    "content": [
      "玄管洽，豳诗平。火洲灭，日壑清。龙关沙蒸，河徼云惊。晷未沉而井閟，宇方霾而海溟。山飞白雪，叶中符而掩皇州。降千□而瑞神世，始□葐蒀以蕤转。终徘徊而烟曳，状素镜之晨光。写金波之夜晰，晰景兮便娟，冠集灵兮蔼望仙。溢迎风兮湛承露，亘临华兮被通天。幂遥途而界远绮，丽青墀而镜列钱。及其流彩犹抟。凝明亟积，郊隰均映。江峦齐奕，审伊宫之逾丈。信钘阿之盈尺，洞秋方之玉园。果仙京之珠泽，若夫贞性贲道。润德晖经，载途演其楙。同云宣其灵，既昭化于卫术。亦阐义于齐庭，结秋竹之丽响。引幽兰之微馨，窃惟鸿化远洎。玄风遐施，浃纬称祥。磬埏作瑞，调露之乐既兴。大闺之歌已被，春光兮冬泽。长无愆于平施。"
    ]
  },
  {
    "id": "7b587933367d4562becf0a0a5a39eec1",
    "title": "岁暮",
    "authorName": "谢灵运",
    "authorId": "7b587933367d4562dc912a25019d385e",
    "dynasty": "南北朝",
    "content": [
      "殷忧不能寐，苦此夜难颓。",
      "明月照积雪，朔风劲且哀。",
      "运往无淹物，年逝觉已催。"
    ]
  },
  {
    "id": "7b587933367d4562e5f3477de6ebd692",
    "title": "登池上楼",
    "authorName": "谢灵运",
    "authorId": "7b587933367d4562dc912a25019d385e",
    "dynasty": "南北朝",
    "content": [
      "潜虬媚幽姿，飞鸿响远音。",
      "薄霄愧云浮，栖川怍渊沉。",
      "进德智所拙，退耕力不任。",
      "狥禄反穷海，卧疴对空林。",
      "衾枕昧节候，褰开暂窥临。",
      "倾耳聆波澜，举目眺岖嵚。",
      "初景革绪风，新阳改故阴。",
      "池塘生春草，园柳变鸣禽。",
      "祁祁伤豳歌，萋萋感楚吟。",
      "索居易永久，离群难处心。",
      "持操岂独古，无闷征在今。"
    ]
  },
  {
    "id": "7b587933367d45624c547cf8c58dbd61",
    "title": "游赤石进帆海",
    "authorName": "谢灵运",
    "authorId": "7b587933367d4562dc912a25019d385e",
    "dynasty": "南北朝",
    "content": [
      "首夏犹清和，芳草亦未歇。",
      "水宿淹晨暮，阴霞屡兴没。",
      "周览倦瀛壖，况乃陵穷发。",
      "川后时安流，天吴静不发。",
      "扬帆采石华，挂席拾海月。",
      "溟涨无端倪，虚舟有超越。",
      "仲连轻齐组，子牟眷魏阙。",
      "矜名道不足，适己物可忽。",
      "请附任公言，终然谢天伐。"
    ]
  },
  {
    "id": "7b587933367d456235ae3ab49c70e824",
    "title": "过始宁墅",
    "authorName": "谢灵运",
    "authorId": "7b587933367d4562dc912a25019d385e",
    "dynasty": "南北朝",
    "content": [
      "束发怀耿介，逐物遂推迁。",
      "违志似如昨，二纪及兹年。",
      "淄磷谢清旷，疲苶惭贞坚。",
      "拙疾相倚薄，还得静者便。",
      "剖竹守沧海，枉帆过旧山。",
      "山行穷登顿，水涉尽洄㳂。",
      "岩峭岭稠叠，洲萦渚连绵。",
      "白云抱幽石，绿筱媚清涟。",
      "葺宇临回江，筑观基曾巅。",
      "挥手告乡曲，三载期归旋。",
      "且为树枌槚，无令孤愿言。"
    ]
  },
  {
    "id": "7b587933367d4562a29f0fbe036aef35",
    "title": "石壁精舍还湖中作",
    "authorName": "谢灵运",
    "authorId": "7b587933367d4562dc912a25019d385e",
    "dynasty": "南北朝",
    "content": [
      "昏旦变气候，山水含清晖。",
      "清晖能娱人，游子憺忘归。",
      "出谷日尚早，入舟阳已微。",
      "林壑敛暝色，云霞收夕霏。",
      "芰荷迭映蔚，蒲稗相因依。",
      "披拂趋南径，愉悦偃东扉。",
      "虑澹物自轻，意惬理无违。",
      "寄言摄生客，试用此道推。"
    ]
  },
  {
    "id": "7b587933367d4562bf7d2667cc905018",
    "title": "石门新营所住四面高山回溪石濑茂林修竹诗",
    "authorName": "谢灵运",
    "authorId": "7b587933367d4562dc912a25019d385e",
    "dynasty": "南北朝",
    "content": [
      "跻险筑幽居，披云卧石门。",
      "苔滑谁能步，葛弱岂可扪。",
      "袅袅秋风过，萋萋春草繁。",
      "美人游不还，佳期何由敦。",
      "芳尘凝瑶席，清醑满金樽。",
      "洞庭空波澜，桂枝徒攀翻。",
      "结念属霄汉，孤景莫与谖。",
      "俯濯石下潭，俯看条上猿。",
      "早闻夕飚急，晚见朝日暾。",
      "崖倾光难留，林深响易奔。",
      "感往虑有复，理来情无存。",
      "庶持乘日车，得以慰营魂。",
      "匪为众人说，冀与智者论。"
    ]
  },
  {
    "id": "7b587933367d4562d458345382f3b4ad",
    "title": "拟魏太子《邺中集》诗八首",
    "authorName": "谢灵运",
    "authorId": "7b587933367d4562dc912a25019d385e",
    "dynasty": "南北朝",
    "content": [
      "【其一 · 魏太子】",
      "百川赴巨海，众星环北辰。",
      "照灼烂霄汉，遥裔起长津。",
      "天地中横溃，家王拯生民。",
      "区宇既涤荡，群英必来臻。",
      "忝此钦贤性，由来常怀仁。",
      "况值众君子，倾心隆日新。",
      "论物靡浮说，析理实敷陈。",
      "罗缕岂阙辞，窈窕究天人。",
      "澄觞满金罍，连榻设华茵。",
      "急弦动飞听，清歌拂梁尘。",
      "莫言相遇易，此欢信可珍。",
      "【其二 · 王粲】",
      "家本秦川，贵公子孙。",
      "遭乱流寓，自伤情多。",
      "幽厉昔崩乱，桓灵今板荡。",
      "伊洛既燎烟，函崤没无象。",
      "整装辞秦川，秣马赴楚壤。",
      "沮漳自可美，客心非外奖。",
      "常叹诗人言，式微何由往。",
      "上宰奉皇灵，侯伯咸宗长。",
      "云骑乱汉南。宛郢皆扫荡。",
      "排雾属盛明，披云对清朗。",
      "庆泰欲重叠。公子特先赏。",
      "不谓息肩愿，一旦值明两。",
      "并载游邺京。方舟泛河广。",
      "绸缪清燕娱，寂寥梁栋响。",
      "既作长夜饮。岂顾乘日养。",
      "【其三 · 陈琳】",
      "皇汉逢迍邅，天下遭氛慝。",
      "董氏沦关西，袁家拥河北。",
      "单民易周章，窘身就羁勒。",
      "岂意事乖己，永怀恋故国。",
      "相公实勤王，信能定蝥贼。",
      "复睹东都辉，重见汉朝则。",
      "馀生幸已多，矧乃值明德。",
      "爱客不告疲，饮燕遗景刻。",
      "夜听极星阑，朝游穷曛黑。",
      "哀哇动梁埃，急觞荡幽默。",
      "且尽一日娱，莫知古来惑。",
      "【其四 · 徐幹】",
      "伊昔家临淄，提携弄齐瑟。",
      "置酒饮胶东，淹留憩高密。",
      "此欢谓可终，外物始难毕。",
      "摇荡箕濮情，穷年迫忧栗。",
      "末途幸休明，栖集建薄质。",
      "已免负薪苦，仍游椒兰室。",
      "清论事究万，美话信非一。",
      "行觞奏悲歌，永夜系白日。",
      "华屋非蓬居，时髦岂余匹。",
      "中饮顾昔心，怅焉若有失。",
      "【其五 · 刘桢】",
      "贫居晏里闬，少小长东平。",
      "河兖当冲要，沦飘薄许京。",
      "广川无逆流，招纳厕群英。",
      "北渡黎阳津，南登宛郢城。",
      "既览古今事，颇识治乱情。",
      "欢友相解达，敷奏究平生。",
      "矧荷明哲顾，知深觉命轻。",
      "朝游牛羊下，暮坐括揭鸣。",
      "终岁非一日，传巵弄新声。",
      "辰事既难谐，欢愿如今并。",
      "唯羡肃肃翰，缤纷戾高冥。",
      "【其六 · 应玚】",
      "嗷嗷云中雁，举翮自委羽。",
      "求凉弱水湄，违寒长沙渚。",
      "顾我梁川时，缓步集颍许。",
      "一旦逢世难，沦薄恒羁旅。",
      "天下昔未定，托身早得所。",
      "官渡厕一卒，乌林预艰阻。",
      "晚节值众贤，会同庇天宇。",
      "列坐荫华榱，金樽盈清醑。",
      "始奏延露曲，继以阑夕语。",
      "调笑辄酬答，嘲谑无惭沮。",
      "倾躯无遗虑，在心良已叙。",
      "【其七 · 阮瑀】",
      "河洲多沙尘，风悲黄云起。",
      "金羁相驰逐，联翩何穷已。",
      "庆云惠优渥，微薄攀多士。",
      "念昔渤海时，南皮戏清沚。",
      "今复河曲游，鸣葭泛兰汜。",
      "躧步陵丹梯，并坐侍君子。",
      "妍谈既愉心，哀弄信睦耳。",
      "倾酤系芳醑，酌言岂终始。",
      "自从食蓱来，唯见今日美。",
      "【其八 · 平原侯植】",
      "朝游登凤阁，日暮集华沼。",
      "倾柯引弱枝，攀条摘蕙草。",
      "徙倚穷骋望，目极尽所讨。",
      "西顾太行山，北眺邯郸道。",
      "平衢修且直，白杨信袅袅。",
      "副君命饮宴，欢娱写怀抱。",
      "良游匪昼夜，岂云晚与早。",
      "众宾悉精妙，清辞洒兰藻。",
      "哀音下回鹄，余哇彻清昊。",
      "中山不知醉，饮德方觉饱。",
      "愿以黄发期，养生念将老。"
    ]
  },
  {
    "id": "7b587933367d45627ef4dff06ad1708e",
    "title": "长歌行",
    "authorName": "谢灵运",
    "authorId": "7b587933367d4562dc912a25019d385e",
    "dynasty": "南北朝",
    "content": [
      "倏烁夕星流，昱奕朝露团。",
      "粲粲乌有停，泫泫岂暂安。",
      "徂龄速飞电，颓节骛惊湍。",
      "览物起悲绪，顾已识忧端。",
      "朽貌改鲜色，悴容变柔颜。",
      "变改苟催促，容色乌盘桓。",
      "亹亹衰期迫，靡靡壮志阑。",
      "既惭臧孙慨，复愧杨子叹。",
      "寸阴果有逝，尺素竟无观。",
      "幸赊道念戚，且取长歌欢。"
    ]
  },
  {
    "id": "7b587933367d456248478cd7a326644d",
    "title": "苦寒行",
    "authorName": "谢灵运",
    "authorId": "7b587933367d4562dc912a25019d385e",
    "dynasty": "南北朝",
    "content": [
      "岁岁层冰合，纷纷霰雪落。",
      "浮阳减清晖，寒禽叫悲壑。",
      "饥爨烟不兴，渴汲水枯涸。"
    ]
  },
  {
    "id": "7b587933367d4562d742d83b407e3f5f",
    "title": "善哉行",
    "authorName": "谢灵运",
    "authorId": "7b587933367d4562dc912a25019d385e",
    "dynasty": "南北朝",
    "content": [
      "阳谷跃升，虞渊引落。",
      "景曜东隅，晼晚西薄。",
      "三春燠敷，九秋萧索。",
      "凉来温谢，寒往暑却。",
      "居德斯颐，积善嬉谑。",
      "阴灌阳丛，凋华堕萼。",
      "欢去易惨，悲至难铄。",
      "击节当歌，对酒当酌。",
      "鄙哉愚人，戚戚怀瘼。",
      "善哉达士，滔滔处乐。"
    ]
  },
  {
    "id": "7b587933367d456230affb3fd65b2cb2",
    "title": "游南亭诗",
    "authorName": "谢灵运",
    "authorId": "7b587933367d4562dc912a25019d385e",
    "dynasty": "南北朝",
    "content": [
      "时竟夕澄霁，云归日西驰。",
      "密林含馀清，远峰隐半规。",
      "久痗昏垫苦，旅馆眺郊歧。",
      "泽兰渐被径，芙蓉始发池。",
      "未厌青春好，已观朱明移。",
      "戚戚感物叹，星星白发垂。",
      "药饵情所止，衰疾忽在斯。",
      "逝将候秋水，息景偃旧崖。",
      "我志谁与亮，赏心惟良知。"
    ]
  },
  {
    "id": "7b587933367d45625b0fd3efc48b6d47",
    "title": "日出东南隅行",
    "authorName": "谢灵运",
    "authorId": "7b587933367d4562dc912a25019d385e",
    "dynasty": "南北朝",
    "content": [
      "柏梁冠南山，桂宫燿北泉。",
      "晨风拂幨幌，朝日照闺轩。",
      "美人卧屏席，怀兰秀瑶璠。",
      "皎洁秋松气，淑德春景暄。"
    ]
  },
  {
    "id": "7b587933367d4562811bd52f4a9210c0",
    "title": "初去郡",
    "authorName": "谢灵运",
    "authorId": "7b587933367d4562dc912a25019d385e",
    "dynasty": "南北朝",
    "content": [
      "彭薛裁知耻，贡公未遗荣。",
      "或可优贪竞，岂足称达生。",
      "伊余秉微尚，拙讷谢浮名。",
      "庐园当栖岩，卑位代躬耕。",
      "顾己虽自许，心迹犹未并。",
      "无庸妨周任，有疾像长卿。",
      "毕娶类尚子，薄游似邴生。",
      "恭承古人意，促装返柴荆。",
      "牵丝及元兴，解龟在景平。",
      "负心二十载，于今废将迎。",
      "理棹遄还期，遵渚骛修坰。",
      "溯溪终水涉，登岭始山行。",
      "野旷沙岸净，天高秋月明。",
      "憩石挹飞泉，攀林搴落英。",
      "战胜臞者肥，止监流归停。",
      "即是羲唐化，获我击壤情。"
    ]
  },
  {
    "id": "7b587933367d456276257a48f443c37e",
    "title": "七里濑",
    "authorName": "谢灵运",
    "authorId": "7b587933367d4562dc912a25019d385e",
    "dynasty": "南北朝",
    "content": [
      "羁心积秋晨，晨积展游眺。",
      "孤客伤逝湍，徒旅苦奔峭。",
      "石浅水潺湲，日落山照曜。",
      "荒林纷沃若，哀禽相叫啸。",
      "遭物悼迁斥，存期得要妙。",
      "既秉上皇心，岂屑末代诮。",
      "目睹严子濑，想属任公钓。",
      "谁谓古今殊，异代可同调。"
    ]
  },
  {
    "id": "7b587933367d45626e481b92e1b3e2d1",
    "title": "晚出西射堂",
    "authorName": "谢灵运",
    "authorId": "7b587933367d4562dc912a25019d385e",
    "dynasty": "南北朝",
    "content": [
      "步出西城门，遥望城西岑。",
      "连鄣叠巘崿，青翠杳深沉。",
      "晓霜枫叶丹，夕曛岚气阴。",
      "节往戚不浅，感来念已深。",
      "羁雌恋旧侣，迷鸟怀故林。",
      "含情尚劳爱，如何离赏心。",
      "抚镜华缁鬓，揽带缓促衿。",
      "安排徒空言，幽独赖鸣琴。"
    ]
  },
  {
    "id": "7b587933367d456217e8d2cc3333b6cb",
    "title": "登江中孤屿",
    "authorName": "谢灵运",
    "authorId": "7b587933367d4562dc912a25019d385e",
    "dynasty": "南北朝",
    "content": [
      "江南倦历览，江北旷周旋。",
      "怀新道转迥，寻异景不延。",
      "乱流趋正绝，孤屿媚中川。",
      "云日相辉映，空水共澄鲜。",
      "表灵物莫赏，蕴真谁为传。",
      "想像昆山姿，缅邈区中缘。",
      "始信安期术，得尽养生年。"
    ]
  },
  {
    "id": "7b587933367d4562de68d23a65bf18fa",
    "title": "入彭蠡湖口",
    "authorName": "谢灵运",
    "authorId": "7b587933367d4562dc912a25019d385e",
    "dynasty": "南北朝",
    "content": [
      "客游倦水宿，风潮难具论。",
      "洲岛骤回合，圻岸屡崩奔。",
      "乘月听哀狖，浥露馥芳荪。",
      "春晚绿野秀，岩高白云屯。",
      "千念集日夜，万感盈朝昏。",
      "攀崖照石镜，牵叶入松门。",
      "三江事多往，九派理空存。",
      "灵物吝珍怪，异人秘精魂。",
      "金膏灭明光，水碧缀流温。",
      "徒作千里曲，弦绝念弥敦。"
    ]
  },
  {
    "id": "7b587933367d456236cc6ed40874fe96",
    "title": "过白岸亭",
    "authorName": "谢灵运",
    "authorId": "7b587933367d4562dc912a25019d385e",
    "dynasty": "南北朝",
    "content": [
      "拂衣遵沙垣，缓步入蓬屋。",
      "近涧涓密石，远山映疏木。",
      "空翠难强名，渔钓易为曲。",
      "援萝临青崖，春心自相属。",
      "交交止栩黄，呦呦食萍鹿。",
      "伤彼人百哀，嘉尔承筐乐。",
      "荣悴迭去来，穷通成休慽。",
      "未若长疏散，万事恒抱朴。"
    ]
  },
  {
    "id": "7b587933367d4562f68e37d048f2f7a6",
    "title": "于南山往北山经湖中瞻眺",
    "authorName": "谢灵运",
    "authorId": "7b587933367d4562dc912a25019d385e",
    "dynasty": "南北朝",
    "content": [
      "朝旦发阳崖，景落憩阴峰。",
      "舍舟眺迥渚，停策倚茂松。",
      "侧径既窈窕，环洲亦玲珑。",
      "俯视乔木杪，仰聆大壑灇。",
      "石横水分流，林密蹊绝踪。",
      "解作竟何感，升长皆丰容。",
      "初篁苞绿箨，新蒲含紫茸。",
      "海鸥戏春岸，天鸡弄和风。",
      "抚化心无厌，览物眷弥重。",
      "不惜去人远，但恨莫与同。",
      "孤游非情叹，赏废理谁通。"
    ]
  },
  {
    "id": "7b587933367d4562cf41782d1e12732f",
    "title": "夜发石关亭诗",
    "authorName": "谢灵运",
    "authorId": "7b587933367d4562dc912a25019d385e",
    "dynasty": "南北朝",
    "content": [
      "随山逾千里，浮溪将十夕。",
      "鸟归息舟楫，星阑命行役。",
      "亭亭晓月映，泠泠朝露滴。"
    ]
  },
  {
    "id": "7b587933367d4562d38e8465a08e8a6d",
    "title": "石门岩上宿诗",
    "authorName": "谢灵运",
    "authorId": "7b587933367d4562dc912a25019d385e",
    "dynasty": "南北朝",
    "content": [
      "朝搴苑中兰，畏彼霜下歇。",
      "暝还云际宿，弄此石上月。",
      "鸟鸣识夜栖，木落知风发。",
      "异音同至听，殊响俱清越。",
      "妙物莫为赏，芳醑谁与伐。",
      "美人竟不来，阳阿徒晞发。"
    ]
  },
  {
    "id": "7b587933367d45623800123e4b720b41",
    "title": "从斤竹涧越岭溪行",
    "authorName": "谢灵运",
    "authorId": "7b587933367d4562dc912a25019d385e",
    "dynasty": "南北朝",
    "content": [
      "猿鸣诚知曙，谷幽光未显。",
      "岩下云方合，花上露犹泫。",
      "逶迤傍隈隩，迢递陟陉岘。",
      "过涧既厉急，登栈亦陵缅。",
      "川渚屡径复，乘流玩回转。",
      "苹萍泛沉深，菰蒲冒清浅。",
      "企石挹飞泉，攀林摘叶卷。",
      "想见山阿人，薜萝若在眼。",
      "握兰勤徒结，折麻心莫展。",
      "情用赏为美，事昧竟谁辨。",
      "观此遗物虑，一悟得所遣。"
    ]
  },
  {
    "id": "7b587933367d45620d16761675f0e184",
    "title": "陇西行",
    "authorName": "谢灵运",
    "authorId": "7b587933367d4562dc912a25019d385e",
    "dynasty": "南北朝",
    "content": [
      "昔在老子，至理成篇。",
      "柱小倾大，绠短绝泉。",
      "鸟之栖游，林檀是闲。",
      "韶乐牢膳，岂伊攸便。",
      "胡为乖枉，从表方圆。",
      "耿耿僚志，慊慊丘园。",
      "善歌以咏，言理成篇。"
    ]
  },
  {
    "id": "7b587933367d456248478cd743a365a7",
    "title": "苦寒行",
    "authorName": "谢灵运",
    "authorId": "7b587933367d4562dc912a25019d385e",
    "dynasty": "南北朝",
    "content": [
      "樵苏无夙饮，凿冰煮朝飡。",
      "悲矣采薇唱，苦哉有余酸。"
    ]
  },
  {
    "id": "7b587933367d4562bf0d0c79d477b5c3",
    "title": "豫章行",
    "authorName": "谢灵运",
    "authorId": "7b587933367d4562dc912a25019d385e",
    "dynasty": "南北朝",
    "content": [
      "短生旅长世，恒觉白日欹。",
      "览镜睨颓容，华颜岂久期。",
      "苟无回戈术，坐观落崦嵫。"
    ]
  },
  {
    "id": "7b587933367d4562874ea365dc146024",
    "title": "相逢行",
    "authorName": "谢灵运",
    "authorId": "7b587933367d4562dc912a25019d385e",
    "dynasty": "南北朝",
    "content": [
      "行行即长道，道长息班草。",
      "邂逅赏心人，与我倾怀抱。",
      "夷世信难值，忧来伤人，平生不可保。",
      "阳华与春渥，阴柯长秋槁。",
      "心慨荣去速，情苦忧来早。",
      "日华难久居，忧来伤人。谆谆亦至老。",
      "亲党近恤庇，昵君不常好。",
      "九族悲素霰，三良怨黄鸟。",
      "迩朱白即頳，忧来伤人，近缟洁必造。",
      "水流理就湿，火炎同归燥。",
      "赏契少能谐，断金断可宝。",
      "千计莫适从，万端信纷绕。",
      "巢林宜择木，结友使心晓。",
      "心晓形迹略，略迩谁能了。",
      "相逢既若旧，忧来伤人，片言代纻缟。"
    ]
  },
  {
    "id": "7b587933367d45626a05607b1f08d6c3",
    "title": "泰山吟",
    "authorName": "谢灵运",
    "authorId": "7b587933367d4562dc912a25019d385e",
    "dynasty": "南北朝",
    "content": [
      "岱宗秀维岳，崔崒刺云天。",
      "岝崿既崄巘，触石辄芊绵。",
      "登封瘗崇坛，降禅藏肃然。",
      "石闾何晻蔼，明堂秘灵篇。"
    ]
  },
  {
    "id": "7b587933367d45626a92ee0e95fb64e2",
    "title": "折杨柳行",
    "authorName": "谢灵运",
    "authorId": "7b587933367d4562dc912a25019d385e",
    "dynasty": "南北朝",
    "content": [
      "骚屑出穴风，挥霍见日雪。",
      "飕飕无久摇，皎皎几时洁。",
      "未觉泮春冰，已复谢秋节。",
      "空对尺素迁，独视寸阴灭。",
      "否桑未易系，泰茅难重拔。",
      "桑茅迭生运，语默寄前哲。"
    ]
  },
  {
    "id": "7b587933367d4562064bb87c416316ec",
    "title": "君子有所思行",
    "authorName": "谢灵运",
    "authorId": "7b587933367d4562dc912a25019d385e",
    "dynasty": "南北朝",
    "content": [
      "总驾越钟陆，还顾望京畿。",
      "踯躅周名都，游目倦忘归。",
      "市鄽无厄室，世族有高闱。",
      "密亲丽华苑，轩甍饰通逵。",
      "孰是金张乐，谅由燕赵诗。",
      "长夜恣酣饮，穷年弄音徽。",
      "盛往速露坠，衰来疾风飞。",
      "余生不欢娱，何以竟暮归。",
      "寂寥曲肱子，瓢饮疗朝饥。",
      "所秉自天性，贫富岂相讥。"
    ]
  },
  {
    "id": "7b587933367d4562d8477036ead08232",
    "title": "悲哉行",
    "authorName": "谢灵运",
    "authorId": "7b587933367d4562dc912a25019d385e",
    "dynasty": "南北朝",
    "content": [
      "萋萋春草生，王孙游有情。",
      "差池燕始飞，夭袅柳始荣。",
      "灼灼桃悦色，飞飞燕弄声。",
      "檐上云结阴，涧下风吹清。",
      "幽树虽改观，终始在初生。",
      "松茑欢蔓延，樛葛欣蔂萦。",
      "眇然游宦子，晤言时未并。",
      "鼻感改朔气，眼伤变节荣。",
      "侘傺岂徒然，澶漫绝音形。",
      "风来不可托，鸟去岂为听。"
    ]
  },
  {
    "id": "7b587933367d456282e8477227a4e0a7",
    "title": "会吟行",
    "authorName": "谢灵运",
    "authorId": "7b587933367d4562dc912a25019d385e",
    "dynasty": "南北朝",
    "content": [
      "六引缓清唱，三调伫繁音。",
      "列筵皆静寂，咸共聆会吟。",
      "会吟自有初，请从文命敷。",
      "敷绩壶冀始，刊木至江汜。",
      "列宿炳天文，负海横地理。",
      "连峰竞千仞，背流各百里。",
      "滮池溉粳稻，轻云暧松杞。",
      "两京愧佳丽，三都岂能似？",
      "层台指中天，高墉积崇雉。",
      "飞燕跃广途，鹢首戏清沚。",
      "肆呈窈窕容，路曜便娟子。",
      "自来弥年代，贤达不可纪。",
      "句践善废兴，越叟识行止。",
      "范蠡出江湖，梅福入城市。",
      "东方就旅逸，梁鸿去桑梓。",
      "牵缀书土风，辞殚意未已。"
    ]
  },
  {
    "id": "7b587933367d4562eb5e2a7865076dbd",
    "title": "缓歌行",
    "authorName": "谢灵运",
    "authorId": "7b587933367d4562dc912a25019d385e",
    "dynasty": "南北朝",
    "content": [
      "飞客结灵友，凌空萃丹丘。",
      "习习和风起，采采彤云浮。",
      "娥皇发湘浦，霄明出河洲。",
      "宛宛连螭辔，裔裔振龙旒。"
    ]
  },
  {
    "id": "7b587933367d4562b8c99ff4dac61d63",
    "title": "燕歌行",
    "authorName": "谢灵运",
    "authorId": "7b587933367d4562dc912a25019d385e",
    "dynasty": "南北朝",
    "content": [
      "孟冬初寒节气成，悲风入闺霜依庭。",
      "秋蝉噪柳燕辞楹，念君行役怨边城。",
      "君何崎岖久徂征，岂无膏沐感鹳鸣。",
      "对君不乐泪沾缨，辟窗开幌弄秦筝。",
      "调弦促柱多哀声，遥夜明月鉴帷屏。",
      "谁知河汉浅且清，展转思服悲明星。"
    ]
  },
  {
    "id": "7b587933367d45626bc8e8f1907af5f5",
    "title": "鞠歌行",
    "authorName": "谢灵运",
    "authorId": "7b587933367d4562dc912a25019d385e",
    "dynasty": "南北朝",
    "content": [
      "德不孤兮必有邻。",
      "唱和之契冥相因。",
      "譬如虬虎兮来风云。",
      "亦如形声影响陈。",
      "心欢赏兮岁易沦。",
      "隐玉藏彩畴识真。",
      "叔牙显，夷吾亲。",
      "郢既殁，匠寝斤。",
      "览古籍，信伊人。",
      "永言知己感良辰。"
    ]
  },
  {
    "id": "7b587933367d4562b39f5892e8caf49d",
    "title": "顺东西门行",
    "authorName": "谢灵运",
    "authorId": "7b587933367d4562dc912a25019d385e",
    "dynasty": "南北朝",
    "content": [
      "出西门，眺云间，",
      "挥斤扶木坠虞泉。",
      "信道人，鉴徂川，",
      "思乐暂舍誓不旋。",
      "闵九九，伤牛山，",
      "宿心载违徒昔言。",
      "竞落运，务颓年，",
      "招命侪好相追牵。",
      "酌芳酤，奏繁弦，",
      "惜寸阴，情固然。"
    ]
  },
  {
    "id": "7b587933367d45629359068e90be0678",
    "title": "上留田行",
    "authorName": "谢灵运",
    "authorId": "7b587933367d4562dc912a25019d385e",
    "dynasty": "南北朝",
    "content": [
      "薄游出彼东道，上留田。",
      "薄游出彼东道，上留田。",
      "循听一何矗矗，上留田。",
      "澄川一何皎皎，上留田。",
      "悠哉逷矣征夫，上留田。",
      "悠哉逷矣征夫，上留田。",
      "两服上阪电游，上留田。",
      "舫舟下游飙驱，上留田。",
      "此别既久无适，上留田。",
      "此别既久无适，上留田。",
      "寸心系在万里，上留田。",
      "尺素遵此千夕，上留田。",
      "秋冬迭相去就，上留田。",
      "秋冬迭相去就，上留田。",
      "素雪纷纷鹤委，上留田。",
      "清风飙飙入袖，上留田。",
      "岁云暮矣增忧，上留田。",
      "岁云暮矣增忧，上留田。",
      "诚知运来讵抑，上留田。",
      "熟视年往莫留，上留田。"
    ]
  },
  {
    "id": "7b587933367d45628baaf4dafb9d5371",
    "title": "三月三日侍宴西池诗",
    "authorName": "谢灵运",
    "authorId": "7b587933367d4562dc912a25019d385e",
    "dynasty": "南北朝",
    "content": [
      "详观记牒，鸿荒莫传。",
      "降及云鸟，曰圣则天。",
      "虞承唐命，周袭商艰。",
      "江之永矣，皇心惟眷。",
      "矧乃暮春，时物芳衍。",
      "滥觞逶迤，周流兰殿。",
      "礼备朝容，乐阕夕宴。"
    ]
  },
  {
    "id": "7b587933367d456293b5cda7b1e7256d",
    "title": "赠从弟弘元诗六首 ·其一",
    "authorName": "谢灵运",
    "authorId": "7b587933367d4562dc912a25019d385e",
    "dynasty": "南北朝",
    "content": [
      "毖彼明泉，馥矣芳荑。",
      "扬晔神皋，澄清灵溪。",
      "灼灼吾秀，徽美是谐。",
      "誉必德昭，志由业栖。"
    ]
  },
  {
    "id": "7b587933367d456247960f0243224fd9",
    "title": "赠从弟弘元诗六首·其二",
    "authorName": "谢灵运",
    "authorId": "7b587933367d4562dc912a25019d385e",
    "dynasty": "南北朝",
    "content": [
      "憩凤于林，养龙在泉。",
      "舍潜就跃，假云翔天。",
      "餁以味变，台以明宣。",
      "言辞戚朝，聿来鼎藩。"
    ]
  },
  {
    "id": "7b587933367d4562112fcfda798536f9",
    "title": "赠从弟弘元诗六首·其三",
    "authorName": "谢灵运",
    "authorId": "7b587933367d4562dc912a25019d385e",
    "dynasty": "南北朝",
    "content": [
      "昔尔同事，谓予偕征。",
      "暌合无朕，聚散有情。",
      "我端北署，子腾南溟。",
      "申非授乖，饮泪凄声。"
    ]
  },
  {
    "id": "7b587933367d4562b375eead6a55156a",
    "title": "赠从弟弘元诗六首·其四",
    "authorName": "谢灵运",
    "authorId": "7b587933367d4562dc912a25019d385e",
    "dynasty": "南北朝",
    "content": [
      "缅邈荆巫，杳翳江湍。",
      "三千既旷，繇役实难。",
      "想象微景，延伫音翰。",
      "因云往情，感风来叹。"
    ]
  },
  {
    "id": "7b587933367d456249766b381c6dd517",
    "title": "赠从弟弘元诗六首·其五",
    "authorName": "谢灵运",
    "authorId": "7b587933367d4562dc912a25019d385e",
    "dynasty": "南北朝",
    "content": [
      "寝处燕说，指辰忌薄。",
      "仳离未几，节至采获。",
      "静念霜繁，长怀景落。",
      "人道分虑，前期靡托。"
    ]
  },
  {
    "id": "7b587933367d45626abb6ece5aaf86eb",
    "title": "赠从弟弘元诗六首·其六",
    "authorName": "谢灵运",
    "authorId": "7b587933367d4562dc912a25019d385e",
    "dynasty": "南北朝",
    "content": [
      "视听易狎，冲用难本。",
      "违真一差，顺性谁卷。",
      "颜子悔伤，蘧生化善。",
      "心愧虽厚，行迷未远。",
      "平生结诚，久要罔转。",
      "警掉候风，侧望双反。"
    ]
  },
  {
    "id": "7b587933367d4562931e6e518a0186f1",
    "title": "答中书诗八首·其一",
    "authorName": "谢灵运",
    "authorId": "7b587933367d4562dc912a25019d385e",
    "dynasty": "南北朝",
    "content": [
      "悬圃树瑶，昆山挺玉。",
      "流采神皋，列秀华岳。",
      "休哉美宝，擢颖昌族。",
      "灼灼风徽，采采文牍。"
    ]
  },
  {
    "id": "7b587933367d45625d1145ea8e0d9953",
    "title": "答中书诗八首·其二",
    "authorName": "谢灵运",
    "authorId": "7b587933367d4562dc912a25019d385e",
    "dynasty": "南北朝",
    "content": [
      "伊昔昆弟，敦好闾里。",
      "我暨我友，均尚同耻。",
      "仰仪前修，绸缪儒史。",
      "亦有暇日，啸歌宴喜。"
    ]
  },
  {
    "id": "7b587933367d4562efa1503be03691f4",
    "title": "答中书诗八首·其三",
    "authorName": "谢灵运",
    "authorId": "7b587933367d4562dc912a25019d385e",
    "dynasty": "南北朝",
    "content": [
      "聚散无期，乖仳易端。",
      "之子名扬，鄙夫忝官。",
      "素质成漆，巾褐惧兰。",
      "迁流推薄，云胡不叹。"
    ]
  },
  {
    "id": "7b587933367d456294a234e9e17b7185",
    "title": "答中书诗八首·其四",
    "authorName": "谢灵运",
    "authorId": "7b587933367d4562dc912a25019d385e",
    "dynasty": "南北朝",
    "content": [
      "中予备列，子赞时庸。",
      "偕直东署，密勿游从。",
      "彼美显价，煌煌逸踪。",
      "振迹鼎朝，翰飞云龙。"
    ]
  },
  {
    "id": "7b587933367d4562bab0881ca278fec8",
    "title": "答中书诗八首·其五",
    "authorName": "谢灵运",
    "authorId": "7b587933367d4562dc912a25019d385e",
    "dynasty": "南北朝",
    "content": [
      "嗟兹飘转，随流如萍。",
      "台岳崇观，僚士惟明。",
      "璅璅下路，从公于征。",
      "溯江践汉，自徐徂荆。"
    ]
  },
  {
    "id": "7b587933367d4562493a366895312ccb",
    "title": "答中书诗八首·其六",
    "authorName": "谢灵运",
    "authorId": "7b587933367d4562dc912a25019d385e",
    "dynasty": "南北朝",
    "content": [
      "契阔北京，劬劳西郢。",
      "守官末局，年月已永。",
      "孰是疲劣，逢此多□。",
      "厚颜既积，在志莫省。"
    ]
  },
  {
    "id": "7b587933367d4562b2afefb938c40f9e",
    "title": "答中书诗八首·其七",
    "authorName": "谢灵运",
    "authorId": "7b587933367d4562dc912a25019d385e",
    "dynasty": "南北朝",
    "content": [
      "凄凄离人，惋乖悼己。",
      "企伫好音，倾渴行李。",
      "矧乃良朋，贻我琼玘。",
      "久要既笃，平生盈耳。",
      "申复情言，欣叹□起。",
      "何用托诚，寄之吾子。"
    ]
  },
  {
    "id": "7b587933367d4562f903987808e16033",
    "title": "答中书诗八首·其八",
    "authorName": "谢灵运",
    "authorId": "7b587933367d4562dc912a25019d385e",
    "dynasty": "南北朝",
    "content": [
      "在昔先师，任诚师天。",
      "刻意岂高，江海非闲。",
      "守道顺性，乐兹丘园。",
      "偕友之唱，敬悦在篇。",
      "霜露荏苒，日月如捐。",
      "相望式遄，言归言旋。"
    ]
  },
  {
    "id": "7b587933367d45629d45d1cef506b58c",
    "title": "赠从弟弘元时为中军功曹住京诗五首·其一",
    "authorName": "谢灵运",
    "authorId": "7b587933367d4562dc912a25019d385e",
    "dynasty": "南北朝",
    "content": [
      "于穆冠族，肇自有姜。",
      "峻极诞灵，伊源降祥。",
      "贻厥不已，历代流光。",
      "迈矣夫子，允迪清芳。"
    ]
  },
  {
    "id": "7b587933367d456297418b40f02b85f7",
    "title": "赠从弟弘元时为中军功曹住京诗五首·其二",
    "authorName": "谢灵运",
    "authorId": "7b587933367d4562dc912a25019d385e",
    "dynasty": "南北朝",
    "content": [
      "昔闻兰金，载美典经。",
      "曾是朋从，契合性情。",
      "我违志概，显藏无成。",
      "畴鉴予心，托之吾生。"
    ]
  },
  {
    "id": "7b587933367d45624985227be1e61328",
    "title": "赠从弟弘元时为中军功曹住京诗五首·其三",
    "authorName": "谢灵运",
    "authorId": "7b587933367d4562dc912a25019d385e",
    "dynasty": "南北朝",
    "content": [
      "维翰孔务，明时劳止。",
      "我求髦俊，以作僚士。",
      "佥曰尔谐，俾蕃是纪。",
      "逝将去我，言念北鄙。"
    ]
  },
  {
    "id": "7b587933367d456234bc00225762bd81",
    "title": "赠从弟弘元时为中军功曹住京诗五首·其四",
    "authorName": "谢灵运",
    "authorId": "7b587933367d4562dc912a25019d385e",
    "dynasty": "南北朝",
    "content": [
      "契阔群从，缱绻游娱。",
      "历时阅岁，寒暑屡徂。",
      "接席密处，同轸修衢。",
      "孰云异对，翔集无殊。"
    ]
  },
  {
    "id": "7b587933367d456235c3bd4791393d20",
    "title": "赠从弟弘元时为中军功曹住京诗五首·其五",
    "authorName": "谢灵运",
    "authorId": "7b587933367d4562dc912a25019d385e",
    "dynasty": "南北朝",
    "content": [
      "子既只命，饯此离襟。",
      "良会难期，朝光易侵。",
      "人之执情，吝景悼心。",
      "分手遵渚，倾耳淑音。"
    ]
  },
  {
    "id": "7b587933367d4562400bd395d7e71ce6",
    "title": "赠安成诗七首·其一",
    "authorName": "谢灵运",
    "authorId": "7b587933367d4562dc912a25019d385e",
    "dynasty": "南北朝",
    "content": [
      "时文前代，徽猷系从。",
      "于迈吾子，诞俊华宗。",
      "明发迪吉，因心体聪。",
      "微言是赏，斯文以崇。"
    ]
  },
  {
    "id": "7b587933367d4562b2817f0d643d8919",
    "title": "赠安成诗七首·其二",
    "authorName": "谢灵运",
    "authorId": "7b587933367d4562dc912a25019d385e",
    "dynasty": "南北朝",
    "content": [
      "用舍谁阶，宾名相传。",
      "秘丘发轸，千里知贤。",
      "抚翼宰朝，翰飞戚蕃。",
      "佐道以业，淑问聿宣。"
    ]
  },
  {
    "id": "7b587933367d45621ce717ba24283c12",
    "title": "赠安成诗七首·其三",
    "authorName": "谢灵运",
    "authorId": "7b587933367d4562dc912a25019d385e",
    "dynasty": "南北朝",
    "content": [
      "相彼景响，有比形声。",
      "始云同宗，终焉友生。",
      "棠棣隆亲，頍弁鉴情。",
      "缅邈岁月，缱绻平生。"
    ]
  },
  {
    "id": "7b587933367d4562ff61df9adc2a82d9",
    "title": "赠安成诗七首·其四",
    "authorName": "谢灵运",
    "authorId": "7b587933367d4562dc912a25019d385e",
    "dynasty": "南北朝",
    "content": [
      "明政敦化，矜恤载怀。",
      "用掇良彦，循我人黎。",
      "江既永矣，服亦南畿。",
      "解袂告离，云往风飞。"
    ]
  },
  {
    "id": "7b587933367d4562c9876acd8d684b8d",
    "title": "赠安成诗七首·其五",
    "authorName": "谢灵运",
    "authorId": "7b587933367d4562dc912a25019d385e",
    "dynasty": "南北朝",
    "content": [
      "挥手未几，钻燧推斥。",
      "青春屏辔，素秋系迹。",
      "媚彼时渔，恋此分拆。",
      "我劳行久，实获予戚。"
    ]
  },
  {
    "id": "7b587933367d456233188a80d9d00754",
    "title": "赠安成诗七首·其六",
    "authorName": "谢灵运",
    "authorId": "7b587933367d4562dc912a25019d385e",
    "dynasty": "南北朝",
    "content": [
      "昔在先道，垂诰亨鲜。",
      "亦曰于豹，调和韦弦。",
      "清静有默，平正无偏。",
      "钦隆令绩，慰沃愿言。"
    ]
  },
  {
    "id": "7b587933367d45627439c9fc902f8312",
    "title": "赠安成诗七首·其七",
    "authorName": "谢灵运",
    "authorId": "7b587933367d4562dc912a25019d385e",
    "dynasty": "南北朝",
    "content": [
      "驽不逮骏，莸不间熏。",
      "三省朽质，再沾庆云。",
      "仰惭蓼萧，俯惕惟尘。",
      "将拭旧褐，朅来虚汾。",
      "畴咨亮款，敬告在文。"
    ]
  },
  {
    "id": "7b587933367d45624b385dd5dad0d7b6",
    "title": "答谢谘议诗八首·其一",
    "authorName": "谢灵运",
    "authorId": "7b587933367d4562dc912a25019d385e",
    "dynasty": "南北朝",
    "content": [
      "玉衡迅驾。",
      "四节如飞。",
      "急景西驰。",
      "奔浪赴沂。",
      "英华始玩。",
      "落叶已稀。",
      "惆怅衡皋。",
      "心焉有违。"
    ]
  },
  {
    "id": "7b587933367d4562398aa5ebe4162bd7",
    "title": "答谢谘议诗八首·其二",
    "authorName": "谢灵运",
    "authorId": "7b587933367d4562dc912a25019d385e",
    "dynasty": "南北朝",
    "content": [
      "告离甫尔。",
      "荏冉回周。",
      "怀风感迁。",
      "思我良畴。",
      "岂其无人。",
      "莫与好仇。",
      "孰曰晏安。",
      "神往形留。"
    ]
  },
  {
    "id": "7b587933367d45627139f6c4a76ec0b3",
    "title": "答谢谘议诗八首·其三",
    "authorName": "谢灵运",
    "authorId": "7b587933367d4562dc912a25019d385e",
    "dynasty": "南北朝",
    "content": [
      "感昔戎行。",
      "远暨西垠。",
      "黾勉于役。",
      "不敢告勤。",
      "尔亦同事。",
      "契阔江濆。",
      "庶同支离。",
      "攘臂解纷。"
    ]
  },
  {
    "id": "7b587933367d45621a81e000e143f2e9",
    "title": "答谢谘议诗八首·其四",
    "authorName": "谢灵运",
    "authorId": "7b587933367d4562dc912a25019d385e",
    "dynasty": "南北朝",
    "content": [
      "鸣鹄在阴。",
      "自幽必显。",
      "既曰有声。",
      "因风易演。",
      "逶迤云阁。",
      "司帝之典。",
      "蔚彼遗藉。",
      "如莹如洗。"
    ]
  },
  {
    "id": "7b587933367d456245a1d097b93626c8",
    "title": "答谢谘议诗八首·其五",
    "authorName": "谢灵运",
    "authorId": "7b587933367d4562dc912a25019d385e",
    "dynasty": "南北朝",
    "content": [
      "齐仲善交。",
      "在久弥敬。",
      "自我之遘。",
      "一遇而定。",
      "于穆谢生。",
      "以和缮性。",
      "有言属耳。",
      "有文在咏。"
    ]
  },
  {
    "id": "7b587933367d4562347c2ccffb86e26e",
    "title": "答谢谘议诗八首·其六",
    "authorName": "谢灵运",
    "authorId": "7b587933367d4562dc912a25019d385e",
    "dynasty": "南北朝",
    "content": [
      "寡弱多幸。",
      "逢兹道泰。",
      "荷荣西荒。",
      "晏然解带。",
      "剪削前识。",
      "任此天籁。",
      "人对遇矣。",
      "何惧何害。"
    ]
  },
  {
    "id": "7b587933367d456219bc00cd0c0d628d",
    "title": "答谢谘议诗八首·其七",
    "authorName": "谢灵运",
    "authorId": "7b587933367d4562dc912a25019d385e",
    "dynasty": "南北朝",
    "content": [
      "掻首北眷。",
      "清对未从。",
      "瞻云累叹。",
      "思？御风。",
      "良愿易违。",
      "嘉乐难逢。",
      "微我无衣。",
      "温凉谁同。"
    ]
  },
  {
    "id": "7b587933367d4562d07c24d5800f537a",
    "title": "答谢谘议诗八首·其八",
    "authorName": "谢灵运",
    "authorId": "7b587933367d4562dc912a25019d385e",
    "dynasty": "南北朝",
    "content": [
      "古人善身。",
      "实畏斯名。",
      "缘督何贵。",
      "卷耀藏馨。",
      "九言之赠。",
      "实由未冥。",
      "片音或重。",
      "玙璠可轻。"
    ]
  },
  {
    "id": "7b587933367d4562fdfbaa9b2389df9e",
    "title": "述祖德诗二首·其一",
    "authorName": "谢灵运",
    "authorId": "7b587933367d4562dc912a25019d385e",
    "dynasty": "南北朝",
    "content": [
      "达人贵自我，高情属天云。兼抱济物性，而不缨垢氛。",
      "段生藩魏国，展季救鲁民。弦高犒晋师，仲连却秦军。",
      "临组乍不緤，对圭宁肯分。惠物辞所赏，励志故绝人。",
      "苕苕历千载，遥遥播清尘。清尘竟谁嗣，明哲垂经纶。",
      "委讲辍道论，改服康世屯。屯难既云康，尊主隆斯民。"
    ]
  },
  {
    "id": "7b587933367d4562d664084854c23c40",
    "title": "述祖德诗二首·其二",
    "authorName": "谢灵运",
    "authorId": "7b587933367d4562dc912a25019d385e",
    "dynasty": "南北朝",
    "content": [
      "中原昔丧乱，丧乱岂解已。崩腾永嘉末，逼迫太元始。",
      "河外无反正，江介有䠞圯。万邦咸震慑，横流赖君子。",
      "拯溺由道情，龛暴资神理。秦赵欣来苏，燕魏迟文轨。",
      "贤相谢世运，远图因事止。高揖七州外，拂衣五湖里。",
      "随山疏浚潭，傍岩艺枌梓。遗情舍尘物，贞观丘壑美。"
    ]
  },
  {
    "id": "7b587933367d456238b51e026848a5c1",
    "title": "九日从宋公戏马台集送孔令诗",
    "authorName": "谢灵运",
    "authorId": "7b587933367d4562dc912a25019d385e",
    "dynasty": "南北朝",
    "content": [
      "季秋边朔苦，旅雁违霜雪。",
      "凄凄阳卉腓，皎皎寒潭絜。",
      "良辰感圣心，云旗兴暮节。",
      "鸣葭戾朱宫，兰巵献时哲。",
      "饯宴光有孚，和乐隆所缺。",
      "在宥天下理，吹万群方悦。",
      "归客遂海隅，脱冠谢朝列。",
      "弭棹薄枉渚，指景待乐阕。",
      "河流有急澜，浮骖无缓辙。",
      "岂伊川途念，宿心愧将别。",
      "彼美丘园道，喟焉伤薄劣。"
    ]
  },
  {
    "id": "7b587933367d456268f85e577f5d108d",
    "title": "彭城宫中直感岁暮诗 ",
    "authorName": "谢灵运",
    "authorId": "7b587933367d4562dc912a25019d385e",
    "dynasty": "南北朝",
    "content": [
      "草草眷徂物。",
      "契契矜岁殚。",
      "楚艳起行戚。",
      "吴趋绝归欢。",
      "修带缓旧裳。",
      "素鬓改朱颜。",
      "晚暮悲独坐。",
      "鸣鶗歇春兰。"
    ]
  },
  {
    "id": "7b587933367d45625b798a19690eab64",
    "title": "从游京口北固应诏诗",
    "authorName": "谢灵运",
    "authorId": "7b587933367d4562dc912a25019d385e",
    "dynasty": "南北朝",
    "content": [
      "玉玺戒诚信，黄屋示崇高。",
      "事为名教用，道以神理超。",
      "昔闻汾水游，今见尘外镳。",
      "鸣笳发春渚，税銮登山椒。",
      "张组眺倒景，列筵瞩归潮。",
      "远岩映兰薄，白日丽江皋。",
      "原隰荑绿柳，墟囿散红桃。",
      "皇心美阳泽，万象咸光昭。",
      "顾己枉维絷，抚志惭场苗。",
      "工拙各所宜，终所反林巢。",
      "曾是萦旧想，览物奏长谣。"
    ]
  },
  {
    "id": "7b587933367d4562efb6a62ed6bb06a4",
    "title": "永初三年七月十六日之郡初发都诗 ",
    "authorName": "谢灵运",
    "authorId": "7b587933367d4562dc912a25019d385e",
    "dynasty": "南北朝",
    "content": [
      "述职期阑暑，理棹变金素。",
      "秋岸澄夕阴，火旻团朝露。",
      "辛苦谁为情，游子值颓暮。",
      "爱似庄念昔，久敬曾存故。",
      "如何怀土心，持此谢远度。",
      "李牧愧长袖，郄克惭躧步。",
      "良时不见遗，丑状不成恶。",
      "曰余亦支离，依方早有慕。",
      "生幸休明世，亲蒙英达顾。",
      "空班赵氏璧，徒乖魏王瓠。",
      "从来渐二纪，始得傍归路。",
      "将穷山海迹，永绝赏心悟。"
    ]
  },
  {
    "id": "7b587933367d45620806540dd03cd8b3",
    "title": "邻里相送至方山诗 ",
    "authorName": "谢灵运",
    "authorId": "7b587933367d4562dc912a25019d385e",
    "dynasty": "南北朝",
    "content": [
      "祗役出皇邑，相期憩瓯越。",
      "解缆及流潮，怀旧不能发。",
      "析析就衰林，皎皎明秋月。",
      "含情易为盈，遇物难可歇。",
      "积疴谢生虑，寡欲罕所阙。",
      "资此永幽栖，岂伊年岁别。",
      "各勉日新志，音尘慰寂蔑。"
    ]
  },
  {
    "id": "7b587933367d4562411e9d5d40d9e3c5",
    "title": "富春渚诗 ",
    "authorName": "谢灵运",
    "authorId": "7b587933367d4562dc912a25019d385e",
    "dynasty": "南北朝",
    "content": [
      "宵济渔浦潭，旦及富春郭。",
      "定山缅云雾，赤亭无淹薄。",
      "溯流触惊急，临圻阻参错。",
      "亮乏伯昏分，险过吕梁壑。",
      "洊至宜便习，兼山贵止托。",
      "平生协幽期，沦踬困微弱。",
      "久露干禄请，始果远游诺。",
      "宿心渐申写，万事俱零落。",
      "怀抱既昭旷，外物徒龙蠖。"
    ]
  },
  {
    "id": "7b587933367d456231eafe5d7c76cf10",
    "title": "登永嘉绿嶂山诗 ",
    "authorName": "谢灵运",
    "authorId": "7b587933367d4562dc912a25019d385e",
    "dynasty": "南北朝",
    "content": [
      "裹粮杖轻策，怀迟上幽室。",
      "行源径转远，距陆情未毕。",
      "澹潋结寒姿，团栾润霜质。",
      "涧委水屡迷，林迥岩逾密。",
      "眷西谓初月，顾东疑落日。",
      "践夕奄昏曙，蔽翳皆周悉。",
      "蛊上贵不事，履二美贞吉。",
      "幽人常坦步，高尚邈难匹。",
      "颐阿竟何端，寂寂寄抱一。",
      "恬如既已交，缮性自此出。"
    ]
  },
  {
    "id": "7b587933367d456223cddc056437cea4",
    "title": "郡东山望溟海诗 ",
    "authorName": "谢灵运",
    "authorId": "7b587933367d4562dc912a25019d385e",
    "dynasty": "南北朝",
    "content": [
      "开春献初岁。白日出悠悠。",
      "荡志将愉乐。瞰海庶忘忧。",
      "策马步兰皋，绁控息椒丘。",
      "采蕙遵大薄，搴若履长洲。",
      "白花皓阳林，紫薅晔春流。",
      "非徒不弭忘，览物情弥道。",
      "萱苏始无慰，寂寞终可求。"
    ]
  },
  {
    "id": "7b587933367d4562bcf04ad560f8a418",
    "title": "游岭门山诗 ",
    "authorName": "谢灵运",
    "authorId": "7b587933367d4562dc912a25019d385e",
    "dynasty": "南北朝",
    "content": [
      "西京谁修政？龚汲称良吏。",
      "君子岂定所，清尘虑不嗣。",
      "早莅建德乡，民怀虞芮意。",
      "海岸常寥寥，空馆盈清思。",
      "协以上冬月，晨游肆所喜。",
      "千圻邈不同，万岭状皆异。",
      "威摧三山峭，瀄汩两江驶。",
      "渔舟岂安流，樵拾谢西芘。",
      "人生谁云乐？贵不屈所志。"
    ]
  },
  {
    "id": "7b587933367d4562112968182fd23ef4",
    "title": "石室山诗 ",
    "authorName": "谢灵运",
    "authorId": "7b587933367d4562dc912a25019d385e",
    "dynasty": "南北朝",
    "content": [
      "清旦索幽异，放舟越垌郊。",
      "莓莓兰渚急，藐藐苔岭高。",
      "石室冠林陬，飞泉发山椒。",
      "虚泛径千载，峥嵘非一朝。",
      "乡村绝闻见，樵苏限风霄。",
      "微戎无远览，总笄羡升乔。",
      "灵域久韬隐，如与心赏交。",
      "合欢不容言，摘芳弄寒条。"
    ]
  },
  {
    "id": "7b587933367d4562b4223c2b446bdcde",
    "title": "登石室饭僧诗",
    "authorName": "谢灵运",
    "authorId": "7b587933367d4562dc912a25019d385e",
    "dynasty": "南北朝",
    "content": [
      "迎旭凌绝嶝，映泫归溆浦。",
      "钻燧断山木，掩岸墐石户。",
      "结架非丹甍，藉田资宿莽。",
      "同游息心客，暧然若可睹。",
      "清霄扬浮烟，空林响法鼓。",
      "忘怀狎鸥鯈，摄生驯兕虎。",
      "望岭眷灵鹫，延心念净土。",
      "若乘四等观，永拔三界苦。"
    ]
  },
  {
    "id": "7b587933367d4562bcab65d2b46646fc",
    "title": "登上戍石鼓山诗 ",
    "authorName": "谢灵运",
    "authorId": "7b587933367d4562dc912a25019d385e",
    "dynasty": "南北朝",
    "content": [
      "旅人心长久，忧忧自相接。",
      "故乡路遥远，川陆不可涉。",
      "汩汩莫与娱，发春托登蹑。",
      "欢愿既无并，戚虑庶有协。",
      "极目睐左阔，回顾眺右狭。",
      "日没涧增波，云生岭逾叠。",
      "白芷竞新苕，绿蘋齐初叶。",
      "摘芳芳靡谖，愉乐乐不燮。",
      "佳期缅无像，骋望谁云惬。"
    ]
  },
  {
    "id": "7b587933367d4562b6e3629dd50e9369",
    "title": "石壁立招提精舍诗 ",
    "authorName": "谢灵运",
    "authorId": "7b587933367d4562dc912a25019d385e",
    "dynasty": "南北朝",
    "content": [
      "四城有顿踬，三世无极已。",
      "浮欢昧眼前，沈照贯终始。",
      "壮龄缓前期，颓年迫暮齿。",
      "挥霍梦幻顷，飘忽风雷起。",
      "良缘迨未谢，时逝不可俟。",
      "敬拟灵鹫山，尚想祗洹轨。",
      "绝溜飞庭前，高林映窗里。",
      "禅室栖空观，讲宇析妙理。"
    ]
  },
  {
    "id": "7b587933367d4562c810c9dabb001e75",
    "title": "登石门最高顶诗 ",
    "authorName": "谢灵运",
    "authorId": "7b587933367d4562dc912a25019d385e",
    "dynasty": "南北朝",
    "content": [
      "晨策寻绝壁，夕息在山栖。",
      "疏峰抗高馆，对岭临回溪。",
      "长林罗户庭，积石拥基阶。",
      "连岩觉路塞，密竹使径迷。",
      "来人忘新术，去子惑故蹊。",
      "活活夕流驶，噭噭夜猿啼。",
      "沉冥岂别理，守道自不携。",
      "心契九秋干，目玩三春荑。",
      "居常以待终，处顺故安排。",
      "惜无同怀客，共登青云梯。"
    ]
  },
  {
    "id": "7b587933367d4562660bec4922e1a8ec",
    "title": "行田登海口盘屿山诗 ",
    "authorName": "谢灵运",
    "authorId": "7b587933367d4562dc912a25019d385e",
    "dynasty": "南北朝",
    "content": [
      "齐景恋遄台，周穆厌紫宫。",
      "牛山空洒涕，瑶池实欢悰。",
      "年迫愿岂申，游远心能通。",
      "大宝不欢娱，况乃守畿封。",
      "羁苦孰云慰，观海藉朝风。",
      "莫辨洪波极，谁知大壑东。",
      "依稀采菱歌，仿佛含颦容。",
      "遨游碧沙渚，游衍丹山峰。"
    ]
  },
  {
    "id": "7b587933367d45621188696eb11b04ea",
    "title": "白石岩下径行田诗 ",
    "authorName": "谢灵运",
    "authorId": "7b587933367d4562dc912a25019d385e",
    "dynasty": "南北朝",
    "content": [
      "小邑居易贫，灾年民无生。",
      "知浅惧不周，爱深忧在情。",
      "莓蔷横海外，芜秽积颓龄。",
      "饥馑不可久，甘心务经营。",
      "千顷带远堤，万里泻长汀",
      "州流涓浍合，连统塍埒并。",
      "虽非楚宫化，荒阙亦黎萌",
      "虽非郑白渠，每岁望东京。",
      "天鉴倘不孤，来兹验微诚。"
    ]
  },
  {
    "id": "7b587933367d4562dd237e92c168110e",
    "title": "斋中读书诗 ",
    "authorName": "谢灵运",
    "authorId": "7b587933367d4562dc912a25019d385e",
    "dynasty": "南北朝",
    "content": [
      "昔余游京华，未尝废丘壑。",
      "矧乃归山川，心迹双寂寞。",
      "虚馆绝诤讼，空庭来鸟雀。",
      "卧疾丰暇豫，翰墨时间作。",
      "怀抱观古今，寝食展戏谑。",
      "既笑沮溺苦，又哂子云阁。",
      "执戟亦以疲，耕稼岂云乐。",
      "万事难并欢，达生幸可托。"
    ]
  },
  {
    "id": "7b587933367d4562046e79884e9f58fb",
    "title": "读书斋诗 ",
    "authorName": "谢灵运",
    "authorId": "7b587933367d4562dc912a25019d385e",
    "dynasty": "南北朝",
    "content": [
      "春事时已歇，池塘旷幽寻。",
      "残红被径隧，初绿杂浅深。",
      "偃仰倦芳褥，顾步忧新阴。",
      "谋春不及竟，夏物遽见侵。"
    ]
  },
  {
    "id": "7b587933367d45625d96503c4a4d7bf4",
    "title": "命学士讲书诗 ",
    "authorName": "谢灵运",
    "authorId": "7b587933367d4562dc912a25019d385e",
    "dynasty": "南北朝",
    "content": [
      "卧病同淮阳，宰邑旷武城。",
      "弦歌愧言子，清净谢伏生。",
      "古人不可攀，何以报恩荣。",
      "时往岁易周，聿来政无成。",
      "曾是展予心，招学讲群经。",
      "铄金既云刃，凝土亦能铏。",
      "望尔志尚隆，远嗣竹箭声。",
      "敢谓荀氏训，且布兰陵情。",
      "待罪岂久期，礼乐俟贤明。"
    ]
  },
  {
    "id": "7b587933367d456224f07d75e7f4cab4",
    "title": "种桑诗",
    "authorName": "谢灵运",
    "authorId": "7b587933367d4562dc912a25019d385e",
    "dynasty": "南北朝",
    "content": [
      "诗人陈条柯，亦有美攘剔。",
      "前修为谁故，后事资纺绩。",
      "常佩知方诫，愧微富教益。",
      "浮阳骛嘉月，艺桑迨间隙。",
      "疏栏发近郛，长行达广埸。",
      "旷流始毖泉，湎途犹跬迹。",
      "俾此将长成，慰我海外役。"
    ]
  },
  {
    "id": "7b587933367d4562956bd50f96d77f7b",
    "title": "东阳溪中赠答二首·其一",
    "authorName": "谢灵运",
    "authorId": "7b587933367d4562dc912a25019d385e",
    "dynasty": "南北朝",
    "content": [
      "可怜谁家妇？缘流洗素足。",
      "明月在云间，迢迢不可得。"
    ]
  },
  {
    "id": "7b587933367d4562b208bf49c3758f86",
    "title": "东阳溪中赠答二首·其二",
    "authorName": "谢灵运",
    "authorId": "7b587933367d4562dc912a25019d385e",
    "dynasty": "南北朝",
    "content": [
      "可怜谁家郎？缘流乘素舸。",
      "但问情若为，月就云中堕。"
    ]
  },
  {
    "id": "7b587933367d4562a3c1e0ec3e8ea46a",
    "title": "登临海峤初发彊中作与从弟惠连可见羊何共和之",
    "authorName": "谢灵运",
    "authorId": "7b587933367d4562dc912a25019d385e",
    "dynasty": "南北朝",
    "content": [
      "杪秋寻远山，山远行不近。",
      "与子别山阿，含酸赴修畛。",
      "中流袂就判，欲去情不忍。",
      "顾望脰未悁，汀曲舟已隐。",
      "隐汀绝望舟，骛棹逐惊流。",
      "欲抑一生欢，并奔千里游。",
      "日落当栖薄，系缆临江楼。",
      "岂惟夕情敛，忆尔共淹留。",
      "淹留昔时欢，复增今日叹。",
      "兹情已分虑，况乃协悲端。",
      "秋泉鸣北涧，哀猿响南峦。",
      "戚戚新别心，凄凄久念攒。",
      "攒念攻别心，旦发清溪阴。",
      "暝投剡中宿，明登天姥岑。",
      "高高入云霓，还期那可寻。",
      "傥遇浮丘公，长绝子徽音。"
    ]
  },
  {
    "id": "7b587933367d45629430b368f4fda98f",
    "title": " 酬从弟惠连 ",
    "authorName": "谢灵运",
    "authorId": "7b587933367d4562dc912a25019d385e",
    "dynasty": "南北朝",
    "content": [
      "寝瘵谢人徒，灭迹入云峰。",
      "岩壑寓耳目，欢爱隔音容。",
      "永绝赏心望，长怀莫与同。",
      "末路值令弟，开颜披心胸。",
      "心胸既云披，意得咸在斯。",
      "凌涧寻我室，散帙问所知。",
      "夕虑晓月流，朝忌曛日驰。",
      "悟对无厌歇，聚散成分离。",
      "分离别西川，回景归东山。",
      "别时悲已甚，别后情更延。",
      "倾想迟嘉音，果枉济江篇。",
      "辛勤风波事，款曲洲渚言。",
      "洲渚既淹时，风波子行迟，",
      "务协华京想，讵存空谷期。",
      "傥若果归言，共陶暮暮时。",
      "暮春虽未交，仲春善游遨。",
      "山桃发红萼，野蕨渐紫苞。",
      "鸣嘤已悦豫，幽居犹郁陶。",
      "梦寐伫归舟，释我吝与劳。"
    ]
  },
  {
    "id": "7b587933367d45625e8ea917841362e8",
    "title": "初发石首城 ",
    "authorName": "谢灵运",
    "authorId": "7b587933367d4562dc912a25019d385e",
    "dynasty": "南北朝",
    "content": [
      "白珪尚可磨，斯言易为缁。",
      "遂抱中孚爻，犹劳贝锦诗。",
      "寸心若不亮，微命察如丝。",
      "日月垂光景，成贷遂兼兹。",
      "出宿薄京畿，晨装抟曾飓。",
      "重经平生别，再与朋知辞。",
      "故山日已远，风波岂还时。",
      "迢迢万里帆，茫茫欲何之？",
      "游当罗浮行，息必庐霍期。",
      "越海陵三山，游湘历九嶷。",
      "钦圣若旦暮，怀贤亦凄其。",
      "皎皎明发心，不为岁寒欺。"
    ]
  },
  {
    "id": "7b587933367d4562fc2d672d03838a05",
    "title": "道路忆山中 ",
    "authorName": "谢灵运",
    "authorId": "7b587933367d4562dc912a25019d385e",
    "dynasty": "南北朝",
    "content": [
      "采菱调易急，江南歌不缓。",
      "楚人心昔绝，越客肠今断。",
      "断绝虽殊念，俱为归虑款。",
      "存乡尔思积，忆山我愤懑。",
      "追寻栖息时，偃卧任纵诞。",
      "得性非外求，自已为谁纂？",
      "不怨秋夕长，常苦夏日短。",
      "濯流激浮端，息阴倚密竿。",
      "怀姑叵新欢，念悲忘春暖。",
      "凄凄明月吹，恻恻广陵散。",
      "殷勤诉危柱，慷慨命促管。"
    ]
  },
  {
    "id": "7b587933367d456288be2aa7fa8ff324",
    "title": "还旧园作见颜范二中书 ",
    "authorName": "谢灵运",
    "authorId": "7b587933367d4562dc912a25019d385e",
    "dynasty": "南北朝",
    "content": [
      "辞满岂多秩，谢病不待年。",
      "偶与张邴合，久欲还东山。",
      "圣灵昔回眷，微尚不及宣。",
      "何意冲飙激，烈火纵炎烟。",
      "焚玉发昆峰，余燎遂见迁。",
      "投沙理既迫，如邛愿亦愆。",
      "长与欢爱别，永绝平生缘。",
      "浮舟千仞壑，揔辔万寻巅。",
      "流沫不足险，石林岂为艰！",
      "闽中安可处，日夜念归旋。",
      "事踬两如直，心惬三避贤。",
      "托身青云上，栖岩挹飞泉。",
      "盛明荡氛昏，贞休康屯邅。",
      "殊方咸成贷，微物豫采甄。",
      "感深操不固，质弱易版缠。",
      "曾是反昔园，语往实款然。",
      "曩基即先筑，故池不更穿。",
      "果木有旧行，壤石无远延。",
      "虽非休憩地，聊取永日闲。",
      "卫生自有经，息阴谢所牵。",
      "夫子照情素，探怀授往篇。"
    ]
  },
  {
    "id": "7b587933367d45625cbf6eefc7e7cc7e",
    "title": "入华子岗是麻源第三谷五言",
    "authorName": "谢灵运",
    "authorId": "7b587933367d4562dc912a25019d385e",
    "dynasty": "南北朝",
    "content": [
      "南州实炎德，桂树凌寒山。",
      "铜陵映碧润，石磴泻红泉。",
      "既枉隐沦客，亦栖肥遯贤。",
      "险径无测度，天路非术阡。",
      "遂登群峰首，邈若升云烟。",
      "羽人绝仿佛，丹丘徒空筌。",
      "图牒复摩灭，碑版谁闻传？",
      "莫辩百世后，安知千载前。",
      "且申独往意，乘月弄潺湲。",
      "恒充俄顷用，岂为古今然！"
    ]
  },
  {
    "id": "7b587933367d45628f2ea1c7ccd8338f",
    "title": "南楼中望所迟客 ",
    "authorName": "谢灵运",
    "authorId": "7b587933367d4562dc912a25019d385e",
    "dynasty": "南北朝",
    "content": [
      "杳杳日西颓，漫漫长路迫。",
      "登楼为谁思？临江迟来客。",
      "与我别所期，期在三五夕。",
      "圆景早己满，佳人犹未适。",
      "即事怨睽携，感物方凄戚。",
      "孟夏非长夜，晦明如岁隔。",
      "瑶华未堪折，兰苕已屡摘。",
      "路阻莫赠问，云何慰离析？",
      "搔首访行人，引领冀良觌。"
    ]
  },
  {
    "id": "7b587933367d456276783a2bd590c84d",
    "title": "田南树园激流植援 ",
    "authorName": "谢灵运",
    "authorId": "7b587933367d4562dc912a25019d385e",
    "dynasty": "南北朝",
    "content": [
      "樵隐俱在山，由来事不同。",
      "不同非一事，养疴亦园中。",
      "中园屏氛杂，清旷招远风。",
      "卜室倚北阜，启扉面南江。",
      "激涧代汲井，插槿当列墉。",
      "群木既罗户，众山亦对窗。",
      "靡迤趋下田，迢递瞰高峰。",
      "寡欲不期劳，即事罕人功。",
      "唯开蒋生径，永怀求羊踪。",
      "赏心不可忘，妙善冀能同。"
    ]
  },
  {
    "id": "7b587933367d45622ae8e79089db0158",
    "title": "庐陵王墓下作 ",
    "authorName": "谢灵运",
    "authorId": "7b587933367d4562dc912a25019d385e",
    "dynasty": "南北朝",
    "content": [
      "晓月发云阳，落日次朱方。",
      "含凄泛广川，洒泪眺连冈。",
      "眷言怀君子，沉痛结中肠。",
      "道消结愤懑，运开申悲凉。",
      "神期恒若存，德音初不忘。",
      "徂谢易永久，松柏森已行。",
      "延州协心许，楚老惜兰芳。",
      "解剑竟何及，抚坟徒自伤。",
      "平生疑若人，通蔽互相妨。",
      "理感深情恸，定非识所将。",
      "脆促良可哀，夭枉特兼常。",
      "一随往化灭，安用空名扬？",
      "举声沥已洒，长叹不成章。"
    ]
  },
  {
    "id": "7b587933367d4562913a85d7bc238473",
    "title": "登庐山绝顶望诸峤",
    "authorName": "谢灵运",
    "authorId": "7b587933367d4562dc912a25019d385e",
    "dynasty": "南北朝",
    "content": [
      "山行非有期，弥远不能辍。",
      "但欲掩昏旦，遂复经圆缺。",
      "扪壁窥龙池，攀枝瞰乳穴。",
      "积峡忽复启，平途俄已绝。",
      "峦垅有合沓，往来无踪辙。",
      "昼夜蔽日月，冬夏共霜雪。"
    ]
  },
  {
    "id": "7b5879334123491857986d189f1e791e",
    "title": "春别应令诗四首 （其四）",
    "authorName": "萧绎",
    "authorId": "7b58793341234918389bc7bb15de21c6",
    "dynasty": "南北朝",
    "content": [
      "日暮徒倚渭桥西，正见凉月与云齐。",
      "若使月光无近远，应照离人今夜啼。"
    ]
  },
  {
    "id": "7b58793341234918c4e182d5a6bc3b67",
    "title": "乌栖曲",
    "authorName": "萧绎",
    "authorId": "7b58793341234918389bc7bb15de21c6",
    "dynasty": "南北朝",
    "content": [
      "【其一】",
      "幄中清酒马脑钟，裙边杂佩琥珀龙。",
      "虚持寄君心不惜，共指三星今何夕。",
      "【其二】",
      "浓黛轻红点花色，还欲令人不相识。",
      "金壶夜水讵能多，莫持奢用比悬河。",
      "【其三】",
      "沙棠作船桂为楫，夜渡江南采莲叶。",
      "复值西施新浣纱，共向江干眺月华。",
      "【其四】",
      "月华似璧星如佩，流影澄明玉堂内。",
      "邯郸九枝朝始成，金巵玉碗共君倾。",
      "【其五】",
      "交龙成锦斗凤纹，芙蓉为带石榴裙。",
      "日下城南两相望，月没参横掩罗帐。",
      "【其六】",
      "七彩随珠九华玉，蛱蝶为歌明星曲。",
      "兰房椒閤夜方开，那知步步香风逐。"
    ]
  },
  {
    "id": "7b58793341234918be45fbf4ee1a4e8e",
    "title": "别诗二首",
    "authorName": "萧绎",
    "authorId": "7b58793341234918389bc7bb15de21c6",
    "dynasty": "南北朝",
    "content": [
      "【其一】",
      "别罢花枝不共攀，别后书信不相关。",
      "欲觅行人寄消息，衣常潮水暝应还。",
      "【其二】",
      "三月桃花含面脂，五月新油好煎泽。",
      "莫复临地不寄人，谩道江中无估客。"
    ]
  },
  {
    "id": "7b587933412349181135796be043548a",
    "title": "折杨柳",
    "authorName": "萧绎",
    "authorId": "7b58793341234918389bc7bb15de21c6",
    "dynasty": "南北朝",
    "content": [
      "巫山巫峡长，垂柳复垂杨。",
      "同心且同折，故人怀故乡。",
      "山似莲花艳，流如明月光。",
      "寒夜猿声彻，游子泪沾裳。"
    ]
  },
  {
    "id": "7b58793341234918fa52dfa383a8c996",
    "title": "春别应令",
    "authorName": "萧绎",
    "authorId": "7b58793341234918389bc7bb15de21c6",
    "dynasty": "南北朝",
    "content": [
      "其一",
      "昆明夜月光如练，上林朝花色如霰。花朝月夜动春心，谁忍相思不相见。",
      "其二",
      "试看机上交龙锦，还瞻庭里合欢枝。映日通风影珠幔，飘花拂叶度金池。不闻离人当重合，惟悲合罢会成离。",
      "其三",
      "门前杨柳乱如丝。直置佳人不自持。适言新作作纨诗。谁悟今成织素辞。",
      "其四",
      "日暮徙倚渭桥西，正见凉月与云齐。若使月光无近远，应昭离人今夜啼。"
    ]
  },
  {
    "id": "7b587933412abef622da67d44864f1e3",
    "title": "思公子",
    "authorName": "邢邵",
    "authorId": "7b587933412abef6b534ba68d1457b72",
    "dynasty": "南北朝",
    "content": [
      "绮罗日减带，桃李无颜色。",
      "思君君未归，归来岂相识。"
    ]
  },
  {
    "id": "7b587933412abef6b8ab3981ee19cfb8",
    "title": "七夕诗",
    "authorName": "邢邵",
    "authorId": "7b587933412abef6b534ba68d1457b72",
    "dynasty": "南北朝",
    "content": [
      "盈盈河水侧，朝朝长叹息。",
      "不吝渐衰苦，波流讵可测。",
      "秋期忽云至，停梭理容色。",
      "束衿未解带，回銮已沾轼。",
      "不见眼中人，谁堪机上织。",
      "愿逐青鸟去，暂因希羽翼。"
    ]
  },
  {
    "id": "7b587933471e9d47dc2ead3737734ac5",
    "title": "五君咏",
    "authorName": "颜延之",
    "authorId": "7b587933471e9d470584ce56250cf8b5",
    "dynasty": "南北朝",
    "content": [
      "【阮步兵】",
      "阮公虽沦迹，识密鉴亦洞。",
      "沉醉似埋照，寓辞类托讽。",
      "长啸若怀人，越礼自惊众。",
      "物故不可论，途穷能无恸？",
      "【嵇中散】",
      "中散不偶世，本自餐霞人。",
      "形解验默仙，吐论知凝神。",
      "立俗迕流议，寻山洽隐沦。",
      "鸾翮有时铩，龙性谁能驯？",
      "【刘参军】",
      "刘伶善闭关，怀情灭闻见。",
      "鼓钟不足欢，荣色岂能眩？",
      "韬精日沈饮，谁知非荒宴？",
      "颂酒虽短章，深衷自此见。",
      "【阮始平】",
      "仲容青云器，实禀生民秀。",
      "达音何用深？识微在金奏。",
      "郭弈已心醉，山公非虚觏。",
      "屡荐不入官，一麾乃出守。",
      "【向常侍】",
      "向秀甘淡薄，深心托豪素。",
      "探道好渊玄，观书鄙章句。",
      "交吕既鸿轩，攀嵇亦凤举。",
      "流连河里游，恻怆山阳赋。"
    ]
  },
  {
    "id": "7b5879334eab2e3c777b7d98cf81c1b9",
    "title": "腊节",
    "authorName": "魏收",
    "authorId": "7b5879334eab2e3cff4d5fbbe6b4b2a7",
    "dynasty": "南北朝",
    "content": [
      "凝寒迫清祀，有酒宴嘉平。",
      "宿心何所道，藉此慰中情。"
    ]
  },
  {
    "id": "7b5879334f307ee658e52989e1f84a18",
    "title": "游钟山大爱敬寺诗",
    "authorName": "萧衍",
    "authorId": "7b5879334f307ee6f1b6f285ccb1d45f",
    "dynasty": "南北朝",
    "content": [
      "曰予受尘缚，未得留盖缠。",
      "三有同永夜，六道等长眠。",
      "才性乏方便，智力非善权。",
      "生住无停相，刹那即徂迁。",
      "叹逝比悠稔，交臂乃奢年。",
      "从流既难反，弱丧谓不然。",
      "二苦常追随，三毒自烧然。",
      "贪痴养忧畏，热恼坐焦煎。",
      "道心理归终，信首故宜先。",
      "驾言追善友，回舆寻胜缘。",
      "面势周大地，萦带极长川。",
      "棱层叠嶂远，迤逦嶝道悬。",
      "朝日照花林，光风起香山。",
      "飞鸟发差池，出云去连绵。",
      "落英分绮色，坠露散珠圆。",
      "当道兰靃靡，临阶竹便娟。",
      "幽谷响嘤嘤，石濑鸣溅溅。",
      "萝短未中揽，葛嫩不任牵。",
      "攀缘傍玉涧，褰陟度金泉。",
      "长途弘翠微，香楼间紫烟。",
      "慧居超七净，梵住逾八禅。",
      "始得展身敬，方乃遂心虔。",
      "菩提圣种子，十力良福田。",
      "正趣果上果，皈依天中天。",
      "一道长死生，有无离二边。",
      "何待空同右？岂羡汾阳前？",
      "以我初觉意，贻尔后来贤。"
    ]
  },
  {
    "id": "7b5879334f307ee6f7d5fb301d38dd10",
    "title": "河中之水歌",
    "authorName": "萧衍",
    "authorId": "7b5879334f307ee6f1b6f285ccb1d45f",
    "dynasty": "南北朝",
    "content": [
      "河中之水向东流，洛阳女儿名莫愁。",
      "莫愁十三能织绮，十四采桑南陌头。",
      "十五嫁于卢家妇，十六生儿字阿侯。",
      "卢家兰室桂为梁，中有郁金苏合香。",
      "头上金钗十二行，足下丝履五文章。",
      "珊瑚挂镜烂生光，平头奴子擎履箱。",
      "人生富贵何所望，恨不嫁与东家王。"
    ]
  },
  {
    "id": "7b5879334f307ee66bc73258263650e1",
    "title": "东飞伯劳歌",
    "authorName": "萧衍",
    "authorId": "7b5879334f307ee6f1b6f285ccb1d45f",
    "dynasty": "南北朝",
    "content": [
      "东飞伯劳西飞燕，黄姑织女时相见。",
      "谁家女儿对门居，开颜发艳照里闾。",
      "南窗北牖挂明光，罗帷绮帐脂粉香。",
      "女儿年几十五六，窈窕无双颜如玉。",
      "三春已暮花从风，空留可怜谁与同。"
    ]
  },
  {
    "id": "7b5879334f307ee68bf6606d680ee7f3",
    "title": "长安有狭邪行",
    "authorName": "萧衍",
    "authorId": "7b5879334f307ee6f1b6f285ccb1d45f",
    "dynasty": "南北朝",
    "content": [
      "洛阳有曲陌，曲陌不通驿。",
      "忽遇二少童，扶辔问君宅。",
      "我宅邯郸右，易忆复可知。",
      "大息组絪缊，中息佩陆离。",
      "小息尚青绮，总辔游南皮。",
      "三息俱入门，家臣拜门垂。",
      "三息俱升堂，旨酒盈千巵。",
      "三息俱入户，户内有光仪。",
      "大妇理金翠，中妇事玉触。",
      "小妇独闲暇，调笙游曲池。",
      "丈人少徘徊，凤吹方参差。"
    ]
  },
  {
    "id": "7b5879334f307ee6ca608431793e0abb",
    "title": "芳树",
    "authorName": "萧衍",
    "authorId": "7b5879334f307ee6f1b6f285ccb1d45f",
    "dynasty": "南北朝",
    "content": [
      "绿树始摇芳，芳生非一叶。",
      "一叶度春风，芳芳自相接。",
      "色杂乱参差，众花纷重叠。",
      "重叠不可思，思此谁能惬。"
    ]
  },
  {
    "id": "7b5879334f307ee6373d7c36c1209a32",
    "title": "有所思",
    "authorName": "萧衍",
    "authorId": "7b5879334f307ee6f1b6f285ccb1d45f",
    "dynasty": "南北朝",
    "content": [
      "谁言生离久，适意与君别。",
      "衣上芳犹在，握里书未灭。",
      "腰中双绮带，梦为同心结。",
      "常恐所思露，瑶华未忍折。"
    ]
  },
  {
    "id": "7b5879334ff17f845765948489a25443",
    "title": "长相思",
    "authorName": "萧统",
    "authorId": "7b5879334ff17f845b69b9cb0fcbc61a",
    "dynasty": "南北朝",
    "content": [
      "相思无终极，长夜起叹息。",
      "徒见貌婵娟，宁知心有忆。",
      "寸心无以因，愿附归飞翼。"
    ]
  },
  {
    "id": "7b5879334ff17f84373d7c36e532469e",
    "title": "有所思",
    "authorName": "萧统",
    "authorId": "7b5879334ff17f845b69b9cb0fcbc61a",
    "dynasty": "南北朝",
    "content": [
      "公子远于隔，乃在天一方。",
      "望望江山阻，悠悠道路长。",
      "别前秋叶落，虽后春花芳。",
      "雷叹一声响，雨泪忽成行。",
      "怅望情无极，倾心还自伤。"
    ]
  },
  {
    "id": "7b5879334ff17f84fb18aabcf0dd6aff",
    "title": "咏同心莲诗",
    "authorName": "萧统",
    "authorId": "7b5879334ff17f845b69b9cb0fcbc61a",
    "dynasty": "南北朝",
    "content": [
      "江南采莲处，照灼本足观。",
      "况等连枝树，俱耀紫茎端。",
      "同逾并根草，双异独鸣鸾。",
      "以兹代萱草，必使愁人欢。"
    ]
  },
  {
    "id": "7b5879334ff17f840ea58ee13cb8657c",
    "title": "貌雪诗",
    "authorName": "萧统",
    "authorId": "7b5879334ff17f845b69b9cb0fcbc61a",
    "dynasty": "南北朝",
    "content": [
      "既同摽梅英散，复似太谷花飞。",
      "密如公超所起，皓如渊客所挥。",
      "无羡昆岩列素，岂匹振鹭群归。"
    ]
  },
  {
    "id": "7b587933546f8f55b1232db8b6bdc81d",
    "title": "答康乐秋霁诗",
    "authorName": "谢瞻",
    "authorId": "7b587933546f8f55279e0c73f9e8de0d",
    "dynasty": "南北朝",
    "content": [
      "夕霁风气凉，闲房有馀清。",
      "开轩灭华烛，月露皓已盈。",
      "独夜无物役，寝者亦云宁。",
      "忽获愁霖唱，怀劳奏所诚。",
      "叹彼行旅艰，深兹眷言情。",
      "伊余虽寡慰，殷忧暂为轻。",
      "牵率酬嘉藻，长揖愧吾生。"
    ]
  },
  {
    "id": "7b5879335b359f73b8c99ff4e3e2189e",
    "title": "燕歌行",
    "authorName": "王褒",
    "authorId": "7b5879335b359f733dc4876fa7aeed74",
    "dynasty": "南北朝",
    "content": [
      "初春丽晃莺欲娇，桃花流水没河桥。",
      "蔷薇花开百重叶，杨柳拂地数千条。",
      "陇西将军号都护，楼兰校尉称嫖姚。",
      "自从昔别春燕分，经年一去不相闻。",
      "无复汉地关山月，唯有漠北蓟城云。",
      "淮南桂中明月影，流黄机上织成文。",
      "充国行军屡筑营，阳史讨虏陷平城。",
      "城下风多能却阵，沙中雪浅讵停兵。",
      "属国小妇犹年少，羽林轻骑数征行。",
      "遥闻陌头采桑曲，犹胜边地胡笳声。",
      "胡笳向暮使人泣，长望闺中空伫立。",
      "桃花落地杏花舒，桐生井底寒叶疏。",
      "试为来看上林雁，应有遥寄陇头书。"
    ]
  },
  {
    "id": "7b5879335b359f73ee665671ac5f66a7",
    "title": "关山月",
    "authorName": "王褒",
    "authorId": "7b5879335b359f733dc4876fa7aeed74",
    "dynasty": "南北朝",
    "content": [
      "关山夜月明，秋色照孤城。",
      "影亏同汉阵，轮满逐胡兵。",
      "天寒光转白，风多晕欲生。",
      "寄言亭上吏，游客解鸡鸣。"
    ]
  },
  {
    "id": "7b5879335b359f738ef0177210e29d98",
    "title": "渡河北",
    "authorName": "王褒",
    "authorId": "7b5879335b359f733dc4876fa7aeed74",
    "dynasty": "南北朝",
    "content": [
      "秋风吹木叶，还似洞庭波。",
      "常山临代郡，亭障绕黄河。",
      "心悲异方乐，肠断陇头歌。",
      "薄暮临征马，失道北山阿。"
    ]
  },
  {
    "id": "7b5879335b883b2b80d9f7bbaadda791",
    "title": "春日诗",
    "authorName": "阳休之",
    "authorId": "7b5879335b883b2be2230b8546922a08",
    "dynasty": "南北朝",
    "content": [
      "迟迟暮春日，霭霭春光上。",
      "柔露洗金盘，轻丝缀珠网。",
      "渐看阶茝蔓，稍觉池莲长。",
      "蝴蝶映花飞，楚雀缘条响。"
    ]
  },
  {
    "id": "7b5879335b883b2bffc98a7e334f4e9f",
    "title": "咏萱草诗",
    "authorName": "阳休之",
    "authorId": "7b5879335b883b2be2230b8546922a08",
    "dynasty": "南北朝",
    "content": [
      "开跗幽涧底，散彩曲堂垂。",
      "优柔清露湿，微穆惠风吹。",
      "朝朝含丽景，夜夜对华池。"
    ]
  },
  {
    "id": "7b5879335b883b2b75b8ad497245ae42",
    "title": "正月七日登高侍宴二首",
    "authorName": "阳休之",
    "authorId": "7b5879335b883b2be2230b8546922a08",
    "dynasty": "南北朝",
    "content": [
      "【其一】",
      "日照前窗竹，露湿后园薇。",
      "夜蛩扶砌响，轻蛾绕烛飞。",
      "【其二】",
      "广殿丽年辉，上林起春色。",
      "风生拂雕辇，云回浮绮翼。"
    ]
  },
  {
    "id": "7b58793361c1054854b6658c7aa844ab",
    "title": "和傅郎岁暮还湘州诗",
    "authorName": "阴铿",
    "authorId": "7b58793361c10548d1457b72d1457b72",
    "dynasty": "南北朝",
    "content": [
      "苍茫岁欲晚，辛苦客方行。",
      "大江静犹浪，扁舟独且征。",
      "棠枯绛叶尽，芦冻白花轻。",
      "戍人寒不望，沙禽迥未惊。",
      "湘波各深浅，空轸念归情。"
    ]
  },
  {
    "id": "7b58793361c105486701113b9233fec9",
    "title": "渡青草湖诗",
    "authorName": "阴铿",
    "authorId": "7b58793361c10548d1457b72d1457b72",
    "dynasty": "南北朝",
    "content": [
      "洞庭春溜满，平湖锦帆张。",
      "沅水桃花色，湘流杜若香。",
      "穴去茅山近，江连巫峡长。",
      "带天澄迥碧，映日动浮光。",
      "行舟逗远树，度鸟息危樯。",
      "滔滔不可测，一苇讵能航。"
    ]
  },
  {
    "id": "7b58793361c105489153a6a989cfb755",
    "title": "江津送刘光禄不及诗",
    "authorName": "阴铿",
    "authorId": "7b58793361c10548d1457b72d1457b72",
    "dynasty": "南北朝",
    "content": [
      "依然临送渚，长望倚河津。",
      "鼓声随听绝，帆势与云邻。",
      "泊处空馀鸟，离亭已散人。",
      "林寒正下叶，钓晚欲收纶。",
      "如何相背远，江汉与城闉。"
    ]
  },
  {
    "id": "7b58793361c1054864a7430324cde6c8",
    "title": "雪里梅花诗",
    "authorName": "阴铿",
    "authorId": "7b58793361c10548d1457b72d1457b72",
    "dynasty": "南北朝",
    "content": [
      "春近寒虽转，梅舒雪尚飘。",
      "从风还共落，昭日不俱销。",
      "叶开随足影，花多助重条。",
      "今来渐异昨，向晚判胜朝。"
    ]
  },
  {
    "id": "7b58793361c1054896a3e519aa6acf20",
    "title": "晚出新亭",
    "authorName": "阴铿",
    "authorId": "7b58793361c10548d1457b72d1457b72",
    "dynasty": "南北朝",
    "content": [
      "大江一浩荡，离悲足几重。",
      "潮落犹如盖，云昏不作峰。",
      "远戍唯闻鼓，寒山但见松。",
      "九十方称半，归途讵有踪。"
    ]
  },
  {
    "id": "7b58793361c10548f3c11e21a0389edf",
    "title": "五洲夜发",
    "authorName": "阴铿",
    "authorId": "7b58793361c10548d1457b72d1457b72",
    "dynasty": "南北朝",
    "content": [
      "夜江雾里阔，新月迥中明。",
      "溜船惟识火，惊凫但听声。",
      "劳者时歌榜，愁人数问更。"
    ]
  },
  {
    "id": "7b58793361c105484d022818cef02f8c",
    "title": "晚泊五洲",
    "authorName": "阴铿",
    "authorId": "7b58793361c10548d1457b72d1457b72",
    "dynasty": "南北朝",
    "content": [
      "客行逢日暮，结缆晚洲中。",
      "戍楼因嵁险，村路入江穷。",
      "水随云度黑，山带日归红。",
      "遥怜一柱观，欲轻千里风。"
    ]
  },
  {
    "id": "7b58793361c10548bc6cec83b0cfc3eb",
    "title": "登武昌岸望",
    "authorName": "阴铿",
    "authorId": "7b58793361c10548d1457b72d1457b72",
    "dynasty": "南北朝",
    "content": [
      "游人试历览，旧迹已丘墟。",
      "巴水萦非字，楚山断类书。",
      "荒城高仞落，古柳细条疎。",
      "烟芜遂若此，当不为能居。"
    ]
  },
  {
    "id": "7b587933624be9fa586b4c87bdcaf5f5",
    "title": "立秋",
    "authorName": "周弘让",
    "authorId": "7b587933624be9fad1457b72d1457b72",
    "dynasty": "南北朝",
    "content": [
      "兹晨戒流火，商飇早已惊。",
      "云天收夏色，木叶动秋声。"
    ]
  },
  {
    "id": "7b58793367f2c9ec74ffab457b6f047e",
    "title": "七夕穿针诗",
    "authorName": "刘遵",
    "authorId": "7b58793367f2c9ecd1457b7233e8075e",
    "dynasty": "南北朝",
    "content": [
      "岁月如有意，情来不自禁。",
      "向光抽一缕，举袖弄双针。"
    ]
  },
  {
    "id": "7b58793367f2c9ec0a108699228d88cb",
    "title": "繁华应令",
    "authorName": "刘遵",
    "authorId": "7b58793367f2c9ecd1457b7233e8075e",
    "dynasty": "南北朝",
    "content": [
      "可怜周小童，微笑摘兰丛。鲜肤胜粉白，曼脸若桃红。",
      "挟弹雕陵下，垂钓莲叶东。腕动飘香麝，衣轻任好风。",
      "幸承拂枕选，得奉画堂中。金屏障翠被，蓝帊覆薰笼。",
      "本欲伤轻薄，含辞羞自通。剪袖恩虽重，残桃爱未终。",
      "蛾眉讵须嫉，新妆递入宫。"
    ]
  },
  {
    "id": "7b5879336850ce664ee1cd042f39baae",
    "title": "光华殿侍宴赋竞病韵",
    "authorName": "曹景宗",
    "authorId": "7b5879336850ce6642998cf3389bc7bb",
    "dynasty": "南北朝",
    "content": [
      "去时儿女悲，归来笳鼓竞。",
      "借问行路人，何如霍去病？"
    ]
  },
  {
    "id": "7b58793372630c395a915e4b842409bb",
    "title": "赠范晔",
    "authorName": "陆凯",
    "authorId": "7b58793372630c39d1457b72b337e84d",
    "dynasty": "南北朝",
    "content": [
      "折花逢驿使，寄与陇头人。",
      "江南无所有，聊赠一枝春。"
    ]
  },
  {
    "id": "7b587933729f79c4f3c0fb2ed9cfd603",
    "title": "巫山高",
    "authorName": "王融",
    "authorId": "7b587933729f79c4ab817c932f55707d",
    "dynasty": "南北朝",
    "content": [
      "想像巫山高，薄暮阳台曲。",
      "烟霞乍舒卷，猿鸟时断续。",
      "彼美如可期，寤言纷在瞩。",
      "怃然坐相思，秋风下庭绿。"
    ]
  },
  {
    "id": "7b587933729f79c4cd45b89139f271c1",
    "title": "萧谘议西上夜集诗",
    "authorName": "王融",
    "authorId": "7b587933729f79c4ab817c932f55707d",
    "dynasty": "南北朝",
    "content": [
      "徘徊将所爱，惜别在河梁。",
      "衿袖三春隔，江山千里长。",
      "寸心无远近，边地有风霜。",
      "勉哉勤岁暮，敬矣事容光。",
      "山中殊未怿，杜若空自芳。"
    ]
  },
  {
    "id": "7b587933729f79c4d40d2c1bf2087de7",
    "title": "临高台",
    "authorName": "王融",
    "authorId": "7b587933729f79c4ab817c932f55707d",
    "dynasty": "南北朝",
    "content": [
      "游人欲骋望，积步上高台。",
      "井莲当夏吐，窗桂逐秋开。",
      "花飞低不入，鸟散远时来。",
      "还看云栋影，含月共徘徊。"
    ]
  },
  {
    "id": "7b58793374cb58233ef46f82c8b4cf25",
    "title": "山家闺怨诗",
    "authorName": "李爽",
    "authorId": "7b58793374cb5823d1457b72d1457b72",
    "dynasty": "南北朝",
    "content": [
      "山中多早梅，荆扉达曙开。",
      "竹巾君自折，荷衣谁为裁。",
      "行云无处所，人住在阳台。"
    ]
  },
  {
    "id": "7b58793374cb5823ca6084312b4c7d0b",
    "title": "芳树",
    "authorName": "李爽",
    "authorId": "7b58793374cb5823d1457b72d1457b72",
    "dynasty": "南北朝",
    "content": [
      "芳树千株发，摇荡三阳时。",
      "气软来风易，枝繁度鸟迟。",
      "春至花如锦，夏近叶成帷。",
      "欲寄边城客，路远谁能持。"
    ]
  },
  {
    "id": "7b5879337fe0875d64264d80756de988",
    "title": "别范安成",
    "authorName": "沈约",
    "authorId": "7b5879337fe0875d15d4e8913dc4876f",
    "dynasty": "南北朝",
    "content": [
      "生平少年日，分手易前期。",
      "及尔同衰暮，非复别离时。",
      "勿言一樽酒，明日难重持。",
      "梦中不识路，何以慰相思？"
    ]
  },
  {
    "id": "7b5879337fe0875ddec0b0c3c8d8d49c",
    "title": "秋晨羁怨望海思归",
    "authorName": "沈约",
    "authorId": "7b5879337fe0875d15d4e8913dc4876f",
    "dynasty": "南北朝",
    "content": [
      "分空临澥雾，披远望沧流。",
      "八桂暧如画，三桑眇若浮。",
      "烟极希丹水，月远望青丘。"
    ]
  },
  {
    "id": "7b5879337fe0875ded16d3823fb7ae37",
    "title": "游沈道士馆",
    "authorName": "沈约",
    "authorId": "7b5879337fe0875d15d4e8913dc4876f",
    "dynasty": "南北朝",
    "content": [
      "秦皇御宇宙，汉帝恢武功。",
      "欢娱人事尽，情性犹未充。",
      "锐意三山上，托慕九霄中。",
      "既表祈年观，复立望仙宫。",
      "宁为心好道？直由意无穷！",
      "曰余知止足，是愿不须丰。",
      "遇可淹留处，便欲息微躬。",
      "山嶂远重叠，竹树近蒙笼。",
      "开衿濯寒水，解带临清风。",
      "所累非外物，为念在玄空。",
      "朋来握石髓，宾至驾轻鸿。",
      "都令人径绝，唯使云路通。",
      "一举凌倒景，无事适华嵩。",
      "寄言赏心客，岁暮尔来同。"
    ]
  },
  {
    "id": "7b5879337fe0875d4d5265c15e959ab4",
    "title": "伤谢脁",
    "authorName": "沈约",
    "authorId": "7b5879337fe0875d15d4e8913dc4876f",
    "dynasty": "南北朝",
    "content": [
      "吏部信才杰，文锋振奇响。",
      "调与金石谐，思逐风云上。",
      "岂言陵霜质，忽随人事往。",
      "尺璧尔何冤，一旦同丘壤。"
    ]
  },
  {
    "id": "7b5879337fe0875db41c68d6a93dbd81",
    "title": "昭君辞",
    "authorName": "沈约",
    "authorId": "7b5879337fe0875d15d4e8913dc4876f",
    "dynasty": "南北朝",
    "content": [
      "朝发披香殿，夕济汾阴河。",
      "于兹怀九逝，自此敛双蛾。",
      "沾妆疑湛露，绕臆状流波。",
      "日见奔沙起，稍觉转蓬多。",
      "胡风犯肌骨，非直伤绮罗。",
      "衔涕试南望，关山郁嵯峨。",
      "始作阳春曲，终成苦寒歌。",
      "惟有三五夜，明月暂经过。"
    ]
  },
  {
    "id": "7b5879337fe0875d3604dc7d7aa6f452",
    "title": "别范安成诗",
    "authorName": "沈约",
    "authorId": "7b5879337fe0875d15d4e8913dc4876f",
    "dynasty": "南北朝",
    "content": [
      "生平少年日，分手易前期。",
      "及尔同衰暮，非复别离时。",
      "勿言一樽酒，明日难重持。",
      "梦中不识路，何以慰相思。"
    ]
  },
  {
    "id": "7b5879337fe0875daf3e1337470e5ffd",
    "title": "夜夜曲·河汉纵且横",
    "authorName": "沈约",
    "authorId": "7b5879337fe0875d15d4e8913dc4876f",
    "dynasty": "南北朝",
    "content": [
      "河汉纵且横，北斗横复直。",
      "星汉空如此，宁知心有忆。",
      "孤灯暧不明，寒机晓犹织。",
      "零泪向谁道，鸡鸣徒叹息。"
    ]
  },
  {
    "id": "7b5879337fe0875de9acc7345d2b5039",
    "title": "夜夜曲·北斗阑干去",
    "authorName": "沈约",
    "authorId": "7b5879337fe0875d15d4e8913dc4876f",
    "dynasty": "南北朝",
    "content": [
      "北斗阑干去，夜夜心独伤。",
      "月辉横射枕，灯光半隐床。"
    ]
  },
  {
    "id": "7b5879337fe0875dff85a5459ed9361d",
    "title": "八咏诗·其一·登台望秋月",
    "authorName": "沈约",
    "authorId": "7b5879337fe0875d15d4e8913dc4876f",
    "dynasty": "南北朝",
    "content": [
      "望秋月，秋月光如练。",
      "照曜三爵台，徘徊九华殿。",
      "九华玳瑁梁，华榱与璧珰。",
      "以兹雕丽色，持照明月光。",
      "凝华入黼帐，清辉悬洞房。",
      "先过飞燕户，却照班姬床。",
      "桂宫袅袅落桂枝，露寒凄凄凝白露。",
      "上林晚叶飒飒鸣，雁门早鸿离离度。",
      "湛秀质兮似规，委清光兮如素。",
      "照愁轩之蓬影，映金阶之轻步。",
      "居人临此笑以歌，别客对之伤且慕。",
      "经衰圃，映寒丛；凝清夜，带秋风。",
      "随庭雪以偕素，与池荷而共红。",
      "临玉墀之皎皎，含霜霭之蒙蒙。",
      "𨏼天衢而徙度，轹长汉而飞空。",
      "隐岩崖而半出，隔帷幌而才通。",
      "散朱庭之奕奕，入青琐而玲珑。",
      "闲阶悲寡鹄，沙洲怨别鸿。",
      "文姬泣胡殿，昭君思汉宫。",
      "余亦何为者，淹留此山东。"
    ]
  },
  {
    "id": "7b5879337fe0875d0310f4f0d106cd5a",
    "title": "八咏诗·其二·会圃临春风",
    "authorName": "沈约",
    "authorId": "7b5879337fe0875d15d4e8913dc4876f",
    "dynasty": "南北朝",
    "content": [
      "临春风，春风起春树。",
      "游丝暧如网，落花雰似雾。",
      "先泛天渊池，还过细柳枝。",
      "蝶逢飞摇扬，燕值羽参池。",
      "扬桂旆，动芝盖；开燕裾，吹赵带。",
      "赵带飞参差，燕裾合且离。",
      "回簪复转黛，顾步惜容仪。",
      "容仪已照灼，春风复回薄。",
      "氛氲桃李花，青跗含素萼。",
      "既为风所开，复为风所落。",
      "摇绿蒂，抗紫茎；舞春雪，杂流莺。",
      "曲房开兮金铺响，金铺响兮妾思惊。",
      "梧台未阴，淇川始碧。",
      "迎行雨于高唐，送归鸿于碣石。",
      "经洞房，响纨素；感幽闺，思帏帟。",
      "想芳园兮可以游，念兰翘兮渐堪摘。",
      "拂明镜之冬尘，解罗衣之秋襞。",
      "既铿锵以动佩，又絪缊而流射。",
      "始摇荡以入闺，终徘徊而缘隙。",
      "鸣珠帘于绣户，散芳尘于绮席。",
      "是时怅思妇，安能久行役。",
      "佳人不在兹，春风为谁惜。"
    ]
  },
  {
    "id": "7b5879337fe0875d597732ba5cb31cac",
    "title": "八咏诗·其三·岁暮愍衰草",
    "authorName": "沈约",
    "authorId": "7b5879337fe0875d15d4e8913dc4876f",
    "dynasty": "南北朝",
    "content": [
      "愍衰草，衰草无容色。",
      "憔悴荒径中，寒荄不可识。",
      "昔时兮春日，昔日兮春风。",
      "含华兮佩实，垂绿兮散红。",
      "氛氲鳷鹊右，照耀望仙东。",
      "送归顾慕泣淇水，嘉客淹留怀上宫。",
      "岩陬兮海岸，冰多兮霰积。",
      "烂熳兮客根，攒幽兮寓隙。",
      "布绵密于寒皋，吐纤疏于危石。",
      "既惆怅于君子，倍伤心于行役。",
      "露缟枝于初旦，霜红天于始夕。",
      "凋芳卉之九衢，霣灵茅之三脊。",
      "风急崤道难，秋至客衣单。",
      "既伤檐下菊，复悲池上兰。",
      "飘落逐风尽，方知岁早寒。",
      "流萤暗明烛，雁声断才续。",
      "萎绝长信宫，芜秽丹墀曲。",
      "霜夺茎上紫，风销叶中绿。",
      "山变兮青薇，水折兮黄苇。",
      "秋鸿兮疏引，寒鸟兮聚飞。",
      "径荒寒草合，桐长旧岩围。",
      "园庭渐芜没，霜露日沾衣。",
      "愿逐晨征鸟，薄暮共西归。"
    ]
  },
  {
    "id": "7b5879337fe0875dd2e3c17a360bf61f",
    "title": "八咏诗·其四·霜来悲落桐",
    "authorName": "沈约",
    "authorId": "7b5879337fe0875d15d4e8913dc4876f",
    "dynasty": "南北朝",
    "content": [
      "悲落桐，落桐早霜露。",
      "燕至叶未抽，鸿来枝已素。",
      "本出龙门山，长枝仰刺天。",
      "上峰百丈绝，下趾万寻悬。",
      "幽根已盘结，孤枝复危绝。",
      "初不照光景，终年负霜雪。",
      "自顾无羽仪，不愿生曲池。",
      "芬芳本自乏，华实无可施。",
      "匠者特留眄，王孙少见之。",
      "分取孤生枿，徙置北堂陲。",
      "宿茎抽晚干，新叶生故枝。",
      "故枝虽辽远，新叶颇离离。",
      "春风一朝至，荣华并如斯。",
      "自惟良菲薄。君恩徒照灼。",
      "顾已非嘉树。空用凭阿阁。",
      "愿作清庙琴，为舞双玄鹤。",
      "薜荔可为裳，文杏堪作梁。",
      "勿言草木贱，徒照君末光。",
      "末光不徒照，为君含噭咷。",
      "阳柯绿水弦，阴枝苦寒调。",
      "厚德非可任，敢不虚其心。",
      "若逢阳春至，吐绿照清浔。"
    ]
  },
  {
    "id": "7b5879337fe0875dc0678e614e8c3504",
    "title": "八咏诗·其五·夕行闻夜鹤",
    "authorName": "沈约",
    "authorId": "7b5879337fe0875d15d4e8913dc4876f",
    "dynasty": "南北朝",
    "content": [
      "闻夜鹤，夜鹤叫南池。",
      "对此孤明月，临风振羽仪。",
      "伊吾人之菲薄，无赋命之天爵。",
      "抱跼促之短怀，随冬春而哀乐。",
      "懿海上之惊凫，伤云间之离鹤。",
      "离鹤昔未离，迥发天北垂。",
      "忽值疾风起，暂下昆明池。",
      "复畏冬冰合，水宿非所宜。",
      "欲留不可住，欲去飞已疲。",
      "势逐疾风举，求温向衡楚。",
      "复值南飞鸿，参差共成侣。",
      "海上多云雾，苍茫失洲屿。",
      "自此别故群，独向潇湘渚。",
      "故群不离散，相依江海畔。",
      "夜止羽相切，昼飞影相乱。",
      "刷羽共浮沉，湛澹泛清浔。",
      "既不经离别，安知慕侣心。",
      "九冬负霜雪，六翮飞不任。",
      "且养凌云翅，俯仰弄清音。",
      "所望浮丘子，旦夕来相寻。"
    ]
  },
  {
    "id": "7b5879337fe0875d4fdbb5114022b3e0",
    "title": "八咏诗·其六·晨征听晓鸿",
    "authorName": "沈约",
    "authorId": "7b5879337fe0875d15d4e8913dc4876f",
    "dynasty": "南北朝",
    "content": [
      "听晓鸿，晓鸿度将旦。",
      "跨弱水之微澜，发成山之远岸。",
      "怵春归之未几，惊此岁之云半。",
      "出海涨之苍茫，入云途之弥漫。",
      "无东西之可辨，孰遐迩之能算。",
      "微昔见于洲渚，赴秋期于江汉。",
      "集劲风于弱躯，负重雪于轻翰。",
      "寒谿可以饮，荒皋可以窜。",
      "谿水徒自清，微容岂足玩。",
      "秋蓬飞兮未极，塞草寒兮无色。",
      "吴山高兮高度，越水深兮深不测。",
      "羡明月之驰光，顾征禽之驶翼。",
      "翼伊余马之屡怀，知吾行之未极。",
      "夜绵绵而难晓，愁参差而盈臆。",
      "望山川悉无似，惟星河犹可识。",
      "孤雁夜南飞，客泪夜沾衣。",
      "春鸿旦暮返，客子方未归。",
      "岁去欢娱尽，年来容貌衰。",
      "揽衽形虽是，抚臆事多违。",
      "青緺虽长复易解，白云诚远讵难依。"
    ]
  },
  {
    "id": "7b5879337fe0875d605d7c59cad7ec65",
    "title": "八咏诗·其七·解佩去朝市",
    "authorName": "沈约",
    "authorId": "7b5879337fe0875d15d4e8913dc4876f",
    "dynasty": "南北朝",
    "content": [
      "去朝市，朝市深归暮。",
      "辞北缨而南徂，浮东川而西顾。",
      "逢天地之降祥，值日月之重光。",
      "当伊仁之菲薄，非余情之信芳。",
      "充待诏于金马，奉高宴于柏梁。",
      "观斗兽于虎圈，望窈窕于披香。",
      "游西园兮登铜雀，攀青琐兮眺重阳。",
      "讲金华兮议宣室，昼武帷兮夕文昌。",
      "佩甘泉兮履五柞，簪枍栺兮绂承光。",
      "托后车兮侍华幄，游渤海兮泛清漳。",
      "天道有盈缺，寒暑递炎凉。",
      "一朝卖玉碗，眷眷惜馀香。",
      "曲池无复处，桂枝亦销亡。",
      "清庙徒肃肃，西陵久茫茫。",
      "薄暮余多幸，嘉运重来昌。",
      "忝稽郡之南尉，典千里之光贵。",
      "别北芒于浊河，恋横桥于清渭。",
      "望前轩之早桐，对南阶之初卉。",
      "非余情之屡伤，寄兹焉兮能慰。",
      "眷昔日兮怀哉，日将暮兮归去来。"
    ]
  },
  {
    "id": "7b5879337fe0875d2f6a8e4d15070068",
    "title": "八咏诗·其八·被褐守山东",
    "authorName": "沈约",
    "authorId": "7b5879337fe0875d15d4e8913dc4876f",
    "dynasty": "南北朝",
    "content": [
      "守山东，山东万岭郁青葱。",
      "两溪共一泻，水洁望如空。",
      "岸侧青莎被，岩间丹桂丛。",
      "上瞻既隐轸，下睇亦溟蒙。",
      "远林响咆兽，近树聒鸣虫。",
      "路出若溪右，涧吐金华东。",
      "万仞倒危石，百丈注悬潀。",
      "制曳写流电，奔飞似白虹。",
      "洞井含清气，漏穴吐飞风。",
      "玉窦膏滴沥，石乳室空笼。",
      "峭崿途弥险，崖岨步才通。",
      "余舍平生之所爱，欻暮年而此逢。",
      "欲一去而不还，怅邹衣之未褫。",
      "揖林壑之清旷，事氓俗之纷诡。",
      "幸帝德之方升，值天纲之未毁。",
      "既除旧而布新，故化民而俗徙。",
      "播赵俗以南徂，扇齐风以东靡。",
      "乳雉方可驯，流蝗庶能弭。",
      "清心矫世浊，俭政革民侈。",
      "秩满归白云，淹留事芝髓。"
    ]
  },
  {
    "id": "7b5879337fe0875de0a4f8054f0c9879",
    "title": "宿东园诗",
    "authorName": "沈约",
    "authorId": "7b5879337fe0875d15d4e8913dc4876f",
    "dynasty": "南北朝",
    "content": [
      "陈王斗鸡道，安仁采樵路。",
      "东郊岂异昔，聊可闲余步。",
      "野径既盘纡，荒阡亦交互。",
      "槿篱疏复密，荆扉新且故。",
      "树顶鸣风飙，草根积霜露。",
      "惊麏去不息，征鸟时相顾。",
      "茅栋啸愁鸱，平冈走寒兔。",
      "夕阴带层阜，长烟引轻素。",
      "飞光忽我遒，岂止岁云暮。",
      "若蒙西山药，颓龄倘能度。"
    ]
  },
  {
    "id": "7b5879337fe0875d4ef643135f96a110",
    "title": "三月三日率尔成章诗",
    "authorName": "沈约",
    "authorId": "7b5879337fe0875d15d4e8913dc4876f",
    "dynasty": "南北朝",
    "content": [
      "丽日属元巳，年芳具在斯。",
      "开花已匝树，流莺复满枝。",
      "洛阳繁华子，长安轻薄儿。",
      "东出千金堰，西临雁鹜陂。",
      "游丝映空转，高杨拂地垂。",
      "绿帻文照耀，紫燕光陆离。",
      "清晨戏伊水，薄暮宿兰池。",
      "象筵鸣宝瑟，金瓶泛羽巵。",
      "宁忆春蚕起，日暮桑欲萎。",
      "长袂屡已拂，雕胡方自炊。",
      "爱而不可见，宿昔减容仪。",
      "且当忘情去，叹息独何为。"
    ]
  },
  {
    "id": "7b5879337fe0875d6c2fd78b4f2410da",
    "title": "江南弄四首·其一·赵瑟曲",
    "authorName": "沈约",
    "authorId": "7b5879337fe0875d15d4e8913dc4876f",
    "dynasty": "南北朝",
    "content": [
      "邯郸奇弄出文梓。",
      "萦弦急调切流徵。",
      "玄鹤徘徊白云起。",
      "白云起，郁披香。",
      "离复合，曲未央。"
    ]
  },
  {
    "id": "7b5879337fe0875d485eaca484f31ee0",
    "title": "江南弄四首·其二·秦筝曲",
    "authorName": "沈约",
    "authorId": "7b5879337fe0875d15d4e8913dc4876f",
    "dynasty": "南北朝",
    "content": [
      "罗袖飘纚拂雕桐。",
      "促柱高张散轻宫。",
      "迎歌度舞遏归风。",
      "遏归风，止流月。",
      "寿万春，欢无歇。"
    ]
  },
  {
    "id": "7b5879337fe0875dfa9492aa7aed6cc2",
    "title": "江南弄四首·其三·阳春曲",
    "authorName": "沈约",
    "authorId": "7b5879337fe0875d15d4e8913dc4876f",
    "dynasty": "南北朝",
    "content": [
      "杨柳垂地燕差池。",
      "缄情忍思落容仪。",
      "弦伤曲怨心自知。",
      "心自知，人不见。",
      "动罗裙，拂珠殿。"
    ]
  },
  {
    "id": "7b5879337fe0875da48a15a602adb782",
    "title": "江南弄四首·其四·朝云曲",
    "authorName": "沈约",
    "authorId": "7b5879337fe0875d15d4e8913dc4876f",
    "dynasty": "南北朝",
    "content": [
      "阳台氤氲多异色。",
      "巫山高高上无极。",
      "云来云去常不息。",
      "常不息，梦来游。",
      "极万世，度千秋。"
    ]
  },
  {
    "id": "7b5879337fe0875dac489b4721bee85b",
    "title": "梁三朝雅乐歌介雅一",
    "authorName": "沈约",
    "authorId": "7b5879337fe0875d15d4e8913dc4876f",
    "dynasty": "南北朝",
    "content": [
      "百福四象初， 万寿三元始。",
      "拜献惟衮职， 同心协卿士。",
      "北极永无穷， 南山何足拟。"
    ]
  },
  {
    "id": "7b5879337fe0875d654bb67b01899cd3",
    "title": "咏檐前竹",
    "authorName": "沈约",
    "authorId": "7b5879337fe0875d15d4e8913dc4876f",
    "dynasty": "南北朝",
    "content": [
      "萌开箨已垂，结叶始成枝。",
      "繁荫上蓊茸，促节下离离。",
      "风动露滴沥，月照影参差。",
      "得生君户牖，不愿夹华池。"
    ]
  },
  {
    "id": "7b5879337fe0875d39df330a22910c90",
    "title": "饮马长城窟",
    "authorName": "沈约",
    "authorId": "7b5879337fe0875d15d4e8913dc4876f",
    "dynasty": "南北朝",
    "content": [
      "介马渡龙堆，涂萦马屡回。前访昌海驿，",
      "杂种宼轮台。旌幕卷烟雨，徒御犯冰埃。"
    ]
  },
  {
    "id": "7b5879337fe0875d8a249a0040f2f67a",
    "title": "悼亡诗",
    "authorName": "沈约",
    "authorId": "7b5879337fe0875d15d4e8913dc4876f",
    "dynasty": "南北朝",
    "content": [
      "去秋三五月，今秋还照梁。",
      "今春兰蕙草，来春复吐芳。",
      "悲哉人道异，一谢永销亡。",
      "帘屏既毁撤，帷席更施张。",
      "游尘掩虚座，孤帐覆空床。",
      "万事无不尽，徒令存者伤。"
    ]
  },
  {
    "id": "7b5879337fe0875d1eb0f38cdb0aec8f",
    "title": "登玄畅楼",
    "authorName": "沈约",
    "authorId": "7b5879337fe0875d15d4e8913dc4876f",
    "dynasty": "南北朝",
    "content": [
      "危峰带北阜，高顶出南岑。",
      "中有陵风榭，回望川之阴。",
      "岸险每增减，湍平互浅深。",
      "水流本三派，台高乃四临。",
      "上有离群客，客有慕归心。",
      "落晖映长浦，焕景烛中浔。",
      "云生岭乍黑，日下溪半阴。",
      "信美非吾土，何事不抽簪。"
    ]
  },
  {
    "id": "7b58793384adb4ebffbfcdc59c4e8f8f",
    "title": "独酌谣四首",
    "authorName": "陈叔宝",
    "authorId": "7b58793384adb4ebf387624d9cf81d80",
    "dynasty": "南北朝",
    "content": [
      "【其一】",
      "独酌谣，独酌且独谣。",
      "一酌岂陶暑，二酌断风飙。",
      "三酌意不畅，四酌情无聊。",
      "五酌盂易覆，六酌欢欲调。",
      "七酌累心去，八酌高志超。",
      "九酌忘物我，十酌忽凌霄。",
      "凌霄异羽翼，任致得飘飘。",
      "宁学世人醉，扬波去我遥。",
      "尔非浮丘伯，安见王子乔。",
      "【其二】",
      "独酌谣，独酌起中宵。",
      "中宵照春月，初花发春朝。",
      "春花春月正徘徊，一尊一弦当夜开。",
      "聊奏孙登曲，仍斟毕卓杯。",
      "罗绮徒纷乱，金翠转迟回。",
      "中心本如水，凝志更同灰。",
      "逍遥自可乐，世语世情哉。",
      "【其三】",
      "独酌谣，独酌酒难消。",
      "独酌三两碗，弄曲两三调。",
      "调弦忽未毕，忽值出房朝。",
      "更似游春苑，还如逢丽谯。",
      "衣香逐娇去，眼语送杯娇。",
      "馀樽尽复益，自得是逍遥。",
      "【其四】",
      "独酌谣，独酌一尊酒。",
      "尊酒倾未酌，明月正当牖。",
      "是牖非圆瓮，吾乐非击缶。",
      "自任物外欢，更齐椿菌久。",
      "卷舒乃一卷，忘情且十斗。",
      "宁复语绮罗，因情即山薮。"
    ]
  },
  {
    "id": "7b58793384adb4ebc940beda312ebff0",
    "title": "乌栖曲三首",
    "authorName": "陈叔宝",
    "authorId": "7b58793384adb4ebf387624d9cf81d80",
    "dynasty": "南北朝",
    "content": [
      "【其一】",
      "陌头新花历乱生，叶里啼鸟送春情。",
      "长安游侠无数伴，白马骊珂路中满。",
      "【其二】",
      "金鞍向暝欲相连，玉面俱要来帐前。",
      "含态眼语悬相解，翠带罗裙入为解。",
      "【其三】",
      "合欢襦薰百和香，床中被织两鸳鸯。",
      "乌啼汉没天应曙，只持怀抱送郎去。"
    ]
  },
  {
    "id": "7b58793384adb4eb35721f60d77b5229",
    "title": "玉树后庭花",
    "authorName": "陈叔宝",
    "authorId": "7b58793384adb4ebf387624d9cf81d80",
    "dynasty": "南北朝",
    "content": [
      "丽宇芳林对高阁，新装艳质本倾城。",
      "映户凝娇乍不进，出帷含态笑相迎。",
      "妖姬脸似花含露，玉树流光照后庭。",
      "花开花落不长久，落红满地归寂中。"
    ]
  },
  {
    "id": "7b5879338b029cfe6fc2b037097046ba",
    "title": "悲人道",
    "authorName": "谢晦",
    "authorId": "7b5879338b029cfea01a03806ecbdd6e",
    "dynasty": "南北朝",
    "content": [
      "悲人道兮，悲人道之实难。哀人道之多险，伤人道之寡安。懿华宗之冠胄，固清流而远源。树文德于庭户，立操学于衡门。应积善之馀祐，当履福之所延。何小子之凶放，实招祸而作愆。值革变之大运，遭一顾于圣皇。参谋猷于刱物，赞帝制于宏纲。出治戎于禁卫，入关言于帷房。分河山之圭组，继文武之龟章。禀顾命于西殿，受遗寄于御床。伊懦劣其无节，实怀此而不忘。荷隆遇于先主，欲报之于后王。忧托付之无效，惧愧言于存亡。谓继体其嗣业，能增辉于前光。居遏密之未几，越礼度而湎荒。普天壤而殒气，必社稷之沦丧。矧吾侪之体国，实启处而匪遑。藉亿兆之一志，固昏极而明彰。谅主尊而民晏，信卜祚之无疆。国既危而重构，家已衰而载昌。获扶顾而休否，冀世道之方康。",
      "朝褒功以疏爵，祗命服于西蕃。奏箫管之嘈囋，拥朱旄之赫煌。临八方以作镇，响文武之桓桓。厉薄弱以为政，实忘食于日旰。岂申甫之敢慕，庶惟宋之屏翰。甫逾历其三稔，实周回其未再。岂有虑于内囗囗囗囗其云裁。痛夹辅之二宰，并加辟而靡贷。哀弱息之从祸，悲发中而心痗。",
      "伊荆汉之良彦，逮文武之子民。见忠贞而弗亮，睹理屈而莫申。皆义概而同愤，咸荷戈而竞臻。浮舳舻之弈弈，陈车骑之辚辚。观人和与师整，谓兹兵其谁陈。庶亡魂之雪怨，反泾、渭于彝伦。齐轻舟于江曲，殄锐敌其皆湮。勒陆徒于白水，寇无反于只轮。气有捷而益壮，威既肃而弥振。嗟时哉之不与，迕风雨以逾旬。我谋战而不克，彼继奔其蹑尘。乏智勇之奇正，忽孟明而是遵。苟成败其有数，岂怨天而尤人。恨矢石之未竭，遂摧师而覆陈。诚得丧之所遭，固当之其无吝。痛同怀之弱子，横遭罹之殃衅。智未穷而事倾，力未极而莫振。誓同尽于锋镝，我怯力而愆信。悯弟侄之何辜，实吾咎之所婴。谓九夷其可处，思致免以全生。嗟性命之难遂，乃窘绁于边亭。亦何忤于天地，备艰危而是丁。",
      "我闻之于昔诰，功弥高而身蹙。霍芒刺而幸免，卒倾宗而灭族。周叹贵于狱吏，终下蕃而靡鞠。虽明德之大贤，亦不免于残戮，怀今惮而忍人，忘向惠而莫复。绩无赏而震主，将何方以自牧。非砏石之圜照，孰违祸以取福，著殷鉴于自古，岂独叹于季叔。能安亲而扬名，谅见称于先哲。保归全而终孝，伤在余而皆缺。辱历世之平素，忽盛满而倾灭。惟烝尝与洒扫，痛一朝而永绝。问其谁而为之，实孤人之险戾。罪有逾于丘山，虽万死其何雪。",
      "羁角偃兮衡闾，亲朋交兮平义。虽履尚兮不一，隆分好兮情寄。俱惮耕兮从禄，睹世道兮艰诐。规志局兮功名，每谓之兮为易。今定谥兮阖棺，惭明智兮昔议。虽待尽兮为耻，嗟厚颜兮靡置。长揖兮数子，谢尔兮明智。百龄兮浮促，终焉兮斟克。卧尽兮斧斤，理命兮同得。世安彼兮非此，岂晓分兮辨惑。御庄生之达言，请承风以为则。"
    ]
  },
  {
    "id": "7b5879338b0887787ce78d041774cb66",
    "title": "关山月二首",
    "authorName": "徐陵",
    "authorId": "7b5879338b0887782d6cc4b29ad6aaed",
    "dynasty": "南北朝",
    "content": [
      "【其一】",
      "关山三五月，客子忆秦川。",
      "思妇高楼上，当窗应未眠。",
      "星旗映疏勒，云阵上祁连。",
      "战气今如此，从军复几年。",
      "【其二】",
      "月出柳城东，微云掩复通。",
      "苍茫萦白晕，萧瑟带长风。",
      "羌兵烧上郡，胡骑猎云中。",
      "将军拥节起，战士夜鸣弓。"
    ]
  },
  {
    "id": "7b5879338b0887783baa1c9712a43960",
    "title": "洛阳道二首",
    "authorName": "徐陵",
    "authorId": "7b5879338b0887782d6cc4b29ad6aaed",
    "dynasty": "南北朝",
    "content": [
      "【其一】",
      "绿柳三春暗，红尘百戏多。",
      "东门向金马，南陌接铜驼。",
      "华轩翼葆吹，飞盖响鸣珂。",
      "潘郎车欲满，无奈掷花何。",
      "【其二】",
      "洛阳驰道上，春日起尘埃。",
      "濯龙望如雾，河桥渡似雷。",
      "闻珂知马蹀，傍幰见甍开。",
      "相看不得语，密意眼中来。"
    ]
  },
  {
    "id": "7b5879338b08877844747983996b691b",
    "title": "梅花落",
    "authorName": "徐陵",
    "authorId": "7b5879338b0887782d6cc4b29ad6aaed",
    "dynasty": "南北朝",
    "content": [
      "对户一株梅，新花落故栽。",
      "燕拾还莲井，风吹上镜台。",
      "娼家怨思妾，楼上独徘徊。",
      "啼看竹叶锦，簪罢未能裁。"
    ]
  },
  {
    "id": "7b5879338b088778dc62d2a0cae2318a",
    "title": "侍宴诗",
    "authorName": "徐陵",
    "authorId": "7b5879338b0887782d6cc4b29ad6aaed",
    "dynasty": "南北朝",
    "content": [
      "园林才有热，夏浅更胜春。",
      "嫩竹犹含粉，初荷未聚尘。",
      "承恩豫下席，应阮独何人。"
    ]
  },
  {
    "id": "7b58793395c859c460b9e37a9d7390c5",
    "title": "阳春歌",
    "authorName": "吴迈远",
    "authorId": "7b58793395c859c4d1457b72d1457b72",
    "dynasty": "南北朝",
    "content": [
      "百里望咸阳，知是帝京域。",
      "绿树摇云光，春城起风色。",
      "佳人爱华景，流靡园塘侧。",
      "妍姿艳月映，罗衣飘蝉翼。",
      "宋玉歌《阳春》，巴人长叹息。",
      "雅郑不同赏，那令君怆恻。",
      "生平重爱惠，私自怜何极。"
    ]
  },
  {
    "id": "7b58793395c859c457659484087fc470",
    "title": "长相思",
    "authorName": "吴迈远",
    "authorId": "7b58793395c859c4d1457b72d1457b72",
    "dynasty": "南北朝",
    "content": [
      "晨有行路客，依依造门端。",
      "人马风尘色，知从河塞还。",
      "时我有同栖，结宦游邯郸。",
      "将不异客子，分饥复共寒。",
      "烦君尺帛书，寸心从此殚。",
      "遣妾长憔悴，岂复歌笑颜。",
      "檐隐千霜树，庭枯十载兰。",
      "经春不举袖，秋落宁复看。",
      "一见愿道意，君门已九关。",
      "虞卿弃相印，担簦为同欢。",
      "闺阴欲早霜，何事空盘桓。"
    ]
  },
  {
    "id": "7b5879339a2e60bb38bf272dd7172957",
    "title": "江南思",
    "authorName": "汤惠休",
    "authorId": "7b5879339a2e60bbd1457b72d1457b72",
    "dynasty": "南北朝",
    "content": [
      "幽客海阴路，留戍淮阳津。",
      "垂情向春草，知是故乡人。"
    ]
  },
  {
    "id": "7b5879339a2e60bb879770958ddd70bc",
    "title": "怨诗行",
    "authorName": "汤惠休",
    "authorId": "7b5879339a2e60bbd1457b72d1457b72",
    "dynasty": "南北朝",
    "content": [
      "明月照高楼，含君千里光。",
      "巷中情思满，断绝孤妾肠。",
      "悲风荡帷帐，瑶翠坐自伤。",
      "妾心依天末，思与浮云长。",
      "啸歌视秋草，幽叶岂再扬。",
      "暮兰不待岁，离华能几芳。",
      "愿作张女引，流悲绕君堂。",
      "君堂严且秘，绝调徒飞扬。"
    ]
  },
  {
    "id": "7b5879339a2e60bbf52faf16ccd2591a",
    "title": "杨花曲三首",
    "authorName": "汤惠休",
    "authorId": "7b5879339a2e60bbd1457b72d1457b72",
    "dynasty": "南北朝",
    "content": [
      "【其一】",
      "葳蕤华结情，宛转风含思。",
      "掩涕守春心，折兰还自遗。",
      "【其二】",
      "江南相思引，多叹不成音。",
      "黄鹤西北去，衔我千里心。",
      "【其三】",
      "深堤下生草，高城上入云。",
      "春人心生思，思心长为君。"
    ]
  },
  {
    "id": "7b5879339a2e60bbfc988f50e722174e",
    "title": "白纻歌三首 ",
    "authorName": "汤惠休",
    "authorId": "7b5879339a2e60bbd1457b72d1457b72",
    "dynasty": "南北朝",
    "content": [
      "【其一】",
      "琴瑟未调心已悲，任罗胜绮强自持。",
      "忍思一舞望所思，将转未转恒如疑。",
      "桃花水上春风出，舞袖逶迤鸾照日。",
      "徘徊鹤转情艳逸，君为迎歌心如一。",
      "【其二】",
      "少年窈窕舞君前，容华艳艳将欲然。",
      "为君娇凝复迁延，流目送笑不敢言。",
      "长袖拂面心自煎，愿君流光及盛年。",
      "【其三】",
      "秋风袅袅入曲房，罗帐含月思心伤。",
      "蟋蟀夜鸣断人肠，长夜思君心飞扬。",
      "他人相思君相忘，锦衾瑶席为谁芳。"
    ]
  },
  {
    "id": "7b5879339a2e60bb21bf7bade73a8cd8",
    "title": "秋思引",
    "authorName": "汤惠休",
    "authorId": "7b5879339a2e60bbd1457b72d1457b72",
    "dynasty": "南北朝",
    "content": [
      "秋寒依依风过河，白露萧萧洞庭波。",
      "思君末光光已灭，眇眇悲望如思何。"
    ]
  },
  {
    "id": "7b5879339a2e60bb6aa6c15e8dbe7c14",
    "title": "赠鲍侍郎诗",
    "authorName": "汤惠休",
    "authorId": "7b5879339a2e60bbd1457b72d1457b72",
    "dynasty": "南北朝",
    "content": [
      "玳枝兮金英，绿叶兮金茎。",
      "不和君王杯，低彩还自荣。",
      "想君不相艳，酒上视尘生。",
      "当令芳意重，无使盛年倾。"
    ]
  },
  {
    "id": "7b5879339a2e60bb4181d9e56db8bfc3",
    "title": "楚明妃曲",
    "authorName": "汤惠休",
    "authorId": "7b5879339a2e60bbd1457b72d1457b72",
    "dynasty": "南北朝",
    "content": [
      "琼台彩楹，桂寝雕甍。",
      "金闺流耀，玉牖含英。",
      "香芬幽蔼，珠彩珍荣。",
      "文罗秋翠，纨绮春轻。",
      "骖驾鸾鹤，往来仙灵。",
      "含姿绵视，微笑相迎。",
      "结兰枝，送目成，当年为君荣。"
    ]
  },
  {
    "id": "7b5879339ae5f86f086e41d954997e79",
    "title": "咏捣衣诗",
    "authorName": "王僧孺",
    "authorId": "7b5879339ae5f86ff1b6f285e88a5ddf",
    "dynasty": "南北朝",
    "content": [
      "足伤金管遽，多怆缇光促。",
      "露团池上紫，风飘庭里绿。",
      "下机骛西眺，鸣砧遽东旭。",
      "芳汗似兰汤，雕金辟龙烛。",
      "散度广陵音，掺写渔阳曲。",
      "别鹤悲不已，离鸾断还续。",
      "尺素在鱼肠，寸心凭雁足。"
    ]
  },
  {
    "id": "7b587933a4905803ca6084315874aba5",
    "title": "芳树",
    "authorName": "江总",
    "authorId": "7b587933a490580363538fe6076a0c97",
    "dynasty": "南北朝",
    "content": [
      "朝霞映日殊未妍，珊瑚照水定非鲜。",
      "千叶芙蓉讵相似，百枝灯花复羞然。",
      "暂欲寄根对沧海，大愿移华侧绮钱。",
      "井上桃虫谁可杂，庭中桂蠹岂见怜。"
    ]
  },
  {
    "id": "7b587933a4905803602c705683edbf02",
    "title": "宛转歌",
    "authorName": "江总",
    "authorId": "7b587933a490580363538fe6076a0c97",
    "dynasty": "南北朝",
    "content": [
      "七夕天河白露明，八月涛水秋风惊。",
      "楼中恒闻哀响曲，塘上复有辛苦行。",
      "不解何意悲秋气，直置无秋悲自生。",
      "不怨前阶促织鸣，偏愁别路捣衣声。",
      "别燕差池自有返，离蝉寂寞讵含情。",
      "云聚怀情四望台，月冷相思九重观。",
      "欲题芍药诗不成，来采芙蓉花已散。",
      "金樽送曲韩娥起，玉柱调弦楚妃叹。",
      "翠眉结恨不复开，宝鬓迎秋度前乱。",
      "湘妃拭泪洒贞筠，筴药浣衣何处人。",
      "步步香飞金薄履，盈盈扇掩珊瑚唇。",
      "已言采桑期陌上，复能解佩就江滨。",
      "竞入华堂要花枕，争开羽帐奉华茵。",
      "不惜独眠前下钓，欲许便作后来薪。",
      "后来瞑瞑同玉床，可怜颜色无比方。",
      "谁能巧笑特窥井，乍取新声学绕梁。",
      "宿处留娇堕黄珥，镜前含笑弄明珰。",
      "菤葹摘心心不尽，茱萸折叶叶更芳。",
      "已闻能歌洞箫赋，讵是故爱邯郸倡。"
    ]
  },
  {
    "id": "7b587933a49058034474798395625514",
    "title": "梅花落",
    "authorName": "江总",
    "authorId": "7b587933a490580363538fe6076a0c97",
    "dynasty": "南北朝",
    "content": [
      "腊月正月早惊春，众花未发梅花新。",
      "可怜芬芳临玉台，朝攀晚折还复开。",
      "长安少年多轻薄，两两共唱梅花落。",
      "满酌金巵催玉柱，落梅树下宜歌舞。",
      "金谷万株连绮甍，梅花密处藏娇莺。",
      "桃李佳人欲相照，摘叶牵花来并笑。",
      "杨柳条青楼上轻，梅花色白雪中明。",
      "横笛短箫凄复切，谁知柏梁声不绝。"
    ]
  },
  {
    "id": "7b587933a490580374dec5adf25ff798",
    "title": "梅花落二首",
    "authorName": "江总",
    "authorId": "7b587933a490580363538fe6076a0c97",
    "dynasty": "南北朝",
    "content": [
      "【其一】",
      "缥色动风香，罗生枝已长。",
      "妖姬坠马髻，未插江南珰。",
      "转袖花纷落，春衣共有芳。",
      "羞作秋胡妇，独采城南桑。",
      "【其二】",
      "胡地少春来，三年惊落梅。",
      "偏疑粉蝶散，乍似雪花开。",
      "可怜香气歇，可惜风相摧。",
      "金铙且莫韵，玉笛幸徘徊。"
    ]
  },
  {
    "id": "7b587933a4905803d5a3293eca3303ca",
    "title": "三善殿夜望山灯诗",
    "authorName": "江总",
    "authorId": "7b587933a490580363538fe6076a0c97",
    "dynasty": "南北朝",
    "content": [
      "百花疑吐夜，四照似含春。",
      "的的连星出，亭亭向月新。",
      "采珠非合浦，赠佩异江滨。",
      "若任扶桑路，堪言并日轮。"
    ]
  },
  {
    "id": "7b587933a490580394149db78bb67abc",
    "title": "怨诗二首 ",
    "authorName": "江总",
    "authorId": "7b587933a490580363538fe6076a0c97",
    "dynasty": "南北朝",
    "content": [
      "【其一】",
      "采桑归路河流深，忆昔相期柏树林。",
      "奈许新缣伤妾意，无由故剑动君心。",
      "【其二】",
      "新梅嫩柳未障羞，情去恩移那可留。",
      "团扇箧中言不分，纤腰掌上讵胜愁。"
    ]
  },
  {
    "id": "7b587933a4905803c4deeebc4fd666c7",
    "title": "于长安归还扬州九月九日行薇山亭赋韵诗",
    "authorName": "江总",
    "authorId": "7b587933a490580363538fe6076a0c97",
    "dynasty": "南北朝",
    "content": [
      "心逐南云逝，形随北雁来。",
      "故乡篱下菊，今日几花开。"
    ]
  },
  {
    "id": "7b587933a5086f0ac88bbd85e715887b",
    "title": "春闺怨",
    "authorName": "吴孜",
    "authorId": "7b587933a5086f0ad1457b72d1457b72",
    "dynasty": "南北朝",
    "content": [
      "玉关信使断，借问不相谙。",
      "春光太无意，窥窗来见参。",
      "分与光音绝，忽值日东南。",
      "柳枝皆嬲燕，桑叶复催蚕。",
      "物色顿如此，孀居自不堪。"
    ]
  },
  {
    "id": "7b587933a644b67cefe76c5ad8fc1314",
    "title": "小暑戒节南巡",
    "authorName": "庾信",
    "authorId": "7b587933a644b67c3dc4876fc6e19e83",
    "dynasty": "南北朝",
    "content": [
      "百川乃宗巨海，众星是仰北辰。",
      "九州攸同禹迹，四海合德尧臣。",
      "朝阳栖于鸣凤，灵畤牧于般麟。",
      "云玉叶而五色，月金波而两轮。",
      "凉风迎时北狩，小暑戒节南巡。",
      "山无藏于紫玉，地不爱于黄银。",
      "虽南征而北怨，实西略而东宾。",
      "既永清于四海，终有庆于一人。"
    ]
  },
  {
    "id": "7b587933a644b67c9b79e61c00c618e0",
    "title": "徵调曲六",
    "authorName": "庾信",
    "authorId": "7b587933a644b67c3dc4876fc6e19e83",
    "dynasty": "南北朝",
    "content": [
      "正阳和气万类繁，君王道合天地尊。",
      "黎人耕植于义圃，君子翶翔于礼园。",
      "落其实者思其树，饮其流者怀其源。",
      "咎繇为谋不仁远，士会为政群盗奔。",
      "克宽则昆虫内向，彰信则殊俗宅心。",
      "浮桥有月支抱马，上苑有乌孙学琴。",
      "赤玉则南海输赆，白环则西山献琛。",
      "无劳凿空于大夏，不待蹶角于蹛林。"
    ]
  },
  {
    "id": "7b587933a644b67ca84dda450df81f6c",
    "title": "重别周尚书",
    "authorName": "庾信",
    "authorId": "7b587933a644b67c3dc4876fc6e19e83",
    "dynasty": "南北朝",
    "content": [
      "阳关万里道，不见一人归。",
      "唯有河边雁，秋来南向飞。"
    ]
  },
  {
    "id": "7b587933a644b67c7731341a30093d45",
    "title": "寄王琳",
    "authorName": "庾信",
    "authorId": "7b587933a644b67c3dc4876fc6e19e83",
    "dynasty": "南北朝",
    "content": [
      "玉关道路远，金陵信使疏。",
      "独下千行泪，开君万里书。"
    ]
  },
  {
    "id": "7b587933a644b67c2f683caf45f2b2e1",
    "title": "杨柳歌",
    "authorName": "庾信",
    "authorId": "7b587933a644b67c3dc4876fc6e19e83",
    "dynasty": "南北朝",
    "content": [
      "河边杨柳百丈枝，别有长条踠地垂。",
      "河水冲激根株危，倏忽河中风浪吹。",
      "可怜巢里凤凰儿，无故当年生别离。",
      "流槎一去上天池，织女支机当见随。",
      "谁言从来荫数国，直用东南一小枝。",
      "昔日公子出南皮，何处相寻玄武陂。",
      "骏马翩翩西北驰，左右弯弧仰月支。",
      "连钱障泥渡水骑，白玉手板落盘螭。",
      "君言丈夫无意气，试问燕山那得碑。",
      "凤凰新管萧史吹，朱鸟春窗玉女窥。",
      "衔云酒杯赤玛瑙，照日食螺紫琉璃。",
      "百年霜露奄离披，一旦功名不可为。",
      "定是怀王作计误，无事翻复用张仪。",
      "不如饮酒高阳池，日暮归时倒接离。",
      "武昌城下谁见移，官渡营前那可知。",
      "独忆飞絮鹅毛下，非复青丝马尾垂。",
      "欲与梅花留一曲，共将长笛管中吹。"
    ]
  },
  {
    "id": "7b587933a644b67c6d6408ee5b48ffe4",
    "title": "寄徐陵",
    "authorName": "庾信",
    "authorId": "7b587933a644b67c3dc4876fc6e19e83",
    "dynasty": "南北朝",
    "content": [
      "故人倘思我，及此平生时。",
      "莫待山阳路，空闻吹笛悲。"
    ]
  },
  {
    "id": "7b587933a644b67c3417df30fced7fb4",
    "title": "奉和示内人诗",
    "authorName": "庾信",
    "authorId": "7b587933a644b67c3dc4876fc6e19e83",
    "dynasty": "南北朝",
    "content": [
      "燃香郁金屋，吹管凤凰台。",
      "春朝迎雨去，秋夜隔河来。",
      "听歌云即断，闻琴鹤倒回。",
      "春窗刻凤下，寒壁画花开。",
      "定取流霞气，时添承露杯。"
    ]
  },
  {
    "id": "7b587933a644b67c951f798686fcb3c8",
    "title": "拟咏怀诗二十七首",
    "authorName": "庾信",
    "authorId": "7b587933a644b67c3dc4876fc6e19e83",
    "dynasty": "南北朝",
    "content": [
      "【其一】",
      "步兵未饮酒，中散未弹琴。",
      "索索无真气，昏昏有俗心。",
      "涸鲋常思水，惊飞每失林。",
      "风云能变色，松竹且悲吟。",
      "由来不得意，何必往长岑。",
      "【其二】",
      "赭衣居傅岩，垂纶在渭川。",
      "乘舟能上月，飞幰欲扪天。",
      "谁知志不就，空有直如弦。",
      "洛阳苏季子，连衡遂不连。",
      "既无六国印，翻思二顷田。",
      "【其三】",
      "俎豆非所习，帷幄复无谋。",
      "不言班定远，应为万里侯。",
      "燕客思辽水，秦人望陇头。",
      "倡家遭强娉，质子值仍留。",
      "自怜才智尽，空伤年鬓秋。",
      "【其四】",
      "楚材称晋用，秦臣即赵冠。",
      "离宫延子产，羁旅接陈完。",
      "寓卫非所寓，安齐独未安。",
      "雪泣悲去鲁，凄然忆相韩。",
      "唯彼穷途恸，知余行路难。",
      "【其五】",
      "惟忠且惟孝，为子复为臣。",
      "一朝人事尽，身名不足亲。",
      "吴起常辞魏，韩非遂入秦。",
      "壮情已消歇，雄图不复申。",
      "移住华阴下，终为关外人。",
      "【其六】",
      "畴昔国士遇，生平知己恩。",
      "直言珠可吐，宁知炭可吞。",
      "一顾重尺璧，千金轻一言。",
      "悲伤刘孺子，凄怆史皇孙。",
      "无因同武骑，归守灞陵园。",
      "【其七】",
      "榆关断音信，汉使绝经过。",
      "胡笳落泪曲，羌笛断肠歌。",
      "纤腰减束素，别泪损横波。",
      "恨心终不歇，红颜无复多。",
      "枯木期填海，青山望断河。",
      "【其八】",
      "白马向清波，乘冰始渡河。",
      "置兵须近水，移营喜灶多。",
      "长坂初垂翼，鸿沟遂倒戈。",
      "的颅于此去，虞兮奈若何。",
      "空营卫青冢，徒听田横歌。",
      "【其九】",
      "北临玄菟郡，南戍朱鸢城。",
      "共此无期别，俱知万里情。",
      "昔尝游令尹，今时事客卿。",
      "不特贫谢富，安知死羡生。",
      "怀秋独悲此，平生何谓平。",
      "【其十】",
      "悲歌度燕水，弭节出阳关。",
      "李陵从此去，荆卿不复还。",
      "故人形影灭，音书两俱绝。",
      "遥看塞北云，悬想关山雪。",
      "游子河梁上，应将苏武别。",
      "【其十一】",
      "摇落秋为气，凄凉多怨情。",
      "啼枯湘水竹，哭坏杞梁城。",
      "天亡遭愤战，日蹙值愁兵。",
      "直虹朝映垒，长星夜落营。",
      "楚歌饶恨曲，南风多死声。",
      "眼前一杯酒，谁论身后名。",
      "【其十二】",
      "周王逢郑忿，楚后值秦冤。",
      "梯冲已鹤列，冀马忽云屯。",
      "武安檐瓦振，昆阳猛兽奔。",
      "流星夕照镜，烽火夜烧原。",
      "古狱饶冤气，空亭多枉魂。",
      "天道或可问，微兮不忍言。",
      "【其十三】",
      "横流遘屯慝，上墋结重氛。",
      "哭市闻妖兽，颓山起怪云。",
      "绿林多散卒，清波有败军。",
      "智士今安用，忠臣且未闻。",
      "惜无万金产，东求沧海君。",
      "【其十四】",
      "吉士长为吉，善人终日善。",
      "大道忽云乖，生民随事蹇。",
      "有情何可豁，忘怀固难遣。",
      "麟穷季氏罝，虎振周王圈。",
      "平生几种意，一旦冲风卷。",
      "【其十五】",
      "六国始咆哮，纵横未定交。",
      "欲竞连城玉，翻徵缩酒茅。",
      "折骸犹换子，登爨已悬巢。",
      "壮冰初开地，盲风正折胶。",
      "轻云飘马足，明月动弓弰。",
      "楚师正围巩，秦兵未下崤。",
      "始知千载内，无复有申包。",
      "【其十六】",
      "横石三五片，长松一两株。",
      "对君俗人眼，真兴理当无。",
      "野老披荷叶，家童扫栗跗。",
      "竹林千户封，甘橘万头奴。",
      "君见愚公谷，真言此谷愚。",
      "【其十七】",
      "日晚荒城上，苍茫馀落晖。",
      "都护楼兰返，将军疏勒归。",
      "马有风尘气，人多关塞衣。",
      "阵云平不动，秋蓬卷欲飞。",
      "闻道楼船战，今年不解围。",
      "【其十八】",
      "寻思万户侯，中夜忽然愁。",
      "琴声遍屋里，书卷满床头。",
      "虽言梦蝴蝶，定自非庄周。",
      "残月如初月，新秋似旧秋。",
      "露泣连珠下，萤飘碎火流。",
      "乐天乃知命，何时能不忧。",
      "【其十九】",
      "愦愦天公晓，精神殊乏少。",
      "一郡催曙鸡，数处惊眠鸟。",
      "其觉乃于于，其忧惟悄悄。",
      "张仪称行薄，管仲称器小。",
      "天下有情人，居然性灵夭。",
      "【其二十】",
      "在死犹可忍，为辱岂不宽。",
      "古人持此性，遂有不能安。",
      "其面虽可热，其心长自寒。",
      "匣中取明镜，披图自照看。",
      "幸无侵饿理，差有犯兵栏。",
      "拥节时驱传，乘亭不据鞍。",
      "代郡蓬初转，辽阳桑欲干。",
      "秋云粉絮结，白露水银团。",
      "一思探禹穴，无用鏖皋兰。",
      "【其二十一】",
      "倏忽市朝变，苍茫人事非。",
      "避谗应采葛，忘情遂食薇。",
      "怀愁正摇落，中心怆有违。",
      "独怜生意尽，空惊槐树衰。",
      "【其二十二】",
      "日色临平乐，风光满上兰。",
      "南国美人去，东家枣树完。",
      "抱松伤别鹤，向镜绝孤鸾。",
      "不言登陇首，唯得望长安。",
      "【其二十三】",
      "斗麟能食日，战水定惊龙。",
      "鼓鞞喧七萃，风尘乱九重。",
      "鼎湖去无返，苍梧悲不从。",
      "徒劳铜雀妓，遥望西陵松。",
      "【其二十四】",
      "无闷无不闷，有待何可待。",
      "昏昏如坐雾，漫漫疑行海。",
      "千年水未清，一代人先改。",
      "昔日东陵侯，唯见瓜园在。",
      "【其二十五】",
      "怀抱独惛惛，平生何所论。",
      "由来千种意，并是桃花源。",
      "榖皮两书帙，壶卢一酒樽。",
      "自知费天下，也复何足言。",
      "【其二十六】",
      "萧条亭障远，凄惨风尘多。",
      "关门临白狄，城影入黄河。",
      "秋风别苏武，寒水送荆轲。",
      "谁言气盖世，晨起帐中歌。",
      "【其二十七】",
      "被甲阳云台，重云久未开。",
      "鸡鸣楚地尽，鹤唳秦军来。",
      "罗梁犹下礌，杨排久飞灰。",
      "出门车轴折，吾王不复回。"
    ]
  },
  {
    "id": "7b587933a644b67c590a0c503b602962",
    "title": "重别周尚书诗二首",
    "authorName": "庾信",
    "authorId": "7b587933a644b67c3dc4876fc6e19e83",
    "dynasty": "南北朝",
    "content": [
      "【其一】",
      "阳关万里道，不见一人归。",
      "唯有河边雁，秋来南向飞。",
      "【其二】",
      "河桥两岸绝，横歧数路分。",
      "山川遥不见，怀袖远相闻。"
    ]
  },
  {
    "id": "7b587933a644b67cad8a23f69bd53332",
    "title": "舞媚娘",
    "authorName": "庾信",
    "authorId": "7b587933a644b67c3dc4876fc6e19e83",
    "dynasty": "南北朝",
    "content": [
      "朝来户前照镜，含笑盈盈自看。",
      "眉心浓黛直点，额角轻黄细安。",
      "只疑落花慢去，复道春风不还。",
      "少年唯有欢乐，饮酒那得留残。"
    ]
  },
  {
    "id": "7b587933a644b67cc6201ec892eedb01",
    "title": "代人伤往诗二首",
    "authorName": "庾信",
    "authorId": "7b587933a644b67c3dc4876fc6e19e83",
    "dynasty": "南北朝",
    "content": [
      "【其一】",
      "青田松上一黄鹤，相思树下两鸳鸯。",
      "无事交渠更相失，不及从来莫作双。",
      "【其二】",
      "杂树本唯金谷苑，诸花旧满洛阳城。",
      "正是古来歌舞处，今日看时无地行。"
    ]
  },
  {
    "id": "7b587933a644b67c305ecd06b2939349",
    "title": "乌夜啼",
    "authorName": "庾信",
    "authorId": "7b587933a644b67c3dc4876fc6e19e83",
    "dynasty": "南北朝",
    "content": [
      "促柱繁弦非《子夜》，歌声舞态异《前溪》。",
      "御史府中何处宿，洛阳城头那得栖。",
      "弹琴蜀郡卓家女，织锦秦川窦氏妻。",
      "讵不自惊长泪落，到头啼乌恒夜啼。"
    ]
  },
  {
    "id": "7b587933a644b67c70819476c8894ef4",
    "title": "怨歌行",
    "authorName": "庾信",
    "authorId": "7b587933a644b67c3dc4876fc6e19e83",
    "dynasty": "南北朝",
    "content": [
      "家住金陵县前，嫁得长安少年。",
      "回头望乡泪落，不知何处天边。",
      "胡尘几日应尽，汉月何时更圆。",
      "为君能歌此曲，不觉心随断弦。"
    ]
  },
  {
    "id": "7b587933a644b67cd592e1c9d2f70493",
    "title": "结客少年场行",
    "authorName": "庾信",
    "authorId": "7b587933a644b67c3dc4876fc6e19e83",
    "dynasty": "南北朝",
    "content": [
      "结客少年场，春风满路香。",
      "歌撩李都尉，果掷潘河阳。",
      "隔花遥劝酒，就水更移床。",
      "今年喜夫婿，新拜羽林郎。",
      "定知刘碧玉，偷嫁汝南王。"
    ]
  },
  {
    "id": "7b587933a644b67c4ece0f182c0b9c4c",
    "title": "出自蓟北门行",
    "authorName": "庾信",
    "authorId": "7b587933a644b67c3dc4876fc6e19e83",
    "dynasty": "南北朝",
    "content": [
      "蓟门还北望，役役尽伤情。",
      "关山连汉月，陇水向秦城。",
      "笳寒芦叶脆，弓冻纻弦鸣。",
      "梅林能止渴，复姓可防兵。",
      "将军朝挑战，都护夜巡营。",
      "燕山犹有石，须勒几人名。"
    ]
  },
  {
    "id": "7b587933a644b67c6b7b8f6324e16b68",
    "title": "至仁山铭",
    "authorName": "庾信",
    "authorId": "7b587933a644b67c3dc4876fc6e19e83",
    "dynasty": "南北朝",
    "content": [
      "峰横鹤岭，水学龙津。瑞云一片，仙童两人。三秋云薄，九日寒新。真花暂落，画树长春。横石临砌，飞檐枕岭。壁绕藤苗，窗衔竹影。菊落秋潭，桐疏寒井。仁者可乐，将由爱静。"
    ]
  },
  {
    "id": "7b587933a644b67c8f56001e6abd9288",
    "title": "梦入堂内诗",
    "authorName": "庾信",
    "authorId": "7b587933a644b67c3dc4876fc6e19e83",
    "dynasty": "南北朝",
    "content": [
      "雕梁旧刻杏，香壁本泥椒。",
      "幔绳金麦穗，帘钩银蒜条。",
      "画眉千度拭，梳头百遍撩。",
      "小衫裁裹臂，缠弦搯抱腰。",
      "日光钗燄动，窗影镜花摇。",
      "歌曲风吹韵，笙簧火炙调。",
      "即今须戏去，谁复待明朝。"
    ]
  },
  {
    "id": "7b587933a644b67c4d8e9468e5f6c6b3",
    "title": "奉和山池诗",
    "authorName": "庾信",
    "authorId": "7b587933a644b67c3dc4876fc6e19e83",
    "dynasty": "南北朝",
    "content": [
      "乐官多暇豫，望苑暂回舆。",
      "鸣笳陵绝限，飞盖历通渠。",
      "桂亭花未落，桐门叶半疏。",
      "荷风惊浴鸟，桥影聚行鱼。",
      "日落含山气，云归带雨馀。"
    ]
  },
  {
    "id": "7b587933a644b67c20dd773970d2de2b",
    "title": "寻周处士弘让诗",
    "authorName": "庾信",
    "authorId": "7b587933a644b67c3dc4876fc6e19e83",
    "dynasty": "南北朝",
    "content": [
      "试逐赤松游，披林对一丘。",
      "梨红大谷晚，桂白小山秋。",
      "石镜菱花发，桐门琴曲愁。",
      "泉飞疑度雨，云积似重楼。",
      "王孙若不去，山中定可留。"
    ]
  },
  {
    "id": "7b587933a644b67c343d4301af360818",
    "title": "集周公处连句诗",
    "authorName": "庾信",
    "authorId": "7b587933a644b67c3dc4876fc6e19e83",
    "dynasty": "南北朝",
    "content": [
      "市朝一朝变，兰艾本同焚。",
      "故人相借问，平生如所闻。"
    ]
  },
  {
    "id": "7b587933a644b67c5ed377717e4e52fe",
    "title": "望渭水诗",
    "authorName": "庾信",
    "authorId": "7b587933a644b67c3dc4876fc6e19e83",
    "dynasty": "南北朝",
    "content": [
      "树似新亭岸，沙如龙尾湾。",
      "犹言吟暝浦，应有落帆还。"
    ]
  },
  {
    "id": "7b587933a644b67cef40c36290b8824a",
    "title": "和刘仪同臻诗",
    "authorName": "庾信",
    "authorId": "7b587933a644b67c3dc4876fc6e19e83",
    "dynasty": "南北朝",
    "content": [
      "南登广陵岸，回首落星城。",
      "不言临旧浦，烽火照江明。"
    ]
  },
  {
    "id": "7b587933a644b67c8212f4e93c01de14",
    "title": "秋日诗",
    "authorName": "庾信",
    "authorId": "7b587933a644b67c3dc4876fc6e19e83",
    "dynasty": "南北朝",
    "content": [
      "苍茫望落景，羁旅对穷秋。",
      "赖有南园菊，残花足解愁。"
    ]
  },
  {
    "id": "7b587933a644b67cb0144a02a906e7c6",
    "title": "秋夜望单飞雁",
    "authorName": "庾信",
    "authorId": "7b587933a644b67c3dc4876fc6e19e83",
    "dynasty": "南北朝",
    "content": [
      "失群寒雁声可怜，夜半单飞在月边。",
      "无奈人心复有忆，今暝将渠俱不眠。"
    ]
  },
  {
    "id": "7b587933a644b67cb8c99ff47aaabaf6",
    "title": "燕歌行",
    "authorName": "庾信",
    "authorId": "7b587933a644b67c3dc4876fc6e19e83",
    "dynasty": "南北朝",
    "content": [
      "代北云气昼昏昏，千里飞蓬无复根。",
      "寒雁丁丁渡辽水，桑叶纷纷落蓟门。",
      "晋阳山头无箭竹，疏勒城中乏水源。",
      "属国征戍久离居，阳关音信绝能疏。",
      "愿得鲁连飞一箭，持寄思归燕将书。",
      "渡辽本自有将军，寒风萧萧生水纹。",
      "妾惊甘泉足烽火，君讶渔阳少阵云。",
      "自从将军出细柳，荡子空床难独守。",
      "盘龙明镜饷秦嘉，辟恶生香寄韩寿。",
      "春分燕来能几日，二月蚕眠不复久。",
      "洛阳游丝百丈连，黄河春冰千片穿。",
      "桃花颜色好如马，榆荚新开巧似钱。",
      "蒲桃一杯千日醉，无事九转学神仙。",
      "定取金丹作几服，能令华表得千年。"
    ]
  },
  {
    "id": "7b587933a644b67c5ff84c99e262e98c",
    "title": "春望诗",
    "authorName": "庾信",
    "authorId": "7b587933a644b67c3dc4876fc6e19e83",
    "dynasty": "南北朝",
    "content": [
      "春望上春台，春窗四面开。",
      "落花何假拂，风吹会并来。"
    ]
  },
  {
    "id": "7b587933a644b67c96477a383ab6852b",
    "title": "对酒歌",
    "authorName": "庾信",
    "authorId": "7b587933a644b67c3dc4876fc6e19e83",
    "dynasty": "南北朝",
    "content": [
      "春水望桃花，春洲藉芳杜。",
      "琴从绿珠借，酒就文君取。",
      "牵马向渭桥，日曝山头脯。",
      "山简接䍦倒，王戎如意舞。",
      "筝鸣金谷园，笛韵平阳坞。",
      "人生一百年，欢笑惟三五。",
      "何处觅钱刀，求为洛阳贾。"
    ]
  },
  {
    "id": "7b587933ad85ae8260118ebd97262d12",
    "title": "捣衣诗",
    "authorName": "柳恽",
    "authorId": "7b587933ad85ae8268ce199e38913e1d",
    "dynasty": "南北朝",
    "content": [
      "孤衾引思绪。独枕怆忧端。",
      "深庭秋草绿。高门白露寒。",
      "思君起清夜。促柱奏幽兰。",
      "不怨飞蓬苦。徒伤蕙草残。",
      "行役滞风波。游人淹不归。",
      "亭皋木叶下。陇首秋云飞。",
      "寒园夕鸟集。思牖草虫悲。",
      "嗟矣当春服。安见御冬衣。",
      "鹤鸣劳永欢。采菉伤时暮。",
      "念君方远游。望妾理纨素。",
      "秋风吹绿潭。明月悬高树。",
      "佳人饰净容。招携从所务。",
      "步栏杳不极。离堂肃已扃。",
      "轩高夕杵散。气爽夜砧鸣。",
      "瑶华随步响。幽兰逐袂生。",
      "踟蹰理金翠。容与纳宵清。",
      "泛艳回烟彩。渊旋龟鹤文。",
      "凄凄合欢袖。冉冉兰麝芬。",
      "不怨杼轴苦。所悲千里分。",
      "垂泣送行李。倾首迟归云。"
    ]
  },
  {
    "id": "7b587933ad85ae822a16e5d8a23677b2",
    "title": "江南曲",
    "authorName": "柳恽",
    "authorId": "7b587933ad85ae8268ce199e38913e1d",
    "dynasty": "南北朝",
    "content": [
      "汀洲采白蘋，日落江南春。",
      "洞庭有归客，潇湘逢故人。",
      "故人何不返，春华复应晚。",
      "不道新知乐，只言行路远。"
    ]
  },
  {
    "id": "7b587933ad85ae825c5aea7b3f9bb5ef",
    "title": "咏蔷薇诗",
    "authorName": "柳恽",
    "authorId": "7b587933ad85ae8268ce199e38913e1d",
    "dynasty": "南北朝",
    "content": [
      "当户种蔷薇，枝叶太葳蕤。",
      "不摇香已乱，无风花自飞。",
      "春闺不能静，开匣理明妃。",
      "曲池浮采采，斜岸列依依。",
      "或闻好音度，时见衔泥归。",
      "且对清酤湛，其馀任是非。"
    ]
  },
  {
    "id": "7b587933afc3df74d2a75161d486a6de",
    "title": "答外诗二首",
    "authorName": "刘令娴",
    "authorId": "7b587933afc3df74d1457b72d1457b72",
    "dynasty": "南北朝",
    "content": [
      "【其一】",
      "花庭丽景斜，兰牖轻风度。",
      "落日更新妆，开帘对春树。",
      "鸣鹂叶中舞，戏蝶花间骛。",
      "调琴本要欢，心愁不成趣。",
      "良会诚非远，佳期今不遇。",
      "欲知幽怨多，春闺深且暮。",
      "【其二】",
      "东家挺奇丽，南国擅容辉。",
      "夜月方神女，朝霞喻洛妃。",
      "还看镜中色，比艳似知非。",
      "摛词徒妙好，连类顿乖违。",
      "智夫虽已丽，倾城未敢希。"
    ]
  },
  {
    "id": "7b587933b1c2a296ca3c096e57ae4549",
    "title": "木兰诗",
    "authorName": "无名氏",
    "authorId": "7b587933b1c2a296d41d8cd9d41d8cd9",
    "dynasty": "南北朝",
    "content": [
      "唧唧复唧唧，木兰当户织。不闻机杼声，惟闻女叹息。",
      "问女何所思，问女何所忆。女亦无所思，女亦无所忆。昨夜见军帖，可汗大点兵，军书十二卷，卷卷有爷名。阿爷无大儿，木兰无长兄，愿为市鞍马，从此替爷征。东市买骏马，西市买鞍鞯，南市买辔头，北市买长鞭。旦辞爷娘去，暮宿黄河边，不闻爷娘唤女声，但闻黄河流水鸣溅溅。旦辞黄河去，暮至黑山头，不闻爷娘唤女声，但闻燕山胡骑鸣啾啾。",
      "万里赴戎机，关山度若飞。朔气传金柝，寒光照铁衣。将军百战死，壮士十年归。归来见天子，天子坐明堂。策勋十二转，赏赐百千强。可汗问所欲，木兰不用尚书郎；愿驰千里足，送儿还故乡。",
      "爷娘闻女来，出郭相扶将；阿姊闻妹来，当户理红妆；小弟闻姊来，磨刀霍霍向猪羊。开我东阁门，坐我西阁床，脱我战时袍，著我旧时裳，当窗理云鬓，对镜贴花黄。出门看火伴，火伴皆惊忙：同行十二年，不知木兰是女郎。",
      "雄兔脚扑朔，雌兔眼迷离；双兔傍地走，安能辨我是雄雌？"
    ]
  },
  {
    "id": "7b587933b1c2a2960b2c7bb21e812265",
    "title": "敕勒歌",
    "authorName": "无名氏",
    "authorId": "7b587933b1c2a296d41d8cd9d41d8cd9",
    "dynasty": "南北朝",
    "content": [
      "敕勒川，阴山下。",
      "天似穹庐，笼盖四野。",
      "天苍苍，野茫茫，",
      "风吹草低见牛羊。"
    ]
  },
  {
    "id": "7b587933b1c2a2966a000dff08aeae28",
    "title": "西洲曲",
    "authorName": "无名氏",
    "authorId": "7b587933b1c2a296d41d8cd9d41d8cd9",
    "dynasty": "南北朝",
    "content": [
      "忆梅下西洲，折梅寄江北。",
      "单衫杏子红，双鬓鸦雏色。",
      "西洲在何处？两桨桥头渡。",
      "日暮伯劳飞，风吹乌臼树。",
      "树下即门前，门中露翠钿。",
      "开门郎不至，出门采红莲。",
      "采莲南塘秋，莲花过人头。",
      "低头弄莲子，莲子青如水。",
      "置莲怀袖中，莲心彻底红。",
      "忆郎郎不至，仰首望飞鸿。",
      "鸿飞满西洲，望郎上青楼。",
      "楼高望不见，尽日栏杆头。",
      "栏杆十二曲，垂手明如玉。",
      "卷帘天自高，海水摇空绿。",
      "海水梦悠悠，君愁我亦愁。",
      "南风知我意，吹梦到西洲。"
    ]
  },
  {
    "id": "7b587933b1c2a296c10c7ccdaeb299a2",
    "title": "折杨柳歌辞",
    "authorName": "无名氏",
    "authorId": "7b587933b1c2a296d41d8cd9d41d8cd9",
    "dynasty": "南北朝",
    "content": [
      "【其一】",
      "上马不捉鞭，反折杨柳枝。",
      "蹀座吹长笛，愁杀行客儿。",
      "【其二】",
      "腹中愁不乐，愿作郎马鞭。",
      "出入擐郎臂，蹀座郎膝边。",
      "【其三】",
      "放马两泉泽，忘不著连羁。",
      "担鞍逐马走，何见得马骑。",
      "【其四】",
      "遥看孟津河，杨柳郁婆娑。",
      "我是虏家儿，不解汉儿歌。",
      "【其五】",
      "健儿须快马，快马须健儿。",
      "跸跋黄尘下，然后别雄雌。"
    ]
  },
  {
    "id": "7b587933b1c2a29652f1e41007e22d2e",
    "title": "陇头流水歌辞三首",
    "authorName": "无名氏",
    "authorId": "7b587933b1c2a296d41d8cd9d41d8cd9",
    "dynasty": "南北朝",
    "content": [
      "【其一】",
      "陇头流水，流离山下。念吾一身，飘然旷野。",
      "【其二】",
      "朝发欣城，暮宿陇头。寒不能语，舌卷入喉。",
      "【其三】",
      "陇头流水，鸣声幽咽。遥望秦川，心肝断绝。"
    ]
  },
  {
    "id": "7b587933b1c2a29697c51878c95de23b",
    "title": "陇上歌",
    "authorName": "无名氏",
    "authorId": "7b587933b1c2a296d41d8cd9d41d8cd9",
    "dynasty": "南北朝",
    "content": [
      "陇上壮士有陈安，躯干虽小腹中宽，爱养将士同心肝。",
      "骣骢父马铁锻鞍，七尺大刀奋如湍，丈八蛇矛左右盘，十荡十决无当前。",
      "百骑俱出如云浮，追者千万骑悠悠。",
      "战始三交失蛇矛，十骑俱荡九骑留。",
      "弃我骣骢窜岩幽，天降大雨追者休，为我外援而悬头。",
      "西流之水东流河，一去不还奈子何！",
      "阿呼呜呼奈子乎，呜呼阿呼奈子何！"
    ]
  },
  {
    "id": "7b587933b1c2a29682b3185431090139",
    "title": "地驱乐歌",
    "authorName": "无名氏",
    "authorId": "7b587933b1c2a296d41d8cd9d41d8cd9",
    "dynasty": "南北朝",
    "content": [
      "月明光光星欲堕，欲来不来早语我。"
    ]
  },
  {
    "id": "7b587933b1c2a296bd419a101c9b4e01",
    "title": "地驱歌乐辞",
    "authorName": "无名氏",
    "authorId": "7b587933b1c2a296d41d8cd9d41d8cd9",
    "dynasty": "南北朝",
    "content": [
      "青青黄黄，雀石颓唐。槌杀野牛，押杀野羊。",
      "驱羊入谷，白羊在前。老女不嫁，蹋地唤天。",
      "侧侧力力，念君无极。枕郎左臂，随郎转侧。",
      "摩捋郎须，看郎颜色。郎不念女，不可与力。"
    ]
  },
  {
    "id": "7b587933b1c2a296b98db33abfc1966d",
    "title": "子夜四时歌之夏歌二十首",
    "authorName": "无名氏",
    "authorId": "7b587933b1c2a296d41d8cd9d41d8cd9",
    "dynasty": "南北朝",
    "content": [
      "高堂不作壁，招取四面风。吹欢罗裳开，动侬含笑容。",
      "反复华簟上，屏帐了不施。郎君未可前，等我整容仪。",
      "开春初无欢，秋冬更增凄。共戏炎暑月，还觉两情谐。",
      "春别犹春恋，夏还情更久。罗帐为谁褰，双枕何时有？",
      "叠扇放床上，企想远风来。轻袖拂华妆，窈窕登高台。",
      "含桃已中食，郎赠合欢扇。深感同心意，兰室期相见。",
      "田蚕事已毕，思妇犹苦身。当暑理絺服，持寄与行人。",
      "朝登凉台上，夕宿兰池里。乘月采芙蓉，夜夜得莲子。",
      "暑盛静无风，夏云薄暮起。携手密叶下，浮瓜沉朱李。",
      "郁蒸仲暑月，长啸出湖边。芙蓉始结叶，花艳未成莲。",
      "适见戴青幡，三春已复倾。林鹊改初调，林中夏蝉鸣。",
      "春桃初发红，惜色恐侬擿。朱夏花落去，谁复相寻觅。",
      "昔别春风起，今还夏云浮。路遥日月促，非是我淹留。",
      "青荷盖渌水，芙蓉葩红鲜。郎见欲采我，我心欲怀莲。",
      "四周芙蓉池，朱堂敝无壁。珍簟镂玉床，缱绻任怀适。",
      "赫赫盛阳月，无侬不握扇。窈窕瑶台女，冶游戏凉殿。",
      "春倾桑叶尽，夏开蚕务毕。昼夜理机缚，知欲早成匹。",
      "情知三夏熬，今日偏独甚。香巾拂玉席，共郎登楼寝。",
      "轻衣不重彩，飙风故不凉。三伏何时过，许侬红粉妆。",
      "盛暑非游节，百虑相缠绵。泛舟芙蓉湖，散思莲子间。"
    ]
  },
  {
    "id": "7b587933b1c2a296f6162833661518bb",
    "title": "子夜四时歌之秋歌十八首",
    "authorName": "无名氏",
    "authorId": "7b587933b1c2a296d41d8cd9d41d8cd9",
    "dynasty": "南北朝",
    "content": [
      "风清觉时凉，明月天色高。佳人理寒服，万结砧杵劳。",
      "清露凝如玉，凉风中夜发。情人不还卧，冶游步明月。",
      "鸿雁搴南去，乳燕指北飞。征人难为思，愿逐秋风归。",
      "开窗秋月光，灭烛解罗裳。合笑帷幌里，举体兰蕙香。",
      "适忆三阳初，今已九秋暮。追逐泰始乐，不觉华年度。",
      "飘飘初秋夕，明月耀秋辉。握腕同游戏，庭含媚素归。",
      "秋夜凉风起，天高星月明。兰房竞妆饰，绮帐待双情。",
      "凉秋开窗寝，斜月垂光照。中宵无人语，罗幌有双笑。",
      "金风扇素节，玉露凝成霜。登高去来雁，惆怅客心伤。",
      "草木不常荣，憔悴为秋霜。今遇泰始世，年逢九春阳。",
      "自从别欢来，何日不相思。常恐秋叶零，无复莲条时。",
      "掘作九州池，尽是大宅里。处处种芙蓉，婉转得莲子。",
      "初寒八九月，独缠自络丝。寒衣尚未了，郎唤侬底为？",
      "秋爱两两雁，春感双双燕。兰鹰接野鸡，雉落谁当见？",
      "仰头看桐树，桐花特可怜。愿天无霜雪，梧子结千年。",
      "白露朝夕生，秋风凄长夜。忆郎须寒服，乘月捣白素。",
      "秋风入窗里，罗帐起飘扬。仰头看明月，寄情千里光。",
      "别在三阳初，望还九秋暮。恶见东流水，终年不西顾。"
    ]
  },
  {
    "id": "7b587933b1c2a296488f7d29472b2c68",
    "title": "陈留章武歌",
    "authorName": "无名氏",
    "authorId": "7b587933b1c2a296d41d8cd9d41d8cd9",
    "dynasty": "南北朝",
    "content": [
      "陈留章武，伤腰折股。",
      "贪人败类，秽我明主。"
    ]
  },
  {
    "id": "7b587933b1c2a2964df965ccf1011369",
    "title": "狐非狐歌",
    "authorName": "无名氏",
    "authorId": "7b587933b1c2a296d41d8cd9d41d8cd9",
    "dynasty": "南北朝",
    "content": [
      "狐非狐，貉非貉，焦梨狗子啮断索。"
    ]
  },
  {
    "id": "7b587933b1c2a296dcceaee57306771d",
    "title": "青雀子歌",
    "authorName": "无名氏",
    "authorId": "7b587933b1c2a296d41d8cd9d41d8cd9",
    "dynasty": "南北朝",
    "content": [
      "可怜青雀子，飞入邺城里。",
      "作巢犹未成，举头失乡里。",
      "寄言与父母，看好新妇子。"
    ]
  },
  {
    "id": "7b587933b1c2a296abcadd7ad61657c5",
    "title": "三洲歌",
    "authorName": "无名氏",
    "authorId": "7b587933b1c2a296d41d8cd9d41d8cd9",
    "dynasty": "南北朝",
    "content": [
      "送欢权桥梁，相待三山头。",
      "遥见千福帆，知是逐风流。"
    ]
  },
  {
    "id": "7b587933b1c2a296305ecd06d6886185",
    "title": "乌夜啼",
    "authorName": "无名氏",
    "authorId": "7b587933b1c2a296d41d8cd9d41d8cd9",
    "dynasty": "南北朝",
    "content": [
      "远望千里烟，隐当在欢家。",
      "欲飞无两翅，当奈独思何。"
    ]
  },
  {
    "id": "7b587933b1c2a2961ca47b65f15b50f5",
    "title": "青溪小姑曲",
    "authorName": "无名氏",
    "authorId": "7b587933b1c2a296d41d8cd9d41d8cd9",
    "dynasty": "南北朝",
    "content": [
      "开门白水，侧近桥梁。小姑所居，独处无郎。"
    ]
  },
  {
    "id": "7b587933b1c2a2962604446ead5e742b",
    "title": "白石郎曲",
    "authorName": "无名氏",
    "authorId": "7b587933b1c2a296d41d8cd9d41d8cd9",
    "dynasty": "南北朝",
    "content": [
      "白石郎，临江居。前导江伯后从鱼。",
      "积石如玉，列松如翠。郎艳独绝，世无其二。"
    ]
  },
  {
    "id": "7b587933b1c2a296ee875a085cc9232f",
    "title": "宿阿曲",
    "authorName": "无名氏",
    "authorId": "7b587933b1c2a296d41d8cd9d41d8cd9",
    "dynasty": "南北朝",
    "content": [
      "苏林开天门，赵尊闭地户。",
      "神灵亦道同，真官今来下。"
    ]
  },
  {
    "id": "7b587933b1c2a29696aaf540d6f957f3",
    "title": "道君曲",
    "authorName": "无名氏",
    "authorId": "7b587933b1c2a296d41d8cd9d41d8cd9",
    "dynasty": "南北朝",
    "content": [
      "中庭有树，自语梧桐，推枝布叶。"
    ]
  },
  {
    "id": "7b587933b1c2a296ded5a97e76160480",
    "title": "圣郎曲",
    "authorName": "无名氏",
    "authorId": "7b587933b1c2a296d41d8cd9d41d8cd9",
    "dynasty": "南北朝",
    "content": [
      "左亦不佯佯，右亦不翼翼。仙人在郎旁，玉女在郎侧。酒无沙糖味，为他同颜色。"
    ]
  },
  {
    "id": "7b587933b1c2a2966e65bca562c9f85a",
    "title": "娇女诗",
    "authorName": "无名氏",
    "authorId": "7b587933b1c2a296d41d8cd9d41d8cd9",
    "dynasty": "南北朝",
    "content": [
      "北游临河海，遥望中菰菱。",
      "芙蓉发盛华，渌水清且澄。",
      "弦歌奏声节，仿佛有余音。",
      "蹀躞越桥上，河水东西流。",
      "上有神仙居，下有西流鱼。",
      "行不独自去，三三两两俱。"
    ]
  },
  {
    "id": "7b587933b1c2a296a5d14ace92b3098d",
    "title": "湖就姑曲",
    "authorName": "无名氏",
    "authorId": "7b587933b1c2a296d41d8cd9d41d8cd9",
    "dynasty": "南北朝",
    "content": [
      "赤山湖就头，孟阳二三月，绿蔽贲荇薮。",
      "湖就赤山矶，大姑大湖东，仲姑居湖西。"
    ]
  },
  {
    "id": "7b587933b1c2a2963a8de14cb643a862",
    "title": "姑恩曲",
    "authorName": "无名氏",
    "authorId": "7b587933b1c2a296d41d8cd9d41d8cd9",
    "dynasty": "南北朝",
    "content": [
      "明姑遵八风，藩霭云日中，前导陆离兽，后从朱鸟麟凤凰。",
      "苕苕山头柏，冬夏叶不衰。独当被天恩，枝叶华葳蕤。"
    ]
  },
  {
    "id": "7b587933b1c2a2964adb342defa96725",
    "title": "采莲童曲",
    "authorName": "无名氏",
    "authorId": "7b587933b1c2a296d41d8cd9d41d8cd9",
    "dynasty": "南北朝",
    "content": [
      "【其一】",
      "泛舟采菱叶，过摘芙蓉花。",
      "扣楫命童侣，齐声采莲歌。",
      "【其二】",
      "东湖扶菰童，西湖采菱芰。",
      "不持歌作乐，为持解愁思。"
    ]
  },
  {
    "id": "7b587933b1c2a2968c82b1aaa0b75068",
    "title": "明下童",
    "authorName": "无名氏",
    "authorId": "7b587933b1c2a296d41d8cd9d41d8cd9",
    "dynasty": "南北朝",
    "content": [
      "走马上前阪，石子弹马蹄。不惜弹马蹄，但惜马上儿。",
      "陈孔骄赭白，路郎乘班骓。徘徊射堂头，望门不欲归。"
    ]
  },
  {
    "id": "7b587933b1c2a2965d5c230be2a27b99",
    "title": "同生曲",
    "authorName": "无名氏",
    "authorId": "7b587933b1c2a296d41d8cd9d41d8cd9",
    "dynasty": "南北朝",
    "content": [
      "人生不满百，常抱千岁忧。",
      "早知人命促，秉烛夜行游。",
      "岁月如流迈，行已及素秋。",
      "蟋蟀鸣空堂，感怅令人忧。"
    ]
  },
  {
    "id": "7b587933b1c2a2966bf6319fc58b004f",
    "title": "懊侬歌",
    "authorName": "无名氏",
    "authorId": "7b587933b1c2a296d41d8cd9d41d8cd9",
    "dynasty": "南北朝",
    "content": [
      "江陵去扬州，三千三百里。",
      "已行一千三，还有二千在。"
    ]
  },
  {
    "id": "7b587933b1c2a2966bf6319f8ae37edc",
    "title": "懊侬歌",
    "authorName": "无名氏",
    "authorId": "7b587933b1c2a296d41d8cd9d41d8cd9",
    "dynasty": "南北朝",
    "content": [
      "我与欢相怜，约誓底言者？常叹负情人，郎今果成诈。",
      "月落天欲曙，能得几时眠。凄凄下床去，侬病不能言。"
    ]
  },
  {
    "id": "7b587933b1c2a296963fff4084e0d614",
    "title": "读曲歌",
    "authorName": "无名氏",
    "authorId": "7b587933b1c2a296d41d8cd9d41d8cd9",
    "dynasty": "南北朝",
    "content": [
      "打杀长鸣鸡，弹去乌臼鸟。愿得连冥不复曙，一年都一晓。",
      "一夕就郎宿，通夜语不息。黄蘖万里路，道苦真无极。"
    ]
  },
  {
    "id": "7b587933b1cfe1b5cc2a7e37b7d5c203",
    "title": "诏问山中何所有赋诗以答",
    "authorName": "陶弘景",
    "authorId": "7b587933b1cfe1b50e9fec6965658fde",
    "dynasty": "南北朝",
    "content": [
      "山中何所有，岭上多白云。",
      "只可自怡悦，不堪持赠君。"
    ]
  },
  {
    "id": "7b587933b1cfe1b5cd357ab508c6e57b",
    "title": "和约法师临友人诗",
    "authorName": "陶弘景",
    "authorId": "7b587933b1cfe1b50e9fec6965658fde",
    "dynasty": "南北朝",
    "content": [
      "我有数行泪，不落十馀年。今日为君尽，并洒秋风前。"
    ]
  },
  {
    "id": "7b587933ba876fafa02eca788f9f0267",
    "title": "临江王节士歌",
    "authorName": "陆厥",
    "authorId": "7b587933ba876fafef575e883cf166c6",
    "dynasty": "南北朝",
    "content": [
      "木叶下，江波连，秋月照浦云歇山。",
      "秋思不可裁，复带秋风来。",
      "秋风来已寒，白露惊罗纨。",
      "节士慷慨发冲冠，弯弓挂若木，长剑竦云端。"
    ]
  },
  {
    "id": "7b587933bb01ec7627d098682e52d42e",
    "title": "共内人夜坐守岁",
    "authorName": "徐君倩",
    "authorId": "7b587933bb01ec76b49c63fab49c63fa",
    "dynasty": "南北朝",
    "content": [
      "欢多情未极，赏至莫停杯。",
      "酒中喜桃子，粽里觅杨梅。",
      "帘开风入帐，烛尽炭成灰。",
      "勿疑鬓钗重，为待晓光催。"
    ]
  },
  {
    "id": "7b587933bb938d36dd76344830d78621",
    "title": "登楼曲",
    "authorName": "沈满愿",
    "authorId": "7b587933bb938d36d1457b72d1457b72",
    "dynasty": "南北朝",
    "content": [
      "凭高川陆近，望远阡陌多。",
      "相思隔重岭，相忆限长河。"
    ]
  },
  {
    "id": "7b587933bb938d36ef4447dff774d79d",
    "title": "晨风行",
    "authorName": "沈满愿",
    "authorId": "7b587933bb938d36d1457b72d1457b72",
    "dynasty": "南北朝",
    "content": [
      "理楫令舟人，停舻息旅薄河津。",
      "念君劬劳冒风尘，临路挥袂泪沾巾。",
      "飙流劲润逝若飞，山高帆急绝音徽。",
      "留子句句独言归，中心茕茕将依谁。",
      "风弥叶落永难索，神往形返情错漠。",
      "循带易缓愁难却，心之忧矣颇销铄。"
    ]
  },
  {
    "id": "7b587933c853c0d765b9e935b9e105d6",
    "title": "咏霍将军北伐",
    "authorName": "虞羲",
    "authorId": "7b587933c853c0d7d1457b72d1457b72",
    "dynasty": "南北朝",
    "content": [
      "拥旄为汉将，汗马出长城。",
      "长城地势险，万里与云平。",
      "凉秋八九月，虏骑入幽并。",
      "飞狐白日晚，瀚海愁云生。",
      "羽书时断绝，刁斗昼夜惊。",
      "乘墉挥宝剑，蔽日引高旍。",
      "云屯七萃士，鱼丽六郡兵。",
      "胡笳关下思，羌笛陇头鸣。",
      "骨都先自詟，日逐次亡精。",
      "玉门罢斥候，甲第始修营。",
      "位登万庾积，功立百行成。",
      "天长地自久，人道有亏盈。",
      "未穷激楚乐，已见高台倾。",
      "当令麟阁上，千载有雄名！"
    ]
  },
  {
    "id": "7b587933caff75307617e4d31c84eb45",
    "title": "悲落叶",
    "authorName": "萧综",
    "authorId": "7b587933caff75306ea2ef73f4be0027",
    "dynasty": "南北朝",
    "content": [
      "悲落叶，联翩下重叠。",
      "重叠落且飞，从横去不归。",
      "长枝交荫昔何密，黄鸟关关动相失。",
      "夕蕊杂凝露，朝花翻乱日，乱春日。",
      "起春风，春风春日此时同。",
      "一霜两霜犹可当，五晨六旦已飒黄。",
      "乍逐惊风举，高下任飘扬。",
      "悲落叶。落叶何时还。",
      "夙昔共根本，无复一相关。",
      "各随灰土去，高枝难重攀。"
    ]
  },
  {
    "id": "7b587933caff7530a28caa44fa545542",
    "title": "听钟鸣",
    "authorName": "萧综",
    "authorId": "7b587933caff75306ea2ef73f4be0027",
    "dynasty": "南北朝",
    "content": [
      "历历听钟鸣，当知在帝城。",
      "西树隐落月，东窗见晓星。",
      "雾露朏朏未分明，乌啼哑哑已流声。",
      "惊客思，动客情，客思郁纵横。",
      "翩翩孤雁何所栖，依依别鹤半夜啼。",
      "今岁行已暮，雨雪向凄凄。",
      "飞蓬旦夕起，杨柳尚翻低。",
      "气郁结，涕滂沱。",
      "愁思无所托，强作听钟歌。"
    ]
  },
  {
    "id": "7b587933d049baffe956da0cfc6d00f2",
    "title": "春宵诗",
    "authorName": "刘孝先",
    "authorId": "7b587933d049baffd1457b72d1457b72",
    "dynasty": "南北朝",
    "content": [
      "夜楼明月弦，露下百花鲜。",
      "情多意不设，啼罢未归眠。",
      "敦煌定若远，一信动经年。"
    ]
  },
  {
    "id": "7b587933d4b5215acb4b3729c44a4000",
    "title": "陌上桑四首",
    "authorName": "王台卿",
    "authorId": "7b587933d4b5215ad1457b72d1457b72",
    "dynasty": "南北朝",
    "content": [
      "郁郁陌上桑，盈盈道傍女。送君上河梁，拭泪不能语。",
      "郁郁陌上桑，遥遥山下蹊。君去戍万里，妾来守空闺。",
      "郁郁陌上桑，皎皎云间月。非无巧笑姿，皓齿为谁发。",
      "郁郁陌上桑，袅袅机头丝。君行亦宜返，今夕是何时。"
    ]
  },
  {
    "id": "7b587933d4d46b89cf94893561613bfe",
    "title": "咏兰诗",
    "authorName": "萧詧",
    "authorId": "7b587933d4d46b8963538fe64e4b5fbb",
    "dynasty": "南北朝",
    "content": [
      "折茎聊可佩，入室自成芳。",
      "开花不竞节，含秀委微霜。"
    ]
  },
  {
    "id": "7b587933d6059db77e083b54d1925b98",
    "title": "山中杂诗",
    "authorName": "吴均",
    "authorId": "7b587933d6059db7dc6a6489cf67355a",
    "dynasty": "南北朝",
    "content": [
      "山际见来烟，竹中窥落日。",
      "鸟向檐上飞，云从窗里出。"
    ]
  },
  {
    "id": "7b587933d6059db7dd5d355b73c6056c",
    "title": "胡无人行",
    "authorName": "吴均",
    "authorId": "7b587933d6059db7dc6a6489cf67355a",
    "dynasty": "南北朝",
    "content": [
      "剑头利如芒，恒持照眼光。",
      "铁骑追骁虏，金羁讨黠羌。",
      "高秋八九月，胡地早风霜。",
      "男儿不惜死，破胆与君尝。"
    ]
  },
  {
    "id": "7b587933d6059db769e104cb75532486",
    "title": "答柳恽",
    "authorName": "吴均",
    "authorId": "7b587933d6059db7dc6a6489cf67355a",
    "dynasty": "南北朝",
    "content": [
      "清晨发陇西，日暮飞狐谷。",
      "秋月照层岭，寒风扫高木。",
      "雾露夜侵衣，关山晓催轴。",
      "君去欲何之？参差间原陆。",
      "一见终无缘，怀悲空满目。"
    ]
  },
  {
    "id": "7b587933d6059db77853238e4a3b99cd",
    "title": "咏宝剑",
    "authorName": "吴均",
    "authorId": "7b587933d6059db7dc6a6489cf67355a",
    "dynasty": "南北朝",
    "content": [
      "我有一宝剑，出自昆吾溪。",
      "照人如照水，切玉如切泥。",
      "锷边霜凛凛，匣上风凄凄。",
      "寄语张公子，何当来见携？"
    ]
  },
  {
    "id": "7b587933d6059db7ab72c89b3f05fecf",
    "title": "赠王桂阳",
    "authorName": "吴均",
    "authorId": "7b587933d6059db7dc6a6489cf67355a",
    "dynasty": "南北朝",
    "content": [
      "松生数寸时，遂为草所没。",
      "未见笼云心，谁知负霜骨。",
      "弱干可摧残，纤茎易陵忽。",
      "何当数千尺，为君覆明月。"
    ]
  },
  {
    "id": "7b587933d6059db755a2e45bd2c63c6d",
    "title": "战城南",
    "authorName": "吴均",
    "authorId": "7b587933d6059db7dc6a6489cf67355a",
    "dynasty": "南北朝",
    "content": [
      "躞蹀青骊马，往战城南畿。",
      "五历鱼丽阵，三入九重围。",
      "名慑武安将，血污秦王衣。",
      "为君意气重，无功终不归。"
    ]
  },
  {
    "id": "7b587933d6059db744747983658d2c9f",
    "title": "梅花落",
    "authorName": "吴均",
    "authorId": "7b587933d6059db7dc6a6489cf67355a",
    "dynasty": "南北朝",
    "content": [
      "终冬十二月，寒风西北吹。",
      "独有梅花落，飘荡不一枝。",
      "流连逐霜彩，散漫下冰澌。",
      "何当与春日，共映芙蓉池。"
    ]
  },
  {
    "id": "7b587933d6059db7500a37a17a411c6d",
    "title": "同柳吴兴何山送刘馀杭",
    "authorName": "吴均",
    "authorId": "7b587933d6059db7dc6a6489cf67355a",
    "dynasty": "南北朝",
    "content": [
      "王孙重离别，置酒峰之畿。",
      "逶迤川上草，参差涧里薇。",
      "轻云纫远岫，细雨沐山衣。",
      "檐端水禽息，窗上野萤飞。",
      "君随绿波远，我逐清风归。"
    ]
  },
  {
    "id": "7b587933d6059db72481d7c43bad822b",
    "title": "行路难",
    "authorName": "吴均",
    "authorId": "7b587933d6059db7dc6a6489cf67355a",
    "dynasty": "南北朝",
    "content": [
      "洞庭水上一株桐，经霜触浪困严风。",
      "昔时抽心耀白日，今旦卧死黄沙中。",
      "洛阳名工见咨嗟，一剪一刻作琵琶。",
      "白璧规心学明月，珊瑚映面作风花。",
      "帝王见赏不见忘，提携把握登建章。",
      "掩抑摧藏张女弹，殷勤促柱楚明光。",
      "年年月月对君子，遥遥夜夜宿未央。",
      "未央采女弃鸣篪，争先拂拭生光仪。",
      "茱萸锦衣玉作匣，安念昔日枯树枝。",
      "不学衡山南岭桂，至今千载犹未知。"
    ]
  },
  {
    "id": "7b587933d6059db752d264b914f9edbb",
    "title": "咏雪诗",
    "authorName": "吴均",
    "authorId": "7b587933d6059db7dc6a6489cf67355a",
    "dynasty": "南北朝",
    "content": [
      "微风摇庭树，细雪下帘隙。",
      "萦空如雾转，凝阶似花积。",
      "不见杨柳春，徒看桂枝白。",
      "零泪无人道，相思空何益。"
    ]
  },
  {
    "id": "7b587933d6059db7027fa49f8752e27a",
    "title": "小垂手",
    "authorName": "吴均",
    "authorId": "7b587933d6059db7dc6a6489cf67355a",
    "dynasty": "南北朝",
    "content": [
      "舞女出西秦，蹑影舞阳春。",
      "且复小垂手，广袖拂红尘。",
      "折腰应两袖，顿足转双巾。",
      "蛾眉与曼脸，见此空愁人。"
    ]
  },
  {
    "id": "7b587933d6059db77aa0a39b57b01275",
    "title": "咏少年诗",
    "authorName": "吴均",
    "authorId": "7b587933d6059db7dc6a6489cf67355a",
    "dynasty": "南北朝",
    "content": [
      "董生唯巧笑，子都信美目。",
      "百万市一言，千金买相逐。",
      "不道参差菜，谁论窈窕淑。",
      "愿言捧绣被，来就越人宿。"
    ]
  },
  {
    "id": "7b587933d6059db7ee754c582917f17a",
    "title": "采莲曲",
    "authorName": "吴均",
    "authorId": "7b587933d6059db7dc6a6489cf67355a",
    "dynasty": "南北朝",
    "content": [
      "江风当夏清，桂楫逐流萦。",
      "初疑京兆剑，复似汉冠名。",
      "荷香带风远，莲影向根生。",
      "叶卷珠难溜，花舒红易倾。",
      "日暮凫舟满，归来度锦城。"
    ]
  },
  {
    "id": "7b587933d6059db7d8c8d8b917f446fa",
    "title": "拟古四首",
    "authorName": "吴均",
    "authorId": "7b587933d6059db7dc6a6489cf67355a",
    "dynasty": "南北朝",
    "content": [
      "【其一·陌上桑】",
      "袅袅陌上桑，荫陌复垂塘。",
      "长条映白日，细叶隐鹂黄。",
      "蚕饥妾复思，拭泪且提筐。",
      "故人宁知此，离恨煎人肠。",
      "【其二·秦王卷衣】",
      "咸阳春草芳，秦帝卷衣裳。",
      "玉检茱萸匣，金泥苏合香。",
      "初芳薰复帐，馀辉耀玉床。",
      "当须晏朝罢，持此赠华阳。",
      "【其三·采莲曲】",
      "锦带杂花钿，罗衣垂绿川。",
      "问子今何去，出采江南莲。",
      "辽西三千里，欲寄无因缘。",
      "愿君早旋返，及此荷花鲜。",
      "【其四·携手曲】",
      "艳裔阳之春，携手清洛滨。",
      "鸡鸣上林苑，薄暮小平津。",
      "长裾藻白日，广袖带芳尘。",
      "故交一如此，新知讵忆人。"
    ]
  },
  {
    "id": "7b587933d6059db765321c0b01c7371c",
    "title": "赠周散骑兴嗣诗二首",
    "authorName": "吴均",
    "authorId": "7b587933d6059db7dc6a6489cf67355a",
    "dynasty": "南北朝",
    "content": [
      "【其一】",
      "子云好饮酒，家在成都县。",
      "制赋已百篇，弹琴复千转。",
      "敬通不富豪，相如本贫贱。",
      "共作失职人，包山一相见。",
      "【其二】",
      "昔贤当路者，声名振华夏。",
      "朱轮玳瑁牛，紫鞚连钱马。",
      "朝花舞风去，夜月窥窗下。",
      "想君贵易朋，居然应见舍。"
    ]
  },
  {
    "id": "7b587933d6059db7725b7b3b8eccb769",
    "title": "酬别江主簿屯骑诗",
    "authorName": "吴均",
    "authorId": "7b587933d6059db7dc6a6489cf67355a",
    "dynasty": "南北朝",
    "content": [
      "有客告将离，赠言重兰蕙。",
      "泛舟当泛济，结交当结桂。",
      "济水有清源，桂树多芳根。",
      "毛公与朱亥，俱在信陵门。",
      "赵瑟凤凰柱，吴醥金罍樽。",
      "我有北山志，留连为报恩。",
      "夫君皆逸翮，抟景复凌鶱。",
      "白云间海树，秋日暗平原。",
      "寒虫鸣趯趯，落叶飞翻翻。",
      "何用赠分首，自有北堂萱。"
    ]
  },
  {
    "id": "7b587933d6059db7d43f75b19c115af4",
    "title": "赠杜容成诗",
    "authorName": "吴均",
    "authorId": "7b587933d6059db7dc6a6489cf67355a",
    "dynasty": "南北朝",
    "content": [
      "一燕海上来，一燕高堂息。",
      "一朝相逢遇，依然旧相识。",
      "问余来何迟，山川几纡直。",
      "答言海路长，风驶飞无力。",
      "昔别缝罗衣，春风初入帏。",
      "今来夏欲晚，桑扈薄树飞。"
    ]
  },
  {
    "id": "7b587933d6059db78fabb14dbf9e8c3e",
    "title": "登二妃庙诗",
    "authorName": "吴均",
    "authorId": "7b587933d6059db7dc6a6489cf67355a",
    "dynasty": "南北朝",
    "content": [
      "朝云乱入目，帝女湘川宿。",
      "折菡巫山下，采荇洞庭腹。",
      "故以轻薄好，千里命舻舳。",
      "何事非相思，江上葳蕤竹。"
    ]
  },
  {
    "id": "7b587933d6059db7c4b2b1724a5cb290",
    "title": "萍诗",
    "authorName": "吴均",
    "authorId": "7b587933d6059db7dc6a6489cf67355a",
    "dynasty": "南北朝",
    "content": [
      "可怜池里萍，葐蒀紫复青。",
      "工随浪开合，能逐水低平。",
      "微根无所缀，细叶讵须茎。",
      "飘荡终难测，流连如有情。"
    ]
  },
  {
    "id": "7b587933d6059db7dfadd697d919c715",
    "title": "送归曲",
    "authorName": "吴均",
    "authorId": "7b587933d6059db7dc6a6489cf67355a",
    "dynasty": "南北朝",
    "content": [
      "送子独南归，揽衣空闵默。",
      "关山昼欲暗，河冰夜向塞。",
      "燕至他人乡，雁云还谁国。",
      "寄子两行书，分明达济北。"
    ]
  },
  {
    "id": "7b587933dafe0f9b63c73937c7af82da",
    "title": "咏美人春游诗",
    "authorName": "江淹",
    "authorId": "7b587933dafe0f9b550a141fe8c0653f",
    "dynasty": "南北朝",
    "content": [
      "江南二月春，东风转绿蘋。",
      "不知谁家子，看花桃李津。",
      "白雪凝琼貌，明珠点绛唇。",
      "行人咸息驾，争拟洛川神。"
    ]
  },
  {
    "id": "7b587933dafe0f9b58a800bed115d8cf",
    "title": "杂体诗三十首",
    "authorName": "江淹",
    "authorId": "7b587933dafe0f9b550a141fe8c0653f",
    "dynasty": "南北朝",
    "content": [
      "【古离别】",
      "远与君别者。乃至雁门关。",
      "黄云蔽千里。游子何时还。",
      "送君如昨日。檐前露已团。",
      "不惜蕙草晚。所悲道里寒。",
      "君在天一涯。妾身长别离。",
      "愿一见颜色。不及其琼树枝。",
      "菟丝及水萍。所寄终不移。",
      "【李都尉陵从军】",
      "樽酒送征人。踟蹰在亲神女。",
      "日暮浮云滋。握手泪如霰。",
      "悠悠清水川。嘉鲂得所荐。",
      "而我在万里。结友不相见。",
      "袖中有短书。愿寄双飞燕。",
      "【班婕妤咏扇】",
      "纨扇如团月。出自机中素。",
      "画作秦王女。乘鸾向烟雾。",
      "彩色世所重。虽新不代故。",
      "窃愁凉风至。吹我玉阶树。",
      "君子恩未毕。零落在中路。",
      "【魏文帝曹丕游宴】",
      "置酒坐飞阁。逍遥临华池。",
      "神飚自远至。左右芙蓉披。",
      "绿竹夹清水。秋兰被组崖。",
      "月出照园中。冠佩相追随。",
      "客从南楚来。为我吹参差。",
      "渊鱼犹伏浦。听者未云罢。",
      "高文一何绮。小儒安足为。",
      "肃肃广殿阴。雀声愁北林。",
      "众宾还城邑。何用慰我心。",
      "【陈思王曹植赠友】",
      "君王礼英贤。不吝千金璧。",
      "双阙指驰道。朱宫罗第宅。",
      "从容冰井台。清池映华薄。",
      "凉风荡芳气。碧树先秋落。",
      "朝与佳人期。日夕望青阁。",
      "褰裳摘明珠。徙倚拾蕙若。",
      "眷我二三子。辞义丽金雘。",
      "延陵轻宝剑。季布重然诺。",
      "处富不忘贫。有道在葵藿。",
      "【刘文学桢感怀】",
      "苍苍山中桂。团团霜露色。",
      "霜露一何紧。桂枝生自直。",
      "橘柚在南国。因君为羽翼。",
      "谬蒙圣主私。托身文墨职。",
      "丹彩既已过。敢不自雕饰。",
      "华月照芳池。列坐金殿侧。",
      "微臣固受赐。鸿恩良未测。",
      "【王侍中粲怀德】",
      "伊昔值世乱。秣马辞帝京。",
      "既伤蔓草别。方知枤杜情。",
      "崤函荡丘墟。冀阙缅纵横。",
      "倚棹泛泾渭。日暮山河清。",
      "蟋蟀依素野。严风吹枯茎。",
      "鹳鹢在幽草。客子泪子零。",
      "去乡三十载。幸遭天下平。",
      "贤主降嘉赏。金貂服玄缨。",
      "侍宴出河曲。飞盖游邺城。",
      "朝露竟几何。忽如水上萍。",
      "君子笃恩义。柯叶终不倾。",
      "福履既所绥。千载垂令名。",
      "【嵇中散康言志】",
      "曰余不师训。潜志去世尘。",
      "远想出宏域。高步超常伦。",
      "灵凤振羽仪。戢景西海滨。",
      "朝食琅玕实。夕饮玉池津。",
      "处顺故无累。养德乃入神。",
      "旷哉宇宙惠。云罗更四陈。",
      "哲人贵识义。大雅明庇身。",
      "庄生悟无为。孙登庶知人。",
      "写怀良未远。感赠以书绅。",
      "【阮步兵籍咏怀】",
      "青鸟海上游。鷽斯蒿下飞。",
      "浮沉不相宜。羽翼各有归。",
      "飘飘可终年。沆瀁安是非。",
      "朝云乘变化。光耀世所希。",
      "精卫衔木石。谁能测幽微。",
      "【张司空华离情】",
      "秋月映帘栊。悬光入丹墀。",
      "佳人抚鸣琴。清夜守空帷。",
      "兰径少行迹。玉台生网丝。",
      "庭树发红彩。闺草含碧滋。",
      "延伫整绫绮。万里赠所思。",
      "愿垂湛露惠。信我皎日期。",
      "【潘黄门岳述哀】",
      "青春速天机。素秋驰白日。",
      "美人归重泉。凄怆无终毕。",
      "殡宫已肃清。松柏转萧瑟。",
      "俯仰未能弭。寻念非但一。",
      "抚衿悼寂寞。恍然若有失。",
      "明月入绮窗。仿佛想蕙质。",
      "销忧非萱草。永怀寄梦寐。",
      "梦寐复冥冥。何由觌尔形。",
      "我惭北海术。尔无帝女灵。",
      "驾言出远山。徘徊泣松铭。",
      "雨绝无还云。华落岂留英。",
      "日月方代序。寝兴何时平。",
      "【陆平原机羁宦】",
      "储后降嘉命。恩纪被微身。",
      "明发眷桑梓。永叹怀密亲。",
      "流念辞南澨。衔怨别西津。",
      "驱马遵淮泗。旦夕见梁陈。",
      "服义追上列。矫迹厕宫臣。",
      "朱黻咸髦士。长缨皆俊民。",
      "契阔承华内。绸缪逾岁年。",
      "日暮聊总驾。逍遥观洛川。",
      "殂殁多拱木。宿草凌寒烟。",
      "游子易感慨。踯躅还自怜。",
      "愿言寄三鸟。离思非徒然。",
      "【左记室思咏史】",
      "韩公沦卖药。梅生隐市门。",
      "百年信荏苒。何为苦心魂。",
      "当学卫霍将。建功在河源。",
      "珪组贤君眄。青紫明主恩。",
      "终军才始达。贾谊位方尊。",
      "金张服貂冕。许史乘华轩。",
      "王侯贵片议。公卿重一言。",
      "太平多欢娱。飞盖东都门。",
      "顾念张仲蔚。蓬蒿满中园。",
      "【张黄门协苦雨】",
      "丹霞蔽阳景。绿泉涌阴渚。",
      "水鹳巢层甍。山云润柱础。",
      "有弇兴春节。愁霖贯秋序。",
      "燮燮凉叶夺。戾戾飔风举。",
      "高谈玩四时。索居慕俦侣。",
      "青苕日夜黄。芳蕤成宿楚。",
      "岁暮百虑交。无以慰延伫。",
      "【刘太尉琨伤乱】",
      "皇晋遘阳九。天下横氛雾。",
      "秦赵值薄蚀。幽并逢虎据。",
      "伊余荷宠灵。感激狥驰骛。",
      "虽无六奇术。冀与张韩遇。",
      "宁戚扣角歌。桓公遭乃举。",
      "荀息冒崄难。实以忠贞故。",
      "空令日月逝。愧无古今度。",
      "饮马出城濠。北望沙漠路。",
      "千里何萧条。白日隐寒树。",
      "投袂既愤懑。抚枕怀百虑。",
      "功名惜未立。玄发已改素。",
      "时哉苟有会。治乱惟冥数。",
      "【卢郎中谌感交】",
      "大厦须异材。廊庙非庸器。",
      "英俊着世功。多士济斯位。",
      "眷顾成绸缪。乃与时髦匹。",
      "姻媾久不亏。契阔岂但一。",
      "逢厄既已同。处危非所恤。",
      "常慕先达概。观古论得失。",
      "马服为赵将。疆场得清谧。",
      "信陵佩魏印。秦兵不敢出。",
      "慨无握中策。徒惭素丝质。",
      "羁旅去旧京。感遇逾琴瑟。",
      "自顾非杞梓。勉力在无逸。",
      "更以畏友册。滥吹乖名实。",
      "【郭弘农璞游仙】",
      "崦山多灵草。海滨饶奇石。",
      "偃蹇寻青云。隐沦驻精魄。",
      "道人读丹经。方士炼玉液。",
      "朱霞入窗牖。曜灵照空隙。",
      "傲睨摘木芝。陵波采水碧。",
      "眇然万里游。矫掌望烟客。",
      "永得安期术。岂愁蒙汜迫。",
      "【孙廷尉绰杂述】",
      "太素既已分。吹万着形兆。",
      "寂动苟有源。因谓殇子夭。",
      "道丧涉千载。津梁谁能了。",
      "思乘扶接受翰。卓然凌风矫。",
      "静观尺棰义。理足未尝少。",
      "冏冏秋月明。凭轩咏尧老。",
      "浪迹无蚩妍。然后君子道。",
      "领略归一致。南山有绮皓。",
      "交臂久变化。传火乃薪草。",
      "亹亹玄思清。胸中去机巧。",
      "物我俱忘怀。可以狎鸥鸟。",
      "【许征君询自叙】",
      "张子闇内机。单生蔽外象。",
      "一时排冥筌。冷然空中赏。",
      "遣此弱丧情。资神任独往。",
      "采药白云隈。聊以肆所养。",
      "丹葩曜芳蕤。绿竹阴闲敞。",
      "苕苕寄意胜。不觉凌虚上。",
      "曲棂激鲜飚。石室有幽响。",
      "去矣从所欲。得失非外奖。",
      "至哉操斤客。重明固已朗。",
      "五难既洒落。超迹绝尘网。",
      "【殷东阳仲文兴瞩】",
      "晨游任所萃。悠悠蕴真趣。",
      "云天亦辽亮。时与赏心遇。",
      "青松挺秀萼。惠色出乔树。",
      "极眺清波深。缅映石壁素。",
      "莹情无余滓。拂衣释尘务。",
      "求仁既自我。玄风岂外慕。",
      "直置忘所宰。萧散得遗虑。",
      "【谢仆射混游览】",
      "信矣劳物化。忧襟未能整。",
      "薄言遵郊衢。总辔出台省。",
      "凄凄节序高。寥寥心悟永。",
      "时菊耀岩阿。云霞冠秋岭。",
      "眷然惜良辰。徘徊践落景。",
      "卷舒虽万绪。动复归有静。",
      "曾是迫桑榆。岁暮从所秉。",
      "舟壑不可攀。忘怀寄匠郢。",
      "【陶征君潜田居】",
      "种苗在东皋。苗生满阡陌。",
      "虽有荷锄倦。浊酒聊自适。",
      "日暮巾柴车。路闇光已夕归人望烟火。",
      "稚子候檐隙。问君亦何为。",
      "百年会有役。但愿桑麻成。",
      "蚕月得纺绩。素心正如此。开径望王益。",
      "【谢临川灵运游山】",
      "江海经邅回。山峤备盈缺。",
      "灵境信淹留。赏心非徒设。",
      "平明登云峰。杳与庐霍绝。",
      "碧障长周流。金潭恒澄彻。",
      "洞林带晨霞。石壁映初晰。",
      "乳窦既滴沥。丹井复寥深。",
      "嵓崿转奇秀。崟岑还相蔽。",
      "赤玉隐瑶溪。云锦被沙汭。",
      "夜闻猩猩啼。朝见鼯鼯鼠逝。",
      "南中气候暖。朱华凌白雪。",
      "幸游建德乡观奇经禹穴。",
      "身名竟谁辨。国史终磨灭。",
      "且泛桂水潮。映月游海澨。",
      "摄生贵处顺。将为智者说。",
      "【颜特进延之侍宴】",
      "太微凝帝宇。瑶光正神县。",
      "揆日粲书史。相都丽闻见。",
      "列汉构仙宫。开天制宝殿。",
      "桂栋留夏飚。兰橑停冬霰。",
      "青林结冥蒙。丹巘被葱蒨。",
      "山云备卿霭。池卉具灵变。",
      "重阳集清氛。下辇降玄宴。",
      "骛望分寰队。矖旷尽都甸。",
      "气生川岳阴。烟灭淮海见。",
      "中坐溢朱组。步櫩簉琼弁。",
      "礼登伫睿情。乐阕延皇眄。",
      "测恩跻逾逸。㳂牒懵浮贱。",
      "承荣重兼金。巡华过盈瑱。",
      "敢饰舆人咏。方惭渌水荐。",
      "【谢法曹惠连赠别】",
      "昨发赤亭渚。今宿浦阳汭。",
      "方作云峰异。岂伊千里别。",
      "芳尘未歇席。零泪犹在袂。",
      "停舻望极浦。弭棹阻风雪。",
      "风雪既经时。夜永起怀旧上述。",
      "汛滥畏沃若。人事亦销铄。",
      "子衿怨勿往。谷风诮轻薄。",
      "共秉延州信。无惭仲路诺。",
      "灵芝望三秀。孤筠情所托。",
      "所托已殷勤。祗足搅怀人。",
      "今行嶀嵊外。行销上述至海滨。",
      "觌子杳未僝。欵睇在何辰。",
      "杂佩虽可赠。疏华谓无陈。",
      "无陈心悁劳。旅人岂游遨。",
      "幸及风雪霁。青春满江皋。",
      "解缆候前侣。还望方郁陶。",
      "烟景若离远。未响寄琼瑶。",
      "【王征君微养疾】",
      "窈蔼潇湘空。翠涧澹无滋。",
      "寂历百草晦。歘吸鹍鸡悲。",
      "清阴往来远。月华散前墀。",
      "炼药瞩虚幌。汛瑟卧遥帷。",
      "水碧验未黩。金膏灵讵缁。",
      "北渚有帝子。荡瀁不可期。",
      "怅然山中暮。怀疴属此诗。",
      "【袁太尉淑从驾】",
      "宫庙礼哀敬。枌邑道严玄。",
      "恭洁由明祀肃驾在祈年。",
      "诏徒登季月。戒凤藻行川。",
      "云斾象汉徙。宸网拟星悬。",
      "朱棹丽寒渚。金鑁映秋山。",
      "羽卫蔼流景。彩吹震沉渊。",
      "辨诗测京国。履籍鉴都鄽。",
      "氓谣响玉律。邑颂被丹弦。",
      "文轸薄桂海。声教烛冰天。",
      "和惠颁上笏。恩渥浃下筵。",
      "幸侍观洛后。岂慕巡河前。",
      "服义方无沬。展歌殊未宣。",
      "【谢光禄庄郊游】",
      "肃舲出郊际。徙乐逗江阴。",
      "翠山方蔼蔼。青浦正沉沉。",
      "凉叶照沙屿。秋荣冒水浔。",
      "风散松架险。云郁石道深。",
      "静默镜绵野。四睇乱层岑。",
      "气清知雁引。露华识猨首。",
      "云装信解黻。烟驾可辞金。",
      "始觌紫芳心。",
      "行光自容裔。无使弱思侵。",
      "【鲍参军昭戎行】",
      "豪士枉尺璧。宵人重恩光。",
      "狥义非为利。执羁轻去乡。",
      "孟冬郊祀月。杀气起严霜。",
      "戎马粟不暖。军士冰为浆。",
      "晨上城皋坂。碛砾皆羊肠。",
      "寒阴笼白日。大谷晦苍苍。",
      "息徒税征驾。倚剑临八荒。",
      "鹪鹏不能飞。玄武伏川梁。",
      "铩翮由时至。感物聊自伤。",
      "竖儒守一经。未足识行藏。",
      "【休上人怨别】",
      "西北秋风至。楚客心悠哉。",
      "日暮碧云合。佳人殊未来。",
      "露彩方泛艳。月华始徘徊。",
      "宝书为君掩。瑶棽讵能开。",
      "相思巫山渚。怅望阳云台。",
      "膏炉绝沉燎。绮席生浮埃。",
      "桂水日千里。因心平生怀。"
    ]
  },
  {
    "id": "7b587933dafe0f9b041e5c89d44a84ec",
    "title": "歌（去故乡赋系此歌）",
    "authorName": "江淹",
    "authorId": "7b587933dafe0f9b550a141fe8c0653f",
    "dynasty": "南北朝",
    "content": [
      "芳洲之草行欲暮。",
      "桂水之波不可渡。",
      "绝世独立兮报君子之一顾。"
    ]
  },
  {
    "id": "7b587933dafe0f9bc5297ea6aff3e62b",
    "title": "效阮公诗十五首",
    "authorName": "江淹",
    "authorId": "7b587933dafe0f9b550a141fe8c0653f",
    "dynasty": "南北朝",
    "content": [
      "【其一】",
      "岁暮怀感伤，中夕弄清琴。",
      "戾戾曙风急，团团明月阴。",
      "孤云出北山，宿鸟惊东林。",
      "谁谓人道广，忧慨自相寻。",
      "宁知霜雪后，独见松竹心。",
      "【其二】",
      "十年学读书，颜华尚美好。",
      "不逐世间人，斗鸡东郊道。",
      "富贵如浮云，金玉不为宝。",
      "一旦鹈鴂鸣，严霜被劲草。",
      "志气多感失，泪下沾怀抱。",
      "【其三】",
      "白露淹庭树，秋风吹罗衣。",
      "忠信主不合，辞意将诉谁。",
      "独坐东轩下，鸡鸣夜已晞。",
      "总驾命宾仆，遵路起旋归。",
      "天命谁能见，人踪信可疑。",
      "【其四】",
      "飘飘恍惚中，是非安所之。",
      "大道常不验，金火每如斯。",
      "慷慨少淑貌，便娟多令辞。",
      "宿昔秉心誓，灵明将见期。",
      "愿从丹丘驾，长弄华池滋。",
      "【其五】",
      "阴阳不可知，鬼神惟杳冥。",
      "暂试武帝貌，一见李后灵。",
      "同情沦异物，有体入无形。",
      "贤圣共草昧，仁智焉足明。",
      "变化未有极，恍惚谁能精。",
      "【其六】",
      "若木出海外，本自丹水阴。",
      "群帝共上下，鸾鸟相追寻。",
      "千龄犹旦夕，万世更浮沉。",
      "岂与异乡士，瑜瑕论浅深。",
      "【其七】",
      "夏后乘两龙，高会在帝台。",
      "荣光河雒出，白云苍梧来。",
      "侍御多贤圣，升降有群才。",
      "四时有变化，盛明不徘徊。",
      "高阳邈已远，伫立谁语哉。",
      "【其八】",
      "昔余登大梁，西南望洪河。",
      "时寒原野旷，风急霜露多。",
      "仲冬正惨切，日月少精华。",
      "落叶纵横起，飞鸟时相过。",
      "搔首广川阴，怀归思如何。",
      "常愿反初服，闲步颍水阿。",
      "【其九】",
      "宵月辉西极，女圭映东海。",
      "佳丽多异色，芬葩有奇采。",
      "绮缟非无情，光阴命谁待。",
      "不与风雨变，长共山川在。",
      "人道则不然，消散随风改。",
      "【其十】",
      "少年学击剑，从师至幽州。",
      "燕赵兵马地，唯见古时丘。",
      "登城望山水，平原独悠悠。",
      "寒暑有往来，功名安可留。",
      "【其十一】",
      "扰扰当途子，毁誉多埃尘。",
      "朝生舆马间，夕死衢路滨。",
      "藜藿应见弃，势位乃为亲。",
      "华屋争结绶，朱门竞弹巾。",
      "徒羡草木利，不爱金碧身。",
      "至德所以贵，河上有丈人。",
      "【其十二】",
      "华树曜北林，芬芳空自宣。",
      "秋至白云起，蟪蛄号庭前。",
      "中心有所思，虚堂独浩然。",
      "安坐咏琴瑟，逍遥可永年。",
      "【其十三】",
      "假乘试行游，北望高山岑。",
      "翩翩征鸟翼，萧萧松柏阴。",
      "感时多辛酸，览物更伤心。",
      "性命有定理，祸福不可禁。",
      "唯见云际鹄，江海自追寻。",
      "【其十四】",
      "夕云映西山，蟋蟀吟桑梓。",
      "零露被百草，秋风吹桃李。",
      "君子怀苦心，感慨不能止。",
      "驾言远行游，驱马清河涘。",
      "寒暑更进退，金石有终始。",
      "光色俯仰间，英艳难久恃。",
      "【其十五】",
      "至人贵无为，裁魂守寂寥。",
      "唯有驰骛士，风尘在一朝。",
      "舆马相跨跃，宾从共矜骄。",
      "天道好盈缺，春华故秋凋。"
    ]
  },
  {
    "id": "7b587933dafe0f9b2a2eeee9fb2efa9e",
    "title": "古离别",
    "authorName": "江淹",
    "authorId": "7b587933dafe0f9b550a141fe8c0653f",
    "dynasty": "南北朝",
    "content": [
      "远与君别者，乃至雁门关。",
      "黄云蔽千里，游子何时还。",
      "送君如昨日，檐前露已团。",
      "不惜蕙草晚，所悲道里寒。",
      "君在天一涯，妾身长别离。",
      "愿一见颜色，不异琼树枝。",
      "菟丝及水萍，所寄终不移。"
    ]
  },
  {
    "id": "7b587933dafe0f9ba172eb5622f58e05",
    "title": "杂三言五首",
    "authorName": "江淹",
    "authorId": "7b587933dafe0f9b550a141fe8c0653f",
    "dynasty": "南北朝",
    "content": [
      "【其一 · 构象台】",
      "曰上妙兮道之精，道之精兮俗为名。",
      "名可宗兮圣风立，立圣风兮兹教生。",
      "写经记兮记图刹，画影象兮在丹青。",
      "起净法兮出西海，流梵音兮至索溟。",
      "网紫宙兮洽万品，冠璇寓兮济群生。",
      "余汩阻兮至南国，迹已徂兮心未扃。",
      "立孤台兮山岫，架半室兮江汀。",
      "累青杉于涧构，积红石于林棂。",
      "云八重兮七色，山十影兮九形。",
      "金灯兮江篱，环轩兮匝池。",
      "相思兮豫章，戴雪兮抱霜。",
      "栽异木而同秀，钟杂草而一香。",
      "苔藓生兮绕石户，莲花舒兮绣池梁。",
      "伊日月之寂寂，无人音与马迹。",
      "耽禅情于云迳，守息心于端石。",
      "永结意于鹫山。长憔悴而不惜。",
      "【其二 · 访道经】",
      "百学兮异文。锦派兮绮分。",
      "珍君之言兮皦无际，悦子之道兮迥不群。",
      "澹深韵于白水，俨高意于浮云。",
      "轨贤豪于后学，轶望识于前文。",
      "兹道兮可传，可传兮皓然。",
      "挟兹心兮赴绝国，怀此书兮坐空山。",
      "空山隐辚兮穷翠崿，水散漫兮涵素壑。",
      "海外阴兮气昙昙，江上月兮光灼灼。",
      "东南出兮是一山，西北来兮乃双鹤。",
      "池中莲兮十色红，窗前树兮万叶落。",
      "四壁深兮乃泬㵳，左右虚兮如寂寞。",
      "寂寞兮山室，德经兮道袠。",
      "荡魂兮刷气，掩忧兮静疾。",
      "信若人兮先觉，聊与子兮如一。",
      "【其三 · 镜论语】",
      "巡青史之残诰，览朱管之遗册。",
      "惟鲁滨之一叟，信衔道而探寂。",
      "世艰险而多阻，君英明而不革。",
      "讲业兮齐卫，论精兮汴泗。",
      "子之说兮义已秘，成贾郑之雄理。可黄何之壮思。",
      "惜古人之取才，瞰青云而靖意。",
      "意恬怅兮有端，才嶒峻兮可观。",
      "宪妫禹而折法，袭仁谊而求安。",
      "不嬿婉于戚施，宁踸踔于马兰。",
      "俾后生之庶士，鉴明德之音翰。",
      "惟山中兮寂寞，沉忧思兮无从。",
      "石红青兮百叠，山浓淡兮万重。",
      "日下兮□□，月出兮铜峰。",
      "竹色兮拂户，水气兮绕窗。",
      "味哲人之遗珍，折片句兮忘老。",
      "嘉石门之埋名，怜柳子之沈道。",
      "书吴伯于衣袖，镂颜子于心抱。",
      "筹出处之叔仲，酌言默之多少。",
      "若妙行与上灵，非积学之所绍。",
      "至游夏以升降，幸砥心而勿夭。",
      "【其四 · 悦曲池】",
      "北山兮黛柏，南江兮頳石。",
      "頳峰兮若虹，黛树兮如昼。",
      "暮云兮十里，朝霞兮千尺。",
      "千尺兮绵绵，青气兮往旋。",
      "桐之叶兮蔽日，桂之枝兮刺天。",
      "百谷多兮泻乱波，杂磵饶兮鹜丛泉。",
      "竟长洲兮匝东岛，萦曲屿兮绕西山。",
      "山峦岏兮水环合，水环合兮石重沓。",
      "林中电兮雨冥冥，江上风兮木飒飒。",
      "盟清冷兮适潺湲，白云起兮吊石莲。",
      "客子思兮心断绝，心断绝兮愁无闲。",
      "步东池兮夜未艾，卧西窗兮月向山。",
      "引一息于魂内，扰百绪于眼前。",
      "意春兰与秋若，愿不绝于江边。",
      "【其五 · 爱远山】",
      "伯鸾兮已远，名山兮不返。",
      "逮绀草之可结，及朱华之未晚。",
      "緤余马于椒阿，漾余舟于沙衍。",
      "临星朏兮树暗，看日烁兮霞浅。",
      "浅霞兮驳云，一合兮一分。",
      "映壑兮为饰，缀涧兮成文。",
      "碧色兮婉转，丹秀兮芬蒀。",
      "深林寂以窈窈，上猨狖之所群。",
      "群猨兮聒山，大林兮蔽天。",
      "枫岫兮筠岭，兰畹兮芝田。",
      "紫蒲兮光水，红荷兮艳泉。",
      "香枝兮嫩叶，翡累兮翠叠。",
      "非郢路之辽远，实寸忧之相接。",
      "欷美人于心底，愿山与川之可涉。",
      "若溘死于汀潭，哀时命而自惬。"
    ]
  },
  {
    "id": "7b587933dafe0f9ba172eb56890c64f1",
    "title": "杂三言五首",
    "authorName": "江淹",
    "authorId": "7b587933dafe0f9b550a141fe8c0653f",
    "dynasty": "南北朝",
    "content": [
      "【其一 · 构象台】",
      "曰上妙兮道之精，道之精兮俗为名。",
      "名可宗兮圣风立，立圣风兮兹教生。",
      "写经记兮记图刹，画影象兮在丹青。",
      "起净法兮出西海，流梵音兮至索溟。",
      "网紫宙兮洽万品，冠璇寓兮济群生。",
      "余汩阻兮至南国，迹已徂兮心未扃。",
      "立孤台兮山岫，架半室兮江汀。",
      "累青杉于涧构，积红石于林棂。",
      "云八重兮七色，山十影兮九形。",
      "金灯兮江篱，环轩兮匝池。",
      "相思兮豫章，戴雪兮抱霜。",
      "栽异木而同秀，钟杂草而一香。",
      "苔藓生兮绕石户，莲花舒兮绣池梁。",
      "伊日月之寂寂，无人音与马迹。",
      "耽禅情于云迳，守息心于端石。",
      "永结意于鹫山，长憔悴而不惜。",
      "【其二 · 访道经】",
      "百学兮异文，锦派兮绮分。",
      "珍君之言兮皦无际，悦子之道兮迥不群。",
      "澹深韵于白水，俨高意于浮云。",
      "轨贤豪于后学，轶望识于前文。",
      "兹道兮可传，可传兮皓然。",
      "挟兹心兮赴绝国，怀此书兮坐空山。",
      "空山隐辚兮穷翠崿，水散漫兮涵素壑。",
      "海外阴兮气昙昙，江上月兮光灼灼。",
      "东南出兮是一山，西北来兮乃双鹤。",
      "池中莲兮十色红，窗前树兮万叶落。",
      "四壁深兮乃泬㵳，左右虚兮如寂寞。",
      "寂寞兮山室，德经兮道袠。",
      "荡魂兮刷气，掩忧兮静疾。",
      "信若人兮先觉，聊与子兮如一。",
      "【其三 · 镜论语】",
      "巡青史之残诰，览朱管之遗册。",
      "惟鲁滨之一叟，信衔道而探寂。",
      "世艰险而多阻，君英明而不革。",
      "讲业兮齐卫，论精兮汴泗。",
      "子之说兮义已秘，成贾郑之雄理，可黄何之壮思。",
      "惜古人之取才，瞰青云而靖意。",
      "意恬怅兮有端，才嶒峻兮可观。",
      "宪妫禹而折法，袭仁谊而求安。",
      "不嬿婉于戚施，宁踸踔于马兰。",
      "俾后生之庶士，鉴明德之音翰。",
      "惟山中兮寂寞，沉忧思兮无从。",
      "石红青兮百叠，山浓淡兮万重。",
      "日下兮□□，月出兮铜峰。",
      "竹色兮拂户，水气兮绕窗。",
      "味哲人之遗珍，折片句兮忘老。",
      "嘉石门之埋名，怜柳子之沈道。",
      "书吴伯于衣袖，镂颜子于心抱。",
      "筹出处之叔仲，酌言默之多少。",
      "若妙行与上灵，非积学之所绍。",
      "至游夏以升降，幸砥心而勿夭。",
      "【其四 · 悦曲池】",
      "北山兮黛柏，南江兮頳石。",
      "頳峰兮若虹，黛树兮如昼。",
      "暮云兮十里，朝霞兮千尺。",
      "千尺兮绵绵，青气兮往旋。",
      "桐之叶兮蔽日，桂之枝兮刺天。",
      "百谷多兮泻乱波，杂磵饶兮鹜丛泉。",
      "竟长洲兮匝东岛，萦曲屿兮绕西山。",
      "山峦岏兮水环合，水环合兮石重沓。",
      "林中电兮雨冥冥，江上风兮木飒飒。",
      "盟清冷兮适潺湲，白云起兮吊石莲。",
      "客子思兮心断绝，心断绝兮愁无闲。",
      "步东池兮夜未艾，卧西窗兮月向山。",
      "引一息于魂内，扰百绪于眼前。",
      "意春兰与秋若，愿不绝于江边。",
      "【其五 · 爱远山】",
      "伯鸾兮已远，名山兮不返。",
      "逮绀草之可结，及朱华之未晚。",
      "緤余马于椒阿，漾余舟于沙衍。",
      "临星朏兮树暗，看日烁兮霞浅。",
      "浅霞兮驳云，一合兮一分。",
      "映壑兮为饰，缀涧兮成文。",
      "碧色兮婉转，丹秀兮芬蒀。",
      "深林寂以窈窈，上猨狖之所群。",
      "群猨兮聒山，大林兮蔽天。",
      "枫岫兮筠岭，兰畹兮芝田。",
      "紫蒲兮光水，红荷兮艳泉。",
      "香枝兮嫩叶，翡累兮翠叠。",
      "非郢路之辽远，实寸忧之相接。",
      "欷美人于心底，愿山与川之可涉。",
      "若溘死于汀潭，哀时命而自惬。"
    ]
  },
  {
    "id": "7b587933dafe0f9b06b032b7b48a0aab",
    "title": "悼室人诗十首",
    "authorName": "江淹",
    "authorId": "7b587933dafe0f9b550a141fe8c0653f",
    "dynasty": "南北朝",
    "content": [
      "【其一】",
      "佳人永暮矣，隐忧遂历兹。",
      "宝烛夜无华，金镜昼恒微。",
      "桐叶生绿水，雾天流碧滋。",
      "蕙弱芳未空，兰深鸟思时。",
      "湘醽徒有酌，意塞不能持。",
      "【其二】",
      "适见叶萧条，已复花庵郁。",
      "帐里春风荡，檐前还燕拂。",
      "垂涕视去景，摧心向徂物。",
      "今悲辄流涕，昔欢常飘忽。",
      "幽情一不弭，守叹谁能慰。",
      "【其三】",
      "夏云多杂色，红光铄蕤鲜。",
      "苒弱屏风草，潭拖曲池莲。",
      "黛叶鉴深水，丹华香碧烟。",
      "临彩方自吊，揽气以伤然。",
      "命知悲不绝，恒如注海泉。",
      "【其四】",
      "驾言出游衍，冀以涤心胸。",
      "复值烟雨散，清阴带山浓。",
      "素沙匝广岸，雄虹冠尖峰。",
      "出风舞森桂，落日暧圆松。",
      "还结生不念，楚客独无容。",
      "【其五】",
      "秋至捣罗纨，泪满未能开。",
      "风光肃入户，月华为谁来。",
      "结眉向珠网，沥思视青苔。",
      "鬂局将成葆，带减不须摧。",
      "我心若涵烟，葐蒀满中怀。",
      "【其六】",
      "窗尘岁时阻，闺芜日夜深。",
      "流黄夕不织，宁闻梭杼音。",
      "凉霭漂虚座，清香荡空琴。",
      "蜻引知寂寥，蛾飞测幽阴。",
      "乃抱生死悼，岂伊离别心。",
      "【其七】",
      "颢颢气薄暮，蔌蔌清衾单。",
      "阶前水光裂，树上雪花团。",
      "庭鹤哀以立，云鸡肃且寒。",
      "方东有苦泪，承夜非膏兰。",
      "从此永黯削，萱叶焉能宽。",
      "【其八】",
      "杼悲情虽滞，送往意所知。",
      "空座几时设，虚帷无久垂。",
      "暮气亦何劲，严风照天涯。",
      "梦寐无端际，惝恍有分离。",
      "意念每失乖，徒见四时亏。",
      "【其九】",
      "神女色姱丽，乃出巫山湄。",
      "逶迤罗袂下，鄣日望所思。",
      "佳人独不然，户牖绝锦綦。",
      "感此增婵娟，屑屑涕自滋。",
      "清光澹且减，低意守空帷。",
      "【其十】",
      "二妃丽潇湘，一有乍一无。",
      "佳人承云气，无下此幽都。",
      "当追帝女迹，出入泛灵舆。",
      "掩映金渊侧，游豫碧山隅。",
      "暧然时将罢，临风返故居。"
    ]
  },
  {
    "id": "7b587933dcc8c7d297805964e900a5fc",
    "title": "早梅诗",
    "authorName": "谢燮",
    "authorId": "7b587933dcc8c7d204a6a2033fde75cb",
    "dynasty": "南北朝",
    "content": [
      "迎春故早发，独自不疑寒。",
      "畏落众花后，无人别意看。"
    ]
  },
  {
    "id": "7b587933e51ecc73e424a1af6fe182ee",
    "title": "春别诗四首",
    "authorName": "萧子显",
    "authorId": "7b587933e51ecc73854d9fca5ea1649a",
    "dynasty": "南北朝",
    "content": [
      "翻莺度燕双比翼，杨柳千条共一色。",
      "但看陌上携手归，谁能对此空相忆。",
      "幽宫积草自芳菲，黄鸟芳树情相依。",
      "争风竞日常闻响，重花叠叶不通飞。",
      "当知此时动妾思，惭使罗袂拂君衣。",
      "江东大道日华春，垂杨挂柳扫清尘。",
      "淇水昨送泪沾巾，红妆宿昔已应新。",
      "衔悲揽涕别心知，桃花李花任风吹。",
      "本知人心不似树，何意人别似花离。"
    ]
  },
  {
    "id": "7b587933e51ecc735b0fd3ef3bf0ebbc",
    "title": "日出东南隅行",
    "authorName": "萧子显",
    "authorId": "7b587933e51ecc73854d9fca5ea1649a",
    "dynasty": "南北朝",
    "content": [
      "大明上迢迢，阳城射凌霄。",
      "光照窗中妇，绝世同阿娇。",
      "明镜盘龙刻，簪羽凤凰雕。",
      "逶迤梁家髻，冉弱楚宫腰。",
      "轻纨杂重锦，薄縠间飞绡。",
      "三六前年暮，四五今年朝。",
      "蚕园拾芳茧，桑陌采柔条。",
      "出入东城里，上下洛西桥。",
      "忽逢车马客，飞盖动襜轺。",
      "单衣鼠毛织，宝剑羊头销。",
      "丈夫疲应对，御者辍衔镳。",
      "柱间徒脉脉，垣上几翘翘。",
      "女本西家宿，君自上宫要。",
      "汉马三万疋，夫婿仁嫖姚。",
      "鞶囊虎头绶，左珥凫卢貂。",
      "横吹龙钟管，奏鼓象牙箫。",
      "十五张内侍，十作贾登朝。",
      "皆笑颜郎老，尽讶董公超。"
    ]
  },
  {
    "id": "7b587933e51ecc73279d38b6224462b7",
    "title": "代美女篇",
    "authorName": "萧子显",
    "authorId": "7b587933e51ecc73854d9fca5ea1649a",
    "dynasty": "南北朝",
    "content": [
      "邯郸蹔辍舞，巴姬请罢弦。",
      "佳人淇洧出，艳赵复倾燕。",
      "繁秾既为李，照水亦成莲。",
      "朝酤成都酒，暝数河间钱。",
      "馀光幸未惜，兰膏空自煎。"
    ]
  },
  {
    "id": "7b587933e51ecc737edd742f58106885",
    "title": "南征曲",
    "authorName": "萧子显",
    "authorId": "7b587933e51ecc73854d9fca5ea1649a",
    "dynasty": "南北朝",
    "content": [
      "棹歌来扬女，操舟惊越人。",
      "图蛟怯水伯，照鹢竦江神。"
    ]
  },
  {
    "id": "7b587933e51ecc7342fe621f2191723d",
    "title": "从军行",
    "authorName": "萧子显",
    "authorId": "7b587933e51ecc73854d9fca5ea1649a",
    "dynasty": "南北朝",
    "content": [
      "左角明王侵汉边，轻薄良家恶少年。",
      "纵横向沮泽，凌厉取山田。",
      "黄尘不见景，飞蓬恒满天。",
      "邀功封浞野，窃宠劫祁连。",
      "春风春月将进酒，妖姬舞女乱君前。"
    ]
  },
  {
    "id": "7b587933e51ecc73dc9b2ae1aace72f3",
    "title": "树中草",
    "authorName": "萧子显",
    "authorId": "7b587933e51ecc73854d9fca5ea1649a",
    "dynasty": "南北朝",
    "content": [
      "幸有青袍色，聊因翠幄凋。",
      "虽间珊瑚蒂，非是合欢条。"
    ]
  },
  {
    "id": "7b587933e51ecc735b4b133e1df35c0a",
    "title": "桃花曲",
    "authorName": "萧子显",
    "authorId": "7b587933e51ecc73854d9fca5ea1649a",
    "dynasty": "南北朝",
    "content": [
      "但使桃花艳，得间美人簪。",
      "何须论后实，怨结子瑕心。"
    ]
  },
  {
    "id": "7b587933e51ecc7362d5d29db114718f",
    "title": "奉和昭明太子钟山讲解诗",
    "authorName": "萧子显",
    "authorId": "7b587933e51ecc73854d9fca5ea1649a",
    "dynasty": "南北朝",
    "content": [
      "嵩岳基旧宇，盘岭跨南京。",
      "睿心重禅室，游驾陟层城。",
      "金略徐既动，龙骖跃且鸣。",
      "涂方后尘合，地迥前笳清。",
      "逦迤因台榭，参差憩羽旌。",
      "高随阆风极，势与元天并。",
      "气歇连松远，云升秋野平。",
      "徘徊临井邑，表里见淮瀛。",
      "祈果尊常住，渴慧在无生。",
      "暂留石山轨，欲知芳杜情。",
      "鞠躬荷嘉庆，瞻道闻颂声。"
    ]
  },
  {
    "id": "7b587933e51ecc73e5b88a8a9ada136c",
    "title": "侍宴饯陆倕应令",
    "authorName": "萧子显",
    "authorId": "7b587933e51ecc73854d9fca5ea1649a",
    "dynasty": "南北朝",
    "content": [
      "储皇饯离送，广命传羽觞。",
      "侍游追曲水，开宴等清漳。",
      "新泉已激浪，初卉始含芳。",
      "雨罢叶增绿，日斜树影长。"
    ]
  },
  {
    "id": "7b587933e51ecc73314b49fe9f0af8c8",
    "title": "春闺思诗",
    "authorName": "萧子显",
    "authorId": "7b587933e51ecc73854d9fca5ea1649a",
    "dynasty": "南北朝",
    "content": [
      "金羁游侠子，绮机离思妾。",
      "春度人不归，望花尽成叶。"
    ]
  },
  {
    "id": "7b587933e51ecc73fd21f4df970ee8f4",
    "title": "咏苑中游人诗",
    "authorName": "萧子显",
    "authorId": "7b587933e51ecc73854d9fca5ea1649a",
    "dynasty": "南北朝",
    "content": [
      "二月春心动，游望桃花初。",
      "回身隐日扇，却步敛风裾。"
    ]
  },
  {
    "id": "7b587933e51ecc73b8c99ff431444da9",
    "title": "燕歌行",
    "authorName": "萧子显",
    "authorId": "7b587933e51ecc73854d9fca5ea1649a",
    "dynasty": "南北朝",
    "content": [
      "风光迟舞出青蘋，兰条翠鸟鸣发春。",
      "洛阳梨花落如雪，河边细草细如茵。",
      "桐生井底叶交枝，今看无端双燕离。",
      "五重飞楼入河汉，九华阁道暗清池。",
      "遥看白马津上吏，传道黄龙征戍儿。",
      "明月金光徒照妾，浮云玉叶君不知。",
      "思君昔去柳依依，至今八月避暑归。",
      "明珠蚕茧勉登机，郁金香花特香衣。",
      "洛阳城头鸡欲曙，丞相府中乌未飞。",
      "夜梦征人缝狐貉，私怜织妇裁锦绯。",
      "吴刀郑绵络，寒闺夜被薄。",
      "芳年海上水中凫，日暮寒夜空城雀。"
    ]
  },
  {
    "id": "7b587933e51ecc73499ea93e7300d866",
    "title": "乌栖曲应令三首",
    "authorName": "萧子显",
    "authorId": "7b587933e51ecc73854d9fca5ea1649a",
    "dynasty": "南北朝",
    "content": [
      "【其一】",
      "握中清酒马脑钟，裾边杂佩琥珀龙。",
      "欲持寄君心不惜，共指三星今何夕。",
      "【其二】",
      "浓黛轻红点花色，还欲令人不相识。",
      "金壶夜水讵能多，莫持赊用比悬河。",
      "【其三】",
      "芳树归飞聚俦匹，犹有残光半山日。",
      "莫惮褰裳不相求，汉皋游女习飞流。"
    ]
  },
  {
    "id": "7b587933f1276b0f5e9bfc45922d3b56",
    "title": "拟客从远方来",
    "authorName": "鲍令晖",
    "authorId": "7b587933f1276b0fd1457b72d1457b72",
    "dynasty": "南北朝",
    "content": [
      "客从远方来，赠我漆鸣琴。",
      "木有相思文，弦有别离音。",
      "终身执此调，岁寒不改心。",
      "愿作阳春曲，宫商长相寻。"
    ]
  },
  {
    "id": "7b587933f1276b0fcd1aa89800697a6d",
    "title": "古意赠今人",
    "authorName": "鲍令晖",
    "authorId": "7b587933f1276b0fd1457b72d1457b72",
    "dynasty": "南北朝",
    "content": [
      "寒乡无异服，衣毡代文练。",
      "日月望君归，年年不解綖。",
      "荆扬春早和，幽冀犹霜霰。",
      "北寒妾已知，南心君不见。",
      "谁为道辛苦，寄情双飞燕。",
      "形迫杼煎丝，颜落风催电。",
      "容华一朝尽，惟馀心不变。"
    ]
  },
  {
    "id": "7b587933f1276b0f596b42ca89828d77",
    "title": "寄行人诗",
    "authorName": "鲍令晖",
    "authorId": "7b587933f1276b0fd1457b72d1457b72",
    "dynasty": "南北朝",
    "content": [
      "桂吐两三枝，兰开四五叶。",
      "是时君不归，春风徒笑妾。"
    ]
  },
  {
    "id": "7b587933f1e9cfd520dd773970d2de2b",
    "title": "寻周处士弘让诗",
    "authorName": "庾肩吾",
    "authorId": "7b587933f1e9cfd5d1457b72d1457b72",
    "dynasty": "南北朝",
    "content": [
      "试逐赤松游，披林对一丘。",
      "梨红大谷晚，桂白小山秋。",
      "石镜菱花发，桐门琴曲愁。",
      "泉飞疑度雨，云积似重楼。",
      "王孙若不去，山中定可留。"
    ]
  },
  {
    "id": "7b587933f7bd4491f9ab551a990199d2",
    "title": "奉和湘东王春日诗",
    "authorName": "鲍泉",
    "authorId": "7b587933f7bd4491d1457b727f24d240",
    "dynasty": "南北朝",
    "content": [
      "新莺始新归，新蝶复新飞。",
      "新花满新树，新月丽新辉。",
      "新光新气早，新望新盈抱。",
      "新水新绿浮，新禽新听好。",
      "新景自新还，新叶复新攀。",
      "新枝虽可结，新愁讵解颜。",
      "新思独氛氲，新知不可闻。",
      "新扇如新月，新盖学新云。",
      "新落连珠泪，新点石榴裙。"
    ]
  },
  {
    "id": "7b587933f90b57c94a5294fea343f50f",
    "title": "咏萤诗",
    "authorName": "萧纲",
    "authorId": "7b587933f90b57c9285e19f27f24d240",
    "dynasty": "南北朝",
    "content": [
      "本将秋草并，今与夕风轻。",
      "腾空类星陨，拂树若花生。",
      "屏疑神火照，帘似夜珠明。",
      "逢君拾光彩，不吝此生倾。"
    ]
  },
  {
    "id": "7b587933f90b57c95a7b573f70529d8a",
    "title": "采菱歌",
    "authorName": "萧纲",
    "authorId": "7b587933f90b57c9285e19f27f24d240",
    "dynasty": "南北朝",
    "content": [
      "菱花落复含，桑女罢新蚕。",
      "桂棹浮星艇，徘徊莲叶南。"
    ]
  },
  {
    "id": "7b587933f90b57c988a9542028fa1f92",
    "title": "江南弄三首",
    "authorName": "萧纲",
    "authorId": "7b587933f90b57c9285e19f27f24d240",
    "dynasty": "南北朝",
    "content": [
      "【其一】",
      "枝中上春并归。",
      "长扬扫地桃花飞。",
      "清风吹人光照衣。",
      "光照衣。景将夕。",
      "掷黄金。留上客。",
      "【其二】",
      "金门玉堂临水居。",
      "一颦一笑千万馀。",
      "游子去还愿莫疏。",
      "愿莫疏。意何极。",
      "双鸳鸯。两相意。",
      "【其三】",
      "桂楫兰桡浮碧水。",
      "江花玉面两相似。",
      "莲疏藕折香风起。",
      "香风起。白日低。",
      "采莲曲。使君迷。"
    ]
  },
  {
    "id": "7b587933f90b57c9e1a414d4b9dea356",
    "title": "和湘东王横吹曲三首·其一·折杨柳",
    "authorName": "萧纲",
    "authorId": "7b587933f90b57c9285e19f27f24d240",
    "dynasty": "南北朝",
    "content": [
      "杨柳乱成丝，攀折上春时。",
      "叶密鸟飞碍，风轻花落迟。",
      "城高短箫发，林空画角悲。",
      "曲中无别意，并是为相思。"
    ]
  },
  {
    "id": "7b587933f90b57c974b91460e7272a7a",
    "title": "和湘东王横吹曲三首·其二·洛阳道",
    "authorName": "萧纲",
    "authorId": "7b587933f90b57c9285e19f27f24d240",
    "dynasty": "南北朝",
    "content": [
      "洛阳佳丽所，大道满春光。",
      "游童初挟弹，蚕妾始提筐。",
      "金鞍照龙马，罗袂拂春桑。",
      "玉车争晚入，潘果溢高箱。"
    ]
  },
  {
    "id": "7b587933f90b57c9a49f67f863ee3761",
    "title": "和湘东王横吹曲三首·其三·紫骝马",
    "authorName": "萧纲",
    "authorId": "7b587933f90b57c9285e19f27f24d240",
    "dynasty": "南北朝",
    "content": [
      "贱妾朝下机，正值良人归。",
      "青丝悬玉镫，朱汗染香衣。",
      "骤急珂弥响，𨁏多尘乱飞。",
      "雕菰幸可荐，故心君莫违。"
    ]
  },
  {
    "id": "7b587933f90b57c93a3c506735a086a0",
    "title": "美女篇",
    "authorName": "萧纲",
    "authorId": "7b587933f90b57c9285e19f27f24d240",
    "dynasty": "南北朝",
    "content": [
      "佳丽尽关情，风流最有名。",
      "约黄能效月，裁金巧作星。",
      "粉光胜玉靓，衫薄拟蝉轻。",
      "密态随流脸，娇歌逐软声。",
      "朱颜半已醉，微笑隐香屏。"
    ]
  },
  {
    "id": "7b587933f90b57c93f3a0f18b2398227",
    "title": "咏烟诗",
    "authorName": "萧纲",
    "authorId": "7b587933f90b57c9285e19f27f24d240",
    "dynasty": "南北朝",
    "content": [
      "浮空覆杂影，含露密花藤。",
      "乍如洛霞发，颇似巫云登。",
      "映光飞百仞，从风散九层。",
      "欲持翡翠色，时吐鲸鱼灯。"
    ]
  },
  {
    "id": "7b587933f90b57c9579541fe737265c1",
    "title": "拟沈隐侯夜夜曲",
    "authorName": "萧纲",
    "authorId": "7b587933f90b57c9285e19f27f24d240",
    "dynasty": "南北朝",
    "content": [
      "霭霭夜中霜，何关向晓光。",
      "枕啼常带粉，身眠不着床。",
      "兰膏尽更益，薰炉灭复香。",
      "但问愁多少，便知夜短长。"
    ]
  },
  {
    "id": "7b587933f90b57c928e14df6674d62e1",
    "title": "伤美人诗",
    "authorName": "萧纲",
    "authorId": "7b587933f90b57c9285e19f27f24d240",
    "dynasty": "南北朝",
    "content": [
      "昔闻倡女别，荡子无归期。",
      "今似陈王叹，流风难重思。",
      "翠带留馀结，苔阶没故基。",
      "图形更非是，梦见反成疑。",
      "熏炉含好气，庭树吐华滋。",
      "香烧日有歇，花落无还时。"
    ]
  },
  {
    "id": "7b587933f90b57c9c79051be12842acd",
    "title": "蜀道难",
    "authorName": "萧纲",
    "authorId": "7b587933f90b57c9285e19f27f24d240",
    "dynasty": "南北朝",
    "content": [
      "【其一】",
      "建平督邮道，鱼复永安宫。",
      "若奏巴渝曲，时当君思中。",
      "【其二】",
      "巫山七百里，巴水三回曲。",
      "笛声下复高，猿啼断还续。"
    ]
  },
  {
    "id": "7b587933f90b57c904b926f8ade7ad65",
    "title": "娈童",
    "authorName": "萧纲",
    "authorId": "7b587933f90b57c9285e19f27f24d240",
    "dynasty": "南北朝",
    "content": [
      "娈童娇丽质，践董复超瑕。",
      "羽帐晨香满，珠帘夕漏赊。",
      "翠被含鸳色，雕床镂象牙。",
      "妙年同小史，姝貌比朝霞。",
      "袖裁连璧锦，笺织细种花。",
      "揽袴轻红出，回头双鬓斜。",
      "懒眼时含笑，玉手乍攀花。",
      "怀猜非后钓，密爱似前车。",
      "足使燕姬妒，弥令郑女嗟。"
    ]
  },
  {
    "id": "7b587933f90b57c961c04416482aa8ac",
    "title": "夜望单飞雁诗",
    "authorName": "萧纲",
    "authorId": "7b587933f90b57c9285e19f27f24d240",
    "dynasty": "南北朝",
    "content": [
      "天霜河白夜星稀，一雁声嘶何处归。",
      "早知半路应相失，不如从来本独飞。"
    ]
  },
  {
    "id": "7b587933f90b57c94637f4bbbd859c17",
    "title": "望月望",
    "authorName": "萧纲",
    "authorId": "7b587933f90b57c9285e19f27f24d240",
    "dynasty": "南北朝",
    "content": [
      "今夜月光来，正上相思台。",
      "可怜无远近，光照悉徘徊。"
    ]
  },
  {
    "id": "7b587933f90b57c942fe621f824a5b9e",
    "title": "从军行",
    "authorName": "萧纲",
    "authorId": "7b587933f90b57c9285e19f27f24d240",
    "dynasty": "南北朝",
    "content": [
      "【其一】",
      "贰师惜善马，楼兰贪汉财。",
      "前年出右地，今岁讨轮台。",
      "鱼云望旗聚，龙沙随阵开。",
      "冰城朝浴铁，地道夜衔枚。",
      "将军号令密，天子玺书催。",
      "何时反旧里，遥见下机来。",
      "【其二】",
      "云中亭障羽檄惊，甘泉烽火通夜明。",
      "贰师将军新筑营，嫖姚校尉初出征。",
      "复有山西将，绝世爱雄名。",
      "三门应遁甲，五垒学神兵。",
      "白云随阵色，苍山答鼓声。",
      "逦迤观鹅翼，参差睹雁行。",
      "先平小月阵，去灭大宛城。",
      "善马还长乐，黄金付水衡。",
      "小妇赵人能鼓瑟，侍婢初笄解郑声。",
      "庭前柳絮飞已合，必应红妆起见迎。"
    ]
  },
  {
    "id": "7b587933f90b57c9936c59782d8cf103",
    "title": "被幽述志诗",
    "authorName": "萧纲",
    "authorId": "7b587933f90b57c9285e19f27f24d240",
    "dynasty": "南北朝",
    "content": [
      "恍忽烟霞散，飕飂松柏阴。",
      "幽山白杨古，野路黄尘深。",
      "终无千月命，安用九丹金。",
      "阙里长芜没，苍天空照心。"
    ]
  },
  {
    "id": "7b587933f90b57c97ae95499f56730f9",
    "title": "陇西行三首",
    "authorName": "萧纲",
    "authorId": "7b587933f90b57c9285e19f27f24d240",
    "dynasty": "南北朝",
    "content": [
      "【其一】",
      "边秋胡马肥，云中惊寇入。",
      "勇气特无侣，轻兵救边急。",
      "沙平不见虏，嶂崄还相及。",
      "出塞岂成歌，经川未遑汲。",
      "乌孙涂更阻，康居路犹涩。",
      "月晕抱龙城，星流照马邑。",
      "长安路远书不还，宁知征人独伫立。",
      "【其二】",
      "陇西四战地，羽檄岁时闻。",
      "护羌拥汉节，校尉立元勋。",
      "石门留铁骑，冰城息夜军。",
      "洗兵逢骤雨，送阵出黄云。",
      "沙长无止泊，水脉屡萦分。",
      "当思勒彝鼎，无用想罗裙。",
      "【其三】",
      "悠悠悬旆旌，知向陇西行。",
      "减竈驱前马，衔枚进后兵。",
      "沙飞朝似幕，云起夜疑城。",
      "回山时阻路，绝水亟稽程。",
      "往年郅支服，今岁单于平。",
      "方欢凯乐盛，飞盖满西京。"
    ]
  },
  {
    "id": "7b587933f95faa16918f1d47d8fa6f6b",
    "title": "拟行路难（其四）",
    "authorName": "鲍照",
    "authorId": "7b587933f95faa1666808e32e836d813",
    "dynasty": "南北朝",
    "content": [
      "泻水置平地，各自东西南北流。",
      "人生亦有命，安能行叹复坐愁？",
      "酌酒以自宽，举杯断绝歌路难。",
      "心非木石岂无感？吞声踯躅不敢言。"
    ]
  },
  {
    "id": "7b587933f95faa161bdfd60ca7cf5036",
    "title": "拟行路难（其十四）",
    "authorName": "鲍照",
    "authorId": "7b587933f95faa1666808e32e836d813",
    "dynasty": "南北朝",
    "content": [
      "君不见少壮从军去，白首流离不得还。",
      "故乡窅窅日夜隔，音尘断绝阻河关。",
      "朔风萧条白云飞，胡笳哀急边气寒。",
      "听此愁人兮奈何，登山远望得留颜。",
      "将死胡马迹，能见妻子难。",
      "男儿生世坎坷欲何道？绵忧摧抑起长叹。"
    ]
  },
  {
    "id": "7b587933f95faa16d8a40b4e91e48a17",
    "title": "拟行路难（其六）",
    "authorName": "鲍照",
    "authorId": "7b587933f95faa1666808e32e836d813",
    "dynasty": "南北朝",
    "content": [
      "对案不能食，拔剑击柱长叹息。",
      "丈夫生世会几时，安能蹀躞垂羽翼？",
      "弃置罢官去，还家自休息。",
      "朝出与亲辞，暮还在亲侧。",
      "弄儿床前戏，看妇机中织。",
      "自古圣贤尽贫贱，何况我辈孤且直！"
    ]
  },
  {
    "id": "7b587933f95faa16447479832a30ef0e",
    "title": "梅花落",
    "authorName": "鲍照",
    "authorId": "7b587933f95faa1666808e32e836d813",
    "dynasty": "南北朝",
    "content": [
      "中庭多杂树，偏为梅咨嗟。",
      "问君何独然？念其霜中能作花，露中能作实。",
      "摇荡春风媚春日，念尔零落逐风飚，徒有霜华无霜质。"
    ]
  },
  {
    "id": "7b587933f95faa16f94b00a7413d48d6",
    "title": "春日行",
    "authorName": "鲍照",
    "authorId": "7b587933f95faa1666808e32e836d813",
    "dynasty": "南北朝",
    "content": [
      "献岁发，吾将行。",
      "春山茂，春日明。",
      "园中鸟，多嘉声。",
      "梅始发，柳始青。",
      "泛舟舻，齐棹惊。",
      "奏《采菱》，歌《鹿鸣》。",
      "风微起，波微生。",
      "弦亦发，酒亦倾。",
      "入莲池，折桂枝。",
      "芳袖动，芬叶披。",
      "两相思，两不知。"
    ]
  },
  {
    "id": "7b587933f95faa163eabd097dd50d501",
    "title": "代出自蓟北门行",
    "authorName": "鲍照",
    "authorId": "7b587933f95faa1666808e32e836d813",
    "dynasty": "南北朝",
    "content": [
      "羽檄起边亭，烽火入咸阳。",
      "徵师屯广武，分兵救朔方。",
      "严秋筋竿劲，虏阵精且强。",
      "天子按剑怒，使者遥相望。",
      "雁行缘石径，鱼贯度飞梁。",
      "箫鼓流汉思，旌甲被胡霜。",
      "疾风冲塞起，沙砾自飘扬。",
      "马毛缩如猬，角弓不可张",
      "时危见臣节，世乱识忠良。",
      "投躯报明主，身死为国殇。"
    ]
  },
  {
    "id": "7b587933f95faa16fe708bfd2d56561b",
    "title": "玩月城西门廨中",
    "authorName": "鲍照",
    "authorId": "7b587933f95faa1666808e32e836d813",
    "dynasty": "南北朝",
    "content": [
      "始出西南楼，纤纤如玉钩。",
      "末映东北墀，娟娟似蛾眉。",
      "蛾眉蔽珠栊，玉钩隔琐窗。",
      "三五二八时，千里与君同。",
      "夜移衡汉落，徘徊帷户中。",
      "归华先委露，别叶早辞风。",
      "客游厌苦辛，仕子倦飘尘。",
      "休浣自公日，宴慰及私辰。",
      "蜀琴抽白雪，郢曲发阳春。",
      "肴乾酒未阕，金壶启夕沦。",
      "回轩驻轻盖，留酌待情人。"
    ]
  },
  {
    "id": "7b587933f95faa16f9130ab019b7694f",
    "title": "代白头吟",
    "authorName": "鲍照",
    "authorId": "7b587933f95faa1666808e32e836d813",
    "dynasty": "南北朝",
    "content": [
      "直如朱丝绳，清如玉壶冰。",
      "何惭宿昔意，猜恨坐相仍。",
      "人情贱恩旧，世义逐衰兴。",
      "毫发一为瑕，丘山不可胜。",
      "食苗实硕鼠，点白信苍蝇。",
      "凫鹄远成美，薪刍前见凌。",
      "申黜褒女进，班去赵姬升。",
      "周王日沦惑，汉帝益嗟称。",
      "心赏犹难恃，貌恭岂易凭。",
      "古来共如此，非君独抚膺。"
    ]
  },
  {
    "id": "7b587933f95faa1666ac11515847a100",
    "title": "代朗月行",
    "authorName": "鲍照",
    "authorId": "7b587933f95faa1666808e32e836d813",
    "dynasty": "南北朝",
    "content": [
      "朗月出东山，照我绮窗前。",
      "窗中多佳人，被服妖且妍。",
      "靓妆坐帐里，当户弄清弦。",
      "鬓夺卫女迅，体绝飞燕先。",
      "为君歌一曲，当作朗月篇。",
      "酒至颜自解，声和心亦宣。",
      "千金何足重，所存意气间。"
    ]
  },
  {
    "id": "7b587933f95faa168dfe372fbffd1a16",
    "title": "拟行路难（其一）",
    "authorName": "鲍照",
    "authorId": "7b587933f95faa1666808e32e836d813",
    "dynasty": "南北朝",
    "content": [
      "奉君金巵之美酒，玳瑁玉匣之雕琴。",
      "七彩芙蓉之羽帐，九华蒲萄之锦衾。",
      "红颜零落岁将暮，寒光宛转时欲沉。",
      "愿君裁悲且减思，听我抵节行路吟。",
      "不见柏梁铜雀上，宁闻古时清吹音。"
    ]
  },
  {
    "id": "7b587933f95faa16952eeec9cc83a93e",
    "title": "代白纻曲二首",
    "authorName": "鲍照",
    "authorId": "7b587933f95faa1666808e32e836d813",
    "dynasty": "南北朝",
    "content": [
      "【其一】",
      "朱唇动。素腕举。",
      "洛阳少童邯郸女。",
      "古称渌水今白纻。",
      "催弦急管为君舞。",
      "穷秋九月荷叶黄。",
      "北风驱雁天雨霜。",
      "夜长酒多乐未央。",
      "【其二】",
      "春风澹荡侠思多。",
      "天色净绿气妍和。",
      "桃含红萼兰紫芽。",
      "朝日灼烁发园华。",
      "卷幌结帷罗玉筵。",
      "齐讴秦吹卢女弦。",
      "千金顾笑买芳年。"
    ]
  },
  {
    "id": "7b587933f95faa16f4b6f829d881e35d",
    "title": "代夜坐吟",
    "authorName": "鲍照",
    "authorId": "7b587933f95faa1666808e32e836d813",
    "dynasty": "南北朝",
    "content": [
      "冬夜沈沈夜坐吟。",
      "含声未发已知心。",
      "霜入幕，风度林。",
      "朱灯灭，朱颜寻。",
      "体君歌，逐君音。",
      "不贵声，贵意深。"
    ]
  },
  {
    "id": "7b587933f95faa165c46c2b3f2ca9dcf",
    "title": "代别鹤操",
    "authorName": "鲍照",
    "authorId": "7b587933f95faa1666808e32e836d813",
    "dynasty": "南北朝",
    "content": [
      "双鹤俱起时，徘徊沧海间。",
      "长弄若天汉，轻躯似云悬。",
      "幽客时结侣，提携游三山。",
      "青缴凌瑶台，丹罗笼紫烟。",
      "海上悲风急，三山多云雾。",
      "散乱一相失，惊孤不得住。",
      "缅然日月驰，远矣绝音仪。",
      "有愿而不遂，无怨以生离。",
      "鹿鸣在深草，蝉鸣隐高枝。",
      "心自有所存，旁人那得知。"
    ]
  },
  {
    "id": "7b587933f95faa16d06379742b36830c",
    "title": "拟古诗八首",
    "authorName": "鲍照",
    "authorId": "7b587933f95faa1666808e32e836d813",
    "dynasty": "南北朝",
    "content": [
      "【其一】",
      "鲁客事楚王，怀金袭丹素。",
      "既荷主人恩，又蒙令尹顾。",
      "日晏罢朝归，舆马塞衢路。",
      "宗党生光辉，宾仆远倾慕。",
      "富贵人所欲，道得亦何惧。",
      "南国有儒生，迷方独沦误。",
      "伐木清江湄，设罝守毚兔。",
      "【其二】",
      "十五讽诗书，篇翰靡不通。",
      "弱冠参多士，飞步游秦宫。",
      "侧睹君子论，预见古人风。",
      "两说穷舌端，五车摧笔锋。",
      "羞当白璧贶，耻受聊城功。",
      "晚节从世务，乘障远和戎。",
      "解佩袭犀渠，卷袠奉卢弓。",
      "始愿力不及，安知今所终①。",
      "【其三】",
      "幽并重骑射，少年好驰逐。",
      "毡带佩双鞬，象弧插雕服。",
      "兽肥春草短，飞鞚越平陆。",
      "朝游雁门上，暮还楼烦宿。",
      "石梁有馀劲，惊雀无全目。",
      "汉虏方未和，边城屡翻覆。",
      "留我一白羽，将以分虎竹。",
      "【其四】",
      "凿井北陵隈，百丈不及泉。",
      "生事本澜漫，何用独精坚。",
      "幼壮重寸阴，衰暮反轻年。",
      "放驾息朝歌，提爵止中山。",
      "日夕登城隅，周回视洛川。",
      "街衢积冻草，城郭宿寒烟。",
      "繁华悉何在，宫阙久崩填。",
      "空谤齐景非，徒称夷叔贤。",
      "【其五】",
      "伊昔不治业，倦游观五都。",
      "海岱饶壮士，蒙泗多宿儒。",
      "结发起跃马，垂白对讲书。",
      "呼我升上席，陈觯发瓢壶。",
      "管仲死已久，墓在西北隅。",
      "后面崔嵬者，桓公旧冢庐。",
      "君来诚既晚，不睹崇明初。",
      "玉琬徒见传，交友义渐疏。",
      "【其六】",
      "束薪幽篁里，刈黍寒涧阴。",
      "朔风伤我肌，号鸟惊思心。",
      "岁暮井赋讫，程课相追寻。",
      "田租送函谷，兽稿输上林。",
      "河渭冰未开，关陇雪正深。",
      "笞击官有罚，呵辱吏见侵。",
      "不谓乘轩意，伏枥还至今。",
      "【其七】",
      "河畔草未黄，胡雁已矫翼。",
      "秋蛩挟户吟，寒妇成夜织。",
      "去岁征人还，流传旧相识。",
      "闻君上陇时，东望久叹息。",
      "宿昔改衣带，旦暮异容色。",
      "念此忧如何，夜长忧向多。",
      "明镜尘匣中，宝瑟生网罗。",
      "【其八】",
      "蜀汉多奇山，仰望与云平。",
      "阴崖积夏雪，阳谷散秋荣。",
      "朝朝见云归，夜夜闻猿鸣。",
      "忧人本自悲，孤客易伤情。",
      "临堂设樽酒，留酌思平生。",
      "石以坚为性，君勿惭素诚。"
    ]
  },
  {
    "id": "7b587933f95faa1644a838d5a13c812c",
    "title": "拟行路难（其二）",
    "authorName": "鲍照",
    "authorId": "7b587933f95faa1666808e32e836d813",
    "dynasty": "南北朝",
    "content": [
      "洛阳名工铸为金博山。",
      "千斫复万镂，上刻秦女携手仙。",
      "承君清夜之欢娱，列置帐里明烛前。",
      "外发龙鳞之丹彩，内含麝芬之紫烟。",
      "如今君心一朝异，对此长叹终百年。"
    ]
  },
  {
    "id": "7b587933f95faa1621358e3e087eb5f7",
    "title": "拟行路难（其三）",
    "authorName": "鲍照",
    "authorId": "7b587933f95faa1666808e32e836d813",
    "dynasty": "南北朝",
    "content": [
      "璇闺玉墀上椒阁，文窗绣户垂罗幕。",
      "中有一人字金兰，被服纤罗蕴芳藿。",
      "春燕差池风散梅，开帏对景弄禽雀。",
      "含歌揽涕恒抱愁，人生几时得为乐。",
      "宁作野中之双凫，不愿云间之别鹤。"
    ]
  },
  {
    "id": "7b587933f95faa167c3e367c04b2d450",
    "title": "拟行路难（其五）",
    "authorName": "鲍照",
    "authorId": "7b587933f95faa1666808e32e836d813",
    "dynasty": "南北朝",
    "content": [
      "君不见河边草，冬时枯死春满道。",
      "君不见城上日，今暝没尽去，明朝复更出。",
      "今我何时当然得，一去永灭入黄泉。",
      "人生苦多欢乐少，意气敷腴在盛年。",
      "且愿得志数相就，床头恒有沽酒钱。",
      "功名竹帛非我事，存亡贵贱付皇天。"
    ]
  },
  {
    "id": "7b587933f95faa16e09bbb17ac466bf2",
    "title": "拟行路难（其七）",
    "authorName": "鲍照",
    "authorId": "7b587933f95faa1666808e32e836d813",
    "dynasty": "南北朝",
    "content": [
      "愁思忽而至，跨马出北门。",
      "举头四顾望，但见松柏荆棘郁樽樽。",
      "中有一鸟名杜鹃，言是古时蜀帝魂。",
      "声音哀苦鸣不息，羽毛憔悴似人髠。",
      "飞走树间啄虫蚁，岂忆往日天子尊。",
      "念此死生变化非常理，中心恻怆不能言。"
    ]
  },
  {
    "id": "7b587933f95faa16f0ea32c92f0c747a",
    "title": "拟行路难（其八）",
    "authorName": "鲍照",
    "authorId": "7b587933f95faa1666808e32e836d813",
    "dynasty": "南北朝",
    "content": [
      "中庭五株桃，一株先作花。",
      "阳春妖冶二三月，从风簸荡落西家。",
      "西家思妇见悲惋，零泪沾衣抚心叹。",
      "初送我君出户时，何言淹留节回换。",
      "床席生尘明镜垢，纤腰瘦削发蓬乱。",
      "人生不得恒称悲，惆怅徙倚至夜半。"
    ]
  },
  {
    "id": "7b587933f95faa163d45b3984f2ff7e8",
    "title": "拟行路难（其九）",
    "authorName": "鲍照",
    "authorId": "7b587933f95faa1666808e32e836d813",
    "dynasty": "南北朝",
    "content": [
      "锉蘖染黄丝，黄丝历乱不可治。",
      "昔我与君始相值，尔时自谓可君意。",
      "结带与我言，死生好恶不相置。",
      "今日见我颜色衰，意中索寞与先异。",
      "还君金钗瑇瑁簪，不忍见之益愁思。"
    ]
  },
  {
    "id": "7b587933f95faa161bd243c1ed88382e",
    "title": "拟行路难（其十）",
    "authorName": "鲍照",
    "authorId": "7b587933f95faa1666808e32e836d813",
    "dynasty": "南北朝",
    "content": [
      "君不见蕣华不终朝，须臾淹冉零落销。",
      "盛年妖艳浮华辈，不久亦当诣冢头。",
      "一去无还期，千秋万岁无音词。",
      "孤魂茕茕空陇间，独魄徘徊绕坟基。",
      "但闻风声野鸟吟，岂忆平生盛年时。",
      "为此令人多悲悒，君当纵意自熙怡。"
    ]
  },
  {
    "id": "7b587933f95faa16e26861c58c8ba33d",
    "title": "拟行路难（其十一）",
    "authorName": "鲍照",
    "authorId": "7b587933f95faa1666808e32e836d813",
    "dynasty": "南北朝",
    "content": [
      "君不见枯箨走阶庭，何时复青着故茎。",
      "君不见亡灵蒙享祀，何时倾杯竭壶罂。",
      "君当见此起忧思，宁及得与时人争。",
      "人生倏忽如绝电，华年盛德几时见。",
      "但令纵意存高尚，旨酒嘉肴相胥燕。",
      "持此从朝竟夕暮，差得亡忧消愁怖。",
      "胡为惆怅不得已，难尽此曲令君忤。"
    ]
  },
  {
    "id": "7b587933f95faa16e29043e7b4db8c90",
    "title": "拟行路难（其十二）",
    "authorName": "鲍照",
    "authorId": "7b587933f95faa1666808e32e836d813",
    "dynasty": "南北朝",
    "content": [
      "今年阳初花满林，明年冬末雪盈岑。",
      "推移代谢纷交转，我君边戍独稽沉。",
      "执袂分别已三载，迩来寂淹无分音。",
      "朝悲惨惨遂成滴，暮思绕绕最伤心。",
      "膏沐芳余久不御，蓬首乱鬖不设簪。",
      "徒飞轻埃舞空帷，粉筐黛器靡复遗。",
      "自生留世苦不幸，心中惕惕恒怀悲。"
    ]
  },
  {
    "id": "7b587933f95faa16c3fbd861057d7bd2",
    "title": "拟行路难（其十三）",
    "authorName": "鲍照",
    "authorId": "7b587933f95faa1666808e32e836d813",
    "dynasty": "南北朝",
    "content": [
      "春禽喈喈旦暮鸣，最伤君子忧思情。",
      "我初辞家从军侨，荣志溢气干云霄。",
      "流浪渐冉经三龄，忽有白发素髭生。",
      "今暮临水拔已尽，明日对镜复已盈。",
      "但恐羁死为鬼客，客思寄灭生空精。",
      "每怀旧乡野，念我旧人多悲声。",
      "忽见过客问何我，宁知我家在南城。",
      "答云我曾居君乡，知君游宦在此城。",
      "我行离邑已万里，今方羁役去远征。",
      "来时闻君妇，闺中孀居独宿有贞名。",
      "亦云悲朝泣闲房，又闻暮思泪沾裳。",
      "形容憔悴非昔悦，蓬鬓衰颜不复妆。",
      "见此令人有余悲，当愿君怀不暂忘。"
    ]
  },
  {
    "id": "7b587933f95faa16ed8a8fc3fa127346",
    "title": "拟行路难（其十五）",
    "authorName": "鲍照",
    "authorId": "7b587933f95faa1666808e32e836d813",
    "dynasty": "南北朝",
    "content": [
      "君不见柏梁台，今日丘墟生草莱。",
      "君不见阿房宫，寒云泽雉栖其中。",
      "歌妓舞女今谁在，高坟垒垒满山隅。",
      "长袖纷纷徒竞世，非我昔时千金躯。",
      "随酒逐乐任意去，莫令含叹下黄垆。"
    ]
  },
  {
    "id": "7b587933f95faa16ddd85be0361b0781",
    "title": "拟行路难（其十六）",
    "authorName": "鲍照",
    "authorId": "7b587933f95faa1666808e32e836d813",
    "dynasty": "南北朝",
    "content": [
      "君不见冰上霜，表里阴且寒。",
      "虽蒙朝日照，信得几时安。",
      "民生故如此，谁令摧折强相看。",
      "年去年来自如削，白发零落不胜冠。"
    ]
  },
  {
    "id": "7b587933f95faa163b8544cee15d1f0f",
    "title": "拟行路难（其十七）",
    "authorName": "鲍照",
    "authorId": "7b587933f95faa1666808e32e836d813",
    "dynasty": "南北朝",
    "content": [
      "君不见春鸟初至时，百草含青俱作花。",
      "寒风萧索一旦至，竟得几时保光华。",
      "日月流迈不相饶，令我愁思怨恨多。"
    ]
  },
  {
    "id": "7b587933f95faa162dfd1d49cd4d37c9",
    "title": "拟行路难（其十八）",
    "authorName": "鲍照",
    "authorId": "7b587933f95faa1666808e32e836d813",
    "dynasty": "南北朝",
    "content": [
      "诸君莫叹贫，富贵不由人。",
      "丈夫四十强而仕，余当二十弱冠辰。",
      "莫言草木委冬雪，会应苏息遇阳春。",
      "对酒叙长篇，穷途运命委皇天。",
      "但愿樽中九酝满，莫惜床头百个钱。",
      "直得优游卒一岁，何劳辛苦事百年。"
    ]
  },
  {
    "id": "7b587933f95faa16597fc6c2a0d2452e",
    "title": "代放歌行",
    "authorName": "鲍照",
    "authorId": "7b587933f95faa1666808e32e836d813",
    "dynasty": "南北朝",
    "content": [
      "蓼虫避葵堇，习苦不言非。",
      "小人自龌龊，安知旷士怀。",
      "鸡鸣洛城里，禁门平旦开。",
      "冠盖纵横至，车骑四方来。",
      "素带曳长飙，华缨结远埃。",
      "日中安能止，钟鸣犹未归。",
      "夷世不可逢，贤君信爱才。",
      "明虑自天断，不受外嫌猜。",
      "一言分珪爵，片善辞草莱。",
      "岂伊白璧赐，将起黄金台。",
      "今君有何疾，临路独迟回。"
    ]
  },
  {
    "id": "7b587933f95faa16657183dab70c5984",
    "title": "采菱歌七首",
    "authorName": "鲍照",
    "authorId": "7b587933f95faa1666808e32e836d813",
    "dynasty": "南北朝",
    "content": [
      "【其一】",
      "骛舲驰桂浦，息棹偃椒潭。",
      "箫弄澄湘北，菱歌清汉南。",
      "【其二】",
      "弭榜搴蕙荑，停唱纫薰若。",
      "含伤拾泉花，萦念采云萼。",
      "【其三】",
      "暌阔逢暄新，凄怨值妍华。",
      "愁心不可荡，春思乱如麻。",
      "【其四】",
      "要艳双屿里，望美两洲间。",
      "褭褭风出浦，容容日向山。",
      "【其五】",
      "烟曀越嶂深，箭迅楚江急。",
      "空抱琴中悲，徒望近关泣。",
      "【其六】",
      "缄叹凌珠渊，收慨上金堤。",
      "春芳行歇落，是人方未齐。",
      "【其七】",
      "思今怀近忆，望古怀远识。",
      "怀古复怀今，长怀无终极。"
    ]
  },
  {
    "id": "7b587933f95faa1620c22033e153a9d4",
    "title": "门有车马客行",
    "authorName": "鲍照",
    "authorId": "7b587933f95faa1666808e32e836d813",
    "dynasty": "南北朝",
    "content": [
      "门有车马客，问君何乡士。",
      "捷步往相讯，果得旧邻里。",
      "凄凄声中情，慊慊增下俚。",
      "语昔有故悲，论今无新喜。",
      "清晨相访慰，日暮不能已。",
      "欢戚竞寻叙，谈调何终止。",
      "辞端竟未究，忽唱分途始。",
      "前悲尚未弭，后戚方复起。",
      "嘶声盈我口，谈言在我耳。",
      "“手迹可传心，愿尔笃行李。”"
    ]
  },
  {
    "id": "7b587933f95faa161434ad897e0eb003",
    "title": "代升天行",
    "authorName": "鲍照",
    "authorId": "7b587933f95faa1666808e32e836d813",
    "dynasty": "南北朝",
    "content": [
      "家世宅关辅，胜带宦王城。",
      "备闻十帝事，委曲两都情。",
      "倦见物兴衰，骤睹俗屯平。",
      "翩翻若回掌，恍惚似朝荣。",
      "穷途悔短计，晚志重长生。",
      "从师入远岳，结友事仙灵。",
      "五图发金记，九籥隐丹经。",
      "风餐委松宿，云卧恣天行。",
      "冠霞登彩阁，解玉饮椒庭。",
      "暂游越万里，少别数千龄。",
      "凤台无还驾，箫管有遗声。",
      "何时与汝曹，啄腐共吞腥。"
    ]
  },
  {
    "id": "7b587933f95faa16f2acb9f50e750ac9",
    "title": "代陈思王《白马篇》",
    "authorName": "鲍照",
    "authorId": "7b587933f95faa1666808e32e836d813",
    "dynasty": "南北朝",
    "content": [
      "白马骍角弓，鸣鞭乘北风。",
      "要途问边急，杂虏入云中。",
      "闭壁自往夏，清野径还冬。",
      "侨装多阙绝，旅服少裁缝。",
      "埋身守汉境，沈命对胡封。",
      "薄暮塞云起，飞沙被远松。",
      "含悲望两都，楚歌登四墉。",
      "丈夫设计误，怀恨逐边戎。",
      "弃别中国爱，要冀胡马功。",
      "去来今何道，卑贱生所锺。",
      "但令塞上儿，知我独为雄。"
    ]
  },
  {
    "id": "7b587933f95faa16f4a51048d495446a",
    "title": "学刘公幹体诗五首",
    "authorName": "鲍照",
    "authorId": "7b587933f95faa1666808e32e836d813",
    "dynasty": "南北朝",
    "content": [
      "【其一】",
      "欲宦乏王事，结主远恩私。",
      "为身不为名，散书徒满帷。",
      "连冰上冬月，披雪拾园葵。",
      "圣灵烛区外，小臣良见遗。",
      "【其二】",
      "曀曀寒野雾，苍苍阴山柏。",
      "树回雾萦集，山寒野风急。",
      "岁物尽沦伤，孤贞为谁立。",
      "赖树自能贞，不计迹幽涩。",
      "【其三】",
      "胡风吹朔雪，千里度龙山。",
      "集君瑶台上，飞舞两楹前。",
      "兹晨自为美，当避艳阳天。",
      "艳阳桃李节，皎洁不成妍。",
      "【其四】",
      "荷生绿泉中，碧叶齐如规。",
      "回风荡流雾，珠水逐条垂。",
      "彪炳此金塘，藻耀君王池。",
      "不愁世赏绝，但畏盛明移。",
      "【其五】",
      "白日正中时，天下共明光。",
      "北园有细草，当昼正含霜。",
      "乖荣顿如此，何用独芬芳。",
      "抽琴为尔歌，弦断不成章。"
    ]
  },
  {
    "id": "7b587933f95faa16242f6fdc3a4f6386",
    "title": "代《东武吟》",
    "authorName": "鲍照",
    "authorId": "7b587933f95faa1666808e32e836d813",
    "dynasty": "南北朝",
    "content": [
      "主人且勿喧，贱子歌一言。",
      "仆本寒乡士，出身蒙汉恩。",
      "始随张校尉，召募到河源。",
      "后逐李轻车，追虏穷塞垣。",
      "密途亘万里，宁岁犹七奔。",
      "肌力尽鞍甲，心思历凉温。",
      "将军既下世，部曲亦罕存。",
      "时事一朝异，孤绩谁复论。",
      "少壮辞家去，穷老还入门。",
      "腰鎌刈葵藿，倚杖牧鸡豚。",
      "昔如韝上鹰，今似槛中猿。",
      "徒结千载恨，空负百年怨。",
      "弃席思君幄，疲马恋君轩。",
      "愿垂晋主惠，不愧田子魂。"
    ]
  },
  {
    "id": "7b587933f95faa16fa5b7e8f6a13da4c",
    "title": "代《东门行》",
    "authorName": "鲍照",
    "authorId": "7b587933f95faa1666808e32e836d813",
    "dynasty": "南北朝",
    "content": [
      "伤禽恶弦惊，倦客恶离声。",
      "离声断客情，宾御皆涕零。",
      "涕零心断绝，将去复还诀。",
      "一息不相知，何况异乡别。",
      "遥遥征驾远，杳杳白日晚。",
      "居人掩闺卧，行子夜中饭。",
      "野风吹秋木，行子心肠断。",
      "食梅常苦酸，衣葛常苦寒。",
      "丝竹徒满座，忧人不解颜。",
      "长歌欲自慰，弥起长恨端。"
    ]
  },
  {
    "id": "7b587933f95faa16761815d7a0d2452e",
    "title": "代《放歌行》",
    "authorName": "鲍照",
    "authorId": "7b587933f95faa1666808e32e836d813",
    "dynasty": "南北朝",
    "content": [
      "蓼虫避葵堇，习苦不言非。",
      "小人自龌龊，安知旷士怀。",
      "鸡鸣洛城里，禁门平旦开。",
      "冠盖纵横至，车骑四方来。",
      "素带曳长飙，华缨结远埃。",
      "日中安能止，钟鸣犹未归。",
      "夷世不可逢，贤君信爱才。",
      "明虑自天断，不受外嫌猜。",
      "一言分珪爵，片善辞草莱。",
      "岂伊白璧赐，将起黄金台。",
      "今君有何疾，临路独迟回。"
    ]
  },
  {
    "id": "7b587933f95faa16974855855b2eda42",
    "title": "代《结客少年场行》",
    "authorName": "鲍照",
    "authorId": "7b587933f95faa1666808e32e836d813",
    "dynasty": "南北朝",
    "content": [
      "骢马金络头，锦带佩吴钩。",
      "失意杯酒间，白刃起相仇。",
      "追兵一旦至，负剑远行游。",
      "去乡三十载，复得还旧丘。",
      "升高临四关，表里望皇州。",
      "九途平若水，双阙似云浮。",
      "扶宫罗将相，夹道列王侯。",
      "日中市朝满，车马若川流。",
      "击钟陈鼎食，方驾自相求。",
      "今我独何为，埳壈怀百忧。"
    ]
  },
  {
    "id": "7b587933f95faa168072b65cedfefdfe",
    "title": "咏史",
    "authorName": "鲍照",
    "authorId": "7b587933f95faa1666808e32e836d813",
    "dynasty": "南北朝",
    "content": [
      "五都矜财雄，三川养声利。",
      "百金不市死，明经有高位。",
      "京城十二衢，飞甍各鳞次。",
      "仕子彯华缨，游客竦轻辔。",
      "明星晨未稀，轩盖已云至。",
      "宾御纷飒沓，鞍马光照地。",
      "寒暑在一时，繁华及春媚。",
      "君平独寂寞，身世两相弃。"
    ]
  },
  {
    "id": "7b587933f95faa162786b32fcde008c3",
    "title": "发后渚诗",
    "authorName": "鲍照",
    "authorId": "7b587933f95faa1666808e32e836d813",
    "dynasty": "南北朝",
    "content": [
      "江上气早寒，仲秋始霜雪。",
      "从军乏衣粮，方冬与家别。",
      "萧条背乡心，凄怆清渚发。",
      "凉埃晦平皋，飞潮隐修樾。",
      "孤光独徘徊，空烟视升灭。",
      "途随前峰远，意逐后云结。",
      "华志分驰年，韶颜惨惊节。",
      "推琴三起叹，声为君断绝。"
    ]
  },
  {
    "id": "7b587933f95faa16c4026cd89811a0ea",
    "title": "行京口至竹里",
    "authorName": "鲍照",
    "authorId": "7b587933f95faa1666808e32e836d813",
    "dynasty": "南北朝",
    "content": [
      "高柯危且竦，锋石横复仄。",
      "复涧隐松声，重崖伏云色。",
      "冰闭寒方壮，风动鸟倾翼。",
      "斯志逢凋严，孤游值曛逼。",
      "兼途无憩鞍，半菽不遑食。",
      "君子树令名，细人效命力。",
      "不见长河水，清浊俱不息。"
    ]
  },
  {
    "id": "7b587933f95faa162786f8aa21b0ecb6",
    "title": "三日诗",
    "authorName": "鲍照",
    "authorId": "7b587933f95faa1666808e32e836d813",
    "dynasty": "南北朝",
    "content": [
      "气暄动思心，柳青起春怀。",
      "时艳怜花药，服净悦登台。",
      "提觞野中饮，爱心烟未开。",
      "露色染春草，泉源洁冰苔。",
      "泥泥濡露条，袅袅承风栽。",
      "凫雏掇苦荠，黄鸟衔樱梅。",
      "解衿欣景预，临流竞覆杯。",
      "美人竟何在，浮心空自摧。"
    ]
  },
  {
    "id": "7b587933f95faa16fa826142e8f79951",
    "title": "代淮南王二首",
    "authorName": "鲍照",
    "authorId": "7b587933f95faa1666808e32e836d813",
    "dynasty": "南北朝",
    "content": [
      "【其一】",
      "淮南王。好长生。",
      "服食练气读仙经。",
      "琉璃药碗牙作盘。",
      "金鼎玉匕合神丹。",
      "合神丹。戏紫房。",
      "紫房彩女弄明珰。",
      "鸾歌凤舞断君肠。",
      "【其二】",
      "朱城九门门九开。",
      "愿逐明月入君怀。",
      "入君怀。结君佩。",
      "怨君恨君恃君爱。",
      "筑城思坚剑思利。",
      "同盛同衰莫相弃。"
    ]
  },
  {
    "id": "7b587933f95faa160e0afe59a7fcd2ed",
    "title": "中兴歌十首",
    "authorName": "鲍照",
    "authorId": "7b587933f95faa1666808e32e836d813",
    "dynasty": "南北朝",
    "content": [
      "【其一】",
      "千冬迟一春，万夜视朝日。",
      "生平值中兴，欢起百忧毕。",
      "【其二】",
      "中兴太平运，化清四海乐。",
      "祥景照玉台，紫烟游凤阁。",
      "【其三】",
      "碧楼含夜月，紫殿争朝光。",
      "彩墀散兰麝，风起自生芳。",
      "【其四】",
      "白日照前窗，玲珑绮罗中。",
      "美人掩轻扇，含思歌春风。",
      "【其五】",
      "三五容色满，四五妙华歇。",
      "已输春日欢，分随秋光没。",
      "【其六】",
      "北出湖边戏，前还苑中游。",
      "飞縠绕长松，驰管逐波流。",
      "【其七】",
      "九月秋水清，三月春花滋。",
      "千金逐良日，皆竞中兴时。",
      "【其八】",
      "穷泰已有分，寿夭复属天。",
      "既见中兴乐，莫持忧自煎。",
      "【其九】",
      "襄阳是小地，寿阳非帝城。",
      "今日中兴乐，遥冶在上京。",
      "【其十】",
      "梅花一时艳，竹叶千年色。",
      "愿君松柏心，采照无穷极。"
    ]
  },
  {
    "id": "7b587933f95faa1627a8a9d285397849",
    "title": "代雉朝飞",
    "authorName": "鲍照",
    "authorId": "7b587933f95faa1666808e32e836d813",
    "dynasty": "南北朝",
    "content": [
      "雉朝飞。振羽翼。专场挟雌恃强力。",
      "媒已惊。翳又逼。蒿间潜彀卢矢直。",
      "刎绣颈。碎锦臆。绝命君前无怨色。",
      "握君手。执杯酒。意气相倾死何有。"
    ]
  }
]