[
  {
    "id": "9c41898501e1b5502b09a493e60f3b49",
    "title": "得道阳",
    "authorName": "王喆",
    "authorId": "9c41898501e1b550570998c28ad4c723",
    "dynasty": "金",
    "content": [
      "十二月圆成锦乡，四时枝叶不干枯。看取火中频取水，自然水里却安炉。",
      "龙虎龟蛇认吸呼。百骸俱满立须臾。一颗明珠三下有，三般恶物一齐无。"
    ]
  },
  {
    "id": "9c41898501e1b550ad29559f7fff2b2a",
    "title": "竹杖歌",
    "authorName": "王喆",
    "authorId": "9c41898501e1b550570998c28ad4c723",
    "dynasty": "金",
    "content": [
      "一条拄杖名无著，节节辉辉光灼灼。",
      "伟矣虚心直又端，里头都是灵丹药。",
      "不摇不动自清闲，应物随机能做作。",
      "海上专寻知友来，兀谁堪可为依托。",
      "昨宵梦里见诸虬，内有四虬能跳跃。",
      "杖一引，移一脚，顶中迸断银丝索。",
      "攒眉露目震精神，吐出灵珠光闪烁。",
      "明焰挑来共乐然，白云不负红霞约。"
    ]
  },
  {
    "id": "9c41898599928c1ea29841808a10d39e",
    "title": "万年春",
    "authorName": "马钰",
    "authorId": "9c41898599928c1e3b712de40e095e05",
    "dynasty": "金",
    "content": [
      "人人学道总劳劳，个个心高志不高。",
      "烟火靡除生怨恶，尘情不断起贪饕。",
      "欲搜玄妙消三业，猛向根芽下一刀。",
      "常净常清常忍辱，无为无作列仙曹。"
    ]
  },
  {
    "id": "9c41898599928c1ea29841802c2ea27a",
    "title": "万年春",
    "authorName": "马钰",
    "authorId": "9c41898599928c1e3b712de40e095e05",
    "dynasty": "金",
    "content": [
      "昔年常被利名枷，苦海波中喜戴枷。",
      "常下儿孙如玉杻，眼前妻妾似金枷。",
      "至迷马钰因何悟，得遇风仙便脱枷。",
      "闲里寻闲得闲趣，如今宁肯复投枷。"
    ]
  },
  {
    "id": "9c41898599928c1ea29841801e780d0e",
    "title": "万年春",
    "authorName": "马钰",
    "authorId": "9c41898599928c1e3b712de40e095e05",
    "dynasty": "金",
    "content": [
      "风仙风害得真风，留下家风要害风。",
      "通密丘仙能继踵，山侗马钰应扶风。",
      "劝人休作梦中梦，学我能寻风里风。",
      "或问风因亲说破，投玄远俗做心风。"
    ]
  },
  {
    "id": "9c41898599928c1ea29841800995989a",
    "title": "万年春",
    "authorName": "马钰",
    "authorId": "9c41898599928c1e3b712de40e095e05",
    "dynasty": "金",
    "content": [
      "劝人休要问前缘，但肯回头是宿缘。",
      "不想浮生难猛悟，稍知虚患近良缘。",
      "无心入道须无分，有意投玄是有缘。",
      "自古神仙皆出离，在家怎得好因缘。"
    ]
  },
  {
    "id": "9c41898599928c1ea29841807783e6ca",
    "title": "万年春",
    "authorName": "马钰",
    "authorId": "9c41898599928c1e3b712de40e095e05",
    "dynasty": "金",
    "content": [
      "秦川胜景果非常，最好终南珍藏乡。",
      "竹径梅溪生秀气，凤巢龙窟吐祥光。",
      "云庵处处成云集，道友多多论道长。",
      "刘蒋村名今改变，人人传说会仙庄。"
    ]
  },
  {
    "id": "9c41898599928c1ea2984180e0a5b1e1",
    "title": "万年春",
    "authorName": "马钰",
    "authorId": "9c41898599928c1e3b712de40e095e05",
    "dynasty": "金",
    "content": [
      "斩钉截铁不思家，永绝孤疑永弃家。",
      "足履白云寻羽客，杖挑明月返仙家。",
      "乡中园馆非吾宅，物外蓬瀛是我家。",
      "自在逍遥无宿虑，何须重话旧时家。"
    ]
  },
  {
    "id": "9c41898599928c1ef05e24d24b012757",
    "title": "万年春赠斗门李公",
    "authorName": "马钰",
    "authorId": "9c41898599928c1e3b712de40e095e05",
    "dynasty": "金",
    "content": [
      "不须远远远寻师，自是神仙自是师。",
      "真净真清真至理，至微至妙至真师。",
      "爱憎不尽难求道，人我仍存枉拜师。",
      "你意不能随我意，我心怎做你心师。"
    ]
  },
  {
    "id": "9c41898599928c1e1e965fc0a2e9cdba",
    "title": "七宝玲珑继重阳韵",
    "authorName": "马钰",
    "authorId": "9c41898599928c1e3b712de40e095e05",
    "dynasty": "金",
    "content": [
      "至愚至鲁，怎晓妙中玄。便再拜、告风仙。口诀金身长丈六，二十八宿会圣贤。",
      "此理方知合自然。坎虎离龙，蟠绕五方莲。渐渐得、好因缘。",
      "火里木人能采药，海底泥牛会种田。迸出灵光入洞天。"
    ]
  },
  {
    "id": "9c41898599928c1ed11450a4f085b38e",
    "title": "二郎神慢",
    "authorName": "马钰",
    "authorId": "9c41898599928c1e3b712de40e095e05",
    "dynasty": "金",
    "content": [
      "应仙举。便下手、先除色欲。好玉洁冰清大丈夫。更休任、泥拖水漉。",
      "一失人身难再复。莫等闲、把前程失误。今略诉。长生久视，五件堪为凭据。",
      "听取。第一要、涤除念虑。第二要、忘贪戒酒肉。第三要、济贫拔苦。",
      "第四要、常行慈善。第五要、精神保护。依此五件，功成行满，得赴蓬莱仙路。"
    ]
  },
  {
    "id": "9c41898599928c1eff7e6f3b4b0da8f6",
    "title": "五灵妙仙借柳词韵",
    "authorName": "马钰",
    "authorId": "9c41898599928c1e3b712de40e095e05",
    "dynasty": "金",
    "content": [
      "马风宁海，遇重阳十八。憨憨地、就中奸黠。六尘绝。",
      "纵逍遥自在，开怀豁畅，云游水历，琼瑶路如冰滑。",
      "□□补天缺。下功收五彩，经营活雪。调龙虎、撞关冲节。",
      "得真悦。见晴空莹净，圆圆正正，光辉晃朗，元来自家心月。"
    ]
  },
  {
    "id": "9c41898599928c1ee1c118ebc97214d3",
    "title": "五灵妙仙赠众道友",
    "authorName": "马钰",
    "authorId": "9c41898599928c1e3b712de40e095e05",
    "dynasty": "金",
    "content": [
      "马风重，恳告诸公道友。休迷假、内容堪守。要长久。",
      "用真功全在，清心净意，擒猿捉马，休令暂时游走。",
      "□□得无漏。气精神会合，丹砂结就。无中相、自然开口。",
      "论无有。这玄玄妙纱，怡然悟解，元来却是，真师暗中传授。"
    ]
  },
  {
    "id": "9c41898599928c1e4c2c4db318854428",
    "title": "五灵妙仙赠扶风县淡公",
    "authorName": "马钰",
    "authorId": "9c41898599928c1e3b712de40e095e05",
    "dynasty": "金",
    "content": [
      "悟来降，我相街前乞八。飍飍地、似痴如黠。万缘绝。",
      "净清中恣饮，刀圭烂醉，灵台皎洁，惺洒自然光滑。",
      "□□本无缺。玉炉金鼎内，黄芽白雪。真龙虎，绕幡关节。",
      "姹婴悦。把昆仑顶戴，冲开云雾，天无昼夜，长显一轮明月。"
    ]
  },
  {
    "id": "9c41898599928c1e35062319bff62796",
    "title": "五灵妙仙赠赵八先生",
    "authorName": "马钰",
    "authorId": "9c41898599928c1e3b712de40e095e05",
    "dynasty": "金",
    "content": [
      "马风词，拜上真宁赵八。常清净、内容娇黠。马猿绝。",
      "处无为无作，通玄达妙，琼浆得饮，馨香味兼甘滑。",
      "□□无盈缺。自然神气壮，眠卧冰雪。欺寒暑、不拘时节。",
      "这般悦。自心知意解，难言难说，逍遥坦荡，清了洞天真月。"
    ]
  },
  {
    "id": "9c41898599928c1eb5b219cbde959ee7",
    "title": "五灵妙仙赠蓬瀛散人",
    "authorName": "马钰",
    "authorId": "9c41898599928c1e3b712de40e095e05",
    "dynasty": "金",
    "content": [
      "愿贤增寿，算家豪散八。儿孙孝、尽皆奸黠。总超绝。",
      "效庞公许氏，全家顿悟，同登彼岸，长生路途清滑。",
      "□□兔角缺。往来游戏，看天花瑞雪。金茎秀、迥无枝节。",
      "个中悦。是灵童应净，真乐真乐，无愁可解，唯吟绛霄风月。"
    ]
  },
  {
    "id": "9c41898599928c1e52c5b635dca0dcd2",
    "title": "天道无亲劝公道友",
    "authorName": "马钰",
    "authorId": "9c41898599928c1e3b712de40e095e05",
    "dynasty": "金",
    "content": [
      "奉劝离俗修持，自有清清雨。雨变雪花飞，得见青莲浦。",
      "陪伴脱尘云霞侣。不要起、攀缘心绪。莫恋金笼共鹦鹉。",
      "听马风真语。"
    ]
  },
  {
    "id": "9c41898599928c1ea01c8be1f5362ec8",
    "title": "无调名继重阳韵",
    "authorName": "马钰",
    "authorId": "9c41898599928c1e3b712de40e095e05",
    "dynasty": "金",
    "content": [
      "重阳仙，设芋栗。赠我夫妻莫前失。要知命。要知性。",
      "从此超凡要入圣。妙玄知。妙玄知。身中子午倒颠时。",
      "水乡无漏金丹结，自然云步赴瑶池。"
    ]
  },
  {
    "id": "9c41898599928c1e1066b29185b0e302",
    "title": "无调名赠王公叠字调",
    "authorName": "马钰",
    "authorId": "9c41898599928c1e3b712de40e095e05",
    "dynasty": "金",
    "content": [
      "运三车，入宝瓶。花灿烂，玉堂明。光照耀，鬼神惊。散阴魔，精自秘。",
      "藏丹颗，性灵灵。明出现，绝多能。"
    ]
  },
  {
    "id": "9c41898599928c1e3fb7475dcfb16915",
    "title": "无调名赠风翔酒郎中",
    "authorName": "马钰",
    "authorId": "9c41898599928c1e3b712de40e095e05",
    "dynasty": "金",
    "content": [
      "杜康造底。昔日文君，当垆沽底。蓦想古业毕卓，亲曾偷底。",
      "是刘伶，十分偏爱底。帝前李白曾吐底。栾巴起慈，救火遥噀底。",
      "司马相公，常常专专诫底。又争知，是郎中贵姓底。"
    ]
  },
  {
    "id": "9c41898599928c1e35ff729f39dac57e",
    "title": "水云游继重阳韵",
    "authorName": "马钰",
    "authorId": "9c41898599928c1e3b712de40e095e05",
    "dynasty": "金",
    "content": [
      "玉性玉性。玉户牢封，金门紧钉。玉房中、见个骊龙，玉虎来吞并。",
      "玉关能启通捷径。玉童传宣令。玉皇天、至矣无私，玉诏今番定。"
    ]
  },
  {
    "id": "9c41898599928c1e35ff729f841c5f97",
    "title": "水云游继重阳韵",
    "authorName": "马钰",
    "authorId": "9c41898599928c1e3b712de40e095e05",
    "dynasty": "金",
    "content": [
      "思算思算。妻妾儿孙，休来戏玩。这冤亲、系脚绳儿，宜一刀两段。",
      "灵源悟彻元灿烂。这一番更换。马风子、辞别家乡，与风仙作伴。"
    ]
  },
  {
    "id": "9c41898599928c1e56613a8496f602fa",
    "title": "风马儿继重阳韵",
    "authorName": "马钰",
    "authorId": "9c41898599928c1e3b712de40e095e05",
    "dynasty": "金",
    "content": [
      "意马颠狂自由纵。来往走、珰滴琉玎。更加之、心猿厮调弄。",
      "歌迷酒惑财色引，珰滴琉玎。幸遇风仙把持鞚。便不敢、珰滴琉玎。",
      "待清清、堪归云霞洞。浑身白彻再不肯，珰滴琉玎。"
    ]
  },
  {
    "id": "9c41898599928c1e7e783295de31040c",
    "title": "平等会本名相思会继古韵",
    "authorName": "马钰",
    "authorId": "9c41898599928c1e3b712de40e095e05",
    "dynasty": "金",
    "content": [
      "信口便胡轰，不管无腔调。畅我情怀歌舞，一任人笑。",
      "还童返老。志在无忧恼。向妙处，下功搜，细勘校。琼浆恣饮，元气充来饱。",
      "锻炼神丹，无大无小。胎仙养就，捧出灵芝草。便自炫，这番儿，道决了。"
    ]
  },
  {
    "id": "9c41898599928c1e4ac8b72bcb0aff22",
    "title": "玉花洞继重阳韵",
    "authorName": "马钰",
    "authorId": "9c41898599928c1e3b712de40e095e05",
    "dynasty": "金",
    "content": [
      "得其真遇，怎敢怠慢，勤修功果。紧擒意马，无令颠劣，便把心猿锁。",
      "逢魔逢难全然可。盖谓无烟火。本师说破。元初这个。",
      "争甚闲人我。"
    ]
  },
  {
    "id": "9c41898599928c1edbe897a29fceecfb",
    "title": "传妙道本名传花枝借柳词韵",
    "authorName": "马钰",
    "authorId": "9c41898599928c1e3b712de40e095e05",
    "dynasty": "金",
    "content": [
      "山侗正抚，心琴仙调。蓦然想、道契仇香姓赵。愿吾官，早开悟，事皆颠倒。",
      "匿智慧，装懵懂，咄去奸俏。便仿效、许氏庞公，全家物外，个个总了了。",
      "清心净意，通禅明道。逍遥乐、永无忧恼。纵狂歌，任下士，闻之大笑。",
      "笑则笑，怎知得，内貌忒好。待异日、行满功成，管决有、紫书来到。"
    ]
  },
  {
    "id": "9c41898599928c1efcbc79b765b7c755",
    "title": "两只雁儿",
    "authorName": "马钰",
    "authorId": "9c41898599928c1e3b712de40e095e05",
    "dynasty": "金",
    "content": [
      "四更里，彻玲珑，玲珑彻碧天。登彼岸，跨凤鸾。辛苦三二年。",
      "言非大，莫虚传。传了无一言。猿是马，马是猿。休教付两边。"
    ]
  },
  {
    "id": "9c41898599928c1efcbc79b7841a01be",
    "title": "两只雁儿",
    "authorName": "马钰",
    "authorId": "9c41898599928c1e3b712de40e095e05",
    "dynasty": "金",
    "content": [
      "二更里，二气运，铅消汞焰煎。铅是汞，汞成铅。冲和满洞天。",
      "冲和气，任虚源。九曲明珠串。双阙透，射碧天。元来是自然。"
    ]
  },
  {
    "id": "9c41898599928c1efcbc79b72ee4b784",
    "title": "两只雁儿",
    "authorName": "马钰",
    "authorId": "9c41898599928c1e3b712de40e095e05",
    "dynasty": "金",
    "content": [
      "三更里，月正圆。笙歌消夜天。金童喜，玉女欢。凡间不一般。",
      "长生酒，醉不颠。饮了还少年。曲江上，望悬悬。酣买不用钱。"
    ]
  },
  {
    "id": "9c41898599928c1e9ca6a48d97bd6c76",
    "title": "青莲池上客继重阳韵",
    "authorName": "马钰",
    "authorId": "9c41898599928c1e3b712de40e095e05",
    "dynasty": "金",
    "content": [
      "马风忽尔风风遇。自然得、昭然著。协气横横和气煦。",
      "汞铅交结，虎龙蟠住。玉马驸。相曳云霞步。根源寂寂灵源聚。",
      "元神显，天神护。道可成兮丹可顾。青莲池上客，来同赴。",
      "金马驻。直入蓬莱路。"
    ]
  },
  {
    "id": "9c41898599928c1e9ca6a48d4bc5985c",
    "title": "青莲池上客继重阳韵",
    "authorName": "马钰",
    "authorId": "9c41898599928c1e3b712de40e095e05",
    "dynasty": "金",
    "content": [
      "将来一志环墙坐。没水漉，并泥拖。旦望何须人拜贺。",
      "有心做小，无心做大。马自佐。锁灭从前过。净清力壮无灾祸。",
      "见祥云，朵头亸。玉户金门封爝火。青莲池上客，来开锁。",
      "马感荷。得得真功果。"
    ]
  },
  {
    "id": "9c41898599928c1e72b925f870187683",
    "title": "挂金灯赠重阳师父侄王周臣",
    "authorName": "马钰",
    "authorId": "9c41898599928c1e3b712de40e095e05",
    "dynasty": "金",
    "content": [
      "绝攀缘，心上生光莹。朗然变化。无穷异景。这密妙、教贤省。",
      "内貌宜，手速整。悟后分凡圣。亘初灵明，火内正劲。",
      "锻炼出、清中静。"
    ]
  },
  {
    "id": "9c41898599928c1e5ef77d445c1945fa",
    "title": "香山会次重阳韵",
    "authorName": "马钰",
    "authorId": "9c41898599928c1e3b712de40e095e05",
    "dynasty": "金",
    "content": [
      "木金交，天地活，真真渐好。澄清淇寂深通奥。祥光瑞气，把丹砂覆焘。",
      "方知得、人能弘道。仙承妙号。定是受、金书诰。玄中妙。",
      "净中来到。心通意晓。这天机大道。当行教，荐赴蓬岛。"
    ]
  },
  {
    "id": "9c41898599928c1e2963d02c0e6b862d",
    "title": "恣逍遥赠韩守玄",
    "authorName": "马钰",
    "authorId": "9c41898599928c1e3b712de40e095e05",
    "dynasty": "金",
    "content": [
      "恣意逍遥，逍遥恣意。逍遥自在无萦系。行坐逍遥，逍遥似醉。",
      "逍遥到处，似云似水。悟彻逍遥，逍遥养气。逍遥里面修仙计。",
      "这个逍遥，逍遥无比。逍遥去蓬岛，十洲有位。"
    ]
  },
  {
    "id": "9c41898599928c1ecd88a75150850aee",
    "title": "真欢乐继重阳韵",
    "authorName": "马钰",
    "authorId": "9c41898599928c1e3b712de40e095e05",
    "dynasty": "金",
    "content": [
      "酒色气财关远钥。事务简、当而略。方堪可、水里寻金，固元初、修持仙药。",
      "锻炼须教明更灼。祥烟自然磅礴。这个好功夫，并无些为作。",
      "昏昏默默无依托。湛澄中，有期约。真消息、只在灵台，对云霞、琼林花萼。",
      "灿烂光辉真渐烁。性灵灵、有何佳作。阐大道清吟，显清欢清乐。"
    ]
  },
  {
    "id": "9c41898599928c1e70cdd4015002fabb",
    "title": "离苦海本名离别难谨继重阳师父韵",
    "authorName": "马钰",
    "authorId": "9c41898599928c1e3b712de40e095e05",
    "dynasty": "金",
    "content": [
      "缘遇离苦海，修真寂真寥。向真风里捉真飙。种琪瑶真真，瑞满青霄。",
      "引真个玉兔，真个金难，自是能消。更收聚真龙真虎，缭绕真象肯偏饶。",
      "真恍惚，直彰昭。见真婴真姹相招。访真离真坎真处，要真真相济服灵苗。",
      "忽结亘古真容，因真清净，功力和调。蓬岛去，拜礼重阳师父，永逍遥。"
    ]
  },
  {
    "id": "9c41898599928c1e4b8eb72f4b53f1ce",
    "title": "惜芳时赠李官人",
    "authorName": "马钰",
    "authorId": "9c41898599928c1e3b712de40e095e05",
    "dynasty": "金",
    "content": [
      "伊子癸卯同生世，不觉流年五十二。我先入道搜玄理。",
      "自然不敢相遗你。无分昼夜常留意。诗曲谩书千幅纸。",
      "劝公早把家缘弃。免交失脚黄泉底。"
    ]
  },
  {
    "id": "9c41898599928c1e4487611de81fdaed",
    "title": "添字丑奴儿",
    "authorName": "马钰",
    "authorId": "9c41898599928c1e3b712de40e095e05",
    "dynasty": "金",
    "content": [
      "世人个个便宜爱，争要便宜。半使心机。赢得便宣却是亏。",
      "少人知。劝他好把便宜舍，建德施为。非是遇痴。暗积洪禧达紫微。",
      "做仙归。"
    ]
  },
  {
    "id": "9c41898599928c1e4487611d5ab37579",
    "title": "添字丑奴儿",
    "authorName": "马钰",
    "authorId": "9c41898599928c1e3b712de40e095e05",
    "dynasty": "金",
    "content": [
      "风刀雪箭三冬苦，当恤贫儿。身上无衣。口里无餐常抱饥。",
      "忒孤恓。人人正好修功德，当起慈悲。拯溺扶危。设粥都来百日期。",
      "立仙梯。"
    ]
  },
  {
    "id": "9c41898599928c1e4487611d8173f464",
    "title": "添字丑奴儿",
    "authorName": "马钰",
    "authorId": "9c41898599928c1e3b712de40e095e05",
    "dynasty": "金",
    "content": [
      "莱州道众修黄箓，各各虔诚。无不专精。邀我加持默念经。",
      "救亡灵。奈何邻舍屠魁刽，不顾前程。宰杀为生。猪痛哀鸣不忍听。",
      "最伤情。"
    ]
  },
  {
    "id": "9c41898599928c1e4487611d681c97ba",
    "title": "添字丑奴儿",
    "authorName": "马钰",
    "authorId": "9c41898599928c1e3b712de40e095e05",
    "dynasty": "金",
    "content": [
      "三冬设粥当周急，饥者堪怜。美事堪传。他处人闻此善缘。",
      "亦如然。济贫拔苦慈悲福，功德无边。胜爇沉笺。定是将来得上天。",
      "做神仙。"
    ]
  },
  {
    "id": "9c41898599928c1e4487611d682aa48f",
    "title": "添字丑奴儿",
    "authorName": "马钰",
    "authorId": "9c41898599928c1e3b712de40e095e05",
    "dynasty": "金",
    "content": [
      "斋前收拾行香火，供养饥贫。当办辛勤。决定于中隐好人。",
      "莫相轻。我今已得真消息，说与人听。须要虔诚。恭谨如同祭祀神。",
      "遇真真。"
    ]
  },
  {
    "id": "9c41898599928c1e4487611d62e163ac",
    "title": "添字丑奴儿",
    "authorName": "马钰",
    "authorId": "9c41898599928c1e3b712de40e095e05",
    "dynasty": "金",
    "content": [
      "千门万户人听劝，好结良因。恤念饥人。共设三冬粥济贫。",
      "福弥臻。一抄半撮慈悲米，功行非轻。远胜看经。恻隐之心达玉京。",
      "注仙名。"
    ]
  },
  {
    "id": "9c41898599928c1e4487611d11048d15",
    "title": "添字丑奴儿",
    "authorName": "马钰",
    "authorId": "9c41898599928c1e3b712de40e095e05",
    "dynasty": "金",
    "content": [
      "慈悲道友怜贫乏，设粥三冬。总获真功。更启虔诚有始终。",
      "遂年供。惠而不费人闻得，但愿家丰。肯济贫穷。管取将来不落空。",
      "赴仙宫。"
    ]
  },
  {
    "id": "9c41898599928c1e4487611d867dd62f",
    "title": "添字丑奴儿",
    "authorName": "马钰",
    "authorId": "9c41898599928c1e3b712de40e095e05",
    "dynasty": "金",
    "content": [
      "三冬设粥宜长久，岁岁如然。恻隐心坚。种下今生真福田。",
      "不亏贤。虽然出了些儿米，获福无边。积行功圆。定是将来证果仙。",
      "上青天。"
    ]
  },
  {
    "id": "9c41898599928c1e4487611dfdd64a12",
    "title": "添字丑奴儿",
    "authorName": "马钰",
    "authorId": "9c41898599928c1e3b712de40e095e05",
    "dynasty": "金",
    "content": [
      "街头冻馁求乞者，欢喜哀怜。供养如仙。惟恐中间隐圣贤。",
      "要精专。胜如修建千坛醮，别种因缘。福行周圆。定是将来步碧莲。",
      "去朝元。"
    ]
  },
  {
    "id": "9c41898599928c1e4487611d8efaeefc",
    "title": "添字丑奴儿",
    "authorName": "马钰",
    "authorId": "9c41898599928c1e3b712de40e095e05",
    "dynasty": "金",
    "content": [
      "前生不种今生福，求乞街前。冻馁□邅。心似汤锅沸镬煎。",
      "愿哀怜。明明舍一文钱与，暗暗还贤。最大因缘。自古慈悲总做仙。",
      "不虚言。"
    ]
  },
  {
    "id": "9c41898599928c1e4487611d5c832f91",
    "title": "添字丑奴儿",
    "authorName": "马钰",
    "authorId": "9c41898599928c1e3b712de40e095e05",
    "dynasty": "金",
    "content": [
      "孙公副正居何处，紫极之宫。待客谦恭。高下相看动已躬。似张弓。",
      "劝贤早认真修炼，斡运灵宫。省可恭恭。锦箭如丝射宝躬。不须弓。"
    ]
  },
  {
    "id": "9c41898599928c1e4487611df0b23cb2",
    "title": "添字丑奴儿",
    "authorName": "马钰",
    "authorId": "9c41898599928c1e3b712de40e095e05",
    "dynasty": "金",
    "content": [
      "恤饥共设三冬粥，稽首诸公。但愿家丰。些小慈悲米济穷。",
      "好那容。道心长在常行善，性命圆融。自是心通。缚马擒猿引虎龙。",
      "赴蓬宫。"
    ]
  },
  {
    "id": "9c41898599928c1e4487611d554a176b",
    "title": "添字丑奴儿",
    "authorName": "马钰",
    "authorId": "9c41898599928c1e3b712de40e095e05",
    "dynasty": "金",
    "content": [
      "茶来酒去人情事，匪道根由。惟献惟酬。酒去无茶回奉休。",
      "便为雠。怜贫设粥非求报，建德如偷。更好真修。定是将来看十洲。",
      "步云游。"
    ]
  },
  {
    "id": "9c41898599928c1e4487611df8985322",
    "title": "添字丑奴儿",
    "authorName": "马钰",
    "authorId": "9c41898599928c1e3b712de40e095e05",
    "dynasty": "金",
    "content": [
      "三冬设粥来宫观，善事光临。休起愁心。悟取慈悲行最深。",
      "足人钦。休生倦怠常宁耐，胜爇檀沉。妙处闲寻。水火相生玉里金。",
      "上瑶岑。"
    ]
  },
  {
    "id": "9c41898599928c1e4487611d51b14b39",
    "title": "添字丑奴儿",
    "authorName": "马钰",
    "authorId": "9c41898599928c1e3b712de40e095e05",
    "dynasty": "金",
    "content": [
      "当厨听取扶风劝，煮粥休稀。稠厚些儿。慎勿谩他人肚皮。",
      "起慈悲。朝朝日日心休倦，好趁辰时。兼解寒威。积此真功莫要亏。",
      "得洪禧。"
    ]
  },
  {
    "id": "9c41898599928c1e01cc979e456ffa65",
    "title": "添字丑奴儿自叹",
    "authorName": "马钰",
    "authorId": "9c41898599928c1e3b712de40e095e05",
    "dynasty": "金",
    "content": [
      "念身破旧如茅舍，雨渍风掀。惹火招烟。鼠□蛇钻柱脚偏。",
      "悉牢坚。遇师变作银霞洞，修整云轩。悬挂珠帘。赏玩光明不夜天。",
      "决成仙。"
    ]
  },
  {
    "id": "9c41898599928c1e0e86dfdfed9eb6cb",
    "title": "添字丑奴儿自戒",
    "authorName": "马钰",
    "authorId": "9c41898599928c1e3b712de40e095e05",
    "dynasty": "金",
    "content": [
      "我因醉里曾疏脱，誓不衔杯。识破浮财。气不闲争色怎埋。",
      "免非灾。重重得遇修行做，洗涤灵台。保护灵胎。直待灵珠变个孩。",
      "赴蓬莱。"
    ]
  },
  {
    "id": "9c41898599928c1e8759272941902b7b",
    "title": "添字丑奴儿咏筇杖",
    "authorName": "马钰",
    "authorId": "9c41898599928c1e3b712de40e095e05",
    "dynasty": "金",
    "content": [
      "愿君妆点逍遥客，鹤膝同随。闲步云霓。笑傲清风明月溪。",
      "乐希夷。海芦尚有三三节，阳数明知。与道相宜。好伴云游风马儿。",
      "莫推辞。"
    ]
  },
  {
    "id": "9c41898599928c1ed549e231b9e3ec89",
    "title": "添字丑奴儿赠刘叔建马长吉",
    "authorName": "马钰",
    "authorId": "9c41898599928c1e3b712de40e095e05",
    "dynasty": "金",
    "content": [
      "吾亲叔建并长吉，两个同监。来解婪耽。来往奔波名利贪，似痴憨。",
      "劝他早把元阳整，恋甚妻男。卓个云庵。一句玄言匪俗谈。",
      "离尘参。"
    ]
  },
  {
    "id": "9c41898599928c1e86690188d91cfa3d",
    "title": "添字丑奴儿赠莱州平等会首",
    "authorName": "马钰",
    "authorId": "9c41898599928c1e3b712de40e095e05",
    "dynasty": "金",
    "content": [
      "世传斑竹佳人泪。语话皆非。因击三尸。血染斑斑事最奇。",
      "马风知。专投正直无私杖，休笑轻微。最好闲携。屏尽妖魔玉性辉。",
      "赴瑶池。"
    ]
  },
  {
    "id": "9c41898599928c1e3aaea4d158e5856a",
    "title": "添字丑奴儿赠醮首刘大官",
    "authorName": "马钰",
    "authorId": "9c41898599928c1e3b712de40e095e05",
    "dynasty": "金",
    "content": [
      "彭城兄弟皆官样，富贵之家。酷好荣华。未解回心悟落花。",
      "路途差。吾亲若肯搜玄理，别有生涯。炉炼丹砂。大药烧成迸彩霞。",
      "泛仙槎。"
    ]
  },
  {
    "id": "9c41898599928c1ee62657b9cb074a30",
    "title": "清心月",
    "authorName": "马钰",
    "authorId": "9c41898599928c1e3b712de40e095e05",
    "dynasty": "金",
    "content": [
      "起念破清斋。贪爱必为灾。灵明何事别三台。窃蟠桃、非止两三次，因谪降，出蓬莱。",
      "岂比栋梁材。仙质肯尘埋。大罗天上好安排。炼金丹、九转功成日，重去也，免投胎。"
    ]
  },
  {
    "id": "9c41898599928c1ef2c657f5e28ea054",
    "title": "清心镜",
    "authorName": "马钰",
    "authorId": "9c41898599928c1e3b712de40e095e05",
    "dynasty": "金",
    "content": [
      "劝乡人，当省悟。浮利浮名，不坚不固。妻男是、走骨行尸，自身是臭腐。",
      "早因头，投真趣。学取马风，乐然归去。向物外，耕种心田，做神仙伴侣。"
    ]
  },
  {
    "id": "9c41898599928c1ef2c657f5b99790d2",
    "title": "清心镜",
    "authorName": "马钰",
    "authorId": "9c41898599928c1e3b712de40e095e05",
    "dynasty": "金",
    "content": [
      "头如蓬，面如垢。万事俱忘，心无尘垢。恣情慵、放肆婪耽，乞残馀展手。",
      "幸知无，宁著有。无无亦无，神丹无漏。访蓬莱、功满三千，得缦垂云袖。"
    ]
  },
  {
    "id": "9c41898599928c1ef2c657f5b0d0dfb5",
    "title": "清心镜",
    "authorName": "马钰",
    "authorId": "9c41898599928c1e3b712de40e095e05",
    "dynasty": "金",
    "content": [
      "善芽生，为庵主。终日相陪，不凡之侣。得自然、获种良缘，觉心头开悟。",
      "心头开，决遭遇。端的修持，更凭师度。应仙举、功行无亏，跨云归紫府。"
    ]
  },
  {
    "id": "9c41898599928c1ef2c657f505951f76",
    "title": "清心镜",
    "authorName": "马钰",
    "authorId": "9c41898599928c1e3b712de40e095e05",
    "dynasty": "金",
    "content": [
      "养家人，无个省。各炫惺惺，悭贪鄙吝。天来大、割舍惊人，敢不惜性命。",
      "这性命。于身紧。一息不来，身为土粪。愿省悟、疾速修持，固精神仙准。"
    ]
  },
  {
    "id": "9c41898599928c1ef2c657f5cd2d7dd1",
    "title": "清心镜",
    "authorName": "马钰",
    "authorId": "9c41898599928c1e3b712de40e095e05",
    "dynasty": "金",
    "content": [
      "修行人，休失错。仔细寻思，外乐不如内乐。静清中、真乐真欢，笑靥生花萼。",
      "无忧愁，无染著。神气冲和，心无怨恶。生大善、救度遇迷，同超升碧落。"
    ]
  },
  {
    "id": "9c41898599928c1ef2c657f5e7f29b6c",
    "title": "清心镜",
    "authorName": "马钰",
    "authorId": "9c41898599928c1e3b712de40e095e05",
    "dynasty": "金",
    "content": [
      "菜重芥，果珍李。悟生死之苦，懒穷文理。薄滋味、远除色声，更倦看周礼。",
      "聚三光，放三里。认三髻，谈论清净表里。气精神、三宝丹成，管三清赐醴。"
    ]
  },
  {
    "id": "9c41898599928c1ef2c657f50912b27f",
    "title": "清心镜",
    "authorName": "马钰",
    "authorId": "9c41898599928c1e3b712de40e095e05",
    "dynasty": "金",
    "content": [
      "这儒生，俗姓李。悟无为清净，自然玄理。应玉皇、仙举争魁，腾孔鲤问礼。",
      "听予言，归故里。再住环墙，殷勤修里。碧桃熟、自有琼浆，傲申生饮醴。"
    ]
  },
  {
    "id": "9c41898599928c1ef2c657f5781adf46",
    "title": "清心镜",
    "authorName": "马钰",
    "authorId": "9c41898599928c1e3b712de40e095e05",
    "dynasty": "金",
    "content": [
      "悟冤亲，猛离别。男儿志气，斩钉截铁。水云游、誓不回眸，趖火院逼熁。",
      "得清凉，无汗血。清净玉壶，自然莹彻。觉亘初、一点灵灵，绝尘缘心歇。"
    ]
  },
  {
    "id": "9c41898599928c1ef2c657f5d4f956b1",
    "title": "清心镜",
    "authorName": "马钰",
    "authorId": "9c41898599928c1e3b712de40e095e05",
    "dynasty": "金",
    "content": [
      "遇冤雠，当和解。酒色气财，永除永戒。行大道、剪截万缘，便略无挂碍。",
      "莫欺心，休捏怪。认取真常，逍遥自在。处无为、心起悲心，这功行没赛。"
    ]
  },
  {
    "id": "9c41898599928c1ef2c657f53db50bb9",
    "title": "清心镜",
    "authorName": "马钰",
    "authorId": "9c41898599928c1e3b712de40e095e05",
    "dynasty": "金",
    "content": [
      "出家儿，要决断。万种尘缘，一齐割拚。便忘机、绝虑修仙，把性命了干。",
      "外愚痴，内光灿。声音笑貌，有如憨汉。乐清贫、歌舞街前，欣披席把碗。"
    ]
  },
  {
    "id": "9c41898599928c1ef2c657f5ce254866",
    "title": "清心镜",
    "authorName": "马钰",
    "authorId": "9c41898599928c1e3b712de40e095e05",
    "dynasty": "金",
    "content": [
      "马风风，五旬六。云水飘飘，洒然清独。运天风、摇曳灵光，转增明性烛。",
      "到亭川，窑里宿。不意中他，土津火毒。欲要解、四假违和，炼身中金玉。"
    ]
  },
  {
    "id": "9c41898599928c1ef2c657f52cd03940",
    "title": "清心镜",
    "authorName": "马钰",
    "authorId": "9c41898599928c1e3b712de40e095e05",
    "dynasty": "金",
    "content": [
      "涌醴泉，降甘露。上下升降，不曾停住。得自然、滋润三田，紫灵芝敷布。",
      "善芽生，慧苗吐。泼焰焰兮，晃摇琼路。便化为、一粒神珠，指蓬瀛归去。"
    ]
  },
  {
    "id": "9c41898599928c1e238ca59542210c15",
    "title": "清心镜内采药赠陇州老田先生",
    "authorName": "马钰",
    "authorId": "9c41898599928c1e3b712de40e095e05",
    "dynasty": "金",
    "content": [
      "学修行，如采药。携个清净篮儿，并无染著。向白云、深处游行，又何曾用鑺。",
      "呼青鸾，引白鹤。踏开宝陆，自然辉霍。见九转、一粒丹成，便收归碧落。"
    ]
  },
  {
    "id": "9c41898599928c1e11f383bc67eefa1f",
    "title": "清心镜内修圃赠徐先生",
    "authorName": "马钰",
    "authorId": "9c41898599928c1e3b712de40e095e05",
    "dynasty": "金",
    "content": [
      "独自固。修园圃。踏畦踏垄，即非行步。把玉炉、倒卷灵波，又何曾手举。",
      "浇灌频，芽甲吐。渐渐馨香，满园堪睹。蕊珠宫、迸出霞光，效神翁归去。"
    ]
  },
  {
    "id": "9c41898599928c1eb0ad52d32c917570",
    "title": "清心镜内耕种赠木张先生",
    "authorName": "马钰",
    "authorId": "9c41898599928c1e3b712de40e095e05",
    "dynasty": "金",
    "content": [
      "处孤清，内耕种。心意安闲，不摇不动。杳冥中、见个金牛，向溪田深□。",
      "清雨降，紫芝耸。赤凤乌龟，前来看供。麻麦结、黍米神珠，上碧霄进贡。"
    ]
  },
  {
    "id": "9c41898599928c1e7cee1a0ecd52ec75",
    "title": "清心镜劝僧道和同",
    "authorName": "马钰",
    "authorId": "9c41898599928c1e3b712de40e095e05",
    "dynasty": "金",
    "content": [
      "道毁僧，僧毁道。奉劝僧道，各休返倒。出家儿、本合何如，了性命事早。",
      "好参同，搜秘奥。炼气精神，结为三宝。真如上、兜率天宫，灵明赴蓬岛。"
    ]
  },
  {
    "id": "9c41898599928c1e3402c744df3877ca",
    "title": "清心镜劝醉者",
    "authorName": "马钰",
    "authorId": "9c41898599928c1e3b712de40e095e05",
    "dynasty": "金",
    "content": [
      "休放醉。体放醉。想贤岂敢，对他官员恁地。□修行、上士无争，实无心醉你。",
      "休恣意。休恣意。省可贪杯，早崇善事。把性命、下手完全，做神仙活计。"
    ]
  },
  {
    "id": "9c41898599928c1e3d68467766e991fe",
    "title": "清心镜少华薄公丈丈索",
    "authorName": "马钰",
    "authorId": "9c41898599928c1e3b712de40e095e05",
    "dynasty": "金",
    "content": [
      "薄丈丈。薄丈丈。八旬有四，因甚发心修养。看重阳、文集全真，得知些味况。",
      "勿言老，休寿相。外貌苍苍，内容侗傥。气不断、亦可修持，速澄心为尚。"
    ]
  },
  {
    "id": "9c41898599928c1e5bfaae4136752761",
    "title": "清心镜叹世",
    "authorName": "马钰",
    "authorId": "9c41898599928c1e3b712de40e095e05",
    "dynasty": "金",
    "content": [
      "叹人人，忒拙计。竞蜗角虚名，蝇头薄利。才争得、粟米头高，早笑他低底。",
      "厮是非，讲闲气。岂悟修行，超凡出世。了性命、些子功夫，占蓬瀛仙位。"
    ]
  },
  {
    "id": "9c41898599928c1ebc37b2d03be9c9b6",
    "title": "清心镜叹前非",
    "authorName": "马钰",
    "authorId": "9c41898599928c1e3b712de40e095e05",
    "dynasty": "金",
    "content": [
      "初出家，访道友。恰似猛虎，下山游走。未曾经、锻炼顽心，轻触著哮吼。",
      "炫多能，夸好手。抄录名方，专行拯救。平胃散、虽则全无，穷气药煞有。"
    ]
  },
  {
    "id": "9c41898599928c1e4c1f88a7ea918ebb",
    "title": "清心镜本名红窗迥",
    "authorName": "马钰",
    "authorId": "9c41898599928c1e3b712de40e095e05",
    "dynasty": "金",
    "content": [
      "我当初，为庵主。勤勤接待，云朋霞侣。时时地、疏远尘缘，渐渐成觉悟。",
      "悟心开，便得遇。本师遣我，专来化度。阐妙玄、穿凿愚迷，要荐归蓬府。"
    ]
  },
  {
    "id": "9c41898599928c1e7d04592307223468",
    "title": "清心镜瓜李喻",
    "authorName": "马钰",
    "authorId": "9c41898599928c1e3b712de40e095e05",
    "dynasty": "金",
    "content": [
      "喜浮瓜，恐沉李。说破浮瓜，自然悟理。自今后、休炫文章，更不须讲礼。",
      "水云游，远乡里。休修外表，唯修向里。定喘息、永永冲和，饮长生仙醴。"
    ]
  },
  {
    "id": "9c41898599928c1ec44ce36b7622ad49",
    "title": "清心镜示当厨造面者",
    "authorName": "马钰",
    "authorId": "9c41898599928c1e3b712de40e095e05",
    "dynasty": "金",
    "content": [
      "造面人，听予属。硬搓薄赶，挨刀细削。烧锅灶不可迟迟，便频添火烛。",
      "觉馨香，良久热。甜淡调和，虚心实腹。斋罢后、慎勿狂思，清本来面目。"
    ]
  },
  {
    "id": "9c41898599928c1edd34171d669f955e",
    "title": "清心镜兴平郭姑来投全真堂下修行",
    "authorName": "马钰",
    "authorId": "9c41898599928c1e3b712de40e095e05",
    "dynasty": "金",
    "content": [
      "郭姑姑，男子志。割拚尘清，畏其生死。远本夫、缝合阴门，自古今无二。",
      "慎其终，如其始。自有坚贤，暗中提尔。处无为、清净彻头，同麻姑居止。"
    ]
  },
  {
    "id": "9c41898599928c1eddf745d31e5deffb",
    "title": "清心镜华亭严因院主",
    "authorName": "马钰",
    "authorId": "9c41898599928c1e3b712de40e095e05",
    "dynasty": "金",
    "content": [
      "刘子温，性通达。父子三人，尽皆落发。便不殢、有相行持，认无妙法。",
      "个内净清灵宝塔。玉象金狮，绕围七匝。蓦然间、响亮玎珰，显妙音菩萨。"
    ]
  },
  {
    "id": "9c41898599928c1ef49ce92625fffcc0",
    "title": "清心镜弃家",
    "authorName": "马钰",
    "authorId": "9c41898599928c1e3b712de40e095e05",
    "dynasty": "金",
    "content": [
      "解名缰，敲利锁。爱海恩山，一齐识破。弃家缘、路远三千，似孤云野鹤。",
      "有胜心，忒煞大。今日对众，须当说过。啀寂寥、忍辱清贫，更不许两个。"
    ]
  },
  {
    "id": "9c41898599928c1e0ddc29f49f43a2e2",
    "title": "清心镜戒捏怪",
    "authorName": "马钰",
    "authorId": "9c41898599928c1e3b712de40e095e05",
    "dynasty": "金",
    "content": [
      "做风狂，脱家累。脱了家缘，要清心地。休捏怪、诈做好人，莫谩神唬鬼。",
      "寒与暑，须当避。志道休耻，恶衣恶食。遵国法、莫犯天条，称修仙活计。"
    ]
  },
  {
    "id": "9c41898599928c1e6bbf4f83d4966c82",
    "title": "清心镜杨待韶求问",
    "authorName": "马钰",
    "authorId": "9c41898599928c1e3b712de40e095e05",
    "dynasty": "金",
    "content": [
      "杨待韶，塑得好。弄泥弄水，何曾养浩。休厮哄、休乞诗词，好留心向道。",
      "细研穷，得寻讨。净里清中，自通玄奥。气神精、无漏丹成，跨云归蓬岛。"
    ]
  },
  {
    "id": "9c41898599928c1ea6cb8d7cf4bf2ad1",
    "title": "清心镜京兆全真庵",
    "authorName": "马钰",
    "authorId": "9c41898599928c1e3b712de40e095e05",
    "dynasty": "金",
    "content": [
      "皮张仙，修造主。一身两役，兼为化主。修庵舍、独办一间，祷长安施主。",
      "论修行，分宾主。悟取气神，与身为主。是性命、速了根源，做蓬莱洞主。"
    ]
  },
  {
    "id": "9c41898599928c1e1b066cc3bc56c89d",
    "title": "清心镜咏三教门人",
    "authorName": "马钰",
    "authorId": "9c41898599928c1e3b712de40e095e05",
    "dynasty": "金",
    "content": [
      "九阳数，尽通彻。三教门人，乍离巢穴。探春时、幸得相逢，别是般欢悦。",
      "也无言，也无说。执手大笑，无休无歇。觉身心、不似寒山，这性命舍得。"
    ]
  },
  {
    "id": "9c41898599928c1e768affef064b68b2",
    "title": "清心镜咏长安",
    "authorName": "马钰",
    "authorId": "9c41898599928c1e3b712de40e095e05",
    "dynasty": "金",
    "content": [
      "论长安，多美事。端的日有，三仙向市。满城人、半做经商，半修炼真气。",
      "寿长人，最多矣。因知罪福，早闲心地。兴善缘、年例何如，见千道会起。"
    ]
  },
  {
    "id": "9c41898599928c1efae45b66e02678e0",
    "title": "清心镜治病",
    "authorName": "马钰",
    "authorId": "9c41898599928c1e3b712de40e095e05",
    "dynasty": "金",
    "content": [
      "气不通，脚膝患。云母膏，敷贴常常备办。破伤风、要可何如，花蕊石细掺。",
      "治心病，清神散。医性僻，附子理中丸弹。灵宝丹、服得太多，和骨骰更换。"
    ]
  },
  {
    "id": "9c41898599928c1e89d672fef42b93fd",
    "title": "清心镜勉门人",
    "authorName": "马钰",
    "authorId": "9c41898599928c1e3b712de40e095e05",
    "dynasty": "金",
    "content": [
      "休虚诞。休虚诞。不可倚而不倚，道中相玩。全性命、不比寻常，下的端了干。",
      "出家儿，呈手段。把从前爱底，顿然猛拚。发一志、决烈修持，与神仙作伴。"
    ]
  },
  {
    "id": "9c41898599928c1e3c4838e32e529d34",
    "title": "清心镜祖庵环堵",
    "authorName": "马钰",
    "authorId": "9c41898599928c1e3b712de40e095e05",
    "dynasty": "金",
    "content": [
      "一莲池，二霞友。三松四桧，五株垂柳。卓环墙、围绕云庵，屏繁华内守。",
      "青龙飞，白虎吼。玉姹金婴，自然清秀。超造化、结就神珠，待圣贤来成就。"
    ]
  },
  {
    "id": "9c41898599928c1ec09351081bf52e7e",
    "title": "清心镜闻吴解元昆仲身化",
    "authorName": "马钰",
    "authorId": "9c41898599928c1e3b712de40e095e05",
    "dynasty": "金",
    "content": [
      "叹浮生，心灰尽。小吴解元昆促，少年清俊。又争知、半月中间，便一齐殂殒。",
      "人还悟，人还省。撇下家缘，完全性命。真清净、脱免轮回，得长生有准。"
    ]
  },
  {
    "id": "9c41898599928c1e8e73136dc566f0b1",
    "title": "清心镜真实语",
    "authorName": "马钰",
    "authorId": "9c41898599928c1e3b712de40e095e05",
    "dynasty": "金",
    "content": [
      "不言名，不说利。酒色气财，并无留意。人间事、总不关心，别认些活计。",
      "要全真，须养气。净里清中，虎龙嬉戏。得自然、个内斡旋，产胎仙出世。"
    ]
  },
  {
    "id": "9c41898599928c1e7eb1ba1c00edee70",
    "title": "清心镜寄长春丘师兄",
    "authorName": "马钰",
    "authorId": "9c41898599928c1e3b712de40e095e05",
    "dynasty": "金",
    "content": [
      "君乐山，予乐水。乐水乐山，算来何济。都不如、净意清心，炼冲和真气。",
      "坎离交，木金戏。产无影姹婴，五明宫里。便顿觉、丹结灵灵，得真欢无比。"
    ]
  },
  {
    "id": "9c41898599928c1ef45ca543d46c8d6f",
    "title": "清心镜寄四舍弟马运甫",
    "authorName": "马钰",
    "authorId": "9c41898599928c1e3b712de40e095e05",
    "dynasty": "金",
    "content": [
      "与人和，休打斗。慎勿迷迷，博弈饮酒。暗风病、谑杀傍人，疾些儿拯救。",
      "要病除，须拂袖。物外持修，亘初清秀。更有般、真个长安，待来时成就。"
    ]
  },
  {
    "id": "9c41898599928c1ed6534d493f9026c5",
    "title": "清心镜寄西庵李法师",
    "authorName": "马钰",
    "authorId": "9c41898599928c1e3b712de40e095e05",
    "dynasty": "金",
    "content": [
      "李法师，听予劝。休苦哀人，自先救援。把心灯、剔正光明，照个中宫殿。",
      "大丹成，功夫遍。惺洒灵童，自然出现。等紫书、玉诏来宣，访瑶台阆苑。"
    ]
  },
  {
    "id": "9c41898599928c1e507dc17fd1c64c62",
    "title": "清心镜寄谭刘丘三师兄鹿衣",
    "authorName": "马钰",
    "authorId": "9c41898599928c1e3b712de40e095e05",
    "dynasty": "金",
    "content": [
      "长真兄，刘丘弟。长生长春，法亲同辈。显懒衣、体挂鹿皮，本师教恁地。",
      "弟云包，兄丫髻。早悟三觉，一通明义。我愿心、普化群迷，拯内容出世。"
    ]
  },
  {
    "id": "9c41898599928c1ece5d43a139dc6ba4",
    "title": "清心镜得遇",
    "authorName": "马钰",
    "authorId": "9c41898599928c1e3b712de40e095e05",
    "dynasty": "金",
    "content": [
      "遇风仙，论长便。弃掉妻男，不宜再面。向物外、坦荡逍遥，离众生识见。",
      "大丈夫，志勇猛。肯为酒色，财气荏苒。仗慧刀、割断攀缘，修胎仙出现。"
    ]
  },
  {
    "id": "9c41898599928c1ee33aaa4c8f8232c7",
    "title": "清心镜喜今是",
    "authorName": "马钰",
    "authorId": "9c41898599928c1e3b712de40e095e05",
    "dynasty": "金",
    "content": [
      "法烛儿，任来爇。无我无人，烟消火灭。专修个、忍辱神仙，肯是非分别。",
      "无嗔怒，无喜悦。拍拍塞塞，满怀冰雪。自然得、心地清凉，怎教我发热。"
    ]
  },
  {
    "id": "9c41898599928c1e7ca9e83fae06b9c7",
    "title": "清心镜搜己过",
    "authorName": "马钰",
    "authorId": "9c41898599928c1e3b712de40e095e05",
    "dynasty": "金",
    "content": [
      "搜己过。搜己过。自入道来，别无大过。只不合、说破玄机，是十分罪过。",
      "自知过，自知过。要免前愆，将功补过。处无为、心起真慈，望圣贤恕过。"
    ]
  },
  {
    "id": "9c41898599928c1e4924e0a33dcaaecb",
    "title": "清心镜道友问予甚家门户",
    "authorName": "马钰",
    "authorId": "9c41898599928c1e3b712de40e095e05",
    "dynasty": "金",
    "content": [
      "道友询，甚门户。答之清净，别无作做。皆笑道、此是顽空，执把在甚处。",
      "要执把，说与汝。意马心猿，常擒稳住。得自然、地涌醴泉，更天降甘露。"
    ]
  },
  {
    "id": "9c41898599928c1e778aba51e4a1f36a",
    "title": "清心镜道友问修行",
    "authorName": "马钰",
    "authorId": "9c41898599928c1e3b712de40e095e05",
    "dynasty": "金",
    "content": [
      "云朋询，霞友答。性命事大，自当救拔。免轮回、决在今生，可细搜细刷。",
      "青莲开，白莲发。莲花帐内，姹婴仰观俯察。向蓬莱、路上前行，舞六幺十八。"
    ]
  },
  {
    "id": "9c41898599928c1ecd659ef201b03940",
    "title": "清心镜蒲城陆先生",
    "authorName": "马钰",
    "authorId": "9c41898599928c1e3b712de40e095e05",
    "dynasty": "金",
    "content": [
      "叹个人，破旧罐。不顾危亡，更把道门相玩。尚由自、不悟前愆，怎免他大难。",
      "听予言，休著绊。恩爱尘情，一刀两段。销旧业、再做修持，博马风照管。"
    ]
  },
  {
    "id": "9c41898599928c1e6437c2bd5f3213e2",
    "title": "清心镜薄待诏求问",
    "authorName": "马钰",
    "authorId": "9c41898599928c1e3b712de40e095e05",
    "dynasty": "金",
    "content": [
      "薄待诏，能捏塑。夸妙手奇功，不曾停住。骋精神、漉水拖泥，为养家之故。",
      "心还省，性还悟。闲闲供养，本真父母。净清中、结就神丹，跨青鸾归去。"
    ]
  },
  {
    "id": "9c41898599928c1e69a810123bd14d06",
    "title": "清心镜赠小李仙",
    "authorName": "马钰",
    "authorId": "9c41898599928c1e3b712de40e095e05",
    "dynasty": "金",
    "content": [
      "李宜僧，僧学道。道要玄机，日常寻讨。讨论得、常净常清，清心意最好。",
      "好降心，心尘扫。扫除净，自是通明秘奥。奥旨在、走玉飞金，金玉结丹宝。"
    ]
  },
  {
    "id": "9c41898599928c1e70bc670c879dfcda",
    "title": "清心镜赠马先生",
    "authorName": "马钰",
    "authorId": "9c41898599928c1e3b712de40e095e05",
    "dynasty": "金",
    "content": [
      "好爽利，好豁畅。坐卧住行，逍遥坦荡。细寻思、名利之人，怎知此味况。",
      "向闲中，搜修养。锻炼一颗，神珠晃朗。算三次、海变桑田，是仙家一饷。"
    ]
  },
  {
    "id": "9c41898599928c1e861a8adce4a52941",
    "title": "清心镜赠马守清",
    "authorName": "马钰",
    "authorId": "9c41898599928c1e3b712de40e095e05",
    "dynasty": "金",
    "content": [
      "马姑姑，后归去。日用无为，清闲养素。休讲论、女姹婴娇，更虎龙斗处。",
      "屏尘缘，得真趣。火灭烟消，气神坚固。内云游、功满三田，上蓬莱仙路。"
    ]
  },
  {
    "id": "9c41898599928c1e654a73d097a98468",
    "title": "清心镜赠马彦寿",
    "authorName": "马钰",
    "authorId": "9c41898599928c1e3b712de40e095e05",
    "dynasty": "金",
    "content": [
      "两亲家，各开悟。把从前爱底，观如猛虎。认无为、清净家风，并无些作做。",
      "不悭贪，不喜怒。调息均匀，绵绵内补。待一朝、行满功成，共携云归去。"
    ]
  },
  {
    "id": "9c41898599928c1ed6dcacf9b38581e4",
    "title": "清心镜赠王庵主",
    "authorName": "马钰",
    "authorId": "9c41898599928c1e3b712de40e095e05",
    "dynasty": "金",
    "content": [
      "养家时，甚情况。被妻男逼得，有如心恙。竞利名、来往奔波，忒劳嚷劳嚷。",
      "学道来，常坦荡。除性命二字，别无妄想。占清闲、自在逍遥，好豁畅豁畅。"
    ]
  },
  {
    "id": "9c41898599928c1ecac39136c8eb92c9",
    "title": "清心镜赠长安李先生",
    "authorName": "马钰",
    "authorId": "9c41898599928c1e3b712de40e095e05",
    "dynasty": "金",
    "content": [
      "李先生，忒执拗。全真堂下，最难训教。学修行、不尚扶犁，道我咱偏好。",
      "再三劝，再四告。认取五色祥云，自然耕道。种紫芝、灿烂灵光，便得归蓬岛。"
    ]
  },
  {
    "id": "9c41898599928c1e76431073409f6235",
    "title": "清心镜赠韦先生",
    "authorName": "马钰",
    "authorId": "9c41898599928c1e3b712de40e095e05",
    "dynasty": "金",
    "content": [
      "公清，火戏虚。寂寂虎随龙憩。莲绽、胜似群花，缘行周济。",
      "悟回头，真自喜。诀无为清净，自然通秘。自得、休别追求，人免不讳。"
    ]
  },
  {
    "id": "9c41898599928c1eccd09063f3d25931",
    "title": "清心镜赠刘小官",
    "authorName": "马钰",
    "authorId": "9c41898599928c1e3b712de40e095e05",
    "dynasty": "金",
    "content": [
      "一青牛，二条尾。三双眼儿，仰观俯视。四个蹄、雪白如银，五方中嬉戏。",
      "六欲七情俱总废。八味琼浆，饮来光明遍体。九鼎内、变作神丹，十分功圆备。"
    ]
  },
  {
    "id": "9c41898599928c1e50a037cb1263d3ac",
    "title": "清心镜赠刘先生",
    "authorName": "马钰",
    "authorId": "9c41898599928c1e3b712de40e095e05",
    "dynasty": "金",
    "content": [
      "个青牛，引白犊。向曹溪深处，往来相逐。更时时、卧月眠云，疏凡间草木。",
      "餐三阳，投九畜。子母温柔，免劳看牧。待一朝、得赴蓬瀛，显本来面目。"
    ]
  },
  {
    "id": "9c41898599928c1eec0553760bacc9fc",
    "title": "清心镜赠华亭十殿试",
    "authorName": "马钰",
    "authorId": "9c41898599928c1e3b712de40e095e05",
    "dynasty": "金",
    "content": [
      "尹虞卿，樊祖训。明仲季蒙，子恂子润。汉卿共、信仲官人，乃清河一姓。",
      "程德容，李汉臣。十个吾侪，尽皆文俊。劝诸公、名利灰心，早修完性命。"
    ]
  },
  {
    "id": "9c41898599928c1e55de6e8f39ca39bb",
    "title": "清心镜赠孙可道",
    "authorName": "马钰",
    "authorId": "9c41898599928c1e3b712de40e095e05",
    "dynasty": "金",
    "content": [
      "孙先生，能放下。兀兀腾腾，通真弃假。处心与、万物无私，略无些谄诈。",
      "乐清贫，得清雅。逗引灵童，惺惺洒洒。到如今、好结善缘，水云游行化。"
    ]
  },
  {
    "id": "9c41898599928c1ef954b35d89e405f3",
    "title": "清心镜赠老程先生",
    "authorName": "马钰",
    "authorId": "9c41898599928c1e3b712de40e095e05",
    "dynasty": "金",
    "content": [
      "这程公，顿然悟。家有六子，六贼之数。细寻思、总是冤家，便不宜团聚。",
      "弃纱巾，冠戴取。捉住马猿，易调龙虎。待一朝、丹药灵灵，跨祥鸾归去。"
    ]
  },
  {
    "id": "9c41898599928c1e37aabb920f2984bd",
    "title": "清心镜赠严先生",
    "authorName": "马钰",
    "authorId": "9c41898599928c1e3b712de40e095e05",
    "dynasty": "金",
    "content": [
      "大丈夫，真烈士。斩钉截铁，一心无二。做修行、誓不还乡，遇危难发志。",
      "清净中，玄妙至。日月交光，虎龙参时。饮刀圭、保养神丹，应重阳奥旨。"
    ]
  },
  {
    "id": "9c41898599928c1e894fcc02ae1a3cb9",
    "title": "清心镜赠灵一子",
    "authorName": "马钰",
    "authorId": "9c41898599928c1e3b712de40e095e05",
    "dynasty": "金",
    "content": [
      "何先生，听仔细。未到蓬头，且梳丫髻。亦未至、求乞残馀，待悟来许你。",
      "得定慧，入初地。凭仗无染无著，无为活计。心清净、通妙通玄，得永成仙契。"
    ]
  },
  {
    "id": "9c41898599928c1e17f2ceb0fdf4beec",
    "title": "清心镜赠灵阳子李大乘",
    "authorName": "马钰",
    "authorId": "9c41898599928c1e3b712de40e095e05",
    "dynasty": "金",
    "content": [
      "灵阳子，来告别。送行不似，相迎时节。听予嘱、游必有方，待孀毋紧切。",
      "我人除，烟火灭。莫忘初志，旋添决烈。行大道、开阐亘初，邀清风明月。"
    ]
  },
  {
    "id": "9c41898599928c1ef5ab90ffb7f38425",
    "title": "清心镜赠京兆周七官",
    "authorName": "马钰",
    "authorId": "9c41898599928c1e3b712de40e095e05",
    "dynasty": "金",
    "content": [
      "周官人，家豪富。长安通检，最为上户。十年间、兴废何如，无札锥去处。",
      "叹利名，不坚固。使我灰心，转生开悟。行大道、一志无移，修不来不去。"
    ]
  },
  {
    "id": "9c41898599928c1e4c30bbfe2603189a",
    "title": "清心镜赠侯明一",
    "authorName": "马钰",
    "authorId": "9c41898599928c1e3b712de40e095e05",
    "dynasty": "金",
    "content": [
      "侯姑姑，心开悟。六旬有九，才方修补。众人言、晚了时光，马风道未暮。",
      "气不断，神可固。先把马猿，用功擒住。自然得、性命停停，管成仙归去。"
    ]
  },
  {
    "id": "9c41898599928c1e476f26765f82a963",
    "title": "清心镜赠益都府李进",
    "authorName": "马钰",
    "authorId": "9c41898599928c1e3b712de40e095e05",
    "dynasty": "金",
    "content": [
      "陇西公，名去病。表德去华，道号去尘最紧。待悟来、去尽般般，当修完性命。",
      "心常清，意常净。法名更作，谷神相应。号通一、亦是相宜，字仙卿相称。"
    ]
  },
  {
    "id": "9c41898599928c1e0ff5e27ce5b13c12",
    "title": "清心镜赠薛道清",
    "authorName": "马钰",
    "authorId": "9c41898599928c1e3b712de40e095e05",
    "dynasty": "金",
    "content": [
      "做修行，细搜刷。清净家风，便是大乘妙法。下无为、无作真功，心镜上摋抹。",
      "自然明，自然达。把九玄七祖，尽行救拔。向蓬瀛、坦荡逍遥，冠裳似菩萨。"
    ]
  },
  {
    "id": "9c41898599928c1e62dc0d3d7c32d508",
    "title": "清心镜赠鞠得一",
    "authorName": "马钰",
    "authorId": "9c41898599928c1e3b712de40e095e05",
    "dynasty": "金",
    "content": [
      "河州鞠，听予说。把般般术法，便当一撇。论自然、大道无为，岂在乎细捏。",
      "清心镜，常莹彻。照破万缘，无生无灭。这本来、一点元明，便朗如秋月。"
    ]
  },
  {
    "id": "9c41898599928c1e3b1cb4db36098319",
    "title": "清心镜赠魏害风",
    "authorName": "马钰",
    "authorId": "9c41898599928c1e3b712de40e095e05",
    "dynasty": "金",
    "content": [
      "风姑姑，怀秘奥。意净心清，头头是道。自然得、真乐真欢，并无些烦恼。",
      "不谄诈，不倨傲。玉花丛里，结成金宝。便等候、紫诏来宣，应通明仙号。"
    ]
  },
  {
    "id": "9c41898599928c1e49350530b5a3060d",
    "title": "黄鹤洞中仙继重阳韵",
    "authorName": "马钰",
    "authorId": "9c41898599928c1e3b712de40e095e05",
    "dynasty": "金",
    "content": [
      "身是精神店。无个人曾叹。舍漏垣颓主翁行，也不见他马，怎得闻嘶喊。",
      "我悟尘头偃。富贵无心羡。离坎相交玄更玄，搬运动也马，来往如同战。"
    ]
  },
  {
    "id": "9c41898599928c1ec1878409a16ba406",
    "title": "黄鹤洞中仙继重阳韵藏头",
    "authorName": "马钰",
    "authorId": "9c41898599928c1e3b712de40e095e05",
    "dynasty": "金",
    "content": [
      "里悟传灯，炼真如镜。把光辉，满载驱风省。视风轮莹。",
      "内显琼釭面。灵童静。肯婪尘复载驰。风惺月仙家景。"
    ]
  },
  {
    "id": "9c41898599928c1ec1878409b738ff80",
    "title": "黄鹤洞中仙继重阳韵藏头",
    "authorName": "马钰",
    "authorId": "9c41898599928c1e3b712de40e095e05",
    "dynasty": "金",
    "content": [
      "日风仙活。我惺惺洒。去关西阐妙玄，么马。宅须当舍。",
      "利子无价。事心难挂。德方而著德圆，口马。月齐高下。"
    ]
  },
  {
    "id": "9c41898599928c1e00715852e0fb8bf8",
    "title": "登仙门",
    "authorName": "马钰",
    "authorId": "9c41898599928c1e3b712de40e095e05",
    "dynasty": "金",
    "content": [
      "难也难也。舍家难也。绝爱憎，屏尘难也。处无为清静，有始终难也。",
      "譬如死，又何难也。论玄元，谈微妙，要人听也。但小童，肯来询也。",
      "便须当，开言路，与其进也。我不能，保其往也。"
    ]
  },
  {
    "id": "9c41898599928c1e00715852180db47a",
    "title": "登仙门",
    "authorName": "马钰",
    "authorId": "9c41898599928c1e3b712de40e095e05",
    "dynasty": "金",
    "content": [
      "师也师也。重阳师也。处玄机，静中清也。起金莲，玉花社，有谁知也。",
      "化人人，渐归道也。这扶风，非开悟，亦非愚也。辨假真，稍能明也。",
      "细寻思，心豁畅，略无疑也。想师范，没人过也。"
    ]
  },
  {
    "id": "9c41898599928c1e66e20efe79eebbdf",
    "title": "超彼岸继重阳韵",
    "authorName": "马钰",
    "authorId": "9c41898599928c1e3b712de40e095e05",
    "dynasty": "金",
    "content": [
      "家缘不藉。遇风仙传得，修补清虚之架。懒里寻慵，慵里更寻闲暇。",
      "上街来，除我相，先乞化。木人箭指云溪射。觉正中周，天通明八卦。",
      "见粒神丹，灿烂果然无价。水云游，访秦川，行教化。"
    ]
  },
  {
    "id": "9c41898599928c1e41859508406bb14e",
    "title": "遇仙亭继重阳韵",
    "authorName": "马钰",
    "authorId": "9c41898599928c1e3b712de40e095e05",
    "dynasty": "金",
    "content": [
      "喜喜蓬头。达达根由。永永誓不贪求。渐渐归于正觉，申申燕处优游。",
      "万万尘缘识破，专专志做持修。遇遇风仙传口诀，疑疑涤尽更何搜。",
      "灿灿不昏幽。玉玉金光结，心心愿做渡人舟。累累功成行满，真真去访瀛洲。"
    ]
  },
  {
    "id": "9c41898599928c1eb10d2e93670c26a4",
    "title": "遇仙槎",
    "authorName": "马钰",
    "authorId": "9c41898599928c1e3b712de40e095e05",
    "dynasty": "金",
    "content": [
      "名成好息心，利遂堪回首。",
      "猿马不轻狂，龙虎相交媾。",
      "常教玉户开，莫使金关漏。",
      "九转大丹成，万劫神清秀。"
    ]
  },
  {
    "id": "9c41898599928c1e60b5f3029ff82172",
    "title": "遇仙槎和师韵",
    "authorName": "马钰",
    "authorId": "9c41898599928c1e3b712de40e095e05",
    "dynasty": "金",
    "content": [
      "三光固下元，六度清中阙。",
      "九转上元灯，照见长生月。",
      "无分昼夜明，光彩连绵发。",
      "显出个胎仙，生死今番越。"
    ]
  },
  {
    "id": "9c41898599928c1e20bd1411ffea0e4d",
    "title": "遇仙槎继重阳韵",
    "authorName": "马钰",
    "authorId": "9c41898599928c1e3b712de40e095e05",
    "dynasty": "金",
    "content": [
      "迷迷苦海游，缘甚尘抛摆。",
      "深谢本师钩，钓向关西界。",
      "心无喜与忧，化道崇真快。",
      "未敢上丹霄，且结金莲会。"
    ]
  },
  {
    "id": "9c41898599928c1e6a28d168d8967b7b",
    "title": "遇仙槎寄晏公",
    "authorName": "马钰",
    "authorId": "9c41898599928c1e3b712de40e095e05",
    "dynasty": "金",
    "content": [
      "休心绝是非，灭意除人我。",
      "酒色气财无，生死轮回躲。",
      "祥光结宝花，玄露成珠颗。",
      "自是遇仙槎，便得携云朵。"
    ]
  },
  {
    "id": "9c41898599928c1e6af3cabe61fa4248",
    "title": "遇仙槎赠清风散人",
    "authorName": "马钰",
    "authorId": "9c41898599928c1e3b712de40e095e05",
    "dynasty": "金",
    "content": [
      "勤勤物外修，谨谨心中扫。",
      "渐渐绝尘缘，细细通玄奥。",
      "灵灵大药成，灿灿神光好。",
      "得得遇仙槎，稳稳归蓬岛。"
    ]
  },
  {
    "id": "9c41898599928c1e65b7f98af49db0db",
    "title": "蕊珠宫继重阳韵即夜游宫",
    "authorName": "马钰",
    "authorId": "9c41898599928c1e3b712de40e095e05",
    "dynasty": "金",
    "content": [
      "芋栗又分六个。遇投三、谓怀真个。立子三人总忘个。",
      "细搜寻，就中认，个中个。□□性月圆圆个。真欢乐、不愁些个。",
      "或问扶风因甚个。报君知，舍那个，得这个。"
    ]
  },
  {
    "id": "9c418985b7f92e2ced8fa82b4e702c01",
    "title": "墨梅",
    "authorName": "赵秉文",
    "authorId": "9c418985b7f92e2c16e6a332e53a0a29",
    "dynasty": "金",
    "content": [
      "画师不作粉脂面，却恐傍人嫌我真。",
      "相逢莫道不相识，夏馥从来琢玉人。"
    ]
  },
  {
    "id": "9c418985b7f92e2c47a37f55b4d79f34",
    "title": "寄王学士子端",
    "authorName": "赵秉文",
    "authorId": "9c418985b7f92e2c16e6a332e53a0a29",
    "dynasty": "金",
    "content": [
      "寄语雪溪王处士，年来多病复何如？",
      "浮云世态纷纷变，秋草人情日日疏。",
      "李白一杯人影月，郑虔三绝画诗书。",
      "情知不得文章力，乞与黄华作隐居。"
    ]
  },
  {
    "id": "9c418985b7f92e2c9e74d35cc5dd5786",
    "title": "游华山寄元裕之",
    "authorName": "赵秉文",
    "authorId": "9c418985b7f92e2c16e6a332e53a0a29",
    "dynasty": "金",
    "content": [
      "我从秦川来，遍历终南游。暮行华阴道，清快明双眸。",
      "东风一夜横作恶，尘埃咫尺迷岩幽。山神戏人亦薄相，一杯未尽阴霾收。",
      "但见两崖巨壁插剑戟，流泉夹道鸣琳璆。希夷石室绿萝合，金仙鹤驾空悠悠。",
      "石门划断一峰出，婆娑石上为迟留。上方可望不可到，崖倾路绝令人愁。",
      "十盘九折羊角上，青柯平上得少休。三峰壁立五千仞，其下无址傍无俦。",
      "巨灵仙掌在霄汉，银河飞下青云头。或云奇胜在高顶，脚力未易供冥搜。",
      "苍龙岭瘦苔藓滑，嵌空石磴谁雕锼。每怜风自四山而下不见底，惟闻松声万壑寒飕飕。",
      "扪参历井到绝顶，下视尘世区中囚。酒酣苍茫瞰无际，块视五岳芥九州。",
      "南望汉中山，碧玉簪乱抽。况复秦宫与汉阙，飘然聚散风中沤。",
      "上有明星玉女之洞天，二十八宿环且周。又有千岁之玉莲，花开十丈藕如舟。",
      "五鬛不鬛之长松，流膏入地盘蛟虬。采根食实可羽化，方瞳绿发三千秋。",
      "时闻笙箫明月夜，芝軿羽盖来瀛洲。乾坤不老青山色，日月万古无停辀。",
      "君且为我挽回六龙辔，我亦为君倒却黄河流。终期汗漫游八极，乘风更觅元丹丘。"
    ]
  },
  {
    "id": "9c418985b7f92e2c01a8549e84a579dd",
    "title": "闲闲堂",
    "authorName": "赵秉文",
    "authorId": "9c418985b7f92e2c16e6a332e53a0a29",
    "dynasty": "金",
    "content": [
      "天运如转毂，日月如循环。",
      "人生天地内，顷刻安得闲。",
      "所贵心无事，心安身自安。",
      "低头拾红叶，仰面看青山。",
      "朝听新泉响，暮送飞鸟还。",
      "清晨了人事，过午掩柴关。",
      "高非出天外，低不堕尘寰。",
      "花落鸟声寂，我处动静闲。"
    ]
  },
  {
    "id": "9c418985b7f92e2c8ce9740d9245df27",
    "title": "和韦苏州二十首（其十）秋斋独宿",
    "authorName": "赵秉文",
    "authorId": "9c418985b7f92e2c16e6a332e53a0a29",
    "dynasty": "金",
    "content": [
      "冷晕侵残烛，雨声在深竹。",
      "惊鸟时一鸣，寒枝不成宿。"
    ]
  },
  {
    "id": "9c418985be55b309f2d48055d6bf7e9d",
    "title": "题临安山水",
    "authorName": "完颜亮",
    "authorId": "9c418985be55b309a88ae68a78de539e",
    "dynasty": "金",
    "content": [
      "万里车书一混同，江南岂有别疆封？",
      "提兵百万西湖上，立马吴山第一峰！"
    ]
  },
  {
    "id": "9c418985be55b3095e1096b6682f7de7",
    "title": "咏岩桂",
    "authorName": "完颜亮",
    "authorId": "9c418985be55b309a88ae68a78de539e",
    "dynasty": "金",
    "content": [
      "绿叶枝头金缕装，秋深自有别般香。",
      "一朝扬汝名天下，也学君王著赭黄。"
    ]
  },
  {
    "id": "9c418985c10d670adddfe55231448d91",
    "title": "述怀三首",
    "authorName": "谭处端",
    "authorId": "9c418985c10d670a2cfd45605680522b",
    "dynasty": "金",
    "content": [
      "挫锐摧彊作善良，顿然心法两俱忘。",
      "鼎中频起金刚焰，炉内常燃般若香。",
      "玉蕊乍芳惟独采，蟠桃初熟与先尝。",
      "莫言迢递华胥国，了了空虚路不长。"
    ]
  },
  {
    "id": "9c418985c10d670adddfe5528591d9f0",
    "title": "述怀三首",
    "authorName": "谭处端",
    "authorId": "9c418985c10d670a2cfd45605680522b",
    "dynasty": "金",
    "content": [
      "为慕仙源景物长，涤除灵地布琼芳。",
      "南宫赤子居凉殿，北海乌龟住绛房。",
      "清净洞中囚白虎，无为山上牧青羊。",
      "自从鼎内云收后，常饮醍醐卧醉乡。"
    ]
  },
  {
    "id": "9c418985c10d670adddfe552dfc293d5",
    "title": "述怀三首",
    "authorName": "谭处端",
    "authorId": "9c418985c10d670a2cfd45605680522b",
    "dynasty": "金",
    "content": [
      "天机深远少人知，一粒刀圭午上持。",
      "雾卷古潭秋静夜，云收碧嶂月明时。",
      "蛟龙纵得囚离鼎，猛虎擒来锁坎池。",
      "炼就仙丹超造化，去奔蓬岛擅真师。"
    ]
  },
  {
    "id": "9c418985c10d670aa6e072b5d0ff9f61",
    "title": "述怀",
    "authorName": "谭处端",
    "authorId": "9c418985c10d670a2cfd45605680522b",
    "dynasty": "金",
    "content": [
      "谭马丘刘四个师，逍遥自在做修持。",
      "周天磨鍊无穷宝，一片灵光自得知。"
    ]
  },
  {
    "id": "9c418985c10d670a0974398a7eb23179",
    "title": "游怀川",
    "authorName": "谭处端",
    "authorId": "9c418985c10d670a2cfd45605680522b",
    "dynasty": "金",
    "content": [
      "云耕宝陆三千里，月破黄昏十万家。",
      "清夜碧潭澄皎洁，蚌吞银焰产丹砂。"
    ]
  },
  {
    "id": "9c418985c10d670af04ffde226bfd774",
    "title": "无调名赠京兆府安王解元",
    "authorName": "谭处端",
    "authorId": "9c418985c10d670a2cfd45605680522b",
    "dynasty": "金",
    "content": [
      "太原公疾苦，听予告切。圣贤待把伊提挈。好休歇。",
      "算人生七十，古来云少，看看到也，做个放下决烈。",
      "割攀拽。趣闲闲，归莹素，安恬养拙。认灵源、炼磨明彻。",
      "从前孽。向三千功里，徐徐消灭。青山绿水，五人共赏风月。"
    ]
  },
  {
    "id": "9c418985c10d670a8119b3b4be8bf386",
    "title": "神光灿寄长生刘师兄",
    "authorName": "谭处端",
    "authorId": "9c418985c10d670a2cfd45605680522b",
    "dynasty": "金",
    "content": [
      "处端稽首，上覆刘仙，一别倏忽三年。每遇临风对月，思渴高贤。",
      "忽尔遽承教字，方就审、法候安然。弟且喜，无劳齿录，存念绵绵。",
      "自愧尘缘未断，在磁洛两郡，且恁随缘。不果来期，希恕老拙无愆。",
      "首春即当拜觐，履高秋、颐素不宣。处端望，师兄通妙几前。"
    ]
  },
  {
    "id": "9c418985c10d670a0b3c51af64db99c3",
    "title": "恣逍遥",
    "authorName": "谭处端",
    "authorId": "9c418985c10d670a2cfd45605680522b",
    "dynasty": "金",
    "content": [
      "自慕贫闲，来来懒惰。憨憨地、并无灾祸。残羹冷饭，全无烟火。",
      "吃一碗、肚暖则个。他是他非，于予可可。眼前事、近来识破。",
      "腾腾兀兀，随缘且过。恣逍遥、住行坐卧。"
    ]
  },
  {
    "id": "9c418985c10d670a63bf656510724b74",
    "title": "黄莺儿令",
    "authorName": "谭处端",
    "authorId": "9c418985c10d670a2cfd45605680522b",
    "dynasty": "金",
    "content": [
      "活鬼活鬼，日日市廛，争名竞利。为恋他好女娇儿，把根源轻弃。",
      "早早不肯寻出离。大限来何计。想你也没分升天，却有缘入地。"
    ]
  },
  {
    "id": "9c418985c10d670af3acb4a4476b6b7d",
    "title": "题洛阳朝元宫",
    "authorName": "谭处端",
    "authorId": "9c418985c10d670a2cfd45605680522b",
    "dynasty": "金",
    "content": [
      "宫门寂寂锁祥烟，古迹灵踪尚俨然。",
      "云罩连枝烹药鼎，霞生灵井溉丹泉。",
      "日魂炼就华胥国，月魄收将不夜天。",
      "紫诏师真归去后，未知孰继大罗仙。"
    ]
  },
  {
    "id": "9c418985c10d670a832f1143e3ddf88c",
    "title": "游灵山寺",
    "authorName": "谭处端",
    "authorId": "9c418985c10d670a2cfd45605680522b",
    "dynasty": "金",
    "content": [
      "闲闲云水访禅林，密密琅玕映碧岑。",
      "玉柱峰高尘不染，灵山寺隐境难寻。",
      "媾交白雪匀铺玉，间隔黄花乱点金。",
      "清澈古潭秋静夜，桂华独现本来心。"
    ]
  },
  {
    "id": "9c418985c10d670a2e0e6adec0af8928",
    "title": "赠杨姑",
    "authorName": "谭处端",
    "authorId": "9c418985c10d670a2cfd45605680522b",
    "dynasty": "金",
    "content": [
      "投玄八十道姑杨，一朵琼花秋后芳。",
      "玉盏满添清净水，金炉须爇慧灵香。",
      "如今已获将来福，从此何疑过去殃。",
      "寂湛虚堂无挂碍，自然宝鼎现霞光。"
    ]
  },
  {
    "id": "9c418985d50584459a04d7d7592b884b",
    "title": "思归",
    "authorName": "密璹",
    "authorId": "9c418985d505844536a1694be53a0a29",
    "dynasty": "金",
    "content": [
      "四时唯觉漏声长，几度吟残蜡烬缸。",
      "惊梦故人风动竹，催春羯鼓雨敲窗。",
      "新诗淡似鹅黄酒，归思浓如鸭绿江。",
      "遥想翠云亭下水，满陂青草鹭鸶双。"
    ]
  },
  {
    "id": "9c418985d8142b955318fa4f9332bd41",
    "title": "同儿辈赋未开海棠二首",
    "authorName": "元好问",
    "authorId": "9c418985d8142b95160c8865cd758e8f",
    "dynasty": "金",
    "content": [
      "【其一】",
      "翠叶轻笼豆颗均，胭脂浓抹蜡痕新。",
      "殷勤留着花梢露，滴下生红可惜春。",
      "【其二】",
      "枝间新绿一重重，小蕾深藏数点红。",
      "爱惜芳心莫轻吐，且教桃李闹春风。"
    ]
  },
  {
    "id": "9c418985d8142b95651653edbb2c49a3",
    "title": "论诗三十首",
    "authorName": "元好问",
    "authorId": "9c418985d8142b95160c8865cd758e8f",
    "dynasty": "金",
    "content": [
      "【其一】",
      "汉谣魏什久纷纭，正体无人与细论。",
      "谁是诗中疏凿手？暂教泾渭各清浑。",
      "【其二】",
      "曹刘坐啸虎生风，四海无人角两雄。",
      "可惜并州刘越石，不教横槊建安中。",
      "【其三】",
      "邺下风流在晋多，壮怀犹见缺壶歌。",
      "风云若恨张华少，温李新声奈若何。",
      "【其四】",
      "一语天然万古新，豪华落尽见真淳。",
      "南窗白日羲皇上，未害渊明是晋人。",
      "【其五】",
      "纵横诗笔见高情，何物能浇块垒平？",
      "老阮不狂谁会得？出门一笑大江横。",
      "【其六】",
      "心画心声总失真，文章宁复见为人。",
      "高情千古闲居赋，争信安仁拜路尘！",
      "【其七】",
      "慷慨歌谣绝不传，穹庐一曲本天然。",
      "中州万古英雄气，也到阴山敕勒川。",
      "【其八】",
      "沈宋横驰翰墨场，风流初不废齐梁。",
      "论功若准平吴例，合着黄金铸子昂。",
      "【其九】",
      "斗靡夸多费览观，陆文犹恨冗于潘。",
      "心声只要传心了，布谷澜翻可是难。",
      "【其十】",
      "排比铺张特一途，藩篱如此亦区区。",
      "少陵自有连城璧，争奈微之识碔砆。",
      "【其十一】",
      "眼处心声句自神，暗中摸索总非真。",
      "画图临出秦川景，亲到长安有几人？",
      "【其十二】",
      "望帝春心托杜鹃，佳人锦瑟怨华年。",
      "诗家总爱西昆好，独恨无人作郑笺。",
      "【其十三】",
      "万古文章有坦途，纵横谁似玉川卢？",
      "真书不入今人眼，儿辈从教鬼画符。",
      "【其十四】",
      "出处殊涂听所安，山林何得贱衣冠。",
      "华歆一掷金随重，大是渠侬被眼谩。",
      "【其十五】",
      "笔底银河落九天，何曾憔悴饭山前。",
      "世间东抹西涂手，枉着书生待鲁连。",
      "【其十六】",
      "切切秋虫万古情，灯前山鬼泪纵横。",
      "鉴湖春好无人赋，岸夹桃花锦浪生。",
      "【其十七】",
      "切响浮声发巧深，研摩虽苦果何心？",
      "浪翁水乐无宫徵，自是云山韶頀音。",
      "【其十八】",
      "东野穷愁死不休，高天厚地一诗囚。",
      "江山万古潮阳笔，合在元龙百尺楼。",
      "【其十九】",
      "万古幽人在涧阿，百年孤愤竟如何？",
      "无人说与天随子，春草输赢较几多？",
      "【其二十】",
      "谢客风容映古今，发源谁似柳州深？",
      "朱弦一拂遗音在，却是当年寂寞心。",
      "【其二十一】",
      "窘步相仍死不前，唱酬无复见前贤。",
      "纵横正有凌云笔，俯仰随人亦可怜。",
      "【其二十二】",
      "奇外无奇更出奇，一波才动万波随。",
      "只知诗到苏黄尽，沧海横流却是谁？",
      "【其二十三】",
      "曲学虚荒小说欺，俳谐怒骂岂诗宜？",
      "今人合笑古人拙，除却雅言都不知。",
      "【其二十四】",
      "有情芍药含春泪，无力蔷薇卧晚枝。",
      "拈出退之山石句，始知渠是女郎诗。",
      "【其二十五】",
      "乱后玄都失古基，看花诗在只堪悲。",
      "刘郎也是人间客，枉向春风怨兔葵。",
      "【其二十六】",
      "金入洪炉不厌频，精真那计受纤尘。",
      "苏门果有忠臣在，肯放坡诗百态新？",
      "【其二十七】",
      "百年才觉古风回，元祐诸人次第来。",
      "讳学金陵犹有说，竟将何罪废欧梅？",
      "【其二十八】",
      "古雅难将子美亲，精纯全失义山真。",
      "论诗宁下涪翁拜，未作江西社里人。",
      "【其二十九】",
      "池塘春草谢家春，万古千秋五字新。",
      "传语闭门陈正字，可怜无补费精神。",
      "【其三十】",
      "撼树蜉蝣自觉狂，书生技痒爱论量。",
      "老来留得诗千首，却被何人校短长？"
    ]
  },
  {
    "id": "9c418985d8142b958790205fbfe78ee3",
    "title": "颍亭留别",
    "authorName": "元好问",
    "authorId": "9c418985d8142b95160c8865cd758e8f",
    "dynasty": "金",
    "content": [
      "故人重分携，临流驻归驾。",
      "乾坤展清眺，万景若相借。",
      "北风三日雪，太素秉元化。",
      "九山郁峥嵘，了不受陵跨。",
      "寒波澹澹起，白鸟悠悠下。",
      "怀归人自急，物态本闲暇。",
      "壶觞负吟啸，尘土足悲咤。",
      "回首亭中人，平林淡如画。"
    ]
  },
  {
    "id": "9c418985d8142b95063339b881034463",
    "title": "倪庄中秋",
    "authorName": "元好问",
    "authorId": "9c418985d8142b95160c8865cd758e8f",
    "dynasty": "金",
    "content": [
      "强饭日逾瘦，狭衣秋已寒。",
      "儿童漫相忆，行路岂知难。",
      "露气入茅屋，溪声喧石滩。",
      "山中夜来月，到晓不曾看。"
    ]
  },
  {
    "id": "9c418985d8142b9514b2c670ed590014",
    "title": "外家南寺",
    "authorName": "元好问",
    "authorId": "9c418985d8142b95160c8865cd758e8f",
    "dynasty": "金",
    "content": [
      "郁郁秋梧动晚烟，一夜风露觉秋偏。",
      "眼中高岸移深谷，愁里残阳更乱蝉。",
      "去国衣冠有今日，外家梨栗记当年。",
      "白头来往人间遍，依旧僧窗借榻眠。"
    ]
  },
  {
    "id": "9c418985d8142b956e23c83f96515421",
    "title": "被檄夜赴邓州幕府",
    "authorName": "元好问",
    "authorId": "9c418985d8142b95160c8865cd758e8f",
    "dynasty": "金",
    "content": [
      "幕府文书鸟羽轻，敝裘羸马月三更。",
      "未能免俗私自笑，岂不怀归官有程。",
      "十里陂塘春鸭闹，一川桑柘晚烟平。",
      "此生只合田间老，谁遣春官识姓名。"
    ]
  },
  {
    "id": "9c418985d8142b959e8ee3573f44d558",
    "title": "同白兄赋瓶中玉簪",
    "authorName": "元好问",
    "authorId": "9c418985d8142b95160c8865cd758e8f",
    "dynasty": "金",
    "content": [
      "畏景众芳歇，仙葩此夷犹。",
      "冰姿出新沐，娟娟倚清秋。",
      "昨梦今见之，风鬟玉搔头。",
      "谁言闺房秀，高情渺林丘。",
      "碧筵古铜壶，一室香四周。",
      "怀人成独咏，远思徒悠悠。"
    ]
  },
  {
    "id": "9c418985d8142b95112d670546b814fc",
    "title": "癸巳五月三日北渡三首",
    "authorName": "元好问",
    "authorId": "9c418985d8142b95160c8865cd758e8f",
    "dynasty": "金",
    "content": [
      "【其一】",
      "道旁殭卧满累囚，过去旃车似水流；",
      "红粉哭随回鹘马，为谁一步一回头。",
      "【其二】",
      "随营木佛贱于柴，大乐编钟满市排。",
      "虏掠几何君莫问，大船浑载汴京来。",
      "【其三】",
      "白骨纵横似乱麻，几年桑梓变龙沙。",
      "只知河朔生灵尽，破屋疏烟却数家。"
    ]
  },
  {
    "id": "9c418985d8142b95298766ad26f5b171",
    "title": "箕山",
    "authorName": "元好问",
    "authorId": "9c418985d8142b95160c8865cd758e8f",
    "dynasty": "金",
    "content": [
      "幽林转阴崖，鸟道人迹绝。",
      "许君栖隐地，唯有太古雪。",
      "人间黄屋贵，物外只自洁。",
      "尚厌一瓢喧，重负宁所屑。",
      "降衷均义禀，汩利忘智决。",
      "得陇又望蜀，有齐安用薛。",
      "干戈几蛮触，宇宙日流血。",
      "鲁连蹈东海，夷齐采薇蕨。",
      "至今阳城山，衡华两丘垤。",
      "古人不可作，百念肝肺热。",
      "浩歌北风前，悠悠送孤月。"
    ]
  },
  {
    "id": "9c418985d8142b952e206c6763e77af6",
    "title": "楚汉战处",
    "authorName": "元好问",
    "authorId": "9c418985d8142b95160c8865cd758e8f",
    "dynasty": "金",
    "content": [
      "虎掷龙挐不两存，当年曾此赌乾坤。",
      "一时豪杰多行阵，万古山河自壁门。",
      "原野犹应厌膏血，风云长遣动心魂。",
      "成名竖子知谁谓？拟唤狂生与细论。"
    ]
  },
  {
    "id": "9c418985d8142b95a589cf350ef80d89",
    "title": "岐阳三首 ",
    "authorName": "元好问",
    "authorId": "9c418985d8142b95160c8865cd758e8f",
    "dynasty": "金",
    "content": [
      "【其一】",
      "突骑连营鸟不飞，北风浩浩发阴机。",
      "三秦形胜无今古，千里传闻果是非。",
      "偃蹇鲸鲵人海涸，分明蛇犬铁山围。",
      "穷途老阮无奇策，空望岐阳泪满衣。",
      "【其二】",
      "百二关河草木横，十年戎马暗秦京。",
      "岐阳西望无来信，陇水东流闻哭声。",
      "野蔓有情萦战骨，残阳何意照空城。",
      "从谁细向苍苍问，争遣蚩尤作五兵。",
      "【其三】",
      "眈眈九虎护秦关，懦楚孱齐几上看。",
      "禹贡土田推陆海，汉家封檄自天山。",
      "北风猎猎悲笳发，渭水萧萧战骨寒。",
      "三十六峰长剑在，倚天仙掌惜空闲。"
    ]
  },
  {
    "id": "9c418985d8142b9579a38c230211bcea",
    "title": "壬辰十二月车驾东狩后即事五首",
    "authorName": "元好问",
    "authorId": "9c418985d8142b95160c8865cd758e8f",
    "dynasty": "金",
    "content": [
      "【其一】",
      "翠被匆匆见执鞭，戴盆郁郁梦瞻天。",
      "只知河朔归铜马，又说台城堕纸鸢。",
      "血肉正应皇极数，衣冠不及广明年。",
      "何时真得携家去，万里秋风一钓船。",
      "【其二】",
      "惨澹龙蛇日斗争，干戈真欲尽生灵。",
      "高原水出山河改，战地风来草木腥。",
      "精卫有冤填瀚海，包胥无泪哭秦庭。",
      "并州豪杰知谁在？莫拟分军下井陉。",
      "【其三】",
      "郁郁围城度两年，愁肠饥火日相煎。",
      "焦头无客知移突，曳足何人与共船。",
      "白骨又多兵死鬼，青山元有地行仙。",
      "西南三月音书绝，落日孤云望眼穿。",
      "【其四】",
      "万里荆襄入战尘，汴州门外即荆榛。",
      "蛟龙岂是池中物，虮虱空悲地上臣。",
      "乔木他年怀故国，野烟何处望行人？",
      "秋风不用吹华发，沧海横流要此身。",
      "【其五】",
      "五云宫阙露盘秋，银汉无声桂树稠。",
      "复道渐看连上苑，戈船仍拟下扬州。",
      "曲中青冢传新怨，梦里华胥失旧游。",
      "去去江南庾开府，凤凰楼畔莫回头。"
    ]
  },
  {
    "id": "9c418985d8142b9595836919c3aedbb4",
    "title": "京都元夕",
    "authorName": "元好问",
    "authorId": "9c418985d8142b95160c8865cd758e8f",
    "dynasty": "金",
    "content": [
      "袨服华妆着处逢，六街灯火闹儿童。",
      "长衫我亦何为者，也在游人笑语中。"
    ]
  },
  {
    "id": "9c418985d8142b95b8e588b45926fb30",
    "title": "咏怀",
    "authorName": "元好问",
    "authorId": "9c418985d8142b95160c8865cd758e8f",
    "dynasty": "金",
    "content": [
      "凉叶萧萧散雨声，虚堂淅淅掩霜清。",
      "黄华自与西风约，白发先从远客生。",
      "吟似候虫秋更苦，梦和寒鹊夜频惊。",
      "何时石岭关头路？一望家山眼暂明。"
    ]
  },
  {
    "id": "9c418985d8142b95e6eb612e4e5d7298",
    "title": "四哀诗李钦叔",
    "authorName": "元好问",
    "authorId": "9c418985d8142b95160c8865cd758e8f",
    "dynasty": "金",
    "content": [
      "赤县神州坐陆沈，金汤非粟祸侵寻。",
      "当官避事平生耻，视死如归社稷心。",
      "文采是人知子重，交朋无我与君深。",
      "悲来不待山阳笛，一忆同衾泪满襟。"
    ]
  },
  {
    "id": "9c418985d8142b9500c708b9e903befc",
    "title": "杏花杂诗八首",
    "authorName": "元好问",
    "authorId": "9c418985d8142b95160c8865cd758e8f",
    "dynasty": "金",
    "content": [
      "【其一】",
      "杏花墙外一枝横，半面宫妆出晓晴。",
      "看尽春风不回首，宝儿元自太憨生。",
      "【其二】",
      "露华浥浥泛晴光，睡足东风倚绿窗。",
      "试遣红妆映银烛，湘桃争合伴仙郎。",
      "【其三】",
      "袅袅纤条映酒船，绿娇红小不胜怜。",
      "长年自笑情缘在，犹要春风慰眼前。",
      "【其四】",
      "暖日园林可散愁，毎逢花处尽迟留。",
      "青旗知是谁家酒？一片春风出树头。",
      "【其五】",
      "纷纷红紫不胜稠，争得春光竞出头。",
      "却是梨花高一著，随宜梳洗尽风流。",
      "【其六】",
      "露浥清华清自添，隔溪遥见玉帘苫。",
      "眼看桃李飘零尽，更拣繁枝插帽檐。",
      "【其七】",
      "楚客离魂不易招，野春平碧水迢迢。",
      "垂杨也被多情恼，瘦损春风十万条。",
      "【其八】",
      "红妆翠盖惜风流，春动香生不自由。",
      "莫向芸斋厌闲冷，小诗供作锦缠头。"
    ]
  },
  {
    "id": "9c418985d8142b9592df7a5c2184182e",
    "title": "山居杂诗六首",
    "authorName": "元好问",
    "authorId": "9c418985d8142b95160c8865cd758e8f",
    "dynasty": "金",
    "content": [
      "【其一】",
      "瘦竹藤斜挂，丛花草乱生。",
      "林高风有态，苔滑水无声。",
      "【其二】",
      "石润云先动，桥平水渐过。",
      "野阴添晚重，山意向秋多。",
      "【其三】",
      "树合秋声满，村荒暮景闲。",
      "虹收仍白雨，云动忽青山。",
      "【其四】",
      "川迥枫林散，山深竹港幽。",
      "疏烟沈去鸟，落日送归牛。",
      "【其五】",
      "涨落沙痕出，堤摧岸口斜。",
      "断桥堆聚沫，高树阁浮槎。",
      "【其六】",
      "鹭影兼秋静，蝉声带晚凉。",
      "陂长留积水，川阔尽斜阳。"
    ]
  },
  {
    "id": "9c418985d8142b953625ad9858c22362",
    "title": "登岱",
    "authorName": "元好问",
    "authorId": "9c418985d8142b95160c8865cd758e8f",
    "dynasty": "金",
    "content": [
      "泰山天壤间，屹如郁萧台。厥初造化手，劈此何雄哉。",
      "天门一何高，天险若可阶。积苏与垒块，分明见九垓。",
      "扶摇九万里，未可诬齐谐。秦皇憺威灵，茂陵亦雄才。",
      "翠华行不归，石坛满苍苔。古今一俯仰，感极今人哀。",
      "奇控忘登顿，意惬自迟回。夜宿玉女祠，崩奔涌去雷。",
      "鸡鸣登日观，四望无氛霾。六龙出扶桑，翻动青霞堆。",
      "平生华嵩游，兹山未忘怀。十年望齐鲁，孤云指层崖。",
      "青壁落落云间开。眼前有句道不得，但觉胸次高崔嵬。"
    ]
  },
  {
    "id": "9c418985d8142b95da8d0e8bf676b517",
    "title": "朝中措·寄杨漕",
    "authorName": "元好问",
    "authorId": "9c418985d8142b95160c8865cd758e8f",
    "dynasty": "金",
    "content": [
      "秋鸿社燕偶相逢。鞍马又西东。孤负水南三月，安排万紫千红。",
      "旧游新梦，绿波南浦，黄叶西风。任是麒麟阁上，争如鹦鹉杯中。"
    ]
  },
  {
    "id": "9c418985d8142b950295b83cb65ea302",
    "title": "杨柳",
    "authorName": "元好问",
    "authorId": "9c418985d8142b95160c8865cd758e8f",
    "dynasty": "金",
    "content": [
      "杨柳青青沟水流，莺儿调舌弄娇柔。",
      "桃花记得题诗客，斜倚春风笑不休。"
    ]
  },
  {
    "id": "9c418985d8142b9599fa9df4c6be476d",
    "title": "横波亭为青口帅赋",
    "authorName": "元好问",
    "authorId": "9c418985d8142b95160c8865cd758e8f",
    "dynasty": "金",
    "content": [
      "孤亭突兀插飞流，气压元龙百尺楼。",
      "万里风涛接瀛海，千年豪杰壮山丘。",
      "疏星淡月鱼龙夜，老木清霜鸿雁秋。",
      "倚剑长歌一杯酒，浮云西北是神州。"
    ]
  },
  {
    "id": "9c418985d8142b95a514d37cfa6f68f3",
    "title": "壬辰十二月车驾东狩后即事五首（其二）",
    "authorName": "元好问",
    "authorId": "9c418985d8142b95160c8865cd758e8f",
    "dynasty": "金",
    "content": [
      "惨澹龙蛇日斗争，干戈真欲尽生灵。",
      "高原水出山河改，战地风来草木腥。",
      "精卫有冤填瀚海，包胥无泪哭秦庭。",
      "并州豪杰知谁在？莫拟分军下井陉。"
    ]
  },
  {
    "id": "9c418985d8142b95ccb6ac24cf3c053c",
    "title": "德华小女五岁能诵余诗数首以此诗为赠",
    "authorName": "元好问",
    "authorId": "9c418985d8142b95160c8865cd758e8f",
    "dynasty": "金",
    "content": [
      "牙牙娇语总堪夸，学念新诗似小茶。",
      "好个通家女兄弟，海棠红点紫兰芽。"
    ]
  },
  {
    "id": "9c418985d8142b950c5c2e7d7ec9a0f9",
    "title": "念奴娇",
    "authorName": "元好问",
    "authorId": "9c418985d8142b95160c8865cd758e8f",
    "dynasty": "金",
    "content": [
      "云间太华，笑苍然尘世，真成何物。玉井莲开花十丈，独立苍龙绝壁。",
      "九点齐州，一杯沧海，半落天山雪。中原逐鹿，定知谁是雄杰。",
      "我梦黄鹤移书，洪崖招隐，逸兴尊中发。箭筈天门飞不到，落日旌旗明灭。",
      "华屋生存，丘山零落，几换青青发。人间休问，浩歌且醉明月。"
    ]
  }
]