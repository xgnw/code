[
  {
    "id": "adcfe4db00046a555788389c67c3c4d4",
    "title": "十一月廿四日携女下山治疾走别散原先生",
    "authorName": "陈曾寿",
    "authorId": "adcfe4db00046a55dc5d637e36ac8e55",
    "dynasty": "清",
    "content": [
      "入山抱忧刃，出山剸冰眸。",
      "缠性万古哀，挈去半若留。",
      "叩门与翁别，惝恍何言酬。",
      "示我哀曾篇，涕沉湘水舟。",
      "跅弛微惜才，攒念与心雠。",
      "结邻梁居士，瞽目传诗邮。",
      "经旬不相见，倏忽殊明幽。",
      "屏居虽人外，死丧撄天游。",
      "烈风夔罔两，雹雪无时休。",
      "埋影孑一老，上彻商声讴。",
      "帝飨歌哭尊，孤噫专灵邱。",
      "难容一榻安，倡仄悲神州。",
      "天谴予小子，殃及千悔尤。",
      "徵声示大戒，饮戈复以矛。",
      "小心谨奉受，冀以回神庥。",
      "凛兹一发传，绵延羲孔忧。",
      "肩舆下危梯，兢凌滑不收。",
      "直引霄汉魂，下落万丈湫。",
      "阳崖硉惨澹，阴壑森飕飗。",
      "屑琼络磊磊，浑璞表修修。",
      "有松仅自救，有竹连伛偻。",
      "枝条尽臃肿，张网纷蛛蝥。",
      "朽枯幻大壮，照耀惊雄彪。",
      "便疑坚冰终，永永无春柔。",
      "沉睡寂中峰，天半馀赘旒。",
      "连冈转俄断，窥罅吐乱洲。",
      "蜿蜒白浩浩，荒江背天流。",
      "还想面壁翁，欠伸回白头。",
      "巉岩万遮眼，聊障江海愁。",
      "栖神一峰定，飘宇孤云浮。",
      "我心万金药，终致瞑眩瘳。"
    ]
  },
  {
    "id": "adcfe4db00046a556f681c50e38cb5ae",
    "title": "挽马通伯",
    "authorName": "陈曾寿",
    "authorId": "adcfe4db00046a55dc5d637e36ac8e55",
    "dynasty": "清",
    "content": [
      "世乱赘腐儒，斯文极天㭬。",
      "厄年逢在巳，硕果仍见夺。",
      "京曹昔共居，沧海氛巳恶。",
      "果然大轴翻，含生化毛角。",
      "决去我何成，强留翁岂乐。",
      "旧京再相见，温伟惊索寞。",
      "逃禅郁苦悲，精气遂销铄。",
      "区区整齐志，片纸重山岳。",
      "向来桐城宗，所尚义理学。",
      "乾隆四库开，纪戴侈通博。",
      "抑扬汉宋间，持世失扃钥。",
      "惜抱示异同，百鸷见一鹗。",
      "湘乡用绪馀，乾坤再清廓。",
      "饮鸩虽群甘，救死岂无药。",
      "惟翁渫不食，辛勤守衣钵。",
      "验方信昭昭，后起谁寄托。"
    ]
  },
  {
    "id": "adcfe4db00046a5552c1bedeac52e719",
    "title": "题陆文节父子手札卷子",
    "authorName": "陈曾寿",
    "authorId": "adcfe4db00046a55dc5d637e36ac8e55",
    "dynasty": "清",
    "content": [
      "呜呼辛亥秋，亡国古未有。",
      "列圣磐石基，毁坏翻覆手。",
      "坚冰固有渐，绳绝值其纽。",
      "戊戌伤天伦，庚子困黔首。",
      "巨猾乘其间，国柄窃已久。",
      "行贿乱官常，舆台被章绶。",
      "封疆无重臣，变起谁为守。",
      "邪说煽庠序，嘉苗化稂莠。",
      "国防易新军，隐患伏腋肘。",
      "枭狐羽翼成，虽智莫善后。",
      "到官猝出柙，舍死惟降走。",
      "堂堂文烈公，骂贼血濡口。",
      "一门殉忠孝，大节同不朽。",
      "触愤视遗墨，哀今往谁咎。",
      "一死存三纲，寸心良不负。",
      "偷生竟何成，泚笔馀愧忸。"
    ]
  },
  {
    "id": "adcfe4db00046a55430a57d3f614836d",
    "title": "舟中寄高云麓同年",
    "authorName": "陈曾寿",
    "authorId": "adcfe4db00046a55dc5d637e36ac8e55",
    "dynasty": "清",
    "content": [
      "嗟子亲药炉，正坐甚疾恶。",
      "槎枒塞胸臆，触事森然作。",
      "热血吐向壁，烦冤自煎灼。",
      "汉鼎系一丝，孤臣天所活。",
      "经旬不相见，执手惊瘦削。",
      "述病语滔滔，真气犹喷薄。",
      "赴召予北征，欲行足若缚。",
      "知君贫似我，裹饭独君托。",
      "琨逖心则同，张范风已邈。",
      "何时地雷复，乾坤洗浑浊。",
      "中兴拜我皇，功胜万金药。"
    ]
  },
  {
    "id": "adcfe4db00046a5588d1d1f1edaf22d9",
    "title": "舟过青岛访潜楼四首",
    "authorName": "陈曾寿",
    "authorId": "adcfe4db00046a55dc5d637e36ac8e55",
    "dynasty": "清",
    "content": [
      "浩浩东海滨，清晖霭一庐。",
      "主人手种树，参天仰扶疏。",
      "当阶芍药花，娟娟表春馀。",
      "有楼书插架，十万琳琅如。",
      "主人朝盥罢，竟日何为娱。",
      "掩书即作字，辍笔还读书。",
      "黾勉日不暇，岁月忘居诸。",
      "庭芜日夜深，足不至门闾。",
      "独乐岂真乐，乾坤极疮痡。",
      "斯人著此间，天意终何如。"
    ]
  },
  {
    "id": "adcfe4db00046a5588d1d1f19c4c2868",
    "title": "舟过青岛访潜楼四首",
    "authorName": "陈曾寿",
    "authorId": "adcfe4db00046a55dc5d637e36ac8e55",
    "dynasty": "清",
    "content": [
      "清晨闻咿唔，花木静书斋。",
      "二子出揖我，循墙谨趋陪。",
      "温温子弟色，真疑麟凤来。",
      "先生伟衣冠，恐是石徂徕。",
      "神州化相柳，童丱为枭豺。",
      "种子傥不绝，会挽狂澜回。",
      "儒门今淡薄，谁为好秀才。"
    ]
  },
  {
    "id": "adcfe4db00046a5588d1d1f1e1ba0a14",
    "title": "舟过青岛访潜楼四首",
    "authorName": "陈曾寿",
    "authorId": "adcfe4db00046a55dc5d637e36ac8e55",
    "dynasty": "清",
    "content": [
      "应门老臧获，朴野故不俗。",
      "惊喜见我来，致词容有蹙。",
      "昨为月十三，丁巳事在目。",
      "随主在旧京，亲见宸位复。",
      "荒荒十四载，往事堪痛哭。",
      "出纸索我书，流品严清浊。",
      "书中无多人，胡陈已鬼录。",
      "主人深闭门，长岁少剥啄。",
      "料无东坡客，教坏君实仆。"
    ]
  },
  {
    "id": "adcfe4db00046a5588d1d1f1f96873b4",
    "title": "舟过青岛访潜楼四首",
    "authorName": "陈曾寿",
    "authorId": "adcfe4db00046a55dc5d637e36ac8e55",
    "dynasty": "清",
    "content": [
      "经年不相见，既见终何言。",
      "千钧蚀一发，欲语声复吞。",
      "履霜至坚冰，倏见大轴翻。",
      "持世上无学，虚陋真乱源。",
      "二三浮华士，见贵宰相门。",
      "肆毒遂滔天，遗孽今犹存。",
      "噬哜悔何及，天道宁足论。",
      "仓卒饫一饭，有泪盈清尊。",
      "驶帆丁字沽，潮流正浑浑。"
    ]
  },
  {
    "id": "adcfe4db00046a556cae020b15f14775",
    "title": "景文诚公入直行园常以茶囊自随公逝后三年予于公所治事之案得所临晋人行楷一束遂与愔仲分存之又遗乌龙茶二瓶试啜之馀感叹不已与韬庵年丈愔仲作诗纪其事并为之图",
    "authorName": "陈曾寿",
    "authorId": "adcfe4db00046a55dc5d637e36ac8e55",
    "dynasty": "清",
    "content": [
      "春明残梦官焙香，廿年江海真淡忘。",
      "泪销凤烛滴不尽，复此莲勺沾恩光。",
      "从龙帷幄几人在，零落走散殊可伤。",
      "与君对直岁月久，惟有景老同回翔。",
      "眉庞须磔语言直，入直常自携茶囊。",
      "当年草牍连案几，即今不忍窥遗藏。",
      "我来拂尘辨手迹，争宝片纸如琳琅。",
      "箧留双瓶贮佳茗，海南风味乌龙强。",
      "试煎小啜遣长昼，洗涤烦浊生微凉。",
      "清严如见故人面，致身晚节真堂堂。",
      "逍遥坐食愧何补，剩癖文字沉膏肓。",
      "苦吟漫追双井黄，正坐车声绕羊肠。"
    ]
  },
  {
    "id": "adcfe4db00046a5553aa2bc9b9460623",
    "title": "八月十三日渡海",
    "authorName": "陈曾寿",
    "authorId": "adcfe4db00046a55dc5d637e36ac8e55",
    "dynasty": "清",
    "content": [
      "飘飖江海身，南北随所缘。",
      "胡今尽室行，别恨翻牵连。",
      "故人重我行，置酒酬诗篇。",
      "杂杳集旅舍，伴我共不眠。",
      "侵晨犯宿雾，冲雨寒江壖。",
      "登舟不忍去，惜此俄顷延。",
      "最念弱小弟，糊口委吏间。",
      "分寸不失步，世好无一缠。",
      "寒暑不假息，后罢往必先。",
      "自为无母儿，万劫无人怜。",
      "顾彼下船影，使我泪迸泉。",
      "四海复四海，行李叠股肩。",
      "童稚恣欢呼，岸景移当前。",
      "申江百万户，倏忽迷空烟。",
      "长风动地至，大波起轩然。",
      "房房深闭置，床床困拘挛。",
      "排荡群足跛，轰轕众器掀。",
      "披衣起中夜，坚立据船舷。",
      "如山度黑影，猛溅蛟龙涎。",
      "高桅插象纬，森若宝网悬。",
      "三星及北斗，左右相周旋。",
      "扶摇挟噫气，肃杀盈大千。",
      "万灵诉冤痌，帝所惊喧阗。",
      "东方漏微白，晃漾日影穿。",
      "黝铁喷千花，金银忽相宣。",
      "炉镕不祥冶，腾踔颠坤乾。",
      "荒荒忍终古，冥冥人世迁。",
      "记我初北征，奉母虱朝官。",
      "袖手视陆沉，未衔寸木填。",
      "辛亥出国门，梦落西泠边。",
      "晨昏不努力，遗恨存高阡。",
      "君亲已两负，性命仍苟全。",
      "安知二十载，孤光回故躔。",
      "臣精实销亡，志事何有焉。",
      "岂有尺寸报，酬兹沟壑年。",
      "赠行慰好语，予友情邈绵。",
      "恐无南归意，诸弟语尤酸。",
      "起伏乱方寸，眼底轻波澜。",
      "海水不尽地，我意真弥天。"
    ]
  },
  {
    "id": "adcfe4db00046a55fac56bcb1d63199d",
    "title": "蒋母马太夫人七十寿",
    "authorName": "陈曾寿",
    "authorId": "adcfe4db00046a55dc5d637e36ac8e55",
    "dynasty": "清",
    "content": [
      "我识蒋君二十年，谨厚载物今所少。",
      "春晖满庭事亲乐，浮云万事读书好。",
      "中程天骥空勒缰，名节挺立松柏长。",
      "西泠佳处著兰墅，时奉慈颜嬉野航。",
      "竭来杜门远宾客，开径琅嬛与世隔。",
      "锦机自织分淹迟，借书千里真一痴。",
      "温温降心敬师友，吸纳万派无町畦。",
      "醉经根矩断豪饮，介祉惟献南山卮。",
      "重阶兰玉遍栽植，一洗茹蘖冰霜凄。",
      "左右晨昏有道韫，不数戒旦鸡鸣诗。",
      "况闻慈祥润及物，仁风嘘枯政一律。",
      "鍊颜不知东海尘，种萱北堂多岁月。",
      "我亦南湖奉母人，至今花开非我春。",
      "南湖风月独君有，更喜康强进于旧。",
      "我有新诗比春酒，为太夫人千万寿。"
    ]
  },
  {
    "id": "adcfe4db00046a5554627aff480c6d2b",
    "title": "题春明感旧图",
    "authorName": "陈曾寿",
    "authorId": "adcfe4db00046a55dc5d637e36ac8e55",
    "dynasty": "清",
    "content": [
      "春秋诛乱贼，其始萌一敢。",
      "改官先去礼，国本实已斩。",
      "含生化毛角，𧥄𧥄供猎狝。",
      "是关族兴亡，岂直祚修短。",
      "根镵饰微末，张皇开礼馆。",
      "诸老信辛勤，弥缝嗟已晚。",
      "旧事忍重论，有责谁可逭。",
      "惨酷人禽哀，漫托兴废感。",
      "后死竟何乐，熟视馀愤懑。",
      "图中话旧人，隔世空怀缅。"
    ]
  },
  {
    "id": "adcfe4db00046a5589d05e2102fefe7d",
    "title": "静园直庐前有向日葵一株孤秀可爱既为之图并约愔仲作诗纪之",
    "authorName": "陈曾寿",
    "authorId": "adcfe4db00046a55dc5d637e36ac8e55",
    "dynasty": "清",
    "content": [
      "清晨趋园直，草木呈芳妍。",
      "憔悴三冬枝，忽复青盖圆。",
      "娟然万绿底，见此黄金盘。",
      "亭亭一丈身，初日颜色鲜。",
      "徘徊自顾影，风露疑可餐。",
      "未施灌溉勤，遗种自昔年。",
      "但使本根在，长养天机全。",
      "何心附气类，倾阳希甫贤。",
      "一见移我情，臭味如相牵。",
      "见同感则异，自媚谁为传。",
      "万化存孤根，弱毫安所宣。"
    ]
  },
  {
    "id": "adcfe4db00046a5529c761e85009f971",
    "title": "题李木公肥遁庐图",
    "authorName": "陈曾寿",
    "authorId": "adcfe4db00046a55dc5d637e36ac8e55",
    "dynasty": "清",
    "content": [
      "枭鸾无并栖，温猛不并世。",
      "伥虎势已成，投鼠有深忌。",
      "事仇难苟同，衔恩敢独异。",
      "坐视良不忍，轻去惭大义。",
      "茫茫天壤宽，我行独无地。",
      "却瞻先几者，冥鸿恣高寄。",
      "遁远而处裕，学易符深契。",
      "洪镛秘近响，沉略敛雄志。",
      "愧此图中人，看天还忍泪。"
    ]
  },
  {
    "id": "adcfe4db00046a55310131a7f5df885f",
    "title": "除夕同君适至旅顺行在所灯下检上海友人所赠诗词感赋",
    "authorName": "陈曾寿",
    "authorId": "adcfe4db00046a55dc5d637e36ac8e55",
    "dynasty": "清",
    "content": [
      "重溟鼓枻蹑年尾，风剺箭激开冰奁。",
      "落帆易车突百里，峰垤起伏随遪𧽼。",
      "时濒荒滨掠浩渺，极目绝岛馀两三。",
      "蚊螭冻死飞鸟绝，吞天一色堆黯蓝。",
      "海隅苍生几遗孑，犹遵汉腊桃符黏。",
      "穿崖出穴豁重镇，楼台高下横烟岚。",
      "雄殇十万表一塔，斜阳如血衔孤尖。",
      "独寻故邸启扃钥，纪纲之仆司森严。",
      "相失深惭左右手，间关一面伤迟淹。",
      "君臣相对更何语，肺腑纵剖舌若钳。",
      "一名所系重山岳，有争触刃真饴甘。",
      "坚冰峨峨闭天地，迫塞生气无洪纤。",
      "故人诗篇出袖底，使我冻抱回温炎。",
      "但恐临济失只眼，范驱曰驭非愚担。",
      "宵深爆竹动年事，争忍回睇天东南。"
    ]
  },
  {
    "id": "adcfe4db00046a55cdb9045d19819288",
    "title": "题宣和御笔鞓红牡丹",
    "authorName": "陈曾寿",
    "authorId": "adcfe4db00046a55dc5d637e36ac8e55",
    "dynasty": "清",
    "content": [
      "明皇酣醉沉香亭，夜雨蜀道愁淋铃。",
      "道君绘事更奇绝，五国城中窟冰雪。",
      "游戏岂是天子事，后身重光今再至。",
      "一枝带露写鞓红，香国胡然见天帝。",
      "当年宴坐琼津堂，赭衣弄翰围群芳。",
      "素绢染成天水碧，正色不数姚家黄。",
      "一朝围城迫烽火，谁捧玉皇红一朵。",
      "六宫粉黛载明驼，山色燕支真夺我。",
      "宴山亭畔见杏花，故宫何处悲龙沙。",
      "披图题署词皇阁，付与万古长咨嗟。"
    ]
  },
  {
    "id": "adcfe4db00046a55258be39dc4309a33",
    "title": "啸麓园中桐花正开久坐其下以诗寄怀因和",
    "authorName": "陈曾寿",
    "authorId": "adcfe4db00046a55dc5d637e36ac8e55",
    "dynasty": "清",
    "content": [
      "香中有至清，桐花最为佳。",
      "世人不知赏，但数榆与槐。",
      "微之昔独夜，清阴倚高斋。",
      "幽然妙香至，万玉飘苔阶。",
      "因之怀故人，微吟寄诗牌。",
      "迢迢商应宫，清若双凤喈。",
      "朋友有至契，义等君臣谐。",
      "两人一夕感，凄我千春怀。",
      "乐天本热士，一蹶甘照埋。",
      "微之并高才，枉寻肆挤排。",
      "薰莸理何常，一念成歧乖。",
      "傥保清净退，岂非贤哲侪。",
      "嗟君与我别，情与元白偕。",
      "山川虽悠阻，徒能隔形骸。",
      "偶感桐花落，身世泪莫揩。",
      "芳馨入秀句，相赠逾琼瑰。",
      "我今苦离索，作恶旬日皆。",
      "妄冀荃察情，幸未橘化淮。",
      "何时遂幽讨，与子投林厓。",
      "高馆憩层峰，连床对若鞋。",
      "生心水精域，回首空尘霾。",
      "丝桐奏良夜，和露吟松钗。"
    ]
  },
  {
    "id": "adcfe4db00046a5582112ef9fcd97057",
    "title": "书历科状元策后",
    "authorName": "陈曾寿",
    "authorId": "adcfe4db00046a55dc5d637e36ac8e55",
    "dynasty": "清",
    "content": [
      "国家养士恩潭潭，临轩诏问尤尊严。焚香士求忠孝一，大廷策对天人三。",
      "传胪归去驰御道，戴花拥马倾城瞻。虽云三年此故事，风行海澨歆穷檐。",
      "持世长物只论语，众流截断群阴潜。空山腐儒风雨夜，掩卷寤寐唐虞酣。",
      "鼓荡群动纳至静，止乱岂复劳兵戡。君臣意周礼至重，气象如日升东岩。",
      "范公先忧自襕衫，何况天子门生衔。一生吃著语至陋，蒿梁硪柱视所担。",
      "君不见流芳百世文文山，又不见万年遗臭留梦炎。"
    ]
  },
  {
    "id": "adcfe4db00046a5590b18f7c792259e2",
    "title": "寄答强志",
    "authorName": "陈曾寿",
    "authorId": "adcfe4db00046a55dc5d637e36ac8e55",
    "dynasty": "清",
    "content": [
      "知心四海一，立志万年强。",
      "老至惟兄弟，孤根共雪霜。",
      "相悲馀惘惘，相慰亦堂堂。",
      "寄语愁真宰，书天字一行。"
    ]
  },
  {
    "id": "adcfe4db00046a5583d4ead65b068199",
    "title": "题心畬婴儿捕蝶图",
    "authorName": "陈曾寿",
    "authorId": "adcfe4db00046a55dc5d637e36ac8e55",
    "dynasty": "清",
    "content": [
      "见虎了无惧，见蝶欲生擒。",
      "前却皆天机，漫鼓中郎琴。"
    ]
  },
  {
    "id": "adcfe4db00046a554573b67af95d9051",
    "title": "苕雪六十初度其一",
    "authorName": "陈曾寿",
    "authorId": "adcfe4db00046a55dc5d637e36ac8e55",
    "dynasty": "清",
    "content": [
      "论交端不愧陈徐，万兀千摇鬓各丝。",
      "化鹤何心重会合，解牛满志费踌躇。",
      "向来活国推无咎，未信钞方老敬舆。",
      "无负相期看晚节，惟深心地念居诸。"
    ]
  },
  {
    "id": "adcfe4db00046a55c9afebbc13959e27",
    "title": "李邺侯",
    "authorName": "陈曾寿",
    "authorId": "adcfe4db00046a55dc5d637e36ac8e55",
    "dynasty": "清",
    "content": [
      "事急易受言，豁达称高皇。",
      "承平骨肉际，何益百子房。",
      "愁哉李邺侯，宠荣无比方。",
      "联辔复对榻，莫救建宁王。",
      "苦诵台瓜词，中夜起彷徨。",
      "华茵伏缄毡，刻骨神惨伤。",
      "隐忍复隐忍，众情安可量。",
      "进退有大节，龙蛇寓行藏。",
      "一朝决然去，冥鸿天际翔。"
    ]
  },
  {
    "id": "adcfe4db00046a55ce4a81466c2c4345",
    "title": "邯郸道",
    "authorName": "陈曾寿",
    "authorId": "adcfe4db00046a55dc5d637e36ac8e55",
    "dynasty": "清",
    "content": [
      "汉文车驾新丰回，慎夫人从同辇陪。",
      "眼中忽见邯郸道，当年迎立自此来。",
      "同来时迁复同过，感新念旧伤心怀。",
      "死生离别谁遣此，长歌倚瑟声悲哀。",
      "人生富贵事傥忽，恐惧安乐殊乖谐。",
      "文叔鹰鹯起帷帟，勤求故剑良难哉。",
      "古往今来邯郸道，梦中扰扰千车雷。",
      "谁能同来复同过，可念雾露深云台。"
    ]
  },
  {
    "id": "adcfe4db00046a5538007a580d292941",
    "title": "木公以惜抱文稿卷子属题为其师马通伯故物",
    "authorName": "陈曾寿",
    "authorId": "adcfe4db00046a55dc5d637e36ac8e55",
    "dynasty": "清",
    "content": [
      "我昔勘书官学曹，桐城一老同昏朝。",
      "澹怀万事不挂眼，心维口诵惟方姚。",
      "精诚所结好所聚，阅肆妙迹逢灵皋。",
      "朱书平点柳州集，辨析雅郑严秋毫。",
      "惜抱遗文旧所得，酒酣出示珍球刀。",
      "行草宕逸味隽永，题品妙称安吴包。",
      "座间凫翁最倾倒，书后博引何滔滔。",
      "春明燕饮事在眼，家居撞坏群儿跳。",
      "抱润先生亦宿草，长物散失寒烟飘。",
      "醰醰至味沁肺腑，坠欢隔世难重遭。",
      "斯文一脉有冥契，纵极天椓终难消。",
      "沉渊连璧复照眼，如水收覆魂相招。",
      "去年旧京觏袁子，摩挲柳集真久要。",
      "君复徵题姚手迹，拓本远致千琼瑶。",
      "桐城后劲两君属，弥天风雨闻嘐嘐。",
      "我落穷边岁月久，所思不见徒心劳。",
      "何时传观得合并，光宣旧梦回寒宵。"
    ]
  },
  {
    "id": "adcfe4db00046a559b66fa3c33452efb",
    "title": "伯夔以所藏惜抱典试鲁湘日记册属题",
    "authorName": "陈曾寿",
    "authorId": "adcfe4db00046a55dc5d637e36ac8e55",
    "dynasty": "清",
    "content": [
      "我昔戏言古人所欲见，当代莫先惜抱翁。行如望溪加蕴藉，文追永叔仍淹通。",
      "标宗论学本末具，显晦与世关污隆。觥觥笥河李元礼，万派吐纳皆朝宗。",
      "少年相逢盛意气，追逐上下如云龙。袁陈朱王并豪俊，辛陈异帜归牢笼。",
      "江山跌宕照千古，四时气备谁能同。嗟予不学空仰止，蚁蛭何自希高踪。",
      "惟君怀贤乃过我，宝贵尺札逾苍琮。輶轩所指被时雨，南钱北孔双钟镛。",
      "曹溪一滴汇沧海，继起百辈成流风。湘乡表章炳日月，盘湖持论隘未公。",
      "吾子私淑深入室，绝境自辟天难穷。吁蹉古人不可见，安得与子岁晚婉娈长相从。"
    ]
  },
  {
    "id": "adcfe4db00046a55414f81b257af9f47",
    "title": "伯夔君任题予诗卷和韵",
    "authorName": "陈曾寿",
    "authorId": "adcfe4db00046a55dc5d637e36ac8e55",
    "dynasty": "清",
    "content": [
      "晚岁相因依，恩缘岂微细。",
      "诗卷隔岁看，殷勤续题字。",
      "顽石阅颓波，昨味了不异。",
      "悠悠防日损，汲汲恐失志。",
      "绸缪五交外，僮仆见真意。",
      "作欢未渠央，已复感离思。",
      "跬步争滑坡，遑暇顾违世。",
      "琐琐恩怨空，心光炯初地。",
      "东坡别季常，贻诗寓微诣。",
      "各期检缺失，黾勉别后事。",
      "端有真不灭，文字特馀寄。"
    ]
  },
  {
    "id": "adcfe4db00046a556a80f1d217cfc5ed",
    "title": "此间雉多而值贱入冬即以侑食予齿脱他肴多不能决每食只此一味或益一菘而已忽忽三载未尝生厌计所食不下数百矣感赋一首",
    "authorName": "陈曾寿",
    "authorId": "adcfe4db00046a55dc5d637e36ac8e55",
    "dynasty": "清",
    "content": [
      "服食慎尼父，乡党记甚赅。",
      "终篇及山雉，微旨费疑猜。",
      "自我来长春，旅食谁相陪。",
      "决肉老无齿，淡薄愁羹材。",
      "惟雉实充塞，弋取冰雪隈。",
      "剔骨用缕切，姜笋同燔煨。",
      "朝斯复夕斯，风味良已佳。",
      "忽忽阅三冬，食籍谁安排。",
      "愧予口腹累，忍致原禽灾。",
      "先事而后食，颡泚养不才。",
      "兹性特耿介，未信甘囮媒。",
      "杀身为小补，士执义所裁。",
      "分当勇致身，直往不可回。",
      "一笑观朵颐，时哉岂时哉。"
    ]
  },
  {
    "id": "adcfe4db00046a559955143e1d132ad1",
    "title": "纪梦",
    "authorName": "陈曾寿",
    "authorId": "adcfe4db00046a55dc5d637e36ac8e55",
    "dynasty": "清",
    "content": [
      "今生了不记，俄为何世人。",
      "梦中有寐觉，所觉孰幻真。",
      "沉沉古刹中，斗室栖我身。",
      "一身绳榻上，开眼微欠伸。",
      "日影满东窗，计时方及晨。",
      "枯几摊卷帙，坏壁悬瓢巾。",
      "不记生我谁，亦无妻子孙。",
      "荒荒何岁月，寂寂馀炉薰。",
      "旋来拥帚奴，伛偻除埃尘。",
      "口诵普贤偈，悲音动心魂。",
      "虚空不能容，无始贪痴嗔。",
      "诚心猛忏悔，记授菩提新。",
      "众业自无尽，我愿自无垠。",
      "彼唱我徐和，既寤犹津津。",
      "嗟我有生初，大母逮双亲。",
      "有叔复有姊，弱弟惟午君。",
      "六龄出京师，鄂渚三十春。",
      "蕃衍族滋大，人事丛悲辛。",
      "飘风六十年，忽然迹已陈。",
      "万里异色天，峨峨冰雪邻。",
      "君恩未能去，麋性安可驯。",
      "前尘既渺渺，来轸尤惛惛。",
      "还视窗日影，玩愒徒逡巡。"
    ]
  },
  {
    "id": "adcfe4db00046a550e00032c37b061b5",
    "title": "一夕梦至陈仲恕园中花木郁然有小精室为予画竹一幅题语甚多壁间悬其尊人蓝洲先生山水小幅尤精妙醒记以诗",
    "authorName": "陈曾寿",
    "authorId": "adcfe4db00046a55dc5d637e36ac8e55",
    "dynasty": "清",
    "content": [
      "钱塘贤俊称二陈，坦荡尤推髯绝伦。",
      "旧京隐伏甘一世，谁知元是英雄人。",
      "廿年踪迹久阔略，宵来入梦嗟何因。",
      "小园花木郁精舍，琳琅满架仍奇贫。",
      "兴来为我画风竹，低梢偃叶饶姿神。",
      "更题长句寓愤慨，累累押印红泥新。",
      "壁悬尊翁之手迹，倪迂小幅尤逼真。",
      "当年先师结深契，往还书札逾天亲。",
      "使君江汉旧桐邑，至今歌泣伤遗民。",
      "老成虽无典型在，可念往迹随飙尘。",
      "何时春明更相见，真看入手苍嶙峋。"
    ]
  },
  {
    "id": "adcfe4db00046a55c80d3438dc9c3ec1",
    "title": "小极音哑感赋四首",
    "authorName": "陈曾寿",
    "authorId": "adcfe4db00046a55dc5d637e36ac8e55",
    "dynasty": "清",
    "content": [
      "中藏失清虚，寒燠乃见侵。",
      "冷饮遏肺气，晨起忽成喑。",
      "甚难一字吐，岂凛三缄箴。",
      "平生坐口过，忍俊每不禁。",
      "恶业有体相，虚空恐难任。",
      "病哑暂自幸，寡言神所钦。",
      "吾闻古至言，中士先闭心。"
    ]
  },
  {
    "id": "adcfe4db00046a55c80d343862b2a4d4",
    "title": "小极音哑感赋四首",
    "authorName": "陈曾寿",
    "authorId": "adcfe4db00046a55dc5d637e36ac8e55",
    "dynasty": "清",
    "content": [
      "辛劳念亡妇，厚禀终销磨。",
      "经年不得语，床蓐淹沉疴。",
      "我今偶失音，儿女殊惊哦。",
      "一瞑岂易事，苟活良可诃。",
      "回思五十时，久病日欲矬。",
      "语妇当远别，来日将无多。",
      "彼时意潇洒，心井曾不波。",
      "忽忽今十年，年假仍蹉跎。",
      "未知生死际，视昔当如何。"
    ]
  },
  {
    "id": "adcfe4db00046a55c80d343852798c50",
    "title": "小极音哑感赋四首",
    "authorName": "陈曾寿",
    "authorId": "adcfe4db00046a55dc5d637e36ac8e55",
    "dynasty": "清",
    "content": [
      "投艰坐敛手，才疏甘抱寂。",
      "进德虽未能，差觉诸妄息。",
      "结交诸老翁，一一山丘隔。",
      "硕果存义宁，至宝倍珍惜。",
      "绸缪袁与陈，每岁约一集。",
      "聚处常匆匆，别后苦相忆。",
      "晚节得久要，堂堂可以毕。"
    ]
  },
  {
    "id": "adcfe4db00046a55c80d3438bd811153",
    "title": "小极音哑感赋四首",
    "authorName": "陈曾寿",
    "authorId": "adcfe4db00046a55dc5d637e36ac8e55",
    "dynasty": "清",
    "content": [
      "少年雄志事，蒙难誓恢复。",
      "人事多乖违，湘累忆初服。",
      "便欲入山深，残年付僧粥。",
      "钟鱼倘得力，托命老尊宿。",
      "旧恩苦难忘，沉吟长踯躅。",
      "衰病敢自宽，一息还炳烛。"
    ]
  },
  {
    "id": "adcfe4db00046a555f5269114f7cef34",
    "title": "斯儆吾挽诗",
    "authorName": "陈曾寿",
    "authorId": "adcfe4db00046a55dc5d637e36ac8e55",
    "dynasty": "清",
    "content": [
      "区区人事君，抚衷有深愧。",
      "箓葹或妄收，冥鸿渺难致。",
      "波流万人海，肝赡君小异。",
      "攀鳞愿始酬，伏枥志莫遂。",
      "昂昂千里姿，局促仰徒隶。",
      "龙德疑天渊，精魂敛壮士。",
      "积惨摧越石，醇酒死无忌。",
      "宿昔同驰驱，居困气弥厉。",
      "岂意沉寒灰，翻坐回羲辔。",
      "辛苦卅年心，回注经天泪。"
    ]
  },
  {
    "id": "adcfe4db00046a555f52691146070c40",
    "title": "斯儆吾挽诗",
    "authorName": "陈曾寿",
    "authorId": "adcfe4db00046a55dc5d637e36ac8e55",
    "dynasty": "清",
    "content": [
      "入门惊踽踽，出门感凉凉。",
      "昔昔府中趋，室迩人已亡。",
      "平时少温熨，忽忽淡若忘。",
      "一朝弃中路，触体如金创。",
      "始知同志者，不必居相望。",
      "精诚共天壤，阔远能扶将。",
      "但使类不孤，自慰热中肠。",
      "今兹饫冰雪，形神岂殊僵。",
      "我行迫西日，复此异路伤。",
      "一瞑可终古，谂君志气刚。"
    ]
  },
  {
    "id": "adcfe4db00046a55713b24aed4c36ef9",
    "title": "别西湖六年矣忆幽居之趣率成四首",
    "authorName": "陈曾寿",
    "authorId": "adcfe4db00046a55dc5d637e36ac8e55",
    "dynasty": "清",
    "content": [
      "幽居足良夜，月出东峰隅。",
      "灭烛坐空明，静极罢琴书。",
      "山雨洒一阵，清逼瀹茗馀。",
      "几榻入微凉，荷气流空虚。",
      "湖光荧暗壁，叶叶风卷舒。",
      "何人梦来此，应诧仙人居。"
    ]
  },
  {
    "id": "adcfe4db00046a55713b24ae402cdcb6",
    "title": "别西湖六年矣忆幽居之趣率成四首",
    "authorName": "陈曾寿",
    "authorId": "adcfe4db00046a55dc5d637e36ac8e55",
    "dynasty": "清",
    "content": [
      "山居起我早，晓色犹朦胧。",
      "漱齿下阶立，蕉竹清露浓。",
      "白云褥低空，上承翠玉峰。",
      "氤氲蕴奇彩，俨若挂屏风。",
      "山居虽云久，奇景偶一逢。",
      "伫兴若有悟，隔水闻清钟。"
    ]
  },
  {
    "id": "adcfe4db00046a55713b24ae765ce4ef",
    "title": "别西湖六年矣忆幽居之趣率成四首",
    "authorName": "陈曾寿",
    "authorId": "adcfe4db00046a55dc5d637e36ac8e55",
    "dynasty": "清",
    "content": [
      "意行沿涧曲，湿屦芳露盈。",
      "忽然微风至，奇香不可名。",
      "探寻遍高下，众绿掩一茎。",
      "长蔓小白花，灿灿缀玉英。",
      "馨烈夺兰蕙，娟然发幽情。",
      "相逢不相识，一见真目成。",
      "誓将表孤隐，图检离骚经。"
    ]
  },
  {
    "id": "adcfe4db00046a55713b24ae03cda905",
    "title": "别西湖六年矣忆幽居之趣率成四首",
    "authorName": "陈曾寿",
    "authorId": "adcfe4db00046a55dc5d637e36ac8e55",
    "dynasty": "清",
    "content": [
      "古人有奇趣，寒夜起读书。",
      "我庐虽不广，俯仰自有馀。",
      "涤虑入秋清，涉想含春愉。",
      "生物观气象，弥满忘寒儒。",
      "素心期未来，沉吟定何如。"
    ]
  },
  {
    "id": "adcfe4db00046a55b59fe256fdb2eb64",
    "title": "东坡生日酒间苏堪诵寒食雨及苍梧道中寄子由诗声情激壮为作此诗",
    "authorName": "陈曾寿",
    "authorId": "adcfe4db00046a55dc5d637e36ac8e55",
    "dynasty": "清",
    "content": [
      "坡老去今几何世，耿耿清光在天地。",
      "年年置酒拜公辰，坐客微嗟今昔异。",
      "海藏诗老能驻颜，韵胜于公有深契。",
      "酒酣高歌移我情，黄州苍梧俨坐次。",
      "蜗居雨中过寒食，海棠如雪纷满砌。",
      "君门九重家万里，孤臣偃卧空馀涕。",
      "荒江落月迥孤角，一往扁舟落何际。",
      "瞻儋由雷肆恶谑，路人犹识东坡弟。",
      "遗诗千载动心魄，当年身受何滋味。",
      "故作达语掩悲凉，岂真解脱忘忧惴。",
      "天公有意变要荒，远谪韩苏同一致。",
      "达者或穷穷乃达，此中得失难浅议。",
      "惟公解事人胜天，晚岁和陶入圣谛。",
      "当歌对酒万端空，领取当前真实意。"
    ]
  },
  {
    "id": "adcfe4db00046a550f8ceb71a8e2cbc5",
    "title": "散原先生挽诗",
    "authorName": "陈曾寿",
    "authorId": "adcfe4db00046a55dc5d637e36ac8e55",
    "dynasty": "清",
    "content": [
      "磊磊苍松姿，翁为何世人。",
      "天风石床梦，历劫一欠伸。",
      "弃官非为高，绝粮不知贫。",
      "见人无过差，谐俗无缁磷。",
      "纯天绝机事，老辈谁等伦。",
      "精诚屈骚通，茹吐垂天垠。",
      "高风遗世间，使我伤千春。"
    ]
  },
  {
    "id": "adcfe4db00046a550f8ceb7189f2b9fc",
    "title": "散原先生挽诗",
    "authorName": "陈曾寿",
    "authorId": "adcfe4db00046a55dc5d637e36ac8e55",
    "dynasty": "清",
    "content": [
      "一老不能容，神州何偪仄。",
      "削迹入匡庐，洪荒忍结舌。",
      "喜我跫然来，谈笑暖冰雪。",
      "破戒盈诗篇，荒寒留謦欬。",
      "浃月难竟留，分手若永诀。",
      "赠行语何哀，万缘尽一刖。",
      "岂意重合并，三载慰饥渴。",
      "回首离合情，嗒焉肝胆绝。"
    ]
  },
  {
    "id": "adcfe4db00046a550f8ceb71759ea43b",
    "title": "散原先生挽诗",
    "authorName": "陈曾寿",
    "authorId": "adcfe4db00046a55dc5d637e36ac8e55",
    "dynasty": "清",
    "content": [
      "冥心馀死灰，回天瘗孤愿。",
      "穷途觅归墟，生趣略可见。",
      "硕果惟此翁，岁晚矢婉娈。",
      "旧京岁一来，深交天所鉴。",
      "便拟投劾归，结邻为侣伴。",
      "素心约二三，晨夕无隔间。",
      "相依守心魂，寸隙聊把玩。",
      "此愿深可哀，此约竟不践。",
      "六合一游丝，萧寥空畔岸。"
    ]
  },
  {
    "id": "adcfe4db00046a558b1ab8c225ec4d2b",
    "title": "苏堪挽诗",
    "authorName": "陈曾寿",
    "authorId": "adcfe4db00046a55dc5d637e36ac8e55",
    "dynasty": "清",
    "content": [
      "移国属大盗，决藩自名流。",
      "罪首张与汤，倒行覆神州。",
      "惟君揭大义，华管霄壤侔。",
      "海隅始相见，世外深绸缪。",
      "忆与散原翁，冲雪凭高楼。",
      "三士共残年，冷啜酒一瓯。",
      "君意极凛烈，信道无疑犹。",
      "沉霾甘死前，已自堪千秋。"
    ]
  },
  {
    "id": "adcfe4db00046a558b1ab8c24cd0ef46",
    "title": "苏堪挽诗",
    "authorName": "陈曾寿",
    "authorId": "adcfe4db00046a55dc5d637e36ac8e55",
    "dynasty": "清",
    "content": [
      "会合非力能，缘分天所判。",
      "行在同入直，昔昔对几案。",
      "闲暇极温燖，困急赖助援。",
      "系马终一驰，适遘风云变。",
      "一名我所争，假手君所擅。",
      "龂龂持异同，公言异私怨。",
      "年来我杜门，戢影绝酬宴。",
      "数蒙过高轩，旬日必相见。",
      "深谈移日影，历久无怠倦。",
      "奋慵固殊趣，意外垂婉娈。",
      "俯仰数陈迹，作恶供慨惋。",
      "毁誉膜外事，慊馁由自断。",
      "来日非所期，一瞑倘无憾。"
    ]
  },
  {
    "id": "adcfe4db00046a555fdf1f017d09cef5",
    "title": "苏堪上海所居园中有栝四株李拔可所赠也既来长春故居斥卖栝还旧主今苏堪逝世栝亦枯矣拔可乃作还栝图徵题",
    "authorName": "陈曾寿",
    "authorId": "adcfe4db00046a55dc5d637e36ac8e55",
    "dynasty": "清",
    "content": [
      "昔访海藏居，一楼耸孤标。",
      "庭前四五栝，日夕望其高。",
      "预计十年后，满意听秋涛。",
      "孤愤积山岳，物外寄萧寥。",
      "终然舍之去，将身托行朝。",
      "世事等博塞，呼卢或成枭。",
      "楼中意万端，所期难所遭。",
      "成败岂论定，孤行一世豪。",
      "故居既斥去，还栝亦已凋。",
      "荣枯皆有情，草木真久要。",
      "我敬李侯意，微物重云霄。",
      "魂魄倘恋此，何殊赋大招。"
    ]
  },
  {
    "id": "adcfe4db00046a555fdf1f01a5bbec88",
    "title": "苏堪上海所居园中有栝四株李拔可所赠也既来长春故居斥卖栝还旧主今苏堪逝世栝亦枯矣拔可乃作还栝图徵题",
    "authorName": "陈曾寿",
    "authorId": "adcfe4db00046a55dc5d637e36ac8e55",
    "dynasty": "清",
    "content": [
      "长春一亩宅，仅容旋马来。",
      "差喜数株柳，垂阴下覆阶。",
      "斗室数燕集，酒半行苍苔。",
      "冷月挂高树，相看久徘徊。",
      "海外来使星，百国穷沿洄。",
      "叹诧首相室，陋隘见此才。",
      "引退怀旧京，意中搆池台。",
      "海棠数百株，盆列兰与梅。",
      "行厨具精馔，宾客供嘲诙。",
      "心知有难言，艰屯郁风雷。",
      "津津可喜事，此意弥可哀。",
      "弥天盖世气，阨塞成寒灰。",
      "惟馀平生意，长镌故人怀。"
    ]
  },
  {
    "id": "adcfe4db00046a555001f3b2dd7281bb",
    "title": "伯夔六十寿诗",
    "authorName": "陈曾寿",
    "authorId": "adcfe4db00046a55dc5d637e36ac8e55",
    "dynasty": "清",
    "content": [
      "当代能文章，义宁第一手。",
      "削迹入匡庐，与世隔绝久。",
      "时翁年八十，往拜有谁某。",
      "维君跫然来，真气暖岩岫。",
      "温温子弟色，服勤常左右。",
      "于今薄师门，风义庶可救。",
      "岂惟斯文传，真脉在孝友。",
      "修身贻令名，四海仰贤母。",
      "客语夜稍深，趋入唯恐后。",
      "孺慕及深慈，目中未曾有。",
      "自婴风木悲，硕腹俄损瘦。",
      "推让及群季，周恤遍亲媾。",
      "时交尚意气，握手肝肺剖。",
      "反面或下石，创甚柳州柳。",
      "惟君久益亲，相看进于旧。",
      "经年更患难，鬓发已老叟。",
      "但深孤露悲，岂效庚申守。",
      "愿君葆康强，特为亲故厚。",
      "能为义宁文，并齐义宁寿。",
      "质直无饰辞，聊用当春酒。"
    ]
  },
  {
    "id": "adcfe4db00046a5529ade80f0d4d3ad2",
    "title": "东坡生日约治芗苕雪嵩儒鲤门曼多酒集鲤门诗先成以公在儋耳时岁为戊寅今历十五甲子矣持较身世婉而多讽予亦继作",
    "authorName": "陈曾寿",
    "authorId": "adcfe4db00046a55dc5d637e36ac8e55",
    "dynasty": "清",
    "content": [
      "坡诗绝千古，最胜属过岭。",
      "皮肤剥落尽，意外出妙境。",
      "阨塞极生前，肸蚃乃弥永。",
      "当时岁在寅，儋州方远屏。",
      "甲子十五周，逢辰荐果茗。",
      "今昔较异同，身世殊宽窘。",
      "刘侯妙语言，蕴藉若深幸。",
      "古人处忧患，如玉试火猛。",
      "携手葛与陶，心光何烱烱。",
      "居屯不得力，我辈可叹悯。",
      "长腰米撑肠，阔领衣盖瘿。",
      "细和渊明诗，差胜持十忍。"
    ]
  },
  {
    "id": "adcfe4db00046a559da56a0773afb127",
    "title": "子安同年六十寿",
    "authorName": "陈曾寿",
    "authorId": "adcfe4db00046a55dc5d637e36ac8e55",
    "dynasty": "清",
    "content": [
      "昔游抱冰门，文武盛才杰。画饼或致嘲，真士固难得。",
      "相人秘诀公有言，谓有心思能笔墨。六十人中最少年，燕许奇赏杨盈川。",
      "茶囊独为大年设，诗事每称公济贤。机要往复画牍尾，我昔伴君同进止。",
      "五更霜月气清严，回忆苍髯真梦耳。高才见忌终补外，匡庐宫亭归管内。",
      "运斤成风难为质，卿与桓温岂并世。晚狎湖海希冥鸿，当年惨绿各成翁。",
      "昏灯老屋车脱辖，旧京冷话何时同。富贵由来草头露，独负张公深感遇。",
      "会须南北重合并，相访醉翁行乐处。"
    ]
  },
  {
    "id": "adcfe4db00046a55ef20346cca2281a0",
    "title": "十年以来日习寸楷未尝间断所用笔以邵芝岩紫毫长颖中楷为佳自兵事起笔坊被毁无可觅购询先七弟来书云觅得三枝喜极长句报之",
    "authorName": "陈曾寿",
    "authorId": "adcfe4db00046a55dc5d637e36ac8e55",
    "dynasty": "清",
    "content": [
      "我性散漫称拙书，晚岁收心聊自课。",
      "非能主敬非要好，略等抄胥儆闲惰。",
      "厚重纯密爱紫颖，狼鬣轻悍羊毳软。",
      "浙工首举邵芝岩，压倒京师戴与贺。",
      "旧得乾隆内制毫，珍藏未敢凡墨涴。",
      "坚强不钝顺不剽，得心应手馀地破。",
      "形式精微得二三，差推邵氏能仿作。",
      "年来敝秃动盈束，伏几长宾驹影过。",
      "异国兵锋扫地来，笔工星散坊灰堁。",
      "收合馀材强充役，白日昏昏倦欲卧。",
      "今君为我竟搜得，鸿毛千里真奇货。",
      "从兹满意弄窗光，聊破枯禅骆驼坐。"
    ]
  },
  {
    "id": "adcfe4db00046a5558ab56ae69f783d9",
    "title": "哭澄侄",
    "authorName": "陈曾寿",
    "authorId": "adcfe4db00046a55dc5d637e36ac8e55",
    "dynasty": "清",
    "content": [
      "昔丧少子溎，万境变萧索。",
      "一日未暂忘，廿载事犹昨。",
      "今丧吾侄澄，老怀弥作恶。",
      "溎也有两兄，澄惟两妹弱。",
      "予季笃厚人，一子胡竟夺。",
      "世难伤哉贫，资生极菲薄。",
      "一饭未尝饱，黾勉仍赴学。",
      "斗室聚族居，长夏赤日灼。",
      "岂能免疾病，况复少珍药。",
      "相攻剧刀箭，孰云贫可乐。",
      "我今居塞外，三伏却絺葛。",
      "婴稚食兼簋，相较实裕绰。",
      "所愧兄弟亲，不往共饥渴。",
      "急难莫相恤，万里悲契阔。",
      "子昔母深怜，宁忍罹此酷。",
      "向来惟疾忧，谅不隔冥漠。",
      "勿戚在天灵，保身防郁阏。",
      "我素持金经，生心无住著。",
      "虽云妄塞悲，聊复资解脱。",
      "愿子此回向，一解生死缚。"
    ]
  },
  {
    "id": "adcfe4db00046a5587d96a1a9ec39649",
    "title": "夜起看牵牛花寒气冻然不可久立慨然有作",
    "authorName": "陈曾寿",
    "authorId": "adcfe4db00046a55dc5d637e36ac8e55",
    "dynasty": "清",
    "content": [
      "太白耿残辉，孤月隐云端。",
      "鸡声四野起，独袂一何寒。",
      "蟋蟀动微吟，欲咽意已阑。",
      "一身馀死灰，块影依栏干。",
      "苍茫万古去，逝者孰控抟。",
      "人道既永息，何者为坤乾。",
      "还归入室坐，孤花对汍澜。"
    ]
  },
  {
    "id": "adcfe4db00046a5587d96a1a8a617375",
    "title": "夜起看牵牛花寒气冻然不可久立慨然有作",
    "authorName": "陈曾寿",
    "authorId": "adcfe4db00046a55dc5d637e36ac8e55",
    "dynasty": "清",
    "content": [
      "窜身万馀里，腐心三十秋。",
      "毕竟何所得，闲卉相绸缪。",
      "虩虩震往来，六合成一丘。",
      "魂断故山垄，目极滔天流。",
      "非族心必异，况为枭鸺鹠。",
      "但求隆二伯，不问党与雠。",
      "我今复异此，厄甚刘并州。"
    ]
  },
  {
    "id": "adcfe4db00046a551c7f500b29952534",
    "title": "咏怀二首",
    "authorName": "陈曾寿",
    "authorId": "adcfe4db00046a55dc5d637e36ac8e55",
    "dynasty": "清",
    "content": [
      "汉高歌大风，雄气云飞扬。",
      "武帝塞瓠子，放歌亦苍凉。",
      "高欢攻玉壁，士卒多死丧。",
      "势穷解围去，悲感涕泗滂。",
      "斛律敕勒歌，声情何慨慷。",
      "千古绝妙词，风低见牛羊。",
      "古来枭杰士，成败皆非常。",
      "奄奄无生气，蜍志诚可伤。"
    ]
  },
  {
    "id": "adcfe4db00046a551c7f500b5e792f52",
    "title": "咏怀二首",
    "authorName": "陈曾寿",
    "authorId": "adcfe4db00046a55dc5d637e36ac8e55",
    "dynasty": "清",
    "content": [
      "宇文夺西魏，实惟割据才。",
      "邂逅得令绰，专任无疑猜。",
      "不幸弃中道，雄图遂不谐。",
      "治丧崇俭素，恐与夙志乖。",
      "惟君知我意，惟君知我怀。",
      "送葬申一言，失声声已哀。",
      "偏局谊尚尔，大业当何哉。"
    ]
  },
  {
    "id": "adcfe4db00046a5558d59998c4ec1b81",
    "title": "伯夔挽诗三首",
    "authorName": "陈曾寿",
    "authorId": "adcfe4db00046a55dc5d637e36ac8e55",
    "dynasty": "清",
    "content": [
      "交久晚弥真，意多缘乃促。",
      "人事轻隔离，万劫不可赎。",
      "悱悱散原翁，硕果此尊宿。",
      "温燖吾与子，期约岁相续。",
      "北南会旧京，欢笑洗惨黩。",
      "颇疑天壤间，嘉会惟此独。",
      "绝续勉相保，俄惊坏梁木。",
      "苦思寻旧踪，执手同一哭。",
      "岂意旋哭君，相偪乃尔酷。",
      "残生尚未尽，生意先结束。",
      "两心闭所期，胡君遂瞑目。"
    ]
  },
  {
    "id": "adcfe4db00046a5558d599984bfcff1d",
    "title": "伯夔挽诗三首",
    "authorName": "陈曾寿",
    "authorId": "adcfe4db00046a55dc5d637e36ac8e55",
    "dynasty": "清",
    "content": [
      "贤豪昔辟地，德星聚海角。",
      "创局古所无，十年风扫箨。",
      "维子守师传，斯文有付托。",
      "同心得二三，濡呴不寂寞。",
      "飞书邀我南，频繁情意悫。",
      "昔负彊村翁，今复爽子约。",
      "温温旧游地，寤寐馀作恶。",
      "方知少一人，世味成淡薄。",
      "踽踽任与梅，书问泪同落。"
    ]
  },
  {
    "id": "adcfe4db00046a5558d5999869518adc",
    "title": "伯夔挽诗三首",
    "authorName": "陈曾寿",
    "authorId": "adcfe4db00046a55dc5d637e36ac8e55",
    "dynasty": "清",
    "content": [
      "糊口念予季，狷介少往还。",
      "课馀独诣君，时倚破萧闲。",
      "书来屡告我，缓急最相关。",
      "今无谈走处，何以开心颜。",
      "维君笃天性，无间昆弟言。",
      "至情结友生，回思逾成妍。",
      "殷勤特予厚，旷世垂恩缘。",
      "千秋身后事，寂寞谁为传。"
    ]
  },
  {
    "id": "adcfe4db00046a551586292490177816",
    "title": "哭巽女二首",
    "authorName": "陈曾寿",
    "authorId": "adcfe4db00046a55dc5d637e36ac8e55",
    "dynasty": "清",
    "content": [
      "深负罔极恩，仰事多疏略。",
      "所报在其天，孝女乃见夺。",
      "维汝秉至性，婉娈同稚弱。",
      "含意难自伸，深爱予独觉。",
      "产艰婴痼疾，摧损备酷虐。",
      "千辛赎命回，十载一线活。",
      "失母尤夐夐，相依命相托。",
      "孰云休戚共，转瞬生死各。",
      "所愧予昏惘，诊救缓医药。",
      "奄忽呼吸间，安然睡犹著。",
      "残生留深憾，衔疚入冥漠。"
    ]
  },
  {
    "id": "adcfe4db00046a5515862924b78d5828",
    "title": "哭巽女二首",
    "authorName": "陈曾寿",
    "authorId": "adcfe4db00046a55dc5d637e36ac8e55",
    "dynasty": "清",
    "content": [
      "昔汝襁褓时，最为大父怜。",
      "挈眷予北征，亲抱临舆箯。",
      "情景犹昨日，回忆何凄酸。",
      "长成适外家，吾母意所欢。",
      "俜伶拜辞祖，泪下如涌泉。",
      "相视惨至骨，尽室皆潸然。",
      "汝婿称谨厚，众雏亦娟联。",
      "福报岂云薄，绝少开容颜。",
      "神伤丧乱际，胆破畏途边。",
      "诸孙怜幼痴，号泣环我前。",
      "人生岂有此，老泪为枯乾。"
    ]
  },
  {
    "id": "adcfe4db00046a558a70d098c99b618b",
    "title": "张坚白用欧公聚星堂雪诗韵寄赠即和",
    "authorName": "陈曾寿",
    "authorId": "adcfe4db00046a55dc5d637e36ac8e55",
    "dynasty": "清",
    "content": [
      "人生休羡后凋叶，满蚀虫痕战冰雪。",
      "悲凉一往谁与论，相逼四山径路绝。",
      "早空诸缘逢善识，微言太息心为折。",
      "但愁春梦尚留痕，安得残痕随念灭。",
      "廿年回向入初地，世界微麈同电掣。",
      "偶观玉戏得心清，无复空花生眼缬。",
      "弥天哀愤閟幽隐，矫饰知君曾不屑。",
      "居奇铸错那可追，半燄残缸真一瞥。",
      "解事难得了了人，邂逅开尊饼宜说。",
      "惟馀结习尚微吟，刻画终难钝心铁。"
    ]
  },
  {
    "id": "adcfe4db00046a5538f3e6f4f16dcee5",
    "title": "年来了无诗兴不成一字夜读东坡海外诗若有所会率成四首",
    "authorName": "陈曾寿",
    "authorId": "adcfe4db00046a55dc5d637e36ac8e55",
    "dynasty": "清",
    "content": [
      "灰忍迫老衰，奇穷一字悭。",
      "夜读过岭集，诗意忽我还。",
      "问诗在何所，百端了无关。",
      "非内亦非外，亦不在中间。",
      "越女论剑术，破秘只一言。",
      "忽然而得之，绝境安所传。"
    ]
  },
  {
    "id": "adcfe4db00046a5538f3e6f44d0bf759",
    "title": "年来了无诗兴不成一字夜读东坡海外诗若有所会率成四首",
    "authorName": "陈曾寿",
    "authorId": "adcfe4db00046a55dc5d637e36ac8e55",
    "dynasty": "清",
    "content": [
      "平生学为诗，辛勤径难开。",
      "中间一转关，乃自焦山回。",
      "闺阁失软暖，初未昧去来。",
      "残照此江山，霜钟入江雷。",
      "此境永不灭，不记人世推。"
    ]
  },
  {
    "id": "adcfe4db00046a5538f3e6f472af2384",
    "title": "年来了无诗兴不成一字夜读东坡海外诗若有所会率成四首",
    "authorName": "陈曾寿",
    "authorId": "adcfe4db00046a55dc5d637e36ac8e55",
    "dynasty": "清",
    "content": [
      "德山事龙潭，积久无所得。",
      "一夕侍师坐，告退阻径黑。",
      "师为具火捻，欣喜遂来接。",
      "愕然出不意，到手忽吹灭。",
      "惊悟乃下拜，初获善知识。",
      "自此行天下，不疑老僧舌。",
      "我于禅机锋，如以水投石。",
      "惟此一公案，懔懔箭锋直。"
    ]
  },
  {
    "id": "adcfe4db00046a5538f3e6f4b79e4874",
    "title": "年来了无诗兴不成一字夜读东坡海外诗若有所会率成四首",
    "authorName": "陈曾寿",
    "authorId": "adcfe4db00046a55dc5d637e36ac8e55",
    "dynasty": "清",
    "content": [
      "至持非以手，至行非以走。",
      "如何吾儒事，冰渊全所受。",
      "逍遥意悲凉，行歌伤孔叟。",
      "出为一大事，宁复期速朽。",
      "患身属有私，践形庶无负。",
      "何能时去来，由我屈伸肘。"
    ]
  },
  {
    "id": "adcfe4db00046a555550e506d6961ed8",
    "title": "感怀",
    "authorName": "陈曾寿",
    "authorId": "adcfe4db00046a55dc5d637e36ac8e55",
    "dynasty": "清",
    "content": [
      "晨寤室幽幽，稍见日影侵。",
      "万物未入眼，千忧已入心。",
      "我琴忧为轸，我剑恨为镡。",
      "广陵既绝响，荆高不可寻。"
    ]
  },
  {
    "id": "adcfe4db00046a555550e506e9354f7c",
    "title": "感怀",
    "authorName": "陈曾寿",
    "authorId": "adcfe4db00046a55dc5d637e36ac8e55",
    "dynasty": "清",
    "content": [
      "魑罔未为灾，乌堇未为毒。",
      "乌堇尚可解，魑罔尚可逐。",
      "我无箕文德，明夷入左腹。",
      "斯人乐久生，嗣祖诚为福。"
    ]
  },
  {
    "id": "adcfe4db00046a555550e5064fefa4e6",
    "title": "感怀",
    "authorName": "陈曾寿",
    "authorId": "adcfe4db00046a55dc5d637e36ac8e55",
    "dynasty": "清",
    "content": [
      "我佛有至言，烦恼即菩提。",
      "我非此境界，窃谓佛见欺。",
      "颇疑顽钝者，受用佛与齐。",
      "愿得安心方，期不到死迷。"
    ]
  },
  {
    "id": "adcfe4db00046a555550e506bcaa1c89",
    "title": "感怀",
    "authorName": "陈曾寿",
    "authorId": "adcfe4db00046a55dc5d637e36ac8e55",
    "dynasty": "清",
    "content": [
      "日难具两粥，有弟羁天南。",
      "我今颇丰腴，有时味不甘。",
      "丧心莫此甚，高语宁勿惭。",
      "躬行未有得，圣语良非谦。"
    ]
  },
  {
    "id": "adcfe4db00046a555550e506ffe0ba70",
    "title": "感怀",
    "authorName": "陈曾寿",
    "authorId": "adcfe4db00046a55dc5d637e36ac8e55",
    "dynasty": "清",
    "content": [
      "阿龙富天机，琐玩皆精致。",
      "茹苦有至甘，淡处能得意。",
      "奈何醲春怀，酷入冰雪气。",
      "区区不汝容，何与苍天事。"
    ]
  },
  {
    "id": "adcfe4db00046a555550e506fda622bc",
    "title": "感怀",
    "authorName": "陈曾寿",
    "authorId": "adcfe4db00046a55dc5d637e36ac8e55",
    "dynasty": "清",
    "content": [
      "午君幼禀弱，积健为豪雄。",
      "蹇途无窘步，第一能固穷。",
      "早完向禽愿，弥勒一龛同。",
      "何似庞居士，偕妇证莲宗。"
    ]
  },
  {
    "id": "adcfe4db00046a555550e506d315e47f",
    "title": "感怀",
    "authorName": "陈曾寿",
    "authorId": "adcfe4db00046a55dc5d637e36ac8e55",
    "dynasty": "清",
    "content": [
      "觉子癖灵药，刚制良可贺。",
      "但愁茶烟馀，寂寂无客过。",
      "寅君繁食指，日日忧寒饿。",
      "送穷具舟车，反揖仍上座。"
    ]
  },
  {
    "id": "adcfe4db00046a555550e506bc1d8279",
    "title": "感怀",
    "authorName": "陈曾寿",
    "authorId": "adcfe4db00046a55dc5d637e36ac8e55",
    "dynasty": "清",
    "content": [
      "馀潜两弱弟，异母早失鞠。",
      "为馀强择妇，客死殉反目。",
      "潜也逃督教，一去迷行躅。",
      "径情行直遂，贻悔不可赎。"
    ]
  },
  {
    "id": "adcfe4db00046a555550e506183744f3",
    "title": "感怀",
    "authorName": "陈曾寿",
    "authorId": "adcfe4db00046a55dc5d637e36ac8e55",
    "dynasty": "清",
    "content": [
      "老去万端空，赖存兄弟乐。",
      "移心入枯枰，暂得破寂寞。",
      "胜负事小小，几人悟死活。",
      "分当推枰起，全局覆一著。"
    ]
  },
  {
    "id": "adcfe4db00046a555550e5063ce2d53b",
    "title": "感怀",
    "authorName": "陈曾寿",
    "authorId": "adcfe4db00046a55dc5d637e36ac8e55",
    "dynasty": "清",
    "content": [
      "今日如昨日，今生悟来生。",
      "当前不努力，宛转无留停。",
      "人生实苦相，何所逃天刑。",
      "吁嗟此道场，古德未曾经。"
    ]
  },
  {
    "id": "adcfe4db00046a55961deedc1dd111f5",
    "title": "询先七弟虑予以忧致病数来书问诗以答之",
    "authorName": "陈曾寿",
    "authorId": "adcfe4db00046a55dc5d637e36ac8e55",
    "dynasty": "清",
    "content": [
      "予季分我忧，书来甚频数。",
      "书中无他言，所虑眠食恶。",
      "自云忧患馀，生趣天已剥。",
      "但期晚相见，万事皆可略。",
      "寥寥天壤间，惟馀兄弟乐。",
      "我虽履坎陷，未敢趋摧落。",
      "尚思勇补过，迸出世网缚。",
      "何时边塞尘，洗以春江酌。",
      "收泪乾后土，一笑万金药。"
    ]
  },
  {
    "id": "adcfe4db00046a556335f25a3d8e6c05",
    "title": "近畿久旱奇热昨夕快雨喜赋",
    "authorName": "陈曾寿",
    "authorId": "adcfe4db00046a55dc5d637e36ac8e55",
    "dynasty": "清",
    "content": [
      "好雨救焚如，喜极忘美睡。",
      "徘徊湿阶上，俯仰回物态。",
      "惨惨就枯叶，已分死憔悴。",
      "感兹一溉恩，翻冱经天泪。"
    ]
  },
  {
    "id": "adcfe4db00046a55d1508eeb38897cb0",
    "title": "一字可",
    "authorName": "陈曾寿",
    "authorId": "adcfe4db00046a55dc5d637e36ac8e55",
    "dynasty": "清",
    "content": [
      "吾今羡卫侯，寡人但与祭。",
      "惊心一字可，血髓腥天地。"
    ]
  },
  {
    "id": "adcfe4db00046a550e851777bfa3ea16",
    "title": "题什公传是楼著书图",
    "authorName": "陈曾寿",
    "authorId": "adcfe4db00046a55dc5d637e36ac8e55",
    "dynasty": "清",
    "content": [
      "穷儒志名山，策士竞囊智。",
      "大云复何心，舒卷非异致。",
      "遘遇有至难，忘身任宏济。",
      "尧夫论新法，仁言深可味。",
      "愿力空铁围，梦中行佛事。",
      "接人熙怡颜，注海大悲泪。",
      "行有不求谅，言有不尽意。",
      "此心无所生，生心唯一是。"
    ]
  },
  {
    "id": "adcfe4db00046a55012fea59b110a842",
    "title": "自来官京朝者皆居宣武门外屋宇湫隘依然寒士家风所谓南城士大夫也国变后王侯第宅皆易新主速化者率居东西内城然盛衰不常倏焉灭迹予因病请急来京僦居景山下盖有不胜今昔之感者爰成长句一首",
    "authorName": "陈曾寿",
    "authorId": "adcfe4db00046a55dc5d637e36ac8e55",
    "dynasty": "清",
    "content": [
      "宣南士夫迹已扫，内城暴贵多朱门。",
      "苓通更帝局翻覆，朝来夕窜今几存。",
      "飘摇风雨野鸟入，啄食遗子声暗吞。",
      "我去旧京三十载，江海回首愁高阍。",
      "晚落穷边啮冰雪，养疴移地蒙天恩。",
      "今来僦居到城北，街市冷落如荒村。",
      "宫墙临道耿疏木，萧萧脱叶相追奔。",
      "景山崇隆俨华盖，五亭耸出高棱尊。",
      "光景苍凉暮气合，颓阳挂树凄心魂。",
      "龙霄金丽忽我隔，天留此地销黄昏。",
      "沉沉一抹影倦目，春明旧梦难重温。",
      "繁冤苦恨不可诉，付与万古残鸦痕。"
    ]
  },
  {
    "id": "adcfe4db00046a5535cab228b50e0646",
    "title": "杂诗",
    "authorName": "陈曾寿",
    "authorId": "adcfe4db00046a55dc5d637e36ac8e55",
    "dynasty": "清",
    "content": [
      "金铃施劫初，绮语堕泥犁。",
      "唯有一念嗔，流血丘山齐。",
      "梦游金刚窟，玉酪分一匙。",
      "不求见文殊，但愿见均提。"
    ]
  },
  {
    "id": "adcfe4db00046a55a8200c5e8710c7ad",
    "title": "余来沪居寥志楼下小室窗前隙地有双桐一桂偶为写图篱落间有蔷薇未之及也越日忽盛开病树作长句引东坡欠李琪诗故事相谑因次韵和之",
    "authorName": "陈曾寿",
    "authorId": "adcfe4db00046a55dc5d637e36ac8e55",
    "dynasty": "清",
    "content": [
      "逃劫藕孔分一廛，安巢托钵容枯禅。",
      "白头兄弟静相对，驰毂隐隐复阗阗。",
      "土室差胜袁闳陋，树屋敢儗申屠贤。",
      "排闼元龙破寂寞，豪气跌宕故依然。",
      "当窗绿阴俨入画，双桐一桂聊名轩。",
      "我别江南嗟已久，历年十六道路千。",
      "今来殷勤讨花事，海棠碧桃称极妍。",
      "篱落蔷薇亦何幸，赚君妙谑投佳篇。",
      "此花亦在绿衣列，坡老当日存公言。"
    ]
  },
  {
    "id": "adcfe4db00046a552fc80ea006e48464",
    "title": "题佩秋尊人万峰草堂图卷",
    "authorName": "陈曾寿",
    "authorId": "adcfe4db00046a55dc5d637e36ac8e55",
    "dynasty": "清",
    "content": [
      "居中甘郎潜，补外煦众父。",
      "大云本无心，舒卷任天予。",
      "万峰一草堂，魂梦亲岣嵝。",
      "惟馀宿昔悰，依然守故处。",
      "神理存奥幽，名德照区宇。",
      "抱图感楹书，有子能踵武。"
    ]
  },
  {
    "id": "adcfe4db00046a55f18f12c4cc0434b4",
    "title": "拔可病中园花欲开矣感成七言古诗一章视病树及余次韵和之",
    "authorName": "陈曾寿",
    "authorId": "adcfe4db00046a55dc5d637e36ac8e55",
    "dynasty": "清",
    "content": [
      "卧闻檐滴如糟床，侧塞冷雾迷窗光。",
      "惆怅东风已失半，雨声连夜犹未央。",
      "去年同君海棠下，明媚春姿照杯斝。",
      "今年花发诗寻医，却诵新篇倩人写。",
      "人生行乐贵勉强，东道惟君岂辞让。",
      "为报天公速放晴，与花作图倒瓶酿。"
    ]
  },
  {
    "id": "adcfe4db00046a5517f4cadfd66d2949",
    "title": "诵洛寄诗五章述近游却寄一首",
    "authorName": "陈曾寿",
    "authorId": "adcfe4db00046a55dc5d637e36ac8e55",
    "dynasty": "清",
    "content": [
      "向来山水好，得友相发挥。",
      "岂惟丘壑恋，实赖丽泽资。",
      "昔同陈朱俞，探胜穷幽巇。",
      "自从诸老尽，山缘遂乖离。",
      "穷北二十年，冰雪亲孤羁。",
      "近兹始落南，耆旧无一遗。",
      "平生袁蘉庵，宿草空离披。",
      "四海一病树，运穷两值宜。",
      "婉娈死相保，此意良足唏。",
      "因友求贤豪，欧情见乎辞。",
      "气类贵相似，黄语尤可思。",
      "诵洛湖海人，偕来仰嵚崎。",
      "意气倾一世，健笔起予衰。",
      "邀作白下游，胜侣相提携。",
      "渊渊辟疆老，宿学今总持。",
      "酒边说散翁，其味同醇醨。",
      "蕴藉王新令，腰腹副浩弥。",
      "灵均有至言，乐莫乐新知。",
      "我心久寒灰，晚复见此奇。",
      "神伤旧游地，人亡屋已夷。",
      "风景曾不殊，往迹杳难追。",
      "莫愁略荒凉，聊胜玄武嬉。",
      "残僧扫叶楼，好风快一吹。",
      "鸡鸣豁蒙蔽，题榜虚南皮。",
      "灵谷爱幽深，所惜触目非。",
      "足涉相柳土，目眯林希碑。",
      "都人游冶地，殷盈富裙綦。",
      "应为山鸟怪，见此亡国累。",
      "虽止十日留，逢辰非预期。",
      "欧黄两生日，兴起百世师。",
      "神清现洞府，六一天人姿。",
      "娉婷证男果，宿命金华移。",
      "了了明去来，前贤安可希。",
      "且吟英妙作，一洗陵谷悲。"
    ]
  },
  {
    "id": "adcfe4db00046a55c2a4f9092834a959",
    "title": "前夕梦见三松奇绝纪之以诗",
    "authorName": "陈曾寿",
    "authorId": "adcfe4db00046a55dc5d637e36ac8e55",
    "dynasty": "清",
    "content": [
      "平生爱松性所独，天骨异众涛声凉。",
      "西山戒坛西天目，郁勃胸臆不可忘。",
      "羁栖游踪久不到，夜梦见之非杳茫。",
      "三松侠倚各异态，奇肆淩厉势莫当。",
      "精神迥出天地外，六合虽大疑相妨。",
      "喜心翻倒转愁虑，他时远适难移将。",
      "挟山超海真幻念，却立抚视空彷徨。",
      "乃知胜赏皆物累，生心有住非真刚。",
      "安得精气迸为一，逍遥世外齐久长。"
    ]
  },
  {
    "id": "adcfe4db00046a5513fef2064f897397",
    "title": "陆虚斋乞题读无用书斋图",
    "authorName": "陈曾寿",
    "authorId": "adcfe4db00046a55dc5d637e36ac8e55",
    "dynasty": "清",
    "content": [
      "诗书诚浩博，为益视所受。",
      "达者游高明，昧者拾秕垢。",
      "世人所营营，不出名利薮。",
      "有用反为累，自缚等枷扭。",
      "虚斋静者徒，文史列左右。",
      "寄情在物外，与世异趋走。",
      "耽画虽性癖，徒艺轻时手。",
      "所重士夫气，韵胜传不朽。",
      "谓读无用书，心得益深厚。",
      "如宅有林泉，如壁有户牖。",
      "老氏示微言，当无用乃有。"
    ]
  },
  {
    "id": "adcfe4db00046a55d499ec1ee8fc0566",
    "title": "梧叶满阶慨然有作",
    "authorName": "陈曾寿",
    "authorId": "adcfe4db00046a55dc5d637e36ac8e55",
    "dynasty": "清",
    "content": [
      "坐对梧桐小窗下，亭亭两树淩高檐。",
      "浓阴张夏已成就，飘阶黄叶纷遪𧽼。",
      "我来此世竟何益，悠忽待死犹未甘。",
      "夜梦常在帝左右，荒远纣绝谁能探。",
      "醒来凄酸馀惝恍，孰可与语舌若钳。",
      "万回神足殊可羡，犍连废体佛莫参。",
      "孤注一掷铸大错，逝者地下应怀惭。",
      "朝看暮唏愧此树，弥天孤愤何由芟。"
    ]
  },
  {
    "id": "adcfe4db00046a5546e2531a300e5936",
    "title": "慈护属题洗儿图",
    "authorName": "陈曾寿",
    "authorId": "adcfe4db00046a55dc5d637e36ac8e55",
    "dynasty": "清",
    "content": [
      "昔闻我师官京曹，盘餍苜蓿衣缊袍。",
      "珠巢街南数间屋，索租人至常喧嚣。",
      "时鲜上市风味美，竭力堂上奉甘旨。",
      "退食作画披小纸，丘壑绝胜慈颜喜。",
      "飞腾暮景投时艰，春晖已邈难追攀。",
      "白头祭拜尚朝服，爇香在几戚在颜。",
      "我时肃观生感叹，七十犹慕今罕见。",
      "奕世清德旧家风，遗泽绵延传祖砚。",
      "深根固蒂枝叶荣，重阶兰玉诧宁馨。",
      "作图洗儿志家庆，报本裕昆后先映。"
    ]
  },
  {
    "id": "adcfe4db00046a5509bee5bab3bbff71",
    "title": "东坡生日墨巢约看梅坐中蔬畦十馀年不见矣别后书来谓此会不可无诗漫为长句",
    "authorName": "陈曾寿",
    "authorId": "adcfe4db00046a55dc5d637e36ac8e55",
    "dynasty": "清",
    "content": [
      "我羁辽东逾十年，梦远梅花空缱绻。",
      "去年始作鹤南飞，一树墨巢院中见。",
      "我时扶病苦瑟缩，绰约只许隔窗看。",
      "皂帽梅花树下僧，主人佳句众所赞。",
      "今年花下坐晴日，小萼破红才及半。",
      "恰与东坡作生日，久别故人欣觌面。",
      "当年健者今白须，念乱何言馀慨叹。",
      "胜赏何似松风亭，君督作诗纪嘉宴。",
      "黄徐岭海沦战尘，苍狗白衣纷变幻。",
      "且看竹外一枝斜，莫待江头春欲暗。"
    ]
  },
  {
    "id": "adcfe4db00046a55a1470acd431377bd",
    "title": "戊子除夕感述",
    "authorName": "陈曾寿",
    "authorId": "adcfe4db00046a55dc5d637e36ac8e55",
    "dynasty": "清",
    "content": [
      "维昔壬申冬，倭难发津沽。",
      "避地劳我皇，旅顺荒海隅。",
      "小臣奉召往，预为赁楼居。",
      "床几逮匕箸，凡百备所须。",
      "浮海赴行在，时已逼岁除。",
      "黑夜犯冰雪，下车风裂肤。",
      "求钥启居户，乞水叩邻闾。",
      "须臾中使来，■盘兼挈壶。",
      "温暖回冷室，薪炭殷洪炉。",
      "随行表侄伟，分榻拥毡毹。",
      "遥闻箫鼓声，涛风杂啸呼。",
      "播荡万端集，意气仍发舒。",
      "明发趋朝正，赐食饫天厨。",
      "筵前拜殊恩，报称惭微躯。",
      "帝谓患难际，义与兄弟俱。",
      "惶恐首至地，肝脑岂足涂。",
      "维时丰镐民，旦夕望来苏。",
      "强邻假名义，胁诱张笼笯。",
      "我皇拒不纳，明志降手书。",
      "凛凛十二条，正义折诡图。",
      "使者匿不出，仓卒迫乘舆。",
      "二月临长春，国号易曼殊。",
      "百官内外杂，非族据要枢。",
      "迭望而迭食，非马亦非驴。",
      "朋分后胜金，卖国甘为奴。",
      "越宿我潜去，密疏明区区。",
      "帝曰成汝志，内帑仍颁诸。",
      "其年改官制，局设内廷初。",
      "职司奉陵庙，择人及庸愚。",
      "帝谓予家事，与国实分疏。",
      "义有不敢辞，黾勉策骀驽。",
      "福陵气葱郁，乔木万万株。",
      "皇产有三川，林矿实上腴。",
      "生心肆攘夺，严绝誓不渝。",
      "撄怒讽使去，翻然还故都。",
      "芦沟事变起，倭患十载馀。",
      "诸弟隔南天，尺寸不可逾。",
      "今夕复何夕，聚族忘艰虞。",
      "梅花照杯酒，博塞为欢娱。",
      "旧交馀二三，沫湿相岣濡。",
      "至尊尚蒙尘，穆驾无回车。",
      "末由尽臣力，聊得申友于。",
      "回思旅顺时，遭际千载无。",
      "人生苦难全，甘苦纷荠荼。",
      "自从决藩篱，流丸转瓯臾。",
      "孑遗沟壑尽，诛求骨髓枯。",
      "驱之等犬豕，践之如土苴。",
      "毒螫去蛇蝎，猛噬来貙貐。",
      "滔天非一族，神州竟沦胥。",
      "出户望北辰，万里阴云铺。",
      "长夜何时旦，披写长欷歔。"
    ]
  },
  {
    "id": "adcfe4db00046a551ba597a66e7f7e6f",
    "title": "冬至前一日在朱棣卿先生斋中见白菊一种微带雪青色高秀绝伦索酒赏之",
    "authorName": "陈曾寿",
    "authorId": "adcfe4db00046a55dc5d637e36ac8e55",
    "dynasty": "清",
    "content": [
      "岁晚芳残久寂寞，意外还看三四花。",
      "不知秋秾何意思，故开白雪回青霞。",
      "孤标遗世谁见得，却为主情难自惜。",
      "频泻深杯醉不辞，爱汝后时能独立。",
      "我馀旧梦堕空漫，绝好花愁仔细看。",
      "饮罢闲情无住著，扁舟一往水波寒。"
    ]
  },
  {
    "id": "adcfe4db00046a55ef29071bc9064044",
    "title": "同马卓群至龙井",
    "authorName": "陈曾寿",
    "authorId": "adcfe4db00046a55dc5d637e36ac8e55",
    "dynasty": "清",
    "content": [
      "携伴行山不辞远，薄云作暝迷高暾。",
      "才逾风篁秋景绝，绛霞一抹霜林屯。",
      "御巡蹬道尚完好，荒榛故础知山门。",
      "径转斜垣绕佛阁，杂花罗列明秋轩。",
      "老僧煎泉自提挈，妙谙茗事相评论。",
      "更出新藏压山产，香沁荷露何清黁。",
      "为言珍璧不自享，拜月一荐嫦娥尊。",
      "咽服清虚三洗髓，神虑皎皎无由浑。",
      "还穿竹径步荦确，湖光远漏如池盆。",
      "曲流碧玉荇萦拂，老柳红浸珊瑚根。",
      "湫澄龙去绝变化，残妆倒镜秋棠魂。",
      "我行违世更患难，耽此偶作忘朝昏。",
      "天风泠泠度声赖，妙意有在当谁言。"
    ]
  },
  {
    "id": "adcfe4db00046a555c298340e30c8785",
    "title": "十一夜月",
    "authorName": "陈曾寿",
    "authorId": "adcfe4db00046a55dc5d637e36ac8e55",
    "dynasty": "清",
    "content": [
      "夹湖枕一阁，梦寐荷花香。",
      "水明自生夜，非月非曙光。",
      "连林受风籁，迥若天琴张。",
      "澄宇忽萧瑟，古悲起傍徨。",
      "我魂招未归，钟声一何凉。"
    ]
  },
  {
    "id": "adcfe4db00046a55013eeef7b36f64e7",
    "title": "治芗见人和韵诗偶成七古一首即次其韵",
    "authorName": "陈曾寿",
    "authorId": "adcfe4db00046a55dc5d637e36ac8e55",
    "dynasty": "清",
    "content": [
      "赵帜忽易汉赤帜，壁垒一新程不识。",
      "指挥市人无不可，妙腕惟见东坡集。",
      "抗手涪翁屹两雄，降受坚城提一律。",
      "后来邯郸强学步，何异鸡凤同一食。",
      "东坡浩浩万斛泉，出不择地何待汲。",
      "山谷禅悟妙机锋，尽吸西江谁与敌。",
      "天资学力两绝顶，元非空腔非典实。",
      "难者易之易者难，人不踬山或踬垤。",
      "虚者实之实者虚，倾盖交欢遇眉睫。",
      "惟君大将建旗鼓，沙场百战饱经历。",
      "注坡蓦涧履平地，百金战马老行列。",
      "即今敛手卷波澜，白发谁珍遂良帖。",
      "笑我索然成老翁，琐琐袜线酬诗筒。",
      "文章狗监关际会，坐论天下谁英雄。",
      "儒冠竟溺亦良幸，惟愿吾皇歌大风。"
    ]
  },
  {
    "id": "adcfe4db00046a553e72c55008740fa7",
    "title": "再次前韵和治芗",
    "authorName": "陈曾寿",
    "authorId": "adcfe4db00046a55dc5d637e36ac8e55",
    "dynasty": "清",
    "content": [
      "背嵬之军顺昌帜，先声夺人畴不识。不数永嘉八面锋，合撰会昌一品集。",
      "天生橡笔擅高文，自织锦机精句律。大才从来难为用，心恻寒泉渫不食。",
      "徽之诗句上屏风，玉局恩知超荐汲。戴花尧叟生马羡，润笔岐公非蔡敌。",
      "向来异数券昌期，岂独流传佳故实。哀今云和奏聋俗，强同河潦齐泰垤。",
      "纷纷蝼蚁容苦心，扰扰蝇蚊营近睫。漫拟骨相等处翻，敢望赓扬同庆历。",
      "往时亦逢伯乐顾，让出头地妒同列。即今摧眉捧腹员，雕丧骝骅双耳帖。",
      "诚不如归去偕袅翁，对饮村酒开鱼筒。洗耳不知水冷暖，眯目谁辨乌雌雄。",
      "胡为沉吟自局促，对面故人牛马风。"
    ]
  },
  {
    "id": "adcfe4db00046a55fabb6962249e562f",
    "title": "三叠和治芗",
    "authorName": "陈曾寿",
    "authorId": "adcfe4db00046a55dc5d637e36ac8e55",
    "dynasty": "清",
    "content": [
      "我倦词坛久偃帜，尤羡老兵字不识。",
      "姓名粗记端可休，胡为浪使百忧集。",
      "东坡洗心皈佛祖，金华牧羊严戒律。",
      "鼠肝虫臂任自为，明月清风堪共食。",
      "我生学道深苦晚，抱瓮因循才一汲。",
      "乖崖平生傅青州，剧谈连夜世无敌。",
      "人生百年须臾耳，取贵当前意真实。",
      "天衢荡荡掉臂行，何至崎岖穿蚁垤。",
      "千秋端有真富贵，难与蚊虻争目睫。",
      "三年集寥忘苦辛，赖有同心共尝历。",
      "城南联句风不远，吟鼎侯刘肩可列。",
      "梦中还续帝京篇，大念全灰王略帖。",
      "不须贳酒烦邻翁，醇醪醉我逾郫筒。",
      "永兴秘书可行带，休期不老真豪雄。",
      "春深冰泮未迟暮，且待桃李一再风。"
    ]
  },
  {
    "id": "adcfe4db00046a557d51341f327753e7",
    "title": "题涛贝勒画马",
    "authorName": "陈曾寿",
    "authorId": "adcfe4db00046a55dc5d637e36ac8e55",
    "dynasty": "清",
    "content": [
      "贤王天授仁且武，尤精骑射世莫当。",
      "曾使天骄识麟凤，指挥哮虎如群羊。",
      "亲提禁旅劳训练，风雨黑夜常严装。",
      "志存杀贼孰尼止，坐使祸水滔天狂。",
      "惜哉坐骑千里足，报主不得临沙场。",
      "空怜峥嵘入图画，毛骨凛凛神轩昂。",
      "屏幛光辉世争宝，流传万匹皆腾骧。",
      "惟此神骏一敌万，鸽青铁象差颉颃。",
      "贤王丹青特馀寄，志大心小深韬藏。",
      "何时投笔佐吾主，扫清六合驱天狼。"
    ]
  },
  {
    "id": "adcfe4db00046a55b714696073b04bf5",
    "title": "次韵治芗观落日诗",
    "authorName": "陈曾寿",
    "authorId": "adcfe4db00046a55dc5d637e36ac8e55",
    "dynasty": "清",
    "content": [
      "城居日高眠，奇景误朝绮。",
      "趋曹晚回车，长对西山紫。",
      "一日复一日，冥行不知止。",
      "昼阅尘世容，暮浴大海水。",
      "宁知孤根悲，磨旋一蚁子。",
      "快倚阁东西，魂归堕乡里。",
      "我闻十日出，大千岌崩圮。",
      "争斗无时休，中天失旖旎。",
      "谁来一矢加，㸌落不可底。",
      "万象沉中宵，颠倒孤枕倚。",
      "披衣鸡忽鸣，苍莽寸心里。"
    ]
  },
  {
    "id": "adcfe4db00046a55b7146960aff5e83e",
    "title": "次韵治芗观落日诗",
    "authorName": "陈曾寿",
    "authorId": "adcfe4db00046a55dc5d637e36ac8e55",
    "dynasty": "清",
    "content": [
      "我昔入海天，落日散奇绮。",
      "碧浪喷千花，六合横一紫。",
      "须臾寒云吞，欲系不可止。",
      "使我太古心，投入太古水。",
      "苍茫无垠悲，同舟对徐子。",
      "维时岁在戊，衔冤去帝里。",
      "回望天路昏，真疑地维圮。",
      "狡狯弄群阴，幻出千旖旎。",
      "哀哉九重圜，翻作覆盆底。",
      "故人就青山，绝景空徙倚。",
      "天风撼梦醒，惝恍十年里。"
    ]
  },
  {
    "id": "adcfe4db00046a55b71469603c0054f2",
    "title": "次韵治芗观落日诗",
    "authorName": "陈曾寿",
    "authorId": "adcfe4db00046a55dc5d637e36ac8e55",
    "dynasty": "清",
    "content": [
      "江山第一区，夕阳万古绮。",
      "云水合空明，晃漾千翠紫。",
      "胜游忆焦山，拾级绝巇止。",
      "明霞开镜奁，秋潋桃花水。",
      "楼台拥烟鬟，金碧射眸子。",
      "天人纱縠裳，舒卷一千里。",
      "影澄孤塔双，波折连樯圮。",
      "六朝烟雨愁，一霎春旖旎。",
      "欲以色幻真，持问天眼底。",
      "安得身一龛，危栏寄孤倚。",
      "寂摄诸界天，永住残照里。"
    ]
  },
  {
    "id": "adcfe4db00046a55b7146960bf9fcfc7",
    "title": "次韵治芗观落日诗",
    "authorName": "陈曾寿",
    "authorId": "adcfe4db00046a55dc5d637e36ac8e55",
    "dynasty": "清",
    "content": [
      "盈仄拘墟言，贞明有常绮。",
      "下界气空蒙，回光生暮紫。",
      "孤行青冥中，风雷旋不止。",
      "呼吸万星躔，如海纳众水。",
      "何者为坤舆，微尘一黑子。",
      "燕蝙晨暝争，得失岂计里。",
      "志士惜景光，愚人忧覆圮。",
      "悲观感苍凉，愉玩爱旖旎。",
      "庶人旦暮业，姝暧明窗底。",
      "迷阳复迷阳，柴立将何倚。",
      "安能造天游，六凿通表里。"
    ]
  },
  {
    "id": "adcfe4db00046a55b7146960b18600d4",
    "title": "次韵治芗观落日诗",
    "authorName": "陈曾寿",
    "authorId": "adcfe4db00046a55dc5d637e36ac8e55",
    "dynasty": "清",
    "content": [
      "太行何高高，尘寰失秀绮。",
      "我数乘飞车，侧度千岭紫。",
      "闻君观落日，立马井关止。",
      "独凭天下脊，俯视衣带水。",
      "一线走金蛇，绝倒龙门子。",
      "天风一徘徊，回荡九万里。",
      "缬眼射寒光，太古雪不圮。",
      "云幻三两峰，全晋作旖旎。",
      "禹力不到处，金轮下无底。",
      "春寒冻不出，瑟缩西窗倚。",
      "突兀世界观，求君五字里。"
    ]
  },
  {
    "id": "adcfe4db00046a559e3d0a37e72a2f03",
    "title": "种菊同苕雪治芗作七首",
    "authorName": "陈曾寿",
    "authorId": "adcfe4db00046a55dc5d637e36ac8e55",
    "dynasty": "清",
    "content": [
      "五载长安居，真作长安人。",
      "移家城西隅，喜与二子邻。",
      "秋来种佳菊，次第评芳新。",
      "一秋无杂言，花事徒津津。",
      "怀归不得归，贫仕只益贫。",
      "得意疏篱间，味比杯中醇。"
    ]
  },
  {
    "id": "adcfe4db00046a559e3d0a371da41c47",
    "title": "种菊同苕雪治芗作七首",
    "authorName": "陈曾寿",
    "authorId": "adcfe4db00046a55dc5d637e36ac8e55",
    "dynasty": "清",
    "content": [
      "晨光发奇姿，皛日起我早。",
      "皎皎玉盘盂，亭亭众芳表。",
      "九幽郁洁意，风露白清晓。",
      "沉冥亦有秋，冷士岂枯槁。",
      "谁怀汲汲志，既晚无用好。",
      "真意不相违，弃捐何足道。"
    ]
  },
  {
    "id": "adcfe4db00046a559e3d0a3721ee8def",
    "title": "种菊同苕雪治芗作七首",
    "authorName": "陈曾寿",
    "authorId": "adcfe4db00046a55dc5d637e36ac8e55",
    "dynasty": "清",
    "content": [
      "灵均赋秋菊，终古以为期。",
      "采采见南山，淡磊渊明诗。",
      "沉吟二子作，古逸影灯帷。",
      "开门汲井阑，雪厚白玉墀。",
      "积阴竟滔天，草木其能违。",
      "但解菊中趣，虚白原芳菲。"
    ]
  },
  {
    "id": "adcfe4db00046a559e3d0a373c63b2f1",
    "title": "种菊同苕雪治芗作七首",
    "authorName": "陈曾寿",
    "authorId": "adcfe4db00046a55dc5d637e36ac8e55",
    "dynasty": "清",
    "content": [
      "皇天赋我知，平居动心魂。",
      "寒灰一念在，耿耿不能髡。",
      "朝北暮天池，何物为鹏鹍。",
      "故园一篱秋，夜梦常温温。",
      "物候万不齐，何由讯寒暄。",
      "琤然一叶脱，若减寥天痕。",
      "归墟不早计，感此大化奔。",
      "安能荷鸦嘴，退息南山根。"
    ]
  },
  {
    "id": "adcfe4db00046a559e3d0a375d88c18a",
    "title": "种菊同苕雪治芗作七首",
    "authorName": "陈曾寿",
    "authorId": "adcfe4db00046a55dc5d637e36ac8e55",
    "dynasty": "清",
    "content": [
      "春花态多方，维菊实兼之。",
      "吐纳九秋精，变化绝思惟。",
      "衣白与衣黄，洒落天人姿。",
      "入道初洗红，连娟青蛾眉。",
      "缤纷天女花，微笑难通辞。",
      "亦现庄严身，狮象千威仪。",
      "颇疑造物巧，意欲穷般倕。",
      "得非骚赋魂，搏化为此奇。",
      "世人立名字，与俗同妍媸。",
      "心省不能言，此妙无人知。"
    ]
  },
  {
    "id": "adcfe4db00046a559e3d0a370a6569ee",
    "title": "种菊同苕雪治芗作七首",
    "authorName": "陈曾寿",
    "authorId": "adcfe4db00046a55dc5d637e36ac8e55",
    "dynasty": "清",
    "content": [
      "莹骨醒寒寐，竹雪明照窗。",
      "微风振琅玕，掩冉久难降。",
      "亲炉暖宿茗，犯冰浥寒缸。",
      "冬严入秋花，清绝不可双。",
      "坐觉萧寥心，敛定还在腔。",
      "有弟尺书来，计程发龙江。",
      "皑皑雪黏天，四极绝吠厖。",
      "遥知予季念，楚梦暗兰茳。",
      "孤芳此相待，伫听幽径跫。"
    ]
  },
  {
    "id": "adcfe4db00046a559e3d0a373fb1cc36",
    "title": "种菊同苕雪治芗作七首",
    "authorName": "陈曾寿",
    "authorId": "adcfe4db00046a55dc5d637e36ac8e55",
    "dynasty": "清",
    "content": [
      "凝阴齐忧端，六合同凛冽。",
      "冰锋入瓶樽，却此霜下杰。",
      "虚壁荧四照，孤几心光结。",
      "岂关护养殊，尽性为奇节。",
      "采露忆芳晨，裛袖香未灭。",
      "微茫履时心，随序惊飘瞥。",
      "万物有成毁，愿续须臾绝。",
      "号木晚未休，催年亦何切。"
    ]
  },
  {
    "id": "adcfe4db00046a55ea0e20a8133685be",
    "title": "虚空",
    "authorName": "陈曾寿",
    "authorId": "adcfe4db00046a55dc5d637e36ac8e55",
    "dynasty": "清",
    "content": [
      "鸭子过新罗去，国师在鼻孔中。",
      "时无石巩好手，如何捉住虚空。"
    ]
  },
  {
    "id": "adcfe4db000652426db63d1bcca35adb",
    "title": "曹仁宪谨荣寿",
    "authorName": "林际华",
    "authorId": "adcfe4db00065242d1457b72d1457b72",
    "dynasty": "清",
    "content": [
      "仰思夫子最公明，空如宝鉴平如衡。",
      "鼠牙雀角化无争，五年涖淡讼庭清。",
      "不闻诅声闻祝声，歌功颂德各输情。",
      "愿期寿考享长生，余虽童子心亦倾。",
      "幸同师友把诗赓，纸尾也将署一名。"
    ]
  },
  {
    "id": "adcfe4db000991a3f09ac60419b0c628",
    "title": "答昌鹤庭",
    "authorName": "灵照",
    "authorId": "adcfe4db000991a3d1457b72d1457b72",
    "dynasty": "清",
    "content": [
      "随缘披剃礼空王，顽壳犹能自主张。",
      "我只爱尝蔬笋味，人偏疑恋蕨薇香。",
      "向生游岳从凭吊，杜老忧时念拜扬。",
      "隐显胥关天位置，世间何事苦评量。"
    ]
  },
  {
    "id": "adcfe4db000991a3f09ac604e99a2290",
    "title": "答昌鹤庭",
    "authorName": "灵照",
    "authorId": "adcfe4db000991a3d1457b72d1457b72",
    "dynasty": "清",
    "content": [
      "耻学乡贤梅市卒，懒随丹士葛仙翁。",
      "爱佳山水来名郡，称老苾刍作寓公。",
      "贪懒谋新符俗谚，度生术乏负宗风。",
      "斋鱼粥鼓还朝夕，惭与当年窃禄同。"
    ]
  },
  {
    "id": "adcfe4db000d05371afa0a0add23d243",
    "title": "送三妹回吴门",
    "authorName": "陆蕙芬",
    "authorId": "adcfe4db000d0537d1457b72d1457b72",
    "dynasty": "清",
    "content": [
      "相亲复相爱，同气本同情。",
      "别梦重山隔，归舟一叶轻。",
      "荒台芳草绿，广苑夕阳明。",
      "此日乘风去，何时扫径迎。"
    ]
  },
  {
    "id": "adcfe4db000d053762a937c89a1454c8",
    "title": "送晋载弟北上",
    "authorName": "陆蕙芬",
    "authorId": "adcfe4db000d0537d1457b72d1457b72",
    "dynasty": "清",
    "content": [
      "束装送别思依依，此去堂堂近紫薇。",
      "汁染蕉衫拖碧柳，瑞呈蓉镜点朱衣。",
      "禹门高峻凭龙跃，云路翱翔羡鸟飞。",
      "待到姓名书淡墨，骅骝好奉锦标归。"
    ]
  },
  {
    "id": "adcfe4db000d05374ba959e861aac836",
    "title": "闻砧二首",
    "authorName": "陆蕙芬",
    "authorId": "adcfe4db000d0537d1457b72d1457b72",
    "dynasty": "清",
    "content": [
      "砧杵谁家捣素秋，一声声度白萍洲。",
      "玉关萧瑟红闺冷，两地看来一样愁。"
    ]
  },
  {
    "id": "adcfe4db000d05374ba959e83d35adcd",
    "title": "闻砧二首",
    "authorName": "陆蕙芬",
    "authorId": "adcfe4db000d0537d1457b72d1457b72",
    "dynasty": "清",
    "content": [
      "寒衣今又送凉州，独立桐阴听未休。",
      "午夜征袍缝密密，一针一泪刺心头。"
    ]
  },
  {
    "id": "adcfe4db000d053787708299231570ad",
    "title": "秋夜感怀",
    "authorName": "陆蕙芬",
    "authorId": "adcfe4db000d0537d1457b72d1457b72",
    "dynasty": "清",
    "content": [
      "瞥睹檐牙月一钩，银河耿耿未全收。",
      "蟾宫勤捣长生药，不管人间易白头。"
    ]
  },
  {
    "id": "adcfe4db000d0537b8ce2eb84a78e4ef",
    "title": "中秋月下作",
    "authorName": "陆蕙芬",
    "authorId": "adcfe4db000d0537d1457b72d1457b72",
    "dynasty": "清",
    "content": [
      "半臂清辉中薄寒，幽花移影上栏杆。",
      "团圆共说今宵好，寂寞闲庭独自看。"
    ]
  },
  {
    "id": "adcfe4db000d0537a0e6592767ef4f4a",
    "title": "冬夜独坐二首",
    "authorName": "陆蕙芬",
    "authorId": "adcfe4db000d0537d1457b72d1457b72",
    "dynasty": "清",
    "content": [
      "独坐清寥形影孤，夕香谁复共金炉。",
      "浮生悟澈真如梦，掌大冰花结盥盂。"
    ]
  },
  {
    "id": "adcfe4db000d0537a0e65927ce6e5f77",
    "title": "冬夜独坐二首",
    "authorName": "陆蕙芬",
    "authorId": "adcfe4db000d0537d1457b72d1457b72",
    "dynasty": "清",
    "content": [
      "只影相亲似鹤单，心盟古井息波澜。",
      "玉钗敲断弹银烛，替我牵愁泪不干。"
    ]
  },
  {
    "id": "adcfe4db000d053722898e5114d17103",
    "title": "诵经",
    "authorName": "陆蕙芬",
    "authorId": "adcfe4db000d0537d1457b72d1457b72",
    "dynasty": "清",
    "content": [
      "盥手焚香散篆烟，解冤释劫诵诸天。",
      "尘缘久与飞灰尽，惟有冰心一片坚。"
    ]
  },
  {
    "id": "adcfe4db0016650dc47753be3bc55b0d",
    "title": "谒寿公祠",
    "authorName": "郑如松",
    "authorId": "adcfe4db0016650df4a4da9a96c5c28b",
    "dynasty": "清",
    "content": [
      "幕府奇男子，临危授命天。",
      "干戈起蛮触，坏土吊乌鸢。",
      "此节尽人谅，无官仗汝贤。",
      "至今留血食，社酒赛年年。"
    ]
  },
  {
    "id": "adcfe4db0028b31f74e62174a9ee3965",
    "title": "送季潜芳先辈",
    "authorName": "郭雍",
    "authorId": "adcfe4db0028b31fd1457b72d1457b72",
    "dynasty": "清",
    "content": [
      "郢客回孤棹，秋亭怅别筵。",
      "江涵残雨气，风起夕阳天。",
      "白发寒蝉外，青袍旅雁边。",
      "莫言不称意，梦泽有微田。"
    ]
  },
  {
    "id": "adcfe4db0028b31f26cf1430de57afd8",
    "title": "濑溪夜渡",
    "authorName": "郭雍",
    "authorId": "adcfe4db0028b31fd1457b72d1457b72",
    "dynasty": "清",
    "content": [
      "月明行十里，寂静濑溪船。",
      "远火时过树，幽禽早宿烟。",
      "村斜穿径入，石碎断桥悬。",
      "对此羁怀满，临风独扣舷。"
    ]
  },
  {
    "id": "adcfe4db002d8611524d132a8aa1a7a5",
    "title": "自题题画",
    "authorName": "林汝梅",
    "authorId": "adcfe4db002d8611d757719e5fa9e41b",
    "dynasty": "清",
    "content": [
      "插架牙签胜石渠，芸香百合辟蟫鱼。",
      "一瓻拟就先生借，补读生平未见书。"
    ]
  },
  {
    "id": "adcfe4db002d8611524d132a6fd06b29",
    "title": "自题题画",
    "authorName": "林汝梅",
    "authorId": "adcfe4db002d8611d757719e5fa9e41b",
    "dynasty": "清",
    "content": [
      "几竿修竹一池莲，涤尽尘襟品欲仙。",
      "曲水流觞传癸丑，令人长忆永和年。"
    ]
  },
  {
    "id": "adcfe4db002d8611524d132ab7ccfbca",
    "title": "自题题画",
    "authorName": "林汝梅",
    "authorId": "adcfe4db002d8611d757719e5fa9e41b",
    "dynasty": "清",
    "content": [
      "蒙蒙雨意酿芳堤，秋色排空半已迷。",
      "寻胜且携双不借，浇愁更有古偏提。"
    ]
  },
  {
    "id": "adcfe4db002d8611524d132a9e16d4d0",
    "title": "自题题画",
    "authorName": "林汝梅",
    "authorId": "adcfe4db002d8611d757719e5fa9e41b",
    "dynasty": "清",
    "content": [
      "三白长教见蜡前，丰登太史已书年。",
      "今朝雪意千山霁，絮压峰尖上接天。"
    ]
  },
  {
    "id": "adcfe4db003a45fa2756a547bd9b509b",
    "title": "画竹",
    "authorName": "黄玉柱",
    "authorId": "adcfe4db003a45fad1457b727a933cfe",
    "dynasty": "清",
    "content": [
      "数竿修竹参差立，雅似人家好弟昆。",
      "一气相生根本固，更添稚笋作儿孙。"
    ]
  },
  {
    "id": "adcfe4db0043afa46c62658a521a05f0",
    "title": "留别张鸿伯兼怀张非文和韵",
    "authorName": "刘献廷",
    "authorId": "adcfe4db0043afa4d1457b72d1457b72",
    "dynasty": "清",
    "content": [
      "舟楫吾将老，诗书世所轻。",
      "谁知天下士，漂泊亦无成。",
      "放眼空今古，虚怀向友生。",
      "北归心已足，不复悔南征。"
    ]
  },
  {
    "id": "adcfe4db0043afa469c61177490dc657",
    "title": "赠行西上人",
    "authorName": "刘献廷",
    "authorId": "adcfe4db0043afa4d1457b72d1457b72",
    "dynasty": "清",
    "content": [
      "铁骑穿云旧拓边，大江归去浪连天。",
      "五更梦醒荒祠下，百战人酣绣佛前。",
      "风急雁行排远岫，秋高雕影落寒烟。",
      "与君共望中原路，衰草离离倍黯然。"
    ]
  },
  {
    "id": "adcfe4db0043afa4cb04c9e10a8d602d",
    "title": "卧病",
    "authorName": "刘献廷",
    "authorId": "adcfe4db0043afa4d1457b72d1457b72",
    "dynasty": "清",
    "content": [
      "风尘泉石两蹉跎，岁月催人委逝波。",
      "万事无成心力少，一生有几别离多。",
      "梦回弟妹依然失，病久交游谁更过。",
      "剩把新诗消永日，空床独坐强吟哦。"
    ]
  },
  {
    "id": "adcfe4db0043afa46fd2c8f566f80b44",
    "title": "幽居",
    "authorName": "刘献廷",
    "authorId": "adcfe4db0043afa4d1457b72d1457b72",
    "dynasty": "清",
    "content": [
      "王孙学赋小山招，意气崚嶒耿未消。",
      "燕市酒酣闻击筑，吴关人去忆吹箫。",
      "功名梦醒玄驹国，卜筑门临白马潮。",
      "回首故园千里外，江乡随地老渔樵。"
    ]
  },
  {
    "id": "adcfe4db0043afa477e660171249d6bf",
    "title": "赠向语可",
    "authorName": "刘献廷",
    "authorId": "adcfe4db0043afa4d1457b72d1457b72",
    "dynasty": "清",
    "content": [
      "天半峨嵋落照边，汉川东与蜀江连。",
      "万金散尽犹存骨，一剑长留岂学仙。",
      "秋水欣逢东海若，马蹄难遇九方歅。",
      "穷途我自怜空手，洒泪相看大别前。"
    ]
  },
  {
    "id": "adcfe4db0043afa49d43227af7d81a8b",
    "title": "王昭君",
    "authorName": "刘献廷",
    "authorId": "adcfe4db0043afa4d1457b72d1457b72",
    "dynasty": "清",
    "content": [
      "六奇已出陈平计，五饵曾闻贾谊言。",
      "敢惜妾身归异国，汉家长策在和番。"
    ]
  },
  {
    "id": "adcfe4db0043afa49d43227af1106095",
    "title": "王昭君",
    "authorName": "刘献廷",
    "authorId": "adcfe4db0043afa4d1457b72d1457b72",
    "dynasty": "清",
    "content": [
      "汉主曾闻杀画师，画师何足定妍嗤。",
      "宫中多少如花女，不嫁单于君不知。"
    ]
  },
  {
    "id": "adcfe4db0043afa48bd2c8e85bfef874",
    "title": "怀古",
    "authorName": "刘献廷",
    "authorId": "adcfe4db0043afa4d1457b72d1457b72",
    "dynasty": "清",
    "content": [
      "古之兵皆农，农富兵亦强。",
      "古之士皆农，农朴士亦良。",
      "兵农一以分，甲胄无余粮。",
      "士农一以分，耒耜无文章。",
      "分之则两伤，合之则一理。",
      "请语当途人，治乱实此始。"
    ]
  },
  {
    "id": "adcfe4db0043afa467a441ff7726b04b",
    "title": "题晖草斋",
    "authorName": "刘献廷",
    "authorId": "adcfe4db0043afa4d1457b72d1457b72",
    "dynasty": "清",
    "content": [
      "谁将堂上春，得比春日晖。",
      "日入光更出，亲老无重归。",
      "谁将人子心，得比庭前草。",
      "春风日日吹，草色年年好。"
    ]
  },
  {
    "id": "adcfe4db00506bba66188d3070e5d159",
    "title": "都门留别",
    "authorName": "顾成天",
    "authorId": "adcfe4db00506bbad1457b72d1457b72",
    "dynasty": "清",
    "content": [
      "八载郎官清禁从，承恩亲忝大夫封。",
      "乞身不羡陶贞白，受禄犹惭邴曼容。",
      "笔珥延英详议礼，编开崇政广明农。",
      "衰庸只合归田去，九点还余未到峰。"
    ]
  },
  {
    "id": "adcfe4db00506bbadf69e66f3c335bd2",
    "title": "圣祖仁皇帝挽辞",
    "authorName": "顾成天",
    "authorId": "adcfe4db00506bbad1457b72d1457b72",
    "dynasty": "清",
    "content": [
      "血气尊亲颈尽延，容真如地盖如天。",
      "已增虞舜巡方岁，竟少唐尧在位年。"
    ]
  },
  {
    "id": "adcfe4db00506bbadf69e66fc2a86c36",
    "title": "圣祖仁皇帝挽辞",
    "authorName": "顾成天",
    "authorId": "adcfe4db00506bbad1457b72d1457b72",
    "dynasty": "清",
    "content": [
      "何人不解君臣义，罕喻君臣一线情。",
      "深浅岂真关贵贱，冷窗摇笔泪纵横。"
    ]
  },
  {
    "id": "adcfe4db00506bbadf69e66f90f75e0b",
    "title": "圣祖仁皇帝挽辞",
    "authorName": "顾成天",
    "authorId": "adcfe4db00506bbad1457b72d1457b72",
    "dynasty": "清",
    "content": [
      "銮舆六度接穷檐，日角天颜惕仰瞻。",
      "此日鼎湖龙已去，空教昂首望龙髯。"
    ]
  },
  {
    "id": "adcfe4db00506bbadf69e66fa58e0fd9",
    "title": "圣祖仁皇帝挽辞",
    "authorName": "顾成天",
    "authorId": "adcfe4db00506bbad1457b72d1457b72",
    "dynasty": "清",
    "content": [
      "京国游踪出塞垣，九重犹想对临轩。",
      "悲魂恍惚惊魂定，闻道新皇已改元。"
    ]
  },
  {
    "id": "adcfe4db0064cef5abd103fcbe1b93b9",
    "title": "题转庵上人小照",
    "authorName": "高玥",
    "authorId": "adcfe4db0064cef5d1457b72d1457b72",
    "dynasty": "清",
    "content": [
      "少小亲戎马，征衣血溅红。",
      "心灰百战后，身老万山中。",
      "诗思满幽壑，灵光彻晓钟。",
      "十年禅榻畔，前事悟真空。"
    ]
  },
  {
    "id": "adcfe4db0064cef5abd103fc05605e29",
    "title": "题转庵上人小照",
    "authorName": "高玥",
    "authorId": "adcfe4db0064cef5d1457b72d1457b72",
    "dynasty": "清",
    "content": [
      "七尺枯藤杖，间身挂白云。",
      "自称老禅客，谁识故将军。",
      "世外渔樵侣，山中麋鹿群。",
      "劳生惭俗吏，展卷挹清芬。"
    ]
  },
  {
    "id": "adcfe4db0064cef5cb6fc10979c6bbe0",
    "title": "雨中望金山",
    "authorName": "高玥",
    "authorId": "adcfe4db0064cef5d1457b72d1457b72",
    "dynasty": "清",
    "content": [
      "钟梵彻云霄，南风度清响。",
      "客梦忽惊回，清兴共潮长。",
      "披裘犯晓寒，掀篷畅奇赏。",
      "烟雨洒空江，迷蒙合霄壤。",
      "中有玉嶙峋，银涛正摇荡。",
      "金碧晃千层，浮图兀百丈。",
      "恍如三神峰，缥缈绝来往。",
      "酬酒祝冯夷，请放江天朗。",
      "风姨回鸾车，雨师撒云仗。",
      "碧波细于鳞，晴烟送乌榜。",
      "振衣北固楼，俾我襟怀爽。"
    ]
  },
  {
    "id": "adcfe4db0066078b2eac1c2b7af69bf7",
    "title": "兴济早发",
    "authorName": "陈光绪",
    "authorId": "adcfe4db0066078bd1457b72d1457b72",
    "dynasty": "清",
    "content": [
      "客镫照壁秋夜昏，月出疑曙车趣行。补被登程续残梦，十里不闻晨鸡鸣。",
      "人行未及晓，我行行更早。世间无事贵争先，日暮途穷谁为怜！"
    ]
  },
  {
    "id": "adcfe4db0066078bc52cf716d0f34da2",
    "title": "间居杂诗",
    "authorName": "陈光绪",
    "authorId": "adcfe4db0066078bd1457b72d1457b72",
    "dynasty": "清",
    "content": [
      "入城买钗钿，渡江买锦绣。",
      "问渠将何为，嫁女已及候。",
      "薄俗重厚奁，以此密婚媾。",
      "岂无有余家，女多家亦瘦。",
      "婿家不必贫，女家不必富。",
      "但视力所能，百备不一漏。",
      "嗟哉尔何愚，甘以奢靡斗。",
      "嫁女尽嫁金，毋乃计大谬。",
      "不见刘凝妻，装遣散亲旧。"
    ]
  },
  {
    "id": "adcfe4db0066078bc52cf7165a69e32e",
    "title": "间居杂诗",
    "authorName": "陈光绪",
    "authorId": "adcfe4db0066078bd1457b72d1457b72",
    "dynasty": "清",
    "content": [
      "大夫三月葬，士则仅逾月。",
      "县封有定期，著为春秋律。",
      "今人惑堪舆，选地葬无日。",
      "野厝苦寒暑，屋殡防嘻出。",
      "日久家或落，窀穸赀已竭。",
      "郭璞造葬书，但求妥骸骨。",
      "藉以博富贵，儿罪岂容发。",
      "棺彗未入土，譬如居无室。",
      "死不如速朽，圣言有为发。"
    ]
  },
  {
    "id": "adcfe4db0066078bc52cf716bcabfd49",
    "title": "间居杂诗",
    "authorName": "陈光绪",
    "authorId": "adcfe4db0066078bd1457b72d1457b72",
    "dynasty": "清",
    "content": [
      "越人多信鬼，此风盛今日。",
      "居丧延浮屠，因鬼乃及佛。",
      "释氏有何能，云有忏悔术。",
      "斯言若安听，已犯异端律。",
      "置亲于有罪，子罪先可杀。",
      "近来取悦耳，箫管杂饶钹。",
      "黄冠更狂诞，上表达天阙。",
      "吾徒读儒书，睹此愤难遏。",
      "伊川程夫子，遗言当载笔。"
    ]
  },
  {
    "id": "adcfe4db0066078bc52cf71611a81dd7",
    "title": "间居杂诗",
    "authorName": "陈光绪",
    "authorId": "adcfe4db0066078bd1457b72d1457b72",
    "dynasty": "清",
    "content": [
      "海外罂粟膏，色如乌鸦乌。",
      "因名曰鸦片，论值贵锱铢。",
      "初来到闽粤，渐渐及九区。",
      "吸食有定候，不可一刻逾。",
      "山肩日以耸，冻梨日又癯。",
      "彼方与友共，人已将鬼呼。",
      "或日倭芙蓉，采入医家书。",
      "疗病屡有验，精神赖提扶。",
      "不知能毒人，毒深形已枯。",
      "记否万历朝，曾禁澹巴菰。"
    ]
  },
  {
    "id": "adcfe4db0066078bc52cf7168d989de1",
    "title": "间居杂诗",
    "authorName": "陈光绪",
    "authorId": "adcfe4db0066078bd1457b72d1457b72",
    "dynasty": "清",
    "content": [
      "古人重去国，越俗轻远游。",
      "读书甫及冠，遽为衣食谋。",
      "饥驱出门去，不惮道路修。",
      "所营无他业，刀笔多依刘。",
      "非不供甘旨，莫慰父母忧。",
      "欲归不得归，白云空悠悠。",
      "他乡作羁客，何如田间叟。",
      "终身在乡里，不知行旅愁。",
      "团圞聚一室，至乐天伦求。"
    ]
  },
  {
    "id": "adcfe4db0066078bc52cf7163c7a57a7",
    "title": "间居杂诗",
    "authorName": "陈光绪",
    "authorId": "adcfe4db0066078bd1457b72d1457b72",
    "dynasty": "清",
    "content": [
      "孔骖赠旧馆，范麦恤故交。",
      "助丧古来有，谊薄云天高。",
      "未闻投瓜李，反望报琼瑶。",
      "吾乡遇亲丧，千金瓦砾抛。",
      "亲朋送障轴，纷纷悬堂坳。",
      "必以多金谢，务使有余饶。",
      "不尔即昧礼，便来旁人嘲。",
      "吊客有馈赠，竟成市道浇。",
      "我欲矫鄙习，瑟柱难去胶。",
      "安得定社约，易俗先吾曹。"
    ]
  },
  {
    "id": "adcfe4db0066078bc52cf7161bcb3eaf",
    "title": "间居杂诗",
    "authorName": "陈光绪",
    "authorId": "adcfe4db0066078bd1457b72d1457b72",
    "dynasty": "清",
    "content": [
      "河阳三百年，德安十四世。",
      "同居不析产，能法张公艺。",
      "昔人尚孝友，子孙知好义。",
      "斯真家之肥，一门萃和气。",
      "吾越俗不古，同堂居不易。",
      "甫毕向平愿，遽分陆贾笥。",
      "善哉明郑濂，曾向太祖对。",
      "不听妇人言，胜事百忍字。"
    ]
  },
  {
    "id": "adcfe4db0066078bc52cf716b68b9cf4",
    "title": "间居杂诗",
    "authorName": "陈光绪",
    "authorId": "adcfe4db0066078bd1457b72d1457b72",
    "dynasty": "清",
    "content": [
      "吾乡重事神，年年作大会。",
      "届期神出巡，数里盛仪卫。",
      "杨柳映春旗，落花飞紫盖。",
      "箫鼓闹中流，香烟闻上界。",
      "鱼龙各水嬉，咸集罔弗备。",
      "遐迩人若狂，舟楫满湖濑。",
      "士女竞华饰，儿童结小队。",
      "古者祭田祖，礼亦隆报赛。",
      "今也尚繁华，毋乃太浪费。"
    ]
  },
  {
    "id": "adcfe4db007527dbc506c5c5a55380da",
    "title": "昙花亭雨中看瀑布",
    "authorName": "陈吁",
    "authorId": "adcfe4db007527dbd1457b72d1457b72",
    "dynasty": "清",
    "content": [
      "雨阻昙花且看山，跳珠溅沫媚烟鬟。",
      "耳根异响心逾静，眼界奇忙意转闲。",
      "遍岭云蒸苍狗幻，层霄涧跃白虹弯。",
      "莫愁暂滞羁行屩，留客天缘或未悭。"
    ]
  },
  {
    "id": "adcfe4db007527dbc506c5c593fe49a2",
    "title": "昙花亭雨中看瀑布",
    "authorName": "陈吁",
    "authorId": "adcfe4db007527dbd1457b72d1457b72",
    "dynasty": "清",
    "content": [
      "双涧飞来两玉龙，石梁俯首落千峰。",
      "雨中鳞甲空蒙态，世外烟波淡荡容。",
      "万斛雾珠随喷唾，四围水石日撞舂。",
      "若非缰锁真堪老，破衲何时此策筇。"
    ]
  },
  {
    "id": "adcfe4db007527db61dfd8f6a55e9803",
    "title": "落叶和查夏重",
    "authorName": "陈吁",
    "authorId": "adcfe4db007527dbd1457b72d1457b72",
    "dynasty": "清",
    "content": [
      "霜风摵庭柯，败叶琤然下。",
      "秋声树间歇，策策鸣渐哑。",
      "萧条辞故枝，捷疾飘屋瓦。",
      "月明乌栖惊，柳秃鸦藏寡。",
      "冉冉岁序迁，荣落如斯者。"
    ]
  },
  {
    "id": "adcfe4db007527db61dfd8f672a869eb",
    "title": "落叶和查夏重",
    "authorName": "陈吁",
    "authorId": "adcfe4db007527dbd1457b72d1457b72",
    "dynasty": "清",
    "content": [
      "美荫宜炎夏，冬来爱负曦。",
      "朔风知我意，日夜相芟夷。",
      "去翳延暾温，排阴引晨熹。",
      "凝寒布煦燠，萧索生融滋。",
      "寄语当涂子，慎勿戕生机。"
    ]
  },
  {
    "id": "adcfe4db007527db61dfd8f6b4f84168",
    "title": "落叶和查夏重",
    "authorName": "陈吁",
    "authorId": "adcfe4db007527dbd1457b72d1457b72",
    "dynasty": "清",
    "content": [
      "春花妆园林，众叶颜色好。",
      "俄然绿成幄，丹黄忽云老。",
      "飘萧阶除间，呼童且弗扫。",
      "叹此薿薿姿，摇落竟谁道。",
      "岂知造物意，繁华出枯槁。",
      "推陈使其新，本根以为宝。"
    ]
  },
  {
    "id": "adcfe4db007527db61dfd8f6cbcb8114",
    "title": "落叶和查夏重",
    "authorName": "陈吁",
    "authorId": "adcfe4db007527dbd1457b72d1457b72",
    "dynasty": "清",
    "content": [
      "灼灼春树花，离离秋根叶。",
      "萧萧林间风，谡谡枝头荚。",
      "纷纷委坑堑，累累堕垣堞。",
      "红如园坠英，白拟丛穿蝶。",
      "岂不故枝恋，霜重尖风猎。",
      "花时还扶持，相赏期阔蹑。"
    ]
  },
  {
    "id": "adcfe4db007527db61dfd8f6503794e0",
    "title": "落叶和查夏重",
    "authorName": "陈吁",
    "authorId": "adcfe4db007527dbd1457b72d1457b72",
    "dynasty": "清",
    "content": [
      "江潭莫凄怆，摇落莫悲咽。",
      "菀枯循环耳，宁较荄与茁。",
      "而我况无恋，森梢喜挺列。",
      "庭前两好树，几见更蘖蘖。",
      "荣悴均造化，萌芽发霜雪。",
      "人心感概多，妄自生区别。",
      "树若知人意，粲然笑应咥。"
    ]
  },
  {
    "id": "adcfe4db007877f552ff407df9513c65",
    "title": "雨不得至邓尉",
    "authorName": "万光泰",
    "authorId": "adcfe4db007877f5a51c896c6a5dfac4",
    "dynasty": "清",
    "content": [
      "湖外垂云向夕冥，湖头密雨洒窗棂。",
      "梅花暗落千林白，镫影闲挑一夜青。",
      "踏雪多年期佛屋，冲泥咫尺阻渔汀。",
      "鸡鸣欹枕潇潇甚，且当还元阁上听。"
    ]
  },
  {
    "id": "adcfe4db007877f576e0feacc25fc614",
    "title": "送廷简归杭州兼柬大宗西颢曦亮竹田",
    "authorName": "万光泰",
    "authorId": "adcfe4db007877f5a51c896c6a5dfac4",
    "dynasty": "清",
    "content": [
      "草色微茫雪满河，燕南二月未春和。",
      "寻常保社催花雨，忽漫离筵折柳歌。",
      "独往还山京国隔，相凭寄字里门过。",
      "羁留迅迈俱无定，不用临歧感涕多。"
    ]
  },
  {
    "id": "adcfe4db007877f576e0feac4809f588",
    "title": "送廷简归杭州兼柬大宗西颢曦亮竹田",
    "authorName": "万光泰",
    "authorId": "adcfe4db007877f5a51c896c6a5dfac4",
    "dynasty": "清",
    "content": [
      "青云有路孰弹冠，白日无绳自转丸。",
      "衣食驱人难闭户，云山招客易投竿。",
      "晨车愿化飞尘送，夜店须回落日看。",
      "湖上故人多寂寞，临风亦望讯平安。"
    ]
  },
  {
    "id": "adcfe4db007877f5b0d42d413fcb11b1",
    "title": "城西南陈氏园看芙蓉花复至真如寺其二",
    "authorName": "万光泰",
    "authorId": "adcfe4db007877f5a51c896c6a5dfac4",
    "dynasty": "清",
    "content": [
      "宰官发洪愿，舍宅城南陌。",
      "佛爪久纷飞，浮图镇遗迹。",
      "秋光相输净，铃语西风隔。",
      "遥看野鹘盘，片段残霞赤。",
      "前村䆉稏熟，细路牛羊夕。",
      "更恋石阑斜，松声散晴碧。"
    ]
  },
  {
    "id": "adcfe4db007877f5df51185ca949b15d",
    "title": "禅藻斋观元鲜于伯机草书嵇叔夜与山巨源绝交书卷子",
    "authorName": "万光泰",
    "authorId": "adcfe4db007877f5a51c896c6a5dfac4",
    "dynasty": "清",
    "content": [
      "虎林隐吏困学民，风流自拟晋宋人。晚年裘马气俱敛，落纸具有湖山春。",
      "草书雄壮妙入神，上追米薛下笔亲。泥中挽车何笔法，亦如舞剑师裴旻。",
      "嵇康《绝交书》最古，七不堪辞山吏部。抱琴自为鸿飞高，肯向尘埃薄汤武。",
      "柳阴无暑贵客来，不闻不见驱车回。《广陵散》今遂绝矣，山巨源终安在哉。",
      "右军将军曾属笔，摹本鲜于复其一。龙腾雨坠奇势存，想见临池心手疾。",
      "同时几辈成烟云，此卷幸迟松雪焚。六丁雷电取不得，知子守护诚辛勤。",
      "辛勤守护何人识，断楮零缣增太息。墨池昨夜瘦蛟横，山雨吹窗晚风黑。"
    ]
  },
  {
    "id": "adcfe4db007877f5c44fef672b2e7c0e",
    "title": "香河车中晚行",
    "authorName": "万光泰",
    "authorId": "adcfe4db007877f5a51c896c6a5dfac4",
    "dynasty": "清",
    "content": [
      "乘黑辞店门，落月犹在屋。",
      "冒寒度冰河，夹岸起群鹜。",
      "微霜洒冻面，侧望半枯渎。",
      "菱藕萧条空，渚洲窈窕复。",
      "双输曳麦垄，历块何碌碌。",
      "下有豚耳蔬，时误拂马腹。",
      "是皆瘒瘃妇，拮据备冬蓄。",
      "民生职在勤，物理报亦速。",
      "高城忽在迩，灰壒眯两目。",
      "解鞍息前林，草率具汤沐。",
      "凝云沈断堞，孤塔耸平陆。",
      "古道一徘徊，残碑半堪读。"
    ]
  },
  {
    "id": "adcfe4db007877f5f47d9344b893f233",
    "title": "和家兄敬怀秋日闲居",
    "authorName": "万光泰",
    "authorId": "adcfe4db007877f5a51c896c6a5dfac4",
    "dynasty": "清",
    "content": [
      "燕来育群雏，雏出燕欲去。单衣未归箧，复衣复当絮。",
      "踆乌迅不停，顾兔疾难御。微茫造化机，举手作新故。",
      "愚夫怀千忧，志士亦百虑。何如《蟋蟀》诗，行乐岁聿暮。"
    ]
  },
  {
    "id": "adcfe4db007877f5f47d9344e7eff045",
    "title": "和家兄敬怀秋日闲居",
    "authorName": "万光泰",
    "authorId": "adcfe4db007877f5a51c896c6a5dfac4",
    "dynasty": "清",
    "content": [
      "城市众所骛，清旷还郊坰。",
      "春荑媚柔绿，秋至果实零。",
      "野雀晨俱来，网虫夕可听。",
      "嗟彼穷巷士，短褐仅盖形。",
      "平生相牛法，肯易相笏经。",
      "浮云去皎皎，晚日空庭青。"
    ]
  },
  {
    "id": "adcfe4db007877f5f47d9344eb91e63c",
    "title": "和家兄敬怀秋日闲居",
    "authorName": "万光泰",
    "authorId": "adcfe4db007877f5a51c896c6a5dfac4",
    "dynasty": "清",
    "content": [
      "瘿尊含古制，㾌琴韫奇曲。",
      "席门无高车，枢断绳自续。",
      "比邻二三叟，但话桑麻俗。",
      "饮水侑亨瓠，剪韭佐脱粟。",
      "百年腐儒餐，粗粝愿已足。"
    ]
  },
  {
    "id": "adcfe4db007877f5f47d9344c0abb62c",
    "title": "和家兄敬怀秋日闲居",
    "authorName": "万光泰",
    "authorId": "adcfe4db007877f5a51c896c6a5dfac4",
    "dynasty": "清",
    "content": [
      "登高望湖涘，历历明帆樯。",
      "朝来小阴翳，正昼仍骄阳。",
      "曝布标长竿，曝书满竹床。",
      "雨声忽东至，湿我罗衣裳。",
      "阴阳多变化，有目迷翕张。",
      "衣袽戒既济，宁谓勿过防。"
    ]
  },
  {
    "id": "adcfe4db007877f5f47d9344a9b0848e",
    "title": "和家兄敬怀秋日闲居",
    "authorName": "万光泰",
    "authorId": "adcfe4db007877f5a51c896c6a5dfac4",
    "dynasty": "清",
    "content": [
      "露晞岸草黄，霜落林叶赤。连畦种污莱，各有卤莽获。",
      "篝车陌头载，墉栉屋后积。南山落豆萁，伏腊缶自击。",
      "吾生寡筋力，幸辨菽与麦。《伐檀》感风诗，素食徒挟筴。",
      "匡衡世农夫，扬雄岂仕籍。驱雀彼何为，今人不如昔。"
    ]
  },
  {
    "id": "adcfe4db007877f5ba17a8d8df2bee40",
    "title": "和坤一咸和四年砖歌",
    "authorName": "万光泰",
    "authorId": "adcfe4db007877f5a51c896c6a5dfac4",
    "dynasty": "清",
    "content": [
      "春云作泥花作土，客子远家十日雨。",
      "刺船问友城东门，鱼市晓鯹河水浑。",
      "主人居庐颜色悴，积潦盈阶苔满地。",
      "一砖得就墙阴看，上有咸和四年字。",
      "质如石重棱矩方，盈尺不足盈咫强。",
      "薶沈既深于性静，薜暴不著其工良。",
      "主人昨客临溪水，日有永安山在几。",
      "耕人堀地侵土龙，邻叟分诒共石髓。",
      "我闻晋陶久不全，南宋仅剩保母砖。",
      "交螭方壶地下破，兴宁宝刻人间传。",
      "是砖后出与为二，能记仓黄渡江事。",
      "四郊不垒苏冠军，百甓定运陶刺吏。",
      "烧砖志年谋亦周，千龄卧听松梧秋。",
      "谁怜衣襦仍发冢，亦有牧竖来登丘。",
      "余不亭高山鬼睇，薜荔女萝知几世。",
      "谁能更觅沈约坟，我欲再补石柱记。",
      "主人枕届复食贫，吊鹤不至啼鸟驯。",
      "歌诗已废蓼莪句，砖土正待烧砖人。",
      "嗟我将为粤行客，归期遥指江枫赤。",
      "且留铜雀香姜材，换取梅花蕉叶石。"
    ]
  },
  {
    "id": "adcfe4db007877f5711024e5ca3fb6ce",
    "title": "泛舟淮安城西历游湖上诸园晚归迟月",
    "authorName": "万光泰",
    "authorId": "adcfe4db007877f5a51c896c6a5dfac4",
    "dynasty": "清",
    "content": [
      "长堤如井眉，城邑在井底。",
      "平畴通酒垆，斜陌截腥市。",
      "缘溪见渔父，迷路问芦子。",
      "才遵短彴行，却喜单舟舣。",
      "晴沙秋练净，远绿春烟靡。",
      "数湾迹已深，一席轻可使。",
      "微吟聊自赏，默会兴何已。",
      "停桡复潭阴，草色动圆水。"
    ]
  },
  {
    "id": "adcfe4db007877f5711024e56a23b4e2",
    "title": "泛舟淮安城西历游湖上诸园晚归迟月",
    "authorName": "万光泰",
    "authorId": "adcfe4db007877f5a51c896c6a5dfac4",
    "dynasty": "清",
    "content": [
      "林庐在水次，纬壁皆赤芦。",
      "不为华丹饰，未失渔钓徒。",
      "粉箨放新竹，锦英缠朽株。",
      "熙熙数邻家，窥客衣短襦。",
      "终年饱淮米，复饱鱼与蓏。",
      "农桑洵可乐，金紫诚奚须。",
      "啼烟一鸠应，拂水双燕俱。",
      "感时春令过，伤远羁情孤。",
      "长轩更流憩，细谷平风湖。"
    ]
  },
  {
    "id": "adcfe4db007877f5711024e57f87eb23",
    "title": "泛舟淮安城西历游湖上诸园晚归迟月",
    "authorName": "万光泰",
    "authorId": "adcfe4db007877f5a51c896c6a5dfac4",
    "dynasty": "清",
    "content": [
      "枚生作赋处，垂柳青依依。",
      "东皇妒青眼，团作飞绵飞。",
      "攀条欲赠远，绕树风吹衣。",
      "流萍俄已满，晚日将无归。",
      "历历鹭依岸，明明鱼拥矶。",
      "潜闻芦雨涩，尽卷蒲烟微。",
      "栖禽噪林隙，孤磬开僧扉。",
      "明镫水面静，圆月城隅辉。",
      "却顾共游处，乱云迷夕霏。"
    ]
  },
  {
    "id": "adcfe4db007877f5650c0c3b3b069e5a",
    "title": "城西南陈氏园看芙蓉花复至真如寺其一",
    "authorName": "万光泰",
    "authorId": "adcfe4db007877f5a51c896c6a5dfac4",
    "dynasty": "清",
    "content": [
      "市南压长虹，湖尾置别墅。",
      "广除辟翠寒，圆沼浚曲阻。",
      "幽花孤且晚，玉洁秀叶楚。",
      "懿兹深谷芳，媚色乃贞处。",
      "游倏萃众乐，鸣鸟矫一举。",
      "迟客久未来，沿流复登渚。"
    ]
  },
  {
    "id": "adcfe4db007a23f45dddfcb3f32bff57",
    "title": "木皮散人鼓词",
    "authorName": "贾凫西",
    "authorId": "adcfe4db007a23f4d1457b72d1457b72",
    "dynasty": "清",
    "content": [
      "释闷怀，破岑寂，只照着热闹处说来。十字街坊，几下捶皮千古快；",
      "八仙桌上，一声醒木万人惊。凿破混沌作两间，五行生克苦歪缠。",
      "兔走乌飞催短景，龙争虎斗耍长拳。生下都从忙里老，死前谁会把心宽！",
      "一腔填满荆棘刺，两肩挑起乱石山。试看那汉陵唐寝埋荒草，楚殿吴宫起暮烟。",
      "倒不如淡饭粗茶茅屋下，和风冷露一蒲团。科头跣足剜野菜，醉卧狂歌号酒仙。",
      "正是那：“日上三竿眠不起，算来名利不如闲。”从古来争名夺利的不干净，教俺这江湖老子白眼看。",
      "忠臣孝子是冤家，杀人放火享荣华。太仓里的老鼠吃的撑撑饱，老牛耕地使死倒把皮来剥！",
      "河里的游鱼犯下什么罪？刮净鲜鳞还嫌刺扎。那老虎前生修下几般福？",
      "生嚼人肉不怕塞牙。野鸡兔子不敢惹祸，剁成肉酱还加上葱花。",
      "古剑杀人还称至宝，垫脚的草鞋丢在山洼。杀妻的吴起倒挂了元帅印，顶灯的裴瑾挨些嘴巴。",
      "活吃人的盗蹠得了好死，颜渊短命是为的什么？",
      "莫不是玉皇爷受了张三的哄！黑洞洞的本帐簿那里去查？",
      "好兴致时来顽铁黄金色，气煞人运去铜钟声也差。",
      "我愿那来世的莺莺丑似鬼，石崇脱生没个板渣。",
      "世间事风里孤灯草头露，纵有那几串铜钱你慢扎煞！",
      "俺虽无临潼关的无价宝，只这三声鼍鼓走遍天涯。",
      "老子江湖漫自嗟，贩来古今作生涯。从古来三百二十八万载，几句街谈要讲上来。",
      "权当作蝇头细字批青史，撇过了之乎者也矣焉哉。",
      "但凭着一块破皮两页板，不教他唱遍生旦不下台！",
      "你看起初时茹毛饮血心已狠，燧人氏泼油添盐又加上熬煎。",
      "有巢氏不肯在山窝里睡，榆林遭殃才滚就了椽。",
      "庖牺氏人首蛇身古而怪，鼓弄着百姓结网打净了湾。",
      "自古道“牝鸡司晨家业败，”可怎么伏羲的妹子坐了金銮！",
      "女娲氏炼石补天空费了手，到于今抬头不见那补钉天。",
      "老神农伸着个牛头尝百草，把一些旺相相的孩子提起病源。",
      "黄帝平了蚩尤的乱，平稳稳的乾坤又起了争端。",
      "造作了那枪刀和弓箭，这才是惯打仗的祖师不用空拳。",
      "嫌好那毛达撒的皮子不中看，弄斯文又制下衣和冠。",
      "桑木板顶在脑盖子上，也不怕滴溜着些泥弹打了眼圈！",
      "这些都是平白里生出来的闲枝节，说不尽那些李四与张三！",
      "隔两辈帝挚禅位把兄弟让，那唐尧虽是个神圣也遭了磨难。",
      "爬爬屋三间当了大殿，衮龙袍穿这一领大布衫。",
      "沽突突洪水滔天谁惹的祸？百姓们鳖嗑鱼吞死了万千。",
      "拿问了治水大臣他儿子续了职，穿着些好古董鞋子跑的腿酸。",
      "教伯益放起了一把无情火，那狼虫虎豹也不得安然。",
      "有一日十日并出晃了一晃，吓得那狐子妖孙尽胆寒。",
      "多亏了后羿九枝雕翎箭，十个红轮只剩了一个圆。",
      "说不尽这桩桩件件蹊跷事，再把那揖让盛典表一番。",
      "常言道“明德之人当有后，”偏偏的正宫长子忒痴顽！",
      "放着个钦明圣父不学好，教了他一盘围棋也不会填。",
      "四岳九官举大舜，倒赘个女婿掌江山。商均不肖又是臣作了主，是怎么神禹为君他不传贤？",
      "从今后天下成了个子孙货，不按旧例把样子翻。",
      "中间里善射的后羿篡了位，多亏了少康一旅整朝权。",
      "四百年又到了商家手，桀放南巢有谁哀怜！虽然是祖辈的家业好过活，谁知道保子孙的方法不如从前。",
      "再说那成汤解网称仁主，就应该风调雨顺万民安，为什么大旱七年不下雨？",
      "等着他桑林摆桌铺起龙坛！更可笑剪爪当牲来祷告，不成个体统真是歪缠。",
      "那迂学包子看书只管瞎赞叹，只怕这其间的字眼有些讹传！",
      "自从他伐桀为君弄开手，要算他征诛起稿第一位老先。",
      "到后来自家出了个现世报，那老纣的结果比老桀还憨。",
      "现成成的天下送给周家坐，不道个生受也没赏过钱。",
      "净赔本倒拐上一个脖儿冷，霎时间白牛犊变成了大红犍。",
      "这才是“浆了捞来水里去，一更里荷包照样儿穿！”",
      "这周朝的王业根茎里旺，你看他辈辈英雄都不差。",
      "这才是栽竹成林后来的大，到西伯方才发了个大粗芽。",
      "可恨那说舌头的杀才崇侯虎，挑唆着纣王昏君把他拿。",
      "打在南牢里六七载，受够了那铁锁和铜枷。多亏了散宜生定下胭粉计，献上个兴周灭商的女娇娃。",
      "一霎时蛟龙顿断了黄金锁，他敢就摇头摆尾入烟霞。",
      "更喜的提调两陕新挂印，驾前里左排钺斧右金瓜。",
      "他生下了儿子一百个，那一个是个善菩萨？不消说长子武王是圣主，就是他令弟周公也是个通家。",
      "渭水打猎作了好梦，添上个惯战能征的姜子牙。",
      "儿媳妇娶了邑姜女，绣房里习就夺槊并滚叉。到于今有名头的妇人称“十乱，”就是孔圣人的书本也把他夸。",
      "他爷们昼夜铺排着行仁政，那纣王还闭着俩瞎眼在黑影里爬。",
      "多少年软刀子割头不知死，直等到太白旗悬才把口吧！",
      "老纣王倘然留得一口气，他还有七十万雄兵怎肯安宁？",
      "万一间黄金钺斧折了刃，周武王，只怕你甲子日回不得孟津城！",
      "再加上二叔保住武庚的驾，朝歌地重新扎起了商家营。",
      "姜太公杀花老眼溜了阵，护驾军三千丧上命残生。",
      "小武庚作起一辈中兴主，诛杀逆臣屠了镐京。监殷的先讨过周公的罪，撇下那新鲜红鞋穿不成。",
      "净弄的火老鸦落屋没有正讲，河崖上两场瞎关了兵。",
      "到其间武王纵有千张嘴，谁是谁非也说不分明！",
      "都说是“无道昏君合该死！”把一个新殿龙爷称又尊。",
      "全不念六百年的故主该饶命，都说“这新皇帝的处分快活煞人！”",
      "这个说：“没眼色的饿莩你叩的什么马？”那个说：“干舍命的忠臣你剖的什么心？”",
      "这个说：“你看那白胡子的元帅好气概！”那个说：“有孝行的君王还载着个木父亲！”",
      "满街上拖男领女去领钜桥的粟，后宫里秀女佳人都跟了虎贲。",
      "给了他个泰山压顶没有躲闪，直杀的血流漂杵堵了城门。",
      "眼见他一刀两断君臣定，他可才稳坐在龙床不用动身。",
      "灵长自古数周朝，王迹东迁渐渐消。周天子二衙管不着堂上的事，空守着几个破鼎惹气淘。",
      "春秋出头有二十国，一霎时七雄割据把兵鏖。这其间孔孟周流跑杀马，须知道不时行的文章谁家瞧？",
      "陕西的秦家得了风水，他那蚕食方法起的心高。",
      "那知道异人返国着了道，又被个姓吕的光棍顶了包。",
      "他只说化家为国王作了帝，而其实是以吕易嬴李代了桃。",
      "原来这杂种羔子没有长进，小胡亥忤逆贼达又是祸苗。",
      "老始皇欹在灵床没眼泪，假遗诏逼杀他亲哥犯了天条。",
      "望夷宫虽然没曾得好死，论还账还不够个利钱梢！",
      "到后来楚汉争锋换了世界，那刘邦是一个龙胎自然不糙。",
      "“一杯羹”说的好风凉话，要把他亲娘的汉子使滚油熬。",
      "乌江逼死他盟兄弟，就是那座下的乌骓也解哀号。",
      "这是个白丁起手新兴样，把一个自古山河被他生掏。",
      "最可笑吕后本是他结发妇，是怎么又看上个姓审的郎君和他私交！",
      "平日家挺腰大肚装好汉，到这时鳖星照命可也难逃。",
      "中间里王莽挂起一面新家的匾，可怜他四百年炎祚斩断了腰。",
      "那老贼好象转世报仇的白蛇怪，还了他当初道上那一刀。",
      "幸亏了南阳刘秀起了义，感动的二十八宿下天曹。",
      "逐日家东征西讨复了汉业，譬如那冷了火的锅底两番烧。",
      "不数传到了桓灵就活倒运，又出个瞅相应的曹瞒长馋痨。",
      "他娘们寡妇孤儿受够了气，临末了一块喘气的木头他还不饶！",
      "小助兴桃园又得了个中山的后，刘先主他死挣白缠要创一遭。",
      "虽然是甘蔗到头没大滋味，你看他鱼水君臣倒也情意高。",
      "且莫说关张义气卧龙的品，就是那风流常山是何等英豪！",
      "空使杀英雄没捞着块中原土，这才是命里不该枉费劳。",
      "可恨那论成败的肉眼说现成话，胡褒贬那六出祁山的不晓六韬。",
      "出茅庐生致了一个三分鼎，似这样难得的王佐远胜管萧。",
      "倒不如俺这捶皮的江湖替他吐口气，当街上借得渔阳大鼓敲。",
      "曹操当年相汉时，欺他寡妇与孤儿。全不管“行下春风有秋雨，”到后来他的寡妇孤儿又被人欺。",
      "我想那老贼一生得意没弄好脸，他自从大破刘表就喜{角者}了脂。",
      "下江东诈称雄兵一百万，中军帐还打着杆汉家旗。",
      "赤壁鏖兵把鼻儿扛，你拖着杆长枪赋的什么诗？",
      "倒惹得一把火燎光了胡子嘴，华容道几乎弄成个脖儿齐！",
      "从今后打去兴头没了阳气，那铜雀台上到底也没捞着乔家他二姨。",
      "到临死卖履分香丢尽了丑，原是个老婆队里碜东西！",
      "始终是教导他那小贼根子篡了位，他学那文王的伎俩好不跷蹊！",
      "常言道“狗吃蒺藜病在后，”准备着你出水方知两腿泥。",
      "他作了场奸雄又照出个影，照样的来了一个司马师。",
      "活象是门神的印板只分了个左右，你看他照样的披挂不差一丝。",
      "年年五丈起秋风，铜雀台荒一望空。卧龙已没曹瞒就灭，那黄胡子好汉又撇下江东！",
      "三分割据周了花甲，又显着司马家爷们弄神通。",
      "晋武帝为君也道是“受了禅，”合着那曹丕的行径一样同！",
      "这不是从前说的个铁板数，就象那打骰子的凑巧拼了烘。",
      "眼看着晋家的江山又打个两起，不多时把个刀把给了刘聪。",
      "只见他油锅里的螃蟹支不住，没行李的蝎子就往南蹦。",
      "巧机关小吏通奸牛换了马，大翻案白版登舟蛇做了龙。",
      "次后来糊里糊涂又挨了几日，教一个扫槽的刘裕饼卷了葱。",
      "这又是五代干戈起了手，可怜见大地生灵战血红！",
      "南朝创业起刘郎，贩鞋的光棍手段强。他龙行虎步生成的贵，是怎么好几辈的八字都犯刑场？",
      "那江山似吃酒巡杯排门转，头一个是齐来第二个是梁。",
      "姓萧的他一笔写不出两个字，一般的狠心毒口似豺狼。",
      "那萧衍有学问的英雄偏收了侯景，不料他是掘尾巴的恶狗乱了朝纲！",
      "在台城饿断了肝花想口蜜水，一辈子干念些弥陀瞎烧了香。",
      "陈霸先阴谋弱主篡了位，隋杨坚害了他外甥才起了家。",
      "东宫里杨广杀了父，积作的扬州看花把命化。六十四处刀兵动，改元建号乱如麻。",
      "统前后混了一百九十单八载，大唐天子才主了中华。",
      "大唐传国二十辈，算来有国却无家。教他爹乱了宫人制作着反，只这开手一着便不佳。",
      "玄武门谋杀建成和元吉，全不念一母同胞兄弟仨！",
      "贪恋着巢剌王的妃子容颜好，难为他兄弟的炕头怎样去扒！",
      "纵然有十大功劳遮羞脸，这件事比鳖不如还低一扎！",
      "不转眼则天戴了冲天帽，没志气的中宗又是个呆巴。",
      "唐明皇虽是平了韦后的乱，他自己的腔像也难把口夸。",
      "洗儿钱亲自递在杨妃手，赤条条的禄山学打哇哇。",
      "最可恨砀山贼子坐了御座，只有个殿下的猢狲掴他几掴！",
      "从此后朱温家爷们灭了人理，落了个扒灰贼头血染沙。",
      "沙陀将又做了唐皇帝，不转眼生铁又在火灰上爬。",
      "石敬瑭夺了他丈人的碗，倒踏门的女婿靠着娇娃。",
      "李三娘的汉子又做了刘高祖，咬脐郎登极忒也软匝。",
      "郭雀儿的兵来挡不住，把一个后汉的江山又白送给他。",
      "姑夫的家业又落在他妻侄手，柴世宗贩伞的螟蛉倒不差。",
      "五代八君转眼过，日光摩荡又属了赵家。陈桥兵变道的是“禅了位，”那柴家的孩子他懂的什么？",
      "你看他作张作致装没事，可不知好凑手的黄袍那里拿？",
      "“有大志”说出得意话，那个撒气的筒子吃亏他妈！",
      "让天下依从老婆口，净落得烛影斧声响嗑叉！此后来二支承袭偏兴旺，可怜那长支的痴儿活活吓杀。",
      "你看那远在儿孙又报应，五国城捉去的是谁的根芽？",
      "康王南渡吓破了胆，花椒树上的螳螂爪儿麻。他爹娘受罪全不管，干操心的忠臣呕血蛊了疮疤。",
      "十二道金牌害了岳武穆，那讲和的秦桧他不打死蛇。",
      "这其间雄赳赳的契丹阿骨打，翻江搅海又乱如麻。",
      "三百年的江山倒受了二百年的气，那掉嘴的文章当不了厮杀！",
      "满朝里咬文嚼字使干了口，铁桶似的乾坤半边塌。",
      "临末了一个好躲难的杭州又失了守，教人家担头插尽江南花！",
      "文天祥脚不着地全没用，陆秀夫死葬鱼腹当了什么？",
      "说不尽大宋无寸干净土，你看那一个汉寝唐陵不是栖鸦？",
      "从今后铁木真的后代又交着好运，他在那斡难河上发了渣。",
      "元世祖建都直隶省，把一个花花世界喝了甜茶。",
      "看他八十八年也只是闰了个大月，那顺帝又是不爱好窝的癞蛤蟆。",
      "这正是有福的妨了没福的去，眼见这皇觉寺的好汉又主了中华。",
      "接前文再讲上一辈新今古，明太祖那样开国贤君古也不多。",
      "真天子生来不是和尚料，出庙门便有些英雄入网罗。",
      "不光是徐、常、沐、邓称猛将，早有个军师刘基赛过萧何。",
      "驾坐南京正了大统，龙蟠虎踞掌山河。这就该世世的平安享富贵，谁料他本门的骨肉起干戈！",
      "四子燕王原不是一把本分手，生逼个幼主逃生作头陀。",
      "莫不是皇觉寺为僧没会了愿？又教他长孙行脚历坎坷！",
      "三十年的杀运忒苦恼，宰割了些义士忠臣似鸭鹅。",
      "铁铉死守济南府，还坑上一对女娇娥。古板正传的方孝儒，金銮殿上把孝棒儿拖。",
      "血沥沥十族拐上了朋友，是他那世里烧了棘子乖了锅！",
      "次后来景清报仇天又不许，只急得张草楦的人皮手干搓！",
      "到英宗命该充军道是“北狩，”也用不着那三声大炮二棒锣。",
      "这几年他兄弟为君翻{火專}饼，净赘上个有经济的于谦死在漫坡！",
      "正德无儿取了嘉靖，又杀了些好人干天和。天启朝又出了个不男不女二尾子货，和那奶母子客氏滚成窝。",
      "崇祯爷他扫除奸党行好政，实指望整理乾坤免风波。",
      "谁知道彰义门开大事去，那煤山上的结果那里揣摩？",
      "莫不是他强梁的老祖阴骘少，活该在龙子龙孙受折磨！",
      "更出奇真武爷显圣供养的好，一般的披散着发赤着脚。",
      "为什么说到这里便住了手？只恐怕你铁打的心肠也泪如梭！"
    ]
  },
  {
    "id": "adcfe4db007c17f6a663b098b0ba10a8",
    "title": "秋暝",
    "authorName": "沈岸登",
    "authorId": "adcfe4db007c17f6d1457b72b9f94c77",
    "dynasty": "清",
    "content": [
      "木叶落未歇，秋村欲暝时。",
      "荻花闱细艇，鸟影定寒枝。",
      "野色茫无际，离居有所思。",
      "百端于此集，不是为秋悲。"
    ]
  },
  {
    "id": "adcfe4db007c17f62ccd11c5349695b5",
    "title": "忆湘湖",
    "authorName": "沈岸登",
    "authorId": "adcfe4db007c17f6d1457b72b9f94c77",
    "dynasty": "清",
    "content": [
      "菱叶初肥稻叶黄，茅椽八九在中央。",
      "日斜驱犊笆篱外，水落叉鱼略彴旁。",
      "云阵半浮山面白，竹风时作雨声凉。",
      "秋来更有牵情处，紫蟹黄鸡恣意尝。"
    ]
  },
  {
    "id": "adcfe4db007c479d64fb771c9f09c7dd",
    "title": "端午舟中暴雨",
    "authorName": "曾纪元",
    "authorId": "adcfe4db007c479dd1457b72d1457b72",
    "dynasty": "清",
    "content": [
      "风吹十万柳丝摇，断锁蛟龙卷怒涛。",
      "山色入船人尽绿，水光穿电雨翻瓢。",
      "浪中豪气随云上，醉后诗魂倩月招。",
      "此去应连天不远，群仙歌吹正清寥。"
    ]
  },
  {
    "id": "adcfe4db007face5d8ec3920d105acd6",
    "title": "登方山西岩卜居",
    "authorName": "杨枢",
    "authorId": "adcfe4db007face5d1457b72d1457b72",
    "dynasty": "清",
    "content": [
      "嵯峨盘谷路，策杖此经过。",
      "峰峻绝樵牧，崖悬障薜萝。",
      "人踪分径草，鸟语出林阿。",
      "莫赋居难定，松风任啸歌。"
    ]
  },
  {
    "id": "adcfe4db009437913084c9f635a55bc8",
    "title": "过前中尉子斗先生旧第有感",
    "authorName": "李因笃",
    "authorId": "adcfe4db0094379121fe5b8b74d01c67",
    "dynasty": "清",
    "content": [
      "碧瓦堂还在，金闺籍已更。",
      "萋萋秋草合，惨惨暮霜明。",
      "一老悲刘向，三闾吊屈平。",
      "城南寻别墅，转托旧坊名。"
    ]
  },
  {
    "id": "adcfe4db0094379116324990896c16b4",
    "title": "秋兴",
    "authorName": "李因笃",
    "authorId": "adcfe4db0094379121fe5b8b74d01c67",
    "dynasty": "清",
    "content": [
      "使节临东路，军糈及两关。",
      "江湖轮挽阔，部领度支闲。",
      "水长飞狐口，峰高落雁湾。",
      "壮游违举步，秋气苦催颜。"
    ]
  },
  {
    "id": "adcfe4db0094379116324990bcea3edc",
    "title": "秋兴",
    "authorName": "李因笃",
    "authorId": "adcfe4db0094379121fe5b8b74d01c67",
    "dynasty": "清",
    "content": [
      "镇逆城为驿，传邮吏摄防。",
      "两河冲市暗，群草漫山黄。",
      "犊挂新耕垒，莺啼古战场。",
      "抱关遭所识，曾与赋《东光》。"
    ]
  },
  {
    "id": "adcfe4db0094379116324990a91bf7db",
    "title": "秋兴",
    "authorName": "李因笃",
    "authorId": "adcfe4db0094379121fe5b8b74d01c67",
    "dynasty": "清",
    "content": [
      "地下高田晚，溪明暗水饶。",
      "羽书时有至，雷电日难调。",
      "广武悬军薄，居庸递马遥。",
      "客居逢岁俭，林壑畏风飙。"
    ]
  },
  {
    "id": "adcfe4db00943791f6dabf6cae307781",
    "title": "寄朱学士沧起先生",
    "authorName": "李因笃",
    "authorId": "adcfe4db0094379121fe5b8b74d01c67",
    "dynasty": "清",
    "content": [
      "宗邦怀旧德，蟋蟀久悠然。",
      "一老祝融裔，千春姑射仙。",
      "人才推正始，物望待承边。",
      "试问甘蔬食，禅栖四十年。"
    ]
  },
  {
    "id": "adcfe4db009437918c8f6a66066769e8",
    "title": "程义士婴墓",
    "authorName": "李因笃",
    "authorId": "adcfe4db0094379121fe5b8b74d01c67",
    "dynasty": "清",
    "content": [
      "国士蒸尝阔，孤坟意外逢。",
      "碧生沿郭树，寒彻下方钟。",
      "谷势包宁武，河流撼秀容。",
      "郡人疏掌记，遗恨满西峰。"
    ]
  },
  {
    "id": "adcfe4db009437918c8f6a66fa0fd7a1",
    "title": "程义士婴墓",
    "authorName": "李因笃",
    "authorId": "adcfe4db0094379121fe5b8b74d01c67",
    "dynasty": "清",
    "content": [
      "藉地愁无似，凭高泪不穷。",
      "古渠移数壑，新雨落双虹。",
      "故国浮云外，中原蔓草中。",
      "乱余忆黄绮，流汗浃臣躬。"
    ]
  },
  {
    "id": "adcfe4db009437913005225abf36ebb6",
    "title": "奉答约生表兄闻余过军都",
    "authorName": "李因笃",
    "authorId": "adcfe4db0094379121fe5b8b74d01c67",
    "dynasty": "清",
    "content": [
      "二雅沦胥久，诸陵陟降悬。",
      "书同西狩日，客在北征年。",
      "旧德留乡社，中人食祭田。",
      "感君歌有泪，遥洒白浮前。"
    ]
  },
  {
    "id": "adcfe4db009437913005225aa4be3924",
    "title": "奉答约生表兄闻余过军都",
    "authorName": "李因笃",
    "authorId": "adcfe4db0094379121fe5b8b74d01c67",
    "dynasty": "清",
    "content": [
      "鲁卫无公族，松楸有故枝。",
      "尚怀行露意，空及采蘩时。",
      "岁久愁风雨，天高冷梦思。",
      "白云俱不返，遗恨鼎湖诗。"
    ]
  },
  {
    "id": "adcfe4db009437919f65e22cfa43e91a",
    "title": "酬程五周量",
    "authorName": "李因笃",
    "authorId": "adcfe4db0094379121fe5b8b74d01c67",
    "dynasty": "清",
    "content": [
      "夙昔倾程盖，乾坤判楚才。",
      "迷方良夜雨，薄禄故人杯。",
      "旅舍逢汤沐，离宫入草莱。",
      "前秋合欢扇，一傍月明开。"
    ]
  },
  {
    "id": "adcfe4db00943791a00910082f4be08f",
    "title": "登代州白人岩因饮孙园",
    "authorName": "李因笃",
    "authorId": "adcfe4db0094379121fe5b8b74d01c67",
    "dynasty": "清",
    "content": [
      "万仞悬孤嶂，双崖划一门。",
      "好人多在野，春水自依村。",
      "雨走空天角，松藏老石根。",
      "危梯攀古洞，仿佛说桃源。"
    ]
  },
  {
    "id": "adcfe4db00943791a0091008a88d0261",
    "title": "登代州白人岩因饮孙园",
    "authorName": "李因笃",
    "authorId": "adcfe4db0094379121fe5b8b74d01c67",
    "dynasty": "清",
    "content": [
      "只觉前崖好，何人并结庐。",
      "鹫岩光倚薄，香阁静含虚。",
      "法境清凉外，人烟战伐余。",
      "因声寄莲社，吾志在山居。"
    ]
  },
  {
    "id": "adcfe4db00943791190dc325b33491d7",
    "title": "得澄一书",
    "authorName": "李因笃",
    "authorId": "adcfe4db0094379121fe5b8b74d01c67",
    "dynasty": "清",
    "content": [
      "春渚曾先雁北征，旅途归翼早长鸣。",
      "书来塞上逢霜信，客在天涯对月明。",
      "长俟河清怜赵壹，漫嗟兰馥怨张衡。",
      "飞飞预说来时道，雪压关山十日程。"
    ]
  },
  {
    "id": "adcfe4db0094379187381dfcb1b5b886",
    "title": "重憩雁门关",
    "authorName": "李因笃",
    "authorId": "adcfe4db0094379121fe5b8b74d01c67",
    "dynasty": "清",
    "content": [
      "霓旌天半护烽台，鸟道云迷望或开。",
      "水拥南河吹日转，门迎北斗过关来。",
      "秦城万仞徒空说，汉骑千群莫漫猜。",
      "自昔禁中烦拊髀，将军尤亟守边才。"
    ]
  },
  {
    "id": "adcfe4db0094379187381dfc596c4399",
    "title": "重憩雁门关",
    "authorName": "李因笃",
    "authorId": "adcfe4db0094379121fe5b8b74d01c67",
    "dynasty": "清",
    "content": [
      "遥岭哀笳走塞阴，碛亭搔首一沾襟。",
      "羽书迢递传西北，营垒凄凉阅古今。",
      "烟绕游丝春色澹，树连飞翠夕阳深。",
      "椎牛射虎怀前史，野庙残碑入故林。"
    ]
  },
  {
    "id": "adcfe4db00943791ffca135717529b52",
    "title": "席上呈傅徵君",
    "authorName": "李因笃",
    "authorId": "adcfe4db0094379121fe5b8b74d01c67",
    "dynasty": "清",
    "content": [
      "江海英风老渐疏，菊松高枕送居诸。",
      "野航惯载看山屐，春帖曾无乞米书。",
      "灿灿《紫芝》存古调，番番黄发长朋车。",
      "兔爰中谷遥回首，蝴蝶庄生各有初。"
    ]
  },
  {
    "id": "adcfe4db009437919f88f5d937adf33b",
    "title": "韩侯岭",
    "authorName": "李因笃",
    "authorId": "adcfe4db0094379121fe5b8b74d01c67",
    "dynasty": "清",
    "content": [
      "古屋荒林落照催，高歌酹酒独徘徊。",
      "苔尝印虎秋还肃，柳只啼鸦晚更哀。",
      "敢谓萧曹皆有命，愁同召吕一论才。",
      "翻留血食村翁社，不爽明禋过客杯。"
    ],
    "annotation": [
      "酹酒：以酒浇地，表示祭奠。",
      "萧曹： 萧何和曹参。",
      "愁同召吕一论才：太史公云：“假令学道谦让，于汉家勋可方周、召、太公之徒，后世血食矣。”",
      "血食：谓受享祭品。古代杀牲取血以祭，故称。",
      "明禋：洁敬。指明洁诚敬的献享。"
    ]
  },
  {
    "id": "adcfe4db00943791671c555face87717",
    "title": "潼关",
    "authorName": "李因笃",
    "authorId": "adcfe4db0094379121fe5b8b74d01c67",
    "dynasty": "清",
    "content": [
      "云薄关门紫气长，帝枢曾此撼岩疆。",
      "河经百二开天地，华枕西南锁雍凉。",
      "戍火忽移函谷月，征车多带灞亭霜。",
      "旧京萧索垂千载，飞挽何繇接巨航。"
    ]
  },
  {
    "id": "adcfe4db0094379173e32110b8b4d7c8",
    "title": "望岳",
    "authorName": "李因笃",
    "authorId": "adcfe4db0094379121fe5b8b74d01c67",
    "dynasty": "清",
    "content": [
      "太华三峰列峻屏，晴霄飞翠下空溟。",
      "晓云东抱关河紫，秋色西来天地青。",
      "玉女盆中寒落黛，仙人掌上接明星。",
      "乱余林壑怀遗客，缥缈幽栖赋采苓。"
    ],
    "annotation": [
      "太华：山名。即西岳华山，在陕西省华阴县南，因其西有少华山，故称太华 。",
      "三峰：三山峰。指华山之莲花、 毛女、 松桧三山峰。",
      "玉女盆：华山中峰有玉女祠，祠前有石臼，称为玉女洗头盆。 ",
      "仙人掌：华山峰名。",
      "林壑：山林涧谷。",
      "幽栖：幽僻的栖止之处。"
    ]
  },
  {
    "id": "adcfe4db00943791cd55b6d27eec1720",
    "title": "赠高大扶南",
    "authorName": "李因笃",
    "authorId": "adcfe4db0094379121fe5b8b74d01c67",
    "dynasty": "清",
    "content": [
      "大雪同辞汉苑钟，微霜已带楚天松。",
      "长临玉树怜车骑，独傍青云美仲容。",
      "雨散远林明薜𦶜，江高秋水纵鱼龙。",
      "促装联榻经寒夕，春酒杯浮琥珀浓。"
    ]
  },
  {
    "id": "adcfe4db0094379137ffe6d331c48321",
    "title": "边上",
    "authorName": "李因笃",
    "authorId": "adcfe4db0094379121fe5b8b74d01c67",
    "dynasty": "清",
    "content": [
      "萧关城堞望中分，鹿苑干戈道上闻。",
      "野霁卷芦吹白日，霜清驱马下黄云。",
      "征西尽撤三千戍，镇朔遥归十万军。",
      "谁抱遗弓攀鹤表，赐冠空满鵔鸃群。"
    ]
  },
  {
    "id": "adcfe4db00943791898cffb4fb3f8f8e",
    "title": "题无异先生顾庐",
    "authorName": "李因笃",
    "authorId": "adcfe4db0094379121fe5b8b74d01c67",
    "dynasty": "清",
    "content": [
      "学易中年自结庐，衡门忽系远游车。",
      "双飞遂合延津剑，万卷同归遁世书。",
      "逝水难留清汉老，名山忍对白莲蔬。",
      "还因适馆移新额，泪洒西州寓目初。"
    ]
  },
  {
    "id": "adcfe4db009437913ed4e63c77f29625",
    "title": "呈希制军",
    "authorName": "李因笃",
    "authorId": "adcfe4db0094379121fe5b8b74d01c67",
    "dynasty": "清",
    "content": [
      "使相分符十二州，明公赐履冠诸侯。",
      "天包凉益开东井，地跨关河领上游。",
      "寒谷春生吹律遍，野航时带霁晖流。",
      "躬耕久自耽林壑，望岁频书大有秋。"
    ]
  },
  {
    "id": "adcfe4db0094379113692e39e8648ad3",
    "title": "亭林先生寓曲沃卧病小愈走书相闻即遣使起居奉诗其二",
    "authorName": "李因笃",
    "authorId": "adcfe4db0094379121fe5b8b74d01c67",
    "dynasty": "清",
    "content": [
      "王路风流缟带长，霸图聊托晋初乡。",
      "遗音西国思千里，老眼中原泪数行。",
      "春逼梦随池草绿，腊残清引阁梅芳。",
      "曾论徽祀虚笾豆，许傍新宫自筑堂。"
    ]
  },
  {
    "id": "adcfe4db0094379113692e394330e40c",
    "title": "亭林先生寓曲沃卧病小愈走书相闻即遣使起居奉诗其二",
    "authorName": "李因笃",
    "authorId": "adcfe4db0094379121fe5b8b74d01c67",
    "dynasty": "清",
    "content": [
      "五十知非似醉醒，柴门寂寞画长扃。",
      "古人何可欺毛义，吾道将无愧管宁。",
      "豳俗好风吹举趾，汉时明月照传经。",
      "鸣车整旆西归日，户外寒融柳色青。"
    ]
  },
  {
    "id": "adcfe4db009437914064c33ae4fe6f28",
    "title": "长至前二日同右吉翁山陪曹秋岳先生宿雁门关即事四十韵拈玉树凋伤枫树林之句分凋字",
    "authorName": "李因笃",
    "authorId": "adcfe4db0094379121fe5b8b74d01c67",
    "dynasty": "清",
    "content": [
      "使者归旌近，云州去路遥。",
      "部间催枥马，关下缓星轺。",
      "折简俱相及，披裘各见招。",
      "佳人蒙夙契，胜友得联镳。",
      "野涸泒溪水，风深荻岸桥。",
      "荒陴依战伐，晚景媚渔樵。",
      "渐蹴双崖底，平临万仞标。",
      "羊肠盘紫塞，鹄卵插青霄。",
      "日暮冰霜积，年丰伏腊调。",
      "人家留戍垒，供帐设山椒。",
      "惜别寒温略，哀时比兴饶。",
      "安危宁异想，驾驭不同条。",
      "天眷垂西顾，民生脱大僚。",
      "翻疑开府节，只数侍中貂。",
      "甸国奚芳蔼，江云竟寂寥。",
      "抡才喧此地，授钺忆先朝。",
      "水旱纷犹昨，兵戈郁未销。",
      "庙谟多惨淡，公等尚风飙。",
      "事岂和衷得，恩将使过要。",
      "舆情违坦坦，物论付嚣嚣。",
      "半壁功谁就，诸羌衅自挑。",
      "祁连犹举火，瀚海未通潮。",
      "治化同缘木，乘除比梦蕉。",
      "薄言秦《驷铁》，遗恨汉嫖姚。",
      "抚迹怀难尽，更端客重邀。",
      "壶觞移短榻，棨戟壮寒宵。",
      "地隘沾行骑，山高响丽谯。",
      "闻诗矜越绝，藉草出江瑶。",
      "静觉微薰转，频添画烛烧。",
      "醉来吟不次，辞去卧无聊。",
      "素志蹉跎失，朱颜积渐凋。",
      "空余餐菊蕊，悔不学松乔。",
      "已任颠毛换，遑论髀肉消。",
      "异方甘蠖伏，吾道总萍漂。",
      "隔屋分旗鼓，开窗逼斗杓。",
      "健儿村外宿，饥虎夜深骄。",
      "奔陆回长驭，和羲近蓼萧。",
      "临歧愁偃蹇，后约待清韶。",
      "执手晨光发，登车骤雪飘。",
      "他年烦太史，永纪雁门朝。"
    ]
  },
  {
    "id": "adcfe4db0094379196856ff06c5b23e2",
    "title": "旧年宁人先生以无妄系济南走书报我触暑驰视苦疾作辞还先生寄赠行三十韵诗春日晤保州重会蓟门奉答前诗广五十韵",
    "authorName": "李因笃",
    "authorId": "adcfe4db0094379121fe5b8b74d01c67",
    "dynasty": "清",
    "content": [
      "卧病三秋色，怀人五岳情。",
      "凉飙吹梦起，啄雀唤愁生。",
      "客返关中路，书传历下城。",
      "倒衣初罢枕，垂涕复沾缨。",
      "《巷伯》诗难读，梁园狱已平。",
      "长吟归黯淡，别绪郁纵横。",
      "忆折前津柳，同炊古寺羹。",
      "有孚谋且窒，无角兆先成。",
      "远道蒹葭隔，周行坎窞并。",
      "莒莱矜野语，虞芮乱嚣声。",
      "欻棹江波大，潜扬海汐轻。",
      "群疑纷所出，众口漫多惊。",
      "智勇微夫子，艰危讵此行。",
      "奋身甘下吏，微服耻为氓。",
      "《易》彖繇斯昉，《骚》歌比类明。",
      "经旬喧地圾，举国丐天晴。",
      "节至通蘋藻，愁来忆弟兄。",
      "曾要肝胆契，况忝雪霜盟。",
      "草茀虚炎月，云高隐暮旌。",
      "罢呼燕市酒，遄决蓟门程。",
      "戍角迷丹嶂，河阴护绿蘅。",
      "崩堤频淖马，废坞剩闻莺。",
      "水旱忧兼剧，诛求惨自鸣。",
      "此邦哀琐尾，何室压香橙。",
      "触目难俱述，惊时已渐更。",
      "驰闻瀛隰尽，颇喜岱岚迎。",
      "膏沐谁遑理，壶飧欲就倾。",
      "畏途晨上谒，羁邸夜班荆。",
      "续烛探行笥，联床敞外楹。",
      "年华穷不减，日录老逾精。",
      "恨失登山约，嗟为抱瓮贞。",
      "徘徊违鲁赙，邂逅合秦筝。",
      "阁彷沧溟峻，泉怜趵突清。",
      "狂涛终砥柱，直道益峥嵘。",
      "旅食悲寒及，归舟阻潦盈。",
      "依然垂橐去，率尔采薪婴。",
      "左次才弥拙，西还意若酲。",
      "贫非荒竹径，渴岂慕金茎。",
      "急难睽良友，端居惕远征。",
      "寸心如濩落，中夜几屏营。",
      "自得分鱼素，空教怨鹿苹。",
      "川原仍独往，伏腊互相衡。",
      "甫定他乡榻，俄从上日觥。",
      "好音随杖屦，佳会足公卿。",
      "律转坚冰解，春回早卉荣。",
      "敛才期近物，逃俗励修名。",
      "忽复追鞭弭，还来过帝京。",
      "每询邙邑树，谁荐寝园樱。",
      "进履耽逢石，将诗悚报琼。",
      "雍田关华好，为耦待躬耕。"
    ]
  },
  {
    "id": "adcfe4db00943791433610ffcdc19847",
    "title": "陈情后投上家高阳相国",
    "authorName": "李因笃",
    "authorId": "adcfe4db0094379121fe5b8b74d01c67",
    "dynasty": "清",
    "content": [
      "圣代垂裳日，宗臣秉轴年。",
      "安危殷独倚，作述俨相宣。",
      "国体光凝命，家声协象贤。",
      "先公堂载辟，旧德史争传。",
      "我李贻谟大，生民肇祀虔。",
      "仙源遥溯陇，望族久推燕。",
      "履傍星辰切，膏蒙雨露偏。",
      "沛丰原近汉，韦杜并依天。",
      "奋翮郎山迥，濡毫易水妍。",
      "雅音兼宕激，经术饱腾穿。",
      "制策留深殿，图书赐秘篇。",
      "然藜堪炳阁，发箧似流泉。",
      "屡冠清班采，平登上相躔。",
      "黑头人竞识，黄发卷弥坚。",
      "正色群僚右，和衷独座边。",
      "雍容瞻物表，敏捷洞几先。",
      "左序钟初彻，东方旭未延。",
      "极宸森列仗，阊阖静鸣鞭。",
      "特诏趋承谨，当时应对专。",
      "至尊频造膝，长日数移廛。",
      "渐睹皇威霁，难闻密语悬。",
      "输诚通肺腑，布泽满陬埏。",
      "往聚黔池甲，俄高楚塞烟。",
      "飞输连栈骑，铲障截江船。",
      "骇落狂涛莽，欢来急羽骈。",
      "奔猿宁假木，涸鲋已盈筌。",
      "胜算挥师次，英谋授庙堧。",
      "那须名出己，真少议随肩。",
      "惠洽雕题外，功论汗马前。",
      "珥貂开七叶，端佩领三蝉。",
      "粤徼迟湮垒，滇阴且控弦。",
      "敢求汤沐暇，遑恤鬓丝鲜。",
      "托契孚鱼水，赓歌靖铠鋋。",
      "刚逢戎事肃，早觉聘车联。",
      "小子何能赋，愁吟亦可怜。",
      "总知穷自悔，奚补壮多愆。",
      "夙誉饶虚窃，佥询欻谬然。",
      "苦辞明发驾，终挟远游毡。",
      "势迫违慈母，途歧恋别筵。",
      "雪霜身契阔，河海泪潺湲。",
      "卸橐秋将暮，居亭地屡迁。",
      "炎晖行处猛，夕月几回圆。",
      "抱病仍趋阙，临轩勉受笺。",
      "滥分仓庾米，叨给度支钱。",
      "睿藻虽同及，温纶乃下诠。",
      "爰忘蓬户陋，竟备石渠员。",
      "乞养要无已，孤恩信有焉。",
      "回头双华阻，举目五云连。",
      "所恃萦瓜瓞，还劳芘葛绵。",
      "恭期致尧舜，锡类许矜全。"
    ]
  },
  {
    "id": "adcfe4db0094379109f6887fb7c233a6",
    "title": "答孙隐君",
    "authorName": "李因笃",
    "authorId": "adcfe4db0094379121fe5b8b74d01c67",
    "dynasty": "清",
    "content": [
      "大路回且长，昆仑杳殊域。",
      "重华不可作，帝望何由塞。",
      "世变纷相乘，民劳日以亟。",
      "积霖生涂潦，真宰久旷职。",
      "饥溺如当平，敢云一士力。",
      "其咨呼仁人，孰是益与稷。",
      "邈彼孙登游，高踪众莫识。",
      "苍蝇闻凤哕，大笑乃滋惑。",
      "流俗好危言，细儒工外饰。",
      "遵时在明哲，抱道惟守嘿。",
      "芝草歌汉恩，蕨薇荷周德。",
      "赠予惟此语，三叹奉嘉则。"
    ]
  },
  {
    "id": "adcfe4db00943791fc8a77f7284e9934",
    "title": "题世胄都指挥使崔公汝明象",
    "authorName": "李因笃",
    "authorId": "adcfe4db0094379121fe5b8b74d01c67",
    "dynasty": "清",
    "content": [
      "高皇养士三百秋，卫帅食恩等通侯。",
      "铭钟书帛列上第，玉案金樽罗群羞。",
      "一朝河上度欃氛，虎啸崤函不可闻。",
      "赤帜无色鼓声死，婴城惟有崔将军。",
      "将军开国世家子，轻裘缓带谈经史。",
      "吹篪时过大司农，北斗西豪俱在此。",
      "昭阳之冬月无阳，野斗豺虎色玄黄。",
      "决眦不知有锋刃，疾呼白日生冰霜。",
      "臣矢已穷力战久，侧身誓天不相负。",
      "已拌先溅侍中血，宁料如生元帅首。",
      "纷纷侍卫尽同朝，今何蕤萎昔何骄。",
      "朝行出攻暮不返，岁寒松柏乃后凋。",
      "后来传疑未传信，壶祠蠋墓无人问。",
      "长留遗像天地间，勇者成仁懦者奋。"
    ]
  },
  {
    "id": "adcfe4db00943791d4301525626a30cd",
    "title": "永明奇后阁谒九莲观音为神宗母孝定李太后恭制长歌",
    "authorName": "李因笃",
    "authorId": "adcfe4db0094379121fe5b8b74d01c67",
    "dynasty": "清",
    "content": [
      "太行西北山北来，中有凌空之高台。月挂苍岩龙虎啸，云生赤迹风雷哀。",
      "千松万松立窈窕，十步五步行徘徊。纵目清凉在霄汉，抠衣灵鹫逼蓬莱。",
      "鹫岭后阁屹如峰，九莲阁中瞻圣容。庄严具足得未有，草莽何知争为恭。",
      "炎山忽飘孤屿雪，静夜时落翠微钟。秋色苍茫吊余址，夕阳明灭怀故封。",
      "神宗垂拱五十载，太后斋居多光彩。内启祠尝恩不遗，旁搜象教力仍逮。",
      "五台禅龛近京辅，两宫敕赐兼鼎鼐。时移物换凋碧梧，篆冷灰飞逐沧海。",
      "出门惟睹白雪飞，涧水松风听不违。攀弓抱剑悲相向，鹤驾鸾旗久未归。",
      "此刹翻同灵光在，他年仿佛魂魄依。君不见画壁金铺光照眼，贝花隐隐发灵机。"
    ]
  },
  {
    "id": "adcfe4db009437916afc0ad130666365",
    "title": "纪别",
    "authorName": "李因笃",
    "authorId": "adcfe4db0094379121fe5b8b74d01c67",
    "dynasty": "清",
    "content": [
      "置酒岁云暮，北堂生远晖。",
      "数鸟相与鸣，寒风厉重闱。",
      "慈母就持箸，欲言先歔欷。",
      "出门尚无程，问我何时归。",
      "遥遥计往路，历历询征衣。",
      "雨雪勤自保，音书莫来稀。",
      "长跪闻母言，敢不敏庶几。",
      "行役亦不远，岁时宁久违。",
      "病妻扶下床，相视首蓬飞。",
      "谓我当引迈，有泪不敢挥。"
    ]
  },
  {
    "id": "adcfe4db009437916afc0ad170ab2ca2",
    "title": "纪别",
    "authorName": "李因笃",
    "authorId": "adcfe4db0094379121fe5b8b74d01c67",
    "dynasty": "清",
    "content": [
      "弟从母侧来，再拜投一斝。",
      "征驹鸣前庭，担负已出野。",
      "仆夫前致辞，冉冉西日下。",
      "要当慷慨去，不觉泪如泻。",
      "兄言勤门户，弟言慎车马。"
    ]
  },
  {
    "id": "adcfe4db009437916afc0ad1fd17c3a9",
    "title": "纪别",
    "authorName": "李因笃",
    "authorId": "adcfe4db0094379121fe5b8b74d01c67",
    "dynasty": "清",
    "content": [
      "小子复牵衣，歧路含百虑。",
      "不知行何方，强欲偕我御。",
      "念当远乖离，那忍挥之去。",
      "悲哉游子吟，斯须哀乐具。",
      "中怀如悬旌，摇摇不得住。",
      "依依天属亲，抚事愧童孺。"
    ]
  },
  {
    "id": "adcfe4db00943791b2b7174c953f8cdc",
    "title": "秋兴其三",
    "authorName": "李因笃",
    "authorId": "adcfe4db0094379121fe5b8b74d01c67",
    "dynasty": "清",
    "content": [
      "复户人谁是，开荒野自知。",
      "中原无窜草，太府出新书。",
      "帐聚群羌合，烟移比屋疏。",
      "每怀宽大诏，重睹塞垣初。"
    ]
  },
  {
    "id": "adcfe4db0094379150258e28bd02148f",
    "title": "寄怀杨太舅白石先生",
    "authorName": "李因笃",
    "authorId": "adcfe4db0094379121fe5b8b74d01c67",
    "dynasty": "清",
    "content": [
      "开元以降南雅坠，五百余年北地兴。步曹蹑刘自跌荡，凌鲍跞谢何崚嶒。",
      "此时风气首关内，河岳翕然同向背。壮藻浒西尝竞发，新声鄠杜共酬对。",
      "三子共擅宏德名，五星重瞻井鬼会。最怜胎簪称俊逸，犹嘉昌谷绝伦辈。",
      "后来宫商频动容，天下倾耳待黄钟。援古特立汉京帜，纵谈曾标骚赋宗。",
      "历下初难离阡陌，琅琊晚亦夹元白。哀思一变为楚声，秀令千秋堕唐格。",
      "遂有光禄起经学，同时孝廉推词伯。野卧徵纶久寂寥，公车老死空烜赫。",
      "未见侯芭前卒业，稀闻羊陟过相索。先生游处两公间，迥若片云秋在山。",
      "兴至不羁红尘色，吟成实助白雪颜。遐寄旷揽慎攸托，杜陵崆峒非杳廓。",
      "郡乘已舒五马骖，私田翻较诸生薄。鲍叔仗义多赒给，陶公辞荣竟一壑。",
      "倾家结客乃徒然，闭户摊书聊足乐。予溯渊源遵自出，半生零落不具述。",
      "惟桑与梓每系怀，涧曲云亭增洄潏。咫尺车里尚书庄，嶙峋南川太宰坊。",
      "侍御直声追贾董，中丞古调逼卢王。徒遭兵戈尽散佚，况复行役愁苍茫。",
      "恒嗟人伦违有道，窃幸戚党及中郎。世儒举细遗者洪，苛议悠悠挂英雄。",
      "群儿畴昔轻韩信，刮目谁今识吕蒙。丈夫不早封万户，华发可怜敝章句。",
      "鼓笳屡沸属国烟，丁壮宿沈江湖雾。举帆迟击祖生楫，真诰且传宏景注。",
      "比岁太白画垂铓，中宵欃枪占失度。行穷桃棘敝蟋蟀，坐感《蒹葭》繁霜露。",
      "梦里犹嬉俎豆家，征途暂委诸侯路。恭为所亲歌大耋，努力加餐慰迟暮。"
    ]
  },
  {
    "id": "adcfe4db00943791a060018f0913f1d6",
    "title": "良乡",
    "authorName": "李因笃",
    "authorId": "adcfe4db0094379121fe5b8b74d01c67",
    "dynasty": "清",
    "content": [
      "王畿千里余，赤县首三辅。佳气来阊阖，去天如韦杜。",
      "古时封内地，多以蕃同谱。凡温及应韩，历历皆可数。",
      "朔风日暮急，惨淡过戎伍。二南有遗泽，流恨兼今古。",
      "附海无细波，附岳无卑岵。所以封泰山，尝先禅梁父。",
      "约略计斯城，初不下万户。胡为兵戈中，筑堞失完土。",
      "还闻东土人，据地列田圃。自云托国家，一一皆肺腑。",
      "大兄侍中郎，中兄司卤簿。季子未拜恩，鲜衣缠华组。",
      "安坐召县官，促装揖州府。还家自生光，道上人如堵。",
      "兼金旧络马，百宝新装弩。貂首大秦珠，可充千万估。",
      "牛羊盈其门，珠玉盈其庑。堂上斗酒会，健儿鸣钟鼓。",
      "大妇工锦瑟，中妇歌《金缕》。小妇贵家子，徐徐调鹦鹉。",
      "吾欲终此曲，此曲闻者苦。长安连狭邪，日月通前浦。"
    ]
  },
  {
    "id": "adcfe4db0094379135df3f3834dd88a9",
    "title": "侍御鹤冲金公死难诗",
    "authorName": "李因笃",
    "authorId": "adcfe4db0094379121fe5b8b74d01c67",
    "dynasty": "清",
    "content": [
      "朔风吹高林，颓浪日东逝。乱起如于风，他心何可制。",
      "当年金直指，受命乱军际。破产捍危城，捐躯先自誓。",
      "所志无依违，天阶有崇替。追攀三月弓，一体殉先帝。",
      "城下洄𤄷水，湛兰清且厉。蛟螭不敢游，雨雪常相蔽。",
      "身前有君臣，身后有伉俪。附祀得三坟，累累还相拟。",
      "呜呼板荡初，麟获伤反袂。懦愚务苟随，翻觉生死细。",
      "丈夫重末路，吾道观衰世。要当去取明，底论谋不济。",
      "下马拜斯人，关河空洒涕。为赋《大招篇》，自投流水澨。",
      "春秋煐膋萧，吉日迨邦祭。放𢘍灵之来，神哉般流睇。",
      "其下若风马，北来行甚锐。默坐眺八乡，奚须环奇丽。",
      "四围春草生，千载哀湍闭。死者长已矣，存者德音继。",
      "吾爱孝廉公，保孤存本系。婴杵获同心，幽明事一例。",
      "况复故司徒，宗邦多遗惠，敝庐咫尺间，闻政如鲁卫。",
      "直指西巡狩，秦天一再霁。至今共伏腊，先后垂棠碣，悠悠吾所思，乃在江海裔。",
      "从泣战城南，美人空迢递。泫然登斯祠，慷慨感深诣。",
      "澄波既终古，皎月无年岁，白云著为堂，嘉夜著为砌。",
      "东西植梧桐，左右种椒蕙，上有双凤凰，飞鸣何嘒嘒。",
      "寄谢后来人，闻风同勖励。"
    ]
  },
  {
    "id": "adcfe4db0094379167f324a8dc4c551a",
    "title": "高歌行寄程穆倩",
    "authorName": "李因笃",
    "authorId": "adcfe4db0094379121fe5b8b74d01c67",
    "dynasty": "清",
    "content": [
      "江城正月黄鸟鸣，有客清晨呼柴荆。相见乃吾故人子，朗如琼树玉山行。",
      "别时五尺今八尺，三载腾骧游公卿。长跪起居动有礼，藻华丹篆辉前楹。",
      "我亦再拜读来札，高江波涛同激发。自云流寓老益困，中复采薪相摩戛。",
      "盐泽汗血反蹉跎，鲁门鶢鶋谁识察。忍饿耻为稻粱计，哀鸣徒仰霄汉刷。",
      "往者邗沟嗟赁舂，豪家睨视薄其佣。陋巷经旬覆土锉，僧寮伏枕餐新松。",
      "解质未敢惜长剑，尪羸无时违短筇。形只影孤穷安诣，独君桥梓数过从。",
      "君有长歌二千字，两京板荡须臾事。《薤露》伤逝足慷慨，青蝇恶谗横涕泗。",
      "光芒遄飞遑停吟，徵羽数变始满志。太和协律迥奇绝，长庆尚书何纵恣。",
      "昔君早与吴桥游，漳海清江俊及流。回首太阿倒奄竖，蔓延关雒啼鸺鹠。",
      "九鼎卒移朋党祸，微霜深中杞人忧。礼失在野此最近，诗亡于近将焉求。",
      "晚年骀荡竹西久，高卧何如鹿皮叟。时湛彩笔拂云烟，遍搜遗文尽蝌蚪。",
      "大镛石鼓忽同几，犀剑环刀常在肘。籀书颉迹出争持，丞相中郎藉不朽。",
      "琳琅径寸轻千缗，约取犹难庇汝身。贵戚当前况辞谢，贫交接踵如饮醇。",
      "未携一丝坐相索，倾帙堆案皆所珍。岂但室中生交谪，邻翁窃笑童仆嗔。",
      "薄俗逐声实康瓠，黄钟遗弃人罕顾。山阳遂以工锻闻，正字终须碎琴去。",
      "沧洲踌躇独往愿，白发磬折诸侯路。北眺故园陇树深，东来春水江花暮。",
      "却送之子江之隅，轻舟漾日归东吴。内省殊惭报琼玖，相思且欲凌碧芜。",
      "夙知用拙见天性，何必雕虫非壮夫。片帆若访曹秀水，为道苍生望重苏。"
    ]
  },
  {
    "id": "adcfe4db009437913640c34b6c426f7b",
    "title": "答友见锡鬯垂示山左见怀之篇",
    "authorName": "李因笃",
    "authorId": "adcfe4db0094379121fe5b8b74d01c67",
    "dynasty": "清",
    "content": [
      "燕市陈情客未还，故人相见慰愁颜。",
      "曾迟剑舄京华外，却赋榛苓海岱间。",
      "存没诸公皆断梗，乱离九塞各严关。",
      "尚须前箸呼闾阊，西望白云何处山。"
    ]
  },
  {
    "id": "adcfe4db009437913b86098fb9439b02",
    "title": "亭林先生寓曲沃卧病小愈走书相闻即遣使起居奉诗其一",
    "authorName": "李因笃",
    "authorId": "adcfe4db0094379121fe5b8b74d01c67",
    "dynasty": "清",
    "content": [
      "涧树东连岳树深，先生前寓华阴。相思北接太行岑。",
      "《蒹葭》傥触居关兴，《蟋蟀》偏工入冀吟。世易繁霜应有道，天留硕果定何心。",
      "晨星落落长蒿目，忍使寻盟负断金。"
    ]
  },
  {
    "id": "adcfe4db009ed49b194ae047a92612d1",
    "title": "古北口晓行",
    "authorName": "李如枚",
    "authorId": "adcfe4db009ed49bd1457b72d1457b72",
    "dynasty": "清",
    "content": [
      "千尺雄关拱蓟门，曈昽晓日映长垣。",
      "双扉不锁滩头水，绕郭年年碧涨痕。"
    ]
  },
  {
    "id": "adcfe4db00a0404c95028588215ec724",
    "title": "曲渚",
    "authorName": "王采薇",
    "authorId": "adcfe4db00a0404ca63fc8c57dd0240c",
    "dynasty": "清",
    "content": [
      "曲渚斜生白，疏星动欲昏。",
      "四更桃叶影，一缕杜鹃魂。",
      "断雨还零砌，虚帘自打门。",
      "萧萧庭竹短，都作泪花痕。"
    ]
  },
  {
    "id": "adcfe4db00a0404ce11bf36464941786",
    "title": "山空",
    "authorName": "王采薇",
    "authorId": "adcfe4db00a0404ca63fc8c57dd0240c",
    "dynasty": "清",
    "content": [
      "山空收夜气，墟上露千星。",
      "岭月流尘几，窗风乱道经。",
      "鹤随云到户，虫与叶栖亭。",
      "是夕怀萧史，幽行遍绿汀。"
    ]
  },
  {
    "id": "adcfe4db00a0404c32366eee1604b78b",
    "title": "雨夜",
    "authorName": "王采薇",
    "authorId": "adcfe4db00a0404ca63fc8c57dd0240c",
    "dynasty": "清",
    "content": [
      "响急衣砧合，声沉漏箭随。",
      "黛痕侵故壁，香影聚重帷。",
      "碧簟眠伤骨，红镫病压眉。",
      "数株门外柳，苦伴暝禽垂。"
    ]
  },
  {
    "id": "adcfe4db00a0404c5ddfac7ba3928452",
    "title": "病卧得季逑诗",
    "authorName": "王采薇",
    "authorId": "adcfe4db00a0404ca63fc8c57dd0240c",
    "dynasty": "清",
    "content": [
      "病减无三日，春归又隔年。",
      "能传闭关句，来破拥衾眠。",
      "落雨时连蒂，喧禽不出烟。",
      "开帘放香篆，应始觉晴天。"
    ]
  },
  {
    "id": "adcfe4db00a0404cae3538ec54f11567",
    "title": "送春",
    "authorName": "王采薇",
    "authorId": "adcfe4db00a0404ca63fc8c57dd0240c",
    "dynasty": "清",
    "content": [
      "如何送春处，不见有春归。",
      "落雨丝阑住，残花蝶斗飞。",
      "黄骊正漂荡，碧叶空参差。",
      "徒伤持桂酌，况复易裘衣。"
    ]
  },
  {
    "id": "adcfe4db00a0404cf60da2fd2cf222af",
    "title": "山夕",
    "authorName": "王采薇",
    "authorId": "adcfe4db00a0404ca63fc8c57dd0240c",
    "dynasty": "清",
    "content": [
      "草虫门径远，一路入溪烟。",
      "月满无人地，钟残有雁天。",
      "心孤闻动竹，衣冷近流泉。",
      "欲觅乡关梦，楼空独上眠。"
    ]
  },
  {
    "id": "adcfe4db00a0404cc5ebddefd1ed3bdf",
    "title": "幻梦",
    "authorName": "王采薇",
    "authorId": "adcfe4db00a0404ca63fc8c57dd0240c",
    "dynasty": "清",
    "content": [
      "几叠春山路，谁分碧扇开。",
      "露光生竹石，云气杂楼台。",
      "鹤度凉潭去，钟穿薄雾来。",
      "微茫天水阔，我梦正寻梅。"
    ]
  },
  {
    "id": "adcfe4db00a0404cecbf4e7cc11b4205",
    "title": "初春",
    "authorName": "王采薇",
    "authorId": "adcfe4db00a0404ca63fc8c57dd0240c",
    "dynasty": "清",
    "content": [
      "晓镜慵梳饰，幽窗梦破迟。",
      "梅梁波反影，芸帙曙通曦。",
      "花逐调琴指，莺随入镜枝。",
      "十分春欲去，惆怅未成诗。"
    ]
  },
  {
    "id": "adcfe4db00a0404cf60da2fdcec0c802",
    "title": "山夕",
    "authorName": "王采薇",
    "authorId": "adcfe4db00a0404ca63fc8c57dd0240c",
    "dynasty": "清",
    "content": [
      "将暝室生白，松花满石阑。",
      "碧潭琴影瘦，黄叶客衣单。",
      "网露迷兰径，茶烟惹竹竿。",
      "琼枝空忆梦，挑饭不能餐。"
    ]
  },
  {
    "id": "adcfe4db00a0404c3bcbda294ea53f64",
    "title": "梦起步后园",
    "authorName": "王采薇",
    "authorId": "adcfe4db00a0404ca63fc8c57dd0240c",
    "dynasty": "清",
    "content": [
      "兰香流一涧，桑烟染半岑。",
      "雨开残照影，花动小楼阴。",
      "蜂晚能喧梦，尘凝不上琴。",
      "何时识芳草，眠里定幽寻。"
    ]
  },
  {
    "id": "adcfe4db00a0404cd5698f6294eebe20",
    "title": "半岭和薇隐韵",
    "authorName": "王采薇",
    "authorId": "adcfe4db00a0404ca63fc8c57dd0240c",
    "dynasty": "清",
    "content": [
      "半岭幽居好，疏谈向夜分。",
      "剑明疑有月，香细欲生云。",
      "新酝皆松术，清娱有典坟。",
      "湘帘池上动，苦露湿行裙。"
    ]
  },
  {
    "id": "adcfe4db00a0404cc17d1c045db39334",
    "title": "舟次",
    "authorName": "王采薇",
    "authorId": "adcfe4db00a0404ca63fc8c57dd0240c",
    "dynasty": "清",
    "content": [
      "风斜舟近岸，竹外复芦中。",
      "树袅屏中绿，荷愁镜浦红。",
      "残霞犹眇莽，出月已空蒙。",
      "莫惜横烟住，孤吟答露虫。"
    ]
  },
  {
    "id": "adcfe4db00a0404c5fa03de5359e512f",
    "title": "有感",
    "authorName": "王采薇",
    "authorId": "adcfe4db00a0404ca63fc8c57dd0240c",
    "dynasty": "清",
    "content": [
      "不见画钗处，惊看过月痕。",
      "帘斜生鸟影，屏小贴花魂。",
      "凤瑟埋尘冷，鲛绡湿泪温。",
      "石床苔掩鬓，黄蝶欲栖门。"
    ]
  },
  {
    "id": "adcfe4db00a0404c222e74e1208e6af8",
    "title": "水宿",
    "authorName": "王采薇",
    "authorId": "adcfe4db00a0404ca63fc8c57dd0240c",
    "dynasty": "清",
    "content": [
      "冥冥堤畔路，草草别时家。",
      "碧影沈湖月，红心上冢花。",
      "镫微还下雁，钟冷不惊鸦。",
      "薄醉和衣宿，扁舟入树斜。"
    ]
  },
  {
    "id": "adcfe4db00a0404cb47ba25c7c3eff35",
    "title": "九月十四日舟由丹徒夜半与薇隐乘月登岸行三里作",
    "authorName": "王采薇",
    "authorId": "adcfe4db00a0404ca63fc8c57dd0240c",
    "dynasty": "清",
    "content": [
      "幽行已三里，村落半摛扉。",
      "只鸟时依树，孤萤不上衣。",
      "月高人影小，潮定橹声稀。",
      "沿水星星火，归惊宿鹭飞。"
    ]
  },
  {
    "id": "adcfe4db00a0404c176d3f4edf6a9620",
    "title": "寄薇隐次韵",
    "authorName": "王采薇",
    "authorId": "adcfe4db00a0404ca63fc8c57dd0240c",
    "dynasty": "清",
    "content": [
      "春牖对芳林，朝阳上绮衾。",
      "户低交叶暗，径小受花深。",
      "金错循离恨，瑶珰镇别心。",
      "欲谙芳草路，因梦寄新吟。"
    ]
  },
  {
    "id": "adcfe4db00a0404ce27ab3fff05f299b",
    "title": "答薇隐复次前韵",
    "authorName": "王采薇",
    "authorId": "adcfe4db00a0404ca63fc8c57dd0240c",
    "dynasty": "清",
    "content": [
      "香雾斜横帐，衣绵重压衾。",
      "梦听啼鸟乱，愁与落花深。",
      "易尽千行札，难分一缕心。",
      "相如情若固，何用白头吟。"
    ]
  },
  {
    "id": "adcfe4db00a0404c2f334ce3f96a507e",
    "title": "悼姊",
    "authorName": "王采薇",
    "authorId": "adcfe4db00a0404ca63fc8c57dd0240c",
    "dynasty": "清",
    "content": [
      "残夜一禽惊，镫幽梦转明。",
      "把书寻泪色，掩幔想衣声。",
      "微病花全发，深眠月暗行。",
      "蜀弦尘里断，已任指尖生。"
    ]
  },
  {
    "id": "adcfe4db00a0404c982270be14e5d1be",
    "title": "寄季逑时客和州",
    "authorName": "王采薇",
    "authorId": "adcfe4db00a0404ca63fc8c57dd0240c",
    "dynasty": "清",
    "content": [
      "空院题诗对碧莎，华年作别叹蹉跎。",
      "梦馀卷帐人疑在，书去寻愁语转多。",
      "晓岫入云飞断雁，夜镫照雨落残蛾。",
      "空江无复怜才客，此夕租船忆啸歌。"
    ]
  },
  {
    "id": "adcfe4db00a0404c68f483e6adb07faa",
    "title": "空室",
    "authorName": "王采薇",
    "authorId": "adcfe4db00a0404ca63fc8c57dd0240c",
    "dynasty": "清",
    "content": [
      "蠹壁蛛丝掩绿琴，碧苔红叶拾遗簪。",
      "露寒花带啼痕长，月小帘围梦影深。",
      "条脱寸宽辞病臂，秋千伴远系春心。",
      "幽梅一树还窥户，似约幽人到绿岑。"
    ]
  },
  {
    "id": "adcfe4db00a0404cc30d7f0c9293a500",
    "title": "向夜",
    "authorName": "王采薇",
    "authorId": "adcfe4db00a0404ca63fc8c57dd0240c",
    "dynasty": "清",
    "content": [
      "树影入清汉，蝉声动小楼。",
      "凭阑弄清笛，微月在钗头。"
    ]
  },
  {
    "id": "adcfe4db00a0404c72e138d7a75d7864",
    "title": "偶成",
    "authorName": "王采薇",
    "authorId": "adcfe4db00a0404ca63fc8c57dd0240c",
    "dynasty": "清",
    "content": [
      "竹叶鸣纱牖，虫声杂锦梭。",
      "帘长镫燄小，山乱月明多。"
    ]
  },
  {
    "id": "adcfe4db00a0404cbc9604acfe154599",
    "title": "归宁后寻亡姊故居",
    "authorName": "王采薇",
    "authorId": "adcfe4db00a0404ca63fc8c57dd0240c",
    "dynasty": "清",
    "content": [
      "痛定犹开镜，啼多不整妆。",
      "红苔黯空壁，飞电夜明房。"
    ]
  },
  {
    "id": "adcfe4db00a0404cf8c9e571cc328e16",
    "title": "梦中作",
    "authorName": "王采薇",
    "authorId": "adcfe4db00a0404ca63fc8c57dd0240c",
    "dynasty": "清",
    "content": [
      "欲暝疑将曙，凉春似早秋。",
      "青山独归处，花暗一层楼。"
    ]
  },
  {
    "id": "adcfe4db00a0404cf8c9e571c02674c5",
    "title": "梦中作",
    "authorName": "王采薇",
    "authorId": "adcfe4db00a0404ca63fc8c57dd0240c",
    "dynasty": "清",
    "content": [
      "草长兰弄影，莺语蝶飘魂。",
      "一亩凄凄水，斜阳却在门。"
    ]
  },
  {
    "id": "adcfe4db00a0404c5fa03de5ddddbf12",
    "title": "有感",
    "authorName": "王采薇",
    "authorId": "adcfe4db00a0404ca63fc8c57dd0240c",
    "dynasty": "清",
    "content": [
      "名香一缕当帘出，故札千函向日开。",
      "入梦已迷前度草，返魂惟有去年梅。"
    ]
  },
  {
    "id": "adcfe4db00a0404ca6b4053b4ecf9be7",
    "title": "幽梦",
    "authorName": "王采薇",
    "authorId": "adcfe4db00a0404ca63fc8c57dd0240c",
    "dynasty": "清",
    "content": [
      "幽梦随云细细生，阑干经雨入流萤。",
      "夜堂独自花迷影，碧汉风吹雁出城。"
    ]
  },
  {
    "id": "adcfe4db00a0404c4387dd4f469fcfde",
    "title": "寄季逑",
    "authorName": "王采薇",
    "authorId": "adcfe4db00a0404ca63fc8c57dd0240c",
    "dynasty": "清",
    "content": [
      "嫩寒帏幕雨廉纤，衾上春衫逼曙添。",
      "试束晨妆拓幽阁，小红齐见破梅尖。"
    ]
  },
  {
    "id": "adcfe4db00a0404c4aa5e004390eae34",
    "title": "病中忆归效简文卦名诗",
    "authorName": "王采薇",
    "authorId": "adcfe4db00a0404ca63fc8c57dd0240c",
    "dynasty": "清",
    "content": [
      "雁小过楼迷，流云复满溪。",
      "萝蒙才上月，竹比已开扉。",
      "蜡照怜妆损，虫吟识梦离。",
      "旅魂宵不定，革带日仍移。",
      "病渐因霜痼，心恒似叶危。",
      "何时升画阁，言归妹把衣。"
    ]
  },
  {
    "id": "adcfe4db00a0404c398bfbaddee972ab",
    "title": "晓起效徐陵体",
    "authorName": "王采薇",
    "authorId": "adcfe4db00a0404ca63fc8c57dd0240c",
    "dynasty": "清",
    "content": [
      "春镜动春烟，春林绿半天。",
      "帘低压枝卷，窗迥对禽眠。",
      "书帐蝇弹纸，琴床风触弦。",
      "辞衾惜香在，扫径待花蔫。",
      "研墨污罗袖，看鱼落翠钿。",
      "谁云厌长日，终是惜驰年。"
    ]
  },
  {
    "id": "adcfe4db00a0404ccd07f2f8efa0a7fb",
    "title": "早起忆弟妇",
    "authorName": "王采薇",
    "authorId": "adcfe4db00a0404ca63fc8c57dd0240c",
    "dynasty": "清",
    "content": [
      "日华生曲沼，昨梦去东轩。",
      "露雨出深草，禽花杂一园。",
      "妆馀唯拂卷，绣里更看山。",
      "萱叶如长带，蘋英似小钿。",
      "何时话离恨，双笑北堂前。"
    ]
  },
  {
    "id": "adcfe4db00a0404c0d354f38a8fdf6cf",
    "title": "铜雀台",
    "authorName": "王采薇",
    "authorId": "adcfe4db00a0404ca63fc8c57dd0240c",
    "dynasty": "清",
    "content": [
      "日莫碧空杳，望穷如有存。",
      "云痴想歌态，月转见床尘。",
      "草暗露凝迹，树斜烟曳魂。",
      "此中君不起，何许泣能闻。",
      "可惜分香女，都无殉没人。"
    ]
  },
  {
    "id": "adcfe4db00a0404c99599fa10a2180ba",
    "title": "不眠",
    "authorName": "王采薇",
    "authorId": "adcfe4db00a0404ca63fc8c57dd0240c",
    "dynasty": "清",
    "content": [
      "不眠虚静夜，忆别损清娱。",
      "月芒生镜匣，露颗杂帘珠。",
      "径坏转鲜叶，岩寒尚碧芜。",
      "息檐唯旅燕，映树有垂蛛。",
      "夜夜梅枝下，迎寒减病躯。"
    ]
  },
  {
    "id": "adcfe4db00a0404c1bad81f1c8c3b23c",
    "title": "回文",
    "authorName": "王采薇",
    "authorId": "adcfe4db00a0404ca63fc8c57dd0240c",
    "dynasty": "清",
    "content": [
      "壁上虫笺旧，炉香近帐纱。",
      "石幽和瑟冷，衣薄引衾加。",
      "隔院过蜂蝶，分窗对竹花。",
      "席长横帙乱，帘侧挂枝斜。",
      "客思愁来晚，林空满立鸦。"
    ]
  },
  {
    "id": "adcfe4db00a0404c2b953ad4d6403353",
    "title": "燕燕于飞",
    "authorName": "王采薇",
    "authorId": "adcfe4db00a0404ca63fc8c57dd0240c",
    "dynasty": "清",
    "content": [
      "流光何晖晖，晖晖乱春目。",
      "独燕衔愁来，悬飞镜池渌。",
      "池渌何多情，堂空复孤惊。",
      "羽丰离其窠，哺足辞所生。",
      "回身顾新侣，得食哀哀鸣。"
    ]
  },
  {
    "id": "adcfe4db00a0404c9774ff8bb90c5fdf",
    "title": "山中作",
    "authorName": "王采薇",
    "authorId": "adcfe4db00a0404ca63fc8c57dd0240c",
    "dynasty": "清",
    "content": [
      "夜松何蒙蒙，月小飞不起。",
      "知有抱瑟人，垂光碧帘底。",
      "露气明曲岩，花光照虚夜。",
      "一片白云声，飞泉隔烟泻。"
    ]
  },
  {
    "id": "adcfe4db00a0404ca269eb02f081e16f",
    "title": "自君之出矣",
    "authorName": "王采薇",
    "authorId": "adcfe4db00a0404ca63fc8c57dd0240c",
    "dynasty": "清",
    "content": [
      "自君之出矣，两瘦不相识。",
      "炯心如流丹，掬赠焉可得。"
    ]
  },
  {
    "id": "adcfe4db00a0404cfb51b50dc47aa34f",
    "title": "山中忆吴如霞姊",
    "authorName": "王采薇",
    "authorId": "adcfe4db00a0404ca63fc8c57dd0240c",
    "dynasty": "清",
    "content": [
      "帷镫照宵衾，涧水闻夜室。",
      "天静远烟摇，华云度流月。",
      "幽栖亦心好，思子方首疾。",
      "忆昨寄远书，凄凄泪盈帙。",
      "生愁一何滋，少乐从是毕。",
      "虚房想清宴，蛾响落清瑟。",
      "何由寄新吟，慰我中似结。"
    ]
  },
  {
    "id": "adcfe4db00a0404c0dc5e18d17f0bf34",
    "title": "复与季逑夜起视月同作",
    "authorName": "王采薇",
    "authorId": "adcfe4db00a0404ca63fc8c57dd0240c",
    "dynasty": "清",
    "content": [
      "虚扉浃宵开，凉镫照幽素。",
      "肃肃鸦不翻，团团云稍去。",
      "蛩底闻行泉，箐黑辨浮露。",
      "外役于此捐，中疴自兹悆。",
      "循阶桂华歇，交户瓜蔓吐。",
      "徒乖有怀衷，未协长往趣。",
      "亦有同心人，斯情积难诉。"
    ]
  },
  {
    "id": "adcfe4db00a0404c204dfe43ee947e9a",
    "title": "池上书寄薇隐",
    "authorName": "王采薇",
    "authorId": "adcfe4db00a0404ca63fc8c57dd0240c",
    "dynasty": "清",
    "content": [
      "日暝幽眠凉，流云涨岩曲。相思寄长风，动汝窗外竹。",
      "池头孤行薄罗冷，却忆把书双对茗。受露衰荷散叶香，临溪独鸟矜毛影。"
    ]
  },
  {
    "id": "adcfe4db00a0404ce2f23edea64da6f3",
    "title": "望夫石",
    "authorName": "王采薇",
    "authorId": "adcfe4db00a0404ca63fc8c57dd0240c",
    "dynasty": "清",
    "content": [
      "妾颜初如花，妾心已如石。定情双妍姿，不忍君归见衰色。",
      "妾颜当雕心不移，妾身亦化君始知。冰为肌，草为鬓，山头无人寄君信。",
      "妾意浅，君心深，恐君复化填海禽。冤禽来衔石方动，不作巫云入君梦。"
    ]
  },
  {
    "id": "adcfe4db00a0404c69d38d3b342849a6",
    "title": "香草河舟晚",
    "authorName": "王采薇",
    "authorId": "adcfe4db00a0404ca63fc8c57dd0240c",
    "dynasty": "清",
    "content": [
      "疏林无人叶飞影，暝渚归帆贴空冷。",
      "断岸泥多鸭爪痕，乱山钟到鸦巢顶。",
      "邻舟袅袅歌入烟，明月已让星悬天。",
      "来风吹衣恐仙去，白道还疑翠微路。"
    ]
  },
  {
    "id": "adcfe4db00a0404ce4bfa14adce7974b",
    "title": "晓步",
    "authorName": "王采薇",
    "authorId": "adcfe4db00a0404ca63fc8c57dd0240c",
    "dynasty": "清",
    "content": [
      "晓色凝不来，鸦啼去何许。茶烟生溟蒙，孤桃索人语。",
      "幽亭无人拓窗遍，一桁碧山低未见。日气如烟聚水心，雨光满地流花片。"
    ]
  },
  {
    "id": "adcfe4db00a0404c050859355efb16e4",
    "title": "梦游",
    "authorName": "王采薇",
    "authorId": "adcfe4db00a0404ca63fc8c57dd0240c",
    "dynasty": "清",
    "content": [
      "一星迷蒙远溪路，出碍荒烟入横雾。",
      "峡中泉气冷逾秋，峰底天光碧疑曙。",
      "仙凫飞空蜀江小，露雨香挑觉春早。",
      "琼楼贝阙摇灵珑，衣翠霞红各漂眇。",
      "流云为车鹤衔辔，心著游丝不堪系。",
      "断桥围水水压墙，双燕争魂堕空砌。"
    ]
  },
  {
    "id": "adcfe4db00a0404c8f6f22fbd9ec6275",
    "title": "秋胡曲",
    "authorName": "王采薇",
    "authorId": "adcfe4db00a0404ca63fc8c57dd0240c",
    "dynasty": "清",
    "content": [
      "珂声珰珰踏春疾，立处兰风下林末。",
      "柔桑落臂弱不收，花颊流红射朝日。",
      "冰缣夜断不愿金，妾泪自堕因蓍簪。",
      "仓庚少妇能销妒，磐石男儿不镇心。"
    ]
  },
  {
    "id": "adcfe4db00a0404ca6c2116ada82d991",
    "title": "兰芝曲",
    "authorName": "王采薇",
    "authorId": "adcfe4db00a0404ca63fc8c57dd0240c",
    "dynasty": "清",
    "content": [
      "啼鬟垂云粉黄落，夜半严妆起幽阁。",
      "已分单栖似伯劳，剧怜薄命逢姑恶。",
      "红桐掩坟秋骨灰，阿母泪落心当回。",
      "莫随怨魄填波去，合化幽魂促织来。"
    ]
  },
  {
    "id": "adcfe4db00a0404c08485a5bcaa306e6",
    "title": "华清曲",
    "authorName": "王采薇",
    "authorId": "adcfe4db00a0404ca63fc8c57dd0240c",
    "dynasty": "清",
    "content": [
      "玉鱼如冰冷犀齿，雪色灵禽作仙使。",
      "石扇龙镮守别魂，不似蟾宫敞千里。",
      "蓬莱山高无落虹，钗盒夜泣翡裯空。",
      "雨零石磴荒夫草，网暗宫门缢女虫。"
    ]
  },
  {
    "id": "adcfe4db00a0404c107cb9eaa15e1ba9",
    "title": "昆灵曲",
    "authorName": "王采薇",
    "authorId": "adcfe4db00a0404ca63fc8c57dd0240c",
    "dynasty": "清",
    "content": [
      "宫槐昽昽向清曙，蠹粉梁空燕无主。",
      "玉芪不动踏堂尘，帘底菱花学眉语。",
      "蝉丝细帐虫织成，秋簟夜碧啼潜英。",
      "翻翻小蝶随裙幅，迹迹衰梧作履声。"
    ]
  },
  {
    "id": "adcfe4db00a0404c50b7038e035eaa7f",
    "title": "前楼",
    "authorName": "王采薇",
    "authorId": "adcfe4db00a0404ca63fc8c57dd0240c",
    "dynasty": "清",
    "content": [
      "前楼交树檐柯遍，后户穿窗月轮见。",
      "楼空贮愁愁不升，飞露著镜如吹镫。",
      "长天无鸿断来信，自祷夜风吹梦近。",
      "一夕参差隔院声，梨花飞白春人鬓。"
    ]
  },
  {
    "id": "adcfe4db00a0404c296df492d7aa5e03",
    "title": "句容斋舍",
    "authorName": "王采薇",
    "authorId": "adcfe4db00a0404ca63fc8c57dd0240c",
    "dynasty": "清",
    "content": [
      "山莺破晓第一声，绿萝雨落如珠缨。",
      "连松犹合夜泉响，残月不避晨光明。",
      "晨光胧胧逗深幕，开户持书候空鹤。",
      "零云一片吹不开，却挂碧潭潭上阁。"
    ]
  },
  {
    "id": "adcfe4db00a0404c4b4aa86ca3707f85",
    "title": "寒食吟",
    "authorName": "王采薇",
    "authorId": "adcfe4db00a0404ca63fc8c57dd0240c",
    "dynasty": "清",
    "content": [
      "花枝扬扬柳宛宛，不动陂塘水芹短。",
      "破冢孤梅掩骨深，败墙小蝶寻魂远。",
      "红鲜绿稚随春夭，咽咽蜀禽飞不高。",
      "纸钱挂树雨淋尽，满地暝烟开鬼桃。"
    ]
  },
  {
    "id": "adcfe4db00a0404c81e4301956e12686",
    "title": "秋夜答季逑",
    "authorName": "王采薇",
    "authorId": "adcfe4db00a0404ca63fc8c57dd0240c",
    "dynasty": "清",
    "content": [
      "金炉无香道书朽，隔枕秋声下残柳。",
      "琐窗眉敛愁寄笺，悬梦已入浮云边。",
      "蕉廊风多独吟处，落叶幽魂各来去。",
      "寒虫一夜啼渐低，露白星黄共争曙。"
    ]
  },
  {
    "id": "adcfe4db00a0404ca401cb1cdd06f004",
    "title": "梦天",
    "authorName": "王采薇",
    "authorId": "adcfe4db00a0404ca63fc8c57dd0240c",
    "dynasty": "清",
    "content": [
      "碧阑十二花无数，桂叶低笼若青雾。",
      "蕊宫谁遣别魂游，只有青禽送来去。",
      "波离扉薄不上关，对语月姊琼楼闲。",
      "银河珊珊泻声小，手弄白云天下晓。"
    ]
  },
  {
    "id": "adcfe4db00a0404cf16fcc495b242c06",
    "title": "春眠曲",
    "authorName": "王采薇",
    "authorId": "adcfe4db00a0404ca63fc8c57dd0240c",
    "dynasty": "清",
    "content": [
      "篁梢压户帘纹细，空色湖光著山腻。",
      "莺眠树杪弄垂丝，蝶上花须醉芳气。",
      "琉璃隔香香暗流，薇帐梦醒闻轻钩。",
      "空阑尽昼无人影，日炙落红蔫不收。"
    ]
  },
  {
    "id": "adcfe4db00a0404cc5197e971bf630ca",
    "title": "春夕",
    "authorName": "王采薇",
    "authorId": "adcfe4db00a0404ca63fc8c57dd0240c",
    "dynasty": "清",
    "content": [
      "已罢讐书怨夕遥，更闻疏竹度邻箫。",
      "灵珑鸟语惊帘押，寂寞香丝绕画绡。",
      "一院露光团作雨，四山花影下如潮。",
      "伤离不为何郎句，病久东阳自损腰。"
    ]
  },
  {
    "id": "adcfe4db00a20f512b6f8f21c1be7e50",
    "title": "建宁",
    "authorName": "殷兆镛",
    "authorId": "adcfe4db00a20f51d1e946f4c4500821",
    "dynasty": "清",
    "content": [
      "星程访古南乡路，风物尝新北苑茶。",
      "楼毁碧云怀郡治，岭环红树有人家。",
      "诗心梦揽天湖景，药笼思收泽泻花。",
      "使院酒阑还点笔，尊闻堂外月初斜。"
    ]
  },
  {
    "id": "adcfe4db00a20f51f0321a9db3b3e6b0",
    "title": "读文选",
    "authorName": "殷兆镛",
    "authorId": "adcfe4db00a20f51d1e946f4c4500821",
    "dynasty": "清",
    "content": [
      "坡公直是讥无用，杜老频闻劝熟精。",
      "省识宋唐分界处，文章风尚与时更。"
    ]
  },
  {
    "id": "adcfe4db00a31abb14812d3ed2223273",
    "title": "秋日历下晚咏",
    "authorName": "李西堂",
    "authorId": "adcfe4db00a31abbd1457b72d1457b72",
    "dynasty": "清",
    "content": [
      "斜日冷残照，高城欲暮天。",
      "远山寒映郭，湖水暗生烟。",
      "慷慨翻诗卷，凄凉听管弦。",
      "不须论出处，客里总堪怜。"
    ]
  },
  {
    "id": "adcfe4db00a31abb9f2c93d3a678cb3b",
    "title": "与莫午桥梦槐旋自江南至济宁午桥北上占此话别",
    "authorName": "李西堂",
    "authorId": "adcfe4db00a31abbd1457b72d1457b72",
    "dynasty": "清",
    "content": [
      "握手话途穷，乾坤饮泣中。",
      "饥寒千里共，辛苦两人同。",
      "愁说君游北，行看我欲东。",
      "悠悠驱马去，怅望暮云空。"
    ]
  },
  {
    "id": "adcfe4db00a31abb70911275aaaa4512",
    "title": "九日登少陵台",
    "authorName": "李西堂",
    "authorId": "adcfe4db00a31abbd1457b72d1457b72",
    "dynasty": "清",
    "content": [
      "木落西风雁叫哀，黄花满地独登台。",
      "古人何往名犹在，佳节无端我又来。",
      "把酒欣逢陶令醉，吟诗转忆少陵才。",
      "凭高几度栏频倚，寂寞斜阳冷碧苔。"
    ]
  },
  {
    "id": "adcfe4db00a31abbf9f04fc27098aca2",
    "title": "雨后湖上",
    "authorName": "李西堂",
    "authorId": "adcfe4db00a31abbd1457b72d1457b72",
    "dynasty": "清",
    "content": [
      "湖上东风雨乍晴，湖中画舫乱歌声。",
      "七桥柳色青摇水，千佛山光绿上城。",
      "名士今犹传历下，尚书终是怨燕京。",
      "不堪往事重怀古，步向沧浪听濯缨。"
    ]
  },
  {
    "id": "adcfe4db00a31abba1ff00757dcd4395",
    "title": "秋日村居",
    "authorName": "李西堂",
    "authorId": "adcfe4db00a31abbd1457b72d1457b72",
    "dynasty": "清",
    "content": [
      "荒村记树老破篱斜，就里炊烟住几家。一夜西风凉过雨，朝来开遍豆棚花。"
    ]
  },
  {
    "id": "adcfe4db00bfcb37dd628e8faca35773",
    "title": "夜坐",
    "authorName": "沙琛",
    "authorId": "adcfe4db00bfcb37d1457b72d1457b72",
    "dynasty": "清",
    "content": [
      "松风吹断续，摇荡吼蒲牢。",
      "熠熠星辰大，隆隆地轸高。",
      "暗山分远雪，漏海隐奔涛。",
      "泡影含遮异，声闻等是劳。"
    ]
  },
  {
    "id": "adcfe4db00bfcb37764af23e9ff37626",
    "title": "春日即事",
    "authorName": "沙琛",
    "authorId": "adcfe4db00bfcb37d1457b72d1457b72",
    "dynasty": "清",
    "content": [
      "天柱一峰出，今朝应是晴。",
      "崖阴翻瀑雪，云气曳松声。",
      "茅舍稀人事，山田带石耕。",
      "荒涂难可憩，林壑慰饥行。"
    ]
  },
  {
    "id": "adcfe4db00bfcb37764af23edbcea667",
    "title": "春日即事",
    "authorName": "沙琛",
    "authorId": "adcfe4db00bfcb37d1457b72d1457b72",
    "dynasty": "清",
    "content": [
      "万绿繁阴合，残红乱雨飘。",
      "人家不知处，涧水曲通桥。",
      "松蕊攒金粟，藤花幔紫绡。",
      "山林随处好，春事亦偏饶。"
    ]
  },
  {
    "id": "adcfe4db00bfcb37764af23ea9318d46",
    "title": "春日即事",
    "authorName": "沙琛",
    "authorId": "adcfe4db00bfcb37d1457b72d1457b72",
    "dynasty": "清",
    "content": [
      "返照带溪雨，空蒙江上山。",
      "涨迷前日渡，舟出翠微湾。",
      "花落草逾碧，春深人未闲。",
      "幽芳心自惜，延伫水云间。"
    ]
  },
  {
    "id": "adcfe4db00bfcb374c01d070cd158cf1",
    "title": "迤西道中其一",
    "authorName": "沙琛",
    "authorId": "adcfe4db00bfcb37d1457b72d1457b72",
    "dynasty": "清",
    "content": [
      "蒙茸绿嶂蹙人家，树底长桥石堑斜。",
      "三十六湾兰谷响，猩红开遍刺桐花。"
    ]
  },
  {
    "id": "adcfe4db00bfcb37ac5a6ec167d89881",
    "title": "汉江晓雾题大堤水榭",
    "authorName": "沙琛",
    "authorId": "adcfe4db00bfcb37d1457b72d1457b72",
    "dynasty": "清",
    "content": [
      "大堤红亚花朦胧，呀呀柔橹鸣虚空。",
      "晓意欲云云不雨，卷帘一片青蒙蒙。",
      "美人揽镜笼纱里，失却窗前山逦迤。",
      "低回郎意不分明，一下红楼几千里。"
    ]
  },
  {
    "id": "adcfe4db00bfcb37be757e6ff70ee4b3",
    "title": "刺桐花曲",
    "authorName": "沙琛",
    "authorId": "adcfe4db00bfcb37d1457b72d1457b72",
    "dynasty": "清",
    "content": [
      "刺桐花开红簇簇，花里青楼春酒熟。",
      "低枝系马叶幡幡，翠袖压杯花映肉。",
      "欲行不行骢马嘶，朴蔌飞花点客衣。"
    ]
  },
  {
    "id": "adcfe4db00bfcb37b41f09d05c98f6af",
    "title": "兰溪道中",
    "authorName": "沙琛",
    "authorId": "adcfe4db00bfcb37d1457b72d1457b72",
    "dynasty": "清",
    "content": [
      "泉响四山空，石深秋气聚。",
      "密竹连溪崖，积翠自成雨。",
      "野渡杳无人，人声隔烟语。"
    ]
  },
  {
    "id": "adcfe4db00bfcb37cba76519809c5c3e",
    "title": "玉龙山",
    "authorName": "沙琛",
    "authorId": "adcfe4db00bfcb37d1457b72d1457b72",
    "dynasty": "清",
    "content": [
      "东下汲州岭，明光炫烟霭。",
      "雪山直北来，挂影青天外。",
      "前峰如卓圭，信桓翼其背。",
      "陂陀递回峰，三英复西萃。",
      "联岭侧东出，渐远势如坠。",
      "屹崒百千重，集锐丛旌旆。",
      "晶莹四无薄，玲珑错苍翠。",
      "隐隐金沙峡，盘折郁深邃。",
      "雪水涌长江，布润孰斯大。",
      "固宜天地构，有此巨环丽。",
      "河伯骇望洋，夏虫语冰怪。",
      "彷徨汗漫期，奇绝兹游最。"
    ]
  },
  {
    "id": "adcfe4db00bfcb37de86acb26648b4ec",
    "title": "迤西道中其二",
    "authorName": "沙琛",
    "authorId": "adcfe4db00bfcb37d1457b72d1457b72",
    "dynasty": "清",
    "content": [
      "雨后秋光辟镜奁，晓峰重叠黛痕添。",
      "间云也恋人寰好，山下渟滢懒上尖。"
    ]
  },
  {
    "id": "adcfe4db00c17a14db9dd969c46f1e2b",
    "title": "题友人斋壁",
    "authorName": "黄恩彤",
    "authorId": "adcfe4db00c17a14cd14821dc4500821",
    "dynasty": "清",
    "content": [
      "地僻无车马，莓苔长满庭。",
      "平沙连屋白，短树压窗青。",
      "儿女烹茶熟，鸡豚唤梦醒。",
      "柴门间不闭，山鸟自梳翎。"
    ]
  },
  {
    "id": "adcfe4db00c17a147daf70e78d34878a",
    "title": "重阳病起",
    "authorName": "黄恩彤",
    "authorId": "adcfe4db00c17a14cd14821dc4500821",
    "dynasty": "清",
    "content": [
      "困余起步画廊东，闷把茱萸数晚红。",
      "四面寒山黄叶下，一声断雁碧云中。",
      "兴来欲觅登高侣，病后难禁落帽风。",
      "自叹吟身如瘦鹤，不堪重醉菊花丛。"
    ]
  },
  {
    "id": "adcfe4db00c17a14c014305f7345aaa1",
    "title": "赤藤杖歌",
    "authorName": "黄恩彤",
    "authorId": "adcfe4db00c17a14cd14821dc4500821",
    "dynasty": "清",
    "content": [
      "昔年我过浈阳峡，飞来禅寺停襜帷。",
      "寺僧赠我赤藤杖，入手天矫蟠蛟螭。",
      "峡山陡立水清绝，草木坚瘦含霜姿。",
      "兹藤纯阳有殊禀，蜷生山腹穿云肌。",
      "年深瘴雾霾翠蔓，独标火色争炎曦。",
      "蛇缠虺缭更纠结，石刚铁劲尤崛奇。",
      "细筋盘环抱真骨，血殷腠理凝燕支。",
      "攫拿数尺势千丈，倒垂岩际耀水湄。",
      "老樵奋臂拔不得，快斧斫断珊瑚枝。",
      "天生杖材带根节，不须凿削烦工师。",
      "鸠首翻露丹凤咮，龙颔怒杰赪虬髭。",
      "舟中缄识不敢发，江湖怕有神奸窥。",
      "归来摩弄净牙角，偶以挂壁惊童儿。",
      "近苦脚软仗汝助，掣电绕腕流虹驰。",
      "蜿蜒欲飞强捉住，咫尺炫晃光陆离。",
      "斗觉生力贯腰膝，徐看宝气衡须眉。",
      "残藜枯竹安足道，涂朱髹漆空尔为。",
      "会当携汝入山去，遍踏苍崖寻紫芝。"
    ]
  },
  {
    "id": "adcfe4db00c2875d5d0350ce05307691",
    "title": "扫雪",
    "authorName": "李振钧",
    "authorId": "adcfe4db00c2875dd1457b72d1457b72",
    "dynasty": "清",
    "content": [
      "落花飞不尽，片片上阑干。",
      "奇夜月魂断，新痕风力残。",
      "身虽全洁白，世不耐高寒。",
      "那似香尘软，墙阴拥帚看。"
    ]
  },
  {
    "id": "adcfe4db00c2875dde793fe569acac2e",
    "title": "望雪",
    "authorName": "李振钧",
    "authorId": "adcfe4db00c2875dd1457b72d1457b72",
    "dynasty": "清",
    "content": [
      "扶杖上梅岑，居高一整襟。",
      "色原空世界，冷欲透人心。",
      "璚宇海天阔，瑶枝松竹深。",
      "冲寒驴背稳，诗思约谁寻。"
    ]
  },
  {
    "id": "adcfe4db00c2875df01b37553b0d4a06",
    "title": "煮雪",
    "authorName": "李振钧",
    "authorId": "adcfe4db00c2875dd1457b72d1457b72",
    "dynasty": "清",
    "content": [
      "落叶扫空床，闲斟蟹眼汤。",
      "斯人半冰炭，如尔亦炎凉。",
      "明月澹无色，梅花寒有香。",
      "未能谙世味，只可沁吟肠。"
    ]
  },
  {
    "id": "adcfe4db00c2875db072d2c54fc0394b",
    "title": "夜月登大观亭",
    "authorName": "李振钧",
    "authorId": "adcfe4db00c2875dd1457b72d1457b72",
    "dynasty": "清",
    "content": [
      "万里初秋月，中江第一亭。",
      "堑深规地险，祠古吊忠灵。",
      "云共遥天碧，镫馀隔岸青。",
      "登高发长啸，疑有蛰龙听。"
    ]
  },
  {
    "id": "adcfe4db00c2875dea7a227b95301309",
    "title": "陬溪晚泊",
    "authorName": "李振钧",
    "authorId": "adcfe4db00c2875dd1457b72d1457b72",
    "dynasty": "清",
    "content": [
      "晚向滩头坐，钟声出翠微。",
      "岩低溪月小，烟重岫云肥。",
      "古树群鸦噪，高天一雁飞。",
      "急流镫影乱，知有钓鱼矶。"
    ]
  },
  {
    "id": "adcfe4db00c2875dfab7cec9bbec63a1",
    "title": "黔阳夜泊怀诸兄弟",
    "authorName": "李振钧",
    "authorId": "adcfe4db00c2875dd1457b72d1457b72",
    "dynasty": "清",
    "content": [
      "故国一为别，舟居已半年。",
      "山城杨柳岸，巷陌豆花天。",
      "夜静溪声近，秋空月影圆。",
      "何因乡梦少，岑寂不成眠。"
    ]
  },
  {
    "id": "adcfe4db00c2875d25629e1435a53cbf",
    "title": "江上",
    "authorName": "李振钧",
    "authorId": "adcfe4db00c2875dd1457b72d1457b72",
    "dynasty": "清",
    "content": [
      "不觉万山过，归帆饱顺风。",
      "昔人征战处，游客笑谈中。",
      "云满垂秋碧，波摇落日红。",
      "乡关极天际，远影没飞鸿。"
    ]
  },
  {
    "id": "adcfe4db00c2875d6eb2de647f8b3105",
    "title": "小园落成",
    "authorName": "李振钧",
    "authorId": "adcfe4db00c2875dd1457b72d1457b72",
    "dynasty": "清",
    "content": [
      "绿阴疏密处，点缀即园林。",
      "地小容真乐，山平绝竞心。",
      "遥天云影薄，高树月华深。",
      "百战留荒址，披榛好共寻。"
    ]
  },
  {
    "id": "adcfe4db00c2875d6eb2de647e01d0f8",
    "title": "小园落成",
    "authorName": "李振钧",
    "authorId": "adcfe4db00c2875dd1457b72d1457b72",
    "dynasty": "清",
    "content": [
      "卜筑无多日，经营喜易成。",
      "明窗消俗障，曲径见诗情。",
      "月过墙移影，风来树发声。",
      "我躬欣有托，也合小园名。"
    ]
  },
  {
    "id": "adcfe4db00c2875d6eb2de6485b985ed",
    "title": "小园落成",
    "authorName": "李振钧",
    "authorId": "adcfe4db00c2875dd1457b72d1457b72",
    "dynasty": "清",
    "content": [
      "野色明残照，河声走白沙。",
      "辋川新画本，盘谷旧人家。",
      "生意窗前草，清容雨后花。",
      "更添桑柘外，几道竹篱笆。"
    ]
  },
  {
    "id": "adcfe4db00c2875d6eb2de649725ae0a",
    "title": "小园落成",
    "authorName": "李振钧",
    "authorId": "adcfe4db00c2875dd1457b72d1457b72",
    "dynasty": "清",
    "content": [
      "不受尘缘扰，方知乐事真。",
      "家承清白吏，居萃太平民。",
      "种柳碧成幄，折花红满身。",
      "溪山供啸傲，鱼鸟自亲人。"
    ]
  },
  {
    "id": "adcfe4db00c2875d6eb2de644d9e5712",
    "title": "小园落成",
    "authorName": "李振钧",
    "authorId": "adcfe4db00c2875dd1457b72d1457b72",
    "dynasty": "清",
    "content": [
      "最宜消永夏，一枕梦羲皇。",
      "红日不知处，绿阴如此凉。",
      "诗筒蕉雨润，酒榼藕风香。",
      "无可酬清福，闲抄辟谷方。"
    ]
  },
  {
    "id": "adcfe4db00c2875d6eb2de6401186e91",
    "title": "小园落成",
    "authorName": "李振钧",
    "authorId": "adcfe4db00c2875dd1457b72d1457b72",
    "dynasty": "清",
    "content": [
      "最幸高堂健，忘忧多树萱。",
      "好花排姊妹，慈竹护儿孙。",
      "药圃规条肃，篮舆笑语温。",
      "储经营别室，珍重赐书存。"
    ]
  },
  {
    "id": "adcfe4db00c2875d6eb2de648d9ea56d",
    "title": "小园落成",
    "authorName": "李振钧",
    "authorId": "adcfe4db00c2875dd1457b72d1457b72",
    "dynasty": "清",
    "content": [
      "可是先生宅，何如太傅墩。",
      "僮慵风扫榭，客少月敲门。",
      "蠖屈通泉脉，虬蟠抉石根。",
      "东山他日卧，松菊赋犹存。"
    ]
  },
  {
    "id": "adcfe4db00c2875d6eb2de64852c9b72",
    "title": "小园落成",
    "authorName": "李振钧",
    "authorId": "adcfe4db00c2875dd1457b72d1457b72",
    "dynasty": "清",
    "content": [
      "岂独爱吾庐，还宜读我书。",
      "多文花样富，善问竹心虚。",
      "白社莲开早，青毡月上初。",
      "名园思取义，端为励三馀。"
    ]
  },
  {
    "id": "adcfe4db00c2875d6eb2de64566a0274",
    "title": "小园落成",
    "authorName": "李振钧",
    "authorId": "adcfe4db00c2875dd1457b72d1457b72",
    "dynasty": "清",
    "content": [
      "共耽招隐咏，且喜卜居幽。",
      "好友来三径，闲情寄一邱。",
      "绿天蕉可补，青史竹能修。",
      "行乐联吟袂，相将秉烛游。"
    ]
  },
  {
    "id": "adcfe4db00c2875d6eb2de64a180dca0",
    "title": "小园落成",
    "authorName": "李振钧",
    "authorId": "adcfe4db00c2875dd1457b72d1457b72",
    "dynasty": "清",
    "content": [
      "橐已倾将尽，庐犹敝改为。",
      "不忧贫是病，转虑俗难医。",
      "台避求诗债，山偿买鹤赀。",
      "数椽同负郭，料得少人知。"
    ]
  },
  {
    "id": "adcfe4db00c2875d23834f4329a2e8c5",
    "title": "馀园",
    "authorName": "李振钧",
    "authorId": "adcfe4db00c2875dd1457b72d1457b72",
    "dynasty": "清",
    "content": [
      "垂荫百年木，开荒一角山。",
      "初疑居不易，渐觉地无闲。",
      "花缺添亭补，墙圆逐树弯。",
      "半弓犹有隙，留待筑云关。"
    ]
  },
  {
    "id": "adcfe4db00c2875dce92a82188e8efef",
    "title": "谷舫小憩",
    "authorName": "李振钧",
    "authorId": "adcfe4db00c2875dd1457b72d1457b72",
    "dynasty": "清",
    "content": [
      "何必陆居幽，浮家狎野鸥。",
      "此心原似水，不系恰同舟。",
      "叶满前村路，潮来晚渡秋。",
      "风斜兼雨细，亦自使人愁。"
    ]
  },
  {
    "id": "adcfe4db00c2875d57ef474121e8eae2",
    "title": "田家小饮",
    "authorName": "李振钧",
    "authorId": "adcfe4db00c2875dd1457b72d1457b72",
    "dynasty": "清",
    "content": [
      "卓午款荆扉，田家出未归。",
      "荷锄行得得，唤坐语依依。",
      "菊瘦酒初熟，霜浓蟹正肥。",
      "犹堪敦古处，转叹市交非。"
    ]
  },
  {
    "id": "adcfe4db00c2875d57ef47416faa51dc",
    "title": "田家小饮",
    "authorName": "李振钧",
    "authorId": "adcfe4db00c2875dd1457b72d1457b72",
    "dynasty": "清",
    "content": [
      "一幅辋川图，真堪乐岁娱。",
      "未谙农学稼，尚少吏催租。",
      "驯犬知迎客，荒鸡自引雏。",
      "宦游人几许，秋思起莼鲈。"
    ]
  },
  {
    "id": "adcfe4db00c2875d57ef474164c19560",
    "title": "田家小饮",
    "authorName": "李振钧",
    "authorId": "adcfe4db00c2875dd1457b72d1457b72",
    "dynasty": "清",
    "content": [
      "地僻风犹古，年丰俗易淳。",
      "老翁谈往事，稚子乐嘉宾。",
      "竹荫炊烟绿，桑园酿酒醇。",
      "陶然邀共醉，击壤作尧民。"
    ]
  },
  {
    "id": "adcfe4db00c2875d57ef474175f8eed0",
    "title": "田家小饮",
    "authorName": "李振钧",
    "authorId": "adcfe4db00c2875dd1457b72d1457b72",
    "dynasty": "清",
    "content": [
      "寒烟高树外，流水小桥西。",
      "绕屋田三亩，窥园茶一畦。",
      "饷无童子黍，食有丈人鸡。",
      "为与东邻约，相将更杖藜。"
    ]
  },
  {
    "id": "adcfe4db00c2875dbb24f742a4e53eae",
    "title": "醉里",
    "authorName": "李振钧",
    "authorId": "adcfe4db00c2875dd1457b72d1457b72",
    "dynasty": "清",
    "content": [
      "踪犹萍梗性同鸥，入世难忘旧酒楼。",
      "醉里不知身是客，夜深惟觉气如秋。",
      "云山漫绕蕉中鹿，鞭策真惭稷下牛。",
      "最爱多情清净水，不因河曲强回头。"
    ]
  },
  {
    "id": "adcfe4db00c2875d0ff35d8e9c6fc633",
    "title": "寿外舅汪稼门先生七十",
    "authorName": "李振钧",
    "authorId": "adcfe4db00c2875dd1457b72d1457b72",
    "dynasty": "清",
    "content": [
      "蓬岛何曾见列仙，但教守道即延年。",
      "人于清德尊元老，天为苍生佑大贤。",
      "鹤燄齐鸣铃阁敞，蟾轮恰照绮筵圆。",
      "迎春好上长春颂，颂比灵椿更八千。"
    ]
  },
  {
    "id": "adcfe4db00c2875d0ff35d8e3fe083d1",
    "title": "寿外舅汪稼门先生七十",
    "authorName": "李振钧",
    "authorId": "adcfe4db00c2875dd1457b72d1457b72",
    "dynasty": "清",
    "content": [
      "从来康寿归仁者，亦有耆英作荩臣。",
      "公以大儒持节钺，天教贞干迈松筠。",
      "常存一事无欺意，自定千秋不朽身。",
      "那羡香山图九老，逃禅晚岁尚迷津。"
    ]
  },
  {
    "id": "adcfe4db00c2875d0ff35d8e53acdff5",
    "title": "寿外舅汪稼门先生七十",
    "authorName": "李振钧",
    "authorId": "adcfe4db00c2875dd1457b72d1457b72",
    "dynasty": "清",
    "content": [
      "凤水龙山毓范韩，屹然柱石重朝端。",
      "讴歌到处九州督，知遇当年七品官。",
      "海国重临填甲算，福畴新锡侑辛盘。",
      "江南父老遥胪祝，惠爱于今欲报难。"
    ]
  },
  {
    "id": "adcfe4db00c2875d0ff35d8eaa8a4027",
    "title": "寿外舅汪稼门先生七十",
    "authorName": "李振钧",
    "authorId": "adcfe4db00c2875dd1457b72d1457b72",
    "dynasty": "清",
    "content": [
      "礼坊道岸溯前谟，惭愧东床学业芜。",
      "一卷传经敦百行，两篇赐什反三隅。",
      "丈人峰峻仙霞阻，别驾舆题彩服娱。",
      "自爇心香拜南极，捧觞如共鲤庭趋。"
    ]
  },
  {
    "id": "adcfe4db00c2875d53124d64ce8db5b3",
    "title": "渔蓑用元人韵同都下诸子作",
    "authorName": "李振钧",
    "authorId": "adcfe4db00c2875dd1457b72d1457b72",
    "dynasty": "清",
    "content": [
      "老向烟波放小舟，敝蓑憔悴不知愁。",
      "寒江钓雪鸣榔去，夜月叉鱼和网收。",
      "倦倚蓬窗闲拥背，更须蓑笠稳遮头。",
      "晴时好晒台矶上，卧看芦花水国秋。"
    ]
  },
  {
    "id": "adcfe4db00c2875d8b863003a05c8a86",
    "title": "新篁用元人韵",
    "authorName": "李振钧",
    "authorId": "adcfe4db00c2875dd1457b72d1457b72",
    "dynasty": "清",
    "content": [
      "年年林下茁初篁，又见檀栾拂短墙。",
      "渭水新涵波影活，湘妃旧渍泪痕香。",
      "孙枝雨洗梢犹重，子夜风来径已凉。",
      "何事老饕痴咒笋，不教万个引霄长。"
    ]
  },
  {
    "id": "adcfe4db00c2875d54a57211074a4593",
    "title": "菊枕用元人韵",
    "authorName": "李振钧",
    "authorId": "adcfe4db00c2875dd1457b72d1457b72",
    "dynasty": "清",
    "content": [
      "艳摘东篱正傲霜，西风高枕纳新凉。",
      "一囊馥郁笼寒色，三径依稀梦晚香。",
      "月影满身人太瘦，秋声到耳夜初长。",
      "餐英更酿重阳酒，醉卧从教涤俗肠。"
    ]
  },
  {
    "id": "adcfe4db00c2875dbb4f0fecb52d7b90",
    "title": "秋归志感",
    "authorName": "李振钧",
    "authorId": "adcfe4db00c2875dd1457b72d1457b72",
    "dynasty": "清",
    "content": [
      "江南江北长新愁，廿四桥边第几楼。",
      "白发渐生惟有醉，青袍将敝不宜秋。",
      "梦中关塞身疑到，天际帆樯晚未收。",
      "衰柳长堤风飒飒，朗吟还拭旧吴钩。"
    ]
  },
  {
    "id": "adcfe4db00c2875d8c5b2ea9e3999840",
    "title": "舟中夜雨寄内",
    "authorName": "李振钧",
    "authorId": "adcfe4db00c2875dd1457b72d1457b72",
    "dynasty": "清",
    "content": [
      "重阳风雨送归艭，欲遣离愁借酒降。",
      "半夜潮声孤客枕，一星渔火野人窗。",
      "未能学剑羞弹铗，料得停针倦剔缸。",
      "若问征帆泊何处，石头城下水淙淙。"
    ]
  },
  {
    "id": "adcfe4db00c2875d4b53736eacf2d591",
    "title": "早春",
    "authorName": "李振钧",
    "authorId": "adcfe4db00c2875dd1457b72d1457b72",
    "dynasty": "清",
    "content": [
      "风寒料峭卷帘迟，帘外春来客未知。",
      "感旧正宜听夜雨，关心又是种花时。",
      "烟波何处迷歌舫，野店无人飐酒旗。",
      "啼鸟一声芳草碧，曾无归梦况归期。"
    ]
  },
  {
    "id": "adcfe4db00c2875d40d917ef8cb7af4d",
    "title": "春雪登楼柬邵充有",
    "authorName": "李振钧",
    "authorId": "adcfe4db00c2875dd1457b72d1457b72",
    "dynasty": "清",
    "content": [
      "步上危楼豁两瞳，冱云幂䍥酿寒风。",
      "春迟湖白山青外，人在梅香雪影中。",
      "老树着花喧冻雀，芳泥沾絮戏轻鸿。",
      "寄言高卧清吟客，知我登临兴不穷。"
    ]
  },
  {
    "id": "adcfe4db00c2875d0ebd730ec615eff0",
    "title": "检诗稿偶成",
    "authorName": "李振钧",
    "authorId": "adcfe4db00c2875dd1457b72d1457b72",
    "dynasty": "清",
    "content": [
      "假我韶年悦性灵，候虫时鸟发新声。",
      "渐知阅世黄粱熟，未肯饶人白发生。",
      "气偶不平缘咏史，过犹可恕为多情。",
      "粗才敢问千秋事，也向旗亭浪得名。"
    ]
  },
  {
    "id": "adcfe4db00c2875d0ebd730ef2dac774",
    "title": "检诗稿偶成",
    "authorName": "李振钧",
    "authorId": "adcfe4db00c2875dd1457b72d1457b72",
    "dynasty": "清",
    "content": [
      "下帘悄坐夜灯昏，一卷焚香自讨论。",
      "得句每疑前辈有，感怀半为少年存。",
      "不来好梦南柯穴，曾上欢场北海樽。",
      "多少未堪回忆处，英雄心事故人恩。"
    ]
  },
  {
    "id": "adcfe4db00c2875d570bf620637ef9f2",
    "title": "续梦中句",
    "authorName": "李振钧",
    "authorId": "adcfe4db00c2875dd1457b72d1457b72",
    "dynasty": "清",
    "content": [
      "惊回一枕江南梦，转忆前盟暗自伤。",
      "宵最可怜犹有月，魂原难返况无香。",
      "飘零金粉吟红馆，寂寞门庭碎锦坊。",
      "宿业只今仍未了，他生安必竟能偿。"
    ]
  },
  {
    "id": "adcfe4db00c2875db7f9c0359106c6d9",
    "title": "更得一首",
    "authorName": "李振钧",
    "authorId": "adcfe4db00c2875dd1457b72d1457b72",
    "dynasty": "清",
    "content": [
      "门对青溪柳影低，个侬家住板桥西。",
      "命如难续春蚕尽，谶或非真梦蝶迷。",
      "曾界乌丝书本事，忍翻红叶补无题。",
      "关山便有仙凡隔，肠断江南莺乱啼。"
    ]
  },
  {
    "id": "adcfe4db00c2875dd4e8dc28df873464",
    "title": "晚过高邮",
    "authorName": "李振钧",
    "authorId": "adcfe4db00c2875dd1457b72d1457b72",
    "dynasty": "清",
    "content": [
      "绿杨遥指数归程，湖水连天八月平。",
      "两岸人声喧晚市，几行鸦影入荒城。",
      "野花篱落孤烟直，衰草祠堂老树横。",
      "却忆画船秋泛棹，去年今日不胜情。"
    ]
  },
  {
    "id": "adcfe4db00c2875df4db1ff23fc77d02",
    "title": "美人十八首塞上",
    "authorName": "李振钧",
    "authorId": "adcfe4db00c2875dd1457b72d1457b72",
    "dynasty": "清",
    "content": [
      "燕支山下月轮昏，忍弃红颜出玉门。",
      "笳拍难论胡妇怨，画图枉受汉家恩。",
      "秋高漠北空环佩，春暮江南有梦魂。",
      "纵使黄金能赎妾，单于久已笑中原。"
    ]
  },
  {
    "id": "adcfe4db00c2875df4db1ff21db0ad26",
    "title": "美人十八首塞上",
    "authorName": "李振钧",
    "authorId": "adcfe4db00c2875dd1457b72d1457b72",
    "dynasty": "清",
    "content": [
      "登临遥指画堂西，深锁浓春烟雨迷。",
      "燕子有情归旧垒，柳条无恨长新荑。",
      "低窥半面疏棂透，难露全身曲槛齐。",
      "却笑凝妆太娇惯，倩人扶下小红梯。"
    ]
  },
  {
    "id": "adcfe4db00c2875df4db1ff245895fdb",
    "title": "美人十八首塞上",
    "authorName": "李振钧",
    "authorId": "adcfe4db00c2875dd1457b72d1457b72",
    "dynasty": "清",
    "content": [
      "花骢金勒绿云鬟，疑是夫人破敌还。",
      "就镫尖翘莲步窄，扬鞭柔折柳腰弯。",
      "蛾眉淡扫朝天阙，画角频催出汉关。",
      "欲下几回愁不稳，吟肩何惜玉纤攀。"
    ]
  },
  {
    "id": "adcfe4db00c2875df4db1ff29db3761d",
    "title": "美人十八首塞上",
    "authorName": "李振钧",
    "authorId": "adcfe4db00c2875dd1457b72d1457b72",
    "dynasty": "清",
    "content": [
      "瓜皮艇子木兰桡，生小吴侬惯自摇。",
      "四壁芙蓉歌缓缓，五湖烟水载迢迢。",
      "春波浦口离情系，秋月江心宿恨撩。",
      "打桨且迎桃叶去，衣香人影过红桥。"
    ]
  },
  {
    "id": "adcfe4db00c2875df4db1ff23922fafd",
    "title": "美人十八首塞上",
    "authorName": "李振钧",
    "authorId": "adcfe4db00c2875dd1457b72d1457b72",
    "dynasty": "清",
    "content": [
      "钗堕香云委一盘，红蕤软贴媚霞丹。",
      "为羞谑浪头难起，忽梦欢场泪暗弹。",
      "熏麝拥眠窥月到，啼莺唤觉惜春残。",
      "由来留与才人共，只恋双栖不耐单。"
    ]
  },
  {
    "id": "adcfe4db00c2875df4db1ff22f163be9",
    "title": "美人十八首塞上",
    "authorName": "李振钧",
    "authorId": "adcfe4db00c2875dd1457b72d1457b72",
    "dynasty": "清",
    "content": [
      "妆成未肯下楼台，阿母催将冉冉来。",
      "觞政严操咍客醉，箫声徐度报花开。",
      "惊回红粉狂言发，湿尽青衫老泪摧。",
      "却怪眼波通密意，一尊偏属谪仙才。"
    ]
  },
  {
    "id": "adcfe4db00c2875df4db1ff2d62ccca6",
    "title": "美人十八首塞上",
    "authorName": "李振钧",
    "authorId": "adcfe4db00c2875dd1457b72d1457b72",
    "dynasty": "清",
    "content": [
      "若个风姿可肖卿，曾于纸上唤真真。",
      "天生媚妩宜留影，宫样梳装更出尘。",
      "难使有情空色相，偏从无语著精神。",
      "愿为周昉纤纤笔，粉泽脂香得一亲。"
    ]
  },
  {
    "id": "adcfe4db00c2875df4db1ff2cbe65d37",
    "title": "美人十八首塞上",
    "authorName": "李振钧",
    "authorId": "adcfe4db00c2875dd1457b72d1457b72",
    "dynasty": "清",
    "content": [
      "千古蛾眉寄此声，细翻歌谱与闲评。",
      "白头慷慨谈兴废，红粉飘零半死生。",
      "残月晓风留绮语，幽窗冷雨动痴情。",
      "若教词出吴娘口，唱到多情泪更倾。"
    ]
  },
  {
    "id": "adcfe4db00c2875df4db1ff2b17111a8",
    "title": "美人十八首塞上",
    "authorName": "李振钧",
    "authorId": "adcfe4db00c2875dd1457b72d1457b72",
    "dynasty": "清",
    "content": [
      "晓起犹馀醉脸丹，绮疏羞对玉台端。",
      "描成两道春山远，照彻一泓秋水寒。",
      "不信如花光灼灼，果然似月影团团。",
      "待郎拂拭芙蓉日，笑挽香肩并立看。"
    ]
  },
  {
    "id": "adcfe4db00c2875df4db1ff22c18bdfe",
    "title": "美人十八首塞上",
    "authorName": "李振钧",
    "authorId": "adcfe4db00c2875dd1457b72d1457b72",
    "dynasty": "清",
    "content": [
      "不堪更进合欢杯，温软难扶玉一堆。",
      "粉腻晕生横靥去，潮红香涴上眉来。",
      "柔因熨体腰偏曲，佯欲窥人眼半抬。",
      "疑是玉床西子睡，错呼步辇太真回。"
    ]
  },
  {
    "id": "adcfe4db00c2875df4db1ff25f73ea8d",
    "title": "美人十八首塞上",
    "authorName": "李振钧",
    "authorId": "adcfe4db00c2875dd1457b72d1457b72",
    "dynasty": "清",
    "content": [
      "何曾有约与双文，素昧平生恍遇君。",
      "花使易迷同是蝶，山精不散亦为云。",
      "相思相见终无语，倾国倾城似所闻。",
      "幻境依稀犹惜别，若教真个更难分。"
    ]
  },
  {
    "id": "adcfe4db00c2875df4db1ff2f9fb901d",
    "title": "美人十八首塞上",
    "authorName": "李振钧",
    "authorId": "adcfe4db00c2875dd1457b72d1457b72",
    "dynasty": "清",
    "content": [
      "慵整花冠怯下床，腰围瘦削困幽房。",
      "早知命薄丝难续，转悔情多药备尝。",
      "芳草天涯人去久，落花时节燕归忙。",
      "剧怜憔悴容光减，翻道侬原不为郎。"
    ]
  },
  {
    "id": "adcfe4db00c2875df4db1ff2c1e5216e",
    "title": "美人十八首塞上",
    "authorName": "李振钧",
    "authorId": "adcfe4db00c2875dd1457b72d1457b72",
    "dynasty": "清",
    "content": [
      "开帘暼见边城月，顾影同怜步悄停。",
      "漳水云寒飞一叶，驴山秋早拜双星。",
      "年年初照人应老，夜夜常圆药始灵。",
      "忽悟前身嗟小谪，眠迟心事诉谁听。"
    ]
  },
  {
    "id": "adcfe4db00c2875df4db1ff2d847bac1",
    "title": "美人十八首塞上",
    "authorName": "李振钧",
    "authorId": "adcfe4db00c2875dd1457b72d1457b72",
    "dynasty": "清",
    "content": [
      "浓艳娉婷映丽华，婵娟绰约妒仙葩。",
      "何因独赏犹酣酒，转是相逢不看花。",
      "去后衣香空物色，从前门巷已天涯。",
      "怪他带笑阑干倚，沉醉东风鼓自挝。"
    ]
  },
  {
    "id": "adcfe4db00c2875df4db1ff269db96fa",
    "title": "美人十八首塞上",
    "authorName": "李振钧",
    "authorId": "adcfe4db00c2875dd1457b72d1457b72",
    "dynasty": "清",
    "content": [
      "深夜支机锦字斜，短檠题曲墨痕加。",
      "剔开红燄钗初拔，扫罢青蛾镜半遮。",
      "照别慵垂双箸泪，合欢喜结并头花。",
      "佯羞却把银缸背，报道金莲散晚衙。"
    ]
  },
  {
    "id": "adcfe4db00c2875df4db1ff2569ed10a",
    "title": "美人十八首塞上",
    "authorName": "李振钧",
    "authorId": "adcfe4db00c2875dd1457b72d1457b72",
    "dynasty": "清",
    "content": [
      "碧阑干外绿杨阴，珠箔低垂金屋深。",
      "划破波纹花浸水，卷开雾縠月窥林。",
      "数残玉露闻刀尺，盼近银河忆稿砧。",
      "除却化为莹巧入，料应难买隔帘心。"
    ]
  },
  {
    "id": "adcfe4db00c2875df4db1ff2ca472165",
    "title": "美人十八首塞上",
    "authorName": "李振钧",
    "authorId": "adcfe4db00c2875dd1457b72d1457b72",
    "dynasty": "清",
    "content": [
      "曾闻教战说吴宫，桴鼓亲操赋小戎。",
      "不是将军偏重色，直教娘子亦称雄。",
      "挥戈笑怯柔腰颤，擐甲妆严汗粉红。",
      "兵气难扬歌欲阕，空怜垓下大王风。"
    ]
  },
  {
    "id": "adcfe4db00c2875df4db1ff29425a191",
    "title": "美人十八首塞上",
    "authorName": "李振钧",
    "authorId": "adcfe4db00c2875dd1457b72d1457b72",
    "dynasty": "清",
    "content": [
      "本来体态是天然，缟素衣裳倍觉妍。",
      "不与闺房斗脂粉，祗堪诗酒伴神仙。",
      "笑拈芝草和云采，梦入梅花抱月眠。",
      "任尔昭阳人第一，在山清似出山泉。"
    ]
  },
  {
    "id": "adcfe4db00c2875deb7ff4ff436d8681",
    "title": "送斧言十八弟省试",
    "authorName": "李振钧",
    "authorId": "adcfe4db00c2875dd1457b72d1457b72",
    "dynasty": "清",
    "content": [
      "亭亭玉树一枝单，可记重闱泪不干。",
      "北道每闻怜阮小，西山愈痛报刘难。",
      "江楼买酒情休放，锁院敲诗字要安。",
      "夺得锦标归及早，馀园明月正团团。"
    ]
  },
  {
    "id": "adcfe4db00c2875dc9325d9aece20c16",
    "title": "九日同人邀游龙门寺用少陵蓝田崔氏庄韵",
    "authorName": "李振钧",
    "authorId": "adcfe4db00c2875dd1457b72d1457b72",
    "dynasty": "清",
    "content": [
      "不为登临放眼宽，偶逢时序强为欢。",
      "八年几度依游屐，九日重来感素冠。",
      "已是悲秋吟晚节，况因久病怯轻寒。",
      "郁葱果叶佳城卜，更踏云岑着意看。"
    ]
  },
  {
    "id": "adcfe4db00c2875dc9325d9a4b5ed8ca",
    "title": "九日同人邀游龙门寺用少陵蓝田崔氏庄韵",
    "authorName": "李振钧",
    "authorId": "adcfe4db00c2875dd1457b72d1457b72",
    "dynasty": "清",
    "content": [
      "身闲地僻惬心宽，恍与山灵客主欢。",
      "五代历今真佛土，十年笑我尚儒冠。",
      "石槽泻溜清泉滑，竹院阴分翠障寒。",
      "挥洒霜豪题雪壁，纱笼留待再来看。"
    ]
  },
  {
    "id": "adcfe4db00c2875dc9325d9aa58cdd5a",
    "title": "九日同人邀游龙门寺用少陵蓝田崔氏庄韵",
    "authorName": "李振钧",
    "authorId": "adcfe4db00c2875dd1457b72d1457b72",
    "dynasty": "清",
    "content": [
      "路转峰回一径宽，名山佳节两相欢。",
      "擘窠直可同留带，拜石何妨自整冠。",
      "寂寂深林人语响，潇潇隔夕雨声寒。",
      "振衣千仞重回首，秋色村烟画里看。"
    ]
  },
  {
    "id": "adcfe4db00c2875dc9325d9a19ad6db2",
    "title": "九日同人邀游龙门寺用少陵蓝田崔氏庄韵",
    "authorName": "李振钧",
    "authorId": "adcfe4db00c2875dd1457b72d1457b72",
    "dynasty": "清",
    "content": [
      "秋衣才著带围宽，强起聊陪一日欢。",
      "少长尽招佳子弟，后先竞集古衣冠。",
      "花如多病怜容瘦，蟹味堪馋怕性寒。",
      "潦倒敢夸能作赋，错教人当谪仙看。"
    ]
  },
  {
    "id": "adcfe4db00c2875dc9325d9a79d9cafa",
    "title": "九日同人邀游龙门寺用少陵蓝田崔氏庄韵",
    "authorName": "李振钧",
    "authorId": "adcfe4db00c2875dd1457b72d1457b72",
    "dynasty": "清",
    "content": [
      "而今莫放酒肠宽，且让诸君得尽欢。",
      "不战犹能豪满座，难降谁更怒冲冠。",
      "清游片晌心逾淡，狂语当年胆尚寒。",
      "却笑老僧频劝醉，自倾馀沥举杯看。"
    ]
  },
  {
    "id": "adcfe4db00c2875dc9325d9a53087563",
    "title": "九日同人邀游龙门寺用少陵蓝田崔氏庄韵",
    "authorName": "李振钧",
    "authorId": "adcfe4db00c2875dd1457b72d1457b72",
    "dynasty": "清",
    "content": [
      "湖山一望水云宽，暂割新愁接旧欢。",
      "狂客不衫还不履，奇峰如笏更如冠。",
      "乍闻鹫岭传清梵，直上龙门接广寒。",
      "归去来兮明月路，满头菊影笑相看。"
    ]
  },
  {
    "id": "adcfe4db00c2875dc9325d9afc91e68a",
    "title": "九日同人邀游龙门寺用少陵蓝田崔氏庄韵",
    "authorName": "李振钧",
    "authorId": "adcfe4db00c2875dd1457b72d1457b72",
    "dynasty": "清",
    "content": [
      "风月无边宇宙宽，斯人底事异悲欢。",
      "雁横塞北空传简，菊满篱东好挂冠。",
      "黯淡秋心诗亦瘦，萧疏爽气酒馀寒。",
      "古来词赋登临客，短发何须揽镜看。"
    ]
  },
  {
    "id": "adcfe4db00c2875dc9325d9ab662df6e",
    "title": "九日同人邀游龙门寺用少陵蓝田崔氏庄韵",
    "authorName": "李振钧",
    "authorId": "adcfe4db00c2875dd1457b72d1457b72",
    "dynasty": "清",
    "content": [
      "也有园林一亩宽，偏逢山寺共追欢。",
      "霜钟细认前朝字，露顶闲携上古冠。",
      "浪迹江湖悲杜老，孤吟风雨似郊寒。",
      "弟兄三两他乡滞，雁影排空几阵看。"
    ]
  },
  {
    "id": "adcfe4db00c2875de9c1aa7c53c6834b",
    "title": "北征行",
    "authorName": "李振钧",
    "authorId": "adcfe4db00c2875dd1457b72d1457b72",
    "dynasty": "清",
    "content": [
      "出门思远道，悠悠向京阙。",
      "已望淮阳城，犹看虞山月。"
    ]
  },
  {
    "id": "adcfe4db00c2875de9c1aa7c1cda3097",
    "title": "北征行",
    "authorName": "李振钧",
    "authorId": "adcfe4db00c2875dd1457b72d1457b72",
    "dynasty": "清",
    "content": [
      "朝辞漂母祠，暮向黄河泊。",
      "关山笛一声，行人泪双落。"
    ]
  },
  {
    "id": "adcfe4db00c2875de0835fc0565ee694",
    "title": "书淮阴侯列传后",
    "authorName": "李振钧",
    "authorId": "adcfe4db00c2875dd1457b72d1457b72",
    "dynasty": "清",
    "content": [
      "登坛一对信奇才，钟室呼天剧可哀。",
      "爱好又将人断送，悔教丞相夜追回。"
    ]
  },
  {
    "id": "adcfe4db00c2875de0835fc097ad73a8",
    "title": "书淮阴侯列传后",
    "authorName": "李振钧",
    "authorId": "adcfe4db00c2875dd1457b72d1457b72",
    "dynasty": "清",
    "content": [
      "少年犹拜楚中尉，雍齿封侯意岂同。",
      "若使真王成帝业，功臣断不叹藏弓。"
    ]
  },
  {
    "id": "adcfe4db00c2875de0835fc0c81e0b93",
    "title": "书淮阴侯列传后",
    "authorName": "李振钧",
    "authorId": "adcfe4db00c2875dd1457b72d1457b72",
    "dynasty": "清",
    "content": [
      "腐史微词托渺冥，冤含碧血化燐青。",
      "当时太息庭中语，曾有何人侧耳听。"
    ]
  },
  {
    "id": "adcfe4db00c2875de0835fc08cc98558",
    "title": "书淮阴侯列传后",
    "authorName": "李振钧",
    "authorId": "adcfe4db00c2875dd1457b72d1457b72",
    "dynasty": "清",
    "content": [
      "天遣孤儿寄海南，杵婴高义尉佗堪。",
      "土官争说存韦姓，如意酖亡戚氏喑。"
    ]
  },
  {
    "id": "adcfe4db00c2875d29aae3dd73913b56",
    "title": "夜渡扬子江",
    "authorName": "李振钧",
    "authorId": "adcfe4db00c2875dd1457b72d1457b72",
    "dynasty": "清",
    "content": [
      "猎猎蒲帆小小舟，海门深锁古今愁。",
      "分明一片春江月，风卷涛声疑是秋。"
    ]
  },
  {
    "id": "adcfe4db00c2875dbf9592e57c225a0b",
    "title": "武陵舟行口占",
    "authorName": "李振钧",
    "authorId": "adcfe4db00c2875dd1457b72d1457b72",
    "dynasty": "清",
    "content": [
      "扁舟行尽楚江春，更向滩头去问津。",
      "红树青山应识我，重来又是十年人。"
    ]
  },
  {
    "id": "adcfe4db00c2875d12357cca577fcbe6",
    "title": "桃源",
    "authorName": "李振钧",
    "authorId": "adcfe4db00c2875dd1457b72d1457b72",
    "dynasty": "清",
    "content": [
      "红树清溪漫问津，渔郎不是太初人。",
      "而今都识桃源路，只合当时暂避秦。"
    ]
  },
  {
    "id": "adcfe4db00c2875d5d208ecea36bf696",
    "title": "更得绝句",
    "authorName": "李振钧",
    "authorId": "adcfe4db00c2875dd1457b72d1457b72",
    "dynasty": "清",
    "content": [
      "几声啼鸟落花殷，不断清溪不尽山。",
      "万里十年人再至，一帆两月客重还。"
    ]
  },
  {
    "id": "adcfe4db00c2875df142411845465900",
    "title": "病起听雨拈得声字",
    "authorName": "李振钧",
    "authorId": "adcfe4db00c2875dd1457b72d1457b72",
    "dynasty": "清",
    "content": [
      "愁未能祛病易生，情丝偏与雨丝萦。",
      "冥蒙听到回栏外，可是花铃窸窣声。"
    ]
  },
  {
    "id": "adcfe4db00c2875df14241188e3e6d58",
    "title": "病起听雨拈得声字",
    "authorName": "李振钧",
    "authorId": "adcfe4db00c2875dd1457b72d1457b72",
    "dynasty": "清",
    "content": [
      "养花天气半阴晴，消渴文园惯此生。",
      "忘却小楼人去久，梦回犹诧剪刀声。"
    ]
  },
  {
    "id": "adcfe4db00c2875df14241182de3d250",
    "title": "病起听雨拈得声字",
    "authorName": "李振钧",
    "authorId": "adcfe4db00c2875dd1457b72d1457b72",
    "dynasty": "清",
    "content": [
      "啼痕襟上渍盈盈，心逐云边暗计程。",
      "已是泠泠不堪听，偏和檐铁作秋声。"
    ]
  },
  {
    "id": "adcfe4db00c2875df14241183cfe7d5e",
    "title": "病起听雨拈得声字",
    "authorName": "李振钧",
    "authorId": "adcfe4db00c2875dd1457b72d1457b72",
    "dynasty": "清",
    "content": [
      "怯寒犹觉纻衣轻，自检青囊著药鎗。",
      "下却重帘添活火，飕飕浑似煮茶声。"
    ]
  },
  {
    "id": "adcfe4db00c2875df1424118667ff3d2",
    "title": "病起听雨拈得声字",
    "authorName": "李振钧",
    "authorId": "adcfe4db00c2875dd1457b72d1457b72",
    "dynasty": "清",
    "content": [
      "开门四面好山迎，几日春归过听莺。",
      "惆怅棠梨花下立，泪残粉褪落无声。"
    ]
  },
  {
    "id": "adcfe4db00c2875df1424118b7e411f9",
    "title": "病起听雨拈得声字",
    "authorName": "李振钧",
    "authorId": "adcfe4db00c2875dd1457b72d1457b72",
    "dynasty": "清",
    "content": [
      "强起支筇看耦耕，一犁水足大田平。",
      "晓来林雾连山暗，啼鴂呼鸠绕树声。"
    ]
  },
  {
    "id": "adcfe4db00c2875df142411895a495d4",
    "title": "病起听雨拈得声字",
    "authorName": "李振钧",
    "authorId": "adcfe4db00c2875dd1457b72d1457b72",
    "dynasty": "清",
    "content": [
      "洗净烟梢众绿生，晨炊出屋湿云横。",
      "隔邻香泼新醅熟，徐听相呼剥啄声。"
    ]
  },
  {
    "id": "adcfe4db00c2875df14241183f9e48db",
    "title": "病起听雨拈得声字",
    "authorName": "李振钧",
    "authorId": "adcfe4db00c2875dd1457b72d1457b72",
    "dynasty": "清",
    "content": [
      "打窗淅沥冷孤檠，渐觉山居梦不惊。",
      "奈得清贫容得懒，不知春尽此中声。"
    ]
  },
  {
    "id": "adcfe4db00c2875da977528385bf29bb",
    "title": "重遣",
    "authorName": "李振钧",
    "authorId": "adcfe4db00c2875dd1457b72d1457b72",
    "dynasty": "清",
    "content": [
      "升屋招魂痛泪挥，伤心最苦是重闱。",
      "鼓山风急桐庐远，知否归来或未归。"
    ]
  },
  {
    "id": "adcfe4db00c2875da9775283e67da990",
    "title": "重遣",
    "authorName": "李振钧",
    "authorId": "adcfe4db00c2875dd1457b72d1457b72",
    "dynasty": "清",
    "content": [
      "跋涉经年返故庐，漫空风雪挽桓车。",
      "影堂设奠人何处，爆竹声中又岁除。"
    ]
  },
  {
    "id": "adcfe4db00c2875da9775283c35c9af2",
    "title": "重遣",
    "authorName": "李振钧",
    "authorId": "adcfe4db00c2875dd1457b72d1457b72",
    "dynasty": "清",
    "content": [
      "旁生甘蔗愿犹违，林竹枝枝玉笋肥。",
      "只为平时慈若母，今朝争欲著麻衣。"
    ]
  },
  {
    "id": "adcfe4db00c2875da9775283c5ff4452",
    "title": "重遣",
    "authorName": "李振钧",
    "authorId": "adcfe4db00c2875dd1457b72d1457b72",
    "dynasty": "清",
    "content": [
      "酸呻苦趣竟如何，目想神痴想见他。",
      "知是生平重言笑，近年况复泪容多。"
    ]
  },
  {
    "id": "adcfe4db00c2875da97752832cbfc1e5",
    "title": "重遣",
    "authorName": "李振钧",
    "authorId": "adcfe4db00c2875dd1457b72d1457b72",
    "dynasty": "清",
    "content": [
      "华灯彩仗拥钿车，甥馆春风二月初。",
      "凄咽箫声随逝水，不堪回忆武昌鱼。"
    ]
  },
  {
    "id": "adcfe4db00c2875da977528390084c27",
    "title": "重遣",
    "authorName": "李振钧",
    "authorId": "adcfe4db00c2875dd1457b72d1457b72",
    "dynasty": "清",
    "content": [
      "巾箱为检嫁时书，记得灯前共话馀。",
      "尽是阿爷亲口授，印章还刻女相如。"
    ]
  },
  {
    "id": "adcfe4db00c2875da9775283c12a5fe0",
    "title": "重遣",
    "authorName": "李振钧",
    "authorId": "adcfe4db00c2875dd1457b72d1457b72",
    "dynasty": "清",
    "content": [
      "不薄佣舂愿馌耕，每逢下第下机迎。",
      "闺中从此无知己，岂为牛衣夜半情。"
    ]
  },
  {
    "id": "adcfe4db00c2875da977528384b5ebc9",
    "title": "重遣",
    "authorName": "李振钧",
    "authorId": "adcfe4db00c2875dd1457b72d1457b72",
    "dynasty": "清",
    "content": [
      "妃仇入劫总前因，剪断红丝可再萦。",
      "但祝几生修未了，却愁已是了三生。"
    ]
  },
  {
    "id": "adcfe4db00c2875da977528369f80ef9",
    "title": "重遣",
    "authorName": "李振钧",
    "authorId": "adcfe4db00c2875dd1457b72d1457b72",
    "dynasty": "清",
    "content": [
      "恩深义重白头偕，浪起疑猜道未谐。",
      "自后黔娄何处诉，不缘薄幸不暌乖。"
    ]
  },
  {
    "id": "adcfe4db00c2875da9775283df21290f",
    "title": "重遣",
    "authorName": "李振钧",
    "authorId": "adcfe4db00c2875dd1457b72d1457b72",
    "dynasty": "清",
    "content": [
      "生离死别太匆匆，修短原知数有穷。",
      "半死梧桐馀一叶，而今都付与西风。"
    ]
  },
  {
    "id": "adcfe4db00c2875de669dcea777ad34f",
    "title": "有赠",
    "authorName": "李振钧",
    "authorId": "adcfe4db00c2875dd1457b72d1457b72",
    "dynasty": "清",
    "content": [
      "潮来潮去荡轻舟，领略清淮十里秋。",
      "摺叠红梯垂柳下，板桥东去水关头。"
    ]
  },
  {
    "id": "adcfe4db00c2875de669dcea68d5e16c",
    "title": "有赠",
    "authorName": "李振钧",
    "authorId": "adcfe4db00c2875dd1457b72d1457b72",
    "dynasty": "清",
    "content": [
      "幽兰并蒂写齐纨，知否烟汀得地安。",
      "千里潇云湘水阔，孤根不耐九秋寒。"
    ]
  },
  {
    "id": "adcfe4db00c2875de669dcea4d799b66",
    "title": "有赠",
    "authorName": "李振钧",
    "authorId": "adcfe4db00c2875dd1457b72d1457b72",
    "dynasty": "清",
    "content": [
      "芙蓉映水荻芦秋，旧住佳人号莫愁。",
      "一棹菱歌多感喟，西风帘卷最高楼。"
    ]
  },
  {
    "id": "adcfe4db00c2875de669dcea1edbf43b",
    "title": "有赠",
    "authorName": "李振钧",
    "authorId": "adcfe4db00c2875dd1457b72d1457b72",
    "dynasty": "清",
    "content": [
      "闲写红笺问讯渠，已凉天气病何如。",
      "殷勤作答亲缄押，小字分明纸尾书。"
    ]
  },
  {
    "id": "adcfe4db00c2875de669dcea08b7d339",
    "title": "有赠",
    "authorName": "李振钧",
    "authorId": "adcfe4db00c2875dd1457b72d1457b72",
    "dynasty": "清",
    "content": [
      "一曲弹词蹙黛颦，马嵬遗恨袜生尘。",
      "阿环枉自为情死，万乘难生一妇人。"
    ]
  },
  {
    "id": "adcfe4db00c2875de669dceae0b05876",
    "title": "有赠",
    "authorName": "李振钧",
    "authorId": "adcfe4db00c2875dd1457b72d1457b72",
    "dynasty": "清",
    "content": [
      "木樨香里作新寒，独守鸳衾到夜阑。",
      "却笑邻闺娇妹小，空阶拜月祝团圞。"
    ]
  },
  {
    "id": "adcfe4db00c2875de669dcea262d5132",
    "title": "有赠",
    "authorName": "李振钧",
    "authorId": "adcfe4db00c2875dd1457b72d1457b72",
    "dynasty": "清",
    "content": [
      "阏氏眢井殢春魂，扇底桃花旧院门。",
      "剩水残山无限恨，柔肠侠骨又重论。"
    ]
  },
  {
    "id": "adcfe4db00c2875d41fd115978746dcd",
    "title": "临别",
    "authorName": "李振钧",
    "authorId": "adcfe4db00c2875dd1457b72d1457b72",
    "dynasty": "清",
    "content": [
      "漫调玉管拨银筝，踯躅离筵听不清。",
      "一样歌喉珠宛转，而今都带断肠声。"
    ]
  },
  {
    "id": "adcfe4db00c2875d41fd1159554450e2",
    "title": "临别",
    "authorName": "李振钧",
    "authorId": "adcfe4db00c2875dd1457b72d1457b72",
    "dynasty": "清",
    "content": [
      "为谁憔悴为谁愁，离别堪惊况是秋。",
      "良药无功心病拙，早知不了不如休。"
    ]
  },
  {
    "id": "adcfe4db00c2875d41fd1159e1355978",
    "title": "临别",
    "authorName": "李振钧",
    "authorId": "adcfe4db00c2875dd1457b72d1457b72",
    "dynasty": "清",
    "content": [
      "情丝难断泪丝垂，欲解卿愁倩阿谁。",
      "一法传卿牢记取，闲窗无事背侬诗。"
    ]
  },
  {
    "id": "adcfe4db00c2875d41fd115997a0c8d3",
    "title": "临别",
    "authorName": "李振钧",
    "authorId": "adcfe4db00c2875dd1457b72d1457b72",
    "dynasty": "清",
    "content": [
      "千里人随去雁沉，三生怨比落花深。",
      "春风若上真娘墓，一滴村醪要自斟。"
    ]
  },
  {
    "id": "adcfe4db00c2875d2b91e608bdcc95f1",
    "title": "江东桥口号",
    "authorName": "李振钧",
    "authorId": "adcfe4db00c2875dd1457b72d1457b72",
    "dynasty": "清",
    "content": [
      "暮天残照石城隈，指点荒闉首重回。",
      "正是落潮共潮去，明朝不更共潮来。"
    ]
  },
  {
    "id": "adcfe4db00c2875d2b91e6088a4b91ae",
    "title": "江东桥口号",
    "authorName": "李振钧",
    "authorId": "adcfe4db00c2875dd1457b72d1457b72",
    "dynasty": "清",
    "content": [
      "跨溪半里赤栏红，争似澄波卧彩虹。",
      "细雨纵堪留客棹，生憎江上北来风。"
    ]
  },
  {
    "id": "adcfe4db00c2875def8b49efe4b69f5c",
    "title": "泊东梁山",
    "authorName": "李振钧",
    "authorId": "adcfe4db00c2875dd1457b72d1457b72",
    "dynasty": "清",
    "content": [
      "巍然天险峙双关，终古江流去不还。",
      "只有灵犀通一点，不教隔断万重山。"
    ]
  },
  {
    "id": "adcfe4db00c2875d62f38ac37bff1b24",
    "title": "九松水榭感旧",
    "authorName": "李振钧",
    "authorId": "adcfe4db00c2875dd1457b72d1457b72",
    "dynasty": "清",
    "content": [
      "笑我棋输一著迟，随风且莫怨杨枝。",
      "板桥桥外纤纤月，未必眉痕似旧时。"
    ]
  },
  {
    "id": "adcfe4db00c2875d62f38ac392f2a325",
    "title": "九松水榭感旧",
    "authorName": "李振钧",
    "authorId": "adcfe4db00c2875dd1457b72d1457b72",
    "dynasty": "清",
    "content": [
      "十年惯作秋风客，万事真如春梦婆。",
      "终古误人一条水，英雄竟少女儿多。"
    ]
  },
  {
    "id": "adcfe4db00c2875df5d2bfd0b47a8b6e",
    "title": "醉后戏赠",
    "authorName": "李振钧",
    "authorId": "adcfe4db00c2875dd1457b72d1457b72",
    "dynasty": "清",
    "content": [
      "临邛昔日度琴心，十六年来断信音。",
      "老去诗人情未减，么弦低拂海棠阴。"
    ]
  },
  {
    "id": "adcfe4db00c2875df5d2bfd0873ba821",
    "title": "醉后戏赠",
    "authorName": "李振钧",
    "authorId": "adcfe4db00c2875dd1457b72d1457b72",
    "dynasty": "清",
    "content": [
      "一双眸子月初裁，信有香含豆蔻胎。",
      "解识未开花意思，如何杜牧是粗才。"
    ]
  },
  {
    "id": "adcfe4db00c2875df5d2bfd0c48b672d",
    "title": "醉后戏赠",
    "authorName": "李振钧",
    "authorId": "adcfe4db00c2875dd1457b72d1457b72",
    "dynasty": "清",
    "content": [
      "我如银汉无根水，卿是巫峰未出云。",
      "艳福柔情消不得，逢人说嫁李将军。"
    ]
  },
  {
    "id": "adcfe4db00c2875df5d2bfd0a04cd358",
    "title": "醉后戏赠",
    "authorName": "李振钧",
    "authorId": "adcfe4db00c2875dd1457b72d1457b72",
    "dynasty": "清",
    "content": [
      "一落红尘骨已寒，随风逐雪更无端。",
      "园丁好护春三月，如此名花出世难。"
    ]
  },
  {
    "id": "adcfe4db00c2875d29145f4ab5590d82",
    "title": "赋得白白江鱼入馔来",
    "authorName": "李振钧",
    "authorId": "adcfe4db00c2875dd1457b72d1457b72",
    "dynasty": "清",
    "content": [
      "飘然有客出成都，直下湘江奉母趋。",
      "彩鹢翻红飞画桨，珍鱼跳白入行廚。",
      "斜量印颊如横剑，细数文鳞欲缀珠。",
      "玉尺乍抛牵翠荇，银刀才剖藉青蒲。",
      "鲜分池面羹原活，滑忆波心脂更腴。",
      "贯柳犹怜霜泼剌，隔花谁荐雪肌肤。",
      "海东远借垂竿手，堂上新挥斫脍图。",
      "汲向涌泉应不俟，盛来截竹更何须。",
      "曾经丙穴加餐劝，又进辰馐舞彩娱。",
      "纵壑文章推旧族，卧冰家世溯前谟。",
      "庭县政况能苏辙，带佩官还说绾符。",
      "买自沙头逢亥日，烹传舵尾付丁奴。",
      "莫教画板愚群獭，讵类铜盘幻一驴。",
      "楚竹初然炊晓馔，蜀胶佐饷醉朝餔。",
      "晴潭冻解供蔬笥，晚市烟寒绕荻芦。",
      "游或武昌闲咏马，携将赤壁漫从苏。",
      "秋风莼菜系归思，春水桃花问钓徒。",
      "练影双双疑素结，锦鳞六六讶琼铺。",
      "溉鬵诗卷常怀尔，弹铗歌声孰慰吾。",
      "他日南湖相忆处，可凭溪友达书无。"
    ]
  },
  {
    "id": "adcfe4db00c2875d89b97832c275c07f",
    "title": "七夕月",
    "authorName": "李振钧",
    "authorId": "adcfe4db00c2875dd1457b72d1457b72",
    "dynasty": "清",
    "content": [
      "早见新圭挂柳梢，恰当七夕露云㘬。",
      "弯环已过初弦上，圆满犹虚半镜抛。",
      "蚕织暂停梭影掷，蛾眉才扫笔痕捎。",
      "抵他五夜人应妒，照尔双栖姊或嘲。",
      "灯灿九华文锦障，缕穿卐字绣缄敲。",
      "香阶敛拜催陈果，碧落坚盟订绩胶。",
      "汉转渐低蟾匿魄，星稀空盼鹊还巢。",
      "团圞更好偏难待，归妹期愆六四爻。"
    ]
  },
  {
    "id": "adcfe4db00c2875d7ca9bfc99280e1ac",
    "title": "七夕云",
    "authorName": "李振钧",
    "authorId": "adcfe4db00c2875dd1457b72d1457b72",
    "dynasty": "清",
    "content": [
      "帝遣云师羽卫严，天孙今叶凤凰占。",
      "九重箫鼓飞华盖，一朵芙蓉拥绛幨。",
      "银浦卷舒环喜气，琳宫馥郁散馀炎。",
      "织成锦字衔青鸟，舞罢霓裳耀素蟾。",
      "为雨梦宜今夕稳，如罗泪比旧痕添。",
      "神光冉冉翔灵鹊，香雾蒙蒙护瑞鹣。",
      "吉庆花从空际落，氤氲扇自画中拈。",
      "何人乞巧芳名锡，五色飞来坠镜奁。"
    ]
  },
  {
    "id": "adcfe4db00c2875dcf3e0e4094590cdd",
    "title": "七夕雨",
    "authorName": "李振钧",
    "authorId": "adcfe4db00c2875dd1457b72d1457b72",
    "dynasty": "清",
    "content": [
      "经年旧雨首频搔，正好连床怪尔挠。",
      "宝枕才通巫峡梦，玉绳顿撼广陵涛。",
      "洒来别泪柔丝堕，滴尽秋宵爽籁号。",
      "河鼓无声听淅沥，天街如水净尘嚣。",
      "飘残蛛幂函犹湿，零乱乌衣驾不牢。",
      "书曝休夸胸万卷，织空错认手三缫。",
      "洗车泽布随车远，触石云兴化石高。",
      "肠断淋铃传一曲，星前密誓倍心忉。"
    ]
  },
  {
    "id": "adcfe4db00c2875deb70b33d4152ee36",
    "title": "七夕河",
    "authorName": "李振钧",
    "authorId": "adcfe4db00c2875dd1457b72d1457b72",
    "dynasty": "清",
    "content": [
      "红墙何啻阻仙凡，难达回文字几函。",
      "隔岸双星情脉脉，经年一渡话喃喃。",
      "淩波佩和商飙飒，洒泪潮通海雨咸。",
      "浪拍秋空银捣练，船来天上锦张帆。",
      "试临析木搴香幄，好取支机濯翠岩。",
      "捉月拟将槎共泛，填桥不藉石能衔。",
      "曾闻列宿芒寒动，又说恒河影倒嵌。",
      "惆怅微云开曙色，津梁握别手掺掺。"
    ]
  },
  {
    "id": "adcfe4db00c2875d0b4618ac3c620bd5",
    "title": "六月廿九日女弟洁晬盘",
    "authorName": "李振钧",
    "authorId": "adcfe4db00c2875dd1457b72d1457b72",
    "dynasty": "清",
    "content": [
      "六月正徂暑，庭前耀朱榴。",
      "此时华筵开，女弟一岁周。",
      "晬盘设地席，百玩任纷投。",
      "妇佩宜箴管，女贽重枣修。",
      "提挈透春葱，喃喃笑语稠。",
      "博得堂上欢，靧面桃花浮。",
      "余时方总角，兄长京洛游。",
      "念兹设帨辰，千里隔莱州。",
      "阿姊性亲爱，喜得雁行俦。",
      "名成双博士，阃德著和柔。"
    ]
  },
  {
    "id": "adcfe4db00c2875d407cda95945dcde6",
    "title": "步顾晴芬学使",
    "authorName": "李振钧",
    "authorId": "adcfe4db00c2875dd1457b72d1457b72",
    "dynasty": "清",
    "content": [
      "登高望黔山，四面皆丛麓。",
      "安得半亩池，引水通屈曲。",
      "城西有官衙，方塘烟景足。",
      "繁花簇锦红，茂树连云绿。",
      "午日荫高槐，清风响翠竹。",
      "春来柳青青，腰细眉颦蹙。",
      "秋来鞠黄发，垂金兼缀玉。",
      "芙蓉出碧沼，对镜影相续。",
      "疑是浣纱人，临流叠霜縠。",
      "家君有新诗，不厌百回读。",
      "学只爱趋庭，因思成小筑。",
      "匪材愧樗栎，徒仰千寻蓄。",
      "珠玉自琳琅，什袭珍藏椟。",
      "使君句亦奇，胸中罗列宿。",
      "光风霁月中，澄怀想高躅。",
      "那惜洛阳纸，丹铅存手录。",
      "何日入西清，染翰相芬馥。",
      "节序届白藏，天宇淩风肃。",
      "古来词赋客，何事多感触。",
      "且咏双莲诗，静听松风谡。"
    ]
  },
  {
    "id": "adcfe4db00c2875d0791286e98fd4226",
    "title": "送汪均之内兄",
    "authorName": "李振钧",
    "authorId": "adcfe4db00c2875dd1457b72d1457b72",
    "dynasty": "清",
    "content": [
      "碧虚澹澹烟苍苍，桃李满树杨柳黄。",
      "美人明镜愁新妆，况逢别离牵罗裳。",
      "我闻瘴雨蛮烟荒，蛟蜃吐纳爰居翔。",
      "仙霞峻绝淩太行，海中明月生寒芒。",
      "气候不似水云乡，毋快壮游轻遐方。",
      "请君为我尽一觞，我歌君饮心傍徨。",
      "锦帆十幅张牙樯，天涯日日遥相望。"
    ]
  },
  {
    "id": "adcfe4db00c2875dfc08b98fccb93499",
    "title": "小步",
    "authorName": "李振钧",
    "authorId": "adcfe4db00c2875dd1457b72d1457b72",
    "dynasty": "清",
    "content": [
      "黄叶不可扫，白云不可攀。",
      "落叶与飞云，诗意参其间。",
      "穷阨易降辱，显达忘辛艰。",
      "幻梦觉者谁，翛然见寒山。",
      "世外独俯仰，桑亩歌闲闲。",
      "日暮天容低，曳杖归故关。"
    ]
  },
  {
    "id": "adcfe4db00c2875d55fffcf2389fef5b",
    "title": "家大人命赋来青之室谨成长歌",
    "authorName": "李振钧",
    "authorId": "adcfe4db00c2875dd1457b72d1457b72",
    "dynasty": "清",
    "content": [
      "阳春烟景足吟赏，放眼高歌浮碧落。",
      "静观自得佳兴同，匪唯容膝欣有托。",
      "虞山楼高迎大海，柳浪湖圆绕外郭。",
      "中有官衙转运居，西偏一室依山脚。",
      "青峰迤逦薜萝墙，朱栏屈曲芙蓉幕。",
      "大人公馀偶小憩，惜此分阴感萧索。",
      "闲情湿雪赋梅花，佳兆春风簪芍药。",
      "不有名区寄旷怀，何因雅集传官阁。",
      "殷勤拂拭旧窗纱，额曰来青破寂寞。",
      "三径移栽即墨松，半间留饲成都鹤。",
      "楸枰著子石生苔，竹馆鸣弦风卷箨。",
      "葡萄旧酿酒樽开，旗枪新试茶铛灼。",
      "斗室能藏大块春，升堂但见诸天廓。",
      "髫龄随侍古齐州，数椽书舍尤开拓。",
      "三岛神山翠黛浓，万里海天黑云霩。",
      "回首当年倦倚栏，惆怅东风事如昨。",
      "更忆京华青琐客，玉堂粉署扃金钥。",
      "月明铁马响丁冬，梦入江南涉林薄。",
      "也知传社如云烟，竹楼雪堂先民作。",
      "三载报政逝将去，四时读书聊可乐。"
    ]
  },
  {
    "id": "adcfe4db00c2875daf54e6599c563258",
    "title": "漂母祠",
    "authorName": "李振钧",
    "authorId": "adcfe4db00c2875dd1457b72d1457b72",
    "dynasty": "清",
    "content": [
      "儒坑兵销长城筑。天下苦秦几上肉。纷纷攘臂争一呼。",
      "淮阴壮士甘穷途。布衣仗剑来都市。亭长晨炊少年訾。",
      "谁知慷慨哀王孙，不在须眉在女子。斩蛇道中老妪哀。",
      "垂钓城下漂母来。君臣遭遇皆奇绝，一知气数一怜才。",
      "䌟絖终日依淮浦。壶飧解劳风尘苦。物色已居滕公先，意气终羞绛灌伍。",
      "一饭殷勤讵望酬。千秋庙貌临清流。我来吊古重惆怅，双双翠羽鸣啾啾。",
      "君不见鸟尽弓藏良将死。皓首功名同白起。长乐受缚谁为怜。",
      "吕后何如漂母贤。"
    ]
  },
  {
    "id": "adcfe4db00c2875d0a2c16f5d546ed7d",
    "title": "柬汪均之奂之",
    "authorName": "李振钧",
    "authorId": "adcfe4db00c2875dd1457b72d1457b72",
    "dynasty": "清",
    "content": [
      "明月入我户，清风吹我襟。",
      "暑退生微凉，苍然万壑阴。",
      "飞鸿下远渚，仙露湿素琴。",
      "日月自往来，俯仰成古今。",
      "寄怀二君子，勖哉高尚心。"
    ]
  },
  {
    "id": "adcfe4db00c2875dd2edc6ee41df20bc",
    "title": "黄鹤楼寄怀汪氏兄弟",
    "authorName": "李振钧",
    "authorId": "adcfe4db00c2875dd1457b72d1457b72",
    "dynasty": "清",
    "content": [
      "澹云微雨登高楼。今昔悠悠万斛愁。昨夜西风卷林雾，苍茫一览江天秋。",
      "五载重游汉江渚，解佩当年偕稚齿。白水心肠不改初，青山面目浑犹是。",
      "男儿未具封侯骨。埋首禅巢复诗窟。题诗空忆鹤千年，点石难酬金十笏。",
      "明珠荆璞人不识。古月好花那抛得。浮躯七尺蒿与蓬，酒怀空吸春江色。",
      "到眼繁华付雪泥。江头芳草碧凄凄。日暮晴川隔烟水，笛声吹度海云西。"
    ]
  },
  {
    "id": "adcfe4db00c2875d58103afd3325ec74",
    "title": "赠章琬芗",
    "authorName": "李振钧",
    "authorId": "adcfe4db00c2875dd1457b72d1457b72",
    "dynasty": "清",
    "content": [
      "石崇击碎珊瑚枝。化为彩笔光葳蕤。蜀王入贡西川锦，鸳鸯组织金缄垂。",
      "就中妙手得未有，况是年少翩翩时。江左人文自昔盛，乃尔弱冠名声驰。",
      "美人性情秋水活，公子才藻春华披。石家名驹谢家凤，此生仙骨来瑶池。",
      "我自五龄入小学，经史十五通其辞。万言已试书三上，廿载相随酒一卮。",
      "秋花春月年年度，乌帽绯衣事事迟。文章有命谁青眼，富贵如云自白眉。",
      "谭深不惜出肝胆，虚名安用求人知。与尔相期在千古，纷纷都付长安儿。"
    ]
  },
  {
    "id": "adcfe4db00c2875d22b54e0def65a8b3",
    "title": "五日雨",
    "authorName": "李振钧",
    "authorId": "adcfe4db00c2875dd1457b72d1457b72",
    "dynasty": "清",
    "content": [
      "汨罗江流劲如弩。碧血喷薄飞作雨。江头争集吊左徒，荆楚岁时记月午。",
      "裂缯剪彩模真龙，画舸婆娑竞箫鼓。晴景水滨多丽人，艳妆照水明霞舞。",
      "大风卷地雨忽来，墨云浓压青蒲浦。跳珠溅湿红罗襦，委钿遗簪不胜数。",
      "是谁好事倡遨嬉，名曰竞渡义奚取。吁嗟灵均生不辰，鱼腹曾无一抔土。",
      "举世温蠖那可蒙，蝉蜕浊秽浩气吐。为箕为尾为虹霓，駴走罔象敢予侮。",
      "五丝九粽投深渊，正恐幽怪笑人鲁。况以凭吊恣欢娱，蒲酒枭羹长命缕。",
      "即使招魂歌楚些，不谅丹心心更苦。离骚一卷多离忧，非怨君王疾谗蛊。",
      "思公子兮怀美人，涕泣冀回天听俯。誓将白水明独清，不恨身歼恨无补。",
      "奈何误解风人辞，胥江怒潮竟同伍。孤忠自喻知者难，鼓枻沧浪彼渔父。",
      "贾生赋鵩同死生，子长若失惭论古。我知今雨亦偶然，未必怀沙尚馀怒。"
    ]
  },
  {
    "id": "adcfe4db00c2875da012ecabb36c3927",
    "title": "亡妇榇归自闽生去死还惨裂心肺幽灵有觉亮亦同之爰述长途之踽凉弥感重泉之暌阻作魂归来歌觞而告之歌曰",
    "authorName": "李振钧",
    "authorId": "adcfe4db00c2875dd1457b72d1457b72",
    "dynasty": "清",
    "content": [
      "魂归来兮发榕城，日色闇兮闪素旌。抚而号兮我所生，酬酒浆兮弟与兄。",
      "欲辞骨月兮莫闻吾声，存不离保姆兮殁乃独行。",
      "曩戾止兮绯桃迎，今祖帐兮丹桂荣。呜呼一歌兮歌已成，海风嘡㗳兮山如倾。"
    ]
  },
  {
    "id": "adcfe4db00c2875da012ecabacf99094",
    "title": "亡妇榇归自闽生去死还惨裂心肺幽灵有觉亮亦同之爰述长途之踽凉弥感重泉之暌阻作魂归来歌觞而告之歌曰",
    "authorName": "李振钧",
    "authorId": "adcfe4db00c2875dd1457b72d1457b72",
    "dynasty": "清",
    "content": [
      "魂归来兮驾飞艎，有兄有兄兮官豫章。闻妹至兮涕滂滂，亟执豕兮促刲羊。",
      "呼而奠兮胡能尝，魄无言兮冥冥以伤。忆阿侄兮天一方，昔我过兮趋道旁。",
      "呜呼二歌兮歌难忘，云从东兮逐风樯。"
    ]
  },
  {
    "id": "adcfe4db00c2875da012ecab7062c575",
    "title": "亡妇榇归自闽生去死还惨裂心肺幽灵有觉亮亦同之爰述长途之踽凉弥感重泉之暌阻作魂归来歌觞而告之歌曰",
    "authorName": "李振钧",
    "authorId": "adcfe4db00c2875dd1457b72d1457b72",
    "dynasty": "清",
    "content": [
      "魂归来兮皖江涘，龙山高兮室则迩。石松苍苍兮石湖弥弥，念所亲兮两阿姊。",
      "期得见兮陶然喜，俄焉悟兮悲已死。易我舟兮发如矢，言永别兮从兹始。",
      "呜呼三歌兮歌不已，红树半江兮白波起。"
    ]
  },
  {
    "id": "adcfe4db00c2875da012ecab1017bfd2",
    "title": "亡妇榇归自闽生去死还惨裂心肺幽灵有觉亮亦同之爰述长途之踽凉弥感重泉之暌阻作魂归来歌觞而告之歌曰",
    "authorName": "李振钧",
    "authorId": "adcfe4db00c2875dd1457b72d1457b72",
    "dynasty": "清",
    "content": [
      "魂归来兮达乡县，丹旐前扬兮陈野奠。郎缟衣兮泪如霰，空想像兮盼倩。",
      "山万叠兮终觌面，入此中兮永弗见。子即有知兮何适我眷，矧无知兮遑我恋。",
      "呜呼四歌兮歌欲倦，黄云四塞兮尘容变。"
    ]
  },
  {
    "id": "adcfe4db00c2875da012ecab1af6bb7b",
    "title": "亡妇榇归自闽生去死还惨裂心肺幽灵有觉亮亦同之爰述长途之踽凉弥感重泉之暌阻作魂归来歌觞而告之歌曰",
    "authorName": "李振钧",
    "authorId": "adcfe4db00c2875dd1457b72d1457b72",
    "dynasty": "清",
    "content": [
      "魂归来兮山之阿，左田舍兮前大河。缅畴昔兮轻车过，揽佳城兮峰峨峨。",
      "此间乐兮乐如何，谓异日兮罔择佗。言近戏兮乃非讹，入新宫兮以婆娑。",
      "呜呼五歌兮歌且哦，惬其所欲兮佩环和。"
    ]
  },
  {
    "id": "adcfe4db00c2875da012ecab2c147156",
    "title": "亡妇榇归自闽生去死还惨裂心肺幽灵有觉亮亦同之爰述长途之踽凉弥感重泉之暌阻作魂归来歌觞而告之歌曰",
    "authorName": "李振钧",
    "authorId": "adcfe4db00c2875dd1457b72d1457b72",
    "dynasty": "清",
    "content": [
      "魂归来兮望清阈，碧山之南兮横塘之北。枫林月落兮松径黑，瞻门庭兮载登陟。",
      "曩去故里兮泪沾臆，亲囊揽祛兮语唧唧。我今归兮胡不我即，若有睹兮走而匿。",
      "呜呼六歌兮歌且忆，恍惚空阶兮长太息。"
    ]
  },
  {
    "id": "adcfe4db00c2875da012ecab47ee5c06",
    "title": "亡妇榇归自闽生去死还惨裂心肺幽灵有觉亮亦同之爰述长途之踽凉弥感重泉之暌阻作魂归来歌觞而告之歌曰",
    "authorName": "李振钧",
    "authorId": "adcfe4db00c2875dd1457b72d1457b72",
    "dynasty": "清",
    "content": [
      "魂归来兮登影堂，罗牲醴兮飶且香。省姑障兮心彷徨，欲前致词兮听茫茫。",
      "始裴褢兮由房，抚尘封兮嫁时箱。适将去女兮复回翔，灵风䬃䬃兮灯无光。",
      "呜呼七歌兮歌弥长，古有空同兮赋结肠。"
    ]
  },
  {
    "id": "adcfe4db00c2875d86a03d367d8b19e3",
    "title": "颂使君寄怀齐梅麓剌史",
    "authorName": "李振钧",
    "authorId": "adcfe4db00c2875dd1457b72d1457b72",
    "dynasty": "清",
    "content": [
      "颂使君，不颂使君清。不颂使君能。能者必苛察，清者持廉名。",
      "梁溪饥，食不能二釜。走告慈父。父曰嗟予食，女乃发仓庾。",
      "老者壮者幼者各以序。",
      "有不能食君心愁。食或不给又以为忧。为糜粥饱女，无使绝其喉。",
      "彼何人斯后堂罗酒肉。啖者嬉，剜者哭。使君独是荒年谷。",
      "儿啼甘含饴，母心苦持荼。九重来诏书。锡以绯鱼煌煌绶拖朱。",
      "君之来，自玉堂。枳棘栖鸾凰。天子所重在循良。",
      "不颂使君能，能者必苛察，不颂使君清。清者持廉名。",
      "呜呼使君何其仁。"
    ]
  },
  {
    "id": "adcfe4db00c2875db735e6521a031227",
    "title": "过诸葛武侯故里",
    "authorName": "李振钧",
    "authorId": "adcfe4db00c2875dd1457b72d1457b72",
    "dynasty": "清",
    "content": [
      "沂城南门枕河流。丰碑穹隆树道周。篆画磨蚀堪指数，故里汉之武乡侯。",
      "天厌火德群贼起。野无居人郊多垒。城市荒烟蔓草中，宫庭焦土残阳里。",
      "先生避地走襄阳。少从从父去故乡。抱膝萧然吟梁父，至今指点卧龙冈。",
      "分鼎早定天下计。后车得遇中山裔。蜀都虽曰安一隅，汉祚终能绵两帝。",
      "可怜五丈起悲风。大星夜陨隳成功。汤沐邑有田桑乐，老臣不得娱其躬。",
      "恨不使公歌昼锦。混一归来集欢饮。山东既入魏版图，义岂容归心已审。",
      "人生那必正邱首。惟赖大名垂宇宙。楚材晋用迁地良，东夷西夷万岁寿。",
      "一时同里殊愦愦。择木而栖昧前戒。丈夫大节不能明，展转伪朝几成败。",
      "志乘同书古姓名。鸿毛曾重泰山轻。遗爱即如羊叔子，岘碑空洒泪纵横。",
      "遥忆锦官城外柏。丞相祠堂耀金碧。黄尘飞卷白杨风，何处追寻旧园宅。"
    ]
  },
  {
    "id": "adcfe4db00c2875db208da5eaa1d7241",
    "title": "汪奂之寄示和苏文忠定惠院寓居月夜偶出二诗题其兄均之所藏二诗草稿墨迹并约同作得四首",
    "authorName": "李振钧",
    "authorId": "adcfe4db00c2875dd1457b72d1457b72",
    "dynasty": "清",
    "content": [
      "寂寞黄州左迁客，清宵回忆南冠夜。",
      "当时岂独蛰龙愁，瘐词几毙银铛下。",
      "仁皇遴得宰相才，孤臣感激泪如泻。",
      "文章报国自一事，勋业若成韩范亚。",
      "汤火徒嗟魂梦惊，水曹自笑头衔借。",
      "先生讵以诗名传，斯人何必同陶谢。",
      "偶因月夕哦幽词，长江绕郭渔樵舍。",
      "元修菜嫩密酒冽，何须渴慕江南蔗。",
      "奇才众忌鬼欲愁，结习难忘天亦怕。",
      "莫言谢客对妻子，但恐饥寒遭怒骂。"
    ]
  },
  {
    "id": "adcfe4db00c2875db208da5e81be6e12",
    "title": "汪奂之寄示和苏文忠定惠院寓居月夜偶出二诗题其兄均之所藏二诗草稿墨迹并约同作得四首",
    "authorName": "李振钧",
    "authorId": "adcfe4db00c2875dd1457b72d1457b72",
    "dynasty": "清",
    "content": [
      "江城地瘴海棠春，湿雪梅花二月夜。",
      "白云左绕临皋亭，洞箫匏尊赤壁下。",
      "荒壤到处题姓名，词源万斛珍珠泻。",
      "若论炎宋文苑英，直当第一无相亚。",
      "闲情低咏抚幽景，飞来明月青天借。",
      "洗墨池枯鼠豪秃，茧纸不随时代谢。",
      "流传偻数今四朝，人世匆匆等邮舍。",
      "调饥不见渴望梅，看饱谁夸倒餐蔗。",
      "半幅俨如岐阳鼓，神物鬼守魑魅怕。",
      "岂无半山之诗文，后来述史几乎骂。"
    ]
  },
  {
    "id": "adcfe4db00c2875db208da5e7507ff8e",
    "title": "汪奂之寄示和苏文忠定惠院寓居月夜偶出二诗题其兄均之所藏二诗草稿墨迹并约同作得四首",
    "authorName": "李振钧",
    "authorId": "adcfe4db00c2875dd1457b72d1457b72",
    "dynasty": "清",
    "content": [
      "我与均之少年时，京国秋风武昌夜。",
      "藏书惯自签甲乙，鉴古能分床上下。",
      "真好常嗤龙牖窥，知味不同猿羹泻。",
      "自我不见五春秋，插架图书几高亚。",
      "今闻秘获苏诗迹，亟欲传观不敢借。",
      "兰亭快睹自有缘，相思只恐朱颜谢。",
      "君归几度月华圆，湖水当门山绕舍。",
      "会须访尔来莘庄，黎有莳兮园有蔗。",
      "若问李生近何如，未生白发心先怕。",
      "唯馀豪气不肯降，入山痛哭行酒骂。"
    ]
  },
  {
    "id": "adcfe4db00c2875db208da5e86e4924c",
    "title": "汪奂之寄示和苏文忠定惠院寓居月夜偶出二诗题其兄均之所藏二诗草稿墨迹并约同作得四首",
    "authorName": "李振钧",
    "authorId": "adcfe4db00c2875dd1457b72d1457b72",
    "dynasty": "清",
    "content": [
      "三年不见奂之诗，孤馆相思风露夜。",
      "莽然示我知苏篇，汉家飞将从天下。",
      "更惠江贼玉尺抛，恨无蜜酒银瓶泻。",
      "叉尖险韵古难和，君乃欲引为己亚。",
      "年华同是惜花时，才分难邀全树借。",
      "学书不识右军王，酬句敢寄宣城谢。",
      "君今便是东坡弟，我唯怅望髯卿舍。",
      "文阵雄师旗鼓当，曾闻用兵如断蔗。",
      "共须努力步邯郸，放出一头慎毋怕。",
      "文人岂必尽天才，毋论嬉笑与怒骂。"
    ]
  },
  {
    "id": "adcfe4db00c2875d1777585b19eaba2c",
    "title": "溪上",
    "authorName": "李振钧",
    "authorId": "adcfe4db00c2875dd1457b72d1457b72",
    "dynasty": "清",
    "content": [
      "向晚溪上立，湍濑咽筝筑。",
      "暧暧夕阳昏，微微澹烟矗。",
      "瞑色低上衣，秋籁虚振木。",
      "驱犊去遥村，归樵下层麓。",
      "雀投灌丛栖，犬守篱根宿。",
      "故人溪北住，青苍绕松竹。",
      "将往拟搴裳，孤彴浸寒绿。",
      "隔水试相呼，开门秉残烛。",
      "言约诘旦来，秫穫酒新漉。",
      "独返寂无侣，山阿妨却曲。",
      "迂折沿溪行，循涂往来熟。",
      "掉头凉月高，照我林东屋。"
    ]
  },
  {
    "id": "adcfe4db00c2875d1a67930bfe874dfb",
    "title": "初伏日偕同人集舍弟九烟环碧庄午饮分得宿字",
    "authorName": "李振钧",
    "authorId": "adcfe4db00c2875dd1457b72d1457b72",
    "dynasty": "清",
    "content": [
      "羲轮流驶入初伏。滂沛陡倾珠万斛。凉生小院净纤埃，黛抹远峰拭新沐。",
      "挥箑相将出门去，踏遍高原与幽谷。小桥流水涨初平，深林啼鴂呼相逐。",
      "亭亭隔陇几株松，袅袅绕篱数竿竹。款扉剥啄惊小尨，跣足科头客不速。",
      "主人笑道兼味无，脱粟盘飧唯苜蓿。薰风徐引碧筒杯，香气早传红玉曲。",
      "不将诗律缚老饕，细数酒筹难更仆。笑把闲题信手拈，分来险韵频眉蹙。",
      "相与冥搜刺史肠，畴能不负将军腹。击钵催成绮席开，温铛煎沸清醅熟。",
      "欢呼进酒大斗倾，头上片云疑欲覆。归去归去约重来，屋小于舟难托宿。"
    ]
  },
  {
    "id": "adcfe4db00c3d1930057d8ee5b0498d4",
    "title": "灵隐西涧",
    "authorName": "项霁",
    "authorId": "adcfe4db00c3d193d1457b72d1457b72",
    "dynasty": "清",
    "content": [
      "颐生寄托在烟霞，傍涧穿林兴不赊。",
      "十里玉云薶竹叶，四山金粉落松花。",
      "磨崖客剔龙泓藓，入寺僧烹鹤岭𣗪。",
      "散发悠然成独往，毕逋斜日动归鸦。"
    ]
  },
  {
    "id": "adcfe4db00c3d193561b94efabb3cd40",
    "title": "山行遇雨宿半山庵",
    "authorName": "项霁",
    "authorId": "adcfe4db00c3d193d1457b72d1457b72",
    "dynasty": "清",
    "content": [
      "阴森夏木荣，山行足幽事。",
      "欣闻谡谡声，崩涛入松吹。",
      "崖含林渐迷，日没云欲坠。",
      "婀娜随天风，疏雨白万穗。",
      "入寺沿钟声，挥麈度云气。",
      "坐看刹幡动，心安了无累。",
      "翻嫌诗兴涛，龛镫照无寐。"
    ]
  },
  {
    "id": "adcfe4db00c3d193cec8e18375782e66",
    "title": "大龙湫歌",
    "authorName": "项霁",
    "authorId": "adcfe4db00c3d193d1457b72d1457b72",
    "dynasty": "清",
    "content": [
      "雁宕山瀑擅奇色，江村来踏青芙蓉。连云嶂断剪刀露，突见湫水悬高墉。",
      "昔年有景不敢道，今日作赋乃难工。阿谁椽笔写造化，变态万状思牢笼。",
      "凝烟冉冉出天际，噫气鼓荡来狂风。拿空蜿蜒久未下，失势一落何冥蒙。",
      "雷轰电掣总莫拟，喷云喝雾焉能写。灵湫有源雁不到，九天上与银河通。",
      "织女偿钱急剪锦，云绡脱轴垂晴空。流星四散霣昼雨，玉尘万斛扬冬春。",
      "夜光璧掷睨柱客，照乘珠泻鲛人宫。日光耀射见五彩，月氐琉璃千尺张。",
      "岩㰍水乐乍奏听，琤琮八音繁会开顽聋。非笙非竽异响阕，怒击鼍鼓铿鲸钟。",
      "乾端坤倪贵特识，勿以戏剧猜天翁。海岳元气浩不死，直成亭毒无神功。",
      "金精耿耿贯万古，属天光怪长如虹。筑亭坐观恨不足，况乃缚屐真偶逢。",
      "石梁双涧讵可并，香炉百丈知谁雄。我今五岳恣游尚未遂，先期汗漫急欲骑茅龙。"
    ]
  },
  {
    "id": "adcfe4db00c3d19333c00db8a3cb440f",
    "title": "寻罗阳王祠",
    "authorName": "项霁",
    "authorId": "adcfe4db00c3d193d1457b72d1457b72",
    "dynasty": "清",
    "content": [
      "云山回合水满陂，岸花绛绿凫翁嬉。周台汉苑目未睹，访古出郭寻荒祠。",
      "神称王表大怪异，太元往事堪嗟咨。罗阳印绶号辅国，守令迎谒无愆期。",
      "苍龙门外置邸第，闻言宛若徒褰帷。立后改年出神示，耄荒大帝非英姿。",
      "霍山竹节宁不期，五车命职皆传疑。先天不违万灵护，听神自侮人争嗤。",
      "雄心鼎峙老欲尽，况制六合加鞭笞。民神杂糅竟何益，变置储贰成阽危。",
      "吕壹排诋若鬼蜮，朱据见枉兼是仪。陆潘涕泣诚可思，蛊惑丧志女谒盛。",
      "强藩谗魋棼如丝，奉命祷祠怒江芊。良臣放死巫觋驰，降莘信随若一辙。",
      "将亡祅孽侔枭鸱，龙髯莫挽请福遁。揶揄山鬼真成痴，祖龙逝璧遮道持。",
      "黄熊祀列霸兆移，神不胜道古所诫。甘泉太乙无差池，国山再封神印发。",
      "洛阳青盖呈灵蓍，公锄司马动谣诵。飘飘荧惑疑同时，虎爪晋袭幸无语。",
      "信巫好鬼空传贻。辨亡著论归何辞，回风仿佛吹灵旗。"
    ]
  },
  {
    "id": "adcfe4db00c5a6f9f265ac0b159bb71b",
    "title": "有忆",
    "authorName": "王文清",
    "authorId": "adcfe4db00c5a6f95cf21ce3d860bd12",
    "dynasty": "清",
    "content": [
      "斯人久不见，望望倚阑干。",
      "柳色秋江老，芦花夜月寒。",
      "梦中同醉醒，镫下各悲欢。",
      "应念孤征客，霜貂旧已残。"
    ]
  },
  {
    "id": "adcfe4db00c5a6f9724d3b6066a91102",
    "title": "偶见",
    "authorName": "王文清",
    "authorId": "adcfe4db00c5a6f95cf21ce3d860bd12",
    "dynasty": "清",
    "content": [
      "云去山色青，云住山色白。",
      "去住云不知，空山自成色。"
    ]
  },
  {
    "id": "adcfe4db00c65a338f344df873ac4b98",
    "title": "早起",
    "authorName": "李葂",
    "authorId": "adcfe4db00c65a33d1457b72d1457b72",
    "dynasty": "清",
    "content": [
      "不待鸡鸣起，披衣正觉寒。",
      "佛通花智慧，人与竹平安。",
      "霜气扑帘重，钟声出槛残。",
      "伊蒲香积满，早已办朝餐。"
    ]
  },
  {
    "id": "adcfe4db00c65a33d51c42faebc74c41",
    "title": "焦山",
    "authorName": "李葂",
    "authorId": "adcfe4db00c65a33d1457b72d1457b72",
    "dynasty": "清",
    "content": [
      "别开生面水为邻，风鼓烟钟泽国春。",
      "海底勒铭犹有石，山中却聘更无人。",
      "浪攻彼岸千层雪，树辟浮图十丈尘。",
      "不共沧桑容易变，请看周鼎至今新。"
    ]
  },
  {
    "id": "adcfe4db00cae3a19492934e28ac342e",
    "title": "闻林少穆前辈召授京卿",
    "authorName": "戴熙",
    "authorId": "adcfe4db00cae3a17ffd85d996c5c28b",
    "dynasty": "清",
    "content": [
      "诏许屯田使，量移佐命卿。",
      "风云仍上界，雨雪罢边城。",
      "帝力回愆运，天心练老成。",
      "都人如望岁，火速赋东征。"
    ]
  },
  {
    "id": "adcfe4db00cae3a19492934e36ae7d95",
    "title": "闻林少穆前辈召授京卿",
    "authorName": "戴熙",
    "authorId": "adcfe4db00cae3a17ffd85d996c5c28b",
    "dynasty": "清",
    "content": [
      "丹笔传钞疾，黎氓告语叹。",
      "生还闻健在，子舍想团栾。",
      "忆昔攀辕苦，看君解组难。",
      "皇情终念旧，喜极泪汍澜。"
    ]
  },
  {
    "id": "adcfe4db00cae3a19492934efcff624e",
    "title": "闻林少穆前辈召授京卿",
    "authorName": "戴熙",
    "authorId": "adcfe4db00cae3a17ffd85d996c5c28b",
    "dynasty": "清",
    "content": [
      "莫以清曹乐，当分圣主忧。",
      "升沉归一视，功罪属千秋。",
      "指日趋青琐，朝天念白头。",
      "他时登将相，不必计恩仇。"
    ]
  },
  {
    "id": "adcfe4db00cae3a122b97af15ba0d7b7",
    "title": "野田黄雀行",
    "authorName": "戴熙",
    "authorId": "adcfe4db00cae3a17ffd85d996c5c28b",
    "dynasty": "清",
    "content": [
      "飞飞黄雀喜，切切少年悲。",
      "坐视投网罗，不能通一词。",
      "榆枋未可栖，送尔摩穹苍。",
      "穹苍多鸷鸟，哺花置巾箱。",
      "同处天地间，安得不相关。",
      "图报吾所耻，还尔白玉环。"
    ]
  },
  {
    "id": "adcfe4db00cae3a11f105deb74528f06",
    "title": "渡江",
    "authorName": "戴熙",
    "authorId": "adcfe4db00cae3a17ffd85d996c5c28b",
    "dynasty": "清",
    "content": [
      "远水平如席，远山高于枕。",
      "江水吞天来，群山赴江饱。",
      "江树排圆荠，江云浴烂锦。",
      "横江剪一帆，削耳风凛凛。",
      "回望海门烟，日出金波淰。"
    ]
  },
  {
    "id": "adcfe4db00cae3a14548bda70a0bf366",
    "title": "小神滩",
    "authorName": "戴熙",
    "authorId": "adcfe4db00cae3a17ffd85d996c5c28b",
    "dynasty": "清",
    "content": [
      "阴崖忽中裂，密树缘其凹。",
      "丛生蹲群猊，倒出蟠孤蛟。",
      "郁翠滃溪壑，积湿蒸䂭磝。",
      "万古日不到，惟有归云巢。"
    ]
  },
  {
    "id": "adcfe4db00cae3a15560d3f6e4293c33",
    "title": "楞伽峡",
    "authorName": "戴熙",
    "authorId": "adcfe4db00cae3a17ffd85d996c5c28b",
    "dynasty": "清",
    "content": [
      "积水化为石，石势皆下俯。",
      "突兀夹两崖，颠倒悬万乳。",
      "擎出飞空泉，洒作满天雨。",
      "交汇奔巨雷，倏忽过强弩。",
      "盘盘苍藤挂，瑟瑟寒箨舞。",
      "翡翠鸣啁啾，蛱蝶见三五。",
      "我欲蹑其颠，山风落如斧。",
      "恐有会钟龙，来攫跑泉虎。",
      "归当挟睡仙，脱漏重游补。"
    ]
  },
  {
    "id": "adcfe4db00cae3a1f0eaf70a5c0ae60e",
    "title": "偕蕙西访曾涤生学士蕙西有诗见示即次其韵",
    "authorName": "戴熙",
    "authorId": "adcfe4db00cae3a17ffd85d996c5c28b",
    "dynasty": "清",
    "content": [
      "冷官如僧舍如刹，入门但少孤磬戛。巷北枢曹肯相过，高论汨汨奋颉滑。",
      "为语巷南有阁长，濯濯麋群彼尤黠。走访坐谈出近著，钩妍摘媸互标轧。",
      "当其至处读者嘿，千里之车三寸牵。爬梳剔抉遂忘晡，向晚长嘶续鸣{扎虫}。",
      "主人爱客客恋主，留饷豚鱼无特杀。上座自觉老可耻，领下欲髯首先鬝。",
      "饭罢东林月高出，椭璧十已圆其八。白光射地翻凉波，上有树影秋毫察。",
      "围坐杂言一言识，恶语须防报阍刖。归途巷南复巷北，矫矫秋空一双鹘。"
    ]
  },
  {
    "id": "adcfe4db00dfdd9e7522826ae248e5c3",
    "title": "苏门访孙夏峰先生不值",
    "authorName": "曹尔埏",
    "authorId": "adcfe4db00dfdd9ed1457b72d1457b72",
    "dynasty": "清",
    "content": [
      "大雅久沈沦，老成俱寂寞。",
      "当代仰哲人，此地宗伊洛。",
      "弱冠扬骏声，幽奥穷坟索。",
      "文藻丽班扬，风流迈李郭。",
      "德辉固冲融，高怀复磅礴。",
      "素履难具陈，古人恨不作。",
      "岁晚慕隐沦，散发卧丘壑。",
      "变化叹犹龙，腾骞迅孤鹤。",
      "讵意动华时，未遂颍箕乐。",
      "远谢苏门隈，燕蓟暂栖泊。",
      "山水失主人，孤云将焉托。",
      "遥望子云亭，松花自开落。"
    ]
  },
  {
    "id": "adcfe4db00ea614a8e2d862b19e6e928",
    "title": "忆母",
    "authorName": "谢佩珊",
    "authorId": "adcfe4db00ea614ad1457b72d1457b72",
    "dynasty": "清",
    "content": [
      "钗裙犹未改，作妇岂忘箴。",
      "勉遂阿姑意，恐劳慈母心。",
      "晨昏知礼拙，教养念恩深。",
      "谁谓归宁好，翻教泪满襟。"
    ]
  },
  {
    "id": "adcfe4db00ed6f22264be02602bd99ce",
    "title": "重寓陆氏是亦山房有感",
    "authorName": "凌树屏",
    "authorId": "adcfe4db00ed6f22d1457b72d1457b72",
    "dynasty": "清",
    "content": [
      "苔衣绣槛绿初齐，曲曲闲寻路未迷。",
      "清供居然鲑廿七，故人依旧屋东西。",
      "襟怀聊复同沂水，笺注何妨到玉溪。",
      "一卷《尚书》全部论，古来不少树鸡栖。"
    ]
  },
  {
    "id": "adcfe4db00ed6f222481d7c449e4347a",
    "title": "行路难",
    "authorName": "凌树屏",
    "authorId": "adcfe4db00ed6f22d1457b72d1457b72",
    "dynasty": "清",
    "content": [
      "莫恃颜色好，颜色易成暮。莫恃君恩深，君恩易成故。",
      "色衰爱移会有期，金屋长门无几时。君不见骏马折股车折轴，寻常平地有翻覆，何况孟门之巅太行麓。"
    ]
  },
  {
    "id": "adcfe4db00ed6f222481d7c441de1f1a",
    "title": "行路难",
    "authorName": "凌树屏",
    "authorId": "adcfe4db00ed6f22d1457b72d1457b72",
    "dynasty": "清",
    "content": [
      "有手但荷锄，有口但饮酒。荷锄无贤愚，饮酒忘是否。",
      "人心变幻夫何穷，饥仇饱恩如追风，老子畏避走胡中，刘翁强解事，下视人间世。",
      "薄天帖帖彼为谁，玉龙十二鞭不逝。吁嗟乎，天帝之尊犹尔为，群生闷闷何所之。"
    ]
  },
  {
    "id": "adcfe4db00ed6f222481d7c41dc79ca3",
    "title": "行路难",
    "authorName": "凌树屏",
    "authorId": "adcfe4db00ed6f22d1457b72d1457b72",
    "dynasty": "清",
    "content": [
      "人生不满七尺躯，其志乃欲奠地维，立天枢。智穷力竭安所就，里巷小儿往往起而笑其愚。",
      "天不可作曲盖倚，地不可作磨盘舞。夸父追日终野死，何况一夫蹇蹇欲与造物相撑拄。",
      "北叟移山期子孙，上帝闻之畏其言。吾徒作事须如此，要使精诚贯九阍。",
      "行路难，行路难，君不见龙逄比干身已死，当时谁说有忠肝。"
    ]
  },
  {
    "id": "adcfe4db00ed6f222481d7c4d311c5c3",
    "title": "行路难",
    "authorName": "凌树屏",
    "authorId": "adcfe4db00ed6f22d1457b72d1457b72",
    "dynasty": "清",
    "content": [
      "东家有贤女，修行扬清声。西家有贤女，落落无时名。",
      "匿彩潜光世不见，西家反向东家羡。铅华刻意为摧藏，不特人忘家亦忘。",
      "始知真品入时难，国香谁识林中兰。野花丛丛舒艳蕊，露冷烟深采未已。",
      "此时贤女方深居，肯学东家殉虚誉。春华秋实各有时，慎莫但取夭秾枝。"
    ]
  },
  {
    "id": "adcfe4db00fba84311563f3f0b7a59fe",
    "title": "贺天相吴君新居",
    "authorName": "杨倓",
    "authorId": "adcfe4db00fba843d1457b72d1457b72",
    "dynasty": "清",
    "content": [
      "避世寻幽境，逃名爱息机。",
      "帘开山作障，堤束水流矶。",
      "垂柳当檐荫，盘槐绕户围。",
      "香清兰欲茁，茶熟笋初肥。",
      "钓可供鲂鲤，蔬方采蕨薇。",
      "处安随艮背，居静戒咸腓。",
      "皋庑差堪托，卢堂得所依。",
      "吾生怅漂泊，乐此玩馀晖。"
    ]
  },
  {
    "id": "adcfe4db0106c38b1475662e0e03062d",
    "title": "江乡初夏即景",
    "authorName": "华兰",
    "authorId": "adcfe4db0106c38bd1457b72d1457b72",
    "dynasty": "清",
    "content": [
      "三间茅屋傍江居，椿系轻舟认老渔。",
      "细雨新晴斜日好，柳花桥畔卖鲥鱼。"
    ]
  },
  {
    "id": "adcfe4db0117d3e80b7abeae46dbda11",
    "title": "集明州司马靳公大柏亭",
    "authorName": "吴菘",
    "authorId": "adcfe4db0117d3e8d1457b72d1457b72",
    "dynasty": "清",
    "content": [
      "平生知己真不易，安丘谓新安郡丞曹公。北去公西适。",
      "雪照秦山雁带书，梦魂夜夜高平驿。忽来赤堇驻旄旌，四月蒲帆惬良觌。",
      "老柏霜皮溜雨寒，馔玉调金晋琼液。日斜引我展琅函，纸是澄心书铁画。",
      "宋镌书。烟雨娥江大米图，米老《娥江烟雨图》。松雪萧疏写拳石。",
      "赵吴兴《枯木竹石》。宣和图史绍圣书，开卷古香纷藉藉。",
      "大雅不作吾道卑，公坐楼头俯百尺。秦青忽奏陇西歌，一声吹裂梅花笛。",
      "人生聚散都晨星，秦越循环总行役。何年玳瑁更开筵，渭城甬水新都客。",
      "镫前强尽手中杯，夜半寒江山月白。"
    ]
  },
  {
    "id": "adcfe4db0117d3e8f7a4a52f8ed9a714",
    "title": "宝山行",
    "authorName": "吴菘",
    "authorId": "adcfe4db0117d3e8d1457b72d1457b72",
    "dynasty": "清",
    "content": [
      "冬青郁郁空山里，种树何年星在尾。余哀散作冬青引，弓剑桥山飞不起。",
      "月黑林昏鬼搏人，捧香天骑寒食死。玉鱼金碗出人间，兰亭玉匣亦如此。",
      "独怜竺国经可哀，六帝园陵一日毁。呜呼国家养士百年中，剩得遗民号苍穹。",
      "杜鹃声碎岩花落，片云飞出越江东。银牌竹夹归何许，白石编同晞发翁。",
      "欲令杀青遍宇宙，长与兹山高嵷巃。"
    ]
  },
  {
    "id": "adcfe4db0117d3e8fc29d49d01a4ccf5",
    "title": "送栗亭汪君归新安",
    "authorName": "吴菘",
    "authorId": "adcfe4db0117d3e8d1457b72d1457b72",
    "dynasty": "清",
    "content": [
      "禹穴空蒙蒙，溟渤恣遐瞩。",
      "携手蒲帆前，潇洒阅朓朒。",
      "天风吹紫涛，扶桑朝一沐。",
      "人生辕下驹，局蹐二毛秃。",
      "此行既超越，所遇尽敦笃。",
      "故人气谊真，此道托空谷。",
      "石溜蕉花红，渚白菖蒲绿。",
      "客中看客归，胡以慰幽独。",
      "养亲三亩园，定省疏半菽。",
      "寄君双羽翰，中心若转毂。",
      "淼淼江云驰，片片归茅屋。"
    ]
  },
  {
    "id": "adcfe4db01198b5a07584ae7daf7205b",
    "title": "忆梅和韵",
    "authorName": "周月尊",
    "authorId": "adcfe4db01198b5ad1457b72d1457b72",
    "dynasty": "清",
    "content": [
      "迢递南枝怅水阴，每逢春到寄情深。",
      "月牵晼晚三更梦，玉斫玲珑一串心。",
      "雪海香留应作国，云街手植定成林。",
      "他年绣佛皈清梵，藉尔孤芳伴净音。"
    ]
  },
  {
    "id": "adcfe4db0125cb545ebbabf244d7213f",
    "title": "北海",
    "authorName": "玉并",
    "authorId": "adcfe4db0125cb54d1457b72d1457b72",
    "dynasty": "清",
    "content": [
      "坐待银蟾月，来从玉蝀桥。",
      "名山呼万岁，胜地踵三朝。",
      "云树帘舒卷，风荷扇动摇。",
      "液池无弋钓，鹣鲽最逍遥。"
    ]
  },
  {
    "id": "adcfe4db0125cb549acd6749170808f7",
    "title": "自题梅花绿端砚",
    "authorName": "玉并",
    "authorId": "adcfe4db0125cb54d1457b72d1457b72",
    "dynasty": "清",
    "content": [
      "人住绿梅移，眉比梅花绿。",
      "不用画双蛾，写鸳鸯卅六。"
    ]
  },
  {
    "id": "adcfe4db0125cb549a779018ec5fb8ca",
    "title": "红树水仙画幅并题",
    "authorName": "玉并",
    "authorId": "adcfe4db0125cb54d1457b72d1457b72",
    "dynasty": "清",
    "content": [
      "矗矗悬崖浅浅滩，碧藤红叶翳清寒。",
      "一双龙缟凌波袜，来往蓬瀛不蹑鸾。"
    ]
  },
  {
    "id": "adcfe4db0125cb54ec7292b63239461a",
    "title": "太平花",
    "authorName": "玉并",
    "authorId": "adcfe4db0125cb54d1457b72d1457b72",
    "dynasty": "清",
    "content": [
      "粉团黏住旧繁华，本穴徵祥竟共夸。",
      "三十六宫春自好，年年开落太平花。"
    ]
  },
  {
    "id": "adcfe4db0125cb54c558c344f7c941c4",
    "title": "和夫子读留侯传作",
    "authorName": "玉并",
    "authorId": "adcfe4db0125cb54d1457b72d1457b72",
    "dynasty": "清",
    "content": [
      "早逢黄石公，暮访赤松子。人比鲁连豪，伍无樊哙耻。",
      "英雄富贵总成空，辟谷宜从进履始。少年便学长不死，永保貌如妇人美。"
    ]
  },
  {
    "id": "adcfe4db01274af3614b114a72db32ee",
    "title": "衣轩堂翁汇梓太翁诗稿赐教赋赠",
    "authorName": "徐成鼎",
    "authorId": "adcfe4db01274af3d1457b72d1457b72",
    "dynasty": "清",
    "content": [
      "浣花溪上昭忠祠，忠魂缥缈扬灵旗。",
      "春秋享祀酾清酒，英风飒爽来阶墀。",
      "当年昔岭崎岖路，旧是我公殉身处。",
      "平原骂贼正气昭，风撼林岚尚含怒。",
      "来从羽檄佐戎麾，轻裘缓带军前驰。",
      "饶将象琯题龙虎，还伏青虹戮鲸鲵。",
      "谁虞封豕忽跳梁，竟尔蟾蜍食月光。",
      "西充父老尽悲泣，金川军士多嗟伤。",
      "天兵迅扫歼群逆，恤典矜亡书竹帛。",
      "姓氏常留天地间，血涌千秋欲成碧。"
    ]
  },
  {
    "id": "adcfe4db0131aa7b95eef7673f9879fc",
    "title": "游香山寺",
    "authorName": "王伯勉",
    "authorId": "adcfe4db0131aa7bd1457b72d1457b72",
    "dynasty": "清",
    "content": [
      "落日满香山，禅门倍觉闲。",
      "莲花疑海上，法雨渺云间。",
      "修竹森丹观，流泉汇碧湾。",
      "上方钟欲静，尘虑一时删。"
    ]
  },
  {
    "id": "adcfe4db0138f473b961825790fab0c5",
    "title": "特胜岩下作",
    "authorName": "张鹤",
    "authorId": "adcfe4db0138f473d1457b72d1457b72",
    "dynasty": "清",
    "content": [
      "奇峰有此碧嶙峋，得到应无尘世人。",
      "随处寒苔皆鹤迹，多年秃树总龙身。",
      "云中吠犬生虚籁，天半吹笙集上真。",
      "拟陟层巅通问讯，空山或有葛天民。"
    ]
  },
  {
    "id": "adcfe4db0138f473c625f46746d35331",
    "title": "晚次黄河厓闻角声",
    "authorName": "张鹤",
    "authorId": "adcfe4db0138f473d1457b72d1457b72",
    "dynasty": "清",
    "content": [
      "西原日落戍旗黄，暮色人烟两渺茫。",
      "谁倚秋风吹画角，黄河厓上月如霜。"
    ]
  },
  {
    "id": "adcfe4db013d13a857e62319e0e2fad1",
    "title": "守风福山港因登福山",
    "authorName": "刘诒慎",
    "authorId": "adcfe4db013d13a8d1457b72d1457b72",
    "dynasty": "清",
    "content": [
      "惊涛挟风起，一笑独寻山。",
      "近海无连岭，因沙作戍关。",
      "棉田新涨急，雨网钓舟还。",
      "人事从漂泊，登临意作闲。"
    ]
  },
  {
    "id": "adcfe4db01489f9f467956daf7c5ab09",
    "title": "乞食",
    "authorName": "元龙",
    "authorId": "adcfe4db01489f9fd1457b72d1457b72",
    "dynasty": "清",
    "content": [
      "林间才定起，洗钵出门行。",
      "童子亦知善，设斋非爱名。",
      "说经酬饭价，回施合凡情。",
      "果腹便归去，寒山万木平。"
    ]
  },
  {
    "id": "adcfe4db01489f9f3952c78d83fc5fb1",
    "title": "秋胡行",
    "authorName": "元龙",
    "authorId": "adcfe4db01489f9fd1457b72d1457b72",
    "dynasty": "清",
    "content": [
      "养蚕胜养儿，养吞犹吐丝。",
      "养儿防亲老，而乃离亲闱。",
      "君怜采桑妇，不念桑榆人。",
      "桑榆景苦短，桑妇时悲辛。",
      "还君相赠金，请君断诸妄。",
      "君意在桑间，妾情非濮上。",
      "攀条谢郎君，倚门人久望。"
    ]
  },
  {
    "id": "adcfe4db014d4df2dc2de58e5b54ea29",
    "title": "简刘泗州次前韵",
    "authorName": "陆继辂",
    "authorId": "adcfe4db014d4df229957047d757719e",
    "dynasty": "清",
    "content": [
      "芳草间庭镇掩门，乍看颜色玉同温。",
      "文因君赏思传世，病有人知似受恩。",
      "酒未临歧先化泪，刀从断水不留痕。",
      "故人五字魂消极，盼杀招凉共一尊。"
    ]
  },
  {
    "id": "adcfe4db014d4df2c0a9a0b03a7f3e09",
    "title": "闻雁呈刘眉生廉访",
    "authorName": "陆继辂",
    "authorId": "adcfe4db014d4df229957047d757719e",
    "dynasty": "清",
    "content": [
      "春风送汝称归心，怪汝仍流激楚音。",
      "此去稻粱江上少，共怜岁月客中深。",
      "天涯旧侣无来信，日暮空庭又薄阴。",
      "见说神丹河可塞，刀圭先拟试黄金。"
    ]
  },
  {
    "id": "adcfe4db014d4df211e1fe901ff4a83f",
    "title": "重阅王卫辉诗有感",
    "authorName": "陆继辂",
    "authorId": "adcfe4db014d4df229957047d757719e",
    "dynasty": "清",
    "content": [
      "漫说书生文福齐，岂知仍是忆云泥。",
      "欢筵泪洒弹筝后，病榻心飞落日西。",
      "楚帐何人当侧盾，吴江快意试然犀。",
      "由来枕上游仙近，悔共刘郎听晓鸡。"
    ]
  },
  {
    "id": "adcfe4db014d4df211e1fe901d572ef5",
    "title": "重阅王卫辉诗有感",
    "authorName": "陆继辂",
    "authorId": "adcfe4db014d4df229957047d757719e",
    "dynasty": "清",
    "content": [
      "愈湜题门三度看，从知在郡重孤寒。",
      "戴头太尉锄强易，露齿欧阳息谤难。",
      "此日尚惊诗胆放，急装谁信宦情阑。",
      "因君并忆吹香阁，折到花南第几栏。"
    ]
  },
  {
    "id": "adcfe4db014d4df2753f40dbbc9774b3",
    "title": "辑江北艺文志成题后并寄邓博士",
    "authorName": "陆继辂",
    "authorId": "adcfe4db014d4df229957047d757719e",
    "dynasty": "清",
    "content": [
      "《艺文》十卷订初成，百感苍茫赴短檠。",
      "放眼略消穷士恨，惊心乍见故人名。",
      "刚柔分日摧华发，雅颂千秋有正声。",
      "莫笑书生生太晚，镇邀江戴话严更。"
    ]
  },
  {
    "id": "adcfe4db014d4df28304d9caf214cbd9",
    "title": "为蔡四题画",
    "authorName": "陆继辂",
    "authorId": "adcfe4db014d4df229957047d757719e",
    "dynasty": "清",
    "content": [
      "何人花外叱乌犍，珍重江南二月天。",
      "触我归心留不住，一犁春雨画中田。"
    ]
  },
  {
    "id": "adcfe4db014d4df213fbc7579df8ecff",
    "title": "得董校理书却寄",
    "authorName": "陆继辂",
    "authorId": "adcfe4db014d4df229957047d757719e",
    "dynasty": "清",
    "content": [
      "今我不乐思旧游，故人衣袂如浮丘。",
      "梦中仿佛见图画，晓日正照铜龙楼。",
      "楼头双成最伤别，一雁翩然下天末。",
      "雏鸾幺凤飞入云，惜我幽居抱仙骨。",
      "秋虫促织禽催耕，世间何物堪虚生。",
      "玉虬未奉行雨敕，迎风化作双娉婷。",
      "一徵璇宫佐织女，一留寒闺宵顾杵。",
      "莫言缣素不相如，万缕从看两心苦。",
      "鹊尾自短银河长，欲往从之渡无梁。",
      "珠帘詄荡开天阊，云軿间关低复昂。",
      "巢湖之水秋汪洋，倒影飘落湖中央。",
      "湖中有鸟名鸳鸯，锦翼虽倦成文章。",
      "待君筑室笠泽旁，我持作贽登君堂。"
    ]
  },
  {
    "id": "adcfe4db014d4df254d17fbbdf9ba74f",
    "title": "张主簿为邓孝廉作南村耦耕图",
    "authorName": "陆继辂",
    "authorId": "adcfe4db014d4df229957047d757719e",
    "dynasty": "清",
    "content": [
      "邓生家贫一亩无，奢愿欲作耕田夫。可怜怀此不得遂，道逢黄犊生嗟吁。",
      "张生掀髯易易耳，我为卿作耕田图。一人驱牛肩荷锄，一人侧笠相招呼。",
      "平畴雨过绿如许，快意指点夸膏腴。山环水抱露茅屋，画所未及窥徐徐。",
      "山妻日织一疋市，儿子夜读百篇书。齑瓶纵横杂酒甓，狸奴跳跃惊疲驴。",
      "岂惟幽栖足忘世，埋骨亦胜陶家垆。君不见浮生幻境何不有，各以意造供嬉娱。",
      "华严楼阁弹指现，矧此片壤诚区区。又不见吾家靃庄风景殊，十年读书空踟蹰。",
      "圭田已断先世禄，老屋尚属他人居。邓生与我差贤愚，何修便许游华胥。",
      "诗成不觉成轩渠，送尔刺促登徵车。"
    ]
  },
  {
    "id": "adcfe4db014d4df2b790b4ebcef4afb0",
    "title": "送尚斋太守归省",
    "authorName": "陆继辂",
    "authorId": "adcfe4db014d4df229957047d757719e",
    "dynasty": "清",
    "content": [
      "病榻闻君来，云将别我去。",
      "君行亦非远，我疾苦未愈。",
      "心学岂易言，人事矧多牾。",
      "区区方寸地，百忧日盘据。",
      "大声乍一惊，涣汗忽如注。",
      "火焚陆浑山，城绝堇父布。",
      "引醉甫成寐，入梦更多怖。",
      "寡言守今律，苦吟悔前误。",
      "默然视移阴，艰哉起沈痼。"
    ]
  },
  {
    "id": "adcfe4db014d4df2b790b4eb24164934",
    "title": "送尚斋太守归省",
    "authorName": "陆继辂",
    "authorId": "adcfe4db014d4df229957047d757719e",
    "dynasty": "清",
    "content": [
      "宦成归故里，慈母喜不胜。",
      "曾闻吏尤俗，未觉面可憎。",
      "为儿检行箧，信儿守家声。",
      "质业集子弟，话旧邀亲朋。",
      "朝眠日三竿，夜坐月半庭。",
      "荣荣容谷兰，飘飘大海萍。",
      "何日尘埃中，复此怀抱倾。",
      "方期壹哀乐，双泪忽已零。"
    ]
  },
  {
    "id": "adcfe4db014d4df2b790b4eb95e192ac",
    "title": "送尚斋太守归省",
    "authorName": "陆继辂",
    "authorId": "adcfe4db014d4df229957047d757719e",
    "dynasty": "清",
    "content": [
      "知音求不易，况乃求知心。",
      "遇君冠盖场，萧然若山林。",
      "唯诺习良易，直谅意所钦。",
      "恒言出肺腑，片语成规箴。",
      "十年互相资，交深学亦深。",
      "因君返初服，益自悲尘襟。",
      "愿趁下水船，集此焚巢禽。",
      "巢禽归不得，且当归故岑。"
    ]
  },
  {
    "id": "adcfe4db014d4df2b790b4eb3978a935",
    "title": "送尚斋太守归省",
    "authorName": "陆继辂",
    "authorId": "adcfe4db014d4df229957047d757719e",
    "dynasty": "清",
    "content": [
      "清时易为吏，无事待兴革。",
      "书生没世名，终当托楮墨。",
      "洋洋典谟文，煌煌尧禹迹。",
      "制器不能铭，德功亦沈寂。",
      "君今归杜门，经训日有获。",
      "我行抗黄尘，解悟恐非昔。",
      "窃誉未可期，违才良自惜。",
      "傥君假一椽，为君校图籍。"
    ]
  },
  {
    "id": "adcfe4db0151c2656bdd10100b17c886",
    "title": "步答魏澹园",
    "authorName": "王余佑",
    "authorId": "adcfe4db0151c265d1457b72d1457b72",
    "dynasty": "清",
    "content": [
      "平生豪宕意，白发作闲人。",
      "倚马心犹壮，屠龙技已贫。",
      "酒杯妨病眼，诗卷累余身。",
      "勖我真良药，踌躇动远神。"
    ]
  },
  {
    "id": "adcfe4db0151c26580d2e41ecfc3eb9a",
    "title": "用寄陈蔼公韵示文辅",
    "authorName": "王余佑",
    "authorId": "adcfe4db0151c265d1457b72d1457b72",
    "dynasty": "清",
    "content": [
      "后世人难问，先忧计总疏。",
      "已沦中下策，空负《短长书》。",
      "交自分今古，吾谁问毁誉。",
      "壮心看渐冷，且共老江渔。"
    ]
  },
  {
    "id": "adcfe4db0151c26549fd239c6bb42451",
    "title": "吊朱贞明",
    "authorName": "王余佑",
    "authorId": "adcfe4db0151c265d1457b72d1457b72",
    "dynasty": "清",
    "content": [
      "一生侠烈气，势血沸重泉。",
      "力屈空填海，魂归欲叫天。",
      "凄风悲马鬣，苦月冷渔船。",
      "芦荻萧萧处，谁凭义士阡。"
    ]
  },
  {
    "id": "adcfe4db0151c2658cc0cd2627c074bd",
    "title": "过立节吊袁紫烟将军",
    "authorName": "王余佑",
    "authorId": "adcfe4db0151c265d1457b72d1457b72",
    "dynasty": "清",
    "content": [
      "一世英雄气，萧条何处归。",
      "龙精埋地血，马革绣苔衣。",
      "空忆频阳卧，难筹即墨围。",
      "遥凭宿草墓，雨泪不胜挥。"
    ]
  },
  {
    "id": "adcfe4db0151c265f97d1234eacf4f22",
    "title": "偶感",
    "authorName": "王余佑",
    "authorId": "adcfe4db0151c265d1457b72d1457b72",
    "dynasty": "清",
    "content": [
      "三径荒芜岂邃居，鸟巢鱼窟更安如。",
      "逢人只合长缄口，避客终当讳读书。",
      "船入竹中聊断问，兰生道上亦妨锄。",
      "从今玩世休希阮，一唱猖狂计尚疏。"
    ]
  },
  {
    "id": "adcfe4db0151c265f97d1234c9156cc7",
    "title": "偶感",
    "authorName": "王余佑",
    "authorId": "adcfe4db0151c265d1457b72d1457b72",
    "dynasty": "清",
    "content": [
      "春来万木绿芳齐，多少游人听鸟啼。",
      "可惜城南红杏发，无人载酒上唐堤。"
    ]
  },
  {
    "id": "adcfe4db0151c265da43077d812ff132",
    "title": "雪后寄田治埏",
    "authorName": "王余佑",
    "authorId": "adcfe4db0151c265d1457b72d1457b72",
    "dynasty": "清",
    "content": [
      "冬深白雪寒，山远乌薪贵。",
      "伊人寂不闻，得无折胶畏。",
      "冻雀栖僵枝，寒兔蹲苍卉。",
      "万物正枯槁，岭梅独香沸。",
      "所以天地心，剥尽复当暨。",
      "寄语拈花人，笑阅严凝气。"
    ]
  },
  {
    "id": "adcfe4db0151c26583b8a39a66ac0d8e",
    "title": "偶句足成有怀山中诸友",
    "authorName": "王余佑",
    "authorId": "adcfe4db0151c265d1457b72d1457b72",
    "dynasty": "清",
    "content": [
      "云树千层水一湾，幽人此际好闲闲。",
      "钓矶坐去携残卷，樵斧腰来耐远山。",
      "宁子不离牛口下，石生何事马蹄闲。",
      "总无长统良田乐丘，壑生涯足闭关。"
    ]
  },
  {
    "id": "adcfe4db0156834115f6d911d3e45345",
    "title": "移居邻王茂衍方伯",
    "authorName": "綦汝楫",
    "authorId": "adcfe4db01568341d1457b72d1457b72",
    "dynasty": "清",
    "content": [
      "薄宦居难定，移来思不穷。",
      "高楼晴有月，老树夜多风。",
      "阅世游将倦，怀乡梦欲通。",
      "南邻词赋客，恬澹此心同。"
    ]
  },
  {
    "id": "adcfe4db015683415c2dce9130efb095",
    "title": "送单牧之赴任灌阳",
    "authorName": "綦汝楫",
    "authorId": "adcfe4db01568341d1457b72d1457b72",
    "dynasty": "清",
    "content": [
      "建陵迢递半年程，灌水争如密水清。",
      "月静千家闻虎啸，峰回万树听猿声。",
      "依人翡翠巢官阁，夹道桄榔接驿城。",
      "报最何劳三载久，于今南国已休兵。"
    ]
  },
  {
    "id": "adcfe4db0159efeeebe5e8da69be0185",
    "title": "报恩塔",
    "authorName": "廖腾煃",
    "authorId": "adcfe4db0159efeed1457b72d1457b72",
    "dynasty": "清",
    "content": [
      "琳宫创自报恩年，突兀浮屠势插天。",
      "万井莺花随地见，九层金碧半空悬。",
      "远波帆影秋风里，绝顶人行晓日边。",
      "最好三更铃铎静，镫光遥接大江烟。"
    ]
  },
  {
    "id": "adcfe4db0159efee03bf4ee5933527b8",
    "title": "初入贡院行署",
    "authorName": "廖腾煃",
    "authorId": "adcfe4db0159efeed1457b72d1457b72",
    "dynasty": "清",
    "content": [
      "层楼遥望越王台，五月披襟亦快哉。",
      "万舍秋镫铃柝静，三声画角棘门开。",
      "昔同群彦青衫至，今拥中丞赤棒来。",
      "四十四年真一梦，冰壶涤笔有新裁。"
    ]
  },
  {
    "id": "adcfe4db016ca1b97891e86d2081061e",
    "title": "咏愁",
    "authorName": "曹锡圭",
    "authorId": "adcfe4db016ca1b9d1457b72d1457b72",
    "dynasty": "清",
    "content": [
      "曲阑干外小楼头，芳草青青逝水流。",
      "明月黄昏人乍别，落花帘幕雨初收。",
      "张衡诗就金刀暗，潘岳吟成玉镜秋。",
      "最是好风吹不到，五侯亭馆野人舟。"
    ]
  },
  {
    "id": "adcfe4db016ca1b93046fcc1555cc0b8",
    "title": "寒食",
    "authorName": "曹锡圭",
    "authorId": "adcfe4db016ca1b9d1457b72d1457b72",
    "dynasty": "清",
    "content": [
      "禁烟时节正东风，蝶舞莺啼恋落红。",
      "一寸回肠十年事，都来夜半雨声中。"
    ]
  },
  {
    "id": "adcfe4db017847ec87589278ed1ba092",
    "title": "登{山考}{山考}山",
    "authorName": "张纶翰",
    "authorId": "adcfe4db017847ecd1457b72d1457b72",
    "dynasty": "清",
    "content": [
      "峭壁凌霄拥翠屏，攀藤援石度岩扃。",
      "云迷洞口猿高卧，泉响山腰鹤静听。",
      "六皖江吞湖水白，九华峰接海门青。",
      "登临不觉天将晚，隐隐疏林挂暮星。"
    ]
  },
  {
    "id": "adcfe4db0187f1353a2f537b92ad1088",
    "title": "野中",
    "authorName": "尚廷枫",
    "authorId": "adcfe4db0187f135d1457b72d1457b72",
    "dynasty": "清",
    "content": [
      "雨嶂高花湿，风原灌水清。",
      "野人无瓦屋，春色自柴荆。",
      "城远舟航至，天开鸿雁横。",
      "晚晴溪路寂，月带一星行。"
    ]
  },
  {
    "id": "adcfe4db0187f1358e8f7f566a616f94",
    "title": "送厉太鸿",
    "authorName": "尚廷枫",
    "authorId": "adcfe4db0187f135d1457b72d1457b72",
    "dynasty": "清",
    "content": [
      "层城捣练北风微，送别沙头泪染衣。",
      "四野夕阳群鸟散，万山秋草一人归。",
      "新霜已见鬓丝改，中岁徒伤心事违。",
      "湖上旧庐终隐得，屿梅汀柳尚依依。"
    ]
  },
  {
    "id": "adcfe4db0187f135bcf9efe57b852d8b",
    "title": "题汪西颢花坞卜居图即送归武林",
    "authorName": "尚廷枫",
    "authorId": "adcfe4db0187f135d1457b72d1457b72",
    "dynasty": "清",
    "content": [
      "高月弄明色，惠风扬远心。",
      "西溪水流浅，香坞春光深。",
      "我友欲归隐，结庐在峰阴。",
      "因思饭僧后，卧看梅花林。"
    ]
  },
  {
    "id": "adcfe4db0187f1354dbe236977f5cf3f",
    "title": "送赵意林",
    "authorName": "尚廷枫",
    "authorId": "adcfe4db0187f135d1457b72d1457b72",
    "dynasty": "清",
    "content": [
      "野鸟生嫌浴风池，国门携手不胜悲。故山松竹情原厚，圣代文章道岂衰。",
      "塞上风高双雁急，江南天阔帆迟。重经净慧论诗地，七宝庄严问是谁。"
    ]
  },
  {
    "id": "adcfe4db018902d6e13f0dbf142a753b",
    "title": "晚吹",
    "authorName": "边连宝",
    "authorId": "adcfe4db018902d6ef2a4be5db29450c",
    "dynasty": "清",
    "content": [
      "晚吹荡林薄，凌空一叶飞。",
      "天光寒已夕，云影淡何依。",
      "岁月有迁递，雪霜无是非。",
      "于中觅消息，斟酌可忘机。"
    ]
  },
  {
    "id": "adcfe4db018902d6e4cbe3e4737cfac6",
    "title": "古碑",
    "authorName": "边连宝",
    "authorId": "adcfe4db018902d6ef2a4be5db29450c",
    "dynasty": "清",
    "content": [
      "陈入闭永夜，野土化枯骸。",
      "表里无青史，婆娑有绿苔。",
      "扪心应自愧，谀墓亦堪哀。",
      "伊吕真千古，丰碑安在哉。"
    ]
  },
  {
    "id": "adcfe4db018902d69d25d50403b509ca",
    "title": "怀刘司州",
    "authorName": "边连宝",
    "authorId": "adcfe4db018902d6ef2a4be5db29450c",
    "dynasty": "清",
    "content": [
      "抵死仇纨裤，谋生去井疆。",
      "或能辞顑颔，直可阅炎凉。",
      "砧杵千家月，萧疏两鬓霜。",
      "饶君多道力，容易耐回肠。"
    ]
  },
  {
    "id": "adcfe4db018902d6eb8b979696f8ba29",
    "title": "秋晚寄芥舟",
    "authorName": "边连宝",
    "authorId": "adcfe4db018902d6ef2a4be5db29450c",
    "dynasty": "清",
    "content": [
      "醉倚西风送远眸，碧云尽处是中州。",
      "鱼龙水静涧瀍晚，竹柏烟深嵩少秋。",
      "贝锦织成应有恨，覆盆揭去可无忧。",
      "西园残酌今犹在，月底新吟待尔酬。"
    ]
  },
  {
    "id": "adcfe4db018902d63c3f547f41f6daa8",
    "title": "寄怀戴通乾",
    "authorName": "边连宝",
    "authorId": "adcfe4db018902d6ef2a4be5db29450c",
    "dynasty": "清",
    "content": [
      "十年未见戴辽海，消息传来半可疑。",
      "久识鳏鱼愁永夜，又闻老鹤耐长饥。",
      "斯人憔悴至于此，大造生成岂不私。",
      "万载千秋身后事，荣施落寞复谁知。"
    ]
  },
  {
    "id": "adcfe4db018902d6b99160faa6fe8992",
    "title": "秋日杂诗",
    "authorName": "边连宝",
    "authorId": "adcfe4db018902d6ef2a4be5db29450c",
    "dynasty": "清",
    "content": [
      "秋风肃以清，策策鸣窗纸。",
      "中有兀坐人，幽忧漫不理。",
      "索之无其端，觅之无其委。",
      "既同乱茧丝，复似洪河水。",
      "浩淼绝垠堮，澒洞少涯涘。",
      "何以消遣之，惟有杜康耳。",
      "一从断酒来，谁复发我齿。"
    ]
  },
  {
    "id": "adcfe4db018902d6b99160fa8de7a346",
    "title": "秋日杂诗",
    "authorName": "边连宝",
    "authorId": "adcfe4db018902d6ef2a4be5db29450c",
    "dynasty": "清",
    "content": [
      "袅袅风中兰，鲜鲜霜里菊。",
      "过期即雕残，非候不茂育。",
      "枯菀故有时，春秋各自足。",
      "独彼枯树株，一世少煦燠。",
      "雨露朝不濡，鸟雀夜不宿。",
      "百孔与千创，蝼蚁穴其腹。",
      "那更生稊华，已矣休妄瞩。"
    ]
  },
  {
    "id": "adcfe4db018902d6b99160fa10a5fc2a",
    "title": "秋日杂诗",
    "authorName": "边连宝",
    "authorId": "adcfe4db018902d6ef2a4be5db29450c",
    "dynasty": "清",
    "content": [
      "绿树何葳蕤，膏泽发其荣。",
      "美人竞采摘，皓腕攀繁英。",
      "娇爱比金翠，簪鬓光晶莹。",
      "采摘所不及，枝耸入青冥。",
      "惊飙一夕起，飘飘堕沟塍。",
      "长谢娉婷侣，但与蛙黾并。",
      "为我语花枝，且可近檐楹。",
      "欲令美人摘，休作高峥嵘。"
    ]
  },
  {
    "id": "adcfe4db018902d6b99160faf47af629",
    "title": "秋日杂诗",
    "authorName": "边连宝",
    "authorId": "adcfe4db018902d6ef2a4be5db29450c",
    "dynasty": "清",
    "content": [
      "清商沁骨髓，发为酸楚吟。",
      "物理有推激，欲制难可禁。",
      "金匏虽异族，竹磬乃同音。",
      "孟郊死已久，谁当知我心。"
    ]
  },
  {
    "id": "adcfe4db018902d601ab058a03ac606c",
    "title": "空城雀",
    "authorName": "边连宝",
    "authorId": "adcfe4db018902d6ef2a4be5db29450c",
    "dynasty": "清",
    "content": [
      "不巢人家幕，不穿人家屋。不饮太液水，不啄太仓粟。",
      "生长空城里，日暮空城曲。王孙手挟金弹子，上林鸟雀逐弹死。",
      "空城从不识金弹，君道何如上林苑。"
    ]
  },
  {
    "id": "adcfe4db01890922e64a298e9e6f5f60",
    "title": "水口驿登舟",
    "authorName": "姜锡嘏",
    "authorId": "adcfe4db01890922d1457b72d1457b72",
    "dynasty": "清",
    "content": [
      "山川围海国，形势最称雄。",
      "老树孤云外，轻舟乱石中。",
      "雾浓疑有雨，滩响不因风。",
      "清绝知何处，还看橘柚红。"
    ]
  },
  {
    "id": "adcfe4db01890922bd937f32b79c7321",
    "title": "古北口",
    "authorName": "姜锡嘏",
    "authorId": "adcfe4db01890922d1457b72d1457b72",
    "dynasty": "清",
    "content": [
      "嵯峨山势绝跻攀，一线梯悬碧落间。",
      "大汉风烟连雁塞，雄边锁钥控鱼关。",
      "滩声怒激千层浪，岚气平吞万仞山。",
      "海岳升平无战伐，戍楼长对白云间。"
    ]
  },
  {
    "id": "adcfe4db01a1345ffc851bd0127ed5ee",
    "title": "过之罘岛至烟台观海楼登眺",
    "authorName": "斌椿",
    "authorId": "adcfe4db01a1345fd1457b72d1457b72",
    "dynasty": "清",
    "content": [
      "山势郁崔嵬，之罘入海来。",
      "鲛人货珠贝，蜃气幻楼台。",
      "岛峙千屏列，波平一镜开。",
      "登高思琢句，恨乏谪仙才。"
    ]
  },
  {
    "id": "adcfe4db01a1345f225f64d4326642e0",
    "title": "寄杨简侯表弟",
    "authorName": "斌椿",
    "authorId": "adcfe4db01a1345fd1457b72d1457b72",
    "dynasty": "清",
    "content": [
      "五年林下纵清谈，策马西陲我未堪。",
      "今日定教君艳羡，杏花时节在江南。"
    ]
  },
  {
    "id": "adcfe4db01a27ae31b97e853bbec9f6d",
    "title": "鲫潭霁月",
    "authorName": "王德元",
    "authorId": "adcfe4db01a27ae3d1457b72d1457b72",
    "dynasty": "清",
    "content": [
      "云脚初收月正悬，寒潭一碧浸长天。",
      "珠光荡漾清波里，稳住骊龙此夜眠。"
    ]
  },
  {
    "id": "adcfe4db01ace91226e1bf34d423b71b",
    "title": "阶下梧桐忽然半枯感而有作",
    "authorName": "钱淑生",
    "authorId": "adcfe4db01ace912d1457b72d1457b72",
    "dynasty": "清",
    "content": [
      "百尺高何用，枯枝不识春。",
      "汝为半死树，我亦未亡人。",
      "无复阶前荫，惟堪爨下薪。",
      "《南华》齐物我，相对独伤神。"
    ]
  },
  {
    "id": "adcfe4db01ace912188f53fbd65db47c",
    "title": "江天晚眺",
    "authorName": "钱淑生",
    "authorId": "adcfe4db01ace912d1457b72d1457b72",
    "dynasty": "清",
    "content": [
      "泽国苍茫里，风平水不波。",
      "江空来雁少，山远夕阳多。",
      "渔艇数行集，征帆几阵过。",
      "白云亲舍在，归信待如何。"
    ]
  },
  {
    "id": "adcfe4db01ace91234f9b3c9c114206c",
    "title": "和三兄游桃花灵云寺元韵",
    "authorName": "钱淑生",
    "authorId": "adcfe4db01ace912d1457b72d1457b72",
    "dynasty": "清",
    "content": [
      "数声钟动下遥岑，知是桃花古寺林。",
      "溪水消馀半篙浅，春云浓起一峰深。",
      "茶烹雀舌留新味，树拥龙鳞接晚阴。",
      "为问游人诗思好，清吟可有出尘心。"
    ]
  },
  {
    "id": "adcfe4db01ace912dd628e8ff7e426cc",
    "title": "夜坐",
    "authorName": "钱淑生",
    "authorId": "adcfe4db01ace912d1457b72d1457b72",
    "dynasty": "清",
    "content": [
      "雨细愁难洗，风寒夜未眠。",
      "坐听更数转，烧烬博山烟。"
    ]
  },
  {
    "id": "adcfe4db01ace9128e2d862b8611b11f",
    "title": "忆母",
    "authorName": "钱淑生",
    "authorId": "adcfe4db01ace912d1457b72d1457b72",
    "dynasty": "清",
    "content": [
      "频将思母泪，早暮洒湘阴。",
      "极目江天远，白云何处深。"
    ]
  },
  {
    "id": "adcfe4db01ace912e90aa24a02435ecc",
    "title": "即景",
    "authorName": "钱淑生",
    "authorId": "adcfe4db01ace912d1457b72d1457b72",
    "dynasty": "清",
    "content": [
      "东风犹自作春寒，日暮何人翠袖单。",
      "一树梅花数行行，清吟能得几凭栏。"
    ]
  },
  {
    "id": "adcfe4db01ace9124dcbe4c813cb35e2",
    "title": "晓起",
    "authorName": "钱淑生",
    "authorId": "adcfe4db01ace912d1457b72d1457b72",
    "dynasty": "清",
    "content": [
      "一半山岚一半烟，晓星寥落破霜天。",
      "忽闻古寺晨钟发，回首西山月尚圆。"
    ]
  },
  {
    "id": "adcfe4db01ace912175b5f65d86fe589",
    "title": "自湘阴归省",
    "authorName": "钱淑生",
    "authorId": "adcfe4db01ace912d1457b72d1457b72",
    "dynasty": "清",
    "content": [
      "初四发湘阴，初五泊新康。",
      "初六到长沙，初七下西乡。",
      "百数十里间，行李殊周章。",
      "逶迤入家门，再拜上北堂。",
      "老父出慰劳，老母问家常。",
      "弱妹供盥洗，嫂氏备茶浆。",
      "弟侄各欣喜，喧笑绕匡床。",
      "饼饵堆盘匜，枣栗盈篚筐。",
      "屋后枫叶丹，阶前菊花黄。",
      "至哉天伦乐，慰我长相望。",
      "所嗟时地异，抚己暗悲伤。",
      "昔时千金子，今成人未亡。",
      "不敢自流露，恐伤老人肠。",
      "黾勉膝下欢，鸠杖双扶将。",
      "幸此春日晖，椿萱正康强。",
      "相从北堂下，载奉称寿觞。"
    ]
  },
  {
    "id": "adcfe4db01ace912add0e5354bc0a4ea",
    "title": "悲怀",
    "authorName": "钱淑生",
    "authorId": "adcfe4db01ace912d1457b72d1457b72",
    "dynasty": "清",
    "content": [
      "苍苍岩际松，青青岭头柏。",
      "青苍互相映，不为岁寒厄。",
      "哀哉泉下人，此间卜幽宅。",
      "人生野马浮，光阴过驹隙。",
      "一杯酹荒芜，祝君且安适。",
      "毋为儿女悲，毋任狐狸迫。",
      "相从会有时，遗君寸心赤。"
    ]
  },
  {
    "id": "adcfe4db01ace912e28a4f33f3f85d05",
    "title": "梦感",
    "authorName": "钱淑生",
    "authorId": "adcfe4db01ace912d1457b72d1457b72",
    "dynasty": "清",
    "content": [
      "昨晚梦亡夫，飘飘步烟雾。",
      "握手不得语，凄然忽惊寤。",
      "膝下鲜儿女，祭扫阙供具。",
      "哀哉未亡人，欲往无由赴。",
      "且复遣傒僮，奠汝荒丘墓。"
    ]
  },
  {
    "id": "adcfe4db01ace912a9134b07b05cfc4d",
    "title": "三兄归自新疆过湘感赋",
    "authorName": "钱淑生",
    "authorId": "adcfe4db01ace912d1457b72d1457b72",
    "dynasty": "清",
    "content": [
      "人生苦远离，况复经岁年。悠悠日复日，时事多变迁。",
      "自从阿兄出，亲戚俱完全。前年妹夫死，幼子旋弃捐。",
      "嗣后祖翁姑，高年不复延。未几二伯翁，复表《泷冈阡》。",
      "我家伯父死，长兄自陇还。二嫂忽遽逝，家书言惨然。",
      "今年三伯母，又复归黄泉。老父悲亲戚，小病长纠缠。",
      "老母稍旷释，右臂病未痊。归省此其时，高堂望已穿。",
      "勿复滞归期，勉撑湘上船。再拜北堂人，四女未寄笺。",
      "为言人世事，修短自有天。悲吊苦无益，且自宽食眠。",
      "飞鸿傥有便，遗我书一篇。"
    ]
  },
  {
    "id": "adcfe4db01ace912aad5b48643f51dc7",
    "title": "堂上",
    "authorName": "钱淑生",
    "authorId": "adcfe4db01ace912d1457b72d1457b72",
    "dynasty": "清",
    "content": [
      "堂上奉盘匜，堂下执箕帚。",
      "且复手纺绩，且复躬井臼。",
      "妇职有当然，非以悦人口。",
      "所嗟命不犹，齐眉失白首。",
      "念彼泉下人，身死骨未朽。",
      "恻恻摧心肝，孤镫十年久。"
    ]
  },
  {
    "id": "adcfe4db01ace912cce12a66db63b9f8",
    "title": "归舍",
    "authorName": "钱淑生",
    "authorId": "adcfe4db01ace912d1457b72d1457b72",
    "dynasty": "清",
    "content": [
      "柴门故依然，老槐覆溪水。",
      "乱石砌作堤，苔藓成纹理。",
      "经年不归来，归觉心可喜。",
      "入门见闲花，枝叶相依倚。",
      "翩翩梁上燕，呢喃初引子。",
      "好景在故园，非关自夸美。",
      "怡怡菽水欢，敬慎将杖履。"
    ]
  },
  {
    "id": "adcfe4db01ace912b6a5403197e89305",
    "title": "回湘阴晓发舆中口占",
    "authorName": "钱淑生",
    "authorId": "adcfe4db01ace912d1457b72d1457b72",
    "dynasty": "清",
    "content": [
      "东岭延朝晖，西峰挂残月。",
      "牧牛亦已出，鸣鸡犹未歇。",
      "凄清重凄清，此心独兀兀。",
      "回首望门闾，迢迢隔林樾。"
    ]
  },
  {
    "id": "adcfe4db01ace912e1b5cd2982adb5d2",
    "title": "归燕曲",
    "authorName": "钱淑生",
    "authorId": "adcfe4db01ace912d1457b72d1457b72",
    "dynasty": "清",
    "content": [
      "玉露零零金风冷，梁燕归飞已无影。",
      "回首乌衣春梦长，伤怀红缕秋心警。",
      "今年已过又明年，啄草衔泥亦可怜。",
      "谁识楼中建封妇，死心还在落花前。"
    ]
  },
  {
    "id": "adcfe4db01ace912755510f1066911a9",
    "title": "慈乌曲",
    "authorName": "钱淑生",
    "authorId": "adcfe4db01ace912d1457b72d1457b72",
    "dynasty": "清",
    "content": [
      "慈乌哑哑枝上啼，乳乌拍拍高复低。乳乌飞起慈乌喜，乳乌堕地慈乌止。",
      "乌飞乌止各有心，团团且绕栖巢林。一乌远出衔虫豸，一乌守巢护乌子。",
      "何时乳乌毛羽成，反哺酬恩见物情，人生抚儿亦如此，抚儿望儿良有以。",
      "哀哀惟我独虚生，累亲无计徒吞声。感此慈乌坐无语，心酸骨折泪如雨。"
    ]
  },
  {
    "id": "adcfe4db01afe7581cac9e17ffe2492e",
    "title": "集清素堂怀王柳村",
    "authorName": "杨试德",
    "authorId": "adcfe4db01afe758d1457b72d1457b72",
    "dynasty": "清",
    "content": [
      "孤云何事恋荒村，此日徒空北海樽。",
      "江上梅花怀故国，天涯芳草怨王孙。",
      "三春风雨他乡晚，一代文章处士尊。",
      "想见翠屏新涨绿，钓船沽酒系柴门。"
    ]
  },
  {
    "id": "adcfe4db01afe7584052d08e16a6901a",
    "title": "秋来曲",
    "authorName": "杨试德",
    "authorId": "adcfe4db01afe758d1457b72d1457b72",
    "dynasty": "清",
    "content": [
      "秋风入帘人不觉，苔阶夜静梧桐落。",
      "月明欲素清影来，照见空床绣衾薄。",
      "碧天无声河汉凉，虫吟寂寂秋花香。",
      "卧听邻家弄弦索，忆君千里断人肠。"
    ]
  },
  {
    "id": "adcfe4db01b9797b5b0effa4999fa0e5",
    "title": "将别故居迁小山堂之西偏感赋",
    "authorName": "庄宇逵",
    "authorId": "adcfe4db01b9797bd1457b72f542eae1",
    "dynasty": "清",
    "content": [
      "庭花晻薆树扶疏，惆怅西风别故居。",
      "一宿三如留客舍，此行犹自爱吾庐。",
      "嬉游少日情无限，歌哭中年泪有余。",
      "易衍克家书肯构，孤儿心事痛何如。"
    ]
  },
  {
    "id": "adcfe4db01b9797b5b0effa4d926351f",
    "title": "将别故居迁小山堂之西偏感赋",
    "authorName": "庄宇逵",
    "authorId": "adcfe4db01b9797bd1457b72f542eae1",
    "dynasty": "清",
    "content": [
      "卅年枯菀小沧桑，为惜鹪枝去住忙。",
      "相识黄鹂啼四五，重来燕子感寻常。",
      "床头有剑生光气，家具惟书自料量。",
      "他日经过成故里，双松回首尚青苍。"
    ]
  },
  {
    "id": "adcfe4db01b9797b5b0effa4db65d766",
    "title": "将别故居迁小山堂之西偏感赋",
    "authorName": "庄宇逵",
    "authorId": "adcfe4db01b9797bd1457b72f542eae1",
    "dynasty": "清",
    "content": [
      "小山丛桂正舒葩，金粟香中住未差。",
      "直以卜邻方买宅，却缘久客便移家。",
      "几年敝帚金犹享，一片青毡鬓已华。",
      "拟学闭门生计拙，梅花时节又天涯。"
    ]
  },
  {
    "id": "adcfe4db01b9797b233201a8389980a7",
    "title": "袈裟塔",
    "authorName": "庄宇逵",
    "authorId": "adcfe4db01b9797bd1457b72f542eae1",
    "dynasty": "清",
    "content": [
      "朔风横吹白雁来，长江飞渡铁锁开。",
      "古瞧阳郡独陴守，鼓声已死气不摧。",
      "是时佛出救不得，壮哉瞿昙百夫特。",
      "手提铁杖挥众军，甘死疆场裹马革。",
      "白日画晦飞劫尘，瞋目直入鏖波旬。",
      "波旬万千凌帝释，独留浩气归苍旻。",
      "孤城血流惨万状，剩得袈裟寺中葬。",
      "事定为僧志不酬，竟以时危终作将。",
      "呜呼宋季当炎兴，降者遁者接踵仍。",
      "牙牌官职书不尽，庙堂累累粥饭僧。",
      "岁寒之松有衲子，安公例得书青史。",
      "真宝拒金传五台，降魔更雪空门耻。",
      "坡书护国颜于甍，得此不愧护国名。",
      "浮图今历五百载，周垣削屡围其莹。",
      "徐莫尚传方外侣，碧磷别有一抔土。",
      "梵宫落日赋招魂，秋草苍茫不知处。"
    ]
  },
  {
    "id": "adcfe4db01b9797b9ad5294fed918d51",
    "title": "江阴谒三公祠",
    "authorName": "庄宇逵",
    "authorId": "adcfe4db01b9797bd1457b72f542eae1",
    "dynasty": "清",
    "content": [
      "谁维天柱持坤垠，佥曰孝子曰忠卢。",
      "卓哉阎公冯与陈，孤忠同日成三仁。",
      "昔年王师定中原，天戈所临竖降幡。",
      "陈公一尉浩气伸，独以螳臂撑车轮。",
      "固知天命自有真，成命在天义在人。",
      "南关一败如云奔，缒城夜请阎将军。",
      "将军既至气复振，指挥箸画如有神。",
      "我兵奋勇乘闉垣，奇师屡出攻复竣。",
      "市儿不待錞于申，一以当百皆育贲。",
      "凉风萧槭中秋辰，血腥原草栖游魂。",
      "城头月惨寒光昏，鵩子鹗母呼其群。",
      "五更一阕酒一樽，楚声激昂不可闻。",
      "疾雷破山火炎昆，以肉筑垒鲸海滨。",
      "红光迸出烛九旻，越日东北崩城闉。",
      "大凝之山独不春，寒谷之地独不温。",
      "巷战三日天如曛，十万黔首化碧磷。",
      "晨鸡不鸣犬不狺，长风大海漂蓬根。",
      "陈力已竭热血喷，阎公饮刃陈公焚。",
      "冯公翌守以广文，登堂悬带符明伦。",
      "呜呼率士统一尊，集枯集菀玉石分。",
      "大厦已圮一木神，故知不济殉以身。",
      "广都名郡何岑夤，商郊倒戈例则遵。",
      "四镇虎符万马屯，君子猿鹤余沙尘。",
      "丸隅簿尉义薄云，裒然翘凤而翔麟。",
      "刘圣应运开鸿钧，周颂殷义留明禋。",
      "俎奇笾耦久不泯，三公祠与睢阳邻。",
      "拜公之祠荐公蘋，灵风来往江之漘。"
    ]
  },
  {
    "id": "adcfe4db01b9797ba0419477166f5545",
    "title": "成左二仲甫论诗",
    "authorName": "庄宇逵",
    "authorId": "adcfe4db01b9797bd1457b72f542eae1",
    "dynasty": "清",
    "content": [
      "扬言肇虞廷，断竹传古调。",
      "咏诗本言志，风雅原忠孝。",
      "灵均继三百，以神不以貌。",
      "柴桑元气流，高节罗众妙。",
      "大化敷文章，真机泄窔奥。",
      "流莺语清晨，园林春色到。",
      "月过生花光，风来响泉窍。",
      "俯拾惟自然，天籁谁能效。"
    ]
  },
  {
    "id": "adcfe4db01b9797ba04194779854265b",
    "title": "成左二仲甫论诗",
    "authorName": "庄宇逵",
    "authorId": "adcfe4db01b9797bd1457b72f542eae1",
    "dynasty": "清",
    "content": [
      "日月亘今古，景光常若新。",
      "问其何以然，得气精且纯。",
      "太虚净浮埃，罡风荡纤尘。",
      "所以此西东，相因不陈陈。",
      "言诗亦复然，性灵苦不真。",
      "真境接时有，一缕翻千春。",
      "更阅亿万年，火不穷于薪。",
      "新机日以续，岂尽于古人。",
      "愿弃糟粕余，名理妙引伸。"
    ]
  },
  {
    "id": "adcfe4db01b9797b938ffe6acb6c16d8",
    "title": "迂言",
    "authorName": "庄宇逵",
    "authorId": "adcfe4db01b9797bd1457b72f542eae1",
    "dynasty": "清",
    "content": [
      "牖外掷双丸，年华去如水。",
      "俯仰舆盖中，太仓一粟秕。",
      "瞿然抚此身，丛过不可理。",
      "几希竟安在，言之颡有泚。",
      "蜉蝣炫其羽，楚楚者谁子。",
      "野雉求其雌，有鷕鸣不已。",
      "饥狼卜其食，厥智一何诡。",
      "人也而此鹜，相去何倍蓰。",
      "俗累易轇轕，差不为所使。",
      "伊余有结习，词章雅所喜。",
      "孔雀有文采，其毒即在尾。",
      "沿流忘溯海，缘枝昧根柢。",
      "候虫与时鸟，好音倏过耳。",
      "讹种锢童蒙，读书博青紫。",
      "如何四子言，干禄一编视。",
      "初念本轻肥，得志徒尔尔。",
      "五更钟未鸣，沈酣黑甜里。",
      "纷纷蕉覆鹿，攘攘槐中蚁。",
      "谁呼寐者觉，中衣蹶然起。",
      "后古人而生，先古人而死。",
      "长生本无方，不死良有以。",
      "口体皆顽腐，炯然者惟此。",
      "嗜欲铄厥真，宁静保厥始。",
      "秘兹径寸珍，金石不可毁。",
      "迂言以自箴，庶不从风靡。"
    ]
  },
  {
    "id": "adcfe4db01b9797bd7bb5e6603f022c9",
    "title": "书哭皋文诗后",
    "authorName": "庄宇逵",
    "authorId": "adcfe4db01b9797bd1457b72f542eae1",
    "dynasty": "清",
    "content": [
      "人寿谁百年，百年一弹指。",
      "颜夭而蹠寿，至人不歧视。",
      "促算垂千秋，修龄实短晷。",
      "哭君复慰君，痛定而悟始。",
      "再阅数十霜，官秩可迁累。",
      "落落无脂韦，十年或不徒。",
      "胸怀不能行，耄期亦徒尔。",
      "著书已数尺，可以寿弈祀。",
      "闻君易篑时，神明澈秋水。",
      "悠然去来间，全归斯已矣。",
      "乡闾太息声，士林流涕诔。",
      "异口而同情，贤愚竟一轨。",
      "令名即寿考，曰终不曰死。",
      "秦失有三号，此告茗柯子。"
    ]
  },
  {
    "id": "adcfe4db01b9797bffca79e7b3a7390d",
    "title": "味辛以苏文忠所撰司马文正公神道碑见示属题其后",
    "authorName": "庄宇逵",
    "authorId": "adcfe4db01b9797bd1457b72f542eae1",
    "dynasty": "清",
    "content": [
      "丰碑纪功日磨砻，谀墓之文苦充栋。谁欤日星照两间，其人其文交引重。",
      "涑水学术醇乎醇，古三不朽萃一身。宣仁临朝拜仆射，如旱而雨寒而春。",
      "惜哉公年未中寿，天不慭遗保元祐。臣轼秉笔无愧辞，道媲周程业韩富。",
      "憸人无何报复恣，发冢斫棺诞无忌。豚鱼可格独不孚，豺虎畀食此亦弃。",
      "党人碑立龟趺蹲，以公名冠端礼门。元符贵人糊面目，不及石工公道存。",
      "等片石耳镌刻异，一荣一辱分仇恩。呜呼公之精神在穹壤，是非颠倒凭群枉。",
      "当时魑魅空横行，千秋麟凤同瞻仰。仆碑磨文文不磨，皇统复立金山河。",
      "洛阳铜驼那可问，宫邻金虎终如何。此碑七百余年久，曾入虞山孟津手。",
      "附骥谁知已续貂，文采风流付刍狗。磨兮不磷涅不淄，芒寒色正典诰辞。",
      "淋漓元气自往复，可式浮诡抚衰疲。亦有生斋今守藏，示我遗碑遥怅望。",
      "二童一马万人环，天下安时注意相。"
    ]
  },
  {
    "id": "adcfe4db01bb2d959b82f7c9e496a0e5",
    "title": "将归留别练塘诸子",
    "authorName": "陈维崧",
    "authorId": "adcfe4db01bb2d95a981f2b76a81681a",
    "dynasty": "清",
    "content": [
      "游子衣边雪，慈亲地下心。",
      "都将苴杖泪，并作苦寒吟。",
      "此意复谁识？",
      "当歌难自禁。",
      "劳君霜夜弹，莫打失巢禽。"
    ]
  },
  {
    "id": "adcfe4db01bb2d95673e763f35d6ae9d",
    "title": "赠宋楚鸿",
    "authorName": "陈维崧",
    "authorId": "adcfe4db01bb2d95a981f2b76a81681a",
    "dynasty": "清",
    "content": [
      "公子云间秀，才情不可当。",
      "僧弥原是弟，公瑾尚呼郎。",
      "赠我金条脱，随人蜡凤凰。",
      "昨来成艳曲，流诵满平康。"
    ]
  },
  {
    "id": "adcfe4db01bb2d95d3129705b3d38ad7",
    "title": "同梅杓司夜泊河桥",
    "authorName": "陈维崧",
    "authorId": "adcfe4db01bb2d95a981f2b76a81681a",
    "dynasty": "清",
    "content": [
      "一片河桥月，经年照客舟。",
      "不知春已尽，犹傍尔同游。",
      "镫火烟中暝，人家水上浮。",
      "浊醪拚醉倒，莫问大刀头。"
    ]
  },
  {
    "id": "adcfe4db01bb2d9512ad06e95499cdbc",
    "title": "赠汪舟次兼怀吴野人",
    "authorName": "陈维崧",
    "authorId": "adcfe4db01bb2d95a981f2b76a81681a",
    "dynasty": "清",
    "content": [
      "旅舍愁无那，浓秋把汝诗。",
      "驿楼临水处，凉月挂城时。",
      "更忆东淘客，吟成老泪垂。",
      "乾坤二子在，萧飒莫深悲。"
    ]
  },
  {
    "id": "adcfe4db01bb2d95b6c77b08b1375a7e",
    "title": "雨后同卢龙孙金廓明羊月生朱嗣殷过饮刘睿生家纪事",
    "authorName": "陈维崧",
    "authorId": "adcfe4db01bb2d95a981f2b76a81681a",
    "dynasty": "清",
    "content": [
      "雨脚今晨歇，翩然挈伴行。",
      "径须谋薄醉，不可负微晴。",
      "老屐缘村响，危桥趁涧成。",
      "剪蔬兼斸笋，坚坐看经营。"
    ]
  },
  {
    "id": "adcfe4db01bb2d95f27535e8cdf10025",
    "title": "冬日过农部伯父园亭感赋其二",
    "authorName": "陈维崧",
    "authorId": "adcfe4db01bb2d95a981f2b76a81681a",
    "dynasty": "清",
    "content": [
      "赐第南山近，为园下杜偏。",
      "小儿二千石，中妇十三弦。",
      "缓夜弹银甲，宜春贴锦钿。",
      "几回行乐处，战伐自年年。"
    ]
  },
  {
    "id": "adcfe4db01bb2d954d0e92f39270a477",
    "title": "郯城",
    "authorName": "陈维崧",
    "authorId": "adcfe4db01bb2d95a981f2b76a81681a",
    "dynasty": "清",
    "content": [
      "未了青才到，相看破客颜。",
      "孤城郯子国，斜日马陵山。",
      "柿叶遮残堠，荞花拥断关。",
      "千秋征战地，旷望一追攀。"
    ]
  },
  {
    "id": "adcfe4db01bb2d95b5df6921396c09a1",
    "title": "盱眙",
    "authorName": "陈维崧",
    "authorId": "adcfe4db01bb2d95a981f2b76a81681a",
    "dynasty": "清",
    "content": [
      "晓发盱眙县，烟岚极望遥。",
      "东风吹泗水，残雪未全消。",
      "乱岭藏山驿，微波拍板桥。",
      "昔贤高咏处，遗迹自迢迢。"
    ]
  },
  {
    "id": "adcfe4db01bb2d95d68c8e4e05dfcdc8",
    "title": "圆通阁寺门即目",
    "authorName": "陈维崧",
    "authorId": "adcfe4db01bb2d95a981f2b76a81681a",
    "dynasty": "清",
    "content": [
      "残城延古寺，细岸夹春塘。",
      "寂寂落暝翠，幽幽闻野香。",
      "花深垂钓客，竹罨浣衣娘。",
      "趺坐少言说，吾师斋磬凉。"
    ]
  },
  {
    "id": "adcfe4db01bb2d959f2115aeee053a92",
    "title": "京邸岁暮送其白弟暂返梁园即赴南昌郡幕",
    "authorName": "陈维崧",
    "authorId": "adcfe4db01bb2d95a981f2b76a81681a",
    "dynasty": "清",
    "content": [
      "尔到睢阳郭，多应四节除。",
      "难沾分岁酒，差胜寄家书。",
      "久客妻孥瘦，长贫兄弟疏。",
      "愁悰翻倒极，白发漫盈梳。"
    ]
  },
  {
    "id": "adcfe4db01bb2d959f2115ae4c3edb1d",
    "title": "京邸岁暮送其白弟暂返梁园即赴南昌郡幕",
    "authorName": "陈维崧",
    "authorId": "adcfe4db01bb2d95a981f2b76a81681a",
    "dynasty": "清",
    "content": [
      "皖口还西上，庐峰紫翠偏。",
      "江声连故国，驿路入新年。",
      "铁树旌阳宅，红霞贾客船。",
      "子安吟眺处，彩笔至今传。"
    ]
  },
  {
    "id": "adcfe4db01bb2d95f48cfa2491ab3ada",
    "title": "余访子建东回而王谷从朝宗西去赋寄",
    "authorName": "陈维崧",
    "authorId": "adcfe4db01bb2d95a981f2b76a81681a",
    "dynasty": "清",
    "content": [
      "吴山吴水片帆开，驿使惊传江上梅。",
      "君过侯嬴虚左待，我从宋玉大招回。",
      "月明长水三江冷，雪满当湖万马哀。",
      "同作征人怜更远，北风吹处一登台。"
    ]
  },
  {
    "id": "adcfe4db01bb2d95503b1f1dff2c636f",
    "title": "赠冒巢民先生",
    "authorName": "陈维崧",
    "authorId": "adcfe4db01bb2d95a981f2b76a81681a",
    "dynasty": "清",
    "content": [
      "当年镫火隔江繁，回首秦淮合断魂。",
      "十队宝刀春结客，三更银甲夜开尊。",
      "乱余城郭雕龙散，愁里江山战马屯。",
      "今日凄凉依父执，乌衣子弟几家存。"
    ]
  },
  {
    "id": "adcfe4db01bb2d95103b6292d73239f7",
    "title": "招林茂之先生刘公㦷比部小饮红桥野园越日茂之先生赋诗枉赠奉酬",
    "authorName": "陈维崧",
    "authorId": "adcfe4db01bb2d95a981f2b76a81681a",
    "dynasty": "清",
    "content": [
      "迟日和风泛绿蘋，飞花落絮罥红巾。",
      "此间帘影空于水，何处琴丝细若尘。",
      "池上管弦三月饮，坐中裙屐六朝人。",
      "独怜长板桥头客，白发淮南又暮春。"
    ]
  },
  {
    "id": "adcfe4db01bb2d95598f7b9f42db422f",
    "title": "过广陵福缘庵瞻礼德公遗像",
    "authorName": "陈维崧",
    "authorId": "adcfe4db01bb2d95a981f2b76a81681a",
    "dynasty": "清",
    "content": [
      "步屟间经占上方，岧峣金刹映寒塘。",
      "青枫历历人千里，白月蒙蒙雁几行。",
      "千古玉钩隋帝墓，一枝斑竹赞公房。",
      "寺前正有关门水，尽日潺湲到影堂。"
    ]
  },
  {
    "id": "adcfe4db01bb2d951fa5fbf15a1142cb",
    "title": "赠吴人陈敬仲",
    "authorName": "陈维崧",
    "authorId": "adcfe4db01bb2d95a981f2b76a81681a",
    "dynasty": "清",
    "content": [
      "紫蟹黄花节物新，他乡斗酒亦情亲。",
      "樽前赖尔能吴语，泽畔怜余类楚臣。",
      "夜月钿蝉弹法曲，秋风石燕说遗民。",
      "江东年少休相问，七十何戡是旧人。"
    ]
  },
  {
    "id": "adcfe4db01bb2d951fa5fbf14f766ca1",
    "title": "赠吴人陈敬仲",
    "authorName": "陈维崧",
    "authorId": "adcfe4db01bb2d95a981f2b76a81681a",
    "dynasty": "清",
    "content": [
      "秣陵黛色接天浮，忆昔轻狂作冶游。",
      "西曲名倡人窈窕，南朝公子态风流。",
      "歌终绿帻楼头见，舞罢金丸袖口收。",
      "二十余年成往事，秋槐落叶不胜愁。"
    ]
  },
  {
    "id": "adcfe4db01bb2d951fa5fbf1fc693180",
    "title": "赠吴人陈敬仲",
    "authorName": "陈维崧",
    "authorId": "adcfe4db01bb2d95a981f2b76a81681a",
    "dynasty": "清",
    "content": [
      "贺老琵琶定老成，陇西门第旧知名。",
      "百年台榭青苔没，一片江天白发生。",
      "丝绣平原终有恨，玉为棋局岂忘情。",
      "酒酣重说崎岖事，无数黄沙落雁声。"
    ]
  },
  {
    "id": "adcfe4db01bb2d95aec347112996681a",
    "title": "花朝待毛亦史不至",
    "authorName": "陈维崧",
    "authorId": "adcfe4db01bb2d95a981f2b76a81681a",
    "dynasty": "清",
    "content": [
      "春云千缕卷灵绡，次第风光度绮寮。",
      "最不分明惟燕语，绝无聊赖是花朝。",
      "芜城作客肠应断，娄水怀人信转遥。",
      "一树辛夷开未谢，夜来微雨更潇潇。"
    ]
  },
  {
    "id": "adcfe4db01bb2d9542817f43a021f21e",
    "title": "南阳怀古",
    "authorName": "陈维崧",
    "authorId": "adcfe4db01bb2d95a981f2b76a81681a",
    "dynasty": "清",
    "content": [
      "古庙巍峨石兽蹲，胎簪、桐柏矗龙门。",
      "涛冲古岸莓苔坼，派划长江竹箭浑。",
      "四渎躬桓缠虎节，百王薪楗荐牺尊。",
      "从来渭水称河胃，廷算深知费讨论。"
    ]
  },
  {
    "id": "adcfe4db01bb2d9500f6013a18e67317",
    "title": "南阳追感彭禹峰先生",
    "authorName": "陈维崧",
    "authorId": "adcfe4db01bb2d95a981f2b76a81681a",
    "dynasty": "清",
    "content": [
      "碧鸡霸府重人豪，金马都堂拥节旄。",
      "万里丹崖凭管钥，三年彩笔杂弓刀。",
      "苴兰质子槟榔酒，僰爨降王赤罽袍。",
      "一自渡泸人不返，冠军城结怨云高。"
    ]
  },
  {
    "id": "adcfe4db01bb2d957399267546d7ff47",
    "title": "邺中怀旧临漳令万大士",
    "authorName": "陈维崧",
    "authorId": "adcfe4db01bb2d95a981f2b76a81681a",
    "dynasty": "清",
    "content": [
      "阿兄昔作临漳宰，飞盖西园继昔贤。",
      "铜爵砚傍春判牍，鸬鹚坡上夜回船。",
      "五湖归隐头今白，昨夜思君月正圆。",
      "小弟邺城长侧帽，西陵歌舞事如烟。"
    ]
  },
  {
    "id": "adcfe4db01bb2d95f3066483871fe38a",
    "title": "送钱塘翁武原同知黄州",
    "authorName": "陈维崧",
    "authorId": "adcfe4db01bb2d95a981f2b76a81681a",
    "dynasty": "清",
    "content": [
      "御柳宫莺媚远天，金箫玉管醉离筵。",
      "青春佐郡名方起，彩笔题诗句可传。",
      "两岸野花弦子国，五更新月楚人船。",
      "黄州尔去应怀古，铁戟消沈又几年。"
    ]
  },
  {
    "id": "adcfe4db01bb2d952bc83eee16a70f2d",
    "title": "春日吴阊杂诗",
    "authorName": "陈维崧",
    "authorId": "adcfe4db01bb2d95a981f2b76a81681a",
    "dynasty": "清",
    "content": [
      "春欲寒时雨正浓，小楼残烛话重重。",
      "关山兄弟飘零后，同听吴江晓寺钟。"
    ]
  },
  {
    "id": "adcfe4db01bb2d95f16fe60c3809d7ba",
    "title": "枕上口号",
    "authorName": "陈维崧",
    "authorId": "adcfe4db01bb2d95a981f2b76a81681a",
    "dynasty": "清",
    "content": [
      "夜凉茉莉绽庭西，大有乡心不敢题。",
      "谁界窗棂数行月，可堪啼煞汝南鸡。"
    ]
  },
  {
    "id": "adcfe4db01bb2d951c5b711ac95c70fb",
    "title": "春暮杂忆和彭羡门韵",
    "authorName": "陈维崧",
    "authorId": "adcfe4db01bb2d95a981f2b76a81681a",
    "dynasty": "清",
    "content": [
      "渚鸟汀花各自愁，清江一别两经秋。",
      "东皇枉费无边绿，搓得溪头似鸭头。"
    ]
  },
  {
    "id": "adcfe4db01bb2d9573b066a4940bd81e",
    "title": "题虞山友人种菊图",
    "authorName": "陈维崧",
    "authorId": "adcfe4db01bb2d95a981f2b76a81681a",
    "dynasty": "清",
    "content": [
      "画师不见黄公望，暖翠晴岚尚插天。",
      "何日结邻同种菊？",
      "溪锄对把破山前。"
    ]
  },
  {
    "id": "adcfe4db01bb2d95008e563635052aa9",
    "title": "同邓孝威集许元锡雪庵仿康乐体",
    "authorName": "陈维崧",
    "authorId": "adcfe4db01bb2d95a981f2b76a81681a",
    "dynasty": "清",
    "content": [
      "萧晨憩高斋，水木迭清映。",
      "绿筱卫华廊，红泉鉴明镜。",
      "𡄸𡄸文禽喈，噭噭羁雌竞。",
      "结衿更褰帷，疑义互谭诤。",
      "图史何稠华，琴尊复幽靓。",
      "仆类次公狂，近效长卿病。",
      "秉志协崎崟，抗怀谢尘阱。",
      "久客四节遒，多难百忧盛。",
      "一随彼美游，披藻奋妍咏。",
      "曛黑宁知疲，玉衡渐西柄。"
    ]
  },
  {
    "id": "adcfe4db01bb2d95a7900bc38be7d1ea",
    "title": "惆怅词",
    "authorName": "陈维崧",
    "authorId": "adcfe4db01bb2d95a981f2b76a81681a",
    "dynasty": "清",
    "content": [
      "三鼓出门乌夜飞，五更还家星宿希。水晶楼角几时暖？独坐待君归不归？"
    ]
  },
  {
    "id": "adcfe4db01bb2d957e5bf2d155d9a836",
    "title": "本意和倪云林原韵",
    "authorName": "陈维崧",
    "authorId": "adcfe4db01bb2d95a981f2b76a81681a",
    "dynasty": "清",
    "content": [
      "风光三月连樱笋，美人踌躇白日静。",
      "小屏空翠飐东风，不见其余见衫影。",
      "无端料峭春闺冷，忽忆青骢别乡井。",
      "长将妾泪黦红巾，愿作征夫车畔尘。",
      "人归迟，春去疾，雨丝满院流光湿。",
      "锦书远道嗟奚及，坐守吴山一春碧。",
      "何日功成还马邑，双倚枇杷花树立。",
      "夕阳飞絮化为萍，揽之不得徒营营。"
    ]
  },
  {
    "id": "adcfe4db01bb2d952527f0aca80051e1",
    "title": "自封丘北岸渡江至汴梁",
    "authorName": "陈维崧",
    "authorId": "adcfe4db01bb2d95a981f2b76a81681a",
    "dynasty": "清",
    "content": [
      "漭漭河声，捩柁处、怒涛千尺。绝壁下、鱼龙悲啸，水波欲立。",
      "一派灰飞官渡火，五更霜洒中原血。问成皋京索事如何？空陈迹。",
      "虫牢外，风萧瑟；凛𩣮延畔，沙堆积。试中流骋望，百忧横集。",
      "混混且拼流日夜，茫茫不辨天南北。但望中似见有人烟，陈桥驿。"
    ]
  },
  {
    "id": "adcfe4db01bb2d953e9546051b2bd85e",
    "title": "投金濑怀古",
    "authorName": "陈维崧",
    "authorId": "adcfe4db01bb2d95a981f2b76a81681a",
    "dynasty": "清",
    "content": [
      "格格沙禽拍野塘，离离苦竹上空墙。投金濑在漾斜阳。",
      "击絮人才怜武员，浣纱溪又产夷光。英雄生死系红妆。"
    ]
  },
  {
    "id": "adcfe4db01bb2d95d3d330920d6178fa",
    "title": "咏铁马同云臣赋",
    "authorName": "陈维崧",
    "authorId": "adcfe4db01bb2d95a981f2b76a81681a",
    "dynasty": "清",
    "content": [
      "赤兔无成，乌骓不逝，屈作小廊檐马。碎佩琮琤，丛铃戛𤥐，依稀客窗闲话。",
      "更乌鹊时相触，霜欺兼雨打。几悲诧，多少战场猛气，矜蹴踏万马一时都哑。",
      "流落到而今，踠霜蹄寄人篱下。潦倒余生，尽闲身蛛丝同挂。",
      "又西风唤起，仍旧酸嘶中夜。"
    ]
  },
  {
    "id": "adcfe4db01bb2d9539187c9bcb9da2e5",
    "title": "夜行荥阳道中",
    "authorName": "陈维崧",
    "authorId": "adcfe4db01bb2d95a981f2b76a81681a",
    "dynasty": "清",
    "content": [
      "峡劈成皋古郡，人杂猿猱过。断崖怒走，苍龙立而卧。",
      "此乃广武山乎？噫嚱古战场哉，悲来无那。卸鞍坐，烟竹吹来入破。",
      "一林纤月，雁声不断，砧声又掺合。历历五点三更，马前渐逼，荥阳城头灯火。"
    ]
  },
  {
    "id": "adcfe4db01bb2d9506a0522f7348650b",
    "title": "夜宿翁村时方刈稻苦雨不绝词纪田家语",
    "authorName": "陈维崧",
    "authorId": "adcfe4db01bb2d95a981f2b76a81681a",
    "dynasty": "清",
    "content": [
      "为君诉。今年东作，满目西畴，尽成北渚。雨翻盆势欲浮城去。",
      "香稻波飘，都作沈湘角黍。咽泪频呼儿女，瓮头剩粒，为君殷勤煮。",
      "话难住。茅檐点滴，短檠青荧，床上无干处。雨声乍续啼声断，又被啼声，剪了半村雨。",
      "摇手亟谢田翁，一曲淋漓，不抵卿言苦。"
    ]
  },
  {
    "id": "adcfe4db01bb2d9595433763799c476f",
    "title": "雨",
    "authorName": "陈维崧",
    "authorId": "adcfe4db01bb2d95a981f2b76a81681a",
    "dynasty": "清",
    "content": [
      "故国金戈铁马，衰年退笔残书。心情浑似欲栖乌，偏惹连天丝雨。",
      "风掣红旗纵猎，雨昏银烛呼卢。此声记得不曾无，那便凄凉如许。"
    ]
  },
  {
    "id": "adcfe4db01bb2d95bdf733abbcf85513",
    "title": "春夜听客弹琵琶，作《隋唐评话》。",
    "authorName": "陈维崧",
    "authorId": "adcfe4db01bb2d95a981f2b76a81681a",
    "dynasty": "清",
    "content": [
      "雨滴梅梢，雪消蕙叶，入春难得今宵暇。倩他银甲凄清，铁拨纵横，声声迸碎鸳鸯瓦。",
      "依稀长乐夜乌啼，分明湓浦邻船话。腕下，多少孤城战马，一时都作哀湍泻。",
      "今日黑闼营空，尉迟杯冷，落叶浮清灞。百年青史不胜愁，两行银烛空如画。"
    ]
  },
  {
    "id": "adcfe4db01bb2d95c2e5931eb8a3ccf4",
    "title": "显德寺前看枫叶",
    "authorName": "陈维崧",
    "authorId": "adcfe4db01bb2d95a981f2b76a81681a",
    "dynasty": "清",
    "content": [
      "岚翠浓于草鞋夹。绕坡细流，潨潨暗通苕霅。谷声遝，下落乱泉声里，愀悄如相答。",
      "此间景，纯得关仝巨然法。寺松三百本，雨溜苍皮，霜雕黛甲。",
      "秃干争欹压。笑语同游：黄叶鸣檐，丹枫寺里，如何不荷埋身锸？"
    ]
  },
  {
    "id": "adcfe4db01bb2d9547e18ada14940d29",
    "title": "癸丑除夕",
    "authorName": "陈维崧",
    "authorId": "adcfe4db01bb2d95a981f2b76a81681a",
    "dynasty": "清",
    "content": [
      "响铜签。许多年、旧事压眉尖。记得当初，后堂弟妹，团圞围定红帘。",
      "饮尽了、屠苏千盏，挞画鼓，憨笑赌黄柑。十里春城，金蛾暗扑，火凤交衔。",
      "自后也逢除夕，叹此身长是，弟北兄南。第宅俱非，颠毛都换，每因节令生嫌。",
      "只万点、官桥夜火，风吹零乱映疏檐。羡煞邻家岁酒，隔巷春衫。"
    ]
  },
  {
    "id": "adcfe4db01bb2d95edfff0c480abfba3",
    "title": "送蘧庵先生之广陵，并示宗定九，孙无言，汪蛟门，舟次诸子",
    "authorName": "陈维崧",
    "authorId": "adcfe4db01bb2d95a981f2b76a81681a",
    "dynasty": "清",
    "content": [
      "十里珠帘，半城画艇，百年花月维扬。有君家丞相，梅岭旧祠堂。",
      "每到清明赛社，倾城士女，愁弄笙簧。只无情隋堤，舞腰还斗宫妆。",
      "扁舟上冢，听邻船、重话兴亡。奈石马嘶风，银蚕吊月，往迹全荒。",
      "我亦当年薄幸，曾吹过、一帽红香。问桃花认否，前度刘郎。"
    ]
  },
  {
    "id": "adcfe4db01bb2d95f11aa39f138def7a",
    "title": "偶忆",
    "authorName": "陈维崧",
    "authorId": "adcfe4db01bb2d95a981f2b76a81681a",
    "dynasty": "清",
    "content": [
      "架上红鹦鹉，帘边玉辟邪。兜娘懒上卓金车。倭堕一窝浓绿未成鸦。",
      "娆我春吹笛，邀人夜斗茶。而今庭院隔天涯。记得沿街一树粉梨花，记得花阴微露几扇绿窗纱。"
    ]
  },
  {
    "id": "adcfe4db01bb2d954fb6a3c2578b8ab2",
    "title": "墙外丁香花盛开感赋",
    "authorName": "陈维崧",
    "authorId": "adcfe4db01bb2d95a981f2b76a81681a",
    "dynasty": "清",
    "content": [
      "攀来尚隔，望处偏清，算怎到花开，阑珊春已在长亭。",
      "滴粉搓酥，小红墙角倍分明。年年此际，笼归马上，递遍春城。",
      "昨岁看花，有人秃袖，擘阮挨筝。怅新来梁间燕去，往事星星。",
      "只有邻花，不作路旁情。夜深难睡，缤纷花影，筛满空庭。"
    ]
  },
  {
    "id": "adcfe4db01bb2d956c58a242b63e1cb7",
    "title": "赠别芝麓先生，即用其题《乌丝词》韵",
    "authorName": "陈维崧",
    "authorId": "adcfe4db01bb2d95a981f2b76a81681a",
    "dynasty": "清",
    "content": [
      "四十诸生，落拓长安，公乎念之。正戟门开日，呼余惊座；",
      "烛花灭处，目我于思。古说感恩，不如知己，卮酒为公安足辞？",
      "吾醉矣！才一声河满，泪滴珠徽。昨来夜雨霏霏，叹如此狂飙世所稀。",
      "恰山崩石裂，其穷已甚；狮腾象踏，此景尤奇。我赋将归，公言小住，归路银涛百丈飞。",
      "氍毹暖，趁铜街似水，赓和无题。归去来兮！竟别公归，轻帆早张。",
      "看秋方欲雨，诗争人瘦；天其未老，身与名藏。禅塌吹箫，妓堂说剑，也算男儿意气扬。",
      "真愁绝，却心忧似月，鬓秃成霜。新词填罢苍凉，更暂缓临歧入醉乡。",
      "况仆本恨人，能无刺骨；公真长者，未免沾裳。此去荆溪，旧名罨画，拟绕萧斋种白杨。",
      "从今后，莫逢人许我，宋艳班香。"
    ]
  },
  {
    "id": "adcfe4db01bb2d95291101062bd3ed06",
    "title": "从天宁寺后望迷楼蜀冈一带遗址",
    "authorName": "陈维崧",
    "authorId": "adcfe4db01bb2d95a981f2b76a81681a",
    "dynasty": "清",
    "content": [
      "秋原何淡沱，荒溪奔相互。",
      "清潭最明迥，丹嶂极修嫭。",
      "我来驻精蓝，回飙已凝冱。",
      "手招出泽臞，目协沧洲趣。",
      "影堂枕独冈，塔院背双树。",
      "丽瞩果不穷，流怀获所遇。",
      "飒沓缭垣秋，窈窕寒塘暮。",
      "绕郭垣陂陀，攀萝匝狐兔。",
      "缅思仁寿年，遗踪倏成故。",
      "忧来多颓基，乐往鲜完祚。",
      "萧萧紫极宫，恻恻红颜墓。",
      "坐深暝翠沈，松花落如雨。"
    ]
  },
  {
    "id": "adcfe4db01bb2d95d7d98c6cf56006c6",
    "title": "冬日过水绘园作",
    "authorName": "陈维崧",
    "authorId": "adcfe4db01bb2d95a981f2b76a81681a",
    "dynasty": "清",
    "content": [
      "萧晨行散罢，沿溪恣回转。",
      "屡听白社钟，时遇青林笕。",
      "名园构城阿，绮阁俯荒畎。",
      "风物果泬，襟抱况修缅。",
      "元冬花尚开，亭午露犹泫。",
      "繁条结危嵏，明流挂层巘。",
      "而我伫山椒，支筇更登践。",
      "沓嶂红灭没，回冈碧清浅。",
      "雨歇邻塘深，日霁遥墟显。",
      "下有古钵池，溪毛绿如藓。",
      "皎镜一以开，生绡问谁剪。",
      "始信境象幽，高下任遴选。",
      "我生疲津梁，何能学淟涊。",
      "旷识协林峦，高怀薄轩冕。",
      "庶几和天倪，幽默获所遣。"
    ]
  },
  {
    "id": "adcfe4db01bb2d95a93eaf6f6605895b",
    "title": "酬赠山阴张雏隐",
    "authorName": "陈维崧",
    "authorId": "adcfe4db01bb2d95a981f2b76a81681a",
    "dynasty": "清",
    "content": [
      "西筝不只弹，东瑟贵双鼓。",
      "结发慕交游，少小爱徒侣。",
      "伊予痗夙心，烦冤甬谁语。",
      "十月百卉腓，零露亦以湑。",
      "灌木鸣惊禽，沙洲矫修羽。",
      "居者遗贱贫，行者眷羁旅。",
      "沉吟送别言，俯首泪如雨。",
      "愿子崇景光，前修以相与。"
    ]
  },
  {
    "id": "adcfe4db01bb2d95d4c3c2b8aa832b93",
    "title": "春杪同诸子饮刺梅园古松下",
    "authorName": "陈维崧",
    "authorId": "adcfe4db01bb2d95a981f2b76a81681a",
    "dynasty": "清",
    "content": [
      "晨兴思出游，茫然惑所向。",
      "或云刺梅园，景物颇萧旷。",
      "入门苔色净，到眼杂花放。",
      "杯来互沉吟，兴剧迭歌唱。",
      "两年缚朝衫，小心事卿相。",
      "同袍四五人，各各色惆怅。",
      "春山未得归，遇酒且跌宕。",
      "君看落红堆，下有昔人葬。",
      "及今不作达，后此欲谁望。",
      "老松无赖极，横若攫拿状。",
      "我时倚酒豪，竟上骑其项。",
      "龙鳞陡相嗔，鼓作天风浪。"
    ]
  },
  {
    "id": "adcfe4db01bb2d956694a11c623c4f48",
    "title": "得桐城方尔止先生四月二十九日书感赋兼怀密之先生",
    "authorName": "陈维崧",
    "authorId": "adcfe4db01bb2d95a981f2b76a81681a",
    "dynasty": "清",
    "content": [
      "鲤鱼风打江潮利，五月荆州估船至。船载沙门实月师，附得枞阳故人字。",
      "我家垩庐同鸡栖，负薪昼夜孤儿啼。开函伸纸未及半，申胡觱栗声酸嘶。",
      "书亦不能读，泪亦不能止。忆昔芳华十五时，与君同作金陵子。",
      "金陵九门门九重，白靴校尉如游龙。贱子文名杨德祖，先君风表郭林宗。",
      "三千宾客遨游遍，流兔飞英谁不羡。家伎新传张敞眉，游童暗认王珉扇。",
      "桐山诸子尽江萧，侨寓家家朱雀侨。风暖侯家春击鼓，月明戚里夜吹箫。",
      "樱桃小幄沉香火，杨柳藏乌门不锁。密约呼鹰出每迟，私邀盘马期常左。",
      "此日清流气绝尘，此时修竹弹文新。诸王已见愁签帅，郡国还闻捕党人。",
      "阿童江上军船动，毳幕连天驰绣鞚。一载昭阳恨已经，两朝太学知何用。",
      "怜我袁家一悯孙，拾橡萧萧归墓门。君不见孙郎战没周郎老，龙眠前辈独君好。",
      "君家尚有始兴公，卧看祇园生白草。"
    ]
  },
  {
    "id": "adcfe4db01bb2d95748c41240d49be65",
    "title": "别紫云",
    "authorName": "陈维崧",
    "authorId": "adcfe4db01bb2d95a981f2b76a81681a",
    "dynasty": "清",
    "content": [
      "二度牵衣送我行，《并州》才唱泪纵横。生憎一片江南月，不是离筵不肯明。"
    ]
  },
  {
    "id": "adcfe4db01d0547cb8042193d47d0d7d",
    "title": "秋日杂兴",
    "authorName": "潘高",
    "authorId": "adcfe4db01d0547cd1457b72d1457b72",
    "dynasty": "清",
    "content": [
      "明月函关路，清风华岳祠。",
      "十年身不到，一夜梦犹随。",
      "冰坼河声远，花开日色迟。",
      "何时乘小蹇，寻我旧题诗。"
    ]
  },
  {
    "id": "adcfe4db01d0547cb80421930a56138f",
    "title": "秋日杂兴",
    "authorName": "潘高",
    "authorId": "adcfe4db01d0547cd1457b72d1457b72",
    "dynasty": "清",
    "content": [
      "门前乌桕树，树底一人行。",
      "苦爱清秋色，闲听伐木声。",
      "风吹寒雾散，日射午岚轻。",
      "谁识悠悠者，幽居不用名。"
    ]
  },
  {
    "id": "adcfe4db01d0547c5b73ab5630666558",
    "title": "春归",
    "authorName": "潘高",
    "authorId": "adcfe4db01d0547cd1457b72d1457b72",
    "dynasty": "清",
    "content": [
      "不识春从何处归，空余春酒渍人衣。",
      "墙腰日色投西下，风脚杨花带北飞。",
      "筋力自知垂老异，欢娱偏恨故人稀。",
      "凭高望远情何极，独坐吟诗卧翠微。"
    ]
  },
  {
    "id": "adcfe4db01d0547cbb053e8bc91600d5",
    "title": "赠别",
    "authorName": "潘高",
    "authorId": "adcfe4db01d0547cd1457b72d1457b72",
    "dynasty": "清",
    "content": [
      "襆被萧条落照前，江湖飘泊又经年。",
      "云深禹穴寻山屐，雪合耶溪载酒船。",
      "醉后可遭官长骂，镜中知有故人怜。",
      "匆匆更别关门去，空对椒盘颂远天。"
    ]
  },
  {
    "id": "adcfe4db01d0547ca89cd970e9307dc6",
    "title": "杪秋漫兴",
    "authorName": "潘高",
    "authorId": "adcfe4db01d0547cd1457b72d1457b72",
    "dynasty": "清",
    "content": [
      "独立枫林古道旁，参差烟霭护芳塘。",
      "有时蹑屩寻幽草，一向开门背夕阳。",
      "山色青葱供竹杖，酒情缥缈记渔庄。",
      "谁人更惬沧洲兴，捩柁天南问石梁。"
    ]
  },
  {
    "id": "adcfe4db01d0547cdc141b8c59bcc1cc",
    "title": "题秦淮晓渡图",
    "authorName": "潘高",
    "authorId": "adcfe4db01d0547cd1457b72d1457b72",
    "dynasty": "清",
    "content": [
      "潮上扉平水，乌啼月满街。",
      "一声桡响处，晓梦落秦淮。"
    ]
  },
  {
    "id": "adcfe4db01d0547c7d8957da4e4896f8",
    "title": "题秋江归棹图",
    "authorName": "潘高",
    "authorId": "adcfe4db01d0547cd1457b72d1457b72",
    "dynasty": "清",
    "content": [
      "枫叶潇潇柿叶稀，空江白浪拍长堤。",
      "逆风小橹愁无力，家在黄陵西更西。"
    ]
  },
  {
    "id": "adcfe4db01d0547c3626ce0e7057e1ae",
    "title": "漫兴",
    "authorName": "潘高",
    "authorId": "adcfe4db01d0547cd1457b72d1457b72",
    "dynasty": "清",
    "content": [
      "三月仓庚五月蝉，寒蛩八月复凄然。",
      "只摊残卷溪边坐，把笔题诗过一年。"
    ]
  },
  {
    "id": "adcfe4db01d0547ced74c843fcfffea2",
    "title": "无题",
    "authorName": "潘高",
    "authorId": "adcfe4db01d0547cd1457b72d1457b72",
    "dynasty": "清",
    "content": [
      "飞燕当年事已非，汉家庭院思依依。",
      "多情只有樊通德，拥髻镫前泪湿衣。"
    ]
  },
  {
    "id": "adcfe4db01d0547c1a2eaab9dc2ed43e",
    "title": "忆得",
    "authorName": "潘高",
    "authorId": "adcfe4db01d0547cd1457b72d1457b72",
    "dynasty": "清",
    "content": [
      "黄鸦谷谷雨疏疏，燕麦风轻上鲚鱼。",
      "忆得往时寒食下，全家上冢泊船初。"
    ]
  },
  {
    "id": "adcfe4db01d0547c4cbff6e0b48a9f95",
    "title": "余欲北行邻翁持酒相饯戏题一绝",
    "authorName": "潘高",
    "authorId": "adcfe4db01d0547cd1457b72d1457b72",
    "dynasty": "清",
    "content": [
      "轻云疏雨变新凉，白酒黄鸡饯旧庄。",
      "自笑明朝千里别，堆盘赤枣作重阳。"
    ]
  },
  {
    "id": "adcfe4db01d0547c1376e586f867dbf9",
    "title": "绝句",
    "authorName": "潘高",
    "authorId": "adcfe4db01d0547cd1457b72d1457b72",
    "dynasty": "清",
    "content": [
      "杏花风起雨如丝，人在轻寒暮阁时。",
      "杨柳毵毵春院闭，青鸠啼上最高枝。"
    ]
  },
  {
    "id": "adcfe4db01d0547c16aeaf3720cf403c",
    "title": "野蔓",
    "authorName": "潘高",
    "authorId": "adcfe4db01d0547cd1457b72d1457b72",
    "dynasty": "清",
    "content": [
      "野蔓不缘树，空引枝叶长。",
      "溪谷少人民，猛虎啼河梁。",
      "虎饥不择肉，夜盗豕与羊。",
      "有客来何为，夜行多苦伤。",
      "门外追呼急，子归皆仓皇。",
      "庐舍无遗粟，赍我诸军粮。",
      "军粮几十万，朽腐委风霜。",
      "诸军何所事，戈雁以翱翔。"
    ]
  },
  {
    "id": "adcfe4db01d0547c2d32b971638d5abc",
    "title": "卖花词",
    "authorName": "潘高",
    "authorId": "adcfe4db01d0547cd1457b72d1457b72",
    "dynasty": "清",
    "content": [
      "身是城边卖花叟，卖花归来即买酒。曲巷朱门声婉转，春风作伴蜂声满。",
      "家家有花花未开，春风先到我家来。劝君买花须少年，劝君莫惜买花钱。",
      "卖花老叟年年在，买花年年时时改。昨日少年今日老，君不见担上花开可常好。"
    ]
  },
  {
    "id": "adcfe4db01d0547c50703acf92a713e8",
    "title": "别庄氏女子",
    "authorName": "潘高",
    "authorId": "adcfe4db01d0547cd1457b72d1457b72",
    "dynasty": "清",
    "content": [
      "忆我种梅日，甲午暮春间。",
      "生尔十月后，梅花始及肩。",
      "女长梅亦大，于今二十年。",
      "今尔别我去，梅花仍满檐。",
      "与尔簪荆钗，摘梅插花钿。",
      "凄然与母别，母痛泪如泉。",
      "拭汝纵横泪，记我临歧言。",
      "尔在汝舅侧，实如父母前。",
      "汝姑既已无，正须赖汝贤。",
      "其余诸姑叔，和柔实所先。",
      "苦语何可尽，绕梅空潸然。"
    ]
  },
  {
    "id": "adcfe4db01d0547c153e7fb3a0758c1a",
    "title": "晋陵喜闻于子遂庵归里却寄十二韵",
    "authorName": "潘高",
    "authorId": "adcfe4db01d0547cd1457b72d1457b72",
    "dynasty": "清",
    "content": [
      "八月风露清，林端枣红皱。",
      "喜我故人归，归与穷昏昼。",
      "离绪依僮仆，欢情隔老幼。",
      "如此二十年，思之令人瘦。",
      "似我客京华，卖文救颠仆。",
      "官长怕逢迎，溪田忆耕耨。",
      "悠悠寄征旆，披披拂归袖。",
      "及来故山边，壶榼争相就。",
      "懒说短长亭，梦惊东西堠。",
      "翻思君在远，岁月荒难究。",
      "去者松楸古，来者年齿茂。",
      "君犹住燕山，缥缈亲句读。",
      "如今事已然，志愿颇稍售。",
      "出入有儿郎，孙亦复娟秀。",
      "茗碗列前轩，炉香置几右。",
      "主客醵钱刀，亲朋罗饤饾。",
      "笑语多旧事，契阔喜新觏。",
      "时杂往来客，中有草木臭。",
      "是时江南天，烟雨寒橘柚。",
      "明当少有携，一醉为君寿。"
    ]
  },
  {
    "id": "adcfe4db01d0547c6cfd226c9a8040d2",
    "title": "苦雨行",
    "authorName": "潘高",
    "authorId": "adcfe4db01d0547cd1457b72d1457b72",
    "dynasty": "清",
    "content": [
      "泥滑泥滑傍篱落，补屋补屋呼屋角。",
      "复有菰蒲深更深，村边尽日啼姑恶。",
      "风雨无赖送春归，江北江南水半扉。",
      "黄笠青蓑乘棹去，萋萋草长没渔矶。",
      "此时合闭茅堂坐，何堪更鼓他乡柁。",
      "四月沿溜下阊门，云连山顶烟护村。",
      "东风卷浪轻帆健，过尽千峰酒一樽。",
      "及抵家山更萧索，雨亦不收风又作。",
      "何时巷陌听啼莺，一洗从前唤雨声。"
    ]
  },
  {
    "id": "adcfe4db01d0547c290789d908e9bf4c",
    "title": "春感",
    "authorName": "潘高",
    "authorId": "adcfe4db01d0547cd1457b72d1457b72",
    "dynasty": "清",
    "content": [
      "江水悠悠泛画桡，东风何处不魂销。",
      "春归万里无消息，又过垂杨旧板桥。"
    ]
  },
  {
    "id": "adcfe4db01e5cf22c8d57a08fbdb4185",
    "title": "郡北之南庄旧有古更路庄人侵占数十年适乾隆己酉1789陈君握卿诣七庄为之清出时有争讼横逆百馀事悉听其劝解众皆悦服陈君回郡七庄老幼送程十里",
    "authorName": "张维光",
    "authorId": "adcfe4db01e5cf22d1457b72d1457b72",
    "dynasty": "清",
    "content": [
      "处己谦虚世莫京，南庄鼎重藉声名。",
      "一朝清理功非偶，数载欺凌气自平。",
      "旧典于今犹恪守，成规终古不纷更。",
      "芝兰气味薰人醉，莫解情缘送远程。"
    ]
  },
  {
    "id": "adcfe4db01f025be577286ee476c9dc1",
    "title": "辛卯春余与松生于狮麓作别业数椽颜曰宾庐盖取去住无常之意",
    "authorName": "张陶",
    "authorId": "adcfe4db01f025bed1457b72d1457b72",
    "dynasty": "清",
    "content": [
      "同来徐孺子，小憩此宾庐。",
      "非止避尘市，亦堪供道书。",
      "云霞随去住，山水任樵渔。",
      "此外一无有，清风吹太虚。"
    ]
  },
  {
    "id": "adcfe4db01f8ed2251880d165ed96364",
    "title": "金陵口占",
    "authorName": "许丽京",
    "authorId": "adcfe4db01f8ed22d1457b72d1457b72",
    "dynasty": "清",
    "content": [
      "秋草遍南国，烟笼柳万行。",
      "鸦啼石城暮，云起蒋山苍。",
      "龙虎千年峙，莺花六代荒。",
      "长江呜咽水，原不为兴亡。"
    ]
  },
  {
    "id": "adcfe4db01f8ed2240430f8afd0f6da7",
    "title": "望西山",
    "authorName": "许丽京",
    "authorId": "adcfe4db01f8ed22d1457b72d1457b72",
    "dynasty": "清",
    "content": [
      "盘郁群山色，苍茫尽在西。",
      "河流穿地出，石势与云齐。",
      "鸾鹤凭虚度，芙蓉入望迷。",
      "仙人不可接，上下此丹梯。"
    ]
  },
  {
    "id": "adcfe4db01f8ed22a89544b616eaf4ba",
    "title": "送别",
    "authorName": "许丽京",
    "authorId": "adcfe4db01f8ed22d1457b72d1457b72",
    "dynasty": "清",
    "content": [
      "萋萋芳草绿，又是暮春时。",
      "灼灼桃花放，难为送别悲。",
      "马嘶国门外，舟傍潞河涯。",
      "此去多烟水，何人共赋诗。"
    ]
  },
  {
    "id": "adcfe4db01f8ed22f61670b0c8b04496",
    "title": "抵家作",
    "authorName": "许丽京",
    "authorId": "adcfe4db01f8ed22d1457b72d1457b72",
    "dynasty": "清",
    "content": [
      "北望燕山飞鸟外，南来皖水白云端。",
      "芳辰载道难为客，游子还家胜得官。",
      "堂上慈亲仍健饭，膝前稚女解承欢。",
      "榴丹艾绿还佳节，醉泛流霞仔细看。"
    ]
  },
  {
    "id": "adcfe4db01f8ed22901127333b489008",
    "title": "山路感怀",
    "authorName": "许丽京",
    "authorId": "adcfe4db01f8ed22d1457b72d1457b72",
    "dynasty": "清",
    "content": [
      "匹刀盘纡石径中，飞泉如雪下青空。",
      "龙藏大壑春多雨，虎过平林昼有风。",
      "草树已迷高士宅，丹青犹耸梵王宫。",
      "流连何处无光景，却恨生涯类转蓬。"
    ]
  },
  {
    "id": "adcfe4db01f8ed22823cde7c20b88435",
    "title": "黄河",
    "authorName": "许丽京",
    "authorId": "adcfe4db01f8ed22d1457b72d1457b72",
    "dynasty": "清",
    "content": [
      "浩淼浮天至，回旋动地翻。",
      "阳关经百折，星宿合双源。",
      "禹甸成功著，尧乡梗患烦。",
      "分支归马谷，正派下龙门。",
      "绝域穷飞鸟，穿堤惧伏鼋。",
      "扬波连北卜，如带走中原。",
      "衮豫流偏驶，徐扬势共奔。",
      "桃花春汛阔，竹箭雪涛喧。",
      "今古常如此，功名不可论。",
      "符徒夸德水，材尽取淇园。",
      "亦有王横策，非无贾让言。",
      "灌田齐雨润，转粟若云屯。",
      "灾异由秦汉，经营及宋元。",
      "荣光曾偶出，旧迹讵常存。",
      "往昔洪流决，民生怨恨吞。",
      "秋风沈白马，使者拥朱轓。",
      "玉节声名大，金堤力役繁。",
      "哀鸣中泽雁，痛哭万夫魂。",
      "舟楫通淮便，泥沙合泗浑。",
      "经纶才不小，修筑道偏尊。",
      "瓠子狂澜静，彭城落日昏。",
      "一时留伟绩，万姓感殊恩。",
      "忠信涛能涉，纷纭舌可扪。",
      "几人思利济，有客拟腾骞。",
      "击目悲怀切，高歌气候温。",
      "饥民愁雨雪，古庙荐菽蘩。",
      "潦倒新诗卷，飘零浊酒尊。",
      "乘槎虚壮志，西望极昆仑。"
    ]
  },
  {
    "id": "adcfe4db02080011b9ae9eb424741b32",
    "title": "临潼早发",
    "authorName": "董新策",
    "authorId": "adcfe4db02080011d1457b72d1457b72",
    "dynasty": "清",
    "content": [
      "叫晓天鸡寂不闻，红镫影里绝尘氛。",
      "人家夜色新丰树，马首秋凉华岳云。",
      "古戍清宵无鼓角，山田俭岁有耕耘。",
      "行行渐近三竿日，天远长安望转殷。"
    ]
  },
  {
    "id": "adcfe4db021439826d91478f9acea5a2",
    "title": "赠陈毓瑞",
    "authorName": "陈慕周",
    "authorId": "adcfe4db02143982d1457b72d1457b72",
    "dynasty": "清",
    "content": [
      "东皇不问车，澒洞风尘走。",
      "长夜恨漫漫，无复元黄剖。",
      "晨兴媚少年，入夕惊老丑。",
      "春来一舒顾，春去又搔首。",
      "百感胸臆填，吾衰信非偶。",
      "陈子中廓如，诸相等尘垢。",
      "卅载世网投，酸辛桓在口。",
      "君今年六十，往事尽刍狗。",
      "静理动中悟，物我两无有。",
      "易义在随时，苍精转新柳。",
      "和神为先驱，用作扫愁帚。",
      "烟景满郊坰，形骸放诗酒。",
      "吾欲从之游，日日携红友。",
      "理乱付空蒙，大块一培塿。"
    ]
  },
  {
    "id": "adcfe4db021c222211abc651c46ee96f",
    "title": "闻道",
    "authorName": "吴汤兴",
    "authorId": "adcfe4db021c2222d1457b72d1457b72",
    "dynasty": "清",
    "content": [
      "闻道神龙片甲残，海天北望泪潸潸。",
      "书生杀敌浑无事，再与倭儿战一番。"
    ]
  },
  {
    "id": "adcfe4db021e6c2c38d92a9387db6a58",
    "title": "丁巳年冬即事有感",
    "authorName": "沈映钤",
    "authorId": "adcfe4db021e6c2cd1457b72d1457b72",
    "dynasty": "清",
    "content": [
      "频年海上指欃枪，厝火还争说太平。",
      "独倚赞皇娴远略，岂知安石误苍生。",
      "拜章但乞神灵护，折屐谁驱草木兵。",
      "一舸仓黄浮海去，奇谋至竟未分明。"
    ]
  },
  {
    "id": "adcfe4db021e6c2c38d92a937651bb49",
    "title": "丁巳年冬即事有感",
    "authorName": "沈映钤",
    "authorId": "adcfe4db021e6c2cd1457b72d1457b72",
    "dynasty": "清",
    "content": [
      "赍弼曾传协帝廷，天留南粤作藩屏。",
      "能如公意材原少，独恃神怜梦不醒。",
      "铃阁森严夸静镇，楼船拘系叹伶仃。",
      "尚余宏济艰难意，未报中台陨相星。"
    ]
  },
  {
    "id": "adcfe4db02229838cf4559c68a88ac3c",
    "title": "召伯堰",
    "authorName": "陆元鋐",
    "authorId": "adcfe4db02229838d1457b72d1457b72",
    "dynasty": "清",
    "content": [
      "向晚新城道，舟移镜里天。",
      "湖宽迟鸟路，水暖上渔烟。",
      "泽国吾乡似，归程客梦先。",
      "片帆从此去，泛宅霅溪边。"
    ]
  },
  {
    "id": "adcfe4db02229838d5ab1920713cd27e",
    "title": "宁远杂咏",
    "authorName": "陆元鋐",
    "authorId": "adcfe4db02229838d1457b72d1457b72",
    "dynasty": "清",
    "content": [
      "山连六诏迥崔嵬，风土蛮乡亦怪哉。",
      "阴日披裘晴衣袷，上方积雪下闻雷。",
      "刀耕地向云中辟，索度人疑域外来。",
      "说与吴侬浑未信，荷花时节柏樽开。"
    ]
  },
  {
    "id": "adcfe4db02229838c9609667a8862f8c",
    "title": "晚过露筋祠",
    "authorName": "陆元鋐",
    "authorId": "adcfe4db02229838d1457b72d1457b72",
    "dynasty": "清",
    "content": [
      "野火神祠驿路迎，风蒲猎猎晚寒生。",
      "一声孤棹唱歌去，明月欲来江水清。"
    ]
  },
  {
    "id": "adcfe4db02325d1a280d5a0d3ad4e83f",
    "title": "由冯公岭抵括苍作",
    "authorName": "周纶",
    "authorId": "adcfe4db02325d1ad1457b72d1457b72",
    "dynasty": "清",
    "content": [
      "云气昼冥冥，山深虎豹扃。",
      "岚光疑晓雾，猎火乱寒星。",
      "地自飞泉白，天由密树青。",
      "穷荒开郡国，次第入郊坰。"
    ]
  },
  {
    "id": "adcfe4db02325d1adfe9db1299fbd1e3",
    "title": "徐立斋太史枉过",
    "authorName": "周纶",
    "authorId": "adcfe4db02325d1ad1457b72d1457b72",
    "dynasty": "清",
    "content": [
      "六载与君别，翩然过我庐。",
      "每憎西向笑，多愧北来书。",
      "贫贱论交外，风尘历世余。",
      "不才甘自废，且莫问盐车。"
    ]
  },
  {
    "id": "adcfe4db02325d1a4d0e92f35e800b6f",
    "title": "郯城",
    "authorName": "周纶",
    "authorId": "adcfe4db02325d1ad1457b72d1457b72",
    "dynasty": "清",
    "content": [
      "春秋郯子国，瓦砾尚孤城。",
      "吏事昏鸦集，人烟返照横。",
      "乱流豗地脉，遗戍护农耕。",
      "衮衮看前席，凭谁一寄声。"
    ]
  },
  {
    "id": "adcfe4db0232a21ef1feda6958f5d1be",
    "title": "雨止",
    "authorName": "魁玉",
    "authorId": "adcfe4db0232a21e7ffd85d9f0fcf351",
    "dynasty": "清",
    "content": [
      "积雨檐前歇，风情惬素襟。",
      "楼头疏柳重，槛外湿云深。",
      "翠色拥丘壑，泉声通竹林。",
      "今宵知有月，坐待且横琴。"
    ]
  },
  {
    "id": "adcfe4db0232a21eb5baefd8b8476b3a",
    "title": "舟次高邮",
    "authorName": "魁玉",
    "authorId": "adcfe4db0232a21e7ffd85d9f0fcf351",
    "dynasty": "清",
    "content": [
      "才入秦邮浦，征途去正悠。",
      "人家随岸转，淮水抱城流。",
      "古塔凌烟耸，轻帆带雨收。",
      "乡关云树杳，目极使人愁。"
    ]
  },
  {
    "id": "adcfe4db023810e7518148c8f3226a69",
    "title": "零陵至祁阳道中",
    "authorName": "谢光绮",
    "authorId": "adcfe4db023810e7d1457b72d1457b72",
    "dynasty": "清",
    "content": [
      "湘江清见底，尽日好风吹。",
      "水派看三合，山形望九疑。",
      "小诗题石壁，大字拓崖碑。",
      "不分浯溪胜，舂陵独有之。"
    ]
  },
  {
    "id": "adcfe4db023b1f0783e4134fe59fb33b",
    "title": "谒先贤言子墓",
    "authorName": "瞿颉",
    "authorId": "adcfe4db023b1f07d1457b72d1457b72",
    "dynasty": "清",
    "content": [
      "路转城西最上峰，昔贤遗寝翠微中。",
      "弦歌共沐流芳远，文学还钦吾道东。",
      "一坞白云团野色，四山黄叶战秋风。",
      "隔林蔓草谁家垄？",
      "牧笛吹残夕照红。"
    ]
  },
  {
    "id": "adcfe4db02409eae79f31e1c9db1da0c",
    "title": "夕郊",
    "authorName": "周人骥",
    "authorId": "adcfe4db02409eaed1457b72d1457b72",
    "dynasty": "清",
    "content": [
      "夕阳衰柳暗长堤，郊外寒光入望迷。",
      "匝路藤枯犹有干，断桥冰合已无溪。",
      "烟荒山下樵夫路，霜印林中猎马蹄。",
      "幽兴独来仍独往，一声长啸岭云低。"
    ]
  },
  {
    "id": "adcfe4db02409eae5a28371f19ea8fdc",
    "title": "涡阳晚眺",
    "authorName": "周人骥",
    "authorId": "adcfe4db02409eaed1457b72d1457b72",
    "dynasty": "清",
    "content": [
      "荒城四面是山围，郭外人家隐翠微。",
      "积雪白侵游子鬓，夕阳红上牧童衣。",
      "峰连暮霭千村暗，树拥寒烟一鸟归。",
      "薄醉吟残犹徙倚，间心觉与世情违。"
    ]
  },
  {
    "id": "adcfe4db024455ba52487be7c0418981",
    "title": "圆明园与李大星白侍直夜宿朝房",
    "authorName": "李象鹄",
    "authorId": "adcfe4db024455bad1457b72d1457b72",
    "dynasty": "清",
    "content": [
      "环山带水境清幽，金爵觚棱耸上头。",
      "树古直因连上苑，月明知是近中秋。",
      "五更画角催天曙，万点寒星入汉流。",
      "寄与题诗白太传，卢郎直下有同游。"
    ]
  },
  {
    "id": "adcfe4db024455ba88b2edb3ef2b5941",
    "title": "一身",
    "authorName": "李象鹄",
    "authorId": "adcfe4db024455bad1457b72d1457b72",
    "dynasty": "清",
    "content": [
      "一身人海百难谋，洗马茫茫未解愁。",
      "大地本无台避债，忧疴常似将防秋。",
      "庄生蛱蝶成仙国，卜式牛羊比彻侯。",
      "贫病算来犹自得，春风且醉卖春楼。"
    ]
  },
  {
    "id": "adcfe4db024455baa09940b5525dadf6",
    "title": "别寓呈坦斋固庵兄弟",
    "authorName": "李象鹄",
    "authorId": "adcfe4db024455bad1457b72d1457b72",
    "dynasty": "清",
    "content": [
      "安得琴书便洒然，寄螺身世又三年。",
      "机云我借东西屋，韦杜家分尺五天。",
      "去日榆槐阴满地，来时杨柳瘦禁烟。",
      "此情可是能追忆，得借清间话旧缘。"
    ]
  },
  {
    "id": "adcfe4db0245023278583e31a3db12d2",
    "title": "七十述怀",
    "authorName": "王希玉",
    "authorId": "adcfe4db02450232d1457b72d1457b72",
    "dynasty": "清",
    "content": [
      "教养匪容易，况余只翼人。",
      "五更千里梦，百岁卅年身。",
      "耕战能开国，移家劣避秦。",
      "叮咛家祭日，有以慰双亲。"
    ]
  },
  {
    "id": "adcfe4db024502322d16d875484ce6b8",
    "title": "遣怀",
    "authorName": "王希玉",
    "authorId": "adcfe4db02450232d1457b72d1457b72",
    "dynasty": "清",
    "content": [
      "欲从乡语得乡音，南社东安几访寻。",
      "还读我书谁把卷，曾相识燕或巢林。",
      "怀中置印无人识，江上钞诗待客吟。",
      "到此始知邮电贵，家书足抵万黄金。"
    ]
  },
  {
    "id": "adcfe4db02450232fb02aa7436253d27",
    "title": "无题六首",
    "authorName": "王希玉",
    "authorId": "adcfe4db02450232d1457b72d1457b72",
    "dynasty": "清",
    "content": [
      "快绝幽灵忽四通，形骸脱尽自能聪。",
      "临流顾影荒溪上，面壁安禅古寺中。",
      "月洛参横思远道，微风疏雨感秋风。",
      "飘然还汝心清净，记取孤高北向鸿。"
    ]
  },
  {
    "id": "adcfe4db02450232fb02aa749c09039b",
    "title": "无题六首",
    "authorName": "王希玉",
    "authorId": "adcfe4db02450232d1457b72d1457b72",
    "dynasty": "清",
    "content": [
      "颇闻邱陇上牛羊，绝代佳人此閟藏。",
      "几族野花惊冷艳，一枝病叶怯新霜。",
      "梦魂厮守徒虚语，生死相忘况异乡。",
      "料得泉台较安稳，东风无限拥牙章。"
    ]
  },
  {
    "id": "adcfe4db02450232fb02aa7484f58cb3",
    "title": "无题六首",
    "authorName": "王希玉",
    "authorId": "adcfe4db02450232d1457b72d1457b72",
    "dynasty": "清",
    "content": [
      "可怜人去更楼空，倘许黔娄怨谢公。",
      "大块文章烟景里，众人歌哭水声中。",
      "曾相识燕呢喃语，剩手栽花寂寞红。",
      "早悟无生无住理，买舟悔不小湖东。"
    ]
  },
  {
    "id": "adcfe4db02450232fb02aa747604b1fb",
    "title": "无题六首",
    "authorName": "王希玉",
    "authorId": "adcfe4db02450232d1457b72d1457b72",
    "dynasty": "清",
    "content": [
      "门前车马喧非我，憎未忘情爱更痴。",
      "无那众生迷义谛，好从太始证心期。",
      "蜂房蚁舍相凌突，马褐牛衣有等差。",
      "化翮笼樊霞举易，可怜根性更难移。"
    ]
  },
  {
    "id": "adcfe4db02450232fb02aa74fcae2cb1",
    "title": "无题六首",
    "authorName": "王希玉",
    "authorId": "adcfe4db02450232d1457b72d1457b72",
    "dynasty": "清",
    "content": [
      "人生意味假还真，凤泊鸾飘是主因。",
      "昵爱逾暌斯愈恋，诚求相等故相亲。",
      "甘萦枕魇双方未，苦带梭肠一缕辛。",
      "悔惜河梁一携手，创痕渗作土花新。"
    ]
  },
  {
    "id": "adcfe4db02450232fb02aa742051c05a",
    "title": "无题六首",
    "authorName": "王希玉",
    "authorId": "adcfe4db02450232d1457b72d1457b72",
    "dynasty": "清",
    "content": [
      "平生伉俪兼师友，学术英伦世界先。",
      "始识造端夫妇论，鸢飞鱼跃自由诠。",
      "切磋道义兹无望，宝爱悲伤讵有年。",
      "若就国情衡损益，不徒遗恨抱终天。"
    ]
  },
  {
    "id": "adcfe4db0245023266192ad5c86ecf81",
    "title": "和月锄舅父",
    "authorName": "王希玉",
    "authorId": "adcfe4db02450232d1457b72d1457b72",
    "dynasty": "清",
    "content": [
      "诗人岂愿以诗鸣，聊将胸中块垒平。",
      "续座右铭崔子玉，哀江南赋庾兰成。",
      "辟肌自是能分理，目治何妨便手营。",
      "穷乃益工如不谬，伫看大集出觥觥。"
    ]
  },
  {
    "id": "adcfe4db02450232ea689a45c71fdf20",
    "title": "咏严子陵钓鱼台",
    "authorName": "王希玉",
    "authorId": "adcfe4db02450232d1457b72d1457b72",
    "dynasty": "清",
    "content": [
      "雷雨昆阳卓战功，芜亭麦饭几途穷。",
      "烽烟断处炊烟起，风雪芦花一钓翁。"
    ]
  },
  {
    "id": "adcfe4db02597225b67783a22878e209",
    "title": "入渌口",
    "authorName": "张星焕",
    "authorId": "adcfe4db02597225d1457b72d1457b72",
    "dynasty": "清",
    "content": [
      "滩声闻十里，到处石巉巉。",
      "湍急频添缆，风平不挂帆。",
      "村烟连市井，人语响松杉。",
      "几日同观海，楼头日影衔。"
    ]
  },
  {
    "id": "adcfe4db02597225ec5197bfb4326a70",
    "title": "雨中舟发兰溪",
    "authorName": "张星焕",
    "authorId": "adcfe4db02597225d1457b72d1457b72",
    "dynasty": "清",
    "content": [
      "滟滟溪流夹岸奔，兰溪一夜雨声喧。",
      "客行杨柳江头水，人闭桃花树里门。",
      "芳草天涯春有色，薄寒时候鸟无言。",
      "乡愁肯向同人语，望入遥山剩一痕。"
    ]
  },
  {
    "id": "adcfe4db02607b28d2b326aeeb522970",
    "title": "西湖夕泛",
    "authorName": "朱清远",
    "authorId": "adcfe4db02607b28d1457b72d1457b72",
    "dynasty": "清",
    "content": [
      "跳珠滴露雨初停，为爱宵凉泛小舲。",
      "青柳袅风丝细细，白莲扶月玉亭亭。",
      "依微烟抹山坳树，散碎镫摇水面萤。",
      "诗就长吟殊自得，游鱼几队出波听。"
    ]
  },
  {
    "id": "adcfe4db02607b28e5f6cb47c60cc655",
    "title": "春昼曲",
    "authorName": "朱清远",
    "authorId": "adcfe4db02607b28d1457b72d1457b72",
    "dynasty": "清",
    "content": [
      "帘钩微上帘旌飘，明窗净几殊清寥。",
      "眉子砚开墨新试，耳彝炉烬香先烧。",
      "兰阶细细和风动，一桁幽香鬓边送。",
      "朱喙轻圆语慧鹦，粉腰婀娜飞幺凤。",
      "幽居空谷日迟迟，倚竹拈花足解颐。",
      "乍可湖云丝柳抹，频经山雨锦苔滋。",
      "宜书宜画还宜绣，取次安排消永昼。",
      "笋香茶味足清娱，镜中诗里从消瘦。"
    ]
  },
  {
    "id": "adcfe4db02607b28130d1db7c1ed7381",
    "title": "游韬光寺",
    "authorName": "朱清远",
    "authorId": "adcfe4db02607b28d1457b72d1457b72",
    "dynasty": "清",
    "content": [
      "万山环拜人，人出万竹上。",
      "湖绿江光白，海气黑漭荡。",
      "回顾所来径，苍翠列步障。",
      "绝胜理安寺，松巅游目放。",
      "何况住小楼，奚数浮画舫。",
      "流览尚未足，逸兴盘空王。",
      "仙台上一层，寰瀛彻万状。"
    ]
  },
  {
    "id": "adcfe4db02607b28391e2408aac1448b",
    "title": "秋湖泛月歌",
    "authorName": "朱清远",
    "authorId": "adcfe4db02607b28d1457b72d1457b72",
    "dynasty": "清",
    "content": [
      "疏星落落银河空，纤云碧宇盘秋容。湖光月光一气化，双舻呕轧摇烟中。",
      "莹然一镜玻璃豁，千山倒涌千芙蓉。中流照影影溶漾，心胆魂魄都玲珑。",
      "两鬓幽兰花怒放，露华微浸芳磬浓。萤点晦明水纹逗，柳阴淡荡风力慵。",
      "晚荷夜香转清绝，天香傥共飘璇穹。微尘大千界远隔，清气卅六天应通。",
      "珊珊顿欲翥仙骨，广寒即此疑仙宫。独惜冷泉亭咫尺，隔山未得洄溯从。",
      "不然乘兴遂幽讨，梯云直上飞来峰。秋心上诉嫦娥下，携我入月凌罡风。",
      "却从月中看湖月，定如玉泉一掬青蒙蒙。"
    ]
  },
  {
    "id": "adcfe4db02607b282c50231365bf0b56",
    "title": "渡江中流作歌",
    "authorName": "朱清远",
    "authorId": "adcfe4db02607b28d1457b72d1457b72",
    "dynasty": "清",
    "content": [
      "吾乡钱唐江水绿，深或及寻浅一掬。",
      "扁舟曾作严陵游，照影中流波绉玉。",
      "大江今日放楼船，洪涛无岸包长天。",
      "风帆瞬息百馀里，飞行绝迹如飞仙。",
      "咫尺妖氛缠北固，铁骑水犀都却顾。",
      "愤深郎主枌榆乡，亲看发竖冲冠怒。",
      "南宋当年战两雄，此江有女在军中。",
      "输他桴鼓能亲执，坐想英姿起敬恭。"
    ]
  },
  {
    "id": "adcfe4db02607b2838c7bb66731a4cd7",
    "title": "彼美篇",
    "authorName": "朱清远",
    "authorId": "adcfe4db02607b28d1457b72d1457b72",
    "dynasty": "清",
    "content": [
      "酒食是议妇人事，车挽庑春并高致。",
      "此犹贫贱扬芳徽，椎髻案眉随所遇。",
      "夫为司徒妻赴薪，彼美风节何清真。",
      "道蕴咏絮馀事耳，寻常摘句何足云。"
    ]
  },
  {
    "id": "adcfe4db02607b28620277cc9b3b62c4",
    "title": "舟中望衡岳",
    "authorName": "朱清远",
    "authorId": "adcfe4db02607b28d1457b72d1457b72",
    "dynasty": "清",
    "content": [
      "万朵金芙蓉，璀璨破空见。",
      "瑰奇魏夫人，阴阳态千变。",
      "欻登天柱峰，三湘俯匹练。",
      "篷窗隐几卧，飞行疾于电。",
      "忽闻欸乃声，梦觉目犹眩。",
      "一瓯君山茶，从容望九面。"
    ]
  },
  {
    "id": "adcfe4db02607b28105aedb3e7922b0b",
    "title": "川江志险",
    "authorName": "朱清远",
    "authorId": "adcfe4db02607b28d1457b72d1457b72",
    "dynasty": "清",
    "content": [
      "侬家西湖若仙沚，拿舟打桨图画里。",
      "平流容与随闲鸥，蹁跹裙屐仙游拟。",
      "长江洞庭从宦游，虽涉浩荡同安流。",
      "鱼龙不惊桧楫驶，天日朗照蒲帆遒。",
      "黔阳千里云山度，绝险奇危经几处。",
      "足蹑俊鹘还行吟，舆触飞猱了无怖。",
      "川江此日浮大航，仲冬江水消汪洋。",
      "不风不浪舟震动，相持相顾人惊惶。",
      "仿偟良久榜人说，此是名滩最奇崛。",
      "荡析倾履无时无，吾徒到此心胆愲。",
      "少焉遄行舟渐安，推窗十二横峰峦。",
      "且看奇峭云鬟斗，莫怅归来蜀道难。"
    ]
  },
  {
    "id": "adcfe4db0261b0b5931282b4fde7fbb1",
    "title": "蒲圻",
    "authorName": "禧恩",
    "authorId": "adcfe4db0261b0b5d1457b72d1457b72",
    "dynasty": "清",
    "content": [
      "江云今日倦，一驿趁晴光。",
      "水绕田棱曲，风和树影长。",
      "人家在汀岸，县治枕陂塘。",
      "不惯沮洳径，帆飞羡野航。"
    ]
  },
  {
    "id": "adcfe4db027b03591d7c76a8c77362f8",
    "title": "夜柬王少参舟中",
    "authorName": "姚缔虞",
    "authorId": "adcfe4db027b0359d1457b72ae614c55",
    "dynasty": "清",
    "content": [
      "薇省辞黄鹤，兰桡伴白鸥。",
      "岸回江月抱，天迥夕云流。",
      "银汉乘霄上，金陵逼岁遒。",
      "田租闻复减，侧识汉皇忧。"
    ]
  },
  {
    "id": "adcfe4db027c1043be73a739a52c2030",
    "title": "暮秋郊行",
    "authorName": "书成",
    "authorId": "adcfe4db027c1043d1457b72d1457b72",
    "dynasty": "清",
    "content": [
      "循行岂是补春游，揽辔轻驰谢眺洲。",
      "岸接小桥村路曲，烟凝萧寺梵钟幽。",
      "尘怀顿向闲中涤，野况都从望里收。",
      "风日蹉跎秋过半，家家场圃筑西畴。"
    ]
  },
  {
    "id": "adcfe4db029fd09f917b9531bbccdb13",
    "title": "寄翁兆溱",
    "authorName": "刘大櫆",
    "authorId": "adcfe4db029fd09f9fe97fff8c01a759",
    "dynasty": "清",
    "content": [
      "年少高才始发硎，小桃花下户长扃。",
      "承欢切至多容色，汲古精微入杳冥。",
      "前辈风流今已邈，后堂丝竹汝曾听。",
      "西州门外山如旧，从此扁舟不忍停。"
    ]
  },
  {
    "id": "adcfe4db029fd09f3fc2814df6a1ebb0",
    "title": "发铜陵",
    "authorName": "刘大櫆",
    "authorId": "adcfe4db029fd09f9fe97fff8c01a759",
    "dynasty": "清",
    "content": [
      "大江风急峭帆喧，帆影江声万马奔。",
      "朝发铜陵未朝饭，两山如画过天门。"
    ]
  },
  {
    "id": "adcfe4db029fd09f9b1634ad32c8aeec",
    "title": "春日",
    "authorName": "刘大櫆",
    "authorId": "adcfe4db029fd09f9fe97fff8c01a759",
    "dynasty": "清",
    "content": [
      "辛夷零落海棠残，似梦春光取次看。",
      "人世那堪春几度，夕阳萧寺独凭阑。"
    ]
  },
  {
    "id": "adcfe4db029fd09f50e30103c9d14167",
    "title": "送孙郎还天台",
    "authorName": "刘大櫆",
    "authorId": "adcfe4db029fd09f9fe97fff8c01a759",
    "dynasty": "清",
    "content": [
      "孙郎昔日赋天台，金石音声锦绣才。",
      "惆怅赤城霞欲尽，桃花如梦却归来。"
    ]
  },
  {
    "id": "adcfe4db029fd09faf35dafad082c249",
    "title": "西山",
    "authorName": "刘大櫆",
    "authorId": "adcfe4db029fd09f9fe97fff8c01a759",
    "dynasty": "清",
    "content": [
      "西山过雨染朝岚，千尺平冈百顷潭。",
      "啼鸟数声深树里，屏风十幅写江南。"
    ]
  },
  {
    "id": "adcfe4db029fd09ff0169280ae1b54b9",
    "title": "楼上晓望",
    "authorName": "刘大櫆",
    "authorId": "adcfe4db029fd09f9fe97fff8c01a759",
    "dynasty": "清",
    "content": [
      "澹然九秋时，复此层楼上。",
      "遥虚耸碧峰，嵯峨非一状。",
      "宿云涧中收，轻烟林外扬。",
      "天高见鹄飞，风远闻渔唱。",
      "欣兹景物佳，抚心默惆怅。"
    ]
  },
  {
    "id": "adcfe4db029fd09f291c9b9dcce5ef5e",
    "title": "游龙眠山",
    "authorName": "刘大櫆",
    "authorId": "adcfe4db029fd09f9fe97fff8c01a759",
    "dynasty": "清",
    "content": [
      "良辰值暄序，振策遵灵崖。",
      "暗谷既阴閟，崇坡复阳开。",
      "斑斓绝壁峙，䆗窱曾阿颓。",
      "朱葩冒石脊，翠颖环水涯。",
      "文鱼跃西涧，森木荣南垓。",
      "幽幽乳窦滴，殷殷飞瀑豗。",
      "兰野霞气上，松门樵响来。",
      "引手摘弱卷，散发依苍苔。",
      "攀登不知倦，憩坐时忘回。",
      "志虚浮虑遣，襟远群象该。",
      "况挈素心侣，同倾昭旷怀。"
    ]
  },
  {
    "id": "adcfe4db029fd09f9c4be4b54f6edb2a",
    "title": "题罗生画石扇面为张碇山",
    "authorName": "刘大櫆",
    "authorId": "adcfe4db029fd09f9fe97fff8c01a759",
    "dynasty": "清",
    "content": [
      "罗生十日画一石，嶙峋不异千仞山。似从昨夜姑臧至，二十八宿森斓斑。",
      "此时七月苦炙热，漫肤多汗行路难。张君持此动摇微风发，石气随风生薄寒。",
      "使我凛烈自顾，忽觉衣裳单。我闻昔日女娲鍊石补青天，余此一握苍且坚。",
      "一朝大风从北来，吹汝堕入尘埃间。溪旁久卧胡不起，视彼后者加之鞭。",
      "直使驾桥渡海去，东看日出榑桑边。石乎胡不含滋吐润惠四海，空存大骨尧尧学学然。",
      "我今斋戒发取视，应得金简玉书，九疑东南宛委篇。",
      "不然缇巾十袭空见怜，无殊瓦甓何足观。"
    ]
  },
  {
    "id": "adcfe4db029fd09f9a93e4b4dc5f2eda",
    "title": "吴大椿置酒丁香花下",
    "authorName": "刘大櫆",
    "authorId": "adcfe4db029fd09f9fe97fff8c01a759",
    "dynasty": "清",
    "content": [
      "江南三月江水清，风暄日暖鱼苗生。客子飘零惯车辙，辜负故园春景晴。",
      "今朝喜见草芽出，丁香枝上苍玉明。延陵公子动逸兴，安排酒盏招刘伶。",
      "平生抵死荷一锸，况闻牛与羊鱼腥。侑觞复有好弦管，《连昌宫辞》《琵琶行》。",
      "吾闻阮嗣宗，因人善酿求步兵。又闻灌仲孺，一钱不直卫尉程。",
      "我辈天涯久沦落，春光入座谁能醒。画史解衣盘礴羸，淳于失笑冠绝缨。",
      "饮者身在即不朽，何须刻作钟鼎铭。君不见此花含吐如瓶瓴，欲开不开殊有情。",
      "一夜东风起蘋末，纷纷霰雪铺檐楹。"
    ]
  },
  {
    "id": "adcfe4db029fd09fa7f812be471852df",
    "title": "张约夫刻石歌",
    "authorName": "刘大櫆",
    "authorId": "adcfe4db029fd09f9fe97fff8c01a759",
    "dynasty": "清",
    "content": [
      "和璧三寸廉且腴，冷光射人金仆𨬟。是谁雕琢窥唐虞，囊括六琏包四瑚。",
      "天阴雨湿号鼪鼯，忽然初日开芙蕖。明夺离娄巧班输，使我一见疑怪俱。",
      "肃然想见羲皇初，神龟出洛河负图。子昂死去文彭无，眼前再见张约夫。",
      "张君自出繄横渠，大贤苗裔与众殊。笔花迸落凌欧苏，不施鞚骑生马驹。",
      "如斯小道乃其余，我亦颦里镌虫鱼，譬如天骥尾蹇驴。",
      "秋河急雨翻跳珠，摩挲印谱空踌躇。"
    ]
  },
  {
    "id": "adcfe4db029fd09f7bd86a2d3a74b888",
    "title": "登龙山",
    "authorName": "刘大櫆",
    "authorId": "adcfe4db029fd09f9fe97fff8c01a759",
    "dynasty": "清",
    "content": [
      "夙昔负山居，未知居山乐。",
      "归来浣尘襟，追寻旧潭壑。",
      "登顿觉径仄，跻攀惭足弱。",
      "峰形喜刻镂，壁色疑涂垩。",
      "复涧既萦纡，环林更参错。",
      "哀听仰淙潺，惊顾俯岝崿。",
      "宿雨含余滋，初篁解新箨。",
      "吹万地籁鸣，出虚天乐作。",
      "云阴冒水生，岩花依草落。",
      "倾晖忽向西，归路欣残灼。",
      "兴阑已历程，心结重游诺。",
      "缮性宜寂寥，赋命非穷薄。",
      "宇宙旷无垠，知仁聊可托。"
    ]
  },
  {
    "id": "adcfe4db029fd09f74ac86bf0b9c2818",
    "title": "梧树行",
    "authorName": "刘大櫆",
    "authorId": "adcfe4db029fd09f9fe97fff8c01a759",
    "dynasty": "清",
    "content": [
      "金谷洞口梧十寻，巑岏直上干太阴。",
      "石根铜干自终古，白藓苍鳞留至今。",
      "念尔长材世所鲜，待入宫悬逐匏管。",
      "托身虚牝无人收，零落秋风岁华晚。"
    ]
  },
  {
    "id": "adcfe4db029fd09f731ab51dcc91ec9c",
    "title": "题孙怀三咏佛手指诗后",
    "authorName": "刘大櫆",
    "authorId": "adcfe4db029fd09f9fe97fff8c01a759",
    "dynasty": "清",
    "content": [
      "昨日观君《佛手诗》，如从指上见明月。芳果惊看优钵昙，顿令我亦离言说。",
      "扰扰浮生梦寐间，一弹指顷千沤灭。王侯将相只须臾，何况我辈孤且拙。",
      "我从朔漠厌风尘，君亦南荒穷跋涉。梦中相对两羁人，回首旧游成历劫。",
      "拈花自知色不染，捧钵谁言食堪阙。从前被螫指可断，若使归空手当撤。",
      "心清那用挈军持，迹秘聊须书贝叶。华岳三峰掌已开，请君更问维摩诘。"
    ]
  },
  {
    "id": "adcfe4db029fd09f17185689d1236913",
    "title": "仇英战马图",
    "authorName": "刘大櫆",
    "authorId": "adcfe4db029fd09f9fe97fff8c01a759",
    "dynasty": "清",
    "content": [
      "韩干画马古无匹，仇英复入曹霸室。弄笔偶成《出塞图》，英姿粉墨何萧瑟。",
      "鞍马甲士无一同，百十垒峞装束雄。蔽亏掩映难悉数，马露顶踵入尻鬃。",
      "边关日落千山红，半天飒飒旌旆风。飞鸟不敢近鸣噪，黄云惨澹横低空。",
      "羽箭雕弧拥牙纛，誓将万里烟尘扫。壮士遨游今白头，可怜日月空中老。",
      "愿借霜蹄骤且驰，追奔直过流沙道。"
    ]
  },
  {
    "id": "adcfe4db029fd09f1520f3def4c8d23c",
    "title": "送张绣枫",
    "authorName": "刘大櫆",
    "authorId": "adcfe4db029fd09f9fe97fff8c01a759",
    "dynasty": "清",
    "content": [
      "君家住近姑苏台，门前绿水群鸥来。",
      "坐对晴窗诵六甲，桃花灼灼当窗开。",
      "几年入洛曳珠履，笔端所向皆披靡。",
      "为惜风光不待人，梦魂飞渡吴江水。",
      "与君一见论心事，倾筐倒筐无所忌。",
      "燕市酒徒今几人，酒酣更洒杨朱泪。",
      "遥指秋波江上船，孤帆飒飒凌苍烟。",
      "吴中春草碧于染，聊寄相思到日边。"
    ]
  },
  {
    "id": "adcfe4db029fd09f8bf1e672846e4a1b",
    "title": "题张少仪望云图",
    "authorName": "刘大櫆",
    "authorId": "adcfe4db029fd09f9fe97fff8c01a759",
    "dynasty": "清",
    "content": [
      "天上浮云无定踪，倏忽变转随长风。如鸟如衣如擘絮，何如游子飘零西复东。",
      "忆君入洛年华盛，路指天门未为觅。十年奔马走三边，千古才人同一命。",
      "有才无命奈君何，不用悲伤损太和。东方且向市中隐，宁戚谁当朱下歌。",
      "幕府沈沈白日陨，出门怅望南天尽。南天一望尽浮云，不见黔阳白发人。",
      "白发一白不可黑，游子愁思泪沾臆。昨夜风吹大火流，梦魂飞绕芳杜洲。",
      "芳杜洲前山水隔，觉来依旧南云白。男儿生世不得铭功勒石燕然山，岌峨空负头上冠。",
      "会须吸饮藐姑上，聊可浮沉宾佐间。我闻人情圣人有弗禁，安能低颜龌龊长不欢。",
      "天空地阔任所适，何日开笼放白鹇。"
    ]
  },
  {
    "id": "adcfe4db029fd09f90cf05dcc62c2859",
    "title": "题孙孟然品酒图",
    "authorName": "刘大櫆",
    "authorId": "adcfe4db029fd09f9fe97fff8c01a759",
    "dynasty": "清",
    "content": [
      "天上酒星地酒泉，清者为圣浊者贤。古来圣贤皆爱酒，何独于今孙孟然。",
      "吾闻酒者天之禄，持以养人生百福。乐长宫中觞九行，步兵厨下酿千斛。",
      "左手持螯右把杯，拍浮其中一生足。青田之核衡阳酃，关中白薄高公清。",
      "松叶凫花八风涑，竹碧鹅黄千日醒。西蜀东吴各异造，妙香殊色难知名。",
      "此间高下有伦次，谁谓醇醨无定评。高堂广座罗宾友，并坐鼓琴还击缶。",
      "小蛮凿落纷纵横，自卯同倾将及酉。䅩䅓那用作经程，笑杀河东惟一斗。",
      "君不见阮遥集，百钱挂杖常自随。又不见山季伦，乘骢倒著白接。",
      "金貂只作换酒具，酩酊凭教无所知。孙郎昂藏天下士，捧罂承槽非本志。",
      "胸中垒块故须浇，一月二十九日醉。车轮括颈庸何伤，失一老兵那复计。",
      "披图故态恍如昨，糟浆之风犹逆鼻。从使人呼老渴羌，我知酒中有真味。"
    ]
  },
  {
    "id": "adcfe4db029fd09fee5828d12520614f",
    "title": "补溪草堂歌",
    "authorName": "刘大櫆",
    "authorId": "adcfe4db029fd09f9fe97fff8c01a759",
    "dynasty": "清",
    "content": [
      "补溪有草堂，乃在虞山之东四十里。",
      "宋室遗民顾隐君，读书求志居于此。",
      "裔孙奕叶起甲第，手植芙蓉遍溪水。",
      "古桧阴森墓上枝，流霞照耀相思子。",
      "数百年称顾氏庐，后来却归钱尚书。",
      "尚书声名动台斗，善党峥嵘作魁首。",
      "车马门前问字来，美人歌舞陈尊酒。",
      "不知沧海几扬尘，此地还依旧主人。",
      "依然红豆长萌蘖，当日樵夫摧作薪。",
      "顾家经求代不替，国子先生勇绝伦。",
      "遂将诗体尽发覆，高源一一寻昆仑。",
      "乃知世业在德守，文章小技未为尊。",
      "曾将草露比富贵，惟有处士名长存。",
      "不见长安苑囿地，颓垣败甓乌鸟喧。",
      "草堂突兀溪水滨，历宋元明传其真。"
    ]
  },
  {
    "id": "adcfe4db02a300252966a8785c410305",
    "title": "春日园居",
    "authorName": "杜淑雅",
    "authorId": "adcfe4db02a30025ff1418e8f3ff43c5",
    "dynasty": "清",
    "content": [
      "满园桃杏笑清明，薄日微云乍放晴。",
      "一缕游丝飞不定，又牵花瓣作风筝。"
    ]
  },
  {
    "id": "adcfe4db02a4bc42f3800c49b6b2e9b1",
    "title": "后园",
    "authorName": "锡缜",
    "authorId": "adcfe4db02a4bc42d1457b72d1457b72",
    "dynasty": "清",
    "content": [
      "退处多余地，闲中尽乐时。",
      "石呼兄弟辈，树有子孙枝。",
      "尚可三年学，当吟五贶诗。",
      "仲宣无事事，何必覆人棋。"
    ]
  },
  {
    "id": "adcfe4db02a4bc42f3800c498c9b5a61",
    "title": "后园",
    "authorName": "锡缜",
    "authorId": "adcfe4db02a4bc42d1457b72d1457b72",
    "dynasty": "清",
    "content": [
      "虚籁风三面，清阴木十寻。",
      "偶书亦退笔，自拊断纹琴。",
      "为爱随时景，能安现在心。",
      "方塘春草绿，休养一何深。"
    ]
  },
  {
    "id": "adcfe4db02a4bc42f3800c49b9c8f959",
    "title": "后园",
    "authorName": "锡缜",
    "authorId": "adcfe4db02a4bc42d1457b72d1457b72",
    "dynasty": "清",
    "content": [
      "经训儿能授，疆场弟未还。",
      "一身居燕燕，两目夜鳏鳏。",
      "此境真如水，何缘更出山。",
      "萧然无去住，遮莫是禅关。"
    ]
  },
  {
    "id": "adcfe4db02a4bc420cad64ba044b5710",
    "title": "介休",
    "authorName": "锡缜",
    "authorId": "adcfe4db02a4bc42d1457b72d1457b72",
    "dynasty": "清",
    "content": [
      "介休侧看未成峰，揽古难舒磊块胸。",
      "不见异人文彦博，岂无名士郭林宗。",
      "近邻雍绛频输粟，往岁燕云尚举烽。",
      "衰草夕阳残雪路，原田每每说尧封。"
    ]
  },
  {
    "id": "adcfe4db02a4bc423626ce0e1e804119",
    "title": "漫兴",
    "authorName": "锡缜",
    "authorId": "adcfe4db02a4bc42d1457b72d1457b72",
    "dynasty": "清",
    "content": [
      "三复葩经及考槃，几曾古井起波澜。",
      "仰邀明月同心少，凝恨斜阳独语难。",
      "暮唶朝唏浑负负，云愁海思阔漫漫。",
      "愿将殷浩书空字，寄与苍冥一笑看。"
    ]
  },
  {
    "id": "adcfe4db02a4bc42c8769510749128ad",
    "title": "金贞祐铜印歌",
    "authorName": "锡缜",
    "authorId": "adcfe4db02a4bc42d1457b72d1457b72",
    "dynasty": "清",
    "content": [
      "铜章省差六字文，铸自金宣贞祐年。缜也得之澧镐间，土花黝绿蚀血斑。",
      "小印今尺寸六分，犹存六百载上之金源。金源兴亡三甲午，印虖末造乃生汝。",
      "汝事宣宗自中主，肯弃中都资人取。迩时建策谁，崇义完颜宇。",
      "迫胁更有聂希古，乌陵用章不敢语，况复承旨之宗鲁。",
      "遂令蓬莱阁，二狐登树舞。三千骆驼三万车，几月驾留大名府。",
      "入贡纤珠城，赐死苗先武。尚勤远略黄牛堡，胥鼎先已失关辅。",
      "归德蔡州路几许，迁汴之后奔命苦。印虖汝生不遇时，省差携汝将何之？",
      "黄金瓮酒银槽马，回首故宫悲黍离。花帽军蹴杏花垒，阴风昼卷蚩尤旗。",
      "吾考丰王出，允恭迎立为宣宗。道人献玉印，东海侯降封。",
      "既不能禁高允杀执中，又不能邀元帅击居庸，而自召归镇国之李雄。",
      "复不能纳谏伸与琮，无端告辞显圣宫。忍使哀痛尘再蒙，尽弃关陕与山东，亦安用此六字差印之青铜。",
      "吁嗟乎！安用此六字差印之青铜。"
    ]
  },
  {
    "id": "adcfe4db02a4bc42b010bf21b2540343",
    "title": "显应寺",
    "authorName": "锡缜",
    "authorId": "adcfe4db02a4bc42d1457b72d1457b72",
    "dynasty": "清",
    "content": [
      "今之显应寺，仍在黄村西。此寺所原始，在明天顺时。",
      "夺门酬功自亨軏，先是北征谏者谁。上有邝野王直职事之百司，下有陕西吕氏之一尼。",
      "其余公侯私属五十万，同为土木之溃师。乾坤旋转辟复正，御妹有言君思之。",
      "爰构梵宇跨林麓，嗣述尼功书之碑。雨帝归来城隍窜，手敕三通褒女冠。",
      "天地阴霾少保魂，山川金碧皇姑殿。官家此举太无名，乃将梵嫂为邦媛。",
      "若忆当年谏北征，何为追念王振刻木形。自是裕陵辟亲爱，不以阻谏关重轻。",
      "云窗雾阁华山女，青鸟傥自通丁宁，不者六军所驻妇孺惊。",
      "尼也走匿且弗暇，敢为叩马之鲰生。洎乎承宠七十载，檀施千万颁掖庭。",
      "可怜一炬昆冈火，香界茫茫无限情。"
    ]
  },
  {
    "id": "adcfe4db02a4bc42e8f9232a103c9fb3",
    "title": "竹珊以滇南方伯抗疏为伊犁参赞壮哉行也歌以送之",
    "authorName": "锡缜",
    "authorId": "adcfe4db02a4bc42d1457b72d1457b72",
    "dynasty": "清",
    "content": [
      "壮志纵横九万里，葱岭滇池咫尺耳。",
      "抗疏千言达帝阍，不为方伯为将军。",
      "将军投笔据鞍笑，班生未老贾生少。",
      "整顿乾坤济时手，会涤九川宅四隩。",
      "讲求兵法常山蛇，变幻名场君子豹。",
      "宁从绝域凿凶门，肯傍贪泉开饭窖。",
      "我朝有造西陲西，为城康居国车师。",
      "不消冰雪成道路，无边沙碛相驱驰。",
      "穷荒大漠版图共，蠉蠕喘喙言笑嘻。",
      "六合如人及其壮，气之所贯神与随。",
      "将军将军气如虹，武功可救文治穷。",
      "不者何为投袂起，欲以将洗吏之耻。",
      "只今圭瓒锡旬宣，虎拜祝天千万年。",
      "九重夜半虚前席，西顾何如聚米山。"
    ]
  },
  {
    "id": "adcfe4db02b38015151b1559100099a9",
    "title": "哀殉节常理斋刺史",
    "authorName": "王仲",
    "authorId": "adcfe4db02b38015d1457b72d1457b72",
    "dynasty": "清",
    "content": [
      "轻生丈夫耻，常公得其死。殉节一名成，殊荣荫及子。",
      "何时西岭拜忠魂，英风会想万山屯。十年白骨埋黄土，日月悠然照血痕。",
      "同日不惟懦者立，苗民应惭未知恩。如此之人国之宝，翻怜慷慨捐身早。"
    ]
  },
  {
    "id": "adcfe4db02c18a0c34f48fb28151e185",
    "title": "题吴鸿业百蝶图",
    "authorName": "黄炳发",
    "authorId": "adcfe4db02c18a0cd1457b72d1457b72",
    "dynasty": "清",
    "content": [
      "久欲携宾宴醉乡，今朝何幸遇滕王。",
      "只将妙笔传金粉，俨到南园绿草场。"
    ]
  },
  {
    "id": "adcfe4db02c5555fb9336f50fabe0959",
    "title": "再叠辛巳1869夏日偕邱诰臣同子仙根并吕大汝玉汝修汝成林秋衡游竹溪寺用七十二峰羁客韵",
    "authorName": "傅于天",
    "authorId": "adcfe4db02c5555fd1457b72d1457b72",
    "dynasty": "清",
    "content": [
      "天公容我懒残身，评酒敲诗为禊辰。",
      "话到梅花空色相，修来明月认前因。",
      "风流自昔归才子，韵事何须逊古人。",
      "记取湘东三品在，一枝金管一枝银。"
    ]
  },
  {
    "id": "adcfe4db02c5555fd0b7e01a713ccc55",
    "title": "竹溪寺",
    "authorName": "傅于天",
    "authorId": "adcfe4db02c5555fd1457b72d1457b72",
    "dynasty": "清",
    "content": [
      "两水回环绕曲溪，小南门外小桥西。",
      "群宾毕集疑金马，一佛忘机似木鸡。",
      "禅室香分炉篆起，琼瓯雪漾茗旗齐。",
      "归来好共黄生说，几个清蝉抱树啼。"
    ]
  },
  {
    "id": "adcfe4db02c5555febf0489268e71eea",
    "title": "呈吕二汝修",
    "authorName": "傅于天",
    "authorId": "adcfe4db02c5555fd1457b72d1457b72",
    "dynasty": "清",
    "content": [
      "迩来万念扫俱空，卧看烟云跌荡中。",
      "蕉叶有心唯卷雨，柳枝无力只随风。",
      "词成党锢分黄白，调写迎春砌绿红。",
      "每学闲鸥欲伸颈，愧惭小技类雕虫。"
    ]
  },
  {
    "id": "adcfe4db02c5555f13527d8679fb4ab0",
    "title": "初冬漫兴",
    "authorName": "傅于天",
    "authorId": "adcfe4db02c5555fd1457b72d1457b72",
    "dynasty": "清",
    "content": [
      "犬吠疏篱客到门，诗成脱稿又黄昏。",
      "花能解语迎人笑，风亦知书把卷翻。",
      "叶未经霜浓不淡，炉须下火冷才温。",
      "痴儿也晓闲思饮，报说床头酒一樽。"
    ]
  },
  {
    "id": "adcfe4db02c5555fb792d8522fda7ca1",
    "title": "叠辛巳1869夏日偕邱诰臣同子仙根并吕大汝玉汝修汝成林秋衡游竹溪寺用七十二峰羁客韵",
    "authorName": "傅于天",
    "authorId": "adcfe4db02c5555fd1457b72d1457b72",
    "dynasty": "清",
    "content": [
      "半世飘蓬笑此身，情深月夕与花辰。",
      "天心数点参禅奥，石上三生悟夙因。",
      "竹影撑云惊睡犬，鸟声啼柳醒行人。",
      "西廊一阵东风起，洒落荷珠泻白银。"
    ]
  },
  {
    "id": "adcfe4db02c5555f4a164e4e4e971fc7",
    "title": "法华寺",
    "authorName": "傅于天",
    "authorId": "adcfe4db02c5555fd1457b72d1457b72",
    "dynasty": "清",
    "content": [
      "吊古情深最可怜，重游胜地集群贤。",
      "现身莫问庄生事，蝴蝶依依似昔年。"
    ]
  },
  {
    "id": "adcfe4db02c5555fd8aa9c871311bd25",
    "title": "鸡冠花",
    "authorName": "傅于天",
    "authorId": "adcfe4db02c5555fd1457b72d1457b72",
    "dynasty": "清",
    "content": [
      "霜雪频经过岁华，芬芳浓艳胜诸花。",
      "娇红谁说无多子，似汝娇红子倍加。"
    ]
  },
  {
    "id": "adcfe4db02c5555f38ede02e1c58fd70",
    "title": "赠仙根",
    "authorName": "傅于天",
    "authorId": "adcfe4db02c5555fd1457b72d1457b72",
    "dynasty": "清",
    "content": [
      "寿母堂前列绮筵，何人一曲压群仙。",
      "个中信有华岩子，射出文光焕碧天。"
    ]
  },
  {
    "id": "adcfe4db02c5555f7587ccdebfdf381b",
    "title": "忆吕大汝玉",
    "authorName": "傅于天",
    "authorId": "adcfe4db02c5555fd1457b72d1457b72",
    "dynasty": "清",
    "content": [
      "春树暮云路几叉，其邻洽比若天涯。",
      "门前静听尨声吠，喜报君书又到家。"
    ]
  },
  {
    "id": "adcfe4db02c5555f37cc4fb2ab656cfd",
    "title": "筱云轩",
    "authorName": "傅于天",
    "authorId": "adcfe4db02c5555fd1457b72d1457b72",
    "dynasty": "清",
    "content": [
      "人言邺架染芸香，我到君家兴更长。",
      "不是野王经作室，何来典籍满山房。"
    ]
  },
  {
    "id": "adcfe4db02c5555fc5856c1301395459",
    "title": "留宋五采亭不住",
    "authorName": "傅于天",
    "authorId": "adcfe4db02c5555fd1457b72d1457b72",
    "dynasty": "清",
    "content": [
      "搜出银牌字几行，为儿祷祝注生娘。",
      "留君午饭匆匆去，那有闲心话草堂。"
    ]
  },
  {
    "id": "adcfe4db02c5555f28390cbf636d5fa1",
    "title": "肖岩草堂自咏",
    "authorName": "傅于天",
    "authorId": "adcfe4db02c5555fd1457b72d1457b72",
    "dynasty": "清",
    "content": [
      "青山孤隐士，耕读甲溪边。",
      "左右双腰水，东西两面田。",
      "松梅于眷属，诗酒是因缘。",
      "屋小堪容膝，墙低只及肩。",
      "桑麻为乐事，车马谢喧填。",
      "写字妻磨墨，烹茶弟汲泉。",
      "牛归红树外，瓜摘绿棚前。",
      "父子家人趣，无怀亦葛天。"
    ]
  },
  {
    "id": "adcfe4db02c5555f3daedb440d807281",
    "title": "摘汝修原韵酬和",
    "authorName": "傅于天",
    "authorId": "adcfe4db02c5555fd1457b72d1457b72",
    "dynasty": "清",
    "content": [
      "屈指年华换，春来忽赠诗。",
      "连宵惊夜雨，竟夕觅晴丝。",
      "寓目诗千卷，舒怀笔一枝。",
      "灵机畴拮抗，典奥溯源支。",
      "集读淮南子，楷摹晋献之。",
      "闻鸡思起舞，拔剑斫生悲。",
      "道谊堪砭世，农桑爱及时。",
      "人言皆不间，孝弟两无亏。",
      "屋绕撑天树，园栽向日葵。",
      "临歧才握别，异地又相思。",
      "岂是焦桐爨，偏蒙戴笛吹。",
      "前身明月似，心与古人期。"
    ]
  },
  {
    "id": "adcfe4db02c5555f135bd6fd4453eca2",
    "title": "纸鸢",
    "authorName": "傅于天",
    "authorId": "adcfe4db02c5555fd1457b72d1457b72",
    "dynasty": "清",
    "content": [
      "不有丝纶系，何施巧妙工。",
      "思量千尺线，专候一天风。",
      "短调催残碧，新腔和晚红。",
      "飞来城郭外，吹入画图中。",
      "凤管鸾笙□，鹏抟鹤舞同。",
      "是谁穿乙乙，相望转蒙蒙。",
      "天末宫商发，郊原笑语通。",
      "高飘真在握，顾盼也豪雄。"
    ]
  },
  {
    "id": "adcfe4db02c64183c7b4f890b9c243ac",
    "title": "舟中晓发",
    "authorName": "陆锡熊",
    "authorId": "adcfe4db02c64183ab2b41c605233523",
    "dynasty": "清",
    "content": [
      "片帆带月宿寒烟，半夜潮生旅梦边。",
      "斗柄压秋低插地，云根抱雨远遮天。",
      "才分曙色催兰桨，又杂鸡声听马鞭。",
      "同是悠悠潮海客，短篷孤枕尚高眠。"
    ]
  },
  {
    "id": "adcfe4db02c64183ebffee25081aeeba",
    "title": "读史",
    "authorName": "陆锡熊",
    "authorId": "adcfe4db02c64183ab2b41c605233523",
    "dynasty": "清",
    "content": [
      "百川齐注海东头，使者河堤借箸筹。",
      "岂有宣房沈白马，但闻蜀水斗苍牛。",
      "地通鼍窟千寻浪，天入龙门万里流。",
      "满眼藋蒿淮泗上，至今遗恨武安侯。"
    ]
  },
  {
    "id": "adcfe4db02c64183ebffee25cea8f08b",
    "title": "读史",
    "authorName": "陆锡熊",
    "authorId": "adcfe4db02c64183ab2b41c605233523",
    "dynasty": "清",
    "content": [
      "黑河杀气暗天长，荷戟新徵六郡良。",
      "万马夜窥边月白，七星寒拥阵云黄。",
      "尚书都护安西府，属国分符日逐王。",
      "今古只看秦塞险，贺兰千嶂接苍茫。"
    ]
  },
  {
    "id": "adcfe4db02c64183148da0251bd33646",
    "title": "忆远曲",
    "authorName": "陆锡熊",
    "authorId": "adcfe4db02c64183ab2b41c605233523",
    "dynasty": "清",
    "content": [
      "鲤鱼风起江涛恶，昨夜郎船何处泊。武昌遥望天上头，客梦况隔巴江秋。",
      "杜鹃不解催归去，处处征帆送津树。日落黄陵古庙烟，秋风那顾客衣穿。",
      "霜天手冷鹍弦歇，苦雁声中堕寒月。红颜寂寞宁自嗟，只念游子羁天涯，破屋孤镫枕如水，也应似妾空闺里。"
    ]
  },
  {
    "id": "adcfe4db02c64183ca70347c50ecb8d8",
    "title": "彭泽县",
    "authorName": "陆锡熊",
    "authorId": "adcfe4db02c64183ab2b41c605233523",
    "dynasty": "清",
    "content": [
      "大江会九派，惊涛浩无边。",
      "浔阳三舍余，五日劳洄沿。",
      "层崖出危堞，孤城枕江壖。",
      "茫茫辨洲树，稍稍开墟烟。",
      "即景感徂岁，望古怀昔贤。",
      "水势枞阳西，山光义熙前。",
      "我因一囊粟，乘此万里船。",
      "所求亮锱铢，忍受旁人怜。",
      "造物养不材，饮啄良有缘。",
      "但当咏时运，便可归园田。",
      "三复乞食诗，操瓢亦欣然。"
    ]
  },
  {
    "id": "adcfe4db02ce19cf27e5b6ee9b5430c0",
    "title": "寄东墅主人",
    "authorName": "钱家塈",
    "authorId": "adcfe4db02ce19cfd1457b72d1457b72",
    "dynasty": "清",
    "content": [
      "共是悲秋客，停云滞异乡。",
      "雁书来杳杳，花信去堂堂。",
      "小筑幽栖地，高斋爽气凉。",
      "何时重把酒，离绪诉偏长。"
    ]
  },
  {
    "id": "adcfe4db02ce19cf8e132e07a9d608d7",
    "title": "辛卯重阳游焦山次韵",
    "authorName": "钱家塈",
    "authorId": "adcfe4db02ce19cfd1457b72d1457b72",
    "dynasty": "清",
    "content": [
      "游山慕谢公，此愿矢自昔。",
      "荏苒阅三载，始著登临屐。",
      "秋爽最宜人，寥廓豁心迹。",
      "枯僧不谈禅，历历指古迹。",
      "山形变态多，丹厓间白石。",
      "仰视飞鸟翔，去天不盈尺。",
      "俯瞰大江流，洪涛迅潮汐。",
      "月明一线白，树黯双峰碧。",
      "胜游续登高，信宿穷幽僻。",
      "相约待重来，攀萝蹑仙宅。"
    ]
  },
  {
    "id": "adcfe4db02cf00936db63d1b600cb753",
    "title": "曹仁宪谨荣寿",
    "authorName": "李呈辉",
    "authorId": "adcfe4db02cf0093d1457b72d1457b72",
    "dynasty": "清",
    "content": [
      "天锡公纯嘏，气象著轩昂。",
      "年高德弥劭，海滨教化良。",
      "爱民询疾苦，敦俗劝农桑。",
      "顿起菁莪化，文运开一方。",
      "善政兼善教，遗爱诵甘棠。",
      "五载牛刀试，口碑载不忘。",
      "欣逢岳降日，愿进九霞觞。",
      "遐算南山拟，令名北斗望。",
      "昔有洛阳老，聚会耆英堂。",
      "今有我仁宪，姓氏并标扬。",
      "后先相济美，福禄寿而康。",
      "吾侪何以颂，俚言赋一章。"
    ]
  },
  {
    "id": "adcfe4db02dc02ca0fad955874fd27ce",
    "title": "宝剑篇别同年黄方舟中翰",
    "authorName": "李长郁",
    "authorId": "adcfe4db02dc02cad1457b72d1457b72",
    "dynasty": "清",
    "content": [
      "咄咄出匣风雷惊，曹子登坛劫齐盟。督亢图尽机不决，荆轲手中是顽铁。",
      "长桥老蛟何太馋，身沐腥血出吴潭。英雄成名仗一剑，千里取胜马如电，楼兰头血战袍溅。",
      "此剑矫健龙虬如，此宝忍将犬羊污，拂拭苔花且深图。",
      "智勇自甘落人后，五更古壁生铜吼。"
    ]
  },
  {
    "id": "adcfe4db02ddf72ffd4c907a84733f8f",
    "title": "送华亭之吴下",
    "authorName": "傅均",
    "authorId": "adcfe4db02ddf72fd1457b72d1457b72",
    "dynasty": "清",
    "content": [
      "西风送客雨连宵，江上孤舟正寂寥。",
      "曙色微分瓜步树，寒声秋拥海门潮。",
      "刀头乐府悲歌里，白首斑衣涕泪遥。",
      "越水吴山千万里，忆君东望几魂销。"
    ]
  },
  {
    "id": "adcfe4db02ddf72f11d594b961a6c94a",
    "title": "蛩声",
    "authorName": "傅均",
    "authorId": "adcfe4db02ddf72fd1457b72d1457b72",
    "dynasty": "清",
    "content": [
      "蛩声何切切，不断花深处。",
      "夜半寂无人，残月在高树。"
    ]
  },
  {
    "id": "adcfe4db02de736cec4b6adcd23c0d94",
    "title": "铁沙顾节妇诗",
    "authorName": "钟其昌",
    "authorId": "adcfe4db02de736cd1457b72d1457b72",
    "dynasty": "清",
    "content": [
      "瑶池古冰雪，不肯为松柏。",
      "化为怀清人，心肝色精白。",
      "波澜誓不兴，井水安澄碧。",
      "珠胎怀锦茵，罴望圆苫席。",
      "食贫志益坚，茹苦情弥适。",
      "乌养代夫终，熊丸为子积。",
      "俯仰一身担，料理无遗策。",
      "含饴幸弄孙，桑榆景何迫。",
      "劲节不可磨，视此山头石。"
    ]
  },
  {
    "id": "adcfe4db02e6cfc18c58203034585e3d",
    "title": "忆伯兄",
    "authorName": "甘运瀚",
    "authorId": "adcfe4db02e6cfc1d1457b72d1457b72",
    "dynasty": "清",
    "content": [
      "隙驹不肯驻，驶景感深情。",
      "两地俱岁暮，一心愁月明。",
      "相思及关塞，独立倚轩楹。",
      "有酒那堪把，芳樽徒自盈。"
    ]
  },
  {
    "id": "adcfe4db02e6cfc10b3b518258df4d16",
    "title": "山城",
    "authorName": "甘运瀚",
    "authorId": "adcfe4db02e6cfc1d1457b72d1457b72",
    "dynasty": "清",
    "content": [
      "萧瑟山城景，凭栏动客愁。",
      "湿云闲晚雨，落叶酿深秋。",
      "地僻吟情迥，寒多酒力柔。",
      "不堪摇落意，清夜独闻讴。"
    ]
  },
  {
    "id": "adcfe4db02e6cfc1f011631782fa020e",
    "title": "读伯氏长江万里集题后",
    "authorName": "甘运瀚",
    "authorId": "adcfe4db02e6cfc1d1457b72d1457b72",
    "dynasty": "清",
    "content": [
      "《禹贡》导江自岷山，西来一气苍莽间。荆门郢树瞬息至，直下万里东吴船。",
      "客程计日不辞远，两岸猿声枫柏晚。侧身西望一怀归，巫峡迢迢在天半。",
      "乘兴还为吴会吟，烟花三月愁春心。莫恋东南照初日，高歌西北云沈沈。"
    ]
  },
  {
    "id": "adcfe4db02f99a049f735752e496dd4e",
    "title": "守风大孤山怀谢让堂",
    "authorName": "彭淑",
    "authorId": "adcfe4db02f99a04d1457b72d1457b72",
    "dynasty": "清",
    "content": [
      "美人隔秋水，白日淡湖光。",
      "岸远蝉声细，天高雁影长。",
      "晴波卷霜雪，别浦入青苍。",
      "忆尔一尊酒，篷窗咏夕阳。"
    ]
  },
  {
    "id": "adcfe4db02f99a0466223664486d19ce",
    "title": "晚泊九江",
    "authorName": "彭淑",
    "authorId": "adcfe4db02f99a04d1457b72d1457b72",
    "dynasty": "清",
    "content": [
      "寒碧一江横，斜霞向晚晴。",
      "秋深元亮里，潮落灌婴城。",
      "暗浪摇镫影，回风带雁声。",
      "芦花湓浦岸，枨触去年情。"
    ]
  },
  {
    "id": "adcfe4db02f99a04f156b3b8fa94fdf4",
    "title": "傅靳溪山行",
    "authorName": "彭淑",
    "authorId": "adcfe4db02f99a04d1457b72d1457b72",
    "dynasty": "清",
    "content": [
      "信美山中采蕨薇，麦田惊起野鸡飞。",
      "东风似遣知春晚，乱洒桃花上客衣。"
    ]
  },
  {
    "id": "adcfe4db02f99a04fc07e95aecfd6937",
    "title": "黄州忆章门诸子",
    "authorName": "彭淑",
    "authorId": "adcfe4db02f99a04d1457b72d1457b72",
    "dynasty": "清",
    "content": [
      "大江春水拍天流，万顷波中一叶舟。",
      "南浦故人相忆否，斜风细雨过黄州。"
    ]
  },
  {
    "id": "adcfe4db02f99a04ff6396aa2bffb9f6",
    "title": "摸桩行",
    "authorName": "彭淑",
    "authorId": "adcfe4db02f99a04d1457b72d1457b72",
    "dynasty": "清",
    "content": [
      "夜半黑风吹怪雨，前驱豺狼后猛虎。",
      "鸺鹠啸群作人语，妖狐头戴髑髅舞。",
      "犬不吠，鸡不号，鬼伯叩门求其曹。",
      "以火来照挥霜刀，杀人如草无喧嚣。",
      "东邻杀尽西邻及，问客何来开门揖。",
      "千门万户排闼入，男妇骈头但柴立。",
      "尸骸撑拄如丘山，祝融入夥飞炎烟。",
      "以人为烛光灼天，群魔血牙饱腥膻。",
      "千牛炙，万石倾，上马扪腹腹彭亨。",
      "平原广广纵且横，不闻哭声闻笑声。",
      "摸桩摸桩在何处，千村万落条条路。",
      "白莲花死不回顾，摇旗打鼓前头去。"
    ]
  },
  {
    "id": "adcfe4db030626996a16e53170439f3b",
    "title": "送徐虹亭检讨南归",
    "authorName": "魏坤",
    "authorId": "adcfe4db03062699e4873aa92a27b814",
    "dynasty": "清",
    "content": [
      "曾访鸥波叟，为余画水村。",
      "平田青接岸，深柳绿当门。",
      "百里程非远，三高迹好论。",
      "迟君同听雨，浊酒一开尊。"
    ]
  },
  {
    "id": "adcfe4db03062699c360469ec30363f2",
    "title": "慈仁寺有鬻孤雁者万季野购蓄于庭作羁雁诗邀予同赋",
    "authorName": "魏坤",
    "authorId": "adcfe4db03062699e4873aa92a27b814",
    "dynasty": "清",
    "content": [
      "不趁凉云结阵飞，羁孤似尔欲何依。",
      "弥天矰缴虽知避，满地江湖却暂违。",
      "空守殊乡惊岁晚，难招旧侣待春归。",
      "临风无限回翔意，独立间庭对落晖。"
    ]
  },
  {
    "id": "adcfe4db0306269988f9b0abaed6b48e",
    "title": "送王阮亭宫詹祭告南海",
    "authorName": "魏坤",
    "authorId": "adcfe4db03062699e4873aa92a27b814",
    "dynasty": "清",
    "content": [
      "海花十丈红棉高，珊瑚倒影翻银涛。",
      "空蒙不辨万里色，长鱼人立风颾颾。",
      "黄木湾头祠最古，东西二庙结构牢。",
      "圣世禋宗光祀典，海若欣挟群龙翱。",
      "缅维祝融冠溟渤，礼荐币璧羞溪毛。",
      "特遣名臣自鹤禁，一路负矢开旌旄。",
      "寒梅却当大瘐发，冷香簌簌吹征袍。",
      "柁楼晓对岭猿饮，驿鼓暮应潮鸡号。",
      "斋庐渐近扶胥口，夙戒执事虔牲醪。",
      "奉册陈词答清晏，间以高管张琅璈。",
      "百灵秘怪恍毕出，图写疑秃龙眠毫。",
      "须臾蜃楼堕海底，四顾鲸鳄都潜逃。",
      "先生此行功洵伟，非比金碧求王褒。",
      "笔摇青羊砚翡翠，光焰可夺昌黎豪。",
      "侧闻岭表足奇士，经岁述作栖蓬蒿。",
      "星车往招堪并载，忍使宝玉名士韬。",
      "归来藉以报天子，岂拾摇草空盘敖。"
    ]
  },
  {
    "id": "adcfe4db03062699ac418dd4a04c3dd2",
    "title": "练湖题海公禅房",
    "authorName": "魏坤",
    "authorId": "adcfe4db03062699e4873aa92a27b814",
    "dynasty": "清",
    "content": [
      "轻舟泛澄湖，一篙春水绿。",
      "幽篁映碧流，寒影净于沐。",
      "中有湖上亭，旁辟数椽屋。",
      "海公喜我来，扫径命僮仆。",
      "煮茗燃松花，轻烟袅寒谷。",
      "引人愈入胜，幽径缭而曲。",
      "遗徽幸勿坠，胜地余清馥。",
      "往迹企前贤，轩亭新卜筑。",
      "湖山足清旷，远扑尘万斛。",
      "我欲留茅庵，岩峦逞遐瞩。",
      "晨窗千卷书，夕渚一竿竹。",
      "于焉卜允臧，即此寄幽躅。"
    ]
  },
  {
    "id": "adcfe4db030626992df510cf624c4569",
    "title": "登黄鹤楼",
    "authorName": "魏坤",
    "authorId": "adcfe4db03062699e4873aa92a27b814",
    "dynasty": "清",
    "content": [
      "江声已吞大别口，束之不住复东走。",
      "万顷怒涛天风号，沙岸日斜鼍欲吼。",
      "一叶剪过烟波湾，登楼凭遍十二栏。",
      "忽飞凉雨溅衣湿，白浪高于黄鹄山。",
      "山川满眼来萧索，吟鬓低垂且孤酌。",
      "青莲毕竟非仙才，崔颢题诗不敢作。",
      "醉拟横将铁笛吹，归向仙人借黄鹤。"
    ]
  },
  {
    "id": "adcfe4db03062699a2d69920beeff333",
    "title": "即事",
    "authorName": "魏坤",
    "authorId": "adcfe4db03062699e4873aa92a27b814",
    "dynasty": "清",
    "content": [
      "薖轴寄间踪，岩峦快凭眺。",
      "素性厌嚣尘，林泉若相召。",
      "每作蹇驴游，或为秋水钓。",
      "逸趣自悠然，情随意所到。",
      "溪云与山色，俱足供诗料。",
      "吟罢暮天高，松风吹万窍。"
    ]
  },
  {
    "id": "adcfe4db03062699a2d69920f8f23d56",
    "title": "即事",
    "authorName": "魏坤",
    "authorId": "adcfe4db03062699e4873aa92a27b814",
    "dynasty": "清",
    "content": [
      "夜深犹不寐，独自挹清景。",
      "素月升东林，万籁此俱静。",
      "群动已尽息，露滴鹤孤警。",
      "山麓闻幽香，蹑足上梅岭。",
      "蹜蹜如有循，愁踏横斜影。",
      "此意人不知，此景吾自领。"
    ]
  },
  {
    "id": "adcfe4db030fd1fad721cff5c53bfb7c",
    "title": "秋日村居杂诗",
    "authorName": "朱曾敬",
    "authorId": "adcfe4db030fd1fad1457b72d1457b72",
    "dynasty": "清",
    "content": [
      "幽栖屏迹小村中，风景依稀柳市同。",
      "蔬圃秋声瓜架雨，草桥野色藕池风。",
      "喧阗腰鼓迎田祖，酩酊肩衣散社翁。",
      "最爱山前霜信早，千林柿叶一分红。"
    ]
  },
  {
    "id": "adcfe4db030fd1fa2b28c77cee7b4933",
    "title": "秋阴",
    "authorName": "朱曾敬",
    "authorId": "adcfe4db030fd1fad1457b72d1457b72",
    "dynasty": "清",
    "content": [
      "凄迷暝色淡斜曛，飒飒西风送雁群。",
      "础润连朝知酿雨，松寒终日自栖云。",
      "天围远岫浑难辨，水接平烟竟不分。",
      "书箧无端生白蠹，临窗点检艺香芸。"
    ]
  },
  {
    "id": "adcfe4db031a59dfe92b2ec4947af64e",
    "title": "牛头山留别",
    "authorName": "宋思仁",
    "authorId": "adcfe4db031a59dfd1457b72d1457b72",
    "dynasty": "清",
    "content": [
      "凄风桔柏咽江流，月照牛头万古秋。",
      "杜宇亦知千载恨，声声泣血过危楼。"
    ]
  },
  {
    "id": "adcfe4db031a59dfe92b2ec45d65a31e",
    "title": "牛头山留别",
    "authorName": "宋思仁",
    "authorId": "adcfe4db031a59dfd1457b72d1457b72",
    "dynasty": "清",
    "content": [
      "百年身世欲何之，转瞬光阴那肯迟。",
      "忠孝与君当共勉，敬侯有墓路人知。"
    ]
  },
  {
    "id": "adcfe4db031a59dfe92b2ec46350bded",
    "title": "牛头山留别",
    "authorName": "宋思仁",
    "authorId": "adcfe4db031a59dfd1457b72d1457b72",
    "dynasty": "清",
    "content": [
      "山色苍苍草色黄，多君饯我别离觞。",
      "可怜今夜平分月，回首云山即渺茫。"
    ]
  },
  {
    "id": "adcfe4db031a59dfa0f6934fe31c070b",
    "title": "乾隆己酉八月登日观峰看日出",
    "authorName": "宋思仁",
    "authorId": "adcfe4db031a59dfd1457b72d1457b72",
    "dynasty": "清",
    "content": [
      "梦断天鸡喔，起看旭日升。",
      "遥闻青海沸，瞥见彩云腾。",
      "烂锦飞千丈，金波涌万棱。",
      "扶桑真有望，放眼快先登。"
    ]
  },
  {
    "id": "adcfe4db032821df842531056ef51a79",
    "title": "荷兰使舶歌",
    "authorName": "高兆",
    "authorId": "adcfe4db032821dfd1457b72d1457b72",
    "dynasty": "清",
    "content": [
      "乙巳冬十月，铃阁日清秘。抚军坐筹边，颇及荷兰事。",
      "幕下盛才贤，共请窥其使。连骑出城隅，江声来漰濞。",
      "横流蔽大舶，望之若山坠。千重列楼橹，五色飘幡帜。",
      "飞庐环木偶，层槛含火器。画革既弥缝，丹漆还涂塈。",
      "叩舷同坚城，连锁足驰骑。伫立望崇高，真非东南利。",
      "某也亦宾客，缒藤许登跂。番儿候雀室，探首如鬼魅。",
      "摄衣升及半，火攻炫长技。烟雾横腰合，雷电交足至。",
      "译使前致词，此其事大义。其上容千人，方车矧并辔。",
      "其人各垂手，周行若沉思。中央匮指南，枢纽浮天地。",
      "铁轴夹其间，凌云百丈植。七帆恒并张，八风无定吹。",
      "沓施如网罗，坐卧引猿臂。下观空洞底，委积于焉寄。",
      "悬釜炽饮食，戴土滋种莳。但可叹博厚，安能测远邃。",
      "舶师亦国臣，逢迎慰临莅。坐我卧榻旁，氍毹足明媚。",
      "雕棂障玻璃。悬桁垂卣觯。发笥云葡萄，洗盏注翡翠。",
      "高泻成贯珠，传饮劝沾醉。银盘荐瓜蔬，风味颇浸渍。",
      "岂欲倾其酿，因之穷审视。明明簪笔边，半卷有文字。",
      "绘事江海迹，水道可太备。岛屿分微茫，山川入详委。",
      "观图见包藏，宁惟一骄恣。上马大桥头，目送增忧喘。",
      "呜呼通王贡，讵可忘觊伺。周防勿逡巡，公其戒将吏。",
      "扬去势已形，礼义不足饵。"
    ]
  },
  {
    "id": "adcfe4db03348d5fdb6236f4b70879c6",
    "title": "送九兄羹湖之蓼",
    "authorName": "姚文鳌",
    "authorId": "adcfe4db03348d5fd1457b72d1457b72",
    "dynasty": "清",
    "content": [
      "干戈满目未休兵，负笈劳劳独远行。",
      "驿路草深官柳细，板桥露白客装轻。",
      "已怜鸿雁三秋别，莫动鲈鱼千里情。",
      "君到蓼城应念我，屋梁有梦月华明。"
    ]
  },
  {
    "id": "adcfe4db0337732541b5371bd32b530d",
    "title": "俭堂饷水西庄红菱走笔奉谢",
    "authorName": "张凤孙",
    "authorId": "adcfe4db03377325d1457b72d1457b72",
    "dynasty": "清",
    "content": [
      "江南六月看采菱，荷衣雪腕轻桡凭。",
      "锦帆泾里掉烟入，满身风露寒凌兢。",
      "曼歌一声蟾魄上，紫茎绿叶牵朱绳。",
      "十年书剑去乡国，鸳凫旧梦空飞腾。",
      "直沽旅食又长夏，消渴不耐炎熇蒸。",
      "水西主人辱存问，侧生五十筠篮承。",
      "清香扑人光照眼，奚奴触手愁霜棱。",
      "鹤留仙顶鹦爪细，一弯茜影湘波凌。",
      "玫瑰轻擘水仙佩，玉肤映彻冰壶冰。",
      "吴侬得此乃狂喜，传笺遍集诸宾朋。",
      "古瓷擎出佐清宴，凉飙净扫窥盘蝇。",
      "沧洲法酿泻百斛，灵池故实还同徵。",
      "都忘踪迹滞燕土，但觉尘翳消胸膺。",
      "哀梨缥李世艳称，庶浆樱实琼筵登。",
      "独遗此品在烟水，邈如钓濑逃严陵。",
      "天涯相赏有知己，不辞千里扁舟乘。",
      "孤根近托藉香榭，白蘋掩映溪流澄。",
      "芳鲜只供骚客嗜，声价岂要皇都增。",
      "尊前一笑宛旧识，领略风味当年曾。",
      "愿携巾拂坐风槛，娇红婉翠围千层。",
      "吴歈渺绵吴语软，卜夜更命张华灯。",
      "酒酣泼墨进吴谚，春蚓十丈书枯藤。"
    ]
  },
  {
    "id": "adcfe4db033773250974c01870999fc9",
    "title": "永定河纪事",
    "authorName": "张凤孙",
    "authorId": "adcfe4db03377325d1457b72d1457b72",
    "dynasty": "清",
    "content": [
      "桑干水方枯，劣于一衣带。",
      "奔腾伏秋交，淼若江河大。",
      "土疏既善崩，沙重复难汰。",
      "俯仰百岁中，经涂几茫昧。",
      "庙虑日夕纡，询谋集冠盖。",
      "往因横决势，顺导堤防外。",
      "南村治网罟，北垡载锄耒。",
      "水土无全功，居人半利害。",
      "安流近三稔，适与时运会。",
      "慎初保厥终，庶几神永赉。"
    ]
  },
  {
    "id": "adcfe4db033773250974c018b1b80cf3",
    "title": "永定河纪事",
    "authorName": "张凤孙",
    "authorId": "adcfe4db03377325d1457b72d1457b72",
    "dynasty": "清",
    "content": [
      "河伯偶失驭，威灵窃长鲸。",
      "掀泥作波浪，所过沟塍平。",
      "方舟或乘屋，木末有聚萍。",
      "嗟哉荡析人，扶老提孩婴。",
      "片席挂堤柳，巢居苟支撑。",
      "遮道敢前诉，顾畏吏怒瞠。",
      "弃地昔有令，谓无与水争。",
      "下愚性不移，自与祸患并。",
      "茫茫九州土，那无尺寸耕。",
      "河壖垦污莱，岁恋官租轻。",
      "顿忘为鱼虑，九死幸一生。",
      "愿今服驱遣，勿待二麦成。"
    ]
  },
  {
    "id": "adcfe4db033773250974c0188eefef57",
    "title": "永定河纪事",
    "authorName": "张凤孙",
    "authorId": "adcfe4db03377325d1457b72d1457b72",
    "dynasty": "清",
    "content": [
      "泉水已出山，宁复论清浊。",
      "生为浑河官，遑问泥涂辱。",
      "荒廨八九楹，中宵忽颠覆。",
      "妇孺出仓皇，陂田立如鹄。",
      "官作有严程，胡能顾骨肉。",
      "平时缓绸缪，临事苦督促。",
      "畚锸敢后期，薪刍奈弗属。",
      "弗属苇代之，急以竟此局。",
      "天意未可知，波涛日洄澓。",
      "慷慨慕前贤，危堤不转足。",
      "千金未易偿，一死犹可赎。",
      "功名蜗角微，宁忍付蛮触。"
    ]
  },
  {
    "id": "adcfe4db033b73d137fa4b657087ca1a",
    "title": "秋尽",
    "authorName": "文化远",
    "authorId": "adcfe4db033b73d1d1457b72d1457b72",
    "dynasty": "清",
    "content": [
      "积雨重阳后，萧然客郡城。",
      "归鸦争独树，牧马恋边营。",
      "山水仍南服，风光似北平。",
      "近冬先畏冷，始信布衣轻。"
    ]
  },
  {
    "id": "adcfe4db033b73d1daed9b2ac0415805",
    "title": "送张寅揆还蒙化",
    "authorName": "文化远",
    "authorId": "adcfe4db033b73d1d1457b72d1457b72",
    "dynasty": "清",
    "content": [
      "文字烟萝结习深，暂归应尔费招寻。",
      "两年猿鹤山中梦，一曲《骊驹》客里心。",
      "旧折桂枝香尚在，新餐苜蓿病交侵。",
      "调高自有钟期赏，珍重朱弦太古琴。"
    ]
  },
  {
    "id": "adcfe4db035994f1c8006acd196d3e18",
    "title": "白云洞",
    "authorName": "李尝之",
    "authorId": "adcfe4db035994f1d1457b72d1457b72",
    "dynasty": "清",
    "content": [
      "古洞悬岩上，烟萝十里阴。",
      "迷云无鸟度，绝壑有龙吟。",
      "津阻南阳问，台经许令寻。",
      "此中亲旧绝，书信久浮沉。"
    ]
  },
  {
    "id": "adcfe4db035a6b70d1e57530a973ad9f",
    "title": "以瞻园月下作",
    "authorName": "托庸",
    "authorId": "adcfe4db035a6b70d1457b724abe17a1",
    "dynasty": "清",
    "content": [
      "不堪一片月，仍傍晚花明。",
      "当此初秋夜，偏多吊古情。",
      "钟山余夜烧，铁瓮走江声。",
      "扪首见霜雪，皇然老大惊。"
    ]
  },
  {
    "id": "adcfe4db035a6b70fe10a3314535d360",
    "title": "忆山庄旧居",
    "authorName": "托庸",
    "authorId": "adcfe4db035a6b70d1457b724abe17a1",
    "dynasty": "清",
    "content": [
      "一径深林古岸斜，疏离曲院足烟霞。",
      "竹根箨解黄冈笋，云液香烹顾渚茶。",
      "绕砌清泉流石髓，隔帘寒月照梅花。",
      "何时了却风尘事，短杖归闲野老家。"
    ]
  },
  {
    "id": "adcfe4db0368cf28e2bfef51076331b6",
    "title": "柬胡玉如",
    "authorName": "萧中素",
    "authorId": "adcfe4db0368cf28d1457b72d1457b72",
    "dynasty": "清",
    "content": [
      "十年招隐士，杖策走荒芜。",
      "我癖将无偶，君来始不孤。",
      "於陵还织屦，南郭耻吹竽。",
      "莫为浮名误，低眉向畏途。"
    ]
  },
  {
    "id": "adcfe4db0368cf2888c2f054df9b9d02",
    "title": "题徐湘波俨然屋",
    "authorName": "萧中素",
    "authorId": "adcfe4db0368cf28d1457b72d1457b72",
    "dynasty": "清",
    "content": [
      "杜曲桑麻旧隐沦，草堂深掩落花津。",
      "平桥古树浮村午，宿雨荒烟故国春。",
      "一榻久县频岁月，十年高蹈隔风尘。",
      "吾侪拟泛仙源棹，携手殷勤说避秦。"
    ]
  },
  {
    "id": "adcfe4db0368cf28bdb331a17a5e2c32",
    "title": "己酉除夕",
    "authorName": "萧中素",
    "authorId": "adcfe4db0368cf28d1457b72d1457b72",
    "dynasty": "清",
    "content": [
      "寒烟漠漠雨蒙蒙，万井千村暮霭中。",
      "尽道岁除残历改，因嗟身老壮图空。",
      "辛盘佐酒犹存古，草阁题诗不送穷。",
      "回忆共游频屈指，白头能有几人同。"
    ]
  },
  {
    "id": "adcfe4db0368cf287e14d0b204d85f0f",
    "title": "秋居杂兴其二",
    "authorName": "萧中素",
    "authorId": "adcfe4db0368cf28d1457b72d1457b72",
    "dynasty": "清",
    "content": [
      "千门柳色近萧条，白下楼台矗绛霄。",
      "江口舳舻连铁瓮，月中弦管乱铜刁。",
      "高牙大纛将军幕，碧草黄云帝子朝。",
      "欲向雨花参半偈，片帆无计渡金焦。"
    ]
  },
  {
    "id": "adcfe4db0368cf280a1f35366c2d3c88",
    "title": "述怀寄佘峰董得仲先生",
    "authorName": "萧中素",
    "authorId": "adcfe4db0368cf28d1457b72d1457b72",
    "dynasty": "清",
    "content": [
      "南村有遗叟，寂寞居河滨。",
      "一褐常见肘，数椽聊寄身。",
      "所志在不苟，食力其苦辛。",
      "闲来把直钓，终日无纤鳞。",
      "晴霞映眉宇，野水光粼粼。",
      "坐久发清啸，怡然全我真。",
      "古树落高荫，远水怀故人。",
      "于此颇有得，毋谓於陵贫。"
    ]
  },
  {
    "id": "adcfe4db0368cf2804d6edd43c390049",
    "title": "秋居杂兴其一",
    "authorName": "萧中素",
    "authorId": "adcfe4db0368cf28d1457b72d1457b72",
    "dynasty": "清",
    "content": [
      "云树依然渤海东，短墙蓬尸怯秋风。",
      "波涛乱涌旌旗合，禾黍荒凉第宅空。",
      "曲径晚香存野菊，长天寒影见征鸿。",
      "郊原独步新愁满，一杖低回夕照中。"
    ]
  },
  {
    "id": "adcfe4db036d0fd59012188febaf7261",
    "title": "吴山寓楼迟吴渔门不至",
    "authorName": "冒春荣",
    "authorId": "adcfe4db036d0fd5d1457b72d1457b72",
    "dynasty": "清",
    "content": [
      "只有吴公子，频来慰客愁。",
      "空山悲落日，积雨卧清秋。",
      "贫贱余青眼，艰难到白头。",
      "孤怀无可寄，为尔一凭楼。"
    ]
  },
  {
    "id": "adcfe4db036d0fd58f39826eb285e941",
    "title": "送客之淮阴兼讯长沙朱兰田客况",
    "authorName": "冒春荣",
    "authorId": "adcfe4db036d0fd5d1457b72d1457b72",
    "dynasty": "清",
    "content": [
      "秋老淮阴去，悲哉行路心。",
      "寒沙枫叶早，孤艇荻花深。",
      "有客羁萧寺，烦君问好音。",
      "不归复何事，徒使梦中寻。"
    ]
  },
  {
    "id": "adcfe4db036ff09da65905b37b0b6917",
    "title": "秋日湖上",
    "authorName": "刘文炜",
    "authorId": "adcfe4db036ff09dd1457b72d1457b72",
    "dynasty": "清",
    "content": [
      "莼丝牵碧满湖浮，漠漠寒烟望里收。",
      "十里枯荷双鹭雨，两堤衰柳一蝉秋。",
      "白云钟断僧归寺，黄叶诗成客倚楼。",
      "犹有留人余兴在，数声短笛起渔舟。"
    ]
  },
  {
    "id": "adcfe4db036ff09dc75b48fa4ff0e1f2",
    "title": "山楼除夕",
    "authorName": "刘文炜",
    "authorId": "adcfe4db036ff09dd1457b72d1457b72",
    "dynasty": "清",
    "content": [
      "一身秋蝶抱寒花，卅载时光赴壑蛇。",
      "樽酒镫前都是客，溪山梦里暂还家。",
      "滴残午漏阑年雨，迎得春风半夜花。",
      "寂寂拥衾无稳睡，静听窗外噪林鸦。"
    ]
  },
  {
    "id": "adcfe4db0372e471312c9aeb51bd9b6c",
    "title": "渡台湾",
    "authorName": "吴廷华",
    "authorId": "adcfe4db0372e4716a81681ad8d31bd7",
    "dynasty": "清",
    "content": [
      "君问台湾路，沧溟地欲浮。",
      "十更约千里，八宇只孤舟。",
      "旁瞷金门岛，横冲黑水沟。",
      "相传旧疆域，隋号小琉球。"
    ]
  },
  {
    "id": "adcfe4db0372e471312c9aebedbd824d",
    "title": "渡台湾",
    "authorName": "吴廷华",
    "authorId": "adcfe4db0372e4716a81681ad8d31bd7",
    "dynasty": "清",
    "content": [
      "出海知前路，指南还向东。",
      "真乘万里浪，怕趁十分风。",
      "鸟雀渺无影，鱼龙自有宫。",
      "年来颂清宴，飞渡见神功。"
    ]
  },
  {
    "id": "adcfe4db0372e471e908056d0c0ce774",
    "title": "社寮杂诗",
    "authorName": "吴廷华",
    "authorId": "adcfe4db0372e4716a81681ad8d31bd7",
    "dynasty": "清",
    "content": [
      "五十年来渤海滨，生番渐作熟番人。",
      "裸形跣足鬅鬙发，传是童男童女身。"
    ]
  },
  {
    "id": "adcfe4db0372e471e908056db22e64ff",
    "title": "社寮杂诗",
    "authorName": "吴廷华",
    "authorId": "adcfe4db0372e4716a81681ad8d31bd7",
    "dynasty": "清",
    "content": [
      "陇人短发剪来多，不用高盘髻一緺。",
      "海上原邻东印度，居然退院老头陀。"
    ]
  },
  {
    "id": "adcfe4db0372e471e908056d156fae28",
    "title": "社寮杂诗",
    "authorName": "吴廷华",
    "authorId": "adcfe4db0372e4716a81681ad8d31bd7",
    "dynasty": "清",
    "content": [
      "珥珰渐贯耳轮宽，肩际垂垂两肉环。",
      "待得周环容径尺，便夸气概向人寰。"
    ]
  },
  {
    "id": "adcfe4db0372e471e908056df1558ddd",
    "title": "社寮杂诗",
    "authorName": "吴廷华",
    "authorId": "adcfe4db0372e4716a81681ad8d31bd7",
    "dynasty": "清",
    "content": [
      "搜罗采色次浮夸，点缀都凭草木华。",
      "天为痴顽偏爱护，一年无日不开花。"
    ]
  },
  {
    "id": "adcfe4db0372e471e908056dabbca308",
    "title": "社寮杂诗",
    "authorName": "吴廷华",
    "authorId": "adcfe4db0372e4716a81681ad8d31bd7",
    "dynasty": "清",
    "content": [
      "幅布聊遮尺寸肤，凌寒原未见号呼。",
      "如何榾柮煨偏惯，相对南薰尚拥炉。"
    ]
  },
  {
    "id": "adcfe4db0372e471e908056db2185b0d",
    "title": "社寮杂诗",
    "authorName": "吴廷华",
    "authorId": "adcfe4db0372e4716a81681ad8d31bd7",
    "dynasty": "清",
    "content": [
      "如飞步履敢从容，鲤跃猱升去绝踪。",
      "笑数平生轻捷处，超腾九十九尖峰。"
    ]
  },
  {
    "id": "adcfe4db0372e471e908056d7a98355d",
    "title": "社寮杂诗",
    "authorName": "吴廷华",
    "authorId": "adcfe4db0372e4716a81681ad8d31bd7",
    "dynasty": "清",
    "content": [
      "刻期插羽走猫邻，雨夜风晨往返频。",
      "一道官文书到处，沿途响彻卓机轮。"
    ]
  },
  {
    "id": "adcfe4db0372e471e908056dd0c068c3",
    "title": "社寮杂诗",
    "authorName": "吴廷华",
    "authorId": "adcfe4db0372e4716a81681ad8d31bd7",
    "dynasty": "清",
    "content": [
      "春郊漠漠水汤汤，莫问当时射鹿场。",
      "牵得骏厖朝出草，先开火路内山旁。"
    ]
  },
  {
    "id": "adcfe4db0372e471e908056d129c01d5",
    "title": "社寮杂诗",
    "authorName": "吴廷华",
    "authorId": "adcfe4db0372e4716a81681ad8d31bd7",
    "dynasty": "清",
    "content": [
      "倒单生咬各纷拿，鲜炙馀烹腊作豝。",
      "功令只今禁承饷，省教计腿付头家。"
    ]
  },
  {
    "id": "adcfe4db0372e471e908056de124278f",
    "title": "社寮杂诗",
    "authorName": "吴廷华",
    "authorId": "adcfe4db0372e4716a81681ad8d31bd7",
    "dynasty": "清",
    "content": [
      "才过谷雨觅猫螺，嫩绿旗枪映翠萝。",
      "独惜未经娴茗战，春风辜负采茶歌。"
    ]
  },
  {
    "id": "adcfe4db0372e471e908056d802d481e",
    "title": "社寮杂诗",
    "authorName": "吴廷华",
    "authorId": "adcfe4db0372e4716a81681ad8d31bd7",
    "dynasty": "清",
    "content": [
      "早起樵苏邃谷东，佳材一概付薪翁。",
      "知音怕惹中郎赏，不剩荒厨焦尾桐。"
    ]
  },
  {
    "id": "adcfe4db0372e471e908056d94092569",
    "title": "社寮杂诗",
    "authorName": "吴廷华",
    "authorId": "adcfe4db0372e4716a81681ad8d31bd7",
    "dynasty": "清",
    "content": [
      "霞篮漆笼满蜗庐，家计休嫌长物无。",
      "还似老僧新驻锡，累累东壁大葫芦。"
    ]
  },
  {
    "id": "adcfe4db0372e471e908056d90ec4602",
    "title": "社寮杂诗",
    "authorName": "吴廷华",
    "authorId": "adcfe4db0372e4716a81681ad8d31bd7",
    "dynasty": "清",
    "content": [
      "嘉礼初成笑语阗，车蚝鹿脯满长筵。",
      "原知有赚期生女，果是新增打喇连。"
    ]
  },
  {
    "id": "adcfe4db0372e471e908056d8291bf83",
    "title": "社寮杂诗",
    "authorName": "吴廷华",
    "authorId": "adcfe4db0372e4716a81681ad8d31bd7",
    "dynasty": "清",
    "content": [
      "绣褓文衣制未便，生儿随母浴清泉。",
      "十年新学唐人俗，五色丝穿长命钱。"
    ]
  },
  {
    "id": "adcfe4db0372e471e908056d9f4e4e2b",
    "title": "社寮杂诗",
    "authorName": "吴廷华",
    "authorId": "adcfe4db0372e4716a81681ad8d31bd7",
    "dynasty": "清",
    "content": [
      "琴瑟更张意已乖，萧郎歧路为谁排。",
      "回头断齿追欢日，尚剩亲磨鹿角钗。"
    ]
  },
  {
    "id": "adcfe4db0372e471e908056d834083f5",
    "title": "社寮杂诗",
    "authorName": "吴廷华",
    "authorId": "adcfe4db0372e4716a81681ad8d31bd7",
    "dynasty": "清",
    "content": [
      "底六朝来待客忙，抱瓜献韭总寻常。",
      "殷勤含米供新酿，一盏盈盈白玉浆。"
    ]
  },
  {
    "id": "adcfe4db0372e471e908056d2d4aaff2",
    "title": "社寮杂诗",
    "authorName": "吴廷华",
    "authorId": "adcfe4db0372e4716a81681ad8d31bd7",
    "dynasty": "清",
    "content": [
      "抟饭何须匕箸尝，茹毛饮血俗相当。",
      "从来不设烹鱼釜，带甲生咀鲜蛎黄。"
    ]
  },
  {
    "id": "adcfe4db0372e471e908056d89aff513",
    "title": "社寮杂诗",
    "authorName": "吴廷华",
    "authorId": "adcfe4db0372e4716a81681ad8d31bd7",
    "dynasty": "清",
    "content": [
      "出浴前溪笑解襟，落潮水浅上潮深。",
      "临流洗得沉疴去，大药曾投观世音。"
    ]
  },
  {
    "id": "adcfe4db0372e471e908056d3379b5e1",
    "title": "社寮杂诗",
    "authorName": "吴廷华",
    "authorId": "adcfe4db0372e4716a81681ad8d31bd7",
    "dynasty": "清",
    "content": [
      "墘窦门边淡水隈，溪流如箭浪如雷。",
      "魁藤一线风摇曳，飞渡何须蟒甲来。"
    ]
  },
  {
    "id": "adcfe4db0372e471e908056dc9021d06",
    "title": "社寮杂诗",
    "authorName": "吴廷华",
    "authorId": "adcfe4db0372e4716a81681ad8d31bd7",
    "dynasty": "清",
    "content": [
      "金饰脂涂旧髑髅，争相雄长在操矛。",
      "而今渐晓秋曹法，不挂人头挂兽头。"
    ]
  },
  {
    "id": "adcfe4db0372e4710fc6ad16bb5275cf",
    "title": "社寮杂诗二十首外五首",
    "authorName": "吴廷华",
    "authorId": "adcfe4db0372e4716a81681ad8d31bd7",
    "dynasty": "清",
    "content": [
      "十万官粮三百囷，慎防侵耗及红陈。",
      "岛民倘隶司徒职，合署仓人及廪人。"
    ]
  },
  {
    "id": "adcfe4db0372e4710fc6ad163f902f94",
    "title": "社寮杂诗二十首外五首",
    "authorName": "吴廷华",
    "authorId": "adcfe4db0372e4716a81681ad8d31bd7",
    "dynasty": "清",
    "content": [
      "临流架竹作浮田，犁雨锄云事事便。",
      "万顷沧溟倘移试，蜃楼藏尽□农年。"
    ]
  },
  {
    "id": "adcfe4db0372e4710fc6ad16193e1c82",
    "title": "社寮杂诗二十首外五首",
    "authorName": "吴廷华",
    "authorId": "adcfe4db0372e4716a81681ad8d31bd7",
    "dynasty": "清",
    "content": [
      "秦赘何从问肯堂，闺中瓜瓞蔓偏长。",
      "诸姑伯姊家人聚，不见男行见女行。"
    ]
  },
  {
    "id": "adcfe4db0372e4710fc6ad167de0f0d1",
    "title": "社寮杂诗二十首外五首",
    "authorName": "吴廷华",
    "authorId": "adcfe4db0372e4716a81681ad8d31bd7",
    "dynasty": "清",
    "content": [
      "一拳浮屿涌青苍，砥柱中流廿里长。",
      "添个琼楼并玉宇，蓬莱端在水中央。"
    ]
  },
  {
    "id": "adcfe4db0372e4710fc6ad1624826e7a",
    "title": "社寮杂诗二十首外五首",
    "authorName": "吴廷华",
    "authorId": "adcfe4db0372e4716a81681ad8d31bd7",
    "dynasty": "清",
    "content": [
      "军声到处疾如雷，石峡重重一旦开。",
      "铁骑横通三港路，将军真个自天来。"
    ]
  },
  {
    "id": "adcfe4db038c71039c3b9adfe77665ac",
    "title": "哭高伯平先生用文公挽籍溪胡先生韵",
    "authorName": "朱之榛",
    "authorId": "adcfe4db038c7103201d72880609154f",
    "dynasty": "清",
    "content": [
      "忆坐春风里，匆匆二十年。",
      "诗文余子事，道德几人全。",
      "调籍依韩韵，传薪重许篇。",
      "少时经患难，两鬓早苍然。"
    ]
  },
  {
    "id": "adcfe4db038c71039c3b9adf7108ed6f",
    "title": "哭高伯平先生用文公挽籍溪胡先生韵",
    "authorName": "朱之榛",
    "authorId": "adcfe4db038c7103201d72880609154f",
    "dynasty": "清",
    "content": [
      "先生和接物，妪煦到人深。",
      "座下探经义，帷空渺笛音。",
      "风云何变色，桃李为谁阴。",
      "不意西州泪，伤心已满襟。"
    ]
  },
  {
    "id": "adcfe4db038cdf23f72a8b3e7de15443",
    "title": "晓起园中",
    "authorName": "阎学海",
    "authorId": "adcfe4db038cdf23d1457b72d1457b72",
    "dynasty": "清",
    "content": [
      "夜雨过山家，晖晖下日华。",
      "露葵团宿蝶，风柳见藏鸦。",
      "邻叟来移竹，儿童学种瓜。",
      "始知怀葛俗，幽处未全赊。"
    ]
  },
  {
    "id": "adcfe4db03acbf6d769936c4f5ec7e67",
    "title": "题潘绎庈学使同年西园涉趣图",
    "authorName": "崧骏",
    "authorId": "adcfe4db03acbf6dd1457b7213168e6a",
    "dynasty": "清",
    "content": [
      "缉雅堂开宴，公余偶咏觞。",
      "吟君珠玉集，笑我簿书忙。",
      "径竹朝烟润，池莲晓露香。",
      "文星尝驻节，咫尺近宫墙。"
    ]
  },
  {
    "id": "adcfe4db03acbf6d769936c463a0715d",
    "title": "题潘绎庈学使同年西园涉趣图",
    "authorName": "崧骏",
    "authorId": "adcfe4db03acbf6dd1457b7213168e6a",
    "dynasty": "清",
    "content": [
      "竹树昼沈沈，名园静绿阴。",
      "两番勤露冕，独树涤尘襟。",
      "化雨涵濡意，家山去住心。",
      "他年图画里，鸿雪迹重寻。"
    ]
  },
  {
    "id": "adcfe4db03bdcce5ed74c8430a3fcca3",
    "title": "无题",
    "authorName": "徐仲山",
    "authorId": "adcfe4db03bdcce5d1457b72d1457b72",
    "dynasty": "清",
    "content": [
      "丝竹何妨托素心，高山流水寄知音。",
      "桥因通过方题柱，花为亲探便入林。",
      "文字有灵能赤绿，诗书无劫可浮沉。",
      "春风解释虞翻恨，始信名山酝酿深。"
    ]
  },
  {
    "id": "adcfe4db03bdcce5ef9ef35a3b369f23",
    "title": "寄怀家工部仞千",
    "authorName": "徐仲山",
    "authorId": "adcfe4db03bdcce5d1457b72d1457b72",
    "dynasty": "清",
    "content": [
      "相逢今日倍相思，名士风流想见之。",
      "两试冠军推辣手，一魁独占许扬眉。",
      "云程发轫同夸早，杏苑探花莫放迟。",
      "麟种家声今未坠，埙篪好赋玉台诗。"
    ]
  },
  {
    "id": "adcfe4db03bdcce5ef9ef35a465ee03e",
    "title": "寄怀家工部仞千",
    "authorName": "徐仲山",
    "authorId": "adcfe4db03bdcce5d1457b72d1457b72",
    "dynasty": "清",
    "content": [
      "铁石梅花励志坚，囊萤造凤重英年。",
      "鹏程九万须张翮，鲲浪三千要著鞭。",
      "风月楼高谁作主，珊瑚笔妙尔应传。",
      "霓裳定订琼宫谱，他日仍当会众仙。"
    ]
  },
  {
    "id": "adcfe4db03bdcce5ef9ef35a689a1910",
    "title": "寄怀家工部仞千",
    "authorName": "徐仲山",
    "authorId": "adcfe4db03bdcce5d1457b72d1457b72",
    "dynasty": "清",
    "content": [
      "丝竹逢君写素心，高山流水有知音。",
      "枝因许借仍栖枳，花到亲探便入林。",
      "文字有灵能赤绿，诗书无劫可浮沉。",
      "春风若释虞翻恨，始信名山酝酿深。"
    ]
  },
  {
    "id": "adcfe4db03bdcce5ef9ef35a8263009b",
    "title": "寄怀家工部仞千",
    "authorName": "徐仲山",
    "authorId": "adcfe4db03bdcce5d1457b72d1457b72",
    "dynasty": "清",
    "content": [
      "弱冠曾歆李杜名，怜渠秀骨本天成。",
      "阳春白雪凭谁和，凤管鸾笙赖尔赓。",
      "司马才高凌汉代，雕龙手妙接西京。",
      "休将彩笔题桥柱，留作升平雅颂声。"
    ]
  },
  {
    "id": "adcfe4db03bedf5ebce175523c14d1ee",
    "title": "破寺",
    "authorName": "铁保",
    "authorId": "adcfe4db03bedf5e11c484ea2647c1db",
    "dynasty": "清",
    "content": [
      "破寺何年建，荒凉四壁存。",
      "惊沙埋野径，冷日抱颓垣。",
      "夜黑鸱争树，人稀虎到门。",
      "更无僧驻锡，镫火息朝昏。"
    ]
  },
  {
    "id": "adcfe4db03bedf5e3934ea725d30146c",
    "title": "春夜",
    "authorName": "铁保",
    "authorId": "adcfe4db03bedf5e11c484ea2647c1db",
    "dynasty": "清",
    "content": [
      "北斗峥嵘鉴薄帷，读书声紧漏声迟。",
      "乌啼偃月初暝后，鼠窜枮镫欲跋时。",
      "壮志渐随春夜老，苦吟未许砚冰知。",
      "放翁诗卷嗣音少，后五百年狂者谁。"
    ]
  },
  {
    "id": "adcfe4db03bedf5e0b4c42b23ccd646b",
    "title": "登摄山最高峰",
    "authorName": "铁保",
    "authorId": "adcfe4db03bedf5e11c484ea2647c1db",
    "dynasty": "清",
    "content": [
      "危峰崱屴千岩外，瘦削芙蓉入渺溟。",
      "龙虎气蒸钟阜白，金焦影蘸海门青。",
      "时平莫问山多隐，僧老方知药有灵。",
      "欲访江郎旧亭馆，碧云红树几飘零。"
    ]
  },
  {
    "id": "adcfe4db03bedf5eccd9f7c38432185d",
    "title": "书怀其一",
    "authorName": "铁保",
    "authorId": "adcfe4db03bedf5e11c484ea2647c1db",
    "dynasty": "清",
    "content": [
      "珥笔韬弓出玉关，周妻何肉累全删。",
      "梦依吴越江山外，身到昆仑碣石间。",
      "刁斗不闻沙漠静，簿书常简柳衙闲。",
      "白头尚有登瀛福，坐拥残书伴老孱。"
    ]
  },
  {
    "id": "adcfe4db03bedf5e94e928ffbd686f3b",
    "title": "书常理斋爱吟草殉难行状二首",
    "authorName": "铁保",
    "authorId": "adcfe4db03bedf5e11c484ea2647c1db",
    "dynasty": "清",
    "content": [
      "南粤中丞悲画壁，西林少宰壮横戈。",
      "毕生大节还天地，一片丹诚托啸歌。",
      "昔岭人归辽鹤远，浣花溪冷楚猿多。",
      "杲卿噀血存遗稿，泣鬼惊天永不磨。"
    ]
  },
  {
    "id": "adcfe4db03bedf5e94e928ffe620135b",
    "title": "书常理斋爱吟草殉难行状二首",
    "authorName": "铁保",
    "authorId": "adcfe4db03bedf5e11c484ea2647c1db",
    "dynasty": "清",
    "content": [
      "欃枪何日扫金川，渺渺孤军万里悬。",
      "臣力已衰思马革，壮心未已毕戈鋋。",
      "一生欲树千秋业，百死宁期五字传。",
      "漫托文章能报国，如君亮节几人全。"
    ]
  },
  {
    "id": "adcfe4db03bedf5e83a8f1769f36b8ab",
    "title": "久雨",
    "authorName": "铁保",
    "authorId": "adcfe4db03bedf5e11c484ea2647c1db",
    "dynasty": "清",
    "content": [
      "久雨昼昏黑，余阴暧幽屋。",
      "天影逗明晦，云脚递伸缩。",
      "枯杨发新姿，低藤下深绿。",
      "土花夹荒径，垣衣被墙木。",
      "散发走广野，振衣睇层麓。",
      "潜蛟匝奔湍，激雷闭穷谷。",
      "快意溯清流，开襟逆飞瀑。",
      "六合清气蟠，一吸欲满腹。",
      "窅然发浩吟，环坐媚幽独。"
    ]
  },
  {
    "id": "adcfe4db03bedf5edd69ae27974e4d66",
    "title": "草书歌",
    "authorName": "铁保",
    "authorId": "adcfe4db03bedf5e11c484ea2647c1db",
    "dynasty": "清",
    "content": [
      "苍颉不识篆，虫鸟开天荒。史籀不识楷，古法遗钟王。",
      "圣人作书祖造物，天地不得留微茫。草书有名理，盛自汉与唐。",
      "杜度埒崔瑗，狂素阶颠张。心法授受纵奇变，牢笼百态惊愚盲。",
      "譬如彼苍铸万类，物具一体无相妨。飞潜动植各有势，短长肥瘦谁能量。",
      "又如将军坐帷幄，运筹百万网在纲。韩信兵多多益善，指挥方位争趋跄。",
      "方其执笔时，意静神飞扬。洪炉火激迸列缺，晶盘冰滑流珠芒。",
      "苍鹰盘云缩爪甲，奇石攫壁春硠硠。阴阳姤接作向背，子母孕化交纵横。",
      "枯槎百围卧瀚海，女萝千丈萦扶桑。忽然墨冷笔华涩，陡接渤澥波澜狂。",
      "书成不快意，大叫周回廊。举头天尺五，云物相低昂。",
      "欲碾太山为研石，欲抉东海为墨庄。凌铄大块写生态，睥睨云汉摹天章。",
      "二十八宿走且僵，帝女大笑挥霞觞。丈夫师古但师意，安能描头画脚忍与朽骨争媸嫱。",
      "我歌草书歌未央，飘风骤雨来虚堂。依稀不晓神灵意，莫向蛟龙攫处藏。"
    ]
  },
  {
    "id": "adcfe4db03bedf5eb56cb1667c7c0139",
    "title": "古赤铜刀歌",
    "authorName": "铁保",
    "authorId": "adcfe4db03bedf5e11c484ea2647c1db",
    "dynasty": "清",
    "content": [
      "天地起肃杀，蚩尤作五兵。赤刀重天府，铸出昆吾精。",
      "古来神物有显晦，兹刀何以鸣不平。森森入手不盈尺，古制斑剥难知名。",
      "建平永安年号阙，玉环金削无真评。鸊鹈膏冷土花涩，鮤鱴形蚀寒芒清。",
      "赫连龙雀耀冰雪，苻坚神术埋榛荆。何人新丰醉贳酒，何人燕市歌送行。",
      "遂令三寸露光怪，神彩奕奕声铿鍧。我把此刀重叹息，古光照人双眼瞪。",
      "背嵌翡翠色闪灼，柄刻蝌蚪纹纵横。胡为尘埋数千载，吹毛削玉功无成。",
      "今兹出土尚完好，发硎一鼓挥长鲸。吾闻宝刀贵大用，一脔之割非所争。",
      "善刀而藏计亦得，锋锷内敛韬光明。慎勿小试镆铘钝，翻使牛刀笑武城。"
    ]
  },
  {
    "id": "adcfe4db03bedf5e78bdf4c6c658fdb9",
    "title": "后赤铜刀歌叠前韵",
    "authorName": "铁保",
    "authorId": "adcfe4db03bedf5e11c484ea2647c1db",
    "dynasty": "清",
    "content": [
      "君不见干将镆铘世必用，祖龙作计徒销兵。首山赤铜跃大冶，牝牡变化韬玄精。",
      "当时铸此岂无意，擎出欲刬君山平。遂令造物忌刻削，埋垢千载无知名。",
      "风雨剥蚀铓锷钝，铅刀一任人讥评。质拟赤金重，色如秋水清。",
      "不入吕虔佩，遑问聂与荆。蛟龙避藏魑魅走，深山大泽堪横行。",
      "胡为匿影书案侧，寂然钜响收铿鍧。阴房夜吹鬼磷碧，毛发凄紧晴双瞪。",
      "龙宾不出脉望死，畏此雪锷寒光横。摩空巨刃乏神力，怀铅握椠终何成。",
      "有客南山殪猛虎，有客东海歼长鲸。书生喜说万人敌，乃于文阵矜斗争。",
      "用违其才器不利，湛卢精锐羞蔽明。何如宝剑遇雷焕，化作斗气腾丰城。"
    ]
  },
  {
    "id": "adcfe4db03bedf5e6e7f7de99e575efc",
    "title": "蜀镜词",
    "authorName": "铁保",
    "authorId": "adcfe4db03bedf5e11c484ea2647c1db",
    "dynasty": "清",
    "content": [
      "贪狼风起角声劲，一夜宫妆醉犹靓。歌残月缺百宝灰，拾得当时破铜镜。",
      "镜背犹镌宝相花，龙垂凤倚争盘拿。三十二字篆文古，曾随折戟埋黄沙。",
      "青城山下人如玉，彭声震破《甘州》曲。写翠傅红能几时，紫珍神死苔纹绿。",
      "金精玉英光陆离，兴亡有鉴谁能窥。方颐大口谀贵相，咄哉狎客词多厄。",
      "天阴月暗扶天阁，飒爽英姿剑芒灼。一从取赠天雄军，美人笑夺群雄魄。",
      "吁嗟乎，君王爱镜镜蒙尘，蟾蜍夜蚀悲青磷。化为三赵村边土，愁照宣华苑里人。"
    ]
  },
  {
    "id": "adcfe4db03bedf5e5e8cb596a9b9b64a",
    "title": "书怀其二",
    "authorName": "铁保",
    "authorId": "adcfe4db03bedf5e11c484ea2647c1db",
    "dynasty": "清",
    "content": [
      "华发萧骚事远游，万三千里此淹留。",
      "乍依西域日中市，亲见黄河天上流。",
      "两路回夷分彼界，八城将帅喜同舟。",
      "半年谪宦超都护，投老涓涘惧莫酬。"
    ]
  },
  {
    "id": "adcfe4db03bf423d30e62fd714f1a084",
    "title": "麻城卧疾",
    "authorName": "朱克柔",
    "authorId": "adcfe4db03bf423dd1457b72d1457b72",
    "dynasty": "清",
    "content": [
      "一病方知客，思家意陡归。",
      "昏明每计杪，潦燠自斟衣。",
      "倚枕梦痕碎，侵人药影肥。",
      "数行游子泪，未敢寄庭闱。"
    ]
  },
  {
    "id": "adcfe4db03bf423dacdcf2d674e4f97b",
    "title": "上黄冈胡稚香先生",
    "authorName": "朱克柔",
    "authorId": "adcfe4db03bf423dd1457b72d1457b72",
    "dynasty": "清",
    "content": [
      "冬山奇翠剥不落，再拜今见胡先生。",
      "天下承平杰士老，鹰雕翻多乡里名。",
      "兄亡弟废分产渰，八口并合一而三。",
      "有母有母耄更甘，入门一笑风澈骭。",
      "万金委托常在腕，袖中萧萧卖田判。",
      "咸同上下嬉天狼，出没黄麻百战场。",
      "先生时作绿鬓郎，落日横殳每跳踉。",
      "欲走从军亲在堂，矧今慈竹严高霜。",
      "酒酣纵谈胡益阳，中兴大业网挈纲。",
      "呜呼皇天哀民命，三十鳏鱼自贞劲。",
      "行年半百未为衰，益阳中丞傥见之。"
    ]
  },
  {
    "id": "adcfe4db03c232e01ddd1be09ddddadc",
    "title": "次秩满留别台阳韵送夏宝成",
    "authorName": "陶绍景",
    "authorId": "adcfe4db03c232e0d1457b72d1457b72",
    "dynasty": "清",
    "content": [
      "和风拂拂满春堧，极目洪涛接远天。",
      "海外文传苏玉局，公馀词媲柳屯田。",
      "心悬朗鉴从衡准，珠瑂璇源任折还。",
      "共识君才原十倍，典型矜式藉高贤。"
    ]
  },
  {
    "id": "adcfe4db03c232e01ddd1be065601a91",
    "title": "次秩满留别台阳韵送夏宝成",
    "authorName": "陶绍景",
    "authorId": "adcfe4db03c232e0d1457b72d1457b72",
    "dynasty": "清",
    "content": [
      "瀛海搜奇万象妍，此行正值艳阳天。",
      "襟期淡似鸥盟浃，气谊亲如雁序联。",
      "以德绥番留硕画，惟宽化吏示蒲鞭。",
      "相看愧我非彭泽，镜里新霜老少年。"
    ]
  },
  {
    "id": "adcfe4db03cce321bbb6fad71c4be4a7",
    "title": "辍棹",
    "authorName": "姚浚昌",
    "authorId": "adcfe4db03cce321d1457b72d1457b72",
    "dynasty": "清",
    "content": [
      "辍棹维春岸，前村落照横。",
      "乱鸦争独树，残角闭孤城。",
      "山远含烟重，湖澄竞月明。",
      "长淮行渐近，何处问韩生。"
    ]
  },
  {
    "id": "adcfe4db03cce3211f7227b4db74c283",
    "title": "宿范水即事是去年经乱处",
    "authorName": "姚浚昌",
    "authorId": "adcfe4db03cce321d1457b72d1457b72",
    "dynasty": "清",
    "content": [
      "信宿邗江路，孤舟又客亭。",
      "远天时有电，微月不藏星。",
      "问地惊新毁，披图按旧经。",
      "他年曾泊处，燐火满荒汀。"
    ]
  },
  {
    "id": "adcfe4db03cce3214643620521fd5592",
    "title": "寄挚甫",
    "authorName": "姚浚昌",
    "authorId": "adcfe4db03cce321d1457b72d1457b72",
    "dynasty": "清",
    "content": [
      "独坐怀人远，三年尺素迟。",
      "春镫微雨夜，贫酒落花时。",
      "政好怜岑沐，官闲课衮师。",
      "向来文事秘，深浅与谁知。"
    ]
  },
  {
    "id": "adcfe4db03cce3213e38f29f39688a3a",
    "title": "军中杂感",
    "authorName": "姚浚昌",
    "authorId": "adcfe4db03cce321d1457b72d1457b72",
    "dynasty": "清",
    "content": [
      "上卿承诏转双旌，独立东南万里清。",
      "千嶂青山环大幕，五更白雪压孤城。",
      "弓刀近徙良家子，刁斗遥传汉将营。",
      "为语孙恩莫轻敌，如公忠赤在平生。"
    ]
  },
  {
    "id": "adcfe4db03cce3213e38f29f9441fe23",
    "title": "军中杂感",
    "authorName": "姚浚昌",
    "authorId": "adcfe4db03cce321d1457b72d1457b72",
    "dynasty": "清",
    "content": [
      "霍灊南去万峰低，独立津头听鼓鼙。",
      "江月自明湓浦北，海潮犹上宛陵西。",
      "汉家百六消铜马，楚泽三千下水犀。",
      "好借豫章作根本，坐收兵甲与山齐。"
    ]
  },
  {
    "id": "adcfe4db03cce3213e38f29f70f02ca0",
    "title": "军中杂感",
    "authorName": "姚浚昌",
    "authorId": "adcfe4db03cce321d1457b72d1457b72",
    "dynasty": "清",
    "content": [
      "兵谋庙算两难谙，欲问青天意更含。",
      "卜相朝中惊郑五，总戎阃外说朱三。",
      "借头说敌谋终坏，抉眼悬门事岂甘。",
      "太息豪奸须驾驭，坐看篝火又淮南。"
    ]
  },
  {
    "id": "adcfe4db03cce3213e38f29fefa21d5b",
    "title": "军中杂感",
    "authorName": "姚浚昌",
    "authorId": "adcfe4db03cce321d1457b72d1457b72",
    "dynasty": "清",
    "content": [
      "八面风云护马舆，将军开幕礼贤初。",
      "朝投征虏壶中箭，夜试睢阳架上书。",
      "江左衣冠思五巂，并州名誉正双居。",
      "燕台自贵真骐骥，骏骨翻劳月俸储。"
    ]
  },
  {
    "id": "adcfe4db03cce321b19fb2afb4cadb54",
    "title": "春色将还无端兴感风前花下率意口号汇而录之",
    "authorName": "姚浚昌",
    "authorId": "adcfe4db03cce321d1457b72d1457b72",
    "dynasty": "清",
    "content": [
      "雷惊露断燕飞还，意兴无端似转环。",
      "三月春阴山阁暝，一庭花气筚门闲。",
      "片云孤出难成雨，野鹤闲飞易返山。",
      "底事流莺相唤急，故园归到又江关。"
    ]
  },
  {
    "id": "adcfe4db03cce321b19fb2aff3c9ac8e",
    "title": "春色将还无端兴感风前花下率意口号汇而录之",
    "authorName": "姚浚昌",
    "authorId": "adcfe4db03cce321d1457b72d1457b72",
    "dynasty": "清",
    "content": [
      "袄祠高与白云齐，谋国诸贤尽种蠡。",
      "海市已通辽水北，烟艘又过皖城西。",
      "山开灊霍连三楚，江挟巴渝出五溪。",
      "终是圣朝无外日，治兵不恤法羌氐。"
    ]
  },
  {
    "id": "adcfe4db03cce321b19fb2af10f8d703",
    "title": "春色将还无端兴感风前花下率意口号汇而录之",
    "authorName": "姚浚昌",
    "authorId": "adcfe4db03cce321d1457b72d1457b72",
    "dynasty": "清",
    "content": [
      "旧日梁园诸友散，鸡豚后会倍关情。",
      "维摩道足偏多病，梁倚才高解外生。",
      "脉脉花光春色薄，蒙蒙雨脚暮江鸣。",
      "何当卜宅南村去，烟舍云塘事耦耕。"
    ]
  },
  {
    "id": "adcfe4db03cce321b19fb2affea9b60e",
    "title": "春色将还无端兴感风前花下率意口号汇而录之",
    "authorName": "姚浚昌",
    "authorId": "adcfe4db03cce321d1457b72d1457b72",
    "dynasty": "清",
    "content": [
      "自别龙眠长薜萝，天风吹绿下盘阿。",
      "徐陵文字东游少，殷浩声名北去多。",
      "鸠欲依人难择木，燕知得食便营窠。",
      "晓来闻道村沽美，且上江楼倒叵罗。"
    ]
  },
  {
    "id": "adcfe4db03cce321b19fb2af028bee2e",
    "title": "春色将还无端兴感风前花下率意口号汇而录之",
    "authorName": "姚浚昌",
    "authorId": "adcfe4db03cce321d1457b72d1457b72",
    "dynasty": "清",
    "content": [
      "诸芳拥绿上闺帏，花意阑珊春意非。",
      "无限愁心莺独语，有痕春梦燕双飞。",
      "蘼芜香冷输金鸭，杨柳风生忆锦騑。",
      "谁信妆台断消息，壁镫犹照彩云衣。"
    ]
  },
  {
    "id": "adcfe4db03cce321c4bb854fbde147dd",
    "title": "夜发黄村",
    "authorName": "姚浚昌",
    "authorId": "adcfe4db03cce321d1457b72d1457b72",
    "dynasty": "清",
    "content": [
      "城头戍鼓近残更，月黑天高玉斗横。",
      "暗径野驼鸣铎过，远村深树见镫明。",
      "中原何日东方旦，世路难期蜀道平。",
      "见说燕南秋潦盛，正伤荍菽没官程。"
    ]
  },
  {
    "id": "adcfe4db03cce3219b9b74add64c6552",
    "title": "晓发蓼塘",
    "authorName": "姚浚昌",
    "authorId": "adcfe4db03cce321d1457b72d1457b72",
    "dynasty": "清",
    "content": [
      "一月东风晓尚寒，闹禽深处过禅关。",
      "微茫澹霭村前树，断续残云雨后山。",
      "麦秀已匀农事起，水波才绿钓人闲。",
      "官舆又是江南梦，愧煞春犁畎亩间。"
    ]
  },
  {
    "id": "adcfe4db03cce32116324990c5d79aab",
    "title": "秋兴",
    "authorName": "姚浚昌",
    "authorId": "adcfe4db03cce321d1457b72d1457b72",
    "dynasty": "清",
    "content": [
      "碧鸡金马自天开，吴舶黔賨万里来。",
      "铁索有桥通佛国，金沙无水洗滇灰。",
      "艰难表疏思雄略，险峻江山养异才。",
      "回首昔年觞咏地，卧龙跃马不胜哀。"
    ]
  },
  {
    "id": "adcfe4db03cce3211632499062ed5a50",
    "title": "秋兴",
    "authorName": "姚浚昌",
    "authorId": "adcfe4db03cce321d1457b72d1457b72",
    "dynasty": "清",
    "content": [
      "闽江山直惠安桥，海气天风万里遥。",
      "漳岛南窥珠浦月，仙霞东瞰浙江潮。",
      "烟含碧叶槟榔碎，雨过黄梅荔子娇。",
      "寂寞钓龙台畔路，吟魂廿载倩谁招。"
    ]
  },
  {
    "id": "adcfe4db03cce321163249908b49b661",
    "title": "秋兴",
    "authorName": "姚浚昌",
    "authorId": "adcfe4db03cce321d1457b72d1457b72",
    "dynasty": "清",
    "content": [
      "三吴云物冠南垂，麋鹿台空旧俗移。",
      "灵药不辞师子远，角钗争炫日林奇。",
      "玉箫金管荒盐市，锦缆牙樯罢漕司。",
      "太息海陵诸父老，翠华十见到江涯。"
    ]
  },
  {
    "id": "adcfe4db03cce32116324990e9dd6bb5",
    "title": "秋兴",
    "authorName": "姚浚昌",
    "authorId": "adcfe4db03cce321d1457b72d1457b72",
    "dynasty": "清",
    "content": [
      "我朝绝漠三千里，恰克乌梁大帐开。",
      "霜黑寒门通虎节，日黄碎叶进龙媒。",
      "繻传东海连西海，星拱中台接上台。",
      "谁料北庭南牧马，只今宵旰望边才。"
    ]
  },
  {
    "id": "adcfe4db03cce3211632499069496805",
    "title": "秋兴",
    "authorName": "姚浚昌",
    "authorId": "adcfe4db03cce321d1457b72d1457b72",
    "dynasty": "清",
    "content": [
      "黑水南回若木东，煌煌大业忆高宗。",
      "獒通西旅书频却，雉贡成周译不重。",
      "碧海浮槎丹诏去，黄金铸册紫泥封。",
      "岂知此日争蛮触，一例羁縻大度容。"
    ]
  },
  {
    "id": "adcfe4db03cce32116324990f79d183b",
    "title": "秋兴",
    "authorName": "姚浚昌",
    "authorId": "adcfe4db03cce321d1457b72d1457b72",
    "dynasty": "清",
    "content": [
      "忆上狼山百尺楼，醉凭危槛望神州。",
      "宫中弋绨悲精卫，阁下丝纶狎海鸥。",
      "壮士不青俗客眼，书生空白少年头。",
      "洛阳岂少徐文远，碧水丹枫独送秋。"
    ]
  },
  {
    "id": "adcfe4db03cce32159868d2302760cbe",
    "title": "午鸡",
    "authorName": "姚浚昌",
    "authorId": "adcfe4db03cce321d1457b72d1457b72",
    "dynasty": "清",
    "content": [
      "九衢车马簇云烟，清响因风得偶传。",
      "四海烟尘谁起舞，一窗晴色忆谈玄。",
      "碧幢幸少祠神使，绛帻深愁作埭年。",
      "旅馆下帘浑漫想，重明日月正尧天。"
    ]
  },
  {
    "id": "adcfe4db03cce321e37c35851f133383",
    "title": "晓鸦",
    "authorName": "姚浚昌",
    "authorId": "adcfe4db03cce321d1457b72d1457b72",
    "dynasty": "清",
    "content": [
      "铜龙鱼钥正攒更，宫树眠鸦警梦清。",
      "彩仗千官穿队影，画楼双镜晓寒声。",
      "传头封事虚西府，逋尾闲歌听上城。",
      "牢落一翁杨柳畔，含情阵阵看纵横。"
    ]
  },
  {
    "id": "adcfe4db03cce321c62a4427b447d668",
    "title": "长宵",
    "authorName": "姚浚昌",
    "authorId": "adcfe4db03cce321d1457b72d1457b72",
    "dynasty": "清",
    "content": [
      "虚堂吏散歇弦歌，小立苍苔意若何。",
      "独树当空来月早，残蕉入夜受风多。",
      "近闻美诏哀鸿雁，准拟诸军罢鹳鹅。",
      "直北高寒天路远，长宵无睡对星河。"
    ]
  },
  {
    "id": "adcfe4db03cce321c1cd6b27f0c2ca65",
    "title": "海门杂感",
    "authorName": "姚浚昌",
    "authorId": "adcfe4db03cce321d1457b72d1457b72",
    "dynasty": "清",
    "content": [
      "吹尽淮南落木风，角声千里满长空。",
      "更教明月来天际，无限寒光碧海中。"
    ]
  },
  {
    "id": "adcfe4db03cce321c1cd6b27dc480a8d",
    "title": "海门杂感",
    "authorName": "姚浚昌",
    "authorId": "adcfe4db03cce321d1457b72d1457b72",
    "dynasty": "清",
    "content": [
      "铁瓮城东接浦江，偻船旧部本无双。",
      "沿边不是无胡马，未筑三城已受降。"
    ]
  },
  {
    "id": "adcfe4db03cce321c1cd6b27d512fdfb",
    "title": "海门杂感",
    "authorName": "姚浚昌",
    "authorId": "adcfe4db03cce321d1457b72d1457b72",
    "dynasty": "清",
    "content": [
      "江南花鸟久雕残，谁向桑田拾玉丹。",
      "闻道重楼起天末，海风吹尽不知寒。"
    ]
  },
  {
    "id": "adcfe4db03cce321c1cd6b274c8ba0b3",
    "title": "海门杂感",
    "authorName": "姚浚昌",
    "authorId": "adcfe4db03cce321d1457b72d1457b72",
    "dynasty": "清",
    "content": [
      "身出淮阴旧将家，腰弓臂箭听胡笳。",
      "无端独上狼山顶，射得孤鸿落远沙。"
    ]
  },
  {
    "id": "adcfe4db03cce32178efc2e90b431b31",
    "title": "早发",
    "authorName": "姚浚昌",
    "authorId": "adcfe4db03cce321d1457b72d1457b72",
    "dynasty": "清",
    "content": [
      "月地光欲微，云影凝不变。",
      "促驾即泥涂，履滑惊偶援。",
      "吾生久行役，甘苦倍经炼。",
      "追昔马争途，感今鸟知倦。",
      "宵舆残梦续，屡呵不能欠。",
      "野棠絓幰过，飞雨时著面。",
      "老树合重阴，天光让一线。",
      "情来兴送将，境往悲同饯。",
      "行行眩朝暾，撄世感安宴。"
    ]
  },
  {
    "id": "adcfe4db03cce321d257417c2f89e6c4",
    "title": "庐陵行",
    "authorName": "姚浚昌",
    "authorId": "adcfe4db03cce321d1457b72d1457b72",
    "dynasty": "清",
    "content": [
      "庐陵城西山陂陁，村舍落落人不多。老翁扬肘语邻媪，今年官吏追呼早。",
      "豚子在圈鸡在埘，诘朝坐看迹如扫。我闻驻足问老翁，老翁欲语双睫红。",
      "前年县尹逢李公，催科虽急民情通。岂知命薄事难料，昔日狐狸今虎豹。",
      "东邻翁媪哭呼天，豪家昨日夺民田。欲将一纸公门去，先费寒机数日钱。",
      "数日钱，诚辛苦。天意亦有厚薄时，南村苗枯北村雨。",
      "公家有程敢怨嗟，但令无触班头怒。我闻未毕不忍听，穿林避日还入城。",
      "城中衙鼓声彭彭，堂前敲朴后吹笙。匡庐仙人黄白侣，夜来不报当关竖。",
      "大者千金小铢黍，要津有路通尔汝。日暮传呼新乐舞，明日令君寿小女。"
    ]
  },
  {
    "id": "adcfe4db03cce321e9214d3ed5b79b8c",
    "title": "送敬甫",
    "authorName": "姚浚昌",
    "authorId": "adcfe4db03cce321d1457b72d1457b72",
    "dynasty": "清",
    "content": [
      "皖江秋浪洗血箭，商芝秦桃满下县。",
      "不缘郑驿广招贤，世有萧郎何由见。",
      "卣彝出土鼎传周，元珠媚川璞不锼。",
      "胸辨淄渑口唯诺，品藻时出日悬秋。",
      "江城一别三千里，流星掣电十年矣。",
      "忽然名字落吾手，狂叫不及复倒屣。",
      "颖士风流未逐贫，布帆春水度江津。",
      "西州华屋仍花鸟，回首龙门更几人。"
    ]
  },
  {
    "id": "adcfe4db03cce321965a96f02a95aa14",
    "title": "八月十五夜与同人西郭泛舟至一览亭迟任庵庸庵不至",
    "authorName": "姚浚昌",
    "authorId": "adcfe4db03cce321d1457b72d1457b72",
    "dynasty": "清",
    "content": [
      "依辰秋魄浑无事，怪底人间竞游戏。",
      "老子清兴亦不浅，绝江一棹琉璃碎。",
      "朦胧树色隐微峰，云波片片青芙蓉。",
      "夜深不作小海唱，恐便惊起龙宫龙。"
    ]
  },
  {
    "id": "adcfe4db03cce321965a96f09ffc5bf7",
    "title": "八月十五夜与同人西郭泛舟至一览亭迟任庵庸庵不至",
    "authorName": "姚浚昌",
    "authorId": "adcfe4db03cce321d1457b72d1457b72",
    "dynasty": "清",
    "content": [
      "桥栏束人如半晕，千头万手相摩进。",
      "长年亦解爱萧瑟，投篙疾过秋鹰迅。",
      "石寒水落鱼阻梁，轻舸忽泻溪流觞。",
      "息肩息足两何利，愧此满船明月光。"
    ]
  },
  {
    "id": "adcfe4db03cce321965a96f08bee5107",
    "title": "八月十五夜与同人西郭泛舟至一览亭迟任庵庸庵不至",
    "authorName": "姚浚昌",
    "authorId": "adcfe4db03cce321d1457b72d1457b72",
    "dynasty": "清",
    "content": [
      "大树交柯如斗虬，小树列岸人对愁。",
      "清空无绳系孤镜，湛湛欲堕鳊鱼舟。",
      "苍山数转坐超忽，溪光沙色望不歇。",
      "但添葭苇缀菰蒲，便抵吾乡练潭月。"
    ]
  },
  {
    "id": "adcfe4db03cce321965a96f01a8d65ae",
    "title": "八月十五夜与同人西郭泛舟至一览亭迟任庵庸庵不至",
    "authorName": "姚浚昌",
    "authorId": "adcfe4db03cce321d1457b72d1457b72",
    "dynasty": "清",
    "content": [
      "微风织波纤鳞轻，吹船著岸沙头横。",
      "良朋隔船望不到，镫火徐散苍烟生。",
      "回船陈迹已如梦，酒香未绝茶香送。",
      "十二万年同刹那，请君行乐莫教空。"
    ]
  },
  {
    "id": "adcfe4db03cce321fb3ce59f239e58f8",
    "title": "偕吴挚甫方伦叔家子椿侄携楷朴概三儿子寻披雪瀑即送吴方二君北行",
    "authorName": "姚浚昌",
    "authorId": "adcfe4db03cce321d1457b72d1457b72",
    "dynasty": "清",
    "content": [
      "堆案簿书麻缕缚，偷闲不肯望丘壑。",
      "劝农催赋亦有情，走马看山欣出郭。",
      "而今身闲得婆娑，青鞋踏遍苍山阿。",
      "名山咫尺藏奇瀑，有约不到理则那。",
      "朝来好友发清兴，贾勇同寻披雪径。",
      "丹青神鬼举国狂，幽溪独向樵夫问。",
      "谁梦钧天在帝乡，携壶逃醉人间藏。",
      "至今山鬼不敢取，侧立破瓮流天浆。",
      "深州故守腰脚好，方子奇情满怀抱。",
      "相携绝顶谢时人，飒飒天风动襟缟。",
      "源深境绝亦何穷，岂必前规胜从踪。",
      "君看厓上题名字，水穿石泐难为功。",
      "由来适意莫放手，那得更计百年后。",
      "藉莎据石茶烟中，走马撑船亦何有。",
      "须臾暮色起遥山，云木相望各渺然。",
      "归鸿正北君方出，官里良时莫教失。"
    ]
  },
  {
    "id": "adcfe4db03cce3211b633e3314f9f072",
    "title": "秋日偕寒人携楷朴概三儿山中散步",
    "authorName": "姚浚昌",
    "authorId": "adcfe4db03cce321d1457b72d1457b72",
    "dynasty": "清",
    "content": [
      "含秋散晨衿，遵涧缭修岭。",
      "林稀山气疏，水落石梁整。",
      "远迹人易亲，寡用昼知永。",
      "既联渤涉兴，亦遂宣舒请。",
      "悬梯掇晚果，瀹茗汲秋井。",
      "翠巘当户深，云窦触村冷。",
      "平生惬幽期，静缘觊天幸。",
      "浮游苟不迷，弥祀同俄倾。",
      "旷览日谢暄，发瞆烛思秉。",
      "畴偕采药人，长此毕形影。"
    ]
  },
  {
    "id": "adcfe4db03cce3212f0a6f23601851c1",
    "title": "季峰寺观瀑布龙潭作歌",
    "authorName": "姚浚昌",
    "authorId": "adcfe4db03cce321d1457b72d1457b72",
    "dynasty": "清",
    "content": [
      "山忽飞行水忽止，谁为大块主张弛。",
      "神斤鬼斧削不成，走石流砂皆可喜。",
      "破舟侧卧藏大壑，古盂偃仰沉潭底。",
      "银汉年年仰面看，只今知在深山里。",
      "白龙喷沫怒幽阻，触断崩厓拔地起。",
      "若教变酒浇磊块，想注腹中亦如此。",
      "妙境从来不可求，扁舟十过今游始。",
      "忽里瞿唐三百里，五月悬涛瀑相似。",
      "坐疑天公压浊世，倒翻海水洗尘滓。",
      "飞雪奔雷又入眼，一瞥惊魂卅年矣。",
      "头颅与水争洁白，世路崔嵬生尺咫。",
      "何似仙人绿云中，俯视五岳丘垤尔。",
      "大巧无心奚足怪，奇处纷拿如黍累。",
      "归来寻磴望瀑源，佛阁僧堂半荆杞。",
      "增减谁知千劫过，古今聚貉一丘比。",
      "请看石上满题名，十九询之骨同死。",
      "相期信手掬神泉，共向人间伐毛髓。"
    ]
  },
  {
    "id": "adcfe4db03cce321684446412135a510",
    "title": "暮行东郊",
    "authorName": "姚浚昌",
    "authorId": "adcfe4db03cce321d1457b72d1457b72",
    "dynasty": "清",
    "content": [
      "日黄犹未落，众山生夕霏。",
      "不知城郭远，渐觉烟树微。",
      "老牸时一鸣，渔樵三五归。",
      "即事感桔槔，慨焉思息机。"
    ]
  },
  {
    "id": "adcfe4db03cce3214c9ea3174a523a16",
    "title": "山斋",
    "authorName": "姚浚昌",
    "authorId": "adcfe4db03cce321d1457b72d1457b72",
    "dynasty": "清",
    "content": [
      "人语四绝窗含光，夜起开户山苍凉。",
      "星河卷尽碧无际，只有孤月悬中央。",
      "兴来独往坐潭石，过清之境宜仙藏。",
      "树影在地如刻画，微风不起溪烟长。",
      "细泉转石响琴筑，定水浮鱼唼落香。",
      "谁言过眼但俄顷，鲲鬐蚊睫齐彭殇。",
      "只虞邂逅不知惜，交臂一失无由偿。",
      "砉然一啸风琅琅，半斜楼影月在梁。",
      "是归是寄澹相忘，金翅劈海白东方。"
    ]
  },
  {
    "id": "adcfe4db03cce32190bbcfb00c8f3dae",
    "title": "质言一篇送无错",
    "authorName": "姚浚昌",
    "authorId": "adcfe4db03cce321d1457b72d1457b72",
    "dynasty": "清",
    "content": [
      "高树不藏暑，火云蒸午晖。",
      "游子戒巾装，何以避炎威。",
      "迢迢望经岁，始来雪霏霏。",
      "鸤鸠啄桑椹，驾言千里违。",
      "贫赘难久留，此情吾已知。",
      "挥手在数日，举室同𥈭眙。",
      "汝归堂上乐，汝去吾亲悲。",
      "悲乐境良殊，那复能挽回。",
      "嫁女不远行，如何慰尊慈。",
      "报刘苦日短，且复聊相依。",
      "滔滔大江水，日夕无停机。",
      "南风发庾岭，着意更相催。",
      "海门何沆漭，狼山何崔嵬。",
      "大泽万怪多，出门慎所之。",
      "常言六合表，壮游岂非宜。",
      "但恐明发怀，一日肠九回。",
      "读书爱玉体，勿逐轻薄儿。",
      "天衢轶荡荡，虎豹无蹲睢。",
      "木落江上寒，秋高鹰隼飞。",
      "望汝时登阁，念予或开扉。",
      "予怀江湖深，汝器海山奇。",
      "荆州有豚犬，亦逐龙象驰。",
      "耸身入阊阖，联步思杜韦。",
      "逝将从汝翁，一笑沧海湄。"
    ]
  },
  {
    "id": "adcfe4db03d34c1bb4589bc0fdafce08",
    "title": "城上月夜",
    "authorName": "王闿运",
    "authorId": "adcfe4db03d34c1bd1457b72d1457b72",
    "dynasty": "清",
    "content": [
      "浮烟暗一城，孤月四边明。",
      "渔火动多影，湘流静有声。",
      "风高寒望眼，漏永逼秋情。",
      "危磴荒池外，清时草渐生。"
    ]
  },
  {
    "id": "adcfe4db03d34c1b33c21621d5b1512e",
    "title": "春社日往邵阳道中杂诗",
    "authorName": "王闿运",
    "authorId": "adcfe4db03d34c1bd1457b72d1457b72",
    "dynasty": "清",
    "content": [
      "作客真成计，逢春定别家。",
      "故园风过柳，残月夜依花。",
      "岐路马犹顾，轻波鸥自斜。",
      "离心共芳草，著处便天涯。"
    ]
  },
  {
    "id": "adcfe4db03d34c1b33c216212101ece9",
    "title": "春社日往邵阳道中杂诗",
    "authorName": "王闿运",
    "authorId": "adcfe4db03d34c1bd1457b72d1457b72",
    "dynasty": "清",
    "content": [
      "细路引沙圻，墟人趁夕晖。",
      "烟深镫影大，舟泊水声微。",
      "晚渡争操楫，春寒懒换衣。",
      "垂杨最关客，迎送总依依。"
    ]
  },
  {
    "id": "adcfe4db03d34c1b4a34c04d166031d9",
    "title": "喜闻官军收复九江寄胡巡抚",
    "authorName": "王闿运",
    "authorId": "adcfe4db03d34c1bd1457b72d1457b72",
    "dynasty": "清",
    "content": [
      "喉舌通三省，脂膏尽五年。",
      "分忧群帅苦，闻喜万人传。",
      "破竹成今日，栽瓜满废田。",
      "便应乘夏水，浩荡起戈船。"
    ]
  },
  {
    "id": "adcfe4db03d34c1b4a34c04d9f554f58",
    "title": "喜闻官军收复九江寄胡巡抚",
    "authorName": "王闿运",
    "authorId": "adcfe4db03d34c1bd1457b72d1457b72",
    "dynasty": "清",
    "content": [
      "日月光麟阁，风烟望鹤楼。",
      "转粮关内相，筹笔武乡侯。",
      "夹道弓刀肃，横空江汉流。",
      "书生能料事，虚作杞人忧。"
    ]
  },
  {
    "id": "adcfe4db03d34c1b4a34c04d05997682",
    "title": "喜闻官军收复九江寄胡巡抚",
    "authorName": "王闿运",
    "authorId": "adcfe4db03d34c1bd1457b72d1457b72",
    "dynasty": "清",
    "content": [
      "力战诚孤注，兵机有万端。",
      "遗民翻涕泪，百胜转艰难。",
      "日落江潮白，城空夏木寒。",
      "向来论进取，不独守凋残。"
    ]
  },
  {
    "id": "adcfe4db03d34c1b4a34c04d94179d4a",
    "title": "喜闻官军收复九江寄胡巡抚",
    "authorName": "王闿运",
    "authorId": "adcfe4db03d34c1bd1457b72d1457b72",
    "dynasty": "清",
    "content": [
      "倾国论军赏，酬功恨爵稀。",
      "竟闻收大郡，不愧总戎机。",
      "翠羽貂边玉，鹅黄马上衣。",
      "看君邀异数，感激在骞飞。"
    ]
  },
  {
    "id": "adcfe4db03d34c1b4a34c04d093f003c",
    "title": "喜闻官军收复九江寄胡巡抚",
    "authorName": "王闿运",
    "authorId": "adcfe4db03d34c1bd1457b72d1457b72",
    "dynasty": "清",
    "content": [
      "倦客看城郭，他年厌鼓鼙。",
      "转蓬随马足，移柳旧乌啼。",
      "子弟元从楚，风云势壮西。",
      "夜深看北斗，长剑自提携。"
    ]
  },
  {
    "id": "adcfe4db03d34c1bf80de10aa15a8298",
    "title": "自京赴济南途中秋兴",
    "authorName": "王闿运",
    "authorId": "adcfe4db03d34c1bd1457b72d1457b72",
    "dynasty": "清",
    "content": [
      "南苑依依柳，犹能送客骖。",
      "微生天意惜，孤影别愁堪。",
      "晓月供憔悴，征鸿度两三。",
      "浅黄深碧外，只是忆湘潭。"
    ]
  },
  {
    "id": "adcfe4db03d34c1bf80de10ac09d4f4e",
    "title": "自京赴济南途中秋兴",
    "authorName": "王闿运",
    "authorId": "adcfe4db03d34c1bd1457b72d1457b72",
    "dynasty": "清",
    "content": [
      "十二桥边树，枯薪尚有根。",
      "西风乱芦叶，孤月出关门。",
      "跸道悲龙过，寒塘独鸟喧。",
      "先皇全盛日，生晚共谁论。"
    ]
  },
  {
    "id": "adcfe4db03d34c1bf80de10abdc760f3",
    "title": "自京赴济南途中秋兴",
    "authorName": "王闿运",
    "authorId": "adcfe4db03d34c1bd1457b72d1457b72",
    "dynasty": "清",
    "content": [
      "马色渡河秋，萧萧向德州。",
      "江淮今罢运，冯李昔潜谋。",
      "久重平原守，闲看鬲水流。",
      "羁愁不成梦，那更听齐讴。"
    ]
  },
  {
    "id": "adcfe4db03d34c1bf80de10a546500f1",
    "title": "自京赴济南途中秋兴",
    "authorName": "王闿运",
    "authorId": "adcfe4db03d34c1bd1457b72d1457b72",
    "dynasty": "清",
    "content": [
      "驻马官桥侧，邮程数再经。",
      "河流荡日白，山色背天青。",
      "晚麦疲民种，荒田积水腥。",
      "应怜风土变，休喜似湘酃。"
    ]
  },
  {
    "id": "adcfe4db03d34c1bc1f8038a85f8eb5e",
    "title": "上海客舍晓坐听雨",
    "authorName": "王闿运",
    "authorId": "adcfe4db03d34c1bd1457b72d1457b72",
    "dynasty": "清",
    "content": [
      "久别江南雨，春声似故山。",
      "市喧贪晓静，舶散待潮还。",
      "楚俗余珠履，禽言效越蛮。",
      "晨门莫相访，即此闭柴关。"
    ]
  },
  {
    "id": "adcfe4db03d34c1b8047b4fb90e1df08",
    "title": "齐河道中雪行偶作",
    "authorName": "王闿运",
    "authorId": "adcfe4db03d34c1bd1457b72d1457b72",
    "dynasty": "清",
    "content": [
      "六月炎州火作山，冬来河朔雪盈鞍。",
      "冰天热海闲经过，未觉人间万事难。"
    ]
  },
  {
    "id": "adcfe4db03d34c1b3f6bd81fd854277f",
    "title": "雄剑篇赠别李伯元",
    "authorName": "王闿运",
    "authorId": "adcfe4db03d34c1bd1457b72d1457b72",
    "dynasty": "清",
    "content": [
      "雄剑不希世，光气腾紫霄。登城敌头白，挥手明星摇。",
      "千秋神怪有离合，满堂华烛风飒飒，此时起舞翻离觞，六月寒云欲飞雪。",
      "弹铗辞君归故山，白波九道流潺潺。请君直斩长鲸背，洗剑秋河明月寒。"
    ]
  },
  {
    "id": "adcfe4db03d34c1b48a5d730410b7997",
    "title": "龙生行送皞臣往南昌兼送李篁先",
    "authorName": "王闿运",
    "authorId": "adcfe4db03d34c1bd1457b72d1457b72",
    "dynasty": "清",
    "content": [
      "龙生别我当为客，青波平挂章江席。",
      "同时李子好远游，书剑苍茫无所适。",
      "良夜迢迢接深语，此时愁坐扬云宅。",
      "两君三十同不官，大壑楩楠天所惜。",
      "东南民气复萧瑟，惨淡空怀济时策。",
      "高名落拓难弃置，犹与诸侯掌书记。",
      "洞庭有客方归来，憔悴青衫不如意。",
      "槭槭芳洲吊祢衡，长江浪急空山平。",
      "夏口萧条托黄祖，庸才敢与孙郎争。",
      "书生傲睨当时事，塞默无言有深意。",
      "只将词赋掩奇才，肯向荆州出奇计。",
      "文章得祸非所料，孔公叹息曹公笑。",
      "蹭蹬于今又一时，掉头誓拟终屠钓。",
      "彭蠡湖外鼓声死，江风夜起黄州水。",
      "坚壁同时走督师，旌节相望二千里。",
      "君今投分向人间，挟策何曾敢一言。",
      "衣冠南渡荆扬远，鼓角西来江汉翻。",
      "黄昏尘满别云暗，送子归来方闭门。"
    ]
  },
  {
    "id": "adcfe4db03d34c1bc0a93ba2ee68b606",
    "title": "寄怀辛眉",
    "authorName": "王闿运",
    "authorId": "adcfe4db03d34c1bd1457b72d1457b72",
    "dynasty": "清",
    "content": [
      "空山霜气深，落月千里阴。",
      "之子未高卧，相思共此心。",
      "一夜梧桐老，闻君江上琴。"
    ]
  },
  {
    "id": "adcfe4db03d34c1bc464bb53b9800529",
    "title": "送蔡与循",
    "authorName": "王闿运",
    "authorId": "adcfe4db03d34c1bd1457b72d1457b72",
    "dynasty": "清",
    "content": [
      "晓色初明白马嘶，北岩雨霁秋鸦啼。",
      "相逢十日正堪别，门前枯柳几人折。",
      "西风吹水浮马蹄，东阡南陌无端倪。",
      "樵人自问下山路，归客今过青岭西。",
      "五年相识干戈后，往往空村共杯酒。",
      "近闻下诏徵贤良，与子才名在人口。",
      "田舍老翁莫论事，洛阳狂生长太息。",
      "拂衣徒步且归来，看剑纵横泪沾臆。",
      "城头画角萧疏鸣，舍傍秋草昼夜生。",
      "驱车莫作远游赋，悲歌聊拟少年行。",
      "昨夜微霜入罗幕，美人独梦锦衾薄。",
      "陵上桂枝风下零，月里松子衣前落。",
      "仙女山中红树深，相思咫尺碧山阴。",
      "斜阳寂寂石林气，云冷烟空何处寻。"
    ]
  },
  {
    "id": "adcfe4db03d34c1bfb40d79dc76cb6dd",
    "title": "与循行日同送陈希唐令弟泛舟下湘别于明冈渡口余骑送与循至石弯归行涓岸复遇陈舟遥语而别",
    "authorName": "王闿运",
    "authorId": "adcfe4db03d34c1bd1457b72d1457b72",
    "dynasty": "清",
    "content": [
      "清秋风日宜别离，石弯双折垂杨枝。",
      "醉把金鞭入红树，坐看孤棹出青溪。",
      "溪回路转秋烟烧，咫尺千重隔芳峤。",
      "马上相逢舟上人，遥遥语笑风吹到。",
      "道旁回首各东西，客子经过意不迷。",
      "芦洲碧水随秋雁，茅屋炊烟闻午鸡。",
      "云山十日同游衍，云林几曲仍相见。",
      "别后谁言即歧路，归来孤坐怀清晏。",
      "高楼寂寞向黄昏，独想行舟拂月痕。",
      "空江夜泊亲渔火，微路潜行度石门。",
      "秋山远近寻烟树，迢迢自作怀人句。",
      "晚津骄马渡频嘶，长记停鞍送君处。"
    ]
  },
  {
    "id": "adcfe4db03d34c1bbba0d48f87dcfc49",
    "title": "重游南昌东湖水亭",
    "authorName": "王闿运",
    "authorId": "adcfe4db03d34c1bd1457b72d1457b72",
    "dynasty": "清",
    "content": [
      "湖亭衰柳对金堤，石桥霜色晓凄凄。",
      "青溪往事随云影，细路孤行信马蹄。",
      "孤行影照澄波碧，荒草覆烟寒寂寂。",
      "酒客乱离今半死，僧童长大犹相识。",
      "水阁阴连花岛弯，还从碧槛望红栏。",
      "月明古树无鸦宿，雪外西山见鹤还。",
      "半房初日门空锁，深殿微风明佛火。",
      "愁里难吟访旧诗，客中暂得焚香坐。",
      "阑干寸寸是前游，去时凄恻到时愁。",
      "红颜对镜初嫌老，碧藕无花早过秋。",
      "懒性从来甘寂寞，物论逍遥无住著。",
      "解道波澜起寸心，始信人间有哀乐。",
      "当时豪竹并哀弦，一罢清尊便五年。",
      "后夜相思梦渺渺，祇余孤月照湖烟。"
    ]
  },
  {
    "id": "adcfe4db03d34c1b77247fedf62d060e",
    "title": "富阳",
    "authorName": "王闿运",
    "authorId": "adcfe4db03d34c1bd1457b72d1457b72",
    "dynasty": "清",
    "content": [
      "玉瓦映朱楼，雪照千家县。",
      "深林翼孤峰，烟拥三重观。",
      "青澜既潭沱，寒树犹明茜。",
      "悠悠扣楫讴，渺渺惊凫乱。",
      "赏心不假言，余秀殊可玩。"
    ]
  },
  {
    "id": "adcfe4db03d34c1b5e7c1c57ef4ef3cf",
    "title": "酒集法源寺送龙知县汝霖试用山西兼赠郭编修嵩焘尹御史耕云郭新从大沽防营入奏兵状与尹言夷务故有是赠",
    "authorName": "王闿运",
    "authorId": "adcfe4db03d34c1bd1457b72d1457b72",
    "dynasty": "清",
    "content": [
      "朝作白头吟，夕代东武讴。西风一夜起秋色，满堂宾客增离忧。",
      "送君西行太行道，滹沱连云没秋草。人生富贵须少年，倏忽穷愁至将老。",
      "京华来往十四春，布衣疏食家仍贫。只言白璧报知己，惟见黄金赐近臣。",
      "一旦繁华人事改，百道鲸波喷沧海。匣中宝剑三四鸣，万户侯封不相待。",
      "坐中有客奏兵机，绝国萧条无是非。空开西域蒲桃酒，且尽墙东鹦鹉杯。",
      "持杯却问霜台客，只恐中兴有遗失。致君尧舜公等知，七疏书成万人惜。",
      "卑官落拓更可怜，嗟君欲去知君贤。莫辞便作折腰吏，何时得种公家田。",
      "从来形势称三辅，太原雄关任腰膂。借问年年汾水秋，即今谁作并州虎。",
      "此别东西各自悲，古寺钟鸣来客稀。惟有鸣蝉聒人意，夜来啁哳在高枝。"
    ]
  },
  {
    "id": "adcfe4db03d34c1bb65b921480e5acbe",
    "title": "入西山从潭柘寺东涧至山亭",
    "authorName": "王闿运",
    "authorId": "adcfe4db03d34c1bd1457b72d1457b72",
    "dynasty": "清",
    "content": [
      "幽柏涧并青，芳草径初碧。",
      "参差重阁外，峭茜山四壁。",
      "入门松风起，偶坐溪亭夕。",
      "灵泉度烟响，归人共鸦息。",
      "暂闻清梵落，始觉心未寂。",
      "暝色春蒙蒙，孤此云外石。"
    ]
  },
  {
    "id": "adcfe4db03d34c1b0b481acfe64db7d7",
    "title": "潇碧房听阶上流泉",
    "authorName": "王闿运",
    "authorId": "adcfe4db03d34c1bd1457b72d1457b72",
    "dynasty": "清",
    "content": [
      "潇碧延清窗，掩映三竹林。",
      "坐对白云暮，安知溪水心。",
      "微风又如何，历历一钟音。",
      "春心夜始寒，想像空山深。",
      "幽梦断复续，吾其观古今。"
    ]
  },
  {
    "id": "adcfe4db03d34c1b1635a42e575f8f28",
    "title": "从戒坛下至可罗村",
    "authorName": "王闿运",
    "authorId": "adcfe4db03d34c1bd1457b72d1457b72",
    "dynasty": "清",
    "content": [
      "坛空松阴阴，山色春更静。",
      "风移龙蜿蜿，云散日靓靓。",
      "飞襟一里翠，度石双屐冷。",
      "娟花不出谷，独对山露醒。",
      "芳香路之半，远近自春影。",
      "日暮逢归樵，相看在人境。"
    ]
  },
  {
    "id": "adcfe4db03d34c1b94cf414bf29b0b6a",
    "title": "赠翰林周学士寿昌",
    "authorName": "王闿运",
    "authorId": "adcfe4db03d34c1bd1457b72d1457b72",
    "dynasty": "清",
    "content": [
      "长沙学士才名羡，澄湘台下初相见。",
      "当时鼓角翻江波，取别匆匆若飞电。",
      "七年卧病黄鹄矶，即君留滞周南时。",
      "汉口霜凫冻冲网，有酒相呼斛酌之。",
      "我年未壮君已艾，众中许我倾流辈。",
      "鹦鹉洲前狂笑来，祢衡惊起仍相怪。",
      "古来盛名多零丁，看君早入承明庭。",
      "浮云富贵长过眼，三台跂足如蓬瀛。",
      "嗟余抱玉求高价，白须趋走都堂下。",
      "人生得失苦相欺，与君同被时人嗤。",
      "一回相逢一回老，惟有诗思如婴儿。",
      "郭侯知君复知我，酒边论君每移坐。",
      "为言年少妒风流，高堂挟瑟双倭鬌。",
      "即今老去看文君，丝竹余音不忍闻。",
      "颇忆东山谢安石，远愁西第沈休文。",
      "南洼明月清光绝，古往今来圆又缺。",
      "且应击缶对高吟，莫遣当窗照华发。",
      "彰门晓树映宫楼，冠盖憧憧车马流。",
      "持戟同僚揖王董，登车新雨论黄周。",
      "元亭寂寞秋苔绿，季主逡巡不能卜。",
      "西风落叶闭重门，悄然坐梦深岩屋。",
      "余亦长歌归故关，白云幽涧水潺潺。",
      "他年乘兴一相见，分作淮南大小山。"
    ]
  },
  {
    "id": "adcfe4db03d34c1b21bad6dcd5514990",
    "title": "潇湘秋夜雨曲",
    "authorName": "王闿运",
    "authorId": "adcfe4db03d34c1bd1457b72d1457b72",
    "dynasty": "清",
    "content": [
      "九疑云破天难补，年年迸作潇湘雨。",
      "水驿无更秋被寒，木兰船背如繁鼓。",
      "二妃老去双蛾绿，月过璇宫冷阶玉。",
      "只将清泪报深恩，分付三竿两竿竹。",
      "秋长雨细无人听，流落蛮荒幽咽声。",
      "瑽瑽摵摵止还作，鸳瓦明镫俱有情。",
      "关河何处无秋雨，泪粉啼花不劳数。",
      "省识潇湘万古愁，独眠独梦看看曙。"
    ]
  },
  {
    "id": "adcfe4db03d34c1bcf50aed6c5f1b6cc",
    "title": "马将军歌",
    "authorName": "王闿运",
    "authorId": "adcfe4db03d34c1bd1457b72d1457b72",
    "dynasty": "清",
    "content": [
      "曾侯昔起田间师，将用拙速胜巧迟。腰镰执梃五千众，大捷湘上名天知。",
      "当时提督一马竿，突阵横贼风电驰。南人好船不好马，水师万舸横江湄。",
      "三河一败兵如灰，虽有舟楫无由施。陆军气夺贼马蹄，都统扬扬建两旗。",
      "始知骑步定天下，曹公不敌董卓儿。驱勒农夫学腾跨，项强胫直百不宜。",
      "我年二十骋身手，超坑堕堑抛金羁。驽骀多肉骥多骨，炎方刍稻难调治。",
      "马侯将马识马性，如造父孙汧牧时。是时王师苦不利，曾侯避地黄山陲。",
      "骅骝蹇驴尽无用，相与蚁垤为娱嬉。据鞍一笑何生痴，壮士恨不革裹尸。",
      "清秋一桨下鄱水，归来但觅果下骑。春风秋日偶盘骤，骨脉和协心颜怡。",
      "马侯牧方聊小用，千金擗纩越女蚩。尔来廿年不问事，死生贵贱和天倪。",
      "偶从蠹牍见名姓，使我心热神{亻甯}疑。松阴长簟恍未冷，苦战身死真何为。",
      "忆尔伊凉骋千里，郁气一吐月晕亏。战马长嘶饮河水，谁甘老死皂隶笞。",
      "余亦放马衡山阳，梦中不听晓角吹。马侯马侯身死莫论功成败，君不见湘乡石马青苔滋。"
    ]
  },
  {
    "id": "adcfe4db03d34c1b75dc8b03e83b64e4",
    "title": "蒙山清茶歌",
    "authorName": "王闿运",
    "authorId": "adcfe4db03d34c1bd1457b72d1457b72",
    "dynasty": "清",
    "content": [
      "酌泉试茗平生好，惟有蒙茶远难到。",
      "名高地僻少愈珍，梦想灵芽但西笑。",
      "春动岷嶓花药香，故山新茗渴未尝。",
      "石花露叶今始见，开缄已觉炎风凉。",
      "闻道仙根汉时活，七株常应鸣雷发。",
      "王褒遣僮不敢担，长卿识字名空撮。",
      "贡登天府二千年，龙衮亲擎飨帝筵。",
      "从此人间不曾识，苔阑十里围云烟。",
      "年年叶共周天转，银泥小合盛三片。",
      "至尊晨御偶一煎，王公那得分余羡。",
      "吴越湘湖名品多，祇供嫔女泼云涡。",
      "含霜焙火争春早，散雪流芳付驿驮。",
      "一闻蜀使当秋进，始觉后时天所吝。",
      "闻名乍见已足夸，川纲长价开中引。",
      "达赖熬茶静远荒，红茶航海动西洋。",
      "从来盐铁一时利，谁言此物关兴亡。",
      "肸蚃馨香元有自，百草纤微岂堪比。",
      "对此沉吟不忍煎，如观法物郊坛里。",
      "山人掉首百不知，松风一榻轻烟迟。",
      "园茶采采共葵菽，迎凉且咏豳公诗。",
      "世间远物徒为累，宁知跂石眠云味。",
      "一啜余甘复几时，支颐坐看西山翠。",
      "忽忆君山北渚濒，乱余枯蘖杂樵薪。",
      "五峰深处寻真隐，傥遇披霞旧种人。"
    ]
  },
  {
    "id": "adcfe4db03d34c1b80aa9e39c0995898",
    "title": "忆江淮旧游送薛福保还无锡",
    "authorName": "王闿运",
    "authorId": "adcfe4db03d34c1bd1457b72d1457b72",
    "dynasty": "清",
    "content": [
      "锦水绿未波，摩诃柳初碧。东风昨更寒，为送将归客。",
      "兰陵归客感年新，不待莺啼早惜春。二月云山三峡树，五湖烟水一家人。",
      "枫树青青洞庭路，桂楫夷犹复容与。一片江南江北春，君行远到花开处。",
      "戍鼓楼船且未休，石城淮浦忆前游。谢公棋罢东山冷，陆弟诗成洛水秋。",
      "旧苑垂杨不堪折，海边芳草催鶗鴂。览古空怜瓜步潮，相思吟向苏台月。",
      "莫道崎岖入蜀非，君平避世久忘机。借问南阳一龙卧，何似临邛驷马归。"
    ]
  },
  {
    "id": "adcfe4db03d34c1b0bf471c2c4314ed8",
    "title": "青石洞望巫山作",
    "authorName": "王闿运",
    "authorId": "adcfe4db03d34c1bd1457b72d1457b72",
    "dynasty": "清",
    "content": [
      "神山夙所经，未至已超夷。",
      "况兹澄波棹，翼被祥风吹。",
      "真灵无定形，九面异圆亏。",
      "晴云穴内蒸，积石露嵌奇。",
      "江湖汩无声，浩荡复逶迤。",
      "呼风凌紫烟，漱玉吸琼脂。",
      "赏心不期游，谁识道曾累。",
      "若有人世情，暂来祓尘羁。"
    ]
  },
  {
    "id": "adcfe4db03d34c1b3dc2931ebf45f6db",
    "title": "赠于晦若自南海还蜀旋赴天津幕府",
    "authorName": "王闿运",
    "authorId": "adcfe4db03d34c1bd1457b72d1457b72",
    "dynasty": "清",
    "content": [
      "蜀国春寒连夏月，江波未泛峨眉雪。越中高士去复来，万里奇游何撇{扌烈}。",
      "当年揽秀采琼英，暂入金门听凤鸣。忽然蹭蹬粉墙里，却作赀郎同舍生。",
      "南归观海海如雾，正见彭张竞笳鼓。宿望高名一代无，苦欲相留掉头去。",
      "狄山抗请诛相臣，今君肯向合肥门。浊河清济竟谁是，仰天一笑看浮云。",
      "廿年和战忧危大，只与世人生富贵。贾胡反覆那足言，案甲论兵误群帅。",
      "伊犁交趾争蜗蛮，谁识真人但闭关。偶从谭笑挥八极，陆贾张骞相往还。",
      "井蛙自古嗟梁益，今日西陲盛宾客。已见终军出散关，更看马援还京国。",
      "东西南北尽销兵，书剑苍茫海上行。何日东朝求实用，请君多谢汉公卿。"
    ]
  },
  {
    "id": "adcfe4db03d34c1b2221908355312ac9",
    "title": "泰山诗孟冬朔日登山作",
    "authorName": "王闿运",
    "authorId": "adcfe4db03d34c1bd1457b72d1457b72",
    "dynasty": "清",
    "content": [
      "崇高极富贵，岩壑见朝廷。",
      "盘道屯千乘，列柏栖万灵。",
      "伊来圣皇游，非余德敢升。",
      "良月蠲吉朔，攀天叩明庭。",
      "时雨应泠风，开烟出丘陵。",
      "仙华润春丹，交树盖秋青。",
      "肃肃洗神志，坦坦跻元扃。",
      "既知中天峻，不待超八纮。",
      "翼如两嶂趋，纬彼四岳亭。",
      "将睹三光正，端居心载宁。"
    ]
  },
  {
    "id": "adcfe4db03d34c1b30ee2d01aac16db7",
    "title": "答赠袁章京昶袁语及西藏旧计谬以刘向陈汤相比因伤丁文诚怃然有作",
    "authorName": "王闿运",
    "authorId": "adcfe4db03d34c1bd1457b72d1457b72",
    "dynasty": "清",
    "content": [
      "东里乐吴缟，南工论楚剑。",
      "真知世所希，外赏谁能鉴。",
      "余本支离士，人形偶然犯。",
      "寝迹恣闲游，适来访朝坫。",
      "彼美在彤闼，特达光圭剡。",
      "瞻言弥六合，计画符深念。",
      "昔参断臂谋，意绝英俄瞰。",
      "人亡远图止，语合雄襟憾。",
      "谬许愧刘陈，千时异郦范。",
      "风寒燕市静，烛暖清觞泛。",
      "将回已灰心，吁谟待君验。"
    ]
  },
  {
    "id": "adcfe4db03d4f587112c4d823f5e55f2",
    "title": "次韵答孙载之",
    "authorName": "杨葆光",
    "authorId": "adcfe4db03d4f587069654d5ff7d0f52",
    "dynasty": "清",
    "content": [
      "我来海陵路，三月有飞尘。",
      "求友不易得，见君良独亲。",
      "豺狼苦盗贼，鸿雁惨流民。",
      "世事一挥手，徜徉垫角巾。"
    ]
  },
  {
    "id": "adcfe4db03d4f5874d8c73b202b140ac",
    "title": "登巾子山",
    "authorName": "杨葆光",
    "authorId": "adcfe4db03d4f587069654d5ff7d0f52",
    "dynasty": "清",
    "content": [
      "山背群松拱，楼台耸半空。",
      "鸟声深树里，人影夕阳中。",
      "远岫齐凝霭，轻帆乍稳风。",
      "漉巾何处好，江水酒池同。"
    ]
  },
  {
    "id": "adcfe4db03d4f587b6cd08fb50a32bba",
    "title": "自四安返杭易车而舟对雪感赋",
    "authorName": "杨葆光",
    "authorId": "adcfe4db03d4f587069654d5ff7d0f52",
    "dynasty": "清",
    "content": [
      "水居喜有舟，推篷见残雪。昨朝途遇雨，破被冷如铁。",
      "壮士不畏寒，腔中有热血。嗟彼趋炎者，炙手可使热。",
      "暖酒拥肉屏，围炉据金穴。安知茅舍中，高卧有清节。",
      "况当频年兵，骨肉动隔绝。军前战衣薄，坐使肌肤裂。",
      "忆昔李凉国，袭蔡亦人杰。江南带甲多，连兵一何拙。",
      "将才良不易，世事那可说。鲰生虽无才，龊龊殊不屑。",
      "生与哙等伍，羞为论优劣。班超非异人，燕然有铭碣。",
      "拔剑起雄心，摩崖纪余烈。但愿战功成，莫咏《新昏别》。"
    ]
  },
  {
    "id": "adcfe4db03d4f587c965131144f2df6d",
    "title": "南隶草堂同韩子玉茂才对雪效欧公禁体兼用其韵",
    "authorName": "杨葆光",
    "authorId": "adcfe4db03d4f587069654d5ff7d0f52",
    "dynasty": "清",
    "content": [
      "窗前老树渐舒萼，旭日淡淡风来薄。",
      "铜钲已随鲁阳返，斛珠静待鲛人作。",
      "平野漫漫极炫晃，长天迥迥迷寥廓。",
      "阴寒内凝铁可铸，光华外耀金为烁。",
      "微冰倏已盖池沼，积霰俄然失篱落。",
      "邻家富翁烹羊羔，熟视美酒拥狐貉。",
      "祈于元冥方免猎，团成师子复纷攫。",
      "我当此境噤不语，构火自温拳冻雀。",
      "山居怅隔九斗尘，不然径去蹑烟屩。",
      "剪水作花助山色，岂必旗亭始行乐。",
      "况今晋豫犹阻饥，只可团茶试调瀹。",
      "随车逐马有故事，读书城南慰索漠。",
      "卿如欲问灞桥句，第一功名愧横槊。",
      "聚星堂事何敢比，聊破寒威资笑噱。"
    ]
  },
  {
    "id": "adcfe4db03d75d7b497acb15010fe930",
    "title": "哭王或庵先生",
    "authorName": "蒋蘅",
    "authorId": "adcfe4db03d75d7bd1457b72d1457b72",
    "dynasty": "清",
    "content": [
      "执手与翁诀，翁心真浩然。",
      "不挥妻子泪，独念父兄阡。",
      "淮水寒双桨，横山蔽一椽。",
      "往来皆旅榇，何处是重泉。"
    ]
  },
  {
    "id": "adcfe4db03d75d7b497acb15b103bfa8",
    "title": "哭王或庵先生",
    "authorName": "蒋蘅",
    "authorId": "adcfe4db03d75d7bd1457b72d1457b72",
    "dynasty": "清",
    "content": [
      "去年残腊日，破寂过吾闾。",
      "兄女能依膝，甥孙甫诵书。",
      "酒逢成酿候，梅又试花初。",
      "顿扫衡门迹，愁听逼岁除。"
    ]
  },
  {
    "id": "adcfe4db03d75d7b497acb15e30689a4",
    "title": "哭王或庵先生",
    "authorName": "蒋蘅",
    "authorId": "adcfe4db03d75d7bd1457b72d1457b72",
    "dynasty": "清",
    "content": [
      "元日津门雪，严寒茅岭风。",
      "文章思作者，涕泗诔吾翁。",
      "瞬息十年事，魂伤半亩宫。",
      "夜台如可卜，心迹喜相同。"
    ]
  },
  {
    "id": "adcfe4db03d75d7b497acb1515f0ec30",
    "title": "哭王或庵先生",
    "authorName": "蒋蘅",
    "authorId": "adcfe4db03d75d7bd1457b72d1457b72",
    "dynasty": "清",
    "content": [
      "地运偏当厄，斯文岂数奇。",
      "西邻痛慈母，南巷泣孤儿。",
      "发覆无遗老，趋承失所师。",
      "羁魂招不得，聊赋屈平词。"
    ]
  },
  {
    "id": "adcfe4db03d75d7b5e62b668ef9e6293",
    "title": "过岭",
    "authorName": "蒋蘅",
    "authorId": "adcfe4db03d75d7bd1457b72d1457b72",
    "dynasty": "清",
    "content": [
      "青天乱插翠芙蓉，才转篮舆面面峰。",
      "下界苍茫浑隔世，上方杳霭但闻钟。",
      "高悬玉乳三千丈，横架明霞一万重。",
      "作赋当年曾有客，只留残墨半尘封。"
    ]
  },
  {
    "id": "adcfe4db03d75d7b96c6ca637cf109e8",
    "title": "过陕州",
    "authorName": "蒋蘅",
    "authorId": "adcfe4db03d75d7bd1457b72d1457b72",
    "dynasty": "清",
    "content": [
      "砥柱遥瞻峰绝奇，抗怀千古更谁知。",
      "二公分陕王风远，六国图秦霸业衰。",
      "竹影草堂传魏野，墨痕池水爱张芝。",
      "劳劳马首空徵逐，日暮停车有所思。"
    ]
  },
  {
    "id": "adcfe4db03d75d7b013b4ea431f50b0d",
    "title": "忆曲阜诸子",
    "authorName": "蒋蘅",
    "authorId": "adcfe4db03d75d7bd1457b72d1457b72",
    "dynasty": "清",
    "content": [
      "去年沂水今连水，春暮怀人草未青。",
      "记得城南修禊日，玉兰花下写《兰亭》。"
    ]
  },
  {
    "id": "adcfe4db03d75d7bdad27b27e00f7799",
    "title": "八月十四夜与刘兰心玩月贞元阁",
    "authorName": "蒋蘅",
    "authorId": "adcfe4db03d75d7bd1457b72d1457b72",
    "dynasty": "清",
    "content": [
      "胜友争秋爽，明河让月辉。",
      "况当凉夜永，复此清兴滋。",
      "随事命杯酌，移坐面澄漪。",
      "掬手弄珠璧，俯身鉴幽姿。",
      "理感意如获，晤深语亦希。",
      "竹露兼萤炫，草虫答涧澌。",
      "微风林际来，萧萧吹鬓丝。",
      "曰归匪兴尽，怯此单罗衣。",
      "清光转恋予，欲去尚依依。",
      "殷勤苔上石，应惜良会稀。"
    ]
  },
  {
    "id": "adcfe4db03d75d7b29207d091dc79c32",
    "title": "十五夜寻兰心不遇独往贞元阁踏月而归",
    "authorName": "蒋蘅",
    "authorId": "adcfe4db03d75d7bd1457b72d1457b72",
    "dynasty": "清",
    "content": [
      "之子期不来，独往践佳兴。",
      "招提绝人迹，松关閟幽茜。",
      "皎月独弄姿，水木俱清醒。",
      "据石憩微躯，危襟竦虚听。",
      "满地走虬蛇，松篁摇不定。",
      "夜游多晴旷，况乃无人境。",
      "咳唾响深谷，虚堂如有应。",
      "飕飕山风至，簌簌林箨迸。",
      "心魂已凄动，四顾逾悄静。",
      "清极不可留，褰裳蹑莎径。",
      "不知露气深，星星草头莹。"
    ]
  },
  {
    "id": "adcfe4db03d75d7b1032383030a0b9d5",
    "title": "建溪滩行遇雨",
    "authorName": "蒋蘅",
    "authorId": "adcfe4db03d75d7bd1457b72d1457b72",
    "dynasty": "清",
    "content": [
      "建溪之水多奔使，建溪之船薄如纸。",
      "一丝篾缆挂船头，附石扳崖不容趾。",
      "当其船石两相持，篙曲如弓缆如矢。",
      "舟子呼号声欲嘶，商人愕顾面余咫。",
      "而我冻缩如寒蝇，裹头兀卧篷窗底。",
      "忠信涉险讵无凭，雷霆助虐胡为尔。",
      "白昼晦冥忽如夜，黄流暴涨浩无涘。",
      "前村迢迢不可即，仓卒拿舟入芦苇。",
      "黑云随风掠船过，疑有神怪相驱使。",
      "霹雳乱绕山前后，电光只在船首尾。",
      "谁言建溪水清浅，安知不有蛟龙起。",
      "雨霁心神稍收摄，船行险阻殊未已。",
      "坐思垂堂古有戒，其奈劳生无定止。",
      "平生不出里闬门，羡尔千金田舍子。"
    ]
  },
  {
    "id": "adcfe4db03d9173c52b1a637c554a33a",
    "title": "游韦曲牛头寺看桃花",
    "authorName": "路谈",
    "authorId": "adcfe4db03d9173cd1457b72d1457b72",
    "dynasty": "清",
    "content": [
      "珠帘翠幕晓曈昽，御宿栖台仿像中。",
      "只有穿花双燕子，舞衣还试旧东风。"
    ]
  },
  {
    "id": "adcfe4db03d9173c52b1a637f19ed75d",
    "title": "游韦曲牛头寺看桃花",
    "authorName": "路谈",
    "authorId": "adcfe4db03d9173cd1457b72d1457b72",
    "dynasty": "清",
    "content": [
      "寺前鞍马若游龙，山下夭桃为客容。",
      "老衲不知春欲暮，倚楼自打晚来钟。"
    ]
  },
  {
    "id": "adcfe4db03d917d978efc2e9db34125f",
    "title": "早发",
    "authorName": "曹锡宝",
    "authorId": "adcfe4db03d917d9f3144cef05233523",
    "dynasty": "清",
    "content": [
      "潮声喧野渡，早起挂孤篷。",
      "梦断数行雁，秋深两岸枫。",
      "荒城寒雾外，残月乱流中。",
      "不尽烟波兴，扁舟信晓风。"
    ]
  },
  {
    "id": "adcfe4db03d917d992d9297fd38f9ffb",
    "title": "访叶恒斋舍人南屏诗屋",
    "authorName": "曹锡宝",
    "authorId": "adcfe4db03d917d9f3144cef05233523",
    "dynasty": "清",
    "content": [
      "碧草侵平岸，闲阶长绿苔。",
      "林风凉不歇，溪鸟去仍回。",
      "帘为尘多下，花知客到开。",
      "傍桥流水曲，处处种官梅。"
    ]
  },
  {
    "id": "adcfe4db03d917d91b90dc8abd16c661",
    "title": "秋日南城晚眺",
    "authorName": "曹锡宝",
    "authorId": "adcfe4db03d917d9f3144cef05233523",
    "dynasty": "清",
    "content": [
      "日落江沙白，潮来众壑鸣。",
      "云山回暝色，风雨送秋声。",
      "生计天涯少，文章道路轻。",
      "年年萧瑟意，愁绝对江城。"
    ]
  },
  {
    "id": "adcfe4db03d917d92cf05362e1395925",
    "title": "岁尽茭门言归作",
    "authorName": "曹锡宝",
    "authorId": "adcfe4db03d917d9f3144cef05233523",
    "dynasty": "清",
    "content": [
      "郊居契幽寂，归趣入尘氛。",
      "持此谢芳草，因之惭白云。",
      "沙寒遍积雪，林寂兼斜曛。",
      "君听天外雁，寥寥声念群。"
    ]
  },
  {
    "id": "adcfe4db03d917d9fa9e1182e3cda7e7",
    "title": "早寒",
    "authorName": "曹锡宝",
    "authorId": "adcfe4db03d917d9f3144cef05233523",
    "dynasty": "清",
    "content": [
      "策蹇凌霜坂，风高木叶乾。",
      "空山秋易老，绝塞气先寒。",
      "肃肃车徒静，迢迢鼓角残。",
      "幸依仙仗近，行路敢云难。"
    ]
  },
  {
    "id": "adcfe4db03d917d9b50c37d5ad300a5c",
    "title": "塞上",
    "authorName": "曹锡宝",
    "authorId": "adcfe4db03d917d9f3144cef05233523",
    "dynasty": "清",
    "content": [
      "高岭倚层穹，寒生万壑中。",
      "惊沙常暗日，衰草自生风。",
      "霜落征衣薄，秋高塞马雄。",
      "挥鞭一长望，烟树正空蒙。"
    ]
  },
  {
    "id": "adcfe4db03d917d9295497a9ae26dc9e",
    "title": "秋日塞上杂咏",
    "authorName": "曹锡宝",
    "authorId": "adcfe4db03d917d9f3144cef05233523",
    "dynasty": "清",
    "content": [
      "雄关高并太清连，终古风云壮北燕。",
      "山自朔庭环九域，城联辽海控三边。",
      "牧羝沙暖空榛莽，饮马泉清绝瘴烟。",
      "盛代即今虚斥堠，秋光满目覆平田。"
    ]
  },
  {
    "id": "adcfe4db03d917d9295497a9c428313e",
    "title": "秋日塞上杂咏",
    "authorName": "曹锡宝",
    "authorId": "adcfe4db03d917d9f3144cef05233523",
    "dynasty": "清",
    "content": [
      "乌桓城下阵云黄，白马关前月似霜。",
      "百战雄图余玉垒，累朝形势固金汤。",
      "天晴铁骑排空见，日落龙沙四望长。",
      "惟有泺江呜咽水，年年常自绕边墙。"
    ]
  },
  {
    "id": "adcfe4db03d917d99c185194023b5705",
    "title": "读钝吟集",
    "authorName": "曹锡宝",
    "authorId": "adcfe4db03d917d9f3144cef05233523",
    "dynasty": "清",
    "content": [
      "剪彩裁琼苦用心，平生蒙叟是知音。",
      "西昆亦有传衣派，持论新城太刻深。"
    ]
  },
  {
    "id": "adcfe4db03d917d991159983323b36e2",
    "title": "听泉",
    "authorName": "曹锡宝",
    "authorId": "adcfe4db03d917d9f3144cef05233523",
    "dynasty": "清",
    "content": [
      "向晓万籁寂，策杖登孤亭。",
      "泉声岩际来，耳畔响泠泠。",
      "松风乱猿鸟，潭雾澄幽灵。",
      "悠悠变今古，淡淡历晦冥。",
      "真机了可悟，起视数峰青。"
    ]
  },
  {
    "id": "adcfe4db03d917d9514ee7430d25629d",
    "title": "出古北口",
    "authorName": "曹锡宝",
    "authorId": "adcfe4db03d917d9f3144cef05233523",
    "dynasty": "清",
    "content": [
      "霜净宿莽平，风高边马壮。",
      "我行出严关，心目恣駴浪。",
      "岩岭争超突，泉瀑互奔放。",
      "仄径容数骑，万雉森巨防。",
      "巍然众峰顶，镵削出天匠。",
      "是时夜将半，落月排叠障。",
      "屈曲穷攀跻，直上凌空旷。",
      "出险复入险，顷刻倏万状。",
      "回首眺神京，烟树郁相望。",
      "归途更登陟，壮观答微尚。"
    ]
  },
  {
    "id": "adcfe4db03d917d94f6e1ffda226a36d",
    "title": "理斋同年殉节诗",
    "authorName": "曹锡宝",
    "authorId": "adcfe4db03d917d9f3144cef05233523",
    "dynasty": "清",
    "content": [
      "常公磊落人，沈勇迈终古。",
      "边风钟性情，朔气壮眉宇。",
      "诗篇自雄杰，不屑傍门户。",
      "郁郁松柏姿，苍翠含媚妩。",
      "予忝同门友，至谊订兰谱。",
      "岁在申酉间，谒选留畿辅。",
      "晨夕相过从，剥啄欣旧雨。",
      "弱羽各分飞，萍蓬难自主。",
      "君捧西充檄，予出晋阳祖。",
      "屈指几暌离，良辰在何许。",
      "徒闻善政多，空复瑶华伫。",
      "校士到平阳，西川正鼙鼓。",
      "群蛮竞反覆，战士润野土。",
      "君时奋义烈，骂贼身膏斧。",
      "风烟两地隔，未得罄覼缕。",
      "一恸惊心魂，丝泪出肺腑。",
      "继读张公文，大节粗枚举。",
      "转饷充糇粮，挥刀剚䝟貐。",
      "势穷被创夷，力屈饲豺虎。",
      "凛哉睢阳风，浩气慑降卤。",
      "忠魂庙貌新，岁时荐椒醑。",
      "圣主轸忠勤，哲嗣锡圭组。",
      "惟公又何憾，一死光册府。",
      "独有故人情，临风怨芳杜。"
    ]
  },
  {
    "id": "adcfe4db03ef738adcf34f630b2f5293",
    "title": "秋夜闻笛",
    "authorName": "鲍之芬",
    "authorId": "adcfe4db03ef738ad1457b72d1457b72",
    "dynasty": "清",
    "content": [
      "风薄湘帘露气侵，碧云满地散桐阴。",
      "高楼倚月谁家笛，客馆惊秋此夜心。",
      "塞雁清音应共听，江梅旧韵不堪寻。",
      "中宵引领浑无寐，况有萧萧万井砧。"
    ]
  },
  {
    "id": "adcfe4db03ef738a8b689fd4fb3da742",
    "title": "帘钩",
    "authorName": "鲍之芬",
    "authorId": "adcfe4db03ef738ad1457b72d1457b72",
    "dynasty": "清",
    "content": [
      "眉痕掩映雾绡空，曳影抛烟近绮丛。",
      "一角斜牵犀划水，半规疑堕月留弓。",
      "莫惊鱼钥伤春后，镇锁虾须病酒中。",
      "谁见杏花栏槛里，徘徊欲上怯东风。",
      "分明擘破玉连环，钗股还敲玳瑁弯。",
      "有意参差邀半面，无心舒卷任双鬟。",
      "空闺似掷流黄速，隔院频窥屈戌闲。",
      "不锁芳春偏锁恨，一声惊恐隔蓬山。"
    ]
  },
  {
    "id": "adcfe4db03f6995d6bbbedaa2503ff6a",
    "title": "到岸",
    "authorName": "许儒龙",
    "authorId": "adcfe4db03f6995dd1457b72d1457b72",
    "dynasty": "清",
    "content": [
      "到岸停征棹，渔村正晚晴。",
      "一舟横野色，百听废滩声。",
      "暝觉空江易，愁缘独客生。",
      "腊残游道路，飘泊耻身轻。"
    ]
  },
  {
    "id": "adcfe4db03f6995dc459359cd6e0b7e6",
    "title": "登城野望",
    "authorName": "许儒龙",
    "authorId": "adcfe4db03f6995dd1457b72d1457b72",
    "dynasty": "清",
    "content": [
      "独立山城上，阑干对落晖。",
      "霞边双鸟没，草际一僧归。",
      "古堞缘苍蔼，芳茨入翠微。",
      "南风吹四月，处处楝花飞。"
    ]
  },
  {
    "id": "adcfe4db03f6995d4d38f7dfd43bcd77",
    "title": "白銮江抱疴夜坐",
    "authorName": "许儒龙",
    "authorId": "adcfe4db03f6995dd1457b72d1457b72",
    "dynasty": "清",
    "content": [
      "柳外芦边一水清，篷窗乍启接高城。",
      "风吹静夜鱼龙气，浪打荒洲雁鹜声。",
      "客里光阴容寂寞，病中情绪未分明。",
      "柁楼镫影入危坐，霜气侵衣梦不成。"
    ]
  },
  {
    "id": "adcfe4db04043dc707bf4a07933da2f7",
    "title": "鸿章旅馆因题二十八字以志感触",
    "authorName": "章杞",
    "authorId": "adcfe4db04043dc7d1457b72d1457b72",
    "dynasty": "清",
    "content": [
      "受辱休将心志灰，且来此地一徘徊。",
      "愿将笔舌广传布，不信国魂唤不回。"
    ]
  },
  {
    "id": "adcfe4db04043dc77b35aaac7adbdc4e",
    "title": "红菱荡遇风",
    "authorName": "章杞",
    "authorId": "adcfe4db04043dc7d1457b72d1457b72",
    "dynasty": "清",
    "content": [
      "白浪拍天飞，船身屡倾侧。",
      "置我旋涡中，而我持恒识。",
      "舟人相聚谈，各有惊皇色。",
      "谓我且停舟，此风渡不得。",
      "我谓不如前，万事莫惶惑。",
      "赖我坚持心，助彼股肱力。",
      "居然登彼岸，我为长叹息。",
      "世事类如斯，愿以策中国。"
    ]
  },
  {
    "id": "adcfe4db0410f8fae724c9cdb1eace1e",
    "title": "解组书怀",
    "authorName": "程尹起",
    "authorId": "adcfe4db0410f8fad1457b72d1457b72",
    "dynasty": "清",
    "content": [
      "自笑操刀拙，经年客梦长。",
      "乡心传雁字，宦辙险羊肠。",
      "老去花朝露，归来菊晚霜。",
      "莫荒畦畔秫，寄语旧高阳。"
    ]
  },
  {
    "id": "adcfe4db0410f8fa82f29bf7d0df887b",
    "title": "明发疁城招王子翌思小饮",
    "authorName": "程尹起",
    "authorId": "adcfe4db0410f8fad1457b72d1457b72",
    "dynasty": "清",
    "content": [
      "谢却折腰米，开尝瓮面春。",
      "隔篱呼共醉，明日是行人。"
    ]
  },
  {
    "id": "adcfe4db0422e18ce42b99d5cb8c29e6",
    "title": "月",
    "authorName": "方陶",
    "authorId": "adcfe4db0422e18cd1457b72d1457b72",
    "dynasty": "清",
    "content": [
      "片月如良友，相看不忍眠。",
      "况逢孤馆夜，又是乍晴天。",
      "峰迥明残照，霜清净野烟。",
      "何人吹玉笛，声落画栏前。"
    ]
  },
  {
    "id": "adcfe4db0422e18c48b9d302f569de0e",
    "title": "渡人庵迟友不至",
    "authorName": "方陶",
    "authorId": "adcfe4db0422e18cd1457b72d1457b72",
    "dynasty": "清",
    "content": [
      "枫叶平林满，芦花浅渚飞。",
      "秋风生浦口，落日在岩扉。",
      "坐待幽人语，宁知夙约违。",
      "徘徊明月出，独送棹歌归。"
    ]
  },
  {
    "id": "adcfe4db042734c435aa68b8aa97a991",
    "title": "登岳阳楼",
    "authorName": "蒋立镛",
    "authorId": "adcfe4db042734c4d1457b72d1457b72",
    "dynasty": "清",
    "content": [
      "洞庭波起夕阳浮，纵目层楼亦壮游。",
      "鸿雁声随天共远，鱼龙气与水争流。",
      "神仙有约今朝醉，词赋无灵终古留。",
      "如此长风当破浪，苍茫万里是归舟。"
    ]
  },
  {
    "id": "adcfe4db042b8122ae3538ecf9a98160",
    "title": "送春",
    "authorName": "曹鉴冰",
    "authorId": "adcfe4db042b8122d1457b72d1457b72",
    "dynasty": "清",
    "content": [
      "莺歌凄惋燕飞忙，似送东风过柳塘。",
      "翠叶有情眉黯淡，粉花无力意悠扬。",
      "茫茫塞北关山远，漠漠江南道路长。",
      "犹幸暌离非隔岁，相逢拟待腊梅黄。"
    ]
  },
  {
    "id": "adcfe4db042b8122afc85d2e5ad39e83",
    "title": "秋日漫兴",
    "authorName": "曹鉴冰",
    "authorId": "adcfe4db042b8122d1457b72d1457b72",
    "dynasty": "清",
    "content": [
      "柳经秋老不藏鸦，景物因时莫浪嗟。",
      "一卷《楚骚》忘午倦，数声齐女咽残霞。",
      "荣华心已沾泥絮，冷淡情犹湿雨花。",
      "倚遍曲阑难自遣，瓦瓶汲水独煎茶。"
    ]
  },
  {
    "id": "adcfe4db042b8122afc85d2e471e1466",
    "title": "秋日漫兴",
    "authorName": "曹鉴冰",
    "authorId": "adcfe4db042b8122d1457b72d1457b72",
    "dynasty": "清",
    "content": [
      "摇落何辞两鬓蓬，自开竹牖引凉风。",
      "仓皇蚁阵秋苔里，扰攘蜂衙晓雾中。",
      "世事久知同梦鹿，人生须信易沙虫。",
      "分明静处真仙境，休忆蓬山问路通。"
    ]
  },
  {
    "id": "adcfe4db042b812269522ca3abf7e8d1",
    "title": "柳烟",
    "authorName": "曹鉴冰",
    "authorId": "adcfe4db042b8122d1457b72d1457b72",
    "dynasty": "清",
    "content": [
      "浓抹千条绿，春残未肯收。",
      "杨花轻扑处，漠漠使人愁。"
    ]
  },
  {
    "id": "adcfe4db042b812224c6d4559081c959",
    "title": "花露",
    "authorName": "曹鉴冰",
    "authorId": "adcfe4db042b8122d1457b72d1457b72",
    "dynasty": "清",
    "content": [
      "春露落花房，花如向晓妆。",
      "红珠千万粒，无粒不生光。"
    ]
  },
  {
    "id": "adcfe4db042b8122f75548dcbd4d020d",
    "title": "竹雨",
    "authorName": "曹鉴冰",
    "authorId": "adcfe4db042b8122d1457b72d1457b72",
    "dynasty": "清",
    "content": [
      "欲折亭亭节，斜侵苦莫饶。",
      "不曾留一点，惟觉韵潇潇。"
    ]
  },
  {
    "id": "adcfe4db042b8122917cd5bd7b8d298a",
    "title": "松风",
    "authorName": "曹鉴冰",
    "authorId": "adcfe4db042b8122d1457b72d1457b72",
    "dynasty": "清",
    "content": [
      "飘入岩松里，纷纷分外清。",
      "纵非陶宰相，听去亦怡情。"
    ]
  },
  {
    "id": "adcfe4db042b8122baac6e1617c8dde4",
    "title": "莲花",
    "authorName": "曹鉴冰",
    "authorId": "adcfe4db042b8122d1457b72d1457b72",
    "dynasty": "清",
    "content": [
      "红藕花开夏日长，薰风吹动满湖香。",
      "清标自合称君子，却把姿容比六郎。"
    ]
  },
  {
    "id": "adcfe4db042b81228f2e30e5948c60f1",
    "title": "送愁次秋山韵",
    "authorName": "曹鉴冰",
    "authorId": "adcfe4db042b8122d1457b72d1457b72",
    "dynasty": "清",
    "content": [
      "乘人闲处即相缠，紧压双眉太可怜。",
      "不是无情送君别，再留惟恐损春妍。"
    ]
  },
  {
    "id": "adcfe4db042b8122224a09b8af17f1bb",
    "title": "柳",
    "authorName": "曹鉴冰",
    "authorId": "adcfe4db042b8122d1457b72d1457b72",
    "dynasty": "清",
    "content": [
      "撩烟拂雨画桥边，日送行人剧可怜。",
      "更恨西风斜照里，摧残犹带一声蝉。"
    ]
  },
  {
    "id": "adcfe4db042c91b89b3d9c1747ac6161",
    "title": "丙申正月六日舟发郡城",
    "authorName": "吴敏树",
    "authorId": "adcfe4db042c91b87ffd85d9d4b2aeb2",
    "dynasty": "清",
    "content": [
      "新日一湖霁，张帆始郡城。",
      "云开天色喜，风迅水邮轻。",
      "破浪思宗子，题桥笑马卿。",
      "犹看度年乐，那免别家情。"
    ]
  },
  {
    "id": "adcfe4db042c91b8a65ec17e57be1b69",
    "title": "初夏书事",
    "authorName": "吴敏树",
    "authorId": "adcfe4db042c91b87ffd85d9d4b2aeb2",
    "dynasty": "清",
    "content": [
      "雨送春归始放晴，风光初夏好逾明。",
      "林花过尽新生竹，院鸟啼残乍熟樱。",
      "自检方书医小疾，颇从田父看深耕。",
      "西庄胜事犹多负，开遍将离赏未成。"
    ]
  },
  {
    "id": "adcfe4db042c91b88f56fc21cbc2eeab",
    "title": "后山书堂西北隅小屋数间因势改构面远为楼延引湖山骤成胜赏外治花圃列植名卉皆余弟半圃之所为也余题之曰芥子山房其楼曰听雨云其一",
    "authorName": "吴敏树",
    "authorId": "adcfe4db042c91b87ffd85d9d4b2aeb2",
    "dynasty": "清",
    "content": [
      "地原多胜解人难，异境初从法眼观。",
      "与世隔尘才屋角，为花分国出林端。",
      "堂楼仿画穷诸相，村舍和烟弄一丸。",
      "曾笑粗疏陈仲举，扫除吾室自便安。"
    ]
  },
  {
    "id": "adcfe4db042c91b84b746045327fc144",
    "title": "江陵怀古",
    "authorName": "吴敏树",
    "authorId": "adcfe4db042c91b87ffd85d9d4b2aeb2",
    "dynasty": "清",
    "content": [
      "纪南休叹霸图空，往迹人犹识渚宫。",
      "游猎近驰云梦泽，观兵遥践陆浑戎。",
      "细腰贮宠矜秦女，长鬣延宾傲鲁公。",
      "末代孤臣赋哀怨，犹然大国有雄风。"
    ]
  },
  {
    "id": "adcfe4db042c91b84b74604538242e57",
    "title": "江陵怀古",
    "authorName": "吴敏树",
    "authorId": "adcfe4db042c91b87ffd85d9d4b2aeb2",
    "dynasty": "清",
    "content": [
      "莽苍江山百战昏，兴亡何只两东门。",
      "梁家偪泰那须惜，高氏崎岖未足论。",
      "独许兰成沿宋宅，思招子美合湘魂。",
      "前朝相国犹人杰，目极艰难感激存。"
    ]
  },
  {
    "id": "adcfe4db042c91b80a8d26611970b2bf",
    "title": "七月十二日携儿侄西村观获示之以诗",
    "authorName": "吴敏树",
    "authorId": "adcfe4db042c91b87ffd85d9d4b2aeb2",
    "dynasty": "清",
    "content": [
      "人生须饱腹，农事其本根。",
      "安坐而取食，愧耻何可言。",
      "我曹蒙祖泽，以有此田园。",
      "儒衣吓乡里，道义未能敦。",
      "秋成属登稼，耞板响朝昏。",
      "间携小儿子，观获前山村。",
      "割把汗流体，打取兼劳烦。",
      "岂敢惜艰苦，颗粒天地恩。",
      "儿曹嗜果饵，且饭意不存。",
      "那知养命主，农夫尔宜尊。",
      "古人出躬耕，立功弥乾坤。",
      "游闲了一生，不如犬与豚。"
    ]
  },
  {
    "id": "adcfe4db042c91b825c85d8f2bd0a839",
    "title": "游绿溪庵赠种花僧石岩",
    "authorName": "吴敏树",
    "authorId": "adcfe4db042c91b87ffd85d9d4b2aeb2",
    "dynasty": "清",
    "content": [
      "缘溪还幽尽，遂得孤寺门。",
      "谁言古驿近，有此花水源。",
      "山僧不种桃，侧地置小园。",
      "窅尔丈室外，品留香色繁。",
      "客来但看花，欲语未许烦。",
      "乃知岩师妙，说法在无言。",
      "日斜钟廊下，欲去留题痕。",
      "常尉五字绝，吾诗焉可存。"
    ]
  },
  {
    "id": "adcfe4db042c91b8d766e68d8a82e704",
    "title": "甲辰都下留别春潭伯乔两弟",
    "authorName": "吴敏树",
    "authorId": "adcfe4db042c91b87ffd85d9d4b2aeb2",
    "dynasty": "清",
    "content": [
      "芦沟桥上行尘起，芦沟桥下惟流水。",
      "明朝相送至芦沟，吐子且留吾去矣。",
      "昔年意气来上京，赤手欲攫公与卿。",
      "已经三载辄连败，自顾一生何所成。",
      "匡时宇宙要有人，山林骨相原吾真。",
      "田歌社酒自为乐，涧草岩花未是贫。",
      "洞庭眼前烟水足，愿买南津湖一曲。",
      "结茅作屋具船游，有鱼可羹书可读。",
      "二子努力干圣朝，岂宜从我分渔樵。",
      "临歧莫作可怜状，看我新诗似解嘲。"
    ]
  },
  {
    "id": "adcfe4db042c91b8fa5a968c84902614",
    "title": "与西垣同宿岳阳楼上酒后成长短句并示冬谷道人",
    "authorName": "吴敏树",
    "authorId": "adcfe4db042c91b87ffd85d9d4b2aeb2",
    "dynasty": "清",
    "content": [
      "我昨浏阳作学官，饮酒酣睡俱所安。惟恨醒时欲走无处向，旋转屋内墙壁不得宽。",
      "又恨当杯虽醉乃未快，眼中伴对人实难。为此急归来脱身。",
      "何疑哉！江湖浩荡旧家宅，白鸥相见犹无猜。何况今兹共君裹被宿，楼上道人老方嗜酒同疏放。",
      "万千气象昼夜一栏前，不知仙人游戏蓬莱复何状。",
      "莫生世外心，且作世中语。摆落一切缘，神仙或吾许。",
      "道人间楼置小窠，强眠二客余无多。蛟龙半夜惊风雨，奈此楼中客梦何。"
    ]
  },
  {
    "id": "adcfe4db042c91b8e49a63559cbc4f03",
    "title": "后山书堂西北隅小屋数间因势改构面远为楼延引湖山骤成胜赏外治花圃列植名卉皆余弟半圃之所为也余题之曰芥子山房其楼曰听雨云其二",
    "authorName": "吴敏树",
    "authorId": "adcfe4db042c91b87ffd85d9d4b2aeb2",
    "dynasty": "清",
    "content": [
      "片影微茫洞庭，同盘曾注道元经。烟中乍识孤帆白，树外遥来远渚青。",
      "世界只从空处见，江山全为主人灵。对床夜雨由来好，莫问何时尽共听。"
    ]
  },
  {
    "id": "adcfe4db04340f24af0212f38ed17820",
    "title": "赋得清明无客不思家",
    "authorName": "赖世贞",
    "authorId": "adcfe4db04340f24d7fd118e865dfbde",
    "dynasty": "清",
    "content": [
      "远隔家乡久，悠悠乱我思。",
      "况当佳节至，更觉客心悲。",
      "泛梗怜飘泊，飞蓬怅别离。",
      "魂销沽酒市，肠断卖花时。",
      "风雨鱼书寂，关山蝶梦驰。",
      "萍踪千里外，屈指计归期。"
    ]
  },
  {
    "id": "adcfe4db04340f241f7e631e7259ae18",
    "title": "赋得朗朗如玉山行",
    "authorName": "赖世贞",
    "authorId": "adcfe4db04340f24d7fd118e865dfbde",
    "dynasty": "清",
    "content": [
      "别具光明景，风流实契予。",
      "玉山行朗若，妙品恰温如。",
      "采药来仙路，寻师访道庐。",
      "此间无俗客，胜地不樵渔。",
      "石室烹经久，云衢蹑足初。",
      "其人堪比美，杂佩有琼琚。"
    ]
  },
  {
    "id": "adcfe4db043ebc5e9a5147b469398dcb",
    "title": "传胪日纪恩",
    "authorName": "蔡升元",
    "authorId": "adcfe4db043ebc5e207f8801404dcc91",
    "dynasty": "清",
    "content": [
      "入对彤庭策万言，句胪高唱帝临轩。",
      "国恩独被臣家渥，十二年间两状元。"
    ]
  },
  {
    "id": "adcfe4db043ebc5e2e0af4c467b6cde1",
    "title": "苑西杂咏",
    "authorName": "蔡升元",
    "authorId": "adcfe4db043ebc5e207f8801404dcc91",
    "dynasty": "清",
    "content": [
      "白塔东偏圆殿西，红墙迤逦绿杨堤。",
      "六街洗后清于水，不放轻尘上马蹄。"
    ]
  },
  {
    "id": "adcfe4db043ebc5e2e0af4c40d116710",
    "title": "苑西杂咏",
    "authorName": "蔡升元",
    "authorId": "adcfe4db043ebc5e207f8801404dcc91",
    "dynasty": "清",
    "content": [
      "禁苑春风次第来，香车轣辘走轻雷。",
      "卖花声过墙东去，知是丰台芍药开。"
    ]
  },
  {
    "id": "adcfe4db043ebc5e2e0af4c45a00cda9",
    "title": "苑西杂咏",
    "authorName": "蔡升元",
    "authorId": "adcfe4db043ebc5e207f8801404dcc91",
    "dynasty": "清",
    "content": [
      "蓬池十里芰荷香，金碧琉璃水殿凉。",
      "载得恩波天上住，镜湖不羡贺知章。"
    ]
  },
  {
    "id": "adcfe4db043ebc5e2e0af4c43a2192a0",
    "title": "苑西杂咏",
    "authorName": "蔡升元",
    "authorId": "adcfe4db043ebc5e207f8801404dcc91",
    "dynasty": "清",
    "content": [
      "琼华佳气蔼葱茏，金粟坛前白玉峰。",
      "铃铎声传天半里，好风时杂禁垣钟。"
    ]
  },
  {
    "id": "adcfe4db043ebc5e2e0af4c461d22b98",
    "title": "苑西杂咏",
    "authorName": "蔡升元",
    "authorId": "adcfe4db043ebc5e207f8801404dcc91",
    "dynasty": "清",
    "content": [
      "芦花菱叶丝丝雨，紫阁红楼面面风。",
      "最是秋来凉月夜，水连天处碧空蒙。"
    ]
  },
  {
    "id": "adcfe4db043ebc5e2e0af4c4992dc264",
    "title": "苑西杂咏",
    "authorName": "蔡升元",
    "authorId": "adcfe4db043ebc5e207f8801404dcc91",
    "dynasty": "清",
    "content": [
      "丹甍翠网碧栏干，玉蝀桥头立马看。",
      "望到直庐最深处，始知身在五云端。"
    ]
  },
  {
    "id": "adcfe4db04427be67c94cfa57b7fe0d9",
    "title": "秋窗风雨夕",
    "authorName": "曹雪芹",
    "authorId": "adcfe4db04427be6d41d8cd9d41d8cd9",
    "dynasty": "清",
    "appreciation": "《秋窗风雨夕》的作意，如果不加深求，可以说与《葬花吟》一样，都不妨看作是林黛玉伤悼身世之作，所不同的是它已没有《葬花吟》中那种抑塞之气和傲世态度，而显得更加苦闷、颓伤。这可以从以下的情况得到解释：黛玉当时被病魔所缠，宝钗对她表示关心，使她感激之余深自悔恨，觉得往日种种烦恼皆由自己多心而生，以至自误到今。黛玉本来脆弱，如今，在病势加深的情况下，又加上了这样的精神负担，自然会更加消沉。\n但是，如果我们认为作者写此诗并非只为了一般地表现黛玉的多愁善感，必欲细究其深意，那么也就自然地会发现一些问题。首先，无论是《秋闺怨》、《别离怨》或者《代别离》这类题目，在乐府中从来都有特定的内容，即只写男女别离的愁怨，而并不用来写背乡离亲、寄人篱下的内容。何况，此时黛玉双亲都已过世，家中又别无亲人，诗中“别离”、“离情”、“离人”等等用语更是用不上的。再从其借前人“秋屏泪烛”诗意及所拟《春江花月夜》原诗来看，也都写男女别离之思。可见，要说“黛玉不觉心有所感”感的是她以往的身世遭遇是很难说得通的。我以为这只能是写一种对未来命运的隐约预感，而这一预感倒恰恰被后半部佚稿中宝玉获罪被拘走因而与黛玉生离死别的情节所证实（参见《红楼梦曲·枉凝眉》、《葬花吟》等诗鉴赏），曹雪芹的文字正有这种草蛇灰线的特点。《红楼梦曲》中写黛玉的悲剧结局是：“想眼中能有多少泪珠儿，怎禁得秋流到冬，春流到夏！”脂砚斋所读到的潇湘馆后来的景象是：“落叶萧萧，寒烟漠漠。”这些也都在这首诗中预先作了写照。\n小说中黛玉刚写完诗搁下笔，宝玉就进来了，下面所描写的主要细节是：黛玉先说宝玉象渔翁，接着说漏了嘴，又把自己比作“画儿上画的和戏上扮的渔婆”，因而羞红了脸。对此，用心极细的脂批揭示作者这样写的用意说：“妙极之文！使黛玉自己直说出夫妻来，却又云‘画的’，‘扮的’，本是闲谈，却是暗隐不吉之兆，所谓‘画中爱宠’是也。谁曰不然？”这一批语，对我们理解作者写这首诗的用意，不是也同样有启发的吗？\n凄风苦雨的秋夜，一个重病少女酸苦的哀思，悲凉的情绪如浓重的暗夜压在她的心头。这个犹如娇花嫩草的少女，孤单寂寞地住在潇湘馆里，听着暗夜中淅淅沥沥的雨点敲打着窗棂，想着自己凄凉的身世和未来渺茫的前程，怎能不痛断肝肠。“助秋风雨来何速，惊破秋窗秋梦绿”，突然到来的秋风秋雨，惊破了她绿色的幻梦，预感到她短暂的青春年华就要逝去了，这是多么值得人同情。对黛玉将来因悲愁泪尽而死，《秋窗风雨夕》是一次重要的铺垫。",
    "content": [
      "秋花惨淡秋草黄，耿耿秋灯秋夜长。",
      "已觉秋窗秋不尽，那堪风雨助凄凉！",
      "助秋风雨来何速？惊破秋窗秋梦绿。",
      "抱得秋情不忍眠，自向秋屏移泪烛。",
      "泪烛摇摇爇短檠，牵愁照恨动离情。",
      "谁家秋院无风入？何处秋窗无雨声？",
      "罗衾不奈秋风力，残漏声催秋雨急。",
      "连宵霢霢复飕飕，灯前似伴离人泣。",
      "寒烟小院转萧条，疏竹虚窗时滴沥。",
      "不知风雨几时休，已教泪洒窗纱湿。"
    ],
    "intro": "《秋窗风雨夕》是《红楼梦·第四十五回》中林黛玉所作的一首诗。初秋雨夜，薛宝钗来看望她，黛玉深感往日自己多心，疏远了宝钗和宝玉，哀伤与宝玉的前途茫，兼闻窗外风雨凄凉，有感而作。《秋窗风雨夕》的作意，如果不加深求，可以说与《葬花吟》一样，都不妨看作是林黛玉伤悼身世之作，所不同的是它已没有《葬花吟》中那种抑塞之气和傲世态度，而显得更加苦闷、颓伤。这可以从以下的情况得到解释：黛玉当时被病魔所缠，宝钗对她表示关心，使她感激之余深自悔恨，觉得往日种种烦恼皆由自己多心而生，以至自误到今。黛玉本来脆弱，如今，在病势加深的情况下，又加上了这样的精神负担，自然会更加消沉。",
    "annotation": [
      "耿耿：微明的样子。另一义是形容心中不宁。这里字面上是前一义，要表达的意思上兼有后一义。",
      "助凄凉：庚辰本另笔涂去“凄”字，添改作“秋”，当是为复叠“秋”字而改，有损文义，不从。秋梦绿：秋夜梦中所见草木葱笼的春夏景象。程高本作“秋梦续”，“续”与“惊破”相反，又与下句“不忍眠”矛盾。",
      "秋情：指秋天景象所引起的感伤情怀。",
      "“自向”句：暗用唐代李商隐《嫦娥》诗中“云母屏风烛影深”句意，写寂寞。泪烛：熔化的蜡脂如泪，故名。也是以物写人。“移”：程高本作“挑”，灯草才用“挑”，烛芯只用“剪”。",
      "摇摇：指烛焰晃动。爇（ruò）：点燃。檠（qíng）：灯架，蜡烛台。",
      "“谁家”二句：张若虚《春江花月夜》：“谁家今夜扁舟子？何处相思明月楼？”小说中所谓拟其格，这类句法最明显。",
      "罗衾：丝绸面子的被褥。不奈：不耐，不能抵挡。",
      "残漏：夜里将尽的更漏声。",
      "连宵：整夜。脉脉（mài ）：通“霢霢”，细雨连绵。飕飕：状声词，形容风声。",
      "寒烟：秋天的细雨或雾气。",
      "滴沥：水珠下滴。"
    ]
  },
  {
    "id": "adcfe4db04427be6e6e8ce14f9ce34b4",
    "title": "咏菊",
    "authorName": "曹雪芹",
    "authorId": "adcfe4db04427be6d41d8cd9d41d8cd9",
    "dynasty": "清",
    "appreciation": "这首诗出现在《红楼梦》第三十八回《林潇湘魁夺菊花诗，薛蘅芜讽和螃蟹咏》里。这是《海棠诗社》的第二次活动，也是贾府表面上处于最鼎盛的时期。此次活动，由史湘云和薛宝钗拟定题目，共十二道题目，限定七律，但不限韵，由宝玉、黛玉、宝钗、湘云、探春等五人自由选题。这首诗是在薛宝钗的《忆菊》、贾宝玉的《访菊》和《种菊》，史湘云的《对菊》、《供菊》之后，由林黛玉写出的三首诗中的第一首。\n首联“无赖诗魔昏晓侵，绕篱欹石自沉音。”交代了诗作的时间、地点以及作者创作时的心情。潇湘妃子咏菊的时候跟一般人不同：“无赖诗魔昏晓侵，绕篱欹石自沉音.”一种强烈的创作冲动，象神魔附体似的，使得她从早到晚激动不已.，欲罢不能。创作灵感来了，她甚至不能静坐于闺房，只好绕过篱笆，来到假山旁边，斜靠在山石上，面对着菊花，专心致志地去构思、低吟。诗词来源于生活，来源于实践，来源于自然，来源于真实情感。这一句道尽了所有诗人的创作经验。不仅如此，还把诗人的兴奋、专心致志的艺术形象活灵活现地呈现出来了。潇湘妃子仅此一联就可足以技压群芳了。颔联“毫端蕴秀临霜写，口齿噙香对月吟。”胸有成竹，于是提起笔来，一泻千里，把赞美菊花的秀丽篇章写了出来。这还不够，还要对着天上的明月反复诵。可见，作者完全沉浸在完成诗作后的巨大幸福之中。接着，笔锋一转，颈联：“满纸自怜题素怨，片言谁解诉秋心。”又回到了林黛玉多愁善感的情绪之中：借颂扬菊花来抒发我愁怨的诗篇，又有谁能够理解我像素秋一样高洁的情怀呢？尾联“一从陶令平章后，千古高风说今。”这在诗词创作中叫“合”，于是又回到了咏菊的主题。自从陶渊明在诗歌中评说、赞扬菊花以后，千百年来菊花的不畏风霜、孤标自傲的高尚品格，一直为人们所仰慕，所传颂，直到今天。\n在这首诗中，直接写到菊花的字句并不多。但意在诗外，功夫在诗外。这才是诗词创作中的佳品。在这里，不能不回顾曹雪芹自题《红楼梦》的一首绝句：“满纸荒唐言，一把辛酸泪。 都云作者痴，谁解其中味。”这首绝句与林妹妹的这首诗，无论从语气上还是内容上，是何等的相似！这是巧合，还是曹雪芹故意为之，谁能读得懂？林黛玉的《咏菊》及其它诗词又有谁能读得懂它的真正含义？洋洋百余万言的《红楼梦》，两百余年来，多少人孜孜不倦地探讨和研究，又有谁能真正地理解？但是，无论如何，人们都会承认，在《红楼梦》林林总总的人物中，只有林妹妹的品质与菊花最为相符。在评选过程中，包括社长李纨在内的众姐妹们交口称赞颔联“ 毫端蕴秀临霜写，口齿噙香对月吟。”本也不错。因为这一联体现了林黛玉的才气与潇洒。但是，细细品来，窃以为末联“一从陶令平章后，千古高风说到今。”更具魅力，更意味深长！",
    "content": [
      "无赖诗魔昏晓侵，绕篱欹石自沉音。",
      "毫端蕴秀临霜写，口齿噙香对月吟。",
      "满纸自怜题素怨，片言谁解诉秋心？",
      "一从陶令评章后，千古高风说到今。"
    ],
    "comment": [
      "郎瑛《七修类稿》：《清暇录》载：黄巢下第，有《菊花》诗曰：“待到秋来九月八，我花开后百花杀。冲天香阵透长安，满城尽带黄金甲。”尝闻我（朱）太祖亦有咏《菊花》诗：“百花发，我不发；我若发，都骇杀。要与西风战一场，遍身穿就黄金甲。”人看二诗，彼此一意：成则为明，而败则为黄也。"
    ],
    "translation": "难以抑制的诗兴从早到晚纠缠着我，或围绕着篱笆、或倚着石头，我独自低吟。\n笔端蕴藏着菊的形象，把她傲立风霜的姿态临摹，嘴里念叨菊的芳名，对着月亮将其吟咏。\n满纸书写的都是自己由来已久的愁怨，谁能透过片言只语理解自己内心的情愫呢？\n自从陶渊明写了、评赏了菊花，赋予了她高洁隐士的形象以后，菊的高风亮节一直被人从古赞扬到今。",
    "intro": "此诗是《红楼梦》中人物林黛玉所作。整首诗是借“咏菊”在抒发诗人自己的多愁善感情怀，“不被一些人理解”。尾联以陶渊明的好评作结，歌咏菊花的亮节高风，也标榜了自己的清高。",
    "annotation": [
      "无赖：无聊赖，无法可想。诗魔：佛教把人们有所欲求的念头都说成是魔，宣扬修心养性用以降魔。所以，白居易的《闲吟》诗说：“自从苦学空门法，销尽平生种种心；唯有诗魔降未得，每逢风月一闲吟。”后遂以诗魔来说诗歌创作冲动所带来的不得安宁的心情。昏晓侵：从早到晚地侵扰。 ",
      "欹：这里通作“倚”。沉音：心里默默地在念。",
      "毫端：笔端。蕴秀：藏着灵秀。“毫端蕴秀”是心头蕴秀的修辞说法。临霜写：对菊吟咏的修辞说法。临，即临摹、临帖之“临”。霜，非指白纸，乃指代菊，前已屡见。写，描绘。这里说吟咏。",
      "口齿噙香：噙，含着。香，修辞上兼因菊、人和诗句三者而言。",
      "素怨：即秋怨，与下句“秋心”成互文。秋叫“素秋”。“素”在这 里不作平素解，却兼有贞白、高洁的含义。“素怨”、“秋心”皆借菊的孤傲抒自己的情怀。",
      "一从：自从。陶令：陶渊明（365~427），东晋诗人，字符亮，一说名潜字渊明。曾做过八十多天彭泽县令，所以称陶令。他喜欢菊，诗文中常写到。评章：鉴赏，议论。亦借说吟咏，如：评章风月。",
      "高风：高尚的品格。在这里并指陶与菊。自陶潜后，历来文人咏菊，或以“隐逸”为比，或以“君子”相称，或赞其不畏风霜，或叹其孤高自芳，而且总要提到陶渊明。"
    ]
  },
  {
    "id": "adcfe4db04427be665ea8f2df1ebc0ca",
    "title": "葬花吟",
    "authorName": "曹雪芹",
    "authorId": "adcfe4db04427be6d41d8cd9d41d8cd9",
    "dynasty": "清",
    "appreciation": "《葬花吟》是曹雪芹创作的章回小说《红楼梦》女主人公林黛玉所吟诵的一首诗。这首诗在风格上仿效初唐体的歌行体，名为咏花，实则写人。全诗血泪怨怒凝聚，通过丰富而奇特的想象，暗淡而凄清的画面，浓烈而忧伤的情调，展现了黛玉多愁善感的性格、内心的矛盾与痛苦、细微而复杂的心理活动，表达了其在生与死、爱与恨等复杂的斗争过程中所产生的一种对自身存在焦虑不安的体验和对生命迷茫的情感。\n将花拟人，以花喻人，把花的命运与人的命运紧相联系，有力地控诉了那些摧残花的自然界和扼杀人的黑暗社会恶势力。明写花，实写人，将人物的遭遇、命运、思想、感情融汇于景与物的描绘之中，创造出内涵丰富、形象鲜明生动的意境，具有强烈的艺术感染力。整首诗是林黛玉生命理念和人生价值的真实写照。\n全诗抒情淋漓尽致，语言如泣如诉，声声悲音，字字血泪，满篇无一字不是发自肺腑、无一字不是血泪凝成，把林黛玉对身世的遭遇和感叹表现得入木三分。《葬花吟》写出主人公在幻想自由幸福而不可得时，所表现出来的那种不愿受辱被污、不甘低头屈服的孤傲不阿的性格。是为其思想价值。\n此诗另一价值在于它为后人提供了探索曹雪芹笔下的宝黛悲剧的重要线索。甲戌本上脂砚斋的批语指出：没有看过「宝玉之后文」是无从对此诗加批的；批书人「停笔以待」的也正是与此诗有关的「后文」。\n所谓「后文」当然是指后半部佚稿冲写黛玉之死的文字。如果这首诗中仅仅一般地以落花象征红颜薄命，那也用不着非待后文不可；只有诗中所写非泛泛之言，而大都与后来黛玉之死情节声切相关时，才有必要强调指出，在看过后面文字以后，应回头来再重新加深对此诗的理解。由此可见，《葬花吟》实际上就是林黛玉自作的「诗谶」。\n为落花缝锦囊，为落花埋香冢；还要悲哭，还要作诗。这种前无古人，后无来者的「荒唐」举动，唯有痴情如宝黛者方能理解，也唯有发生在宝黛身上方能为世人所理解。\n和曹雪芹同时期的富察·明义《题红楼梦》绝句说：「伤心一首葬花词，似谶成真自不如。安得返魂香一缕，起卿沉痼续红丝？」「似谶成真」，这是只有知道了作者所写黛玉之死的情节的人才能说出来的话。\n以前红学研究者还以为明义未必能如脂砚那样看到小说全书，从此绝句中可以看出，他读到过后半部部分稿子的可能性极大，或者至少也听作者交往的圈子里的人比较详尽地说起过后半部的主要情节。\n如果说，明义绝句中提到后来的事像「聚如春梦散如烟」、「石归山下无灵气」之类，还可由推测而知的话；那么，写宝玉贫穷的「王孙瘦损骨嶙峋」，和写他因获罪致使他心中的人为他的不幸忧忿而死的「惭愧当年石季伦」等诗句，是再也无从凭想象而得的。\n上面所引之诗中的后两句也是如此：明义说，他真希望有起死回生的返魂香，能救活黛玉，让宝、黛两个有情人成为眷属，把已断绝的月下老人所牵的红丝绳再接续起来。可想而知，只要「沉痼」能起，「红丝」也就能续，这与后来续书者想象宝、黛悲剧的原因在于婚姻不自主极为不同。倘若一切都如程伟元、高鹗整理的续书中所写的那样，则贾宝玉已有他属。起黛玉「沉痼」毫无作用。「续红丝」当然不是为了要她做宝二姨娘。\n《葬花吟》「侬今葬花人笑痴，他年葬侬知是谁？」等末了数句，书中几次重复，特意强调，甚至通过写鹦鹉学吟诗也提到。可知红颜老死之日，确在春残花落之时，并非虚词作比。同时，这里说「他年葬侬知是谁」，前面又说「红消香断有谁怜」、「一朝飘泊难寻觅」等等，则黛玉亦如晴雯那样死于十分凄惨寂寞的境况之中可以。那时，并非大家都忙着为宝玉办喜事，因而无暇顾及，恰恰相反，宝玉、凤姐都因避祸流落在外，那正是「家亡莫论亲」、「各自须寻各自门」的日子，诗中「柳丝榆荚自芳菲，不管桃飘与李飞」或含此意。\n「三月香巢初垒成，梁间燕子太无情。明年花发虽可啄，却不道人去梁空巢也倾」几句，原在可解不可解之间，怜落花而怨及燕子归去，用意甚难把握贯通。倘作谶语看，就比较明确了。大概春天里宝黛的婚事已基本说定了，即所谓「香巢初垒成」，可是，到了秋天，发生了变故，就像梁间燕子无情地飞去那样，宝玉被迫离家出走了。因而，她悲叹「花魂鸟魂总难留」，幻想着自己能「胁下生双翼」也随之而去。她日夜悲啼，终至于「泪尽证前缘」了。\n这样，「花落人亡两不知」，若以「花落」比黛玉，「人亡」（流亡也）说宝玉，正是完全切合的。贾宝玉凡遭所谓「丑祸」，总有别人要随之而倒霉的。先有金钏，后有晴雯，终于轮到了黛玉，所以诗中又有「质本洁来还洁去，强于污淖陷渠沟」的双关语可用来剖白和显示气节。\n「一别秋风又一年」，宝玉在次年秋天回到贾府，但所见怡红院已「红瘦绿稀」（脂评），潇湘馆更是一片「落叶萧萧，寒姻漠漠」（脂评）的凄凉景象，黛玉的闺房和宝玉的绛芸轩一样，只见「蛛丝儿结满雕梁」（脂评谓指宝黛住处），虽然还有薛宝钗在，而且以后还成其「金玉姻缘」，但这不能弥补他「对境悼颦儿」时所产生的巨大精神创痛。「明年花发虽可啄，却不道人去梁空巢也倾！」就是这个意思。这些只是从脂评所提及的线索中可以得到印证的一些细节，所述未必都那么妥当。\n但此诗与宝黛悲剧情节必定有照应这一点，应不是主观臆断；其实，「似谶成真」的诗还不止于此，黛玉的《代别离·秋窗风雨夕》和《桃花行》也有这种性质。前者仿佛不幸地言中了她后来离别宝玉的情景，后者则又像是她对自己「泪尽夭亡」（脂评）结局的预先写照。\n有人说《葬花吟》是从唐寅的两首诗中「脱胎」的（《红楼梦辨》）。诗歌当然是有所继承借鉴的，但不应把文艺创作的「源」和「流」的关系弄颠倒了。说到《葬花吟》在某些遣词造句、意境格调上利用前人之作，实不必到明人的集子中去找。\n唐初刘希夷《代悲白头翁》中「今年花落颜色改，明年花开复谁在」、「年年岁岁花相似，岁岁年年人不同」之类为人熟知的诗句也足以借取利用。即如葬花情节，也未必径取唐寅将牡丹花「盛以锦囊，葬于药栏东畔」事，作者的祖父曹寅的《楝亭诗钞》中也就有「百年孤冢葬桃花」的诗句，也不足以启发他的构思。\n但这些都是「流」，都仅仅是利用，既不表现诗的主要精神，也决不能代替作者源于现实生活的创造。何况，如前所述，此诗中，作者运笔鬼斧神工之处，完全不在于表面上那些伤春惜花词句的悱恻缠绵。\n「伤心一首葬花词，似谶成真不自知。」黛玉这首抒情诗，实际上也是隐示其命运的谶语。她如一朵馨香娇嫩的花朵，悄悄地开放，又在狂风骤雨中被折磨得枝枯叶败，从世界上悄悄消逝。说这首诗是谶语，是就其整体的思想而言，并不是说每字每句都隐示着黛玉的具体遭遇。\n《葬花吟》中消极颓伤的情绪也是极其浓重且不容忽视的。它曾对缺乏分析思考能力的读者起过不良的影响。这种情绪虽然在艺术上完全符合林黛玉这个人物所处的环境地位所形成的思想性格，但毕竟因作者在某种程度上有意识借所倾心的人物之口来抒发自己的身世之感，而显露了他本身思想的弱点。\n其实《葬花吟》不仅仅是黛玉一个人的诗谶，同时也是大观园群芳共同的诗谶。她们尽管未来的具体遭遇各不相同但在「有命无运」这一点上却没有两样，都是在「薄命司」注册的人物。随着贾家的败落，所有的大观园内的女孩儿都要陷于污淖、沟渠之中，都没有好命运。",
    "content": [
      "花谢花飞花满天，红消香断有谁怜？",
      "游丝软系飘春榭，落絮轻沾扑绣帘。",
      "闺中女儿惜春暮，愁绪满怀无释处。",
      "手把花锄出绣帘，忍踏落花来复去。",
      "柳丝榆荚自芳菲，不管桃飘与李飞；",
      "桃李明年能再发，明年闺中知有谁？",
      "三月香巢已垒成，梁间燕子太无情！",
      "明年花发虽可啄，却不道人去梁空巢也倾。",
      "一年三百六十日，风刀霜剑严相逼；",
      "明媚鲜妍能几时，一朝漂泊难寻觅。",
      "花开易见落难寻，阶前愁杀葬花人，",
      "独倚花锄泪暗洒，洒上空枝见血痕。",
      "杜鹃无语正黄昏，荷锄归去掩重门；",
      "青灯照壁人初睡，冷雨敲窗被未温。",
      "怪奴底事倍伤神？半为怜春半恼春。",
      "怜春忽至恼忽去，至又无言去不闻。",
      "昨宵庭外悲歌发，知是花魂与鸟魂？",
      "花魂鸟魂总难留，鸟自无言花自羞；",
      "愿侬此日生双翼，随花飞到天尽头。",
      "天尽头，何处有香丘？",
      "未若锦囊收艳骨，一抔净土掩风流。",
      "质本洁来还洁去，强于污淖陷渠沟。",
      "尔今死去侬收葬，未卜侬身何日丧？",
      "侬今葬花人笑痴，他年葬侬知是谁？",
      "试看春残花渐落，便是红颜老死时；",
      "一朝春尽红颜老，花落人亡两不知！"
    ],
    "translation": "花儿已经枯萎凋残，风儿吹得它漫天旋转。退尽了鲜红颜色，消失了芳香，有谁对它同情哀怜？\n柔软的蛛丝儿似断似连，飘荡在春天的树间。漫天飘散的柳絮随风扑来，沾满了绣花的门帘。\n闺房中的少女，面对着残春的景色多么惋惜。满怀忧郁惆怅，没有地方寄托愁绪。\n手拿着锄花的铁锄，挑开门帘走到园里。园里花儿飘了一地，我怎忍心踏着花儿走来走去？\n轻佻的柳絮，浅薄的榆钱，只知道显耀自己的芳菲。不顾桃花飘零，也不管李花纷飞。\n待到来年大地春回，桃树李树又含苞吐蕊。可来年的闺房啊，还能剩下谁？\n新春三月燕子噙来百花，散着花香的巢儿刚刚垒成。梁间的燕子啊，糟蹋了多少鲜花多么无情！\n明年百花盛开时节，你还能叼衔花草。你怎能料到房主人早已死去，旧巢也已倾落，只有房梁空空。\n一年三百六十天啊，过的是什么日子！刀一样的寒风，利剑般的严霜，无情地摧残着花枝。\n明媚的春光，艳丽的花朵，能够支撑几时。一朝被狂风吹去，再也无处寻觅。\n花开时节容易看到，一旦飘落难以找寻。站在阶前愁思满怀，愁坏了我这葬花的人。\n手里紧握着花锄，我默默地抛洒泪珠。泪珠儿洒满了空枝，空枝上浸染着斑斑血痕。\n杜鹃泣尽了血泪默默无语，愁惨的黄昏正在降临。我扛着花锄忍痛归去，紧紧地关上重重闺门；\n青冷的灯光照射着四壁，人们刚刚进入梦境。轻寒的春雨敲打着窗棂，床上的被褥还是冷冷冰冰。\n人们奇怪是什么事情，使我今天这样格外伤心？一半是对美好春光的爱惜，一半是恼恨春天的逝去。\n我高兴春天突然来临，又为它匆匆归去感到抑郁。春天悄然无语地降临人间，又一声不响地离去。\n昨晚不知院外什么地方，传来一阵阵悲凉的歌声。不知道是花儿的灵魂，还是那鸟儿的精灵？\n不管是花儿的灵魂，还是鸟儿的精灵，都一样地难以挽留。问那鸟儿，鸟儿默默无语，问那花儿，花儿低头含羞。\n我衷心地希望啊，如今能够生出一双翅膀。尾随那飞去的花儿，飞向那天地的尽头。\n纵使飞到天地的尽头，那里又有埋葬香花的魂丘？\n不如用这锦绣的香袋，收敛你那娇艳的尸骨。再堆起一堆洁净的泥土，埋葬你这绝代风流。\n愿你那高贵的身体，洁净的生来，洁净的死去。不让它沾染上一丝儿污秽，被抛弃在那肮脏的河沟。\n花儿啊，你今天死去，我来把你收葬。谁知道我这薄命的人啊，什么时候忽然命丧？\n我今天把花儿埋葬，人们都笑我痴情。等到我死去的时候，有谁把我掩埋？\n不信请看那凋残的春色，花儿正在渐渐飘落。那也就是闺中的少女，衰老死亡的时刻。\n一旦春天消逝，少女也便白发如丝。花儿凋零人死去，花儿人儿两不知！",
    "intro": "《葬花吟》是清代文学家曹雪芹的小说《红楼梦》第二十七回中女主角林黛玉所吟诵的一首古体诗。此诗通过丰富而奇特的想象，暗淡而凄清的画面，浓烈而忧伤的情调，展示了黛玉在冷酷现实摧残下的心灵世界，表达了她在生与死、爱与恨复杂的斗争过程中所产生的一种焦虑体验和迷茫情感。它是林黛玉感叹身世遭遇的全部哀音的代表，也是曹雪芹借以塑造黛玉这一艺术形象、表现其性格特性的重要作品。",
    "annotation": [
      "榭（xiè）：建在高土台或水面（或临水）上的的建筑，是一种借助于周围景色而见长的园林或景区休憩建筑。",
      "香丘：是根据佛教名词「香山」新造的词，意思是香气缭绕的小山丘，比喻有一小方受佛教庇护，可以安居乐业的土地。不奢求香气缭绕的蓬莱仙境。",
      "去不闻：兹从甲戌本、周汝昌校本，另程高通行本作“去未闻”",
      "一抔（póu）：意思是一捧之土。典出《史记·张释之冯唐传》：「假令愚民取长陵一抔土，陛下何以加其法乎？」净土：佛教专用名词，原意指完全被佛教度化的土地，净土上除了佛教之外没有任何其它外道。与「一抔」联用后成为双关语，也指只有汉文化，不被佛教文化沾染的土地。"
    ]
  },
  {
    "id": "adcfe4db04427be652f708c7a4ff09d8",
    "title": "中秋对月有怀",
    "authorName": "曹雪芹",
    "authorId": "adcfe4db04427be6d41d8cd9d41d8cd9",
    "dynasty": "清",
    "content": [
      "未卜三生愿，频添一段愁。",
      "闷来时敛额，行去几回头。",
      "自顾风前影，谁堪月下俦？",
      "蟾光如有意，先上玉人楼。"
    ]
  },
  {
    "id": "adcfe4db04427be68e1f2decfa9ee0d1",
    "title": "杏帘在望",
    "authorName": "曹雪芹",
    "authorId": "adcfe4db04427be6d41d8cd9d41d8cd9",
    "dynasty": "清",
    "content": [
      "杏帘招客饮，在望有山庄。",
      "菱荇鹅儿水，桑榆燕子梁。",
      "一畦春韭绿，十里稻花香。",
      "盛世无饥馁，何须耕织忙。"
    ],
    "intro": "这首诗是《红楼梦·第十八回·皇恩重元妃省父母 天伦乐宝玉呈才藻》中元春省亲令大家作诗时林黛玉代贾宝玉所作，格调自然熟练，纤巧而不露堆砌生硬，具有黛玉诗歌的个性特征。\n“杏帘在望”本是大观园中一处山庄性质的建筑，李纨的住处。大观园刚建好后，贾政带幕宾游玩题名时，到此就生出了归隐田庄之心，该建筑是模仿农家院落建成，有模拟的小巧稻田和散养的鸡鸭鹅之类，贾宝玉题名曰“杏帘在望”。後元妃省亲，因黛玉诗：“杏帘招客饮，在望有山庄。菱荇鹅儿水，桑榆燕子梁。一畦春韭绿，十里稻花香。盛世无饥馁，何须耕织忙。”更名为稻香村。\n首联“杏帘招客饮，在望有山庄”将题目分成两句吟咏，句法浑然天成，紧扣题目。以下四句写来客所见山庄景色。颔联“菱荇鹅儿水，桑榆燕子梁”句画出一幅生动的画面:鹅儿在长满菱荇的池中嬉戏游水，燕子从桑榆林中衔泥飞出，筑巢于屋梁之间。此联仅用名词构成诗句，而未用动词或形容词，这是中国古典诗歌的一种特殊句法。颈联“一畦春韭绿，十里稻花香”一气而下，突出描绘“杏帘在望”的田野景观，画出想象中的丰收景象。尾联“盛世无饥馁，何须耕织忙”写来客的感想。因为这是写给元春看的所以以颂圣结束全诗。"
  },
  {
    "id": "adcfe4db04427be630002100e029f965",
    "title": "怡红快绿",
    "authorName": "曹雪芹",
    "authorId": "adcfe4db04427be6d41d8cd9d41d8cd9",
    "dynasty": "清",
    "content": [
      "深庭长日静，两两出婵娟。",
      "绿蜡春犹卷，红妆夜未眠。",
      "凭栏垂绛袖，倚石护青烟。",
      "对立东风里，主人应解怜。"
    ]
  },
  {
    "id": "adcfe4db04427be6ed9fbc5f68355922",
    "title": "第六十四回回前诗",
    "authorName": "曹雪芹",
    "authorId": "adcfe4db04427be6d41d8cd9d41d8cd9",
    "dynasty": "清",
    "content": [
      "突兀倚苍穹，谁云巧妙工。",
      "滴□岩已竭，神运□常空。",
      "人入嵌□里，春归秋□中。",
      "□翁何处在，孤塔凛高风。"
    ]
  },
  {
    "id": "adcfe4db04427be67f81407028c7bac3",
    "title": "题自画石",
    "authorName": "曹雪芹",
    "authorId": "adcfe4db04427be6d41d8cd9d41d8cd9",
    "dynasty": "清",
    "content": [
      "爱此一拳石，玲珑出自然。",
      "溯源应太古，堕世又何年？",
      "有志归完璞，无才去补天。",
      "不求邀众赏，潇洒做顽仙。"
    ]
  },
  {
    "id": "adcfe4db04427be623754e09df621651",
    "title": "回前诗",
    "authorName": "曹雪芹",
    "authorId": "adcfe4db04427be6d41d8cd9d41d8cd9",
    "dynasty": "清",
    "content": [
      "浮生着甚苦奔忙，盛席华筵终散场。",
      "悲喜千般同幻渺，古今一梦尽荒唐。",
      "漫言红袖啼痕重，更有情痴抱恨长。",
      "字字看来皆是血，十年辛苦不寻常。"
    ]
  },
  {
    "id": "adcfe4db04427be6fff73268eff7cbe7",
    "title": "问菊",
    "authorName": "曹雪芹",
    "authorId": "adcfe4db04427be6d41d8cd9d41d8cd9",
    "dynasty": "清",
    "appreciation": "正因为林黛玉的风雅是故意做出来的，她实际上耐不住寂寞。所以，在《问菊》中，她大倒这方面的苦水：“孤标傲世偕谁隐，一样花开为底迟”。又自作多情地问菊花：“圃露庭霜何寂寞，鸿归蛩病可相思”。其实，这正是她自己耐不住冷清的写照。若依菊花之本性，人家本来就是顺应秋之时节而生的。若怕寂寞，何必开于秋时？当事人只需像宝钗那样为菊的到时未开而怅叹（空篱旧圃秋无迹，瘦月清霜梦有知），或者把菊的形象留下以作永远的纪念（莫认东篱闲采掇，粘屏聊以慰重阳）即可，何必在人家正常开放的时节，问人家有没有寂寞相思呢？\n林黛玉所写的三首诗被评为菊花诗最佳。其中《咏菊》第一，此诗第二。如果作者只是为了表现她的诗才出众，就不会在前面咏白海棠时要让宝钗“压倒群芳”，在后面讽和螃蟹咏时却又称宝钗之作为“绝唱”。原来作者还让所咏之物的“品质”去暗合吟咏它的人物。咏物抒情，恐怕没有谁能比黛玉的身世和气质更与菊相适合的了。一般的咏菊诗主调就是：一、自命清高；二、孤独寂寞；三、标榜遁世。菊花这个题材，又特别适合表现这些主题。原因是，菊花是秋花，既然傲立霜雪，又孤独绽开（没有跟众多的春花一起开），特别适合失意的文人自比：瞧，我虽然失意，享受不了繁华，可我照样是精神上的贵族——你不用我，我就学陶渊明隐居去。因此，曹雪芹让林黛玉夺魁菊花诗，也是有道理的。因为林黛玉就是这种求之不得而怨的小文人的代表。\n总而言之，林黛玉的清高正如这些菊花诗一样，是刻意装出来的。是在明知“一从陶令平章后，千古高风说到今”的情形下，而刻意效仿出来的。目的只是为了抒发自己小文人式的对世俗名位的求之不得的哀怨，并同时博取清高的美名和旁人的同情。因此，一遇到真正能考验她能够取法陶令的时候，她就丢下这些“孤标傲世偕谁隐”、“满纸自怜题素怨”的标榜而不管，一个劲地去高歌“何幸邀恩宠，宫车过往频”、“盛世无饥馁，何须耕织忙”、“主人指示风雷动，鳌背三山独立名”了。",
    "content": [
      "欲讯秋情众莫知，喃喃负手叩东篱。",
      "孤标傲世偕谁隐，一样花开为底迟？",
      "圃露庭霜何寂寞，鸿归蛩病可相思？",
      "休言举世无谈者，解语何妨片语时。"
    ],
    "translation": "我想要问讯秋天的信息，众人皆不知，我背着手，口中念念有词地叩问东篱下栽种的菊花。\n孤标傲世的人应该找谁一起归隐？为什么同样是开花，你却比春花更迟？\n空荡荡的庭院，落满霜露，那是何等的寂寞？大雁南归、蟋蟀停止了鸣叫，可曾引起你的相思？\n不要说世界上没有人能与你接谈，你哪怕能与我说上片言只语，我们也能相互理解对方的心思。",
    "intro": "这首诗是长篇小说《红楼梦》中海棠诗社菊花诗中的一首，为林黛玉所作。林黛玉所写的三首诗被评为菊花诗最佳。其中《咏菊》第一，此诗第二，《菊梦》第三。",
    "annotation": [
      "秋情：即中间两联所问到的那种思想情怀。因“众莫知”而唯有菊可认作知己，故问之。",
      "喃喃：不停地低声说话。",
      "负手：把两手交放在背后，是有所思的样子。",
      "叩：询问。",
      "东篱：指代菊。",
      "孤标：孤高的品格。标，标格；偕，同……一起。",
      "为底：为什么这样。底，何。",
      "蛩：蟋蟀。",
      "可：是不是。雁、虱、菊都是拟人写法。",
      "解语：能说话。在这里的意思是如果花能说话的话。语出王仁裕《开元天宝遗事》中唐玄宗把贵妃比作“解语花”事。"
    ]
  },
  {
    "id": "adcfe4db04427be68bea5205c7428f90",
    "title": "咏白海棠",
    "authorName": "曹雪芹",
    "authorId": "adcfe4db04427be6d41d8cd9d41d8cd9",
    "dynasty": "清",
    "content": [
      "珍重芳姿昼掩门，自携手瓮灌苔盆。",
      "胭脂洗出秋阶影，冰雪招来露砌魂。",
      "淡极始知花更艳，愁多焉得玉无痕。",
      "欲偿白帝凭清洁，不语婷婷日又昏。"
    ]
  },
  {
    "id": "adcfe4db04427be68bea5205a59c61e5",
    "title": "咏白海棠",
    "authorName": "曹雪芹",
    "authorId": "adcfe4db04427be6d41d8cd9d41d8cd9",
    "dynasty": "清",
    "content": [
      "蘅芷阶通萝薜门，也宜墙角也宜盆。",
      "花因喜洁难寻偶，人为悲秋易断魂。",
      "玉烛滴干风里泪，晶帘隔破月中痕。",
      "幽情欲向嫦娥诉，无奈虚廊夜色昏。"
    ]
  },
  {
    "id": "adcfe4db04427be60c55b43816b0ea92",
    "title": "咏白海棠·半卷湘帘半掩门",
    "authorName": "曹雪芹",
    "authorId": "adcfe4db04427be6d41d8cd9d41d8cd9",
    "dynasty": "清",
    "content": [
      "半卷湘帘半掩门，碾冰为土玉为盆。",
      "偷来梨蕊三分白，借得梅花一缕魂。",
      "月窟仙人缝缟袂，秋闺怨女拭啼痕。",
      "娇羞默默同谁诉，倦倚西风夜已昏。"
    ],
    "intro": "《咏白海棠·半卷湘帘半掩门》是曹雪芹的七言律诗，见于《红楼梦》第三十七回。这首诗是《红楼梦》中林黛玉所作。林黛玉的诗中“碾冰为土”一语，评者多欣赏它设想的奇特，若看作是对薛宝钗讥语的反击则锋芒毕露。以缟素喻花，实际上暗示她的夭亡，而丧服由仙女缝制，可能是因为她本是“绛珠仙草”。此外像“秋闺怨女拭啼痕”之类句子，脂砚斋评语已点出“不脱落自己”，也如同她的“眼泪还债”。\n小说中，大观园众姊妺结成“海棠诗社”后首次吟咏诗歌，李纨被大家推为社长，负责评诗，贾迎春限韵，贾惜春监场。诗成后，大家认为林黛玉的最好，李纨却评薛宝钗的为第一，贾探春表示赞同，贾宝玉则为林黛玉不平。第二天史湘云到来，又和了两首，众人看了称赞不已。\n结社、赏花、吟咏唱和是清代都门特别盛行的社会风气，是古时贵族人家的闲情逸致的表现，大观园的公子小姐们也不会例外。这些诗和有关情节给读者提供了认识这种生活的画面。如果从这一角度看，诗本身的价值是不大的，但作为塑造人物思想性格的一种手段，它仍有艺术上的效用。\n特别值得读者注意的是，这些诗多半都“寄兴寓情”，各言志趣。作者甚至把人物的未来归宿也借他们的诗隐约地透露给读者了。凡此种种，要使每一首诗都多方关合、左右逢源，必须经作者惨澹经营、匠心独运，才能臻于完美的境地。",
    "annotation": [
      "“半卷湘帘半掩门”句：说看花的人，“半卷”、“半掩”与末联的娇羞倦态相呼应。湘帘，湘竹制成的门帘。",
      "“碾冰为土玉为盆”句：因花的高洁白净而想象到栽培它的也不该是一般的泥土和瓦盆，所以用冰清玉洁来侧面烘染。",
      "“偷来梨蕊三分白，借得梅花一缕魂”句：意即白净如同梨花，风韵可比梅花。但说得巧妙别致。宋代卢梅坡《雪梅》诗：“梅须逊雪三分白，雪却输梅一段香。”又曹雪芹之祖曹寅有“轻含豆蔻三分露，微漏莲花一线香”的诗句，可能都为这一联所借鉴。",
      "月窟：月中仙境。因仙人多居洞窟之中，故名。",
      "袂：衣袖，亦指代衣服。苏轼曾用“缟袂”喻花，有《梅花》诗说：“月黑林间逢缟袂”。这里借喻白海棠，并改“逢”为“缝”，另藏深意。"
    ]
  },
  {
    "id": "adcfe4db04427be68bea520507443750",
    "title": "咏白海棠",
    "authorName": "曹雪芹",
    "authorId": "adcfe4db04427be6d41d8cd9d41d8cd9",
    "dynasty": "清",
    "content": [
      "斜阳寒草带重门，苔翠盈铺雨后盆。",
      "玉是精神难比洁，雪为肌骨易销魂。",
      "芳心一点娇无力，倩影三更月有痕。",
      "莫谓缟仙能羽化，多情伴我咏黄昏。"
    ]
  },
  {
    "id": "adcfe4db04427be63424d581e9852ccf",
    "title": "嘲顽石幻相",
    "authorName": "曹雪芹",
    "authorId": "adcfe4db04427be6d41d8cd9d41d8cd9",
    "dynasty": "清",
    "content": [
      "女娲炼石已荒唐，又向荒唐演大荒。",
      "失去幽灵真境界，幻来亲就臭皮囊。",
      "好知运败金无彩，堪叹时乖玉不光。",
      "白骨如山忘姓氏，无非公子与红妆。"
    ]
  },
  {
    "id": "adcfe4db04427be6fb8f66733c2e7e95",
    "title": "簪菊",
    "authorName": "曹雪芹",
    "authorId": "adcfe4db04427be6d41d8cd9d41d8cd9",
    "dynasty": "清",
    "content": [
      "瓶供篱栽日日忙，折来休认镜中妆。",
      "长安公子因花癖，彭泽先生是酒狂。",
      "短鬓冷沾三径露，葛巾香染九秋霜。",
      "高情不入时人眼，拍手凭他笑路旁。"
    ]
  },
  {
    "id": "adcfe4db04427be6b1cfc647a58ba4dd",
    "title": "螃蟹咏",
    "authorName": "曹雪芹",
    "authorId": "adcfe4db04427be6d41d8cd9d41d8cd9",
    "dynasty": "清",
    "content": [
      "桂霭桐阴坐举殇，长安涎口盼重阳。",
      "眼前道路无经纬，皮里春秋空黑黄。",
      "酒未敌腥还用菊，性防积冷定须姜。",
      "于今落釜成何益，月浦空余禾黍香。"
    ]
  },
  {
    "id": "adcfe4db04427be64ef33eabf2c0f749",
    "title": "金陵十二钗正册巧姐",
    "authorName": "曹雪芹",
    "authorId": "adcfe4db04427be6d41d8cd9d41d8cd9",
    "dynasty": "清",
    "content": [
      "势败休云贵，家亡莫论亲。",
      "偶因济村妇，巧得遇恩人。"
    ]
  },
  {
    "id": "adcfe4db04427be60f5d506c4ef4b0f7",
    "title": "金陵十二钗正册妙玉",
    "authorName": "曹雪芹",
    "authorId": "adcfe4db04427be6d41d8cd9d41d8cd9",
    "dynasty": "清",
    "content": [
      "欲洁何曾洁，云空未必空。",
      "可怜金玉质，终陷淖泥中。"
    ]
  },
  {
    "id": "adcfe4db04427be661cfb013846ca64d",
    "title": "金陵十二钗正册贾迎春",
    "authorName": "曹雪芹",
    "authorId": "adcfe4db04427be6d41d8cd9d41d8cd9",
    "dynasty": "清",
    "content": [
      "子系中山狼，得志便猖狂。",
      "金闺花柳质，一载赴黄粱。"
    ]
  },
  {
    "id": "adcfe4db04427be606ff9356b4f65515",
    "title": "春梦歌",
    "authorName": "曹雪芹",
    "authorId": "adcfe4db04427be6d41d8cd9d41d8cd9",
    "dynasty": "清",
    "content": [
      "春梦随云散，飞花逐水流。",
      "寄言众儿女，何必觅闲愁。"
    ]
  },
  {
    "id": "adcfe4db04427be6e0e6710ae1abc578",
    "title": "第十七回回前诗",
    "authorName": "曹雪芹",
    "authorId": "adcfe4db04427be6d41d8cd9d41d8cd9",
    "dynasty": "清",
    "content": [
      "豪华虽足羡，离别却难堪。",
      "博得虚名在，谁人识苦甘？"
    ]
  },
  {
    "id": "adcfe4db04427be6f336daef6402eb32",
    "title": "第十三回回前诗",
    "authorName": "曹雪芹",
    "authorId": "adcfe4db04427be6d41d8cd9d41d8cd9",
    "dynasty": "清",
    "content": [
      "一步行来错，回头已百年。",
      "古今风月鉴，多少泣黄泉。"
    ]
  },
  {
    "id": "adcfe4db04427be65c3ec3d3948fc941",
    "title": "第四回回前诗",
    "authorName": "曹雪芹",
    "authorId": "adcfe4db04427be6d41d8cd9d41d8cd9",
    "dynasty": "清",
    "content": [
      "捐躯报国恩，未报身犹在。",
      "眼底物多情，君恩或可待。"
    ]
  },
  {
    "id": "adcfe4db04427be6a76e36a33fbbc5e1",
    "title": "自题一绝",
    "authorName": "曹雪芹",
    "authorId": "adcfe4db04427be6d41d8cd9d41d8cd9",
    "dynasty": "清",
    "content": [
      "满纸荒唐言，一把辛酸泪！",
      "都云作者痴，谁解其中味？"
    ],
    "translation": "全书写的都是荒唐的言辞，却浸透着我辛酸的眼泪！\n都说作者太迷恋儿女痴情，可又有谁能真正理解书中的意味？",
    "intro": "这首诗是小说《红楼梦》的作者以自己的身份来写的唯一的一首诗。\n空空道人把《石头记》从头到尾抄诗录下来後，并将《石头记》改为了《情僧录》。东鲁孔梅溪题曰《风月宝鉴》。後因曹雪芹于悼红轩中，披阅十载，增删五次，纂成目录。分出章回，又题曰《金陵十二钗》。并题了该诗。\n从该诗中看，“荒唐”不仅指作者在书中引出了“炼石补天”、“青埂峰”等荒唐故事，而且也指全书描写的当时社会的腐朽、残酷、互相倾轧以至走向灭亡的道路。当时的儒生也认为这是“弥天大谎”，所以作者是以愤恨的心情写出“满纸荒唐言”的。由于作者在书中对许多人物抱有同情感，所以说自己是饱含着“一把辛酸泪”来写这部著作的。他惟恐後人不知他的真实意图，故云“都云作者痴，谁解其中味？”鲁迅《\u003c绛洞花主\u003e小引》：“《红楼梦》单是命意，就因读者的眼光而有种种：经学家看见《易》，道学家看见淫，才子看见缠绵，革命家看见排满，流言家看见宫闱秘事。”这里，作者通过这首诗诉说了他难以直言而又深怕不被世俗理解的苦闷心情。",
    "annotation": [
      "荒唐：谓说话浮夸、不实际，或者谓行为放荡为荒唐。《庄子·天下》：“谬悠之说，荒唐之言，无端崖之词，时恣而不，不以觭见之也。”此处指浮夸不实际。",
      "辛酸：辣味和酸味。比喻悲痛苦楚。《文选·魏·阮籍·咏怀》诗：“感概怀辛酸，怨毒常苦多。”",
      "痴：即不聪明、呆笨。《世说新语·尝誉》：“王蓝天（述）为人晚成。时人乃谓之痴。”",
      "味：意义，旨趣。《晋书·成公简传》：“潜心道味。”此处谓真实的意义。"
    ]
  },
  {
    "id": "adcfe4db04427be662054d7ae1b21214",
    "title": "金陵十二钗正册钗、黛",
    "authorName": "曹雪芹",
    "authorId": "adcfe4db04427be6d41d8cd9d41d8cd9",
    "dynasty": "清",
    "content": [
      "可叹停机德，堪怜咏絮才。",
      "玉带林中挂，金簪雪里埋。"
    ]
  }
]