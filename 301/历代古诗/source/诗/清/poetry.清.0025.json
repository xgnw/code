[
  {
    "id": "adcfe4db6ea410c33c9a43eb43a7773c",
    "title": "汉关晓发",
    "authorName": "孙煦",
    "authorId": "adcfe4db6ea410c3d1457b72d1457b72",
    "dynasty": "清",
    "content": [
      "帆影欹斜树影圆，远山一角点苍烟。",
      "关河晓月凉如水，无数蓼花红到船。"
    ]
  },
  {
    "id": "adcfe4db6eac862c5c15120b191c0f69",
    "title": "仿孙观察诗和茝生见寄",
    "authorName": "林鹗",
    "authorId": "adcfe4db6eac862cd1457b72d1457b72",
    "dynasty": "清",
    "content": [
      "记得去年无射月，河桥分手上扁舟。",
      "我吟锦瑟故多病，君抱瑶琴且莫愁。",
      "渐近自然沙落雁，于无相与海浮鸥。",
      "可能暂作罗昭谏，也向溪山访旧游。"
    ]
  },
  {
    "id": "adcfe4db6eb8c49618fe2c64507f4525",
    "title": "宿小金山塔院",
    "authorName": "谢章铤",
    "authorId": "adcfe4db6eb8c496d1457b72d1457b72",
    "dynasty": "清",
    "content": [
      "夜气当楼白，高天易得秋。",
      "星争渔火出，风挟海云流。",
      "军府方多事，烟波有古愁。",
      "应怜一樽酒，抚髀欲何求。"
    ]
  },
  {
    "id": "adcfe4db6eb8c4963e7fe2a6725332e7",
    "title": "将之鹿洞主讲留别陈伯潜同年",
    "authorName": "谢章铤",
    "authorId": "adcfe4db6eb8c496d1457b72d1457b72",
    "dynasty": "清",
    "content": [
      "纪群交谊在，设醴及迂疏。",
      "附汝青云后，嗟予白首初。",
      "求才期报国，立论可成书。",
      "方寸严泾渭，灵光不碍虚。"
    ]
  },
  {
    "id": "adcfe4db6eb8c4963e7fe2a695f45204",
    "title": "将之鹿洞主讲留别陈伯潜同年",
    "authorName": "谢章铤",
    "authorId": "adcfe4db6eb8c496d1457b72d1457b72",
    "dynasty": "清",
    "content": [
      "平生吴季子，捷径畏泥涂。",
      "每笑羊头烂，还怜虎气粗。",
      "论交谁似此，薄俗更何如。",
      "四海方多事，黄垆永恸余。"
    ]
  },
  {
    "id": "adcfe4db6eb8c4963e7fe2a6362d92dc",
    "title": "将之鹿洞主讲留别陈伯潜同年",
    "authorName": "谢章铤",
    "authorId": "adcfe4db6eb8c496d1457b72d1457b72",
    "dynasty": "清",
    "content": [
      "向日崇微尚，消磨百不如。",
      "艰难走牛马，琐屑误虫鱼。",
      "益友存无几，虚生愧有余。",
      "知君行役处，离梦到匡庐。"
    ]
  },
  {
    "id": "adcfe4db6eb8c4962dcb0d88872cf63a",
    "title": "感怀漫书其一",
    "authorName": "谢章铤",
    "authorId": "adcfe4db6eb8c496d1457b72d1457b72",
    "dynasty": "清",
    "content": [
      "山阳宿草怨飘蓬，瘦日无光泣雁鸿。",
      "九死人间惟我在，万夫意气为谁雄。",
      "岂知刘向还青眼，更觉黄滔有古风。",
      "遂使西州门外路，铜弦重唱大江东。"
    ]
  },
  {
    "id": "adcfe4db6eb8c4968e0162c4bd2d005f",
    "title": "过谏草堂怀张亨甫年丈",
    "authorName": "谢章铤",
    "authorId": "adcfe4db6eb8c496d1457b72d1457b72",
    "dynasty": "清",
    "content": [
      "生前挥泪吊金台，何处青山骏骨埋。",
      "赍志功名中寿过，病谭利病一尊开。",
      "九州无敌吟诗手，异代相怜抗疏才。",
      "寂寞骚魂依谏草，茫茫今昔总堪哀。"
    ]
  },
  {
    "id": "adcfe4db6eb8c4965d692324bce538f7",
    "title": "招炯甫颖叔张听庵观察饮杜少陵祠",
    "authorName": "谢章铤",
    "authorId": "adcfe4db6eb8c496d1457b72d1457b72",
    "dynasty": "清",
    "content": [
      "杜老祠堂清净地，狂谈无碍古人闻。",
      "好山尚有浓青在，枯树曾经劫火焚。",
      "将相致身真不早，干戈满目更何云。",
      "长安酒价君休问，几处终南日暮云。"
    ]
  },
  {
    "id": "adcfe4db6eb8c496dbb9ea5973eb89bc",
    "title": "自题听泉图",
    "authorName": "谢章铤",
    "authorId": "adcfe4db6eb8c496d1457b72d1457b72",
    "dynasty": "清",
    "content": [
      "潺潺一片去何之，此意苍茫独坐知。",
      "至竟清流成底事，在山遥想出山时。"
    ]
  },
  {
    "id": "adcfe4db6eb8c496f5c2c20b7798d379",
    "title": "孤花",
    "authorName": "谢章铤",
    "authorId": "adcfe4db6eb8c496d1457b72d1457b72",
    "dynasty": "清",
    "content": [
      "一点芳心尚未残，亭亭独立俯雕阑。",
      "金铃十万春如海，忽觉人间位置难。"
    ]
  },
  {
    "id": "adcfe4db6eb8c49669218005db216e60",
    "title": "许米友墨迹",
    "authorName": "谢章铤",
    "authorId": "adcfe4db6eb8c496d1457b72d1457b72",
    "dynasty": "清",
    "content": [
      "紫藤庵中紫藤花，中有仙人凌紫霞。桑海归来散白发，瓣香遥礼玉皇家。",
      "九州破碎无完土，夜夜庵前急风雨。何处高歌不鬼神，暮年噩梦犹龙虎。",
      "一纸盘拿泪滂沱，似此人间可奈何。青山大是无情物，金陵王气惊销磨。",
      "独立掉头不得意，槎丫肝肺凄凉字。九死终归平远台，才名三绝成何事。",
      "箕尾无光风萧萧，想君掷笔吟《大招》。我读君诗青衫湿，石头又报烽烟急。"
    ]
  },
  {
    "id": "adcfe4db6eb8c496e4e946635ad4f186",
    "title": "悲秋吟",
    "authorName": "谢章铤",
    "authorId": "adcfe4db6eb8c496d1457b72d1457b72",
    "dynasty": "清",
    "content": [
      "天地忽而变态兮，日月黯春无色。登高望远而踌躇兮，哀百年于顷刻。",
      "山川既以破碎兮，路迢迢而莫能止。风何为而狂吹兮，云阴阴其屡起。",
      "乔松憔悴而竟折兮，嗟兰桂其将谁恃。凤凰逝而千里兮，怆燕雀之相视。",
      "九疑惝恍其何处兮，吾将企苍梧而望之。斮斑竹而不使生兮，祝二妃之长无恙也。"
    ]
  },
  {
    "id": "adcfe4db6eb8c4961770ec2ec2e8b958",
    "title": "感怀漫书其二",
    "authorName": "谢章铤",
    "authorId": "adcfe4db6eb8c496d1457b72d1457b72",
    "dynasty": "清",
    "content": [
      "鸾鹤无声天际来，海边骏风久蒿莱。",
      "郑虔苜蓿嗟何极，杨仆戈船事愈哀。",
      "宫府谁关天下计，山川苦忆古今才。",
      "飘零文字犹如许，崔蔡应知泣夜台。"
    ]
  },
  {
    "id": "adcfe4db6eb8c496a4a753e0e86d7a5c",
    "title": "题黄九烟集后",
    "authorName": "谢章铤",
    "authorId": "adcfe4db6eb8c496d1457b72d1457b72",
    "dynasty": "清",
    "content": [
      "兰芷不芳已千载，九疑云雨悲真宰。黄公崛起读《离骚》，把臂灵均出桑海。",
      "烈皇被发上钧天，辛苦宵衣十七年。几辈榜花书淡墨，何人大树画凌烟。",
      "黄巾白棓纷流涕，苦李枝高压门第。钜镇告身归命侯，孱王闰位奈何帝。",
      "银鱼金碗委山丘，汗漫安能更九州。阆风殿下万言策，白玉楼中五月秋。",
      "飘零且看扬州月，燕子春镫梦瑶阙。法曲犹弹得宝歌，新诗久痛《无家别》。",
      "神仙才子半荒唐，万事苍天付渺茫。牛马随人充下走，芙蓉无地礼东皇。",
      "青蝇作客供凭吊，黄鹤相逢莫嘲笑。偶传六义向秋波，可有一戈挥夕照。",
      "南国是时总可哀，群公声价凤凰台。谯周家世修降表，庾信关山逞赋才。",
      "白下登高独回首，斑斑竹子湘江口。三户销沈博浪椎，一痴烂醉兰陵酒。",
      "萧疏华发忽心惊，老死何颜入北京。愿从陈继称同调，不逐归庄浪得名。",
      "墓铭手写归何处，解脱应骑箕尾去。北渚风凄吊屈辰，西堂梦冷伤嵇句。",
      "平生嫚骂眼谁青，刍狗幽斋一客星。且署头衔前进士，忍抛脚色小朝廷。",
      "素冠永谢流离子，七十二湖清若此。宋玉重来赋《大招》，彭咸相见应狂喜。",
      "崛健人间略似人，百年养士有孤臣。骚魂呜咽指薇蕨，话罢庚寅话甲申。"
    ]
  },
  {
    "id": "adcfe4db6eb8c496131943c834c4ed99",
    "title": "叠韵答荫庐",
    "authorName": "谢章铤",
    "authorId": "adcfe4db6eb8c496d1457b72d1457b72",
    "dynasty": "清",
    "content": [
      "何时理薄装，归家种杞菊。",
      "飘零向万里，顾影偏愁独。",
      "接坐得清交，措辞不忍俗。",
      "高情兼古今，说士甘于肉。",
      "盖棺朱伯韩，投簪郑小谷。",
      "嗟嗟桂林山，郁此孤香簇。",
      "勿艳诗家名，应造苍生福。",
      "世棘思传人，感慨流光促。",
      "凤凰志千仞，篱鴳何足辱。",
      "愿君袭幽兰，树德置邮速。",
      "回首培远堂，肯负著书屋。",
      "六翮风暂羁，三年艾须足。",
      "素心托黄花，耿耿双明烛。"
    ]
  },
  {
    "id": "adcfe4db6eb8c496f206891cabdf41e3",
    "title": "由东峰至落雁峰",
    "authorName": "谢章铤",
    "authorId": "adcfe4db6eb8c496d1457b72d1457b72",
    "dynasty": "清",
    "content": [
      "忽逐飞雁同高举，眼底何曾有险阻。",
      "诸峰俯首一峰尊，清渭浊河渺何许。",
      "金银宫殿接上方，空中偶坠仙人语。",
      "不知前身果何属，笑折莲花问玉女。",
      "洗头盆小天池枯，但见危梁窜苍鼠。",
      "礼官威仪有盛衰，神灵真气无消沮。",
      "小草都因雨露奇，野人辄觉须眉古。",
      "吁嗟我本谢家孙，到处能为青山主。",
      "如何作诗不惊人，欲追李白寻初祖。"
    ]
  },
  {
    "id": "adcfe4db6eb8c4960a7c7dde25513020",
    "title": "正月十六日杜茶村先生生日同炯甫雪沧集颖叔欧斋以目辟町畦分韵得畦字",
    "authorName": "谢章铤",
    "authorId": "adcfe4db6eb8c496d1457b72d1457b72",
    "dynasty": "清",
    "content": [
      "残山不成壁，荒园不留畦。",
      "朝出唱迷阳，暮归闻子巂。",
      "卓哉茶村叟，郁为周遗黎。",
      "心肝自倔强，须发任排挤。",
      "精魂恋文字，千秋首肯低。",
      "庶骑黄鹤来，念往意怆凄。",
      "盖棺欲作诔，旁无黔娄妻。",
      "有子归异教，麦饭绝幽栖。",
      "酸吟出苦口，不饱如寒齑。",
      "佳日非汝有，独夜知天倪。",
      "孟陬月初阙，词客开高斋。",
      "四壁罗古献，斗山相与齐。",
      "鲁酒非盗泉，允宜先生哜。",
      "颓唐亦老手，刻意辟恒蹊。",
      "一歌秦淮曲，百金贱如泥。"
    ]
  },
  {
    "id": "adcfe4db6eb8c496dcd926cd17d35771",
    "title": "叠韵和霞举并视颖叔",
    "authorName": "谢章铤",
    "authorId": "adcfe4db6eb8c496d1457b72d1457b72",
    "dynasty": "清",
    "content": [
      "野草撑白骨，悲风送寒花。",
      "天意贱刍狗，物变催虫沙。",
      "谁怜孤凤骞，翻为二鸟嗟。",
      "扪心兀自热，揽发惊已华。",
      "哆口说名山，千秋能几家。",
      "路鬼或揶揄，村童方咿哑。",
      "劳筋积尘土，盘涧愧烟霞。"
    ]
  },
  {
    "id": "adcfe4db6eb8c496dcd926cd5e488a1a",
    "title": "叠韵和霞举并视颖叔",
    "authorName": "谢章铤",
    "authorId": "adcfe4db6eb8c496d1457b72d1457b72",
    "dynasty": "清",
    "content": [
      "劣性少面交，歧途任腹笑。",
      "龙伯不量力，六鳌引巨钓。",
      "觥觥嵇吕徒，惨惨苍蝇吊。",
      "快彼汗漫游，塞我混沌窍。",
      "新觞续古欢，虚囷望义粜。",
      "离合家国心，对镜懔孤照。",
      "同为关山客，忽骇东门啸。"
    ]
  },
  {
    "id": "adcfe4db6ec4498c8eb609d852032761",
    "title": "题汪文端公松泉图",
    "authorName": "蔡新",
    "authorId": "adcfe4db6ec4498c02f039050533a888",
    "dynasty": "清",
    "content": [
      "种树添新荫，先当培其根。疏泉资灌溉，先当裕其源。",
      "少师勤学殖，呈材依禁垣。汲深藉修绠，下笔文澜翻。",
      "承明自献纳，公望群所尊。御赐飞白书，中有至道存。",
      "松贞泉比洁，宝之重玙璠。赞皇平泉记，温公独乐园。",
      "何如此清华，天语含春温。忆我追陪日，直舍邻高轩。",
      "文漪频挹注，美植长滋繁，披图感今昔，遗韵犹堪论。",
      "既以惠来学，复此垂后昆。始知余庆在，世业皆君恩。"
    ]
  },
  {
    "id": "adcfe4db6ec4498c4e2240926a6b2c2d",
    "title": "题古中盘五松图",
    "authorName": "蔡新",
    "authorId": "adcfe4db6ec4498c02f039050533a888",
    "dynasty": "清",
    "content": [
      "昔闻毕宏韦偃画古松，振笔长风浩呼哅。如何此卷仅矮幅，而多天矫腾踔之蟠龙。",
      "鳞爪攫拿势莫至，涛声在耳云荡胸。倬哉万松老居士，笔端具有造化工。",
      "此图何处得画本，传自古云盘谷之中峰。侍从宸游多燕暇，相对胜友此扶筇。",
      "濡毫拂素标异状，貌得盘山古干真形容。最怜后雕质，沐日浴月几春冬。",
      "太平之世岂独民仁寿，草木亦含雨露浓。君不见，泰山上有五大夫，风烟剥落摧秦封。",
      "如此苍髯礌磈突兀自千古，得非福地神秀钟。松兮松兮，安得布袜青鞋盘桓于尔侧，仿佛乎桂殳木客之高踪。"
    ]
  },
  {
    "id": "adcfe4db6ecf26f456e36272b10ffca2",
    "title": "秋夜白雪楼有感",
    "authorName": "李潆",
    "authorId": "adcfe4db6ecf26f4d1457b72d1457b72",
    "dynasty": "清",
    "content": [
      "明月松间出，危楼独自看。",
      "泉声当暮急，山色入秋寒。",
      "白雪先声在，青箱世业难。",
      "葛衣寥落甚，沾臆泪阑干。"
    ]
  },
  {
    "id": "adcfe4db6ed0482b04018435af124d32",
    "title": "赠握卿弟丙寅年1806呈禁扮妆武圣神像",
    "authorName": "陈肇昌",
    "authorId": "adcfe4db6ed0482bd1457b72d1457b72",
    "dynasty": "清",
    "content": [
      "后汉忠贞第一人，千秋名义赖犹新。",
      "谁家混列梨园谱，我辈如临金阙身。",
      "窃恐当场浑作假，致教流俗认为真。",
      "惟君独惧伤风化，一举偏令畏圣神。"
    ]
  },
  {
    "id": "adcfe4db6ed0482bc1e3739511f14be1",
    "title": "望是故乡行次韵送毛子霞隐君归郢",
    "authorName": "陈肇昌",
    "authorId": "adcfe4db6ed0482bd1457b72d1457b72",
    "dynasty": "清",
    "content": [
      "八尺昂藏一老子，短棹苍江弄烟水。",
      "占尽风流卖尽痴，手挽颓波追正始。",
      "倚马曾飞羽檄文，英雄原上悲残垒。",
      "千载遭逢吏隐间，转瞬浮云皆敝屣。",
      "兰芷由来楚泽多，朝朝采撷行还止。",
      "海内声华久识君，相逢却在武昌市。",
      "晴川黄鹤几招邀，载月传笺兴无比。",
      "相如善病复多情，白头红粉同欢倚。",
      "四壁萧然不厌贫，千金散去浑闲事。",
      "朝来束书忽告归，吴头楚尾知何处。",
      "笑指郢中是故乡，十幅蒲帆去若咫。",
      "听雪楼中景物清，锦瑟湘帘如画里。",
      "只今赤日拂江长，芳草王孙行未已。",
      "劝君缓棹待秋风，一片青山何彼此。"
    ]
  },
  {
    "id": "adcfe4db6ed9af7c53b15f362c2f1994",
    "title": "题友人草堂",
    "authorName": "曹奕云",
    "authorId": "adcfe4db6ed9af7cd1457b72d1457b72",
    "dynasty": "清",
    "content": [
      "草堂工结构，曲折趁溪湾。",
      "即此可容膝，何须更买山。",
      "鸟啼万籁静，花落一庭间。",
      "自得幽居趣，宁妨日闭关。"
    ]
  },
  {
    "id": "adcfe4db6ef2c62db7693d48ef693390",
    "title": "晓发剑阁",
    "authorName": "唐乐宇",
    "authorId": "adcfe4db6ef2c62dd1457b72d1457b72",
    "dynasty": "清",
    "content": [
      "风雪年前惯，崎岖此再经。",
      "鸡声催落月，驴背带残星。",
      "路入仙山异，林迷鬼火青。",
      "耐寒无别计，醉酒问旗亭。"
    ]
  },
  {
    "id": "adcfe4db6ef2c62d324eb55e3db21012",
    "title": "朝天关",
    "authorName": "唐乐宇",
    "authorId": "adcfe4db6ef2c62dd1457b72d1457b72",
    "dynasty": "清",
    "content": [
      "愁听奔雷百折滩，崚嶒峭阁俯江干。",
      "戍旗落日关山迥，铃铎西风草树寒。",
      "烟外帆樯通广汉，云中宫阙望长安。",
      "题诗莫漫愁孤绝，千古魂销蜀道难。"
    ]
  },
  {
    "id": "adcfe4db6ef2c62de573645e7efba7e5",
    "title": "画眉关",
    "authorName": "唐乐宇",
    "authorId": "adcfe4db6ef2c62dd1457b72d1457b72",
    "dynasty": "清",
    "content": [
      "虬松千尺卷风鬟，苦竹丛深夜雨斑。",
      "夹路清猿啼不住，销魂最是画眉关。"
    ]
  },
  {
    "id": "adcfe4db6ef2c62da21db0734a11d465",
    "title": "观音碥",
    "authorName": "唐乐宇",
    "authorId": "adcfe4db6ef2c62dd1457b72d1457b72",
    "dynasty": "清",
    "content": [
      "道路无平陂，人心自夷险。",
      "我来苦频复，韶华虚过眼。",
      "流水仍潺潺，白日青霜惨。",
      "心折散关西，空山足重茧。",
      "造次拔鲸牙，鼓勇吾亦敢。",
      "扫石尔何人，题诗破鬼胆。"
    ]
  },
  {
    "id": "adcfe4db6ef2eb39fdad685f387b51e7",
    "title": "纪游",
    "authorName": "王浩",
    "authorId": "adcfe4db6ef2eb39d1457b72d1457b72",
    "dynasty": "清",
    "content": [
      "海上蓬莱昔已游，千山登眺又从头。",
      "龙泉缥渺云间住，佛顶岧峣天上游。",
      "如水月明山作岛，凌空梵宇蜃为楼。",
      "此中名胜侔东鲁，特为精蓝十日留。"
    ]
  },
  {
    "id": "adcfe4db6ef52ebb59ebd0c79f9eecb0",
    "title": "渡台湾放洋",
    "authorName": "卢观源",
    "authorId": "adcfe4db6ef52ebbd1457b72d1457b72",
    "dynasty": "清",
    "content": [
      "扬帆解缆语争喧，一叶轻飘到海天。",
      "层浪有山随日涌，积流无地与云连。",
      "沟称红黑曾闻险，蠲指东南不畏偏。",
      "为问飞庐何处泊，台阳远在扶桑边。"
    ]
  },
  {
    "id": "adcfe4db6ef52ebbbfc5855d3da7d22e",
    "title": "台阳山川风物迥异中土因就游览所及志之以诗",
    "authorName": "卢观源",
    "authorId": "adcfe4db6ef52ebbd1457b72d1457b72",
    "dynasty": "清",
    "content": [
      "瀛海汪洋环四面，突起层岚开平衍。",
      "红毛近峙赤嵌城，澎湖外口相制牵。",
      "鹿耳鲲身沙浅淤，海艘出入凭一线。",
      "南北悠悠二千里，天府雄城控四县。",
      "东南一派枕高山，屴崱云端不可攀。",
      "山外海天知何处，舟楫从无此往还。",
      "地势蜿蜒俨屏翰，拥护全台曲且湾。",
      "面挹波涛临广岸，一望平原烟雾间。",
      "平原土壤美而肥，海港交横草菲菲。",
      "更有山溪资灌溉，桑麻万顷映晴晖。",
      "涓涓细流皆汇海，万水朝宗并西归。",
      "此在川流真罕见，南东其亩尽皆非。",
      "洪炉鼓涛果属奇，有山如玉照玻璃。",
      "显晦无常殊众岫，皎光恒见冬春时。",
      "玉案山腰水出火，源泉百沸燄如炊。",
      "并系中原稀有事，异见异闻孰不疑。",
      "一区迥分南与北，鸡笼山头雪未蚀。",
      "凤邑寒冬早放犁，三月陇间收种植。",
      "果蔬花卉发先期，锄耰随地可觅食。",
      "岁丰足抵三年耕，不知含鼓歌谁德。",
      "忆昔伪郑据台阳，居人番族走欲僵。",
      "干戈组练填海岸，荡平原野罢耕桑。",
      "横征贾舶充军饷，洎索富民及酒浆。",
      "幸蒙圣朝诛反侧，一朝清明景运昌。",
      "洎令休养届百年，邦称庶富泽绵绵。",
      "胶庠文物遍郡县，修竹围中起诵弦。",
      "仕宦科名侔上国，拖青泥紫或占先。",
      "声教覃敷及异类，雕题黑齿解耕田。",
      "雕黑本自夷人俗，旧与生番同族属。",
      "于今部落入编氓，火食安居植谷粟。",
      "夫唱妇随勤操作，租税公旬受约束。",
      "粗习经书暂有人，弹冠振衣宁局蹐。",
      "复睹生番半归诚，甲螺丁壮并隶名。",
      "射猎啖腥窜山谷，岁输皮贡当薄徵。",
      "赤身无分寒与暑，聊蔽下体披棘荆。",
      "时隆不矜长驾术，要使羁縻乐太平。",
      "洪惟盛世防范周，文臣武将竞宣猷。",
      "水师船摆虬龙势，柳营玉帐驿路稠。",
      "牧民选用廉能吏，辑宁海国运良筹。",
      "即今生众日繁衍，皞熙有象德行流。",
      "鲰生才拙典闲曹，旷览瀛壖兴倍豪。",
      "未闻竹箭镖鎗悍，只见浑噩气象高。",
      "海氛不染长天碧，潮汐晏如乏怒涛。",
      "敉宁是处歌乐土，发箧何须讲六韬。"
    ]
  },
  {
    "id": "adcfe4db6ef9a11d2bd9f35eeec81ece",
    "title": "闻法夷夺踞台湾鸡笼炮台感愤有作",
    "authorName": "赵藩",
    "authorId": "adcfe4db6ef9a11dff1418e8e5b294b7",
    "dynasty": "清",
    "content": [
      "象郡正愁瓯脱坏，鸡笼又失炮台高。",
      "射潮往事空强弩，横海威名盼大刀。",
      "和战庙堂方水火，悲歌天地尽风涛。",
      "弃繻请剑都无分，落日登楼首重搔。"
    ]
  },
  {
    "id": "adcfe4db6ef9a11d48e1f354ab4160b1",
    "title": "论牛焘诗",
    "authorName": "赵藩",
    "authorId": "adcfe4db6ef9a11dff1418e8e5b294b7",
    "dynasty": "清",
    "content": [
      "何曾一语著粗豪，琢句矜严选韵牢。",
      "垂老空山抱琴死，招魂谁与续《离骚》？"
    ]
  },
  {
    "id": "adcfe4db6f010fa4d5f864b6277ec39a",
    "title": "赠陈伯严吏部",
    "authorName": "李葆恂",
    "authorId": "adcfe4db6f010fa4d1457b72d1457b72",
    "dynasty": "清",
    "content": [
      "相见遽言别，思君廿载劳。",
      "冥心更世变，埋照益名高。",
      "句健规双井，杯深藐二豪。",
      "无言看鬓发，江海日滔滔。"
    ]
  },
  {
    "id": "adcfe4db6f010fa4256cf3390f1fc623",
    "title": "田伏侯太守招同诸君崇效寺看牡丹衰病到迟主客尽去独坐成咏忆光绪丁酉偕王幼霞侍御看花此寺恰此日故卒章及之",
    "authorName": "李葆恂",
    "authorId": "adcfe4db6f010fa4d1457b72d1457b72",
    "dynasty": "清",
    "content": [
      "客去亦已久，独游谁与同。",
      "相看如胜侣，小立逆香风。",
      "色岂依僧浅，娇疑向日融。",
      "无嫌煞风景，啜茗夕阳中。"
    ]
  },
  {
    "id": "adcfe4db6f010fa4256cf339a504b87e",
    "title": "田伏侯太守招同诸君崇效寺看牡丹衰病到迟主客尽去独坐成咏忆光绪丁酉偕王幼霞侍御看花此寺恰此日故卒章及之",
    "authorName": "李葆恂",
    "authorId": "adcfe4db6f010fa4d1457b72d1457b72",
    "dynasty": "清",
    "content": [
      "记与半塘叟，同游恰此晨。",
      "几丛仍故种，何处复斯人。",
      "得句留花片，题名拂壁尘。",
      "芳菲看欲歇，凄恻并沾巾。"
    ]
  },
  {
    "id": "adcfe4db6f010fa4960a4ba228d26667",
    "title": "沧州",
    "authorName": "李葆恂",
    "authorId": "adcfe4db6f010fa4d1457b72d1457b72",
    "dynasty": "清",
    "content": [
      "度帆楼下晚风徐，倦客重来系缆初。",
      "古碣犹存资考据，故家无恙尚诗书。",
      "州传善酿偏悭酒，我适临渊却羡鱼。",
      "剩有当年残破胆，河干废垒已成墟。"
    ]
  },
  {
    "id": "adcfe4db6f010fa49e49fa368e8889fc",
    "title": "莲丈以新作见赠步韵奉酬",
    "authorName": "李葆恂",
    "authorId": "adcfe4db6f010fa4d1457b72d1457b72",
    "dynasty": "清",
    "content": [
      "徵图觅句续前盟，泥饮何须效步兵。",
      "幸有藏书宜子弟，耻将行卷上公卿。",
      "萧萧白发三千丈，落落青琴一再行。",
      "世网同逃应自喜，顽空何事不平鸣。"
    ]
  },
  {
    "id": "adcfe4db6f010fa4acb272baa10a221a",
    "title": "泊楚望",
    "authorName": "李葆恂",
    "authorId": "adcfe4db6f010fa4d1457b72d1457b72",
    "dynasty": "清",
    "content": [
      "百丈摇曳寒波间，阴云薄暝低阑珊。",
      "行人被酒雪兀兀，长年歌曲腰环环。",
      "衔芦一雁未可篡，带甲万士何当还。",
      "角声永夜客头白，岁晚风尘愁故山。"
    ]
  },
  {
    "id": "adcfe4db6f09fd54dc0b35bedcc9e171",
    "title": "丹渡晴帆",
    "authorName": "柳学鹏",
    "authorId": "adcfe4db6f09fd54d1457b72d1457b72",
    "dynasty": "清",
    "content": [
      "苍茫丹港阔，一叶挂云晴。",
      "棹击清波碎，帆悬晓曙迎。",
      "扬风随曲水，驾浪鼓层浤。",
      "舳映残烟净，窗含半月明。",
      "停桡芳草陌，轻渡落猿声。",
      "认得津头路，兴怀万里情。"
    ]
  },
  {
    "id": "adcfe4db6f09fd5450826ec41eda700a",
    "title": "冈山树色",
    "authorName": "柳学鹏",
    "authorId": "adcfe4db6f09fd54d1457b72d1457b72",
    "dynasty": "清",
    "content": [
      "蔚然呈秀气，树绿满冈山。",
      "晓谷轻烟锁，青林薄雾关。",
      "交柯如斗翠，密叶转怡颜。",
      "掩映晴川景，参差曲径湾。",
      "枝疏秋欲老，干古月来闲。",
      "凭眺如堪陟，云梯望可攀。"
    ]
  },
  {
    "id": "adcfe4db6f09fd546b60318e2d07f3e5",
    "title": "泮水荷香",
    "authorName": "柳学鹏",
    "authorId": "adcfe4db6f09fd54d1457b72d1457b72",
    "dynasty": "清",
    "content": [
      "绿荷生曲沼，出水远闻香。",
      "外直无枝节，中通自秘藏。",
      "风过薰碧岸，雨滴碎银塘。",
      "味带清泉迥，流随玉液芳。",
      "屏山澄翠影，泮壁映馀光。",
      "寄语涉江者，田田莫滥觞。"
    ]
  },
  {
    "id": "adcfe4db6f09fd54dace3948caab07a1",
    "title": "翠屏夕照",
    "authorName": "柳学鹏",
    "authorId": "adcfe4db6f09fd54d1457b72d1457b72",
    "dynasty": "清",
    "content": [
      "残阳当返照，紫色满山屏。",
      "石壁含馀耀，层崖入暮青。",
      "光连双翠岱，影倒小邱亭。",
      "树色看明灭，岩光入渺冥。",
      "残烟闲度晚，归鸟倦舒翎。",
      "可是关荆画，披图映曲棂。"
    ]
  },
  {
    "id": "adcfe4db6f10aac3841cd6749ddea1a3",
    "title": "次韵李石桐山人夜坐闻远水声",
    "authorName": "金逸",
    "authorId": "adcfe4db6f10aac3d1457b72d1457b72",
    "dynasty": "清",
    "content": [
      "何处发空响，迢迢远水声。",
      "窗虚来断续，风定去分明。",
      "过石藓花冷，到溪鸥梦清。",
      "夜阑浑不寐，倾听道心生。"
    ]
  },
  {
    "id": "adcfe4db6f10aac3a05d2f82bfd40a4a",
    "title": "书怀呈竹士",
    "authorName": "金逸",
    "authorId": "adcfe4db6f10aac3d1457b72d1457b72",
    "dynasty": "清",
    "content": [
      "拾扇烦躬曲，招凉共息机。",
      "窗坳云细入，帘启燕争飞。",
      "久病谙诸药，安贫守故衣。",
      "百年何所愿，生死只同归。"
    ]
  },
  {
    "id": "adcfe4db6f10aac372e6a6001c1d30fa",
    "title": "次韵和吴兰雪石溪观桃花",
    "authorName": "金逸",
    "authorId": "adcfe4db6f10aac3d1457b72d1457b72",
    "dynasty": "清",
    "content": [
      "红云飞隔水，应是雨催开。",
      "游屐缘溪入，春禽约客来。",
      "湿烟低隐屋，老树卧延苔。",
      "几度寻诗到，无人立一回。"
    ]
  },
  {
    "id": "adcfe4db6f10aac3572078a0dbe9ee96",
    "title": "随园先生来吴门招集女弟子于绣阁余因病未曾赴会率呈二律",
    "authorName": "金逸",
    "authorId": "adcfe4db6f10aac3d1457b72d1457b72",
    "dynasty": "清",
    "content": [
      "西湖续会许相从，闺阁咸钦大雅宗。",
      "我岂能诗惭画虎，人言此老好真龙。",
      "竹声当牖凉三径，云气深潭幻一峰。",
      "未得追随女都讲，春愁偏欲恼吴侬。"
    ]
  },
  {
    "id": "adcfe4db6f10aac3572078a0ed55c523",
    "title": "随园先生来吴门招集女弟子于绣阁余因病未曾赴会率呈二律",
    "authorName": "金逸",
    "authorId": "adcfe4db6f10aac3d1457b72d1457b72",
    "dynasty": "清",
    "content": [
      "柳条不肯系春光，返棹天台饯别觞。",
      "青眼早深知己感，白头犹是爱才忙。",
      "湖堤草色催新夏，驿路蝉声到夕阳。",
      "愿得年年芳讯至，许教桃李附班行。"
    ]
  },
  {
    "id": "adcfe4db6f10aac3a1a4ded1b1fd9f35",
    "title": "一梧斋与竹士夜谈去后作",
    "authorName": "金逸",
    "authorId": "adcfe4db6f10aac3d1457b72d1457b72",
    "dynasty": "清",
    "content": [
      "一帘细雨不成丝，挽婿镫前与论诗。",
      "家近不归如梦远，花寒未放识秋迟。",
      "心灰久病拈针懒，眉讳新愁只镜知。",
      "约略听他双燕语，腰肢减瘦比来时。"
    ]
  },
  {
    "id": "adcfe4db6f10aac353f0f07efb758d47",
    "title": "岁暮张子白进士过访竹士",
    "authorName": "金逸",
    "authorId": "adcfe4db6f10aac3d1457b72d1457b72",
    "dynasty": "清",
    "content": [
      "岁云暮矣走天涯，旧雨相逢便是家。",
      "拜墓殷勤移桂棹，探春消息问梅花。",
      "催诗林吐蛾眉月，醒酒香浮雀舌茶。",
      "佳会难逢愁遽别，怪侬夫婿绪如麻。"
    ]
  },
  {
    "id": "adcfe4db6f10aac3eac7b3a7dac2a485",
    "title": "秋日有怀王碧云",
    "authorName": "金逸",
    "authorId": "adcfe4db6f10aac3d1457b72d1457b72",
    "dynasty": "清",
    "content": [
      "落尽芙蓉景物非，妆台晏起思依依。",
      "雨深别馆虫声急，月冷吴江雁到稀。",
      "病畏新寒张晓幔，瘦拈旧线改秋衣。",
      "生涯近日君知否，一缕炉香息众机。"
    ]
  },
  {
    "id": "adcfe4db6f10aac3c532ec1dd875d014",
    "title": "暮春偕竹士游塔影园",
    "authorName": "金逸",
    "authorId": "adcfe4db6f10aac3d1457b72d1457b72",
    "dynasty": "清",
    "content": [
      "依然溪水隔林扉，舣棹来寻旧钓矶。",
      "幽赏恰宜三月尽，清狂得似两人稀。",
      "竹烟浮翠晴生坞，花雨吹红湿溅衣。",
      "极阁危栏闲倚望，半天清语塔铃微。"
    ]
  },
  {
    "id": "adcfe4db6f10aac33907dfc67b67ddbc",
    "title": "次韵酬兰雪再赠诗并简蕙风素云两女士",
    "authorName": "金逸",
    "authorId": "adcfe4db6f10aac3d1457b72d1457b72",
    "dynasty": "清",
    "content": [
      "万绪无端理乱丝，避风镇日卷帘迟。",
      "二分春教鹦哥惜，一缕寒先燕子知。",
      "兰露沁香清幻梦，药烟销碧澹愁眉。",
      "《楞严经》说堪疗疾，几净窗明相对宜。"
    ]
  },
  {
    "id": "adcfe4db6f10aac318f48358626495cd",
    "title": "初夏",
    "authorName": "金逸",
    "authorId": "adcfe4db6f10aac3d1457b72d1457b72",
    "dynasty": "清",
    "content": [
      "绣帘风影警花铃，庄蝶才分梦亦醒。",
      "一缕茶烟人不到，绿阴如水漾空庭。"
    ]
  },
  {
    "id": "adcfe4db6f10aac3ca88b596a49daa2a",
    "title": "病起",
    "authorName": "金逸",
    "authorId": "adcfe4db6f10aac3d1457b72d1457b72",
    "dynasty": "清",
    "content": [
      "碧梧移影上林扉，西院无人晓日微。",
      "病起名香焚不得，花阴小立当薰衣。"
    ]
  },
  {
    "id": "adcfe4db6f10aac3ed9fad6da2a47dd3",
    "title": "晓起即事",
    "authorName": "金逸",
    "authorId": "adcfe4db6f10aac3d1457b72d1457b72",
    "dynasty": "清",
    "content": [
      "忍将小病累亲忧，为问亲安强下楼。",
      "渐觉晓寒禁不得，急将帘放再梳头。"
    ]
  },
  {
    "id": "adcfe4db6f10aac3da249e1f6ef3bb2f",
    "title": "记梦",
    "authorName": "金逸",
    "authorId": "adcfe4db6f10aac3d1457b72d1457b72",
    "dynasty": "清",
    "content": [
      "膏残镫烬夜凄凄，梦淡如烟去住迷。",
      "斜月半溪人不见，忍寒小立板桥西。"
    ]
  },
  {
    "id": "adcfe4db6f10aac313e2e6a0be3e58cf",
    "title": "吴素云女士写秋芳图寄其仲兄兰雪法时帆学士见而爱之以曹墨琴夫人手书洛神赋册易去甲寅春日兰雪过吴门属咏其事",
    "authorName": "金逸",
    "authorId": "adcfe4db6f10aac3d1457b72d1457b72",
    "dynasty": "清",
    "content": [
      "将书易画未嫌憨，好事他年著美谈。",
      "我意不如仍付与，两瑶函供一诗龛。"
    ]
  },
  {
    "id": "adcfe4db6f10aac313e2e6a0e13ac7eb",
    "title": "吴素云女士写秋芳图寄其仲兄兰雪法时帆学士见而爱之以曹墨琴夫人手书洛神赋册易去甲寅春日兰雪过吴门属咏其事",
    "authorName": "金逸",
    "authorId": "adcfe4db6f10aac3d1457b72d1457b72",
    "dynasty": "清",
    "content": [
      "清狂窃笑应无加，读画居然愿望奢。",
      "乞写一枝持赠我，病维摩瘦侣秋花。"
    ]
  },
  {
    "id": "adcfe4db6f10aac361ebd9fa619f509e",
    "title": "柘塘春步",
    "authorName": "金逸",
    "authorId": "adcfe4db6f10aac3d1457b72d1457b72",
    "dynasty": "清",
    "content": [
      "花卧东风柳拂烟，晚晴随步过村前。",
      "柘塘一夜催花雨，新水如云绿上天。"
    ]
  },
  {
    "id": "adcfe4db6f10aac31195b454620f5444",
    "title": "舟中即目",
    "authorName": "金逸",
    "authorId": "adcfe4db6f10aac3d1457b72d1457b72",
    "dynasty": "清",
    "content": [
      "绣帘双卷水窗开，一叶风帆镜里回。",
      "天意似怜人寂寞，青山移近画船来。"
    ]
  },
  {
    "id": "adcfe4db6f10aac3dc7254993d1960fb",
    "title": "与姊别后颇无意绪感旧述怀得七律十六韵",
    "authorName": "金逸",
    "authorId": "adcfe4db6f10aac3d1457b72d1457b72",
    "dynasty": "清",
    "content": [
      "少小依依似雁行，可怜往事不堪详。",
      "画楼人去埋尘冷，孤艇潮来载梦忙。",
      "记得承欢工雅谑，有时拨闷斗迷藏。",
      "读书红剪三更烛，礼佛清烧一瓣香。",
      "赌绣当窗随卧起，种花隔夜费商量。",
      "娇痴扑蝶携诸弟，好胜敲棋背阿娘。",
      "茗碗笑看双影瘦，诗筒拚负十分狂。",
      "偶缠薄病亲调药，骤觉新寒教换裳。",
      "纨扇并裁聊拟月，锦笺私劈独开箱。",
      "听钟湖上秋停棹，踏雪垆头晓举觞。",
      "荆树方期终绕膝，蓝桥忽漫赋催妆。",
      "羹汤洗手惭为妇，鸿案齐眉各倚郎。",
      "暂喜归宁姜被暖，旋惊握别暮山苍。",
      "如侬真被浮名误，怪姊甘将旧业荒。",
      "昨日庭帏成把晤，今宵镫火暗凄凉。",
      "一封寄与相思泪，折向兰闺定断肠。"
    ]
  },
  {
    "id": "adcfe4db6f10aac3cc98c6f742461fab",
    "title": "拟柳柳州雨后晓行独至愚溪北池",
    "authorName": "金逸",
    "authorId": "adcfe4db6f10aac3d1457b72d1457b72",
    "dynasty": "清",
    "content": [
      "云去楚天凉，晓行惬幽独。",
      "日气澹荷风，烟光散乔木。",
      "偶然池上来，溪流为谁绿。"
    ]
  },
  {
    "id": "adcfe4db6f10aac3de4a8523508d3084",
    "title": "和竹士晓游邓尉作",
    "authorName": "金逸",
    "authorId": "adcfe4db6f10aac3d1457b72d1457b72",
    "dynasty": "清",
    "content": [
      "一声笛破晴空烟，欲明不明五更天。",
      "树头残月白堕水，湖上晓山青入船。",
      "风梵飘香落云外，波光拥棹来门前。",
      "四围皆雪失大地，徜徉绝顶疑游仙。"
    ]
  },
  {
    "id": "adcfe4db6f10aac30b3a1837dd62966c",
    "title": "雪后伫竹士归",
    "authorName": "金逸",
    "authorId": "adcfe4db6f10aac3d1457b72d1457b72",
    "dynasty": "清",
    "content": [
      "空响不成梦，起来思依依。",
      "卷帘映晴雪，风急时霏霏。",
      "晓色不离树，嫩寒犹上衣。",
      "伫子一樽酒，当看梅花飞。"
    ]
  },
  {
    "id": "adcfe4db6f10aac31c028bc9b6f0e9fc",
    "title": "秋词",
    "authorName": "金逸",
    "authorId": "adcfe4db6f10aac3d1457b72d1457b72",
    "dynasty": "清",
    "content": [
      "瑶阶浸月华，心怯花铃警。",
      "鸳鸯知未眠，不定枯荷影。",
      "池塘明水烟，幽梦闲来去。",
      "隔墙刀尺声，冷答秋虫语。"
    ]
  },
  {
    "id": "adcfe4db6f246591f2f833f1eebe22aa",
    "title": "邛州",
    "authorName": "江百禄",
    "authorId": "adcfe4db6f246591d1457b72d1457b72",
    "dynasty": "清",
    "content": [
      "一塔颓然倚碧岑，欲晴欲雨酿春阴。",
      "极天山影多平远，绕郭溪流半浅深。",
      "唤卖蔗梢红压担，待携竹杖绿成阴。",
      "朅来拟访琴台迹，芳草王孙思不禁。"
    ]
  },
  {
    "id": "adcfe4db6f26d8c78e274b374dd254e1",
    "title": "送实甫南旋",
    "authorName": "张大观",
    "authorId": "adcfe4db6f26d8c7d1457b727283518d",
    "dynasty": "清",
    "content": [
      "萧萧落木晚烟稠，白草萦纡古陌头。",
      "诗带秋声人送别，酒摇山色树含愁。",
      "一帆随雁成南渡，万里乘风据上流。",
      "莫漫推篷横短笛，蛟龙恐抱夜珠游。"
    ]
  },
  {
    "id": "adcfe4db6f26d8c7dc07502ac09cfb1e",
    "title": "早秋作",
    "authorName": "张大观",
    "authorId": "adcfe4db6f26d8c7d1457b727283518d",
    "dynasty": "清",
    "content": [
      "凉风吹几日，木叶下庭柯。",
      "秋色先人老，诗情向晚多。",
      "望云知海气，闻鱼想边歌。",
      "一样江南月，前村照骆驼。"
    ]
  },
  {
    "id": "adcfe4db6f46dafd64ebf2339e8bdddd",
    "title": "重修晴川阁",
    "authorName": "熊伯龙",
    "authorId": "adcfe4db6f46dafdd1457b72d1457b72",
    "dynasty": "清",
    "content": [
      "雕栏玉柱入长空，槛外帆樯万里通。",
      "春水远来巴子国，雄风高压楚王宫。",
      "凤凰欲下箫谁引，鹦鹉无言赋独工。",
      "直拟凭虚驰八极，云霄何日羽毛丰。"
    ]
  },
  {
    "id": "adcfe4db6f46dafd2ab4a57081d3f5cd",
    "title": "送宋牧仲下第归商丘",
    "authorName": "熊伯龙",
    "authorId": "adcfe4db6f46dafdd1457b72d1457b72",
    "dynasty": "清",
    "content": [
      "只为秋风续楚歌，天将宋玉故蹉跎。",
      "承家不在科名早，落第真如噩梦过。",
      "怀有双珠泣白日，囊余一剑渡黄河。",
      "羞称献纳空挥泪，皤鬓萧萧木叶多。"
    ]
  },
  {
    "id": "adcfe4db6f4859406db63d1b8266279b",
    "title": "曹仁宪谨荣寿",
    "authorName": "林宗衡",
    "authorId": "adcfe4db6f485940d1457b72d1457b72",
    "dynasty": "清",
    "content": [
      "五载苍黎福，铜符绾绿厅。",
      "元灯能久照，宝镜岂辞形。",
      "止水心堪白，公堂眼不青。",
      "几番红杏雨，万户紫薇星。",
      "乡校会分俸，蒙童亦执经。",
      "兰陔敦孝养，药笼贮参苓。",
      "士望多时洽，民情到处听。",
      "春风徐孺榻，冬日醉翁亭。",
      "地本平波浪，流偏判渭泾。",
      "群生齐在宥，大辟忍明刑。",
      "鬼子驱千甲，神君出六丁。",
      "威加戈直指，恩重雀飘翎。",
      "但说私皆忘，难夸我独醒。",
      "尊亲今献爵，词翰众撞莛。",
      "淡北来何暮，闽南发此硎。",
      "愿天申寿岂，重与庆耆龄。"
    ]
  },
  {
    "id": "adcfe4db6f586280e2ac854fcbd8a464",
    "title": "赋得月过楼台桂子清得清字",
    "authorName": "王均元",
    "authorId": "adcfe4db6f586280d1457b72d1457b72",
    "dynasty": "清",
    "content": [
      "月下楼台迥，氤氲一气清。",
      "蟾光方转过，桂树已敷荣。",
      "近水应先得，成林许直生。",
      "淡香浮画槛，斜影映丹楹。",
      "玉宇三千净，云梯十二横。",
      "天高寒有色，露冷湿无声。",
      "笛外人长倚，空中镜最明。",
      "欣逢攀折候，御苑快驰名。"
    ]
  },
  {
    "id": "adcfe4db6f5e5d2e1970338a0d545143",
    "title": "哭亡夫",
    "authorName": "孔丽贞",
    "authorId": "adcfe4db6f5e5d2ed1457b72d1457b72",
    "dynasty": "清",
    "content": [
      "亲老妾心悲，哭君无尽期。",
      "月圆分镜日，雨滴断肠时。",
      "生死魂难聚，幽明路已歧。",
      "纵为华表鹤，留语复谁知。"
    ]
  },
  {
    "id": "adcfe4db6f5e5d2ed668e825d178d16a",
    "title": "中秋对月",
    "authorName": "孔丽贞",
    "authorId": "adcfe4db6f5e5d2ed1457b72d1457b72",
    "dynasty": "清",
    "content": [
      "玉宇无尘万籁幽，卷帘一派暮烟浮。",
      "飞飞归燕方辞社，寂寂寒蛩已报秋。",
      "桂蕊迎风香满袖，桐阴绕座月当楼。",
      "世情争似清虚好，不染人间半点愁。"
    ]
  },
  {
    "id": "adcfe4db6f5e5d2eff471b29444bc284",
    "title": "读玉峰书城叶夫人诗因步其韵",
    "authorName": "孔丽贞",
    "authorId": "adcfe4db6f5e5d2ed1457b72d1457b72",
    "dynasty": "清",
    "content": [
      "卜宅临江志自伸，柴门常闭不知春。",
      "汲泉瀹茗全抛俗，绕舍栽蔬未是贫。",
      "曲径花铺鹤梦稳，茅斋雨过燕泥新。",
      "只怜落落无俦侣，同调难逢我辈人。"
    ]
  },
  {
    "id": "adcfe4db6f612e858d4c0faee785337d",
    "title": "汾源杂诗",
    "authorName": "曹廉锷",
    "authorId": "adcfe4db6f612e85d1457b72d1457b72",
    "dynasty": "清",
    "content": [
      "道是山城却水乡，小桥略彴足徜徉。",
      "柳阴深处垂纶坐，钓得游鳞二寸长。"
    ]
  },
  {
    "id": "adcfe4db6f612e85a5a640ec29b03a44",
    "title": "与杏林谈禅作禅语赠之",
    "authorName": "曹廉锷",
    "authorId": "adcfe4db6f612e85d1457b72d1457b72",
    "dynasty": "清",
    "content": [
      "听人说真谛，言下颇了了。",
      "然求上乘禅，莫若无言好。",
      "有时笑口开，我亦不自晓。",
      "持定无无想，此身亦可少。"
    ]
  },
  {
    "id": "adcfe4db6f62312e26bd71bd15f896fc",
    "title": "花朝游弥陀寺",
    "authorName": "黄廷光",
    "authorId": "adcfe4db6f62312ed1457b72d1457b72",
    "dynasty": "清",
    "content": [
      "联步禅林眼欲迷，枝头簇簇绕东西。",
      "游人队里探花信，社燕飞来蹴絮泥。",
      "到处中和饶好景，谁家红紫不成蹊。",
      "弥陀散出天香满，唤醒流莺百啭啼。"
    ]
  },
  {
    "id": "adcfe4db6f6594c4f70b6ce84d9c174c",
    "title": "活龙坪刘孝子歌",
    "authorName": "彭湘",
    "authorId": "adcfe4db6f6594c4d1457b72d1457b72",
    "dynasty": "清",
    "content": [
      "咸丰县地古夜郎，我朝四叶登版章。活龙坪界西北乡，御龙遗裔母早孀。",
      "佣力受值供稻粱，星出星入依母傍。佥曰孝哉宜吉昌，一朝沴气阴薄阳。",
      "活龙地震龙腾骧，乾户坤轴争低昂。雷雨迸入声磕硠，风黑电紫天昏黄。",
      "孝子眩惑神惊惶，夺门负母行踉跄。目眯上下旁四方，失势一落千丈强。",
      "性命蝼蚁争毫芒，那得坚撑如螳螂。但觉捷转犹蛣蜣，心胆堕地同一僵。",
      "维时蛟鳄方披猖，卌里地陷波汪洋。西邻蜀壤南黔疆，更无处著一堵墙。",
      "俾育遗种支筅筐，异哉造化难测量。一椽鳌掷高高冈，压檐树尚当风扬。",
      "母若子无纤芥妨，如酒醒乍梦觉刚。儿双手持阿母裳，骇绝忽脱此奇殃。",
      "频频叩额向上苍，不识世已经沧桑。独知有母身其康，县官勘灾行伥伥。",
      "炊烟断绝心惨伤，猝露人影榛莽场。见人反走将匿藏，急前问讯审厥详。",
      "上之大吏敢或遑，旌表绰楔生辉光。吁嗟庸行本寻常，感通高厚膺福祥。",
      "入坎出坎险阻尝，鬼神默默相扶将。有子如此谁颉颃，徒万万口抛龙荒。",
      "不然赤子无辜皆驯良，鱼头戢戢天肯戕。我作歌非能表彰，粗纪时日存巾箱。",
      "事在丙辰永弗忘，先皇六年月敦牂。"
    ]
  },
  {
    "id": "adcfe4db6f70f1f1dd01e1f3d48a6935",
    "title": "将近重阳不闻雁至",
    "authorName": "閒潭",
    "authorId": "adcfe4db6f70f1f1d1457b72d1457b72",
    "dynasty": "清",
    "content": [
      "侧耳几回听，哀音尚渺茫。",
      "已经虚八月，莫更负重阳。",
      "碧落寒无影，秋江夜有霜。",
      "稻粱连岁苦，恐不度南方。"
    ]
  },
  {
    "id": "adcfe4db6f7ccb821a1926b9ced22c72",
    "title": "落花和韵",
    "authorName": "龚静照",
    "authorId": "adcfe4db6f7ccb82d1457b72d1457b72",
    "dynasty": "清",
    "content": [
      "已觉烟消暮雨残，洛阳三月倩谁看。",
      "红香暖日流云散，青冢黄昏泣露寒。",
      "竞逐钿钗春未减，暗窥妆镜泪初干。",
      "匆匆何似休归去，回首连天红雨漫。"
    ]
  },
  {
    "id": "adcfe4db6f7ccb827d991de955f54c11",
    "title": "赠周宝镫",
    "authorName": "龚静照",
    "authorId": "adcfe4db6f7ccb82d1457b72d1457b72",
    "dynasty": "清",
    "content": [
      "药房新咏气如芬，柳絮名高自不群。",
      "握管独吟诗博士，画眉争识女参军。",
      "娇藏金屋音犹远，步出香尘意转殷。",
      "只为天涯消息杳，几番愁摺石榴裙。"
    ]
  },
  {
    "id": "adcfe4db6f7ccb82be05b1aec4ea9eb7",
    "title": "七夕大雨",
    "authorName": "龚静照",
    "authorId": "adcfe4db6f7ccb82d1457b72d1457b72",
    "dynasty": "清",
    "content": [
      "天也怜人负此辰，雨沈河影浸云茵。",
      "双星两地分南北，乌鹊填桥恐未真。"
    ]
  },
  {
    "id": "adcfe4db6f7ccb82be05b1aecbd7ccc5",
    "title": "七夕大雨",
    "authorName": "龚静照",
    "authorId": "adcfe4db6f7ccb82d1457b72d1457b72",
    "dynasty": "清",
    "content": [
      "匝岁离多泪已盈，化为甘雨溢花茵。",
      "纵生天上犹天忌，始信人间事有因。"
    ]
  },
  {
    "id": "adcfe4db6f7d3ee39d1969c10c219b11",
    "title": "琴川夜泊",
    "authorName": "朱锡绶",
    "authorId": "adcfe4db6f7d3ee3d1457b72d1457b72",
    "dynasty": "清",
    "content": [
      "遥山迎暮色，一棹入琴河。",
      "远火随风乱，繁星照水多。",
      "夜凉生月渚，秋思托烟萝。",
      "人静闻天籁，萧萧渔者歌。"
    ]
  },
  {
    "id": "adcfe4db6f7d3ee30d4385685c092615",
    "title": "春阴",
    "authorName": "朱锡绶",
    "authorId": "adcfe4db6f7d3ee3d1457b72d1457b72",
    "dynasty": "清",
    "content": [
      "二月连阴柳殢青，萧斋却扫正清泠。",
      "春如中酒因风雨，花不能诗有性灵。",
      "客里得间尘脱网，静中闻沸玉浮瓶。",
      "远山一角轻云碧，写入窗间六曲屏。"
    ]
  },
  {
    "id": "adcfe4db6f7d3ee3c6abbc0d16a12a38",
    "title": "荆南书院赠王子寿比部即柬龚九曾农部彝陵",
    "authorName": "朱锡绶",
    "authorId": "adcfe4db6f7d3ee3d1457b72d1457b72",
    "dynasty": "清",
    "content": [
      "翼轸南星曜玉河，图书座上列星罗。",
      "大江灏气菁华聚，终古奇才抑塞多。",
      "十子早腾都下价，九秋争唱吨中歌。",
      "狂澜欲挽谁同志，居士南峰隐碧萝。"
    ]
  },
  {
    "id": "adcfe4db6f7d3ee380c087838087f64f",
    "title": "湖上送春",
    "authorName": "朱锡绶",
    "authorId": "adcfe4db6f7d3ee3d1457b72d1457b72",
    "dynasty": "清",
    "content": [
      "微雨新晴三月天，白堤垂柳欲飞绵。",
      "流莺啼杀春无语，宝马香车又一年。"
    ]
  },
  {
    "id": "adcfe4db6f7d3ee380c08783f65e2add",
    "title": "湖上送春",
    "authorName": "朱锡绶",
    "authorId": "adcfe4db6f7d3ee3d1457b72d1457b72",
    "dynasty": "清",
    "content": [
      "钟声塔影夕阳间，云本无心石亦顽。",
      "不管春来况春去，落花如雪掩禅关。"
    ]
  },
  {
    "id": "adcfe4db6f7d7fc7b899030b3e549786",
    "title": "崇庆牧常公殉节诗",
    "authorName": "刘念拔",
    "authorId": "adcfe4db6f7d7fc7d1457b72d1457b72",
    "dynasty": "清",
    "content": [
      "生前词赋杜为家，死后芳词傍浣花。",
      "当局独翻前后塞，不教儿女笑三巴。"
    ]
  },
  {
    "id": "adcfe4db6f7d7fc7b899030b65f9e5bd",
    "title": "崇庆牧常公殉节诗",
    "authorName": "刘念拔",
    "authorId": "adcfe4db6f7d7fc7d1457b72d1457b72",
    "dynasty": "清",
    "content": [
      "昔岭当年战大儒，一身是胆万人呼。",
      "沙场取义何论命，誓要金川入版图。"
    ]
  },
  {
    "id": "adcfe4db6f891ce6cb4e55306ee6b45b",
    "title": "燕子矶",
    "authorName": "曾元澄",
    "authorId": "adcfe4db6f891ce6d1457b72d1457b72",
    "dynasty": "清",
    "content": [
      "大观亭外石尤骄，万里风涛一望遥。",
      "山势南来归锁钥，江声东去撼金焦。",
      "上游形胜留荒垒，六代兴亡阅暮潮。",
      "燕子飞来遗忏在，好将余恨话前朝。"
    ]
  },
  {
    "id": "adcfe4db6f891ce6e6c94285963f6e70",
    "title": "平山堂",
    "authorName": "曾元澄",
    "authorId": "adcfe4db6f891ce6d1457b72d1457b72",
    "dynasty": "清",
    "content": [
      "舣舟入林径，苍然岚气生。",
      "湖流欲尽处，楼阁凌虚明。",
      "好山解招客，夹道松桧青。",
      "缘径造平麓，上有庭宇清。",
      "眷怀庐陵公，昔日斯堂成。",
      "隔江诸峰峦，平视如弟兄。",
      "奔赴入堂下，一一排云屏。",
      "风流贤守意，亮抱山林情。",
      "乃知见地高，驱役群山灵。",
      "我来拜公像，石壁多题铭。",
      "短垣杂花倚，隔树春禽鸣。",
      "额堂仰画肚，隶迹留遗馨。",
      "眼底更平望，列岫青冥冥。",
      "悄然泉石境，珍重千秋名。",
      "醉翁真意在，不独环滁亭。"
    ]
  },
  {
    "id": "adcfe4db6f8ad488ddabc0347441e209",
    "title": "令阿缃入学",
    "authorName": "周映清",
    "authorId": "adcfe4db6f8ad488d1457b72d1457b72",
    "dynasty": "清",
    "content": [
      "从来娇绕膝，今已略知闻。",
      "恩义难相掩，贤愚自此分。",
      "枣梨余自具，经传汝宜勤。",
      "未暮休归舍，童心惧放纷。"
    ]
  },
  {
    "id": "adcfe4db6f8ad488ddabc03448df2544",
    "title": "令阿缃入学",
    "authorName": "周映清",
    "authorId": "adcfe4db6f8ad488d1457b72d1457b72",
    "dynasty": "清",
    "content": [
      "低鬟怜阿姊，与汝亦齐肩。",
      "且令抛金线，相随理旧编。",
      "双行知宛转，坐咏爱清圆。",
      "试看俱成诵，今朝若个先。"
    ]
  },
  {
    "id": "adcfe4db6f8ad48829cd24b0ea574823",
    "title": "登岘山",
    "authorName": "周映清",
    "authorId": "adcfe4db6f8ad488d1457b72d1457b72",
    "dynasty": "清",
    "content": [
      "湖光山翠绕城来，白塔红亭罨画开。",
      "松竹径深僧院敞，菰蒲水浅酒船回。",
      "残碑谁访题襟集，断石难呼乐圣杯。",
      "亦有登临无限意，何如太傅远兴哀。"
    ]
  },
  {
    "id": "adcfe4db6f8ad48894551eb4fd566198",
    "title": "秋暮南楼偶赋",
    "authorName": "周映清",
    "authorId": "adcfe4db6f8ad488d1457b72d1457b72",
    "dynasty": "清",
    "content": [
      "商飙吹入万人家，窗外轻寒透碧纱。",
      "极浦每惊归雁落，高楼况复夕阳斜。",
      "破蕉淅沥风如雨，瘦菊离披叶胜花。",
      "极目晴云何处望，马蹄荒草隔天涯。"
    ]
  },
  {
    "id": "adcfe4db6f8ad488e328b5f97ae30eed",
    "title": "游望湖亭",
    "authorName": "周映清",
    "authorId": "adcfe4db6f8ad488d1457b72d1457b72",
    "dynasty": "清",
    "content": [
      "危亭千尺俯溟蒙，绝顶苍茫望不穷。",
      "山势远连林屋窦，湖声直撼洞庭风。",
      "香台草树依云外，笠泽烟波入镜中。",
      "七十二峰何处所，长天墨点落青空。"
    ]
  },
  {
    "id": "adcfe4db6f8ad4882f1c21766d8000ce",
    "title": "过前尚书潘公季驯宅",
    "authorName": "周映清",
    "authorId": "adcfe4db6f8ad488d1457b72d1457b72",
    "dynasty": "清",
    "content": [
      "桑椹春熟乳鸠鸣，无复尚书旧履声。",
      "蛟断河壖遗迹在，鹤归华表故基倾。",
      "每嗟兴废逾三癸，空忆声名说二丁。",
      "惟有石麟未辞去，溪边卧看月初生。"
    ]
  },
  {
    "id": "adcfe4db6f8ad48862d3121cbc12998f",
    "title": "扬州",
    "authorName": "周映清",
    "authorId": "adcfe4db6f8ad488d1457b72d1457b72",
    "dynasty": "清",
    "content": [
      "日暮江流呜咽声，停桡怅望近芜城。",
      "三千殿脚如云散，廿四桥头自月明。",
      "萤苑夜游犹有恨，鸡台晓梦太无情。",
      "惟馀渡口垂杨树，愁损眉峰画不成。"
    ]
  },
  {
    "id": "adcfe4db6f8ad48897f6530b10f3ee6a",
    "title": "得家书有感",
    "authorName": "周映清",
    "authorId": "adcfe4db6f8ad488d1457b72d1457b72",
    "dynasty": "清",
    "content": [
      "昨夜银镫喜缀花，平安两字到天涯。",
      "细看墨沈痕皆淡，只恐彤闱鬓有华。",
      "北墅旧游芜径暗，南楼归梦月光斜。",
      "愁来羡尔中庭树，日暮霜风集子鸦。"
    ]
  },
  {
    "id": "adcfe4db6f8ad4887a03648c92870591",
    "title": "独坐书感",
    "authorName": "周映清",
    "authorId": "adcfe4db6f8ad488d1457b72d1457b72",
    "dynasty": "清",
    "content": [
      "明镜双眉皱不收，天涯旅思尚悠悠。",
      "帘垂清昼阴疑暮，雨送残春冷似秋。",
      "一别骆驼桥下水，三年鸿雁影边愁。",
      "羡他短棹江南路，缓缓花开唱陌头。"
    ]
  },
  {
    "id": "adcfe4db6f8ad4880e5a6128eadbe79e",
    "title": "秋夜读东坡集",
    "authorName": "周映清",
    "authorId": "adcfe4db6f8ad488d1457b72d1457b72",
    "dynasty": "清",
    "content": [
      "笠屐风流迈永和，瓣香只合拜东坡。",
      "文章远过漆园吏，富贵徒嗟春梦婆。",
      "万古峨嵋名不没，一身江海命如何。",
      "谈空莫更夸仙佛，心迹曾传水调歌。"
    ]
  },
  {
    "id": "adcfe4db6f8ad4885d9bb8a7145b1e98",
    "title": "壬午七夕焚香静对心境清澈飘飘有凌云之想",
    "authorName": "周映清",
    "authorId": "adcfe4db6f8ad488d1457b72d1457b72",
    "dynasty": "清",
    "content": [
      "云际神光果合离，仙家自古此佳期。",
      "试从跨鹤缑山日，历数骖鸾汉殿时。",
      "恍忆前身同缥缈，偶来下界暂栖迟。",
      "何时相逐三山去，重揽灵裙织藕丝。"
    ]
  },
  {
    "id": "adcfe4db6f8ad488a428f16b3e202242",
    "title": "王石谷山水",
    "authorName": "周映清",
    "authorId": "adcfe4db6f8ad488d1457b72d1457b72",
    "dynasty": "清",
    "content": [
      "清泉百丈飞幽壑，茅屋人家隔丛薄。",
      "白云在水树在空，漠漠晴烟下寥廓。",
      "断鸿几点去无迹，黄叶一林寒欲落。",
      "斜阳何处认前村，隐见危桥傍山郭。",
      "先生画笔冠当代，八尺生绡气磅礴。",
      "不须平远袭倪黄，能以清空见镵削。",
      "秋窗对此足清胜，瑟瑟轻寒生绣箔。",
      "掩图不敢挂虚堂，恐有红尘一分著。"
    ]
  },
  {
    "id": "adcfe4db6f8ad4884c4fb32e35b40981",
    "title": "梅花",
    "authorName": "周映清",
    "authorId": "adcfe4db6f8ad488d1457b72d1457b72",
    "dynasty": "清",
    "content": [
      "古梅生疏香，幽致邈难写。",
      "临风濯寒秀，相对足闲雅。",
      "琼姿妙天然，未许粉黛假。",
      "譬如歌阳春，曲高和者寡。",
      "开轩涵明月，顾影自潇洒。",
      "惟应翠袖人，亭亭伴林下。"
    ]
  },
  {
    "id": "adcfe4db6f8ad4884c4fb32ee7fbeeb8",
    "title": "梅花",
    "authorName": "周映清",
    "authorId": "adcfe4db6f8ad488d1457b72d1457b72",
    "dynasty": "清",
    "content": [
      "爱梅入骨随，思作梅花吟。",
      "横斜疏影句，谬许孤山林。",
      "拟议误唐突，粉蝶兼霜禽。",
      "竹外一枝好，坡老诚赏音。",
      "何如妙无言，淡然惬素心。",
      "不见江贯道，抚琴不弹琴。"
    ]
  },
  {
    "id": "adcfe4db6f8ad4884c4fb32e8a181369",
    "title": "梅花",
    "authorName": "周映清",
    "authorId": "adcfe4db6f8ad488d1457b72d1457b72",
    "dynasty": "清",
    "content": [
      "谓梅如宰相，调羹待异日。",
      "谓梅如高人，迥与枯槁别。",
      "谓梅如美女，不炫倾城色。",
      "谓梅如神仙，空羡罗浮蝶。",
      "鉴怀天地初，相像太始雪。",
      "此意明月知，可悟不可说。"
    ]
  },
  {
    "id": "adcfe4db6f8ad488fc3d8b4d083a8e41",
    "title": "琴诗",
    "authorName": "周映清",
    "authorId": "adcfe4db6f8ad488d1457b72d1457b72",
    "dynasty": "清",
    "content": [
      "少小慕古韵，耽此丝桐清。",
      "经年事擽捋，指涩不成声。",
      "一朝得微悟，触手清风生。",
      "泠泠判雅俗，一一为分明。",
      "贺若不可学，益我思古情。"
    ]
  },
  {
    "id": "adcfe4db6f8ad488fc3d8b4dc388a3ce",
    "title": "琴诗",
    "authorName": "周映清",
    "authorId": "adcfe4db6f8ad488d1457b72d1457b72",
    "dynasty": "清",
    "content": [
      "审弦别其音，审调别其字。",
      "字清音益和，累累珠不坠。",
      "当其按节初，微芒辨同异。",
      "音字两不关，所贵得其意。",
      "贞静淡素心，心至声亦至。",
      "不然筝与琵，宫商岂殊器。"
    ]
  },
  {
    "id": "adcfe4db6f8ad488fc3d8b4d1c3f1469",
    "title": "琴诗",
    "authorName": "周映清",
    "authorId": "adcfe4db6f8ad488d1457b72d1457b72",
    "dynasty": "清",
    "content": [
      "宫亦有时激，羽亦有时沈。",
      "苟能识其意，变化皆从心。",
      "不见思归乐，商调可犯角。",
      "不见如意娘，角调可犯商。"
    ]
  },
  {
    "id": "adcfe4db6f8ad488fc3d8b4d3aecb865",
    "title": "琴诗",
    "authorName": "周映清",
    "authorId": "adcfe4db6f8ad488d1457b72d1457b72",
    "dynasty": "清",
    "content": [
      "对月谱梅花，幽香发素腕。实声与散声，缓急可静按。",
      "缅思制谱初，猱绰不容乱。后人务新声，往往越其畔。",
      "新声日以靡，抚琴起三叹。古法多不传，何止《广陵散》。"
    ]
  },
  {
    "id": "adcfe4db6f8ad48859f85c8bd8b2609d",
    "title": "渡扬子江望金山",
    "authorName": "周映清",
    "authorId": "adcfe4db6f8ad488d1457b72d1457b72",
    "dynasty": "清",
    "content": [
      "江天淡荡朝霞红，澄波万顷流瀜瀜。",
      "舟人解缆渡江去，渐觉帆脚生微风。",
      "苍茫远树失京口，举头忽现青芙蓉。",
      "奔流直下走东海，金山突兀当其中。",
      "楼台明灭晃金碧，有如蜃海浮琳宫。",
      "晴烟缥缈飞鸟绝，但见古塔撑青空。",
      "我闻此水贯楚蜀，北江下注连南东。",
      "天留片石作屏障，直与底柱争穹窿。",
      "坐揽奇景豁胸臆，敢燃犀角窥蛟龙。",
      "收帆瓜步一回首，江南千里青蒙蒙。"
    ]
  },
  {
    "id": "adcfe4db6f8ad488fe635306eb403673",
    "title": "古意",
    "authorName": "周映清",
    "authorId": "adcfe4db6f8ad488d1457b72d1457b72",
    "dynasty": "清",
    "content": [
      "美玉产昆冈，千载埋幽壑。",
      "一朝出尘氛，光气耀重薄。",
      "剖璞得良匠，拂拭事砻错。",
      "晶莹无纤瑕，素质秉磅礴。",
      "急投非其意，韫椟甘淡泊。",
      "忽逢席上聘，观者尽错愕。",
      "璠玙遇有时，珍重葆坚确。"
    ]
  },
  {
    "id": "adcfe4db6f8ad488fe63530671ed8485",
    "title": "古意",
    "authorName": "周映清",
    "authorId": "adcfe4db6f8ad488d1457b72d1457b72",
    "dynasty": "清",
    "content": [
      "东山有佳木，上栖白项乌。",
      "晨昏恋旧巢，岁暮犹将雏。",
      "雏成刷毛羽，振翮游上都。",
      "朝饮蓬池水，夕宿琼苑株。",
      "亟归思反哺，岂谓身已孤。",
      "绕树三百匝，空使尾毕逋。",
      "哀鸣白云端，苍昊不可呼。"
    ]
  },
  {
    "id": "adcfe4db6f8ad488b4d2a9f74b37e344",
    "title": "将入都门别南楼感赋",
    "authorName": "周映清",
    "authorId": "adcfe4db6f8ad488d1457b72d1457b72",
    "dynasty": "清",
    "content": [
      "飞花下浅渚，岸柳催行舟。",
      "再拜别高堂，雪涕辞南楼。",
      "兹楼廿年住，纵目娱清幽。",
      "一旦舍之去，揽裾事远游。",
      "青天见黄鹄，振羽翔高秋。",
      "岂不恋旧巢，恋亦不能留。"
    ]
  },
  {
    "id": "adcfe4db6f8ad488b4d2a9f7482e9914",
    "title": "将入都门别南楼感赋",
    "authorName": "周映清",
    "authorId": "adcfe4db6f8ad488d1457b72d1457b72",
    "dynasty": "清",
    "content": [
      "高堂有阿母，日夕层楼间。",
      "抚我不离膝，慈训日以娴。",
      "齐肩得予弟，嬉戏承欢颜。",
      "生女亦如儿，同此顾复艰。",
      "儿生能反哺，尚有莱衣斑。",
      "女生终辞家，去去何时还。"
    ]
  },
  {
    "id": "adcfe4db6f8ad488b4d2a9f7485f2cb8",
    "title": "将入都门别南楼感赋",
    "authorName": "周映清",
    "authorId": "adcfe4db6f8ad488d1457b72d1457b72",
    "dynasty": "清",
    "content": [
      "辞家竟何之，驾言赴京国。",
      "道路阻且长，渺渺异南北。",
      "我家沿长溪，菰城近咫尺。",
      "朝往夕可还，尚虑烟水隔。",
      "何为远行迈，千里动尘迹。",
      "北斗挂层霄，望望不可即。"
    ]
  },
  {
    "id": "adcfe4db6f8ad488b4d2a9f7fdf5fa6e",
    "title": "将入都门别南楼感赋",
    "authorName": "周映清",
    "authorId": "adcfe4db6f8ad488d1457b72d1457b72",
    "dynasty": "清",
    "content": [
      "深闺有令范，皎皎扬贞仪。",
      "授我四德箴，教我五字诗。",
      "深宵侍篝火，譬若形影随。",
      "一朝遽言别，相视涕涟洏。",
      "楼阴下白日，戚戚晨风吹。",
      "既去复回顾，离愁无尽时。"
    ]
  },
  {
    "id": "adcfe4db6f8ad4886e65bca50697b056",
    "title": "娇女诗",
    "authorName": "周映清",
    "authorId": "adcfe4db6f8ad488d1457b72d1457b72",
    "dynasty": "清",
    "content": [
      "我家娇女齐蕙芬，媚如春月回微光。",
      "终朝据案弄卷轴，清吟婉转调莺簧。",
      "今年十二解声韵，七字五字吟琅琅。",
      "亦知弱腕乏警策，颇有慧语馀清锵。",
      "闺门尚德不尚艺，四诫初不夸词章。",
      "岂知陶冶有妙用，能使冰炭消中肠。",
      "温柔敦厚本诗教，幽闲贞静传闺房。",
      "但令至性得浚发，勿务浮艳鸣荒唐。",
      "我昔南楼强解事，力穷汉魏兼齐梁。",
      "即今所得尚无几，颇觉辛苦难为偿。",
      "怜汝娇憨亦不恶，岂必刘鲍争低昂。",
      "作诗因汝感畴昔，只恐明镜生秋霜。"
    ]
  },
  {
    "id": "adcfe4db6f8b28dbdd08363b030ce6ed",
    "title": "临肃五弟以雨后江亭远眺诗见示即次元韵",
    "authorName": "周炳蔚",
    "authorId": "adcfe4db6f8b28dbd1457b72d1457b72",
    "dynasty": "清",
    "content": [
      "快磨浓墨写时晴，飞到鸾笺老眼明。",
      "廷尉山头新《世说》，史官柱下旧家声。",
      "北窗我愿师陶令，前席人当问贾生。",
      "闻道乡评高月旦，难容葛亮久躬耕。"
    ]
  },
  {
    "id": "adcfe4db6f8c5eea86b21c9d82298ee3",
    "title": "秋雁",
    "authorName": "徐坊",
    "authorId": "adcfe4db6f8c5eead1457b72d1457b72",
    "dynasty": "清",
    "content": [
      "秋雁参差起，随阳正远寻。",
      "欲穷霄汉力，只遂稻粱心。",
      "声急繁霜冷，归迟夕照沈。",
      "还应念矰缴，莫恃塞云深。"
    ]
  },
  {
    "id": "adcfe4db6f8c5eea74e188877bc42a7e",
    "title": "韧叟顽山以壬子仲秋偕渊静游长堤山望秋澜行宫和壁间黄叶村人原韵见示同作",
    "authorName": "徐坊",
    "authorId": "adcfe4db6f8c5eead1457b72d1457b72",
    "dynasty": "清",
    "content": [
      "萧萧黄叶下，故国剩离宫。",
      "古木樵人径，斜阳牧笛风。",
      "纵横秋潦浊，莽苍乱山童。",
      "往事空回首，含悲问朔鸿。"
    ]
  },
  {
    "id": "adcfe4db6f8c5eeaaba13631327a43b0",
    "title": "读罗叔蕴参事所著殷虚书契考释奉怀却寄兼呈王静安主事",
    "authorName": "徐坊",
    "authorId": "adcfe4db6f8c5eead1457b72d1457b72",
    "dynasty": "清",
    "content": [
      "越海乘桴去，吾思管幼安。",
      "学通殷甲子，节见汉衣冠。",
      "遁世心无闷，蒐奇力未弹。",
      "高名王彦考，薇蕨好同餐。"
    ]
  },
  {
    "id": "adcfe4db6f8c5eeaaba13631a0168549",
    "title": "读罗叔蕴参事所著殷虚书契考释奉怀却寄兼呈王静安主事",
    "authorName": "徐坊",
    "authorId": "adcfe4db6f8c5eead1457b72d1457b72",
    "dynasty": "清",
    "content": [
      "我老真无补，空教侍讲帷。",
      "一瓻还秘阁，三礼愧经师。",
      "病起凋颜早，书来作答迟。",
      "良朋隔瀛海，东望涕涟洏。"
    ]
  },
  {
    "id": "adcfe4db6f8c5eea1b6c6358f97dea78",
    "title": "会兴镇河干悬崖数百尺平挹中条俯临茅津乔生建飞阁三楹于其上置酒高会以落其成即席赋此",
    "authorName": "徐坊",
    "authorId": "adcfe4db6f8c5eead1457b72d1457b72",
    "dynasty": "清",
    "content": [
      "凭阑俯瞰暮烟屯，郁郁羁怀托酒尊。",
      "北向云山终破碎，西来浊浪太奔浑。",
      "闲看倦鸟归飞急，静听行人争渡喧。",
      "巨壁高崖自千仞，不随砥柱障三门。"
    ]
  },
  {
    "id": "adcfe4db6f8c5eeab372678e68e3431f",
    "title": "偃师武虚谷墓下作",
    "authorName": "徐坊",
    "authorId": "adcfe4db6f8c5eead1457b72d1457b72",
    "dynasty": "清",
    "content": [
      "路侧累累马鬣封，渚蘋一荐授堂翁。",
      "中州人物今谁考，汉代循良相与同。",
      "大吏从来恶强项，古人先为写遗容。",
      "传经若问先生学，原异谈玄魏晋风。"
    ]
  },
  {
    "id": "adcfe4db6f8c5eea89c255241597ee0d",
    "title": "和莘夫见寄原寄",
    "authorName": "徐坊",
    "authorId": "adcfe4db6f8c5eead1457b72d1457b72",
    "dynasty": "清",
    "content": [
      "纵横懒读短长书，一任闲云在太虚。",
      "历历古今观轸辙，悠悠天地作蘧庐。",
      "穷通何事同齐变，草昧应知有鲁初。",
      "只入深山最深处，不闻理乱狎禽鱼。"
    ]
  },
  {
    "id": "adcfe4db6f8c5eea548bba3f9d09ff88",
    "title": "志隐堂成",
    "authorName": "徐坊",
    "authorId": "adcfe4db6f8c5eead1457b72d1457b72",
    "dynasty": "清",
    "content": [
      "飞乌语燕有哀音，背郭堂成百感侵。",
      "窗外秋声黄叶下，门前残照绿苔深。",
      "凄凄茹苦含辛意，落落逃名遁世心。",
      "千古斜川同抱痛，欲书往事泪沾襟。"
    ]
  },
  {
    "id": "adcfe4db6f8c5eea3614a7ac343825e1",
    "title": "春日寄士范",
    "authorName": "徐坊",
    "authorId": "adcfe4db6f8c5eead1457b72d1457b72",
    "dynasty": "清",
    "content": [
      "百年无计挽流光，两鬓飘萧渐有霜。",
      "灵鞠一官宜祭酒，相如当日本赀郎。",
      "天薶积雪暮寒重，梦绕春山归思长。",
      "与尔何时共游赏，梨云万树照书堂。"
    ]
  },
  {
    "id": "adcfe4db6f8c5eea7e30c8f5c200ef6c",
    "title": "和韬斋早春闲坐",
    "authorName": "徐坊",
    "authorId": "adcfe4db6f8c5eead1457b72d1457b72",
    "dynasty": "清",
    "content": [
      "春回先向岁寒知，欲约看春未有期。",
      "麝自成尘香自在，灰难生焰冷难支。",
      "空馀燕垒留虚幕，惟见蟾光照素帷。",
      "万种闲愁两行泪，断肠滋味梦醒时。"
    ]
  },
  {
    "id": "adcfe4db6f8c5eead8d7ebd280e19ed3",
    "title": "再叠浪字韵寄玉初山中",
    "authorName": "徐坊",
    "authorId": "adcfe4db6f8c5eead1457b72d1457b72",
    "dynasty": "清",
    "content": [
      "缄愁无复寄穹苍，咄咄书空字数行。",
      "里社追随聊结约，近郊耕凿胜还乡。",
      "心伤蜀魄依群鸟，目断虞渊望九阳。",
      "荏苒光阴今日尽，洒将衰泪任浪浪。"
    ]
  },
  {
    "id": "adcfe4db6f8c5eea6b41852d66c1d815",
    "title": "和兰畦早春书事韵",
    "authorName": "徐坊",
    "authorId": "adcfe4db6f8c5eead1457b72d1457b72",
    "dynasty": "清",
    "content": [
      "寒尽山中未觉春，更惊白发夜来新。",
      "桃源幸不经秦火，栗里端宜署晋人。",
      "俯仰百年终有恨，推敲一字未全贫。",
      "诗成且漫题名姓，莫被遐荒传逸民。"
    ]
  },
  {
    "id": "adcfe4db6f8c5eea1076bce14e429b45",
    "title": "黄叶",
    "authorName": "徐坊",
    "authorId": "adcfe4db6f8c5eead1457b72d1457b72",
    "dynasty": "清",
    "content": [
      "宫槐苑柳影离披，黄叶潇潇下玉墀。",
      "践职甘从多难日，温经悔向既衰时。",
      "贤于尧舜天宁厌，变到沧桑地不知。",
      "为语西风漫凄紧，贞松原有岁寒姿。"
    ]
  },
  {
    "id": "adcfe4db6f8c5eea0fe86d9816b36205",
    "title": "樊川春望",
    "authorName": "徐坊",
    "authorId": "adcfe4db6f8c5eead1457b72d1457b72",
    "dynasty": "清",
    "content": [
      "旅食京华两鬓丝，江湖落魄亦堪悲。",
      "谈兵忧国人何在，小杜坟连老杜祠。"
    ]
  },
  {
    "id": "adcfe4db6f8c5eea42dfd1cb6328724f",
    "title": "题女夫卢氏史吉甫编修鹿车偕隐图",
    "authorName": "徐坊",
    "authorId": "adcfe4db6f8c5eead1457b72d1457b72",
    "dynasty": "清",
    "content": [
      "名山五岳游能遍，繄向子平最堪羡。",
      "纵令晚不知所终，苍莽尘寰何足恋。",
      "相攸我昔得史生，崭然头角何峥嵘。",
      "手把一编日吟诵，嗟余荒落惭冰清。",
      "陵谷迁移兵火盛，伤时衰泪如泉迸。",
      "风尘浩浩闭闲门，与尔相依以为命。",
      "熊耳双尖洛浦深，梦中归路渺难寻。",
      "布裙椎结相料理，不负平生教女心。",
      "阿舒二八泉明老，遗山羁旅阿茶小。",
      "何时婚嫁愿能偿，使我一生心事了。",
      "大黉小黉高凌空，春花如雪秋叶红。",
      "便携德耀入山去，年年常住画图中。"
    ]
  },
  {
    "id": "adcfe4db6f8c5eea4872374021e06c0a",
    "title": "孟夏朔日立夏作",
    "authorName": "徐坊",
    "authorId": "adcfe4db6f8c5eead1457b72d1457b72",
    "dynasty": "清",
    "content": [
      "九日春光齐掣电，小园狼藉风花乱。",
      "不知今夕是何年，晓钟声动空凄恋。",
      "山中无历无春秋，节序惊心暗中换。",
      "莽莽都成夏木阴，啾啾已异春禽啭。",
      "送春归去发春愁，痛惜馀春泪凝霰。",
      "写忧我欲泛舟行，沿溪不见桃花片。"
    ]
  },
  {
    "id": "adcfe4db6f8c5eea23ea719a8ce7e66d",
    "title": "题劳玉初学副釜麓归耕图",
    "authorName": "徐坊",
    "authorId": "adcfe4db6f8c5eead1457b72d1457b72",
    "dynasty": "清",
    "content": [
      "吾庐二黉下，南睇釜山顶。",
      "有田不得归，泛泛如萍梗。",
      "去年经丧乱，风尘恣顽犷。",
      "时移人事迁，衰泪下如绠。",
      "披发还故山，去去事幽屏。",
      "空山寂无人，白云在高岭。"
    ]
  },
  {
    "id": "adcfe4db6f8c5eea23ea719ae36cf35f",
    "title": "题劳玉初学副釜麓归耕图",
    "authorName": "徐坊",
    "authorId": "adcfe4db6f8c5eead1457b72d1457b72",
    "dynasty": "清",
    "content": [
      "我爱子劳子，釜麓同归耕。",
      "此邦有遗爱，父老争欢迎。",
      "昔为陶彭泽，今作王深宁。",
      "农隙教乡里，正学传遗经。",
      "有时带经锄，莠去嘉苗荣。",
      "相期理荒秽，戮力望秋成。"
    ]
  },
  {
    "id": "adcfe4db6f8c5eea23ea719a25d02b7a",
    "title": "题劳玉初学副釜麓归耕图",
    "authorName": "徐坊",
    "authorId": "adcfe4db6f8c5eead1457b72d1457b72",
    "dynasty": "清",
    "content": [
      "岩扉静不开，岚翠环茅屋。",
      "门前散鸡豚，墙外垂绿竹。",
      "丹青托画师，窈窕状溪谷。",
      "剧怜耦耕人，释耒吞声哭。",
      "伤心画不成，但写西山绿。",
      "西山有薇蕨，采采不盈掬。"
    ]
  },
  {
    "id": "adcfe4db6f90ed147ba9da54db787b4c",
    "title": "从子诚夫以诗见赠次韵答谢",
    "authorName": "赵殿最",
    "authorId": "adcfe4db6f90ed14b0f2ad44418ef612",
    "dynasty": "清",
    "content": [
      "间居潇洒乐春温，菜圃茶亭认近村。",
      "岁月且贪花里过，儿童不厌市中喧。",
      "看书反复难求解，问字推敲未掩门。",
      "取次将成终老计，草堂已扫旧巢痕。"
    ]
  },
  {
    "id": "adcfe4db6f96d84be5f2dde78846e302",
    "title": "中秋夜坐",
    "authorName": "沈光文",
    "authorId": "adcfe4db6f96d84b52947e0a8ffd9bf9",
    "dynasty": "清",
    "content": [
      "果然今夜月，不与别宵同。",
      "环岛风光净，随潮水气通。",
      "欢凭人共赏，兴属我何穷。",
      "却笑清樽竭，年年沧海中。"
    ]
  },
  {
    "id": "adcfe4db6f96d84b1982312144215335",
    "title": "望月",
    "authorName": "沈光文",
    "authorId": "adcfe4db6f96d84b52947e0a8ffd9bf9",
    "dynasty": "清",
    "content": [
      "望月家千里，怀人水一湾。",
      "自当安蹇劣，常有好容颜。",
      "旅况不如意，衡门亦早关。",
      "每逢北来客，借问几时还。"
    ]
  },
  {
    "id": "adcfe4db6f96d84bed74c8437a978462",
    "title": "无题",
    "authorName": "沈光文",
    "authorId": "adcfe4db6f96d84b52947e0a8ffd9bf9",
    "dynasty": "清",
    "content": [
      "吾亦爱吾耳，如何欲乞怜。",
      "叩阍翻有路，投刺竟无缘。",
      "道以孤高重，持当困苦坚。",
      "既来学避地，言色且从权。"
    ]
  },
  {
    "id": "adcfe4db6f96d84bb977875960f621e8",
    "title": "夜眠听雨",
    "authorName": "沈光文",
    "authorId": "adcfe4db6f96d84b52947e0a8ffd9bf9",
    "dynasty": "清",
    "content": [
      "遇晴常听月，无月听偏难。",
      "海怒声疑近，溪喧势作寒。",
      "闲枝惊鸟宿，野渚洽鱼欢。",
      "梦与诗争局，诗成梦亦残。"
    ]
  },
  {
    "id": "adcfe4db6f96d84b27f73adafef495a3",
    "title": "题宁靖王斋壁",
    "authorName": "沈光文",
    "authorId": "adcfe4db6f96d84b52947e0a8ffd9bf9",
    "dynasty": "清",
    "content": [
      "修得一间屋，坐来身与闲。",
      "夜深常听月，门闭好留山。",
      "但得羁栖意，无嗟世路艰。",
      "天人应共仰，愧我学题蛮。"
    ]
  },
  {
    "id": "adcfe4db6f96d84ba02d81b431fe57fb",
    "title": "菊受风残又复无雨润累累发花虽不足观亦可聊我慰也",
    "authorName": "沈光文",
    "authorId": "adcfe4db6f96d84b52947e0a8ffd9bf9",
    "dynasty": "清",
    "content": [
      "天风吹不尽，憔悴复舒英。",
      "似有催诗意，还多望酒情。",
      "会当枯亦发，是乃困而亨。",
      "爱惜饶真赏，休将境遇评。"
    ]
  },
  {
    "id": "adcfe4db6f96d84ba8e0c40351ef4e35",
    "title": "卢司马惠朱薯赋谢",
    "authorName": "沈光文",
    "authorId": "adcfe4db6f96d84b52947e0a8ffd9bf9",
    "dynasty": "清",
    "content": [
      "隔城遥望处，秋水正依依。",
      "煮石烟犹冷，乘桴人未归。",
      "调饥思饱德，同饿喜分薇。",
      "旧德萦怀抱，于兹更不违。"
    ]
  },
  {
    "id": "adcfe4db6f96d84b5550e506af5fda69",
    "title": "感怀",
    "authorName": "沈光文",
    "authorId": "adcfe4db6f96d84b52947e0a8ffd9bf9",
    "dynasty": "清",
    "content": [
      "未伸靖节志，居此积忧忡。",
      "退避依麋侣，流离傍蜃宫。",
      "身闲因性懒，我拙任人工。",
      "岛上风威厉，衾寒梦未终。"
    ]
  },
  {
    "id": "adcfe4db6f96d84b5550e50639b00d66",
    "title": "感怀",
    "authorName": "沈光文",
    "authorId": "adcfe4db6f96d84b52947e0a8ffd9bf9",
    "dynasty": "清",
    "content": [
      "采薇思往事，千古仰高踪。",
      "放弃成吾逸，逢迎自昔慵。",
      "花枯邀雨润，山险倩云封。",
      "即此烟霞外，心清听晚钟。"
    ]
  },
  {
    "id": "adcfe4db6f96d84b5550e5065a49639e",
    "title": "感怀",
    "authorName": "沈光文",
    "authorId": "adcfe4db6f96d84b52947e0a8ffd9bf9",
    "dynasty": "清",
    "content": [
      "不改栖迟趣，偏因诗酒降。",
      "晨风摇远树，夜月照寒缸。",
      "地静长留古，心幽岂逐尨。",
      "兴来怀友处，结韵老梅桩。"
    ]
  },
  {
    "id": "adcfe4db6f96d84b5550e506cf1fa88c",
    "title": "感怀",
    "authorName": "沈光文",
    "authorId": "adcfe4db6f96d84b52947e0a8ffd9bf9",
    "dynasty": "清",
    "content": [
      "蓬蒿老仲蔚，卜亦卖成都。",
      "独钓丝千尺，分耕云半区。",
      "乐饥水有泌，行乞市非吴。",
      "但是栖依者，相将莫问途。"
    ]
  },
  {
    "id": "adcfe4db6f96d84b5550e5063458400f",
    "title": "感怀",
    "authorName": "沈光文",
    "authorId": "adcfe4db6f96d84b52947e0a8ffd9bf9",
    "dynasty": "清",
    "content": [
      "朋来闲话旧，感叹到斜曛。",
      "联袂招新月，分途送暮云。",
      "梅寒摇梦影，笔冻冷花纹。",
      "兴倦登楼矣，依刘今未闻。"
    ]
  },
  {
    "id": "adcfe4db6f96d84b5550e506edaef767",
    "title": "感怀",
    "authorName": "沈光文",
    "authorId": "adcfe4db6f96d84b52947e0a8ffd9bf9",
    "dynasty": "清",
    "content": [
      "往事平生恨，株牵且俟河。",
      "触藩谁遣触，磨蝎命先磨。",
      "海屿薇原少，天南雁不过。",
      "支扉当夜静，霜月影婆娑。"
    ]
  },
  {
    "id": "adcfe4db6f96d84b5550e50606f62a48",
    "title": "感怀",
    "authorName": "沈光文",
    "authorId": "adcfe4db6f96d84b52947e0a8ffd9bf9",
    "dynasty": "清",
    "content": [
      "南来积岁月，又看荔将花。",
      "志欲希前辈，时方重北衙。",
      "隐心随倦羽，寒梦绕归槎。",
      "忽竟疑仙去，新尝蒙顶茶。"
    ]
  },
  {
    "id": "adcfe4db6f96d84b5550e5066197af35",
    "title": "感怀",
    "authorName": "沈光文",
    "authorId": "adcfe4db6f96d84b52947e0a8ffd9bf9",
    "dynasty": "清",
    "content": [
      "忽尔冬将半，居诸不肯停。",
      "新诗萦雪梦，愁思入寒扃。",
      "同调孚声气，时贤重典型。",
      "敝庐依大武，遥接数峰青。"
    ]
  },
  {
    "id": "adcfe4db6f96d84b1375b27ed25c090d",
    "title": "山间",
    "authorName": "沈光文",
    "authorId": "adcfe4db6f96d84b52947e0a8ffd9bf9",
    "dynasty": "清",
    "content": [
      "战攻人世界，隐我入山间。",
      "且作耽诗癖，谁云运甓闲。",
      "松杉生远影，风雨隔前湾。",
      "天路遥看近，归云共鹤还。"
    ]
  },
  {
    "id": "adcfe4db6f96d84b1375b27e42c8c4a7",
    "title": "山间",
    "authorName": "沈光文",
    "authorId": "adcfe4db6f96d84b52947e0a8ffd9bf9",
    "dynasty": "清",
    "content": [
      "生平未了志，每每托逃禅。",
      "不遂清时适，聊耽野趣偏。",
      "远钟留夜月，寒雨静江天。",
      "拯涣方乘木，才弘利涉川。"
    ]
  },
  {
    "id": "adcfe4db6f96d84b1375b27e2be4b8fa",
    "title": "山间",
    "authorName": "沈光文",
    "authorId": "adcfe4db6f96d84b52947e0a8ffd9bf9",
    "dynasty": "清",
    "content": [
      "念此朝宗义，孤衷每郁寥。",
      "未能支厦屋，只可托渔樵。",
      "冀作云中鹤，来听海上潮。",
      "长安难得去，不是为途遥。"
    ]
  },
  {
    "id": "adcfe4db6f96d84b1375b27ed8fde3c9",
    "title": "山间",
    "authorName": "沈光文",
    "authorId": "adcfe4db6f96d84b52947e0a8ffd9bf9",
    "dynasty": "清",
    "content": [
      "已当天末处，地亦近南交。",
      "欲雨虚帷润，无家壮志抛。",
      "桐看几落叶，燕记屡营巢。",
      "正作还乡梦，虚窗竹乱敲。"
    ]
  },
  {
    "id": "adcfe4db6f96d84b1375b27e5e0777cf",
    "title": "山间",
    "authorName": "沈光文",
    "authorId": "adcfe4db6f96d84b52947e0a8ffd9bf9",
    "dynasty": "清",
    "content": [
      "云间长抱石，鸥梦浅依沙。",
      "山静能容客，潮流直到家。",
      "苟全徙倚便，小隐困穷加。",
      "不识春风面，何人问落花。"
    ]
  },
  {
    "id": "adcfe4db6f96d84b1375b27e785ce5a4",
    "title": "山间",
    "authorName": "沈光文",
    "authorId": "adcfe4db6f96d84b52947e0a8ffd9bf9",
    "dynasty": "清",
    "content": [
      "饿已千秋久，人堪饭首阳。",
      "苦忧徒反侧，无事笑徜徉。",
      "慨想风云合，回思雨露长。",
      "只今空寂寞，能不恋沧浪。"
    ]
  },
  {
    "id": "adcfe4db6f96d84b1375b27e8e1924bd",
    "title": "山间",
    "authorName": "沈光文",
    "authorId": "adcfe4db6f96d84b52947e0a8ffd9bf9",
    "dynasty": "清",
    "content": [
      "长松不可俯，远视立亭亭。",
      "月色来窗曙，山光到海青。",
      "荒村馀古意，老鹤爱修翎。",
      "正发临池兴，忧来笔又停。"
    ]
  },
  {
    "id": "adcfe4db6f96d84b5decb7deb17d5455",
    "title": "重九大风",
    "authorName": "沈光文",
    "authorId": "adcfe4db6f96d84b52947e0a8ffd9bf9",
    "dynasty": "清",
    "content": [
      "有处可寻菊，还当冒雨行。",
      "久因诗兴懒，徒觉海潮鸣。",
      "人以悲秋老，身当避地轻。",
      "不堪佳节度，休著孟嘉名。"
    ]
  },
  {
    "id": "adcfe4db6f96d84bae364d24d70799e4",
    "title": "番妇",
    "authorName": "沈光文",
    "authorId": "adcfe4db6f96d84b52947e0a8ffd9bf9",
    "dynasty": "清",
    "content": [
      "社里朝朝出，同群担负行。",
      "野花头插满，黑齿草涂成。",
      "赛胜缠红锦，新妆挂白珩。",
      "鹿脂搽抹惯，欲与麝兰争。"
    ]
  },
  {
    "id": "adcfe4db6f96d84b779c0ff274f45f6b",
    "title": "赠友人归武林",
    "authorName": "沈光文",
    "authorId": "adcfe4db6f96d84b52947e0a8ffd9bf9",
    "dynasty": "清",
    "content": [
      "却有机缘在，相逢意气同。",
      "来看云起处，共话月明中。",
      "去去程何远，悠悠思不穷。",
      "钱塘江上水，直与海潮通。"
    ]
  },
  {
    "id": "adcfe4db6f96d84bf2343800b77d7b87",
    "title": "归望",
    "authorName": "沈光文",
    "authorId": "adcfe4db6f96d84b52947e0a8ffd9bf9",
    "dynasty": "清",
    "content": [
      "归望频年阻，徒欢梦舞斑。",
      "在原嗟鸟散，杖策效鳞攀。",
      "镜里头多白，风前泪积殷。",
      "用坚饥馁志，壮士久无颜。"
    ]
  },
  {
    "id": "adcfe4db6f96d84b970769ac554c7ce1",
    "title": "齐价人移浯以诗投赠次韵答之",
    "authorName": "沈光文",
    "authorId": "adcfe4db6f96d84b52947e0a8ffd9bf9",
    "dynasty": "清",
    "content": [
      "性懒恒耽逸，身闲若避纷。",
      "当关学望气，载酒欲论文。",
      "佳翰诚臻圣，新诗更轶群。",
      "枝栖欣不远，时冀挹高云。"
    ]
  },
  {
    "id": "adcfe4db6f96d84b34cf6cd61cb86a63",
    "title": "齐价人旋禾未及言别兹承柬寄欣和",
    "authorName": "沈光文",
    "authorId": "adcfe4db6f96d84b52947e0a8ffd9bf9",
    "dynasty": "清",
    "content": [
      "忽带青云去，惟将逸韵留。",
      "剡舟知待雪，陶径已辞秋。",
      "风足高山水，光原灿斗牛。",
      "瑶华承寄问，多病获新瘳。"
    ]
  },
  {
    "id": "adcfe4db6f96d84b7dcc002a9f44734b",
    "title": "谢王愧两司马见赠",
    "authorName": "沈光文",
    "authorId": "adcfe4db6f96d84b52947e0a8ffd9bf9",
    "dynasty": "清",
    "content": [
      "廿载仰鸿名，南来幸识荆。",
      "忘机同海客，尊义缔寒盟。",
      "霖雨时需切，东山望不轻。",
      "流离谁似我，周急藉先生。"
    ]
  },
  {
    "id": "adcfe4db6f96d84b3a7226fc6b4ac176",
    "title": "葛衣吟",
    "authorName": "沈光文",
    "authorId": "adcfe4db6f96d84b52947e0a8ffd9bf9",
    "dynasty": "清",
    "content": [
      "岁月复相从，中原起战烽。",
      "难违昔日志，未泯一时踪。",
      "故国山河远，他乡幽恨重。",
      "葛衣宁敢弃，有逊鲁家佣。"
    ]
  },
  {
    "id": "adcfe4db6f96d84b568d1ec9f8cd789b",
    "title": "寄迹效人吟",
    "authorName": "沈光文",
    "authorId": "adcfe4db6f96d84b52947e0a8ffd9bf9",
    "dynasty": "清",
    "content": [
      "不道十馀载，犹然若故时。",
      "因人作事缓，连我信天疑。",
      "燕雁春秋易，沧桑日月迟。",
      "为兴靡骋感，且滞水之湄。"
    ]
  },
  {
    "id": "adcfe4db6f96d84b568d1ec93e5fe31a",
    "title": "寄迹效人吟",
    "authorName": "沈光文",
    "authorId": "adcfe4db6f96d84b52947e0a8ffd9bf9",
    "dynasty": "清",
    "content": [
      "分得青天在，盘桓且振裾。",
      "行春依雨歇，问月借春舒。",
      "草咎张椎误，兼之荆剑疏。",
      "将传岛上史，末路漫踌躇。"
    ]
  },
  {
    "id": "adcfe4db6f96d84b568d1ec9c64da50e",
    "title": "寄迹效人吟",
    "authorName": "沈光文",
    "authorId": "adcfe4db6f96d84b52947e0a8ffd9bf9",
    "dynasty": "清",
    "content": [
      "共说暂来尔，淹留可奈何。",
      "驱羊劳叱石，返舍拟挥戈。",
      "我耻周旋倦，人言厌恶多。",
      "旅途宜自惜，慨以当长歌。"
    ]
  },
  {
    "id": "adcfe4db6f96d84b568d1ec9ca944389",
    "title": "寄迹效人吟",
    "authorName": "沈光文",
    "authorId": "adcfe4db6f96d84b52947e0a8ffd9bf9",
    "dynasty": "清",
    "content": [
      "望水知遥途，隔江风景殊。",
      "艰难依鹭渚，愤发奋虬须。",
      "仙近饥留朔，山移子继愚。",
      "闲鸥不厌我，日共与为徒。"
    ]
  },
  {
    "id": "adcfe4db6f96d84b568d1ec9372d4978",
    "title": "寄迹效人吟",
    "authorName": "沈光文",
    "authorId": "adcfe4db6f96d84b52947e0a8ffd9bf9",
    "dynasty": "清",
    "content": [
      "于我应当饿，家人苦未能。",
      "凭胸携旧积，就史接多朋。",
      "致牍童傒厌，分粮雁鹜憎。",
      "谋身尚不足，王业几时兴。"
    ]
  },
  {
    "id": "adcfe4db6f96d84b568d1ec9f5af78ac",
    "title": "寄迹效人吟",
    "authorName": "沈光文",
    "authorId": "adcfe4db6f96d84b52947e0a8ffd9bf9",
    "dynasty": "清",
    "content": [
      "烟霞岛上满，落日鬼豪侵。",
      "支命全亏骨，包愁总在心。",
      "径荒陶兴浅，袍吝范寒深。",
      "起舞徒虚事，频年听翰音。"
    ]
  },
  {
    "id": "adcfe4db6f96d84bbbca67591aa67b05",
    "title": "答曾则通次来韵",
    "authorName": "沈光文",
    "authorId": "adcfe4db6f96d84b52947e0a8ffd9bf9",
    "dynasty": "清",
    "content": [
      "海天滞迹久，世受国恩同。",
      "事业饥寒后，身名忍辱中。",
      "困当坚骨力，闲足老英雄。",
      "握手相怜处，何须怨谷风。"
    ]
  },
  {
    "id": "adcfe4db6f96d84b3afdd2de0797732d",
    "title": "秋日和陈文生韵",
    "authorName": "沈光文",
    "authorId": "adcfe4db6f96d84b52947e0a8ffd9bf9",
    "dynasty": "清",
    "content": [
      "秋声方动处，怪是客偏闻。",
      "东国书难去，西山饿早分。",
      "知还同倦鸟，不碍等闲云。",
      "惭愧故人意，传言战血殷。"
    ]
  },
  {
    "id": "adcfe4db6f96d84bf1c793ee3f1221c2",
    "title": "别顾南金",
    "authorName": "沈光文",
    "authorId": "adcfe4db6f96d84b52947e0a8ffd9bf9",
    "dynasty": "清",
    "content": [
      "明知苦节却艰贞，九载相怜藉友声。",
      "丘壑有情推大老，色言欲避笑愚生。",
      "入山地近区南北，此日情深胜弟兄。",
      "安得时时慰依傍，长如鸥鹭得随行。"
    ]
  },
  {
    "id": "adcfe4db6f96d84b34fd1800b3425c16",
    "title": "往宁靖亭修谒",
    "authorName": "沈光文",
    "authorId": "adcfe4db6f96d84b52947e0a8ffd9bf9",
    "dynasty": "清",
    "content": [
      "旸谷生辉尚未炎，滕王亭子绿新添。",
      "雨馀折角诚堪异，海外依人半受嫌。",
      "寻路入来皆茂草，隔溪处望映珠帘。",
      "主翁有恙因辞客，名纸烦通属典签。"
    ]
  },
  {
    "id": "adcfe4db6f96d84b343c059e83796e71",
    "title": "别洪七峰",
    "authorName": "沈光文",
    "authorId": "adcfe4db6f96d84b52947e0a8ffd9bf9",
    "dynasty": "清",
    "content": [
      "鹭岛初来便识君，东山又共学耕耘。",
      "发肤无恙悲徒老，著述方成悔欲焚。",
      "忽作闲心同倦鸟，俄焉长揖别高云。",
      "从今只合言于野，理乱都将置不闻。"
    ]
  },
  {
    "id": "adcfe4db6f96d84b4b55821e97b0d2b2",
    "title": "慨赋",
    "authorName": "沈光文",
    "authorId": "adcfe4db6f96d84b52947e0a8ffd9bf9",
    "dynasty": "清",
    "content": [
      "忆自南来征迈移，催人头白强支持。",
      "乐同泌水风何冷，饮学秋蝉露不时。",
      "最幸家贫眠亦稳，堪怜岁熟我仍饥。",
      "仰天自笑浑无策，欲向西山问伯夷。"
    ]
  },
  {
    "id": "adcfe4db6f96d84b72e138d725746ecf",
    "title": "偶成",
    "authorName": "沈光文",
    "authorId": "adcfe4db6f96d84b52947e0a8ffd9bf9",
    "dynasty": "清",
    "content": [
      "百孔难教补即全，秋来客意望谁怜。",
      "甓当劳处忘同瘁，棋著闲时巧未传。",
      "任我穷留日月老，何人智合事机先。",
      "荒居欲藉虚名重，前路茫茫且问天。"
    ]
  },
  {
    "id": "adcfe4db6f96d84b951f78d36deb1281",
    "title": "和曾体仁赏菊分得人字",
    "authorName": "沈光文",
    "authorId": "adcfe4db6f96d84b52947e0a8ffd9bf9",
    "dynasty": "清",
    "content": [
      "孤芳独出绝纤尘，冷向闲中老此身。",
      "赏并高朋欢不极，时当晚季傲为真。",
      "新题遍咏偏催我，半醉高歌欲效人。",
      "子夜月明凄绝处，满丛寒露不知春。"
    ]
  },
  {
    "id": "adcfe4db6f96d84b53caf97f1fa17a38",
    "title": "移居目加湾留别",
    "authorName": "沈光文",
    "authorId": "adcfe4db6f96d84b52947e0a8ffd9bf9",
    "dynasty": "清",
    "content": [
      "流离相见便欣依，闽粤周旋荷解衣。",
      "敢谓鲁连深自耻，不知重耳竟何归。",
      "欲聆佳信频西望，却讶离群又北飞。",
      "但令双鱼无或间，困穷亦足慰周饥。"
    ]
  },
  {
    "id": "adcfe4db6f96d84ba6e36b807bf8991a",
    "title": "至湾匝月矣",
    "authorName": "沈光文",
    "authorId": "adcfe4db6f96d84b52947e0a8ffd9bf9",
    "dynasty": "清",
    "content": [
      "闭门只是爱深山，梦里家乡夜夜还。",
      "士学西山羞不死，民非洛邑敢居顽。",
      "羁栖尘市依人老，检点诗书匝月闲。",
      "究竟此身无处著，每因散步到禅关。"
    ]
  },
  {
    "id": "adcfe4db6f96d84bfa30fba739f67f88",
    "title": "秋吟",
    "authorName": "沈光文",
    "authorId": "adcfe4db6f96d84b52947e0a8ffd9bf9",
    "dynasty": "清",
    "content": [
      "爽气横飞野况佳，溯回对水漫兴怀。",
      "芙蓉露湿红妆冷，江海风生白浪排。",
      "敌忾深同袍泽谊，招舟广订弟兄侪。",
      "即今天缺尤须补，孰上秋旻继女娲。"
    ]
  },
  {
    "id": "adcfe4db6f96d84b98fe51289124144e",
    "title": "挽定西侯",
    "authorName": "沈光文",
    "authorId": "adcfe4db6f96d84b52947e0a8ffd9bf9",
    "dynasty": "清",
    "content": [
      "方喜廉颇老未曾，骇闻骑箕竟归升。",
      "只因心血回天竭，会看精英作厉能。",
      "滃水潮头凭怒立，秣陵城外识云凝。",
      "留将背字同埋土，黯黯重泉恨较增。"
    ]
  },
  {
    "id": "adcfe4db6f96d84bc45373a8c3c6346b",
    "title": "野菊",
    "authorName": "沈光文",
    "authorId": "adcfe4db6f96d84b52947e0a8ffd9bf9",
    "dynasty": "清",
    "content": [
      "野性偏宜野，寒花独耐寒。",
      "经冬开未尽，不与俗人看。"
    ]
  },
  {
    "id": "adcfe4db6f96d84bf0822e00934a41c3",
    "title": "怀乡",
    "authorName": "沈光文",
    "authorId": "adcfe4db6f96d84b52947e0a8ffd9bf9",
    "dynasty": "清",
    "content": [
      "万里程何远，萦回思不穷。",
      "安平江上水，汹涌海潮通。"
    ]
  },
  {
    "id": "adcfe4db6f96d84b5b1fdd66259f12e3",
    "title": "番橘",
    "authorName": "沈光文",
    "authorId": "adcfe4db6f96d84b52947e0a8ffd9bf9",
    "dynasty": "清",
    "content": [
      "枝头俨若挂繁星，此地何堪比洞庭。",
      "除是土番寻得到，满筐携出小金铃。"
    ]
  },
  {
    "id": "adcfe4db6f96d84ba6525534e431cfb7",
    "title": "见博者",
    "authorName": "沈光文",
    "authorId": "adcfe4db6f96d84b52947e0a8ffd9bf9",
    "dynasty": "清",
    "content": [
      "好将孤注作机关，名士清谈未是闲。",
      "驿骑但能传捷报，出游何必不东山。"
    ]
  },
  {
    "id": "adcfe4db6f96d84b2154474ba9b0cfaa",
    "title": "癸卯1633端午",
    "authorName": "沈光文",
    "authorId": "adcfe4db6f96d84b52947e0a8ffd9bf9",
    "dynasty": "清",
    "content": [
      "年年此日有新诗，总属伤心羁旅时。",
      "却恨饿来还不死，欲添长命缕何为。"
    ]
  },
  {
    "id": "adcfe4db6f96d84b2154474bd4e4a2e9",
    "title": "癸卯1633端午",
    "authorName": "沈光文",
    "authorId": "adcfe4db6f96d84b52947e0a8ffd9bf9",
    "dynasty": "清",
    "content": [
      "海天多雨湿端阳，闭户翛然一枕凉。",
      "不是好高偏绝俗，并州今且作商量。"
    ]
  },
  {
    "id": "adcfe4db6f96d84b2154474b38e02755",
    "title": "癸卯1633端午",
    "authorName": "沈光文",
    "authorId": "adcfe4db6f96d84b52947e0a8ffd9bf9",
    "dynasty": "清",
    "content": [
      "笑予何事日栖迟，不读离骚便赋诗。",
      "几度寻筇欲问酒，蒲香隔院竟招谁。"
    ]
  },
  {
    "id": "adcfe4db6f96d84b20084a4f6d6b98a4",
    "title": "庭中白菊新开",
    "authorName": "沈光文",
    "authorId": "adcfe4db6f96d84b52947e0a8ffd9bf9",
    "dynasty": "清",
    "content": [
      "新妆入夜洗胭脂，移向灯前赏一卮。",
      "不觉更深花共醉，影随斜月舞迟迟。"
    ]
  },
  {
    "id": "adcfe4db6f96d84bc8bd28d4bffdb441",
    "title": "咏篱竹",
    "authorName": "沈光文",
    "authorId": "adcfe4db6f96d84b52947e0a8ffd9bf9",
    "dynasty": "清",
    "content": [
      "分植根株便发枝，炎方空作雪霜思。",
      "看他尽有参天势，只为孤贞尚寄篱。"
    ]
  },
  {
    "id": "adcfe4db6f96d84b5417116a2572ed7e",
    "title": "戏题",
    "authorName": "沈光文",
    "authorId": "adcfe4db6f96d84b52947e0a8ffd9bf9",
    "dynasty": "清",
    "content": [
      "十五年来一故吾，衰颜无奈白髭须。",
      "只应遍处题诗句，莫问量江事有无。"
    ]
  },
  {
    "id": "adcfe4db6f96d84b57492b13a20435bc",
    "title": "释迦果",
    "authorName": "沈光文",
    "authorId": "adcfe4db6f96d84b52947e0a8ffd9bf9",
    "dynasty": "清",
    "content": [
      "称名颇似足夸人，不是中原大谷珍。",
      "端为上林栽未得，只应海岛作安身。"
    ]
  },
  {
    "id": "adcfe4db6f96d84b4410a3d6d24813d4",
    "title": "番柑",
    "authorName": "沈光文",
    "authorId": "adcfe4db6f96d84b52947e0a8ffd9bf9",
    "dynasty": "清",
    "content": [
      "种出蛮方味作酸，熟来包灿小金丸。",
      "假如移向中原去，压雪庭前亦可看。"
    ]
  },
  {
    "id": "adcfe4db6f96d84bffcb6768030d451d",
    "title": "椰子",
    "authorName": "沈光文",
    "authorId": "adcfe4db6f96d84b52947e0a8ffd9bf9",
    "dynasty": "清",
    "content": [
      "壳内凝肪径寸浮，番人有法制为油。",
      "穷民买向灯檠用，只为芝麻岁不收。"
    ]
  },
  {
    "id": "adcfe4db6f96d84b0b7c857ddadd4fed",
    "title": "题赤坎城匾额图",
    "authorName": "沈光文",
    "authorId": "adcfe4db6f96d84b52947e0a8ffd9bf9",
    "dynasty": "清",
    "content": [
      "郑王忠勇义旗兴，水陆雄师震海瀛。",
      "炮垒巍峨横夕照，东溟夷丑寂无声。"
    ]
  },
  {
    "id": "adcfe4db6f96d84b2cc95f9f1a2f4317",
    "title": "野鹤",
    "authorName": "沈光文",
    "authorId": "adcfe4db6f96d84b52947e0a8ffd9bf9",
    "dynasty": "清",
    "content": [
      "独得孤骞趣，难违天性真。",
      "优游俯仰适，爱惜羽毛新。",
      "高与烟霞狎，廉为雁鹜嗔。",
      "朝游苍海表，夜唳鹭江滨。",
      "骨老飞偏健，身闲瘦有神。",
      "已知矰缴远，几阅雪霜频。",
      "舞月寒流影，依松静绝尘。",
      "乘轩尔何事，翻欲贱朱轮。"
    ]
  },
  {
    "id": "adcfe4db6f96d84b89c3be08528c0391",
    "title": "大醉示洪七峰",
    "authorName": "沈光文",
    "authorId": "adcfe4db6f96d84b52947e0a8ffd9bf9",
    "dynasty": "清",
    "content": [
      "今日蠢休文，大不合时宜。",
      "只知作桀犬，降表竟莫为。",
      "蹈海苦不死，患难徒相随。",
      "信友本事亲，绝裾悔难追。",
      "家亦有薄田，弃之来受饥。",
      "何敢与人争，志气似难隳。",
      "天水有名臣，北海使节持。",
      "厥孙居此地，坚操更标奇。",
      "我欣与之交，廿六载于兹。",
      "兔园谁赋雪，平原会可期。",
      "欲学樊将军，卮酒安足辞。",
      "浮白笑难老，醉言自觉痴。",
      "问途已若此，且读谷风诗。"
    ]
  },
  {
    "id": "adcfe4db6f96d84b9889c48bc1801988",
    "title": "看菊",
    "authorName": "沈光文",
    "authorId": "adcfe4db6f96d84b52947e0a8ffd9bf9",
    "dynasty": "清",
    "content": [
      "我昨咏邛须，相将造芳圃。",
      "南种悉珍奇，目所未经睹。",
      "何须问主人，携樽直入庑。",
      "主人笑出迎，看花有俦伍。",
      "因之同欢酌，脱略如太古。",
      "尔我与菊花，亦竟忘宾主。",
      "即此称快哉，主人有馀贾。",
      "相结再来期，兴酣慎莫拒。",
      "乘此花正开，聊以慰辛苦。",
      "诘朝敕庖人，折柬招众父。",
      "我亦与其中，晨兴便接武。",
      "入门闻清香，举目爱花妩。",
      "登筵饮醇醪，饱德铭肺腑。",
      "为乐欣正长，引商复刻羽。",
      "阳春天气佳，月丽清虚府。",
      "秉烛继夜游，分吟索韵谱。",
      "才推河间雄，笺飞白雪舞。",
      "诸公八斗高，自足当绣虎。",
      "我乃欲效颦，如弄输门斧。",
      "瞻言栖依处，何异金门坞。",
      "傲骨我终持，不与时仰俯。",
      "朗吟乞食诗，无以济终寠。",
      "饮酒不能多，所畏罚童羖。",
      "当此知己间，强为尽维醹。",
      "主人酬劝频，先醒嫌小户。",
      "月色满花枝，时将过夜午。",
      "运甓有后人，为能继乃祖。",
      "柴桑独酌后，犹恋晋亡土。",
      "迄今景高蹈，五字惭规抚。",
      "维菊与忘言，芬芳自倾吐。",
      "序晚值风霜，劲节孰予侮。",
      "藉非高士流，滥赏奚足取。",
      "共识此中意，斯会同友辅。"
    ]
  },
  {
    "id": "adcfe4db6f96d84b0100f9cda9bfd544",
    "title": "曾则通久病以诗问之",
    "authorName": "沈光文",
    "authorId": "adcfe4db6f96d84b52947e0a8ffd9bf9",
    "dynasty": "清",
    "content": [
      "子固今能诗，恨其多病耳。",
      "岂疑圣人徒，乃踵吾家美。",
      "买药则无钱，受饥偏不死。",
      "挥毫但苦吟，应即霍然矣。"
    ]
  },
  {
    "id": "adcfe4db6f96d84bbdeca8d3012d1035",
    "title": "己亥1659除夕",
    "authorName": "沈光文",
    "authorId": "adcfe4db6f96d84b52947e0a8ffd9bf9",
    "dynasty": "清",
    "content": [
      "年年送穷穷愈留，今年不送穷且羞。",
      "穷亦知羞穷自去，明朝恰与新年遇。",
      "赠我椒樽属故交，频频推解为同胞。",
      "客路相依十四载，明年此日知何在。",
      "修门遥遥路难通，古来击楫更谁同。",
      "也怜窭空嗟无告，犹欲坚持冰雪操。",
      "爆竹声喧似故乡，繁华满目总堪伤。",
      "起去看天天未晓，鸡声一唱残年了。"
    ]
  },
  {
    "id": "adcfe4db6f96d84bc523952f9d407a75",
    "title": "柬曾则通借米",
    "authorName": "沈光文",
    "authorId": "adcfe4db6f96d84b52947e0a8ffd9bf9",
    "dynasty": "清",
    "content": [
      "迩来乞食竟无处，饥即驱我亦不去。甑中生尘兴索然，飧风吸露望青天。",
      "穷途依人仍不足，自顾已忘荣与辱。何当稚子困饿啼，绝不欲我作夷齐。",
      "勉学鲁公书新帖，呼庚未免为臣妾。嗟，嗟，苦节尤难在后头，一日不死中心忧。"
    ]
  },
  {
    "id": "adcfe4db6f96d84b94c66e8601703a2e",
    "title": "贷米于人无应者",
    "authorName": "沈光文",
    "authorId": "adcfe4db6f96d84b52947e0a8ffd9bf9",
    "dynasty": "清",
    "content": [
      "同是穷途同作客，饱得烟霞煮得石。",
      "但使清虚腹里存，诗瘦偏多新意格。",
      "也知诗瘦恰随秋，高飞秋色入浯州。",
      "苍狗浮云倏变幻，老我狂愚我自羞。",
      "西山尚有中子在，周全应尽性天爱。",
      "乃竟二饿千载垂，旅处寡亲益增忾。",
      "我来避世如避秦，上下无交馈赠屯。",
      "倘能屈曲为小贬，何妨白日竟骄人。",
      "骄人者流世所敬，不辨笑邪反笑正。",
      "大家势利正营营，谁向此中审究竟。",
      "昨夜梦中谁赠云，醒时拾得似纷纷。",
      "人间世事尚难料，如何天上获相分。",
      "感此高谊思所报，木瓜何以投永好。",
      "今日幼安固如何，却亦未曾除皂帽。"
    ]
  },
  {
    "id": "adcfe4db6f96d84b5fa03de569cb6a27",
    "title": "有感",
    "authorName": "沈光文",
    "authorId": "adcfe4db6f96d84b52947e0a8ffd9bf9",
    "dynasty": "清",
    "content": [
      "所恨饿而不死，人情无怪其然。",
      "久当困厄如鬼，日逐清虚若仙。",
      "谓尔乘车可羡，嗟余弹铗堪怜。",
      "从今只安时命，夫亦何敢怨天。"
    ]
  },
  {
    "id": "adcfe4db6f98036ab550dd81ed666ee4",
    "title": "寒寺",
    "authorName": "陈大观",
    "authorId": "adcfe4db6f98036ad1457b72d1457b72",
    "dynasty": "清",
    "content": [
      "寺□苔生壁，高僧恰两三。",
      "清风寒破衲，碧月冷香龛。",
      "雪压梅枝瘦，霜严鹤梦酣。",
      "钟声林外散，爽气入烟岚。"
    ]
  },
  {
    "id": "adcfe4db6f98036ac15fbfde6bff6126",
    "title": "寒钟",
    "authorName": "陈大观",
    "authorId": "adcfe4db6f98036ad1457b72d1457b72",
    "dynasty": "清",
    "content": [
      "古寺空山里，悠然响远钟。",
      "寒云生绝壑，冷气锁孤松。",
      "欲见僧踪杳，应惊鹤梦浓。",
      "清音何处度，岭树隔重重。"
    ]
  },
  {
    "id": "adcfe4db6f98d4807dd5b87f0f7c94ab",
    "title": "北墅",
    "authorName": "汪文柏",
    "authorId": "adcfe4db6f98d480d1457b72d1457b72",
    "dynasty": "清",
    "content": [
      "停舟寻北墅，缓步绕回廊。",
      "粉羽撩秋草，酲风拾霁阳。",
      "佛香通小阁，人影倒寒塘。",
      "坦腹思幽榭，苔花满石床。"
    ]
  },
  {
    "id": "adcfe4db6f98d480fe57b182675489de",
    "title": "宿洪光寺",
    "authorName": "汪文柏",
    "authorId": "adcfe4db6f98d480d1457b72d1457b72",
    "dynasty": "清",
    "content": [
      "携琴来绝壑，脱网又披缁。",
      "已悦听钟宿，翻怜待漏时。",
      "露晞花气集，山峻旭光迟。",
      "搔首临清涧，松阴染鬓丝。"
    ]
  },
  {
    "id": "adcfe4db6f98d480e7262e115bf28ff0",
    "title": "盛泽",
    "authorName": "汪文柏",
    "authorId": "adcfe4db6f98d480d1457b72d1457b72",
    "dynasty": "清",
    "content": [
      "矮屋环湫市，洄流界叠塍。",
      "夜镫千匹练，秋雨半湖菱。",
      "击榜吴娃捷，评珠贾客能。",
      "辛勤终岁力，犹未足催徵。"
    ]
  },
  {
    "id": "adcfe4db6f98d480af6aeed966e760b4",
    "title": "登烟雨楼",
    "authorName": "汪文柏",
    "authorId": "adcfe4db6f98d480d1457b72d1457b72",
    "dynasty": "清",
    "content": [
      "十度凭栏九度晴，今朝烟雨一舟横。",
      "雁飞难辨空中字，橹过惟闻暗里声。",
      "软浪成花吹寺壁，冷云如墨滚轩楹。",
      "举觞放眼吟长句，始信高楼不负名。"
    ]
  },
  {
    "id": "adcfe4db6f98d4807c981c5fb7af3969",
    "title": "菊影",
    "authorName": "汪文柏",
    "authorId": "adcfe4db6f98d480d1457b72d1457b72",
    "dynasty": "清",
    "content": [
      "丘园高蹈识芳名，入室忘形夜气清。",
      "数武淡香分对榻，一窗生意出孤檠。",
      "多情彭泽诗偏少，没骨僧繇画未成。",
      "梦断枕屏留傲态，缸花开尽月添明。"
    ]
  },
  {
    "id": "adcfe4db6f98d4807c981c5f50116bb9",
    "title": "菊影",
    "authorName": "汪文柏",
    "authorId": "adcfe4db6f98d480d1457b72d1457b72",
    "dynasty": "清",
    "content": [
      "篝镫斜照粉墙间，枝叶分明似可攀。",
      "竟夜不移香不染，晚年相对意相关。",
      "解衣泼墨临偏反，扣户邀人数往还。",
      "嫩蕊酿成光色好，更宜杯底见南山。"
    ]
  },
  {
    "id": "adcfe4db6f98d48055505531149c85f2",
    "title": "翠微峰",
    "authorName": "汪文柏",
    "authorId": "adcfe4db6f98d480d1457b72d1457b72",
    "dynasty": "清",
    "content": [
      "肩舆望翠微，缥缈如灵鹫。",
      "云端出一头，俯领众峰秀。",
      "缓步从山腰，身轻一筇瘦。",
      "林峦曲折移，青紫频舒皱。",
      "香多不辨花，韵细知鸣溜。",
      "怪石脱云胎，杰阁依山构。",
      "心清圣感僧，晏坐松林茂。",
      "宫阙在东南，疏甍成彩绣。",
      "壮哉九重深，宛转千门透。",
      "日丽远烟清，气澄新雨后。",
      "可怜大道间，马寸人如豆。"
    ]
  },
  {
    "id": "adcfe4db6f98d4805986c515fc9fc621",
    "title": "杏子口",
    "authorName": "汪文柏",
    "authorId": "adcfe4db6f98d480d1457b72d1457b72",
    "dynasty": "清",
    "content": [
      "舟藏丘壑深，冈掩林峦集。",
      "一径杏花交，探奇从此入。",
      "憩息得精蓝，坦步多原隰。",
      "红云深浅间，隐见畸人笠。",
      "花迷紫燕飞，果任白猿拾。",
      "干老绣苔侵，根润芳泉湿。",
      "来瞻大医王，岂授董奉业。",
      "到此不知津，徘徊空步屟。"
    ]
  },
  {
    "id": "adcfe4db6f98d480b88f39326936e45f",
    "title": "过崇效寺访雪坞上人",
    "authorName": "汪文柏",
    "authorId": "adcfe4db6f98d480d1457b72d1457b72",
    "dynasty": "清",
    "content": [
      "墟里绽寒烟，平林扶秋霁。眷兹了心人，苦吟为活计。",
      "夙披霞上篇，未觏心先契。漱茗粲周旋，剧谈忘久憩。",
      "泛览《大藏》书，深研百千偈。性海慕《华严》，从师探密谛。",
      "藤叶扬轻幡，黄花补金砌。屋角枣垂红，素令偏新丽。",
      "静对茁清思，启轩延远睇。复恐俗物来，预戒禅关闭。"
    ]
  },
  {
    "id": "adcfe4db6f98d48093e981306d945d63",
    "title": "刺梅园老松行",
    "authorName": "汪文柏",
    "authorId": "adcfe4db6f98d480d1457b72d1457b72",
    "dynasty": "清",
    "content": [
      "刺梅园中老松树，三载相思今始遇。果然奇绝不虚誉，起伏犹龙令我惧。",
      "长身宛蜒走当路，猛爪攫拿如欲捕。鳞甲浑身不知数，狰狞头角作吞吐。",
      "嘘气为云喷为雾，奋鬣直往苍穹诉。谁敢攀髯触其怒，任彼登天复回顾。",
      "山魈木客安能附，空中定有雷霆护。慈仁虚名落诗赋，欲补十景惟君助。",
      "蒲轮徵辟未必赴，傥逢尊者无恐怖。引杖降之归钵去，是龙是松辨其故，具眼人看方不误。"
    ]
  },
  {
    "id": "adcfe4db6fa07d6c35cab228986ad099",
    "title": "杂诗",
    "authorName": "卞永誉",
    "authorId": "adcfe4db6fa07d6cc1fea270a51c896c",
    "dynasty": "清",
    "content": [
      "孤鸟声啾啾，小虫复唧唧。",
      "感此心茫然，抚膺长太息。",
      "视我衾与枕，徘徊不能寝。",
      "焚膏耀辉光，顾影重自审。"
    ]
  },
  {
    "id": "adcfe4db6fa07d6c3cc7ca81cadb0422",
    "title": "远别离",
    "authorName": "卞永誉",
    "authorId": "adcfe4db6fa07d6cc1fea270a51c896c",
    "dynasty": "清",
    "content": [
      "妾理箧中衣，郎买江上舟。",
      "郎舟尚未发，载满妾心愁。",
      "郎舟自西去，江水自东流。",
      "江水流不返，江风吹不住。",
      "郎作江头风，妾作江头树。",
      "晓风吹树哀，晚风凄又来。",
      "树叶若飘泊，妾心空徘徊。"
    ]
  },
  {
    "id": "adcfe4db6facf63ace85ab1320bc5b9c",
    "title": "台湾八咏",
    "authorName": "张宏",
    "authorId": "adcfe4db6facf63ad1457b72d1457b72",
    "dynasty": "清",
    "content": [
      "激荡飞流白似银，苍茫烟树绝纤尘。",
      "舟横两岸楼相对，风正孤帆月一轮。",
      "远近行人争渡口，东西归鸟歇鲲身。",
      "城头吹角音偏异，还听猿啼酸更辛。"
    ]
  },
  {
    "id": "adcfe4db6facf63ace85ab13527d1018",
    "title": "台湾八咏",
    "authorName": "张宏",
    "authorId": "adcfe4db6facf63ad1457b72d1457b72",
    "dynasty": "清",
    "content": [
      "渔舟杂沓傍沙汀，灯影参差照北冥。",
      "旷野但看光烨烨，远山能辨色青青。",
      "天边荡漾非关月，水际熹微似落星。",
      "到晓尚馀红惨淡，莫疑宵烛放宫庭。"
    ]
  },
  {
    "id": "adcfe4db6facf63ace85ab1397a1202e",
    "title": "台湾八咏",
    "authorName": "张宏",
    "authorId": "adcfe4db6facf63ad1457b72d1457b72",
    "dynasty": "清",
    "content": [
      "风和春暖水流汤，鹿耳雄开天一方。",
      "疾卷沙堤成白练，横冲古岸作潢洋。",
      "扬帆伐鼓争先进，撒网拖鱼自列行。",
      "过客纷纷皆冒险，利名牵惹到岩疆。"
    ]
  },
  {
    "id": "adcfe4db6facf63ace85ab136fd68e3b",
    "title": "台湾八咏",
    "authorName": "张宏",
    "authorId": "adcfe4db6facf63ad1457b72d1457b72",
    "dynasty": "清",
    "content": [
      "鸡笼岩壑各争妍，雪积光摇庾岭然。",
      "日映鳞鳞铺玉屑，鸦飞点点拂云笺。",
      "参差石面千层白，高下林梢一抹烟。",
      "清兴此时已不浅，何须秋夜月流天。"
    ]
  },
  {
    "id": "adcfe4db6facf63ace85ab13904f2cef",
    "title": "台湾八咏",
    "authorName": "张宏",
    "authorId": "adcfe4db6facf63ad1457b72d1457b72",
    "dynasty": "清",
    "content": [
      "云收雾卷水漫漫，天末曈昽渐吐丹。",
      "销铄千条穿白浪，琉璃万顷涌金盘。",
      "荧光波撼难成片，赤沫鱼□可作团。",
      "莫道扶桑相隔远，升沉明晦得同观。"
    ]
  },
  {
    "id": "adcfe4db6facf63ace85ab132a2bd1a6",
    "title": "台湾八咏",
    "authorName": "张宏",
    "authorId": "adcfe4db6facf63ad1457b72d1457b72",
    "dynasty": "清",
    "content": [
      "夕阳摇曳紫金沙，西屿含霞景色奢。",
      "仿佛浓林成火树，依稀清涧斗龙蛇。",
      "光拖陌上如横锦，影射天边似散花。",
      "遥望飞鸦疑杜宇，顿教万物尽生华。"
    ]
  },
  {
    "id": "adcfe4db6facf63ace85ab13b42191b3",
    "title": "台湾八咏",
    "authorName": "张宏",
    "authorId": "adcfe4db6facf63ad1457b72d1457b72",
    "dynasty": "清",
    "content": [
      "谩言游赏四难并，涛听斐亭接远声。",
      "车马飞奔连夜发，蛟龙出窟带山倾。",
      "潮平犹作松林吼，风净还疑草木兵。",
      "喧聒此时殊不已，轰轰岂止一牛鸣。"
    ]
  },
  {
    "id": "adcfe4db6facf63ace85ab1302b95963",
    "title": "台湾八咏",
    "authorName": "张宏",
    "authorId": "adcfe4db6facf63ad1457b72d1457b72",
    "dynasty": "清",
    "content": [
      "乘兴登台望四隅，海天莫可定嬴输。",
      "黄云浩淼离还合，苍霭微茫有若无。",
      "楼市结来成幻景，团圞涌出映方壶。",
      "渔人罢钓沙滩上，换酒归时招复呼。"
    ]
  },
  {
    "id": "adcfe4db6fb664d46d091135a08e9810",
    "title": "原韵和琴川萧石芗先生",
    "authorName": "蔡又新",
    "authorId": "adcfe4db6fb664d4d1457b72d1457b72",
    "dynasty": "清",
    "content": [
      "满拟苍松耐岁寒，忽闻雕陨两眉攒。",
      "毗陵分袂思高谊，建业同舟忆旧欢。",
      "魂魄定应箕尾托，仪容只好画图看。",
      "如君仁厚修文早，不是知音亦楚酸。"
    ]
  },
  {
    "id": "adcfe4db6fb77f51e55ded106bf23f67",
    "title": "初至山中作",
    "authorName": "宋赫",
    "authorId": "adcfe4db6fb77f51d1457b72d1457b72",
    "dynasty": "清",
    "content": [
      "振衣寻鸟道，高步蹑云根。",
      "松隐来时路，溪流转处村。",
      "草痕青到寺，山色碧侵门。",
      "不尽登临兴，开轩对酒尊。"
    ]
  },
  {
    "id": "adcfe4db6fb77f51aa7ec2e22c480fc1",
    "title": "建昌郭外",
    "authorName": "宋赫",
    "authorId": "adcfe4db6fb77f51d1457b72d1457b72",
    "dynasty": "清",
    "content": [
      "嫩柳垂垂照客颜，风光淡沲最相关。",
      "不知射雁村边草，绿过溪桥第几湾。"
    ]
  },
  {
    "id": "adcfe4db6fb77f51627a0f9b7ddfdc69",
    "title": "双凤山寺",
    "authorName": "宋赫",
    "authorId": "adcfe4db6fb77f51d1457b72d1457b72",
    "dynasty": "清",
    "content": [
      "闲来暂许叩岩扉，楼阁云深接翠微。",
      "三面青山一面水，隔林隐隐见僧归。"
    ]
  },
  {
    "id": "adcfe4db6fc7506e8e5a2a323347f485",
    "title": "余十六岁蒙先皇亲授刀法今奉派管理营务每见技艺步法不如内学回思当日深恩慨然有作",
    "authorName": "奕譞",
    "authorId": "adcfe4db6fc7506e201d728813168e6a",
    "dynasty": "清",
    "content": [
      "二百连环法，刀传自内廷。",
      "霜锋挥闪烁，宝锷式仪型。",
      "上苑松阴碧，离宫草色青。",
      "即今修武备，时事此身轻。"
    ]
  },
  {
    "id": "adcfe4db6fc7506eb81a224342dd2e5b",
    "title": "天成寺江山一览阁恭依乾隆壬戌圣制题石壁元韵",
    "authorName": "奕譞",
    "authorId": "adcfe4db6fc7506e201d728813168e6a",
    "dynasty": "清",
    "content": [
      "杰阁枕峦颠，晴开隔宿烟。",
      "径如蛇宛转，人似鹤盘旋。",
      "绝壁形遮塔，幽禽语和泉。",
      "省方全盛世，重感纪元年。"
    ]
  },
  {
    "id": "adcfe4db6fc7506e1fa42afe357d062b",
    "title": "入门",
    "authorName": "奕譞",
    "authorId": "adcfe4db6fc7506e201d728813168e6a",
    "dynasty": "清",
    "content": [
      "入门无俗事，第一问梅花。",
      "为报茶炉畔，才舒铁干斜。",
      "渐为春递信，仍待我归家。",
      "亟命开樽酒，相酬萼绿华。"
    ]
  },
  {
    "id": "adcfe4db6fc7506eebffee2571239c95",
    "title": "读史",
    "authorName": "奕譞",
    "authorId": "adcfe4db6fc7506e201d728813168e6a",
    "dynasty": "清",
    "content": [
      "仓卒青冈尽倒戈，功成天幸论非苛。",
      "一呼岂料真移陈，万骑谁教竟渡河。",
      "儿辈逡巡原愕眙，中军谈笑故婆娑。",
      "深谋终许桓宣穆，惭恨犹嫌客气多。"
    ]
  },
  {
    "id": "adcfe4db6fc7506e5840979c8cb7a871",
    "title": "月夜偶成",
    "authorName": "奕譞",
    "authorId": "adcfe4db6fc7506e201d728813168e6a",
    "dynasty": "清",
    "content": [
      "卧听鸟雀啄莓苔，睡起松窗素月来。",
      "草际蛩喧转幽寂，花间露重为徘徊。",
      "恩深暂辍林泉志，事急方知将帅才。",
      "淡淡银河舒倦眼，天狼不见见三台。"
    ]
  },
  {
    "id": "adcfe4db6fc7506ecb1a45b52ed1f373",
    "title": "海口夜泊月下望海口占",
    "authorName": "奕譞",
    "authorId": "adcfe4db6fc7506e201d728813168e6a",
    "dynasty": "清",
    "content": [
      "南岸弯环北岸斜，洪涛纵目望无涯。",
      "五台旧迹传千古，四海他年或一家。",
      "帆影随风轻似鸟，波光映月荡成花。",
      "楼船振旅吾何敢，聊说张骞犯斗槎。"
    ]
  },
  {
    "id": "adcfe4db6fc7506ef8a73e704dbf4cf7",
    "title": "莳花",
    "authorName": "奕譞",
    "authorId": "adcfe4db6fc7506e201d728813168e6a",
    "dynasty": "清",
    "content": [
      "除莠培根辨燠寒，护持少惰色香残。",
      "区区草木犹如此，无怪民生得所难。"
    ]
  },
  {
    "id": "adcfe4db6fc7506e039408264d091fb8",
    "title": "官军攻克金陵诗以志快",
    "authorName": "奕譞",
    "authorId": "adcfe4db6fc7506e201d728813168e6a",
    "dynasty": "清",
    "content": [
      "蛮触纷纭一炬枯，欣传露布达京都。",
      "不因尘海欃枪患，肯发天威霹雳诛。",
      "十二年华稽国法，九重筹算盼民苏。",
      "连营匝合皆精旅，名将风流本宿儒。",
      "立帜先登城属汉，挥戈直入地平吴。",
      "狼奔豕突氛终扫，鼠尾牛头谶已符。",
      "探本穷源恢大业，酬功覃赏壮皇图。",
      "摇墀忭舞龙颜近，凤诏遥颁圣泽敷。"
    ]
  },
  {
    "id": "adcfe4db6fc7506e848f3fabac0bd13f",
    "title": "有会漫书",
    "authorName": "奕譞",
    "authorId": "adcfe4db6fc7506e201d728813168e6a",
    "dynasty": "清",
    "content": [
      "窗下青石盆，其方尺有咫。",
      "蓄以小游鱼，盛以清泠水。",
      "萧斋薄醉余，寂寂凭栏视。",
      "俄从竹篱根，斗出南柯蚁。",
      "始则互牴牾，继见一披靡。",
      "前者逃仓皇，后者追不止。",
      "攀援复争逐，共落石盆里。",
      "幸而阵风来，吹堕桃花蕊。",
      "二蚁附蕊上，浮沉如有恃。",
      "一勺碧纹轻，在蚁沧浪似。",
      "一瓣落英飘，在蚁舴艨拟。",
      "因思湖海间，从古争不已。",
      "才见降帆出，又闻战舰驶。",
      "南渡暂偏安，北征甘誓死。",
      "叱咤海风生，冲突银涛起。",
      "谅在天视之，亦犹此盆耳。"
    ]
  },
  {
    "id": "adcfe4db6fc7506eff012194d951c9e3",
    "title": "万历十年龙文九子墨",
    "authorName": "奕譞",
    "authorId": "adcfe4db6fc7506e201d728813168e6a",
    "dynasty": "清",
    "content": [
      "麝元香拟熙丰世，龙文脊肖廷圭制。",
      "翠黛泥金焕若新，雀屏已改青云第。",
      "好事何代无昌言，胡郎承晏评渊源。",
      "一朝投赠黟川品，月团声价逾瑶璠。",
      "开缄细楷标壬午，摩挲深慨争门户。",
      "大奄披猖焰旋消，群工斋醮心诚苦。",
      "就中独惜张江陵，冰山十载徒崚嶒。",
      "起衰振堕千秋业，好誉居功一字矜。",
      "是年朝政如麻乱，新昌彭泽纷凋散。",
      "白简青词事叠更，苍崖黄犬心三叹。",
      "盈庭抨击祸何深，是非颠倒争驱侵。",
      "阃外长传纪效法，宫中犹榜肃雍箴。",
      "缅怀砺锐霜毫引，睢阳一斗应立尽。",
      "不道葛囊沦落余，尚留乌玦同高隐。",
      "飞扬鳞鬣气如兰，珍比渑池赵璧完。",
      "吁嗟十顷田芜久，未抵松烟墨一丸。"
    ]
  },
  {
    "id": "adcfe4db6fc7506eb318be0ac162a91d",
    "title": "哭殷谱经先生",
    "authorName": "奕譞",
    "authorId": "adcfe4db6fc7506e201d728813168e6a",
    "dynasty": "清",
    "content": [
      "一书报君病，再书报君逝。",
      "临风一哭君，别洒无穷泪。",
      "萧山文端师，与君朱陈谊。",
      "余秀孚敬王，与君青蓝契。",
      "从弟蟫斋询，髫龄杖履侍。",
      "回首三十年，都成梦泡类。",
      "君在心尚酸，君逝心如醉。",
      "欲纪君才华，遗集已行世。",
      "欲纪君出处，史馆有成例。",
      "我但写我悲，一纸祝融畀。",
      "倘能达九原，君应为陨涕。"
    ]
  },
  {
    "id": "adcfe4db6fc7506e7f9b79edf6029575",
    "title": "航海放歌",
    "authorName": "奕譞",
    "authorId": "adcfe4db6fc7506e201d728813168e6a",
    "dynasty": "清",
    "content": [
      "我曾游徐无，绝顶峰上头。登峰更宿峰之楼。下视众山皆培塿，疑是银涛千里翻清秋。",
      "今复跻天桥，危坐入东海。飘飘心迹真仙宰。沧波万叠涌艨艟，又疑云烟出没笼崴嵬。",
      "西送月无痕，东瞻日初浴。除却升沉赤白丸，惟有滉瀁一色连天绿。",
      "仰寥泬，俯幽宫。神不可召，蠡不可穷。但学谢安石，悠然云海中。",
      "不学郭璞狂，浪说蹄涔同。我心先为坡仙得，走笔大书示二客。",
      "兹游奇绝冠平生，一言能抵千行墨。涯涘渺不见，仙药安可期？",
      "放怀且迈洪流外，看作桑田未变时。"
    ]
  },
  {
    "id": "adcfe4db6fca3996feeb9a494985a8e4",
    "title": "新秋游冶山竹居晚归",
    "authorName": "莫炳湘",
    "authorId": "adcfe4db6fca3996d1457b72d1457b72",
    "dynasty": "清",
    "content": [
      "携得新茶竹里煎，晚归踏破小桥烟。",
      "一镫红出虫声外，万木黄从雁影边。",
      "月落渐昏邻院树，钟残犹到隔江船。",
      "悬知坐待痴儿女，欲遣僮迎正未眠。"
    ]
  },
  {
    "id": "adcfe4db6fdc5b61c2dc7338436a5319",
    "title": "早秋次许浑韵",
    "authorName": "夏诒霖",
    "authorId": "adcfe4db6fdc5b61d1457b72d1457b72",
    "dynasty": "清",
    "content": [
      "碧天澄似水，凉意满藤萝。",
      "新月悄依树，微云淡着河。",
      "吟怀中夜静，虫语入秋多。",
      "不觉年光晚，年年感逝波。"
    ]
  },
  {
    "id": "adcfe4db6fdc5b61cc0e7bba6ee4dd83",
    "title": "题栈道图图为缪某入川作",
    "authorName": "夏诒霖",
    "authorId": "adcfe4db6fdc5b61d1457b72d1457b72",
    "dynasty": "清",
    "content": [
      "西风残照暮秋天，此去乡关不计年。",
      "云际归帆出巫峡，山头急涨下秦川。",
      "静投孤店连苍霭，漫卸征骖趁暝烟。",
      "寄语长途远游子，好凭壮志着先鞭。"
    ]
  },
  {
    "id": "adcfe4db6fdc5b615840979cdf5368d1",
    "title": "月夜偶成",
    "authorName": "夏诒霖",
    "authorId": "adcfe4db6fdc5b61d1457b72d1457b72",
    "dynasty": "清",
    "content": [
      "好云飞去不遮楼，细数秋花秉烛游。",
      "倦倚阑干凉夜永，碧天无际月如钩。"
    ]
  },
  {
    "id": "adcfe4db6fdeefbf61777208675bfdef",
    "title": "近怀寄朱生半人上海",
    "authorName": "王师曾",
    "authorId": "adcfe4db6fdeefbfd1457b72d1457b72",
    "dynasty": "清",
    "content": [
      "老树空庭立，婆娑生意微。",
      "位居人下偪，春向客前归。",
      "体弱稀交际，时危敢腹诽。",
      "虞翻无媚骨，动与世相违。"
    ]
  },
  {
    "id": "adcfe4db6fdeefbfdc81643862847ccf",
    "title": "偕缦云游山至玉泉池小憩",
    "authorName": "王师曾",
    "authorId": "adcfe4db6fdeefbfd1457b72d1457b72",
    "dynasty": "清",
    "content": [
      "携酒入林隈，幽花细碎开。",
      "山情多变幻，云意自迟回。",
      "奔竞岩间瀑，清疏石上苔。",
      "留连慕鱼鸟，日暮尚徘徊。"
    ]
  },
  {
    "id": "adcfe4db6fe3f405f9412d8c2dba4f78",
    "title": "阻雨宝田家",
    "authorName": "戈涢",
    "authorId": "adcfe4db6fe3f405d1457b72d1457b72",
    "dynasty": "清",
    "content": [
      "相对话淫潦，愁阴何日开。",
      "惊闻茶鼎沸，又道雨声来。",
      "屋避床床漏，阶封步步苔。",
      "农家方望岁，妇子倍增哀。"
    ]
  },
  {
    "id": "adcfe4db6fe3f40552d5a9db29167ff1",
    "title": "题丹崖老人画册",
    "authorName": "戈涢",
    "authorId": "adcfe4db6fe3f405d1457b72d1457b72",
    "dynasty": "清",
    "content": [
      "悬崖大石危欲裂，卧涧虬枝怒欲折。",
      "展卷大叫诧奇绝，先生使笔笔屈铁。",
      "却下前溪势渐平，蒙茸芳草被堤生。",
      "有人负手逍遥立，上有黄鹂深树鸣。"
    ]
  },
  {
    "id": "adcfe4db6fe3f405924c7a917e09f577",
    "title": "眼镜分韵得可字",
    "authorName": "戈涢",
    "authorId": "adcfe4db6fe3f405d1457b72d1457b72",
    "dynasty": "清",
    "content": [
      "少年观书如观火，偏傍点画推细琐。",
      "年老双目渐昏眊，睻目空花飞朵朵。",
      "临池未写意已疲，展卷欲诵眉先锁。",
      "叆叇何物乃尔神，能使精力还故我。",
      "两片轻冰彻底明，满轮蟾影凌虚堕。",
      "鲁鱼豕亥辨毫厘，大似燃犀走轻舸。",
      "朝朝铅椠那辞劳，夜夜校仇犹自果。",
      "我笑杜陵对佳节，看花常愁雾中坐。",
      "又笑东坡观细字，向龙乞水计何左。",
      "至宝无由持赠之，若令一见应许可。"
    ]
  },
  {
    "id": "adcfe4db6fe3f405eaead5e470ec15fe",
    "title": "扑满分韵得复字",
    "authorName": "戈涢",
    "authorId": "adcfe4db6fe3f405d1457b72d1457b72",
    "dynasty": "清",
    "content": [
      "空其中，硕其腹，以瓦为之代箧椟。上开狭孔容一钱，鬻向儿曹作私蓄。",
      "入窍虽易出窍难，抱持把玩从翻覆。不劳费扃钥，不须防厮仆。",
      "但嗟器易盈，满便遭敲扑。锵然一掷落纷纷，青蚨遍地如撒菽。",
      "黄童快意白叟笑，终岁积来不盈掬。金穴底深深，铜山高矗矗。",
      "既足遗子孙，兼之瞻亲族。戋戋能几何，曾不给饘粥。",
      "小儿作计良足嗤，壮夫谋生虑宜熟。我曾四方事奔走，蝇头也共人逐逐。",
      "囊漏宁余润笔资，舌耕讵有逢年福。当时误信太白言，千金散尽还来复。",
      "人生由命匪由他，韩子至论今方服。枉羡金满籯，空买愁千斛。",
      "宁甘壁立贫，不效穷途哭。万卷从来敌百城，且收残编充败簏。"
    ]
  },
  {
    "id": "adcfe4db6fe3f405ce85b76df36f8f54",
    "title": "井陉道中山色甚佳前游未之奇也",
    "authorName": "戈涢",
    "authorId": "adcfe4db6fe3f405d1457b72d1457b72",
    "dynasty": "清",
    "content": [
      "昔畏井陉道，乱石如猛虎。",
      "今爱井陉山，遥峰如静女。",
      "前岁与今岁，所历非有殊。",
      "今乃下心意，昔但忧驰驱。",
      "譬如读异书，聱牙初不免。",
      "既深遂忘疲，文奥义自显。",
      "紫翠非一状，烟峦逾千重。",
      "延绵不可极，转转相为容。",
      "是岁秋雨足，宿麦有万亩。",
      "环山一剪齐，绿若春初韭。",
      "既以增妩媚，弥用清心神。",
      "又如画功妙，设色多于皴。",
      "翻恨迫长途，不得恣幽讨。",
      "何当万峰巅，一览群山小。",
      "同行无朋侣，谁与赏此奇。",
      "顾笑语僮仆，顽石亦解颐。"
    ]
  },
  {
    "id": "adcfe4db6fe502dfec5807efe4f5bce5",
    "title": "秋雨招蒲快亭小饮",
    "authorName": "何道生",
    "authorId": "adcfe4db6fe502df96a93ba8d1e946f4",
    "dynasty": "清",
    "content": [
      "客梦因秋远，新凉逐雨生。",
      "涨侵沙路软，风飐葛衣轻。",
      "酒爱闲居中，诗从懒出成。",
      "颓然北窗下，书卷任纵横。"
    ]
  },
  {
    "id": "adcfe4db6fe502dffb47037f15363ae8",
    "title": "忻州牧汪君",
    "authorName": "何道生",
    "authorId": "adcfe4db6fe502df96a93ba8d1e946f4",
    "dynasty": "清",
    "content": [
      "晋国畸人元裕之，金源文献独维持。",
      "兴亡尽入诗千首，磊块难消酒百卮。",
      "一代典章谁信史，中州坛坫此雄师。",
      "浣花心事坡翁笔，不及成都有旧祠。"
    ]
  },
  {
    "id": "adcfe4db6fe502dffb47037f37a07af2",
    "title": "忻州牧汪君",
    "authorName": "何道生",
    "authorId": "adcfe4db6fe502df96a93ba8d1e946f4",
    "dynasty": "清",
    "content": [
      "遗迹重寻野史亭，秀容城畔草青青。",
      "剧怜抔土余荒陇，特洗残碑认旧铭。",
      "此事使君堪不朽，谁言词客竟无灵。",
      "云礽今日还祠庙，应有精魂下杳冥。"
    ]
  },
  {
    "id": "adcfe4db6fe502dfa2d699200eb30dfa",
    "title": "即事",
    "authorName": "何道生",
    "authorId": "adcfe4db6fe502df96a93ba8d1e946f4",
    "dynasty": "清",
    "content": [
      "黄昏风雨暗书帏，客里逢春春又归。",
      "一段间情无著处，杏花零乱柳花飞。"
    ]
  },
  {
    "id": "adcfe4db6fe502dff3f5e32fcf3e5cd5",
    "title": "同人集双藤书屋罗两峰曹友梅张水屋合作一图纪事",
    "authorName": "何道生",
    "authorId": "adcfe4db6fe502df96a93ba8d1e946f4",
    "dynasty": "清",
    "content": [
      "三人合画议谁始，两峰友梅张风子。铺将一幅溪藤纸，笔声飒飒风生耳。",
      "一气呵成十五指，烘染如以水济水。是时木脱秋气高，仿佛满屋生风涛。",
      "瀑布下注势千尺，飞流倒溅茅堂茅。一株两株树磊砢，三人五人恣游遨。",
      "顿令座客发遐想，栩栩竞欲凌云翱。呜呼两峰友梅张风子，肝胆一家乃如此。",
      "吾欲合传一篇续画史。"
    ]
  },
  {
    "id": "adcfe4db70264a746a779832750d604b",
    "title": "渡彭蠡",
    "authorName": "程世绳",
    "authorId": "adcfe4db70264a74d1457b72d1457b72",
    "dynasty": "清",
    "content": [
      "湖水东西接，昌江与赣江。",
      "眼中无寸岸，天际只轻艭。",
      "浩渺终何极，尘氛到此降。",
      "康山不可见，长啸倚孤窗。"
    ]
  },
  {
    "id": "adcfe4db70264a74b43de9bca7c6ab84",
    "title": "去住",
    "authorName": "程世绳",
    "authorId": "adcfe4db70264a74d1457b72d1457b72",
    "dynasty": "清",
    "content": [
      "去住皆无策，诗书强自亲。",
      "埋愁偏少地，希世不如人。",
      "旅鬓霜凝镜，山城雨送春。",
      "茫茫天宇内，直道在斯民。"
    ]
  },
  {
    "id": "adcfe4db70264a749bae614fe63d06b8",
    "title": "零陵舟中",
    "authorName": "程世绳",
    "authorId": "adcfe4db70264a74d1457b72d1457b72",
    "dynasty": "清",
    "content": [
      "九疑山接零陵近，深峒人家顶版猺。",
      "无日炎蒸长似夏，有时岚瘴望如潮。",
      "溪沿旧号愚犹昔，竹染残痕泪未销。",
      "怪得白蘋洲畔客，几番回首自无聊。"
    ]
  },
  {
    "id": "adcfe4db70264a746a09be34e14ec223",
    "title": "和顾玉洲九日登高原韵",
    "authorName": "程世绳",
    "authorId": "adcfe4db70264a74d1457b72d1457b72",
    "dynasty": "清",
    "content": [
      "潇湘古是悲秋地，旅兴懵腾强自加。",
      "千里乡心随白雁，三年客梦厌黄花。",
      "茝兰香草归词赋，荆楚雄风换物华。",
      "更欲从君重揽胜，却惭玉树倚蒹葭。"
    ]
  },
  {
    "id": "adcfe4db7026c20b90d935d52fcccc61",
    "title": "赤嵌城",
    "authorName": "傅汝霖",
    "authorId": "adcfe4db7026c20bd1457b72d1457b72",
    "dynasty": "清",
    "content": [
      "千重云海绕城东，影落平沙夕照红。",
      "夜月飞银渔火暗，晚烟积翠戍楼空。",
      "星分牛女双垣外，地隔蓬莱一水通。",
      "好向安澜徵暨讫，由来声教纪攸同。"
    ]
  },
  {
    "id": "adcfe4db7027797c85f058c7ac2b5992",
    "title": "舟次曲江题家书后",
    "authorName": "魏成宪",
    "authorId": "adcfe4db7027797cd1457b72d1457b72",
    "dynasty": "清",
    "content": [
      "每日扁舟向翠微，鹧鸪相唤燕交飞。",
      "春从薄暖轻寒过，人自三枫五渡归。",
      "西笑底须愁索米，南禅曾此话传衣。",
      "预思樱笋登厨候，到及林园绿正肥。"
    ]
  },
  {
    "id": "adcfe4db7027797c84a8f06c360052f3",
    "title": "余将出都伊墨卿邀同罗两峰法时帆马秋药汪剑潭李石农蒋砺堂晓过崇效寺看花归集寒玉斋饯别",
    "authorName": "魏成宪",
    "authorId": "adcfe4db7027797cd1457b72d1457b72",
    "dynasty": "清",
    "content": [
      "高柳青浮积水涯，轻阴漠漠带初霞。",
      "曾藏人海仕如隐，频款禅房心出家。",
      "旧雨欢场鸿印合，春风香径燕飞斜。",
      "一尊更尽情难别，为有此君共此花。"
    ]
  },
  {
    "id": "adcfe4db702ba4ea87eab5ef5365b926",
    "title": "闲望",
    "authorName": "张学贤",
    "authorId": "adcfe4db702ba4ead1457b72d1457b72",
    "dynasty": "清",
    "content": [
      "开窗看落日，还似晓迟迟。",
      "波动风来后，花残雨过时。",
      "几回闻乳燕，懒去折芳枝。",
      "惟对初生月，清辉共映池。"
    ]
  },
  {
    "id": "adcfe4db702ba4ea1d85c2c308e855d1",
    "title": "春暮",
    "authorName": "张学贤",
    "authorId": "adcfe4db702ba4ead1457b72d1457b72",
    "dynasty": "清",
    "content": [
      "阶前草渐碧，独坐惜残花。",
      "蛱蝶双飞去，疑春在别家。"
    ]
  },
  {
    "id": "adcfe4db7035ce51c6a185e63466a0b3",
    "title": "闻砧",
    "authorName": "鲍皋",
    "authorId": "adcfe4db7035ce51c59b469d8698ff92",
    "dynasty": "清",
    "content": [
      "时清休远戍，节暮复哀砧。",
      "不断千家响，无端万里心。",
      "候虫声共切，由郭气同阴。",
      "千下有寒者，那知关塞深。"
    ]
  },
  {
    "id": "adcfe4db7035ce51659f159b51a79afd",
    "title": "北固秋望",
    "authorName": "鲍皋",
    "authorId": "adcfe4db7035ce51c59b469d8698ff92",
    "dynasty": "清",
    "content": [
      "风高海远雁啼声，天末楼台上晚晴。",
      "山合金焦三割据，江分吴楚两纵横。",
      "孤城立马寒云阔，绝浦收帆落日平。",
      "欲作江南秋望赋，少年谁是庾兰成。"
    ]
  },
  {
    "id": "adcfe4db7035ce51708c4cbc3a07a23a",
    "title": "焦山谒汉处士祠",
    "authorName": "鲍皋",
    "authorId": "adcfe4db7035ce51c59b469d8698ff92",
    "dynasty": "清",
    "content": [
      "三峰尽与一江争，只此中流静不惊。",
      "天辟海门容大隐，人从石室得长生。",
      "少微星傍吴分野，太古山传汉姓名。",
      "尚有鱼龙妒高卧，风涛日夜动秋声。"
    ]
  },
  {
    "id": "adcfe4db7035ce51e80d236e52d4a036",
    "title": "奉陪鹾使公泛舟海口",
    "authorName": "鲍皋",
    "authorId": "adcfe4db7035ce51c59b469d8698ff92",
    "dynasty": "清",
    "content": [
      "拊鼓鸣钲万橹齐，小舟凫雁大鲸鲵。",
      "披襟潮逐雄风上，卷幔天临少海低。",
      "全楚鱼盐归簿领，一编磊落射珠犀。",
      "仙舟吟醉邀同济，直到龙门路不迷。"
    ]
  },
  {
    "id": "adcfe4db7035ce510ac5359bad617762",
    "title": "凉秋过雪江丈斋丈方独坐拥褐读离骚相见命酒共酌语入近状不无感概作此用宽其意",
    "authorName": "鲍皋",
    "authorId": "adcfe4db7035ce51c59b469d8698ff92",
    "dynasty": "清",
    "content": [
      "奇服先生老不衰，堂前弟子为秋悲。",
      "人今不见如三月，天昔平分此四时。",
      "海水何尝知冷暖，风飙原自别雄雌。",
      "清时会有高年问，暂与沈酣读《楚词》。"
    ]
  },
  {
    "id": "adcfe4db7035ce51879b525f0afb76e7",
    "title": "奉和李大夫入觐归途登岱之作",
    "authorName": "鲍皋",
    "authorId": "adcfe4db7035ce51c59b469d8698ff92",
    "dynasty": "清",
    "content": [
      "詄荡天门望倚松，逶迤柱下羡犹龙。",
      "河山勃碣趋都会，齐鲁阴阳画岱宗。",
      "祖道雨回苍水节，仙坛晴启白云封。",
      "遥知岳顶千峰夜，侧听鲸铿梦省钟。"
    ]
  },
  {
    "id": "adcfe4db7035ce5195cfe39910c6e242",
    "title": "康山",
    "authorName": "鲍皋",
    "authorId": "adcfe4db7035ce51c59b469d8698ff92",
    "dynasty": "清",
    "content": [
      "何人能活李空同，此地名高康武功。",
      "烟草萋迷三月暮，琵琶偃蹇大江东。",
      "宦官祸实深倾国，朋友交犹见古风。",
      "乐府歌鬟争解唱，鸣珂著屐等闲中。"
    ]
  },
  {
    "id": "adcfe4db7035ce51e4c7ab47e3c38c3d",
    "title": "晨登采石",
    "authorName": "鲍皋",
    "authorId": "adcfe4db7035ce51c59b469d8698ff92",
    "dynasty": "清",
    "content": [
      "风咽深松响落潮，翠螺峰上晚岚消。",
      "乱花成路客闻磬，残月在林僧采樵。"
    ]
  },
  {
    "id": "adcfe4db7035ce510e6eff9e898535dd",
    "title": "游焦山回船抵甘露港江上口号",
    "authorName": "鲍皋",
    "authorId": "adcfe4db7035ce51c59b469d8698ff92",
    "dynasty": "清",
    "content": [
      "天上楼台出润州，连峰不断女墙头。",
      "浑忘家是城南杜，如作江山万里游。"
    ]
  },
  {
    "id": "adcfe4db7035ce51b10196e422b86906",
    "title": "见山楼即席醉歌",
    "authorName": "鲍皋",
    "authorId": "adcfe4db7035ce51c59b469d8698ff92",
    "dynasty": "清",
    "content": [
      "空中绿云忽破碎，散作千山万山翠。君楼在市不在山，却共诸山翠相对。",
      "东南山势排长虹，西山一片撑鸿蒙。北山突峙倚天堑，石帆直指沧海东。",
      "谁裁半幅吴江水，更挂高高碧窗里。楼上仙人终日闲，坐揽江山列床几。",
      "有时放吟还疾书，山雨江涛奔腕底。我来偶值天晦时，槐风飒飒当轩吹。",
      "孤城烟井出隐隐，平畴禾黍空离离。须臾雾净四山出，恍开青眼留诗客。",
      "天外雨峰横白波，树里一江流落日，日暮倚楼歌醉歇，主人再劝金叵萝。",
      "海霞孤飞照衣紫，云峰斗起争嵯峨。一峰蜿蜒黑蛟走，一峰蜷局眠苍狗。",
      "一峰未平一峰变，此时山楼别有见。大江之前无数山，浓蛾失影明镜寒。",
      "何人铁笛唤山月，一声吹出苍茫间。我呼山灵揖海若，尔汝千年何寂寞。",
      "何不飞来共我醉，此楼楼上醉眠梦。涉沧洲，凌五岳。",
      "五岳渺难求，沧洲复谁是。但愿楼居不愿仙，君看山翠长如此。"
    ]
  },
  {
    "id": "adcfe4db7035ce5131d4a98802e8a69c",
    "title": "复之广陵留别汪近晨",
    "authorName": "鲍皋",
    "authorId": "adcfe4db7035ce51c59b469d8698ff92",
    "dynasty": "清",
    "content": [
      "君从新安来，我向广陵去。归船及南风，五月一相遇。",
      "五月南风扬子津，茫茫复作渡江人。与君笑语苦未了，江干却立话情亲。",
      "江东诸谢才华盛，阿大中郎共标映。中间小谢思更清，十岁成诗康乐并。",
      "弱冠好文复好游，吴山越水远行舟。盘涡七十二滩险，富春山多逢处留。",
      "钱江八月波涛壮，回棹蜻蛉向湖上。秋菊寒泉荐水仙，栖鸦流水闻菱唱。",
      "南浮震泽下姑苏，行行却抵丹阳湖。润州客居无可乐，北固山前闲钓鱼。",
      "举手鲈鱼四十九，得意满酤京口酒。多景栖高会众宾，晚召邹生与枚叟。",
      "座中末至余最羞，江天斜照赋登楼。衡才直等金三品，重义何论银一流。",
      "海门苍苍隐烟树，石壁松寥读书处。我旧栖迟向此山，闻君方欲将舟去。",
      "爱君五色绚烂惊世骇俗之文章，秋鹰天马无比方。",
      "山鸡照影不敢顾，人言此是雏凤凰。旦暮云霄看搏击，下帷更爱焦岩寂。",
      "钟鼓山堂鹳鹤惊，海天风雨鱼龙集。见此君文变益奇，独予行路心增悲。",
      "故乡山水反如客，佳处不得相追随。追随不得伤怀抱，横大江兮扬桂棹。",
      "别手秋期无几时，遇君当在金陵道。"
    ]
  },
  {
    "id": "adcfe4db7035ce51c7ffdc836a0a50cd",
    "title": "焦山精舍夜饮",
    "authorName": "鲍皋",
    "authorId": "adcfe4db7035ce51c59b469d8698ff92",
    "dynasty": "清",
    "content": [
      "我吟天风海涛曲，焦岩飒飒振林木。",
      "汉隐先生拍我肩，邀向岩间结茅屋。",
      "茅屋直下临奔湍，阴林积雪森夏寒。",
      "清飙回动白羽扇，明月走送黄金盘。",
      "黄金之盘白玉壶，长江泻酒那用酤。",
      "狂来手击冯夷鼓，兴酣口吐骊龙珠。",
      "山颠酒仙吸江海，酒仙仙去空亭在。",
      "亭中一笑君应闻，海上三山好相待。",
      "明月倒行云却飞，山巅酒醒霜盈衣。",
      "苍藤古木半江黑，侧足崩崖愁独归。",
      "归来已听晨钟发，惊鱼跳波动栖鹘。",
      "欲卧携床对海门，梦骑长鲸泛溟渤。"
    ]
  },
  {
    "id": "adcfe4db7035ce51993ea1e2e4a0b697",
    "title": "玄鸟",
    "authorName": "鲍皋",
    "authorId": "adcfe4db7035ce51c59b469d8698ff92",
    "dynasty": "清",
    "content": [
      "仲春玄鸟至，翩翩升我堂。",
      "堂中何所有，黄金玳瑁梁。",
      "冠带并陆离，丝竹纷浩倡。",
      "卷衣左右史，设乐东西厢。",
      "东厢吟龙笛，西厢吹凤笙。",
      "席前两少女，弹弦奏清商。",
      "游尘倏飞洒，轻翰故回翔。",
      "心志俱腾悦，下上相和鸣。",
      "华屋虽云美，四序变温凉。",
      "吴宫既已熸，汉殿又已倾。",
      "爰居辟鼓钟，高举而远行。",
      "栖栖何为者，忧患一朝忘。",
      "白日不可留，当歌及春阳。",
      "五音兮繁会，百物以阜昌。",
      "抚兹盛明运，抱彼沦落伤。",
      "卫贤慨秉翟，周士欣执簧。",
      "欣慨岂殊途，浮沉各异乡。",
      "丈人且安坐，为君陈乐方。"
    ]
  },
  {
    "id": "adcfe4db703980bb4f0ea858ec96fa2f",
    "title": "红石",
    "authorName": "吴玉麟",
    "authorId": "adcfe4db703980bbd1457b727c471461",
    "dynasty": "清",
    "content": [
      "灵石秀而丹，玲珑日改观。",
      "来从闽海峤，贮以越窑盘。",
      "久别时相忆，他乡续旧欢。",
      "顽然坚确者，未许作衙官。"
    ]
  },
  {
    "id": "adcfe4db703980bb3536ceda61f03571",
    "title": "龙眼",
    "authorName": "吴玉麟",
    "authorId": "adcfe4db703980bbd1457b727c471461",
    "dynasty": "清",
    "content": [
      "黄里裹冰肤，累累若贯珠。",
      "谁将龙刮目，未许荔称奴。",
      "益智神能健，清心暑可驱。",
      "更怜嘉树荫，霜雪总无殊。"
    ]
  },
  {
    "id": "adcfe4db703980bbfd05604a75d05b0f",
    "title": "九日登打鼓山",
    "authorName": "吴玉麟",
    "authorId": "adcfe4db703980bbd1457b727c471461",
    "dynasty": "清",
    "content": [
      "野服飘飘葛履轻，登临聊此拟蓬瀛。",
      "重阳节似春光好，三载官如秋气清。",
      "海雾长年迷谷口，山风尽日卷涛声。",
      "水仙一操真高绝，无复移情客姓成。"
    ]
  },
  {
    "id": "adcfe4db703980bb07edb11948c4d723",
    "title": "泛莲花潭同柯绳书",
    "authorName": "吴玉麟",
    "authorId": "adcfe4db703980bbd1457b727c471461",
    "dynasty": "清",
    "content": [
      "秋泠万顷夜偏清，小艇凌虚一棹轻。",
      "荷芰凋残香气减，鱼龙寂寞浪花平。",
      "月侵芦苇如霜白，风洒蒲菰作雨声。",
      "北斗渐低银汉浅，客星犹傍少微明。"
    ]
  },
  {
    "id": "adcfe4db703980bbbdbaa3aaf9b8efbe",
    "title": "凤山秩满士民谋留任不遂归日送者相属于道感其意留别",
    "authorName": "吴玉麟",
    "authorId": "adcfe4db703980bbd1457b727c471461",
    "dynasty": "清",
    "content": [
      "萧鼓纷纷拥彩旟，五年偏不厌迂疏。",
      "只应士类思投辖，何意居民亦卧车。",
      "借寇难留情已尽，怀清易饱苦同茹。",
      "定知去后能相忆，指点栖乌说旧庐。"
    ]
  },
  {
    "id": "adcfe4db703980bb1d93dd3b5e76d931",
    "title": "呈黄莘田先生",
    "authorName": "吴玉麟",
    "authorId": "adcfe4db703980bbd1457b727c471461",
    "dynasty": "清",
    "content": [
      "弱冠名倾四海豪，小鲜共笑鼓牛刀。",
      "一行作吏催科拙，十研归耕解组高。",
      "彩笔梦花传别恨，锦笺香草续离骚。",
      "鹿鸣重宴今犹健，回首秋风白发搔。"
    ]
  },
  {
    "id": "adcfe4db703980bb831c743cf3c11df8",
    "title": "初至凤山作",
    "authorName": "吴玉麟",
    "authorId": "adcfe4db703980bbd1457b727c471461",
    "dynasty": "清",
    "content": [
      "秉铎才输制锦多，六年七邑笑奔波。",
      "有狐半为荒城废，无虎因知政畏苛。",
      "问字经谁横北面，闲行犬共吠东坡。",
      "海滨亦是弦歌地，善教其如富庶何。"
    ]
  },
  {
    "id": "adcfe4db703980bb4b28fd99cf964a79",
    "title": "渡海歌",
    "authorName": "吴玉麟",
    "authorId": "adcfe4db703980bbd1457b727c471461",
    "dynasty": "清",
    "content": [
      "大嶝门内山蚕丛，大嶝门外海空蒙。",
      "冯夷无惊涛不怒，扶桑初挂日曈曈。",
      "上香酹酒拜妈祖，割牲焚楮开艨艟。",
      "桅竿百尺亚班上，布为巾顶箬为篷。",
      "舵工神闲火长喜，罗盘乾巽南与东。",
      "船如箭发樯如马，不觉破浪乘长风。",
      "横洋浩瀚渺无际，琉璃万顷含苍穹。",
      "前有一沟涌赤水，长鲸嘘吸成长虹。",
      "乍疑火龙翻地轴，回看眼底尚摇红。",
      "复有一沟黑如墨，湍流迅驶更不同。",
      "日光黯黯惨无色，毒蛇滚滚腥气冲。",
      "海道尝闻此最险，下趋直与尾闾通。",
      "每遇阴霾天色恶，飓风引去无终穷。",
      "习坎既出心犹悸，云间忽见白鸟翀。",
      "澎湖岛屿可指数，排衙六六环葱茏。",
      "夜景苍凉潮正上，明珠十斛散虚空。",
      "星斗低垂银汉近，蛟龙潜伏水晶宫。",
      "天明水碧变深黑，露晞雾霁薄烟笼。",
      "渐而变蓝渐变白，赤嵌仿佛在目中。",
      "鲲身七曲断复续，乍隐乍现微沙虫。",
      "片帆纡回向晚入，荡缨遥辨钲鸣铜。",
      "舟人皆言此行好，风力不雌亦不雄。",
      "十二更洋二日过，邀神之福皆由公。",
      "诸君之言吾岂敢，济险实赖众和衷。",
      "量水下碇傍北线，安平更鼓声逢逢。"
    ]
  },
  {
    "id": "adcfe4db703980bb51ededbacc4b2c04",
    "title": "傀儡石砚歌",
    "authorName": "吴玉麟",
    "authorId": "adcfe4db703980bbd1457b727c471461",
    "dynasty": "清",
    "content": [
      "傀儡之山有美石，小者如掌大如席。",
      "生番蟠踞此山中，杀人为雄首充积。",
      "遂令山下少人行，石亦因之埋沙碛。",
      "傍山之侧有熟番，风俗颇通解唐译。",
      "今年有客贾其中，偶携片石压车轭。",
      "到家留作捣衣砧，敲扑崩馀仅盈尺。",
      "我乍见之心暗惊，乞得归来更护惜。",
      "杜门十日亲琢磨，制成一砚方而泽。",
      "环腰痕似火捺红，数点斑如鸲眼碧。",
      "致密不燥亦不渗，笔与相安墨莫逆。",
      "平生有癖似米颠，蕉叶罗纹宝拱璧。",
      "此石真堪鼎足分，晨夕相需忍暂释？",
      "天涯知己岂偶然，谁向尘中破资格。",
      "摩挲一度一咨嗟，多少奇材伤弃掷。"
    ]
  },
  {
    "id": "adcfe4db703980bb5b9bef2629a157fc",
    "title": "海树歌",
    "authorName": "吴玉麟",
    "authorId": "adcfe4db703980bbd1457b727c471461",
    "dynasty": "清",
    "content": [
      "海中奇树交枝柯，根盘怪石沈洪波。",
      "渔舟举网偶然得，红若涂朱黑若墨。",
      "无花无叶自槎枒，石势玲珑缀锦沙。",
      "工人知我素好事，馈我两枝实称意。",
      "遍询父老莫能名，谓是珊瑚变未成。",
      "养以清水置磁斗，延之几席登座右。",
      "昔在淤泥浊水居，今参笔砚与图书。",
      "世路悠悠多瓦砾，沧海茫茫谁扬激。",
      "不遇深心明眼人，可怜异质委风尘。",
      "他日相携归故里，闻者来观定如市。",
      "凡物显晦各有时，但令遇合岂嫌迟。",
      "珠玉虽珍难免俗，更阑相对犹烧烛。"
    ]
  },
  {
    "id": "adcfe4db70444fcc6f5443e60a25c844",
    "title": "怀王辰若夫人",
    "authorName": "彭琰",
    "authorId": "adcfe4db70444fccd1457b72d1457b72",
    "dynasty": "清",
    "content": [
      "碧草萋迷接柳枝，匆匆良晤夕阳时。",
      "纤眉画就春山色，素纸裁成白雪诗。",
      "风送花香沾去袂，鸟啼竹径冷残棋。",
      "归来静掩闲庭月，欲向清光寄所思。"
    ]
  },
  {
    "id": "adcfe4db70444fcc9185e8df476ec019",
    "title": "病春",
    "authorName": "彭琰",
    "authorId": "adcfe4db70444fccd1457b72d1457b72",
    "dynasty": "清",
    "content": [
      "半帘垂柳夕阳斜，香冷闲窗日便赊。",
      "莫道朝来不憔悴，撩人偏恨牡丹花。"
    ]
  },
  {
    "id": "adcfe4db70444fcc631e9b303b2c5a79",
    "title": "九日",
    "authorName": "彭琰",
    "authorId": "adcfe4db70444fccd1457b72d1457b72",
    "dynasty": "清",
    "content": [
      "鸣蝉无语恋寒枝，正是登高病起时。",
      "忙里不知秋色老，青山红树夕阳垂。"
    ]
  },
  {
    "id": "adcfe4db70444fcc631e9b30bc2fc89b",
    "title": "九日",
    "authorName": "彭琰",
    "authorId": "adcfe4db70444fccd1457b72d1457b72",
    "dynasty": "清",
    "content": [
      "佳节徒增寥落心，秋空无雨昼阴阴。",
      "年华不似愁依旧，寂寂幽庭听远砧。"
    ]
  },
  {
    "id": "adcfe4db7046ec3a0d4da6ab75000c43",
    "title": "槐叶",
    "authorName": "吴廷栋",
    "authorId": "adcfe4db7046ec3ad1457b72d1457b72",
    "dynasty": "清",
    "content": [
      "槐叶一株碧，清斋净俗心。",
      "友疏无札到，诗就有僧吟。",
      "细雨收残照，归鸦聚晚林。",
      "渐于郊市远，山水自高深。"
    ]
  },
  {
    "id": "adcfe4db7047f038d93353ab6ae89c87",
    "title": "喜彭士报自豫至燕",
    "authorName": "魏勷",
    "authorId": "adcfe4db7047f038d1457b72d1457b72",
    "dynasty": "清",
    "content": [
      "跋涉何辞远，中原匹马来。",
      "黄金燕市客，白雪孝王台。",
      "笛里关山老，年光日月催。",
      "华堂秋色静，试共尽余杯。"
    ]
  },
  {
    "id": "adcfe4db7051558f3dae82d8f9648924",
    "title": "庚戌1790秋暮赴澎湖赈恤风灾遇飓折至东吉洋默祷于神始抵澎之峙里澳诗以志险",
    "authorName": "杨廷理",
    "authorId": "adcfe4db7051558fd1457b72d1457b72",
    "dynasty": "清",
    "content": [
      "为议澎民赈，劳予百战身。",
      "风波惊乃觉，天佑祷逾神。",
      "浪息鱼龙静，光开日月新。",
      "不知漂泊者，曾有未安人。"
    ]
  },
  {
    "id": "adcfe4db7051558f3dae82d82a6dbf08",
    "title": "庚戌1790秋暮赴澎湖赈恤风灾遇飓折至东吉洋默祷于神始抵澎之峙里澳诗以志险",
    "authorName": "杨廷理",
    "authorId": "adcfe4db7051558fd1457b72d1457b72",
    "dynasty": "清",
    "content": [
      "风急难为定，纵横东吉洋。",
      "惊人千顷浪，抚己九回肠。",
      "云气倏开爽，天心宁混茫。",
      "不波殊可庆，恋阙敢相忘。"
    ]
  },
  {
    "id": "adcfe4db7051558f3dae82d87e99d164",
    "title": "庚戌1790秋暮赴澎湖赈恤风灾遇飓折至东吉洋默祷于神始抵澎之峙里澳诗以志险",
    "authorName": "杨廷理",
    "authorId": "adcfe4db7051558fd1457b72d1457b72",
    "dynasty": "清",
    "content": [
      "利涉惟忠信，姱修无一能。",
      "望洋情绪怯，飞渡眼花腾。",
      "宦海原如此，惊涛见未曾。",
      "嗒然何所恃，方寸实堪凭。"
    ]
  },
  {
    "id": "adcfe4db7051558f3dae82d8e4edc349",
    "title": "庚戌1790秋暮赴澎湖赈恤风灾遇飓折至东吉洋默祷于神始抵澎之峙里澳诗以志险",
    "authorName": "杨廷理",
    "authorId": "adcfe4db7051558fd1457b72d1457b72",
    "dynasty": "清",
    "content": [
      "渐见月如昼，金波万里宽。",
      "参差鱼舍远，高下浪花寒。",
      "夷险皆前定，驰驱敢畏难。",
      "嗟予还泛泛，久矣绘图看。"
    ]
  },
  {
    "id": "adcfe4db7051558f9cdf243f953b5bfa",
    "title": "绥定晓行",
    "authorName": "杨廷理",
    "authorId": "adcfe4db7051558fd1457b72d1457b72",
    "dynasty": "清",
    "content": [
      "月伴长庚向晓明，烟光澹沱隐岩城。",
      "薄寒未厌征裘重，长路偏知客骑轻。",
      "塞树森森含翠色，溪流曲曲送泉声。",
      "到来了却公家事，一盏清樽话短檠。"
    ]
  },
  {
    "id": "adcfe4db7051558f3626ce0e3e9e727c",
    "title": "漫兴",
    "authorName": "杨廷理",
    "authorId": "adcfe4db7051558fd1457b72d1457b72",
    "dynasty": "清",
    "content": [
      "看云玩雪六年闲，人笑粗疏自笑顽。",
      "钓艇不来伊丽水，芒鞋谁上格登山。",
      "一庭枯柳留空影，尺幅虚花伴醉颜。",
      "车马追陪边塞久，此心未信出天悭。"
    ]
  },
  {
    "id": "adcfe4db7051558f80b729f64a2bab4d",
    "title": "城中即事",
    "authorName": "杨廷理",
    "authorId": "adcfe4db7051558fd1457b72d1457b72",
    "dynasty": "清",
    "content": [
      "半日坚冰半日泥，牵车走马涴轮蹄。",
      "风开翠盖松舒秀，鸟啄青条柳破荑。",
      "檐溜倒垂新束笋，土膏初动旧方圭。",
      "遥知堑道颓山雪，泼眼琼瑶处处迷。"
    ]
  },
  {
    "id": "adcfe4db7051558f6aaa548a56cac878",
    "title": "九日晨起闷坐",
    "authorName": "杨廷理",
    "authorId": "adcfe4db7051558fd1457b72d1457b72",
    "dynasty": "清",
    "content": [
      "斜风密雨到重阳，忆到身家百感茫。",
      "觅句了无新意味，从公难改旧衷肠。",
      "潮声远近喧清梦，虫语周遭近小床。",
      "毕竟似僧还是客，披衣起坐费思量。"
    ]
  },
  {
    "id": "adcfe4db7051558f729510a91cb1610b",
    "title": "九月十五夜苦雨",
    "authorName": "杨廷理",
    "authorId": "adcfe4db7051558fd1457b72d1457b72",
    "dynasty": "清",
    "content": [
      "匝月秋霖不肯晴，中宵屡起看云情。",
      "披升田甲容迟丈，输运仓储耐缓徵。",
      "溪涨泥深肩负苦，雷奔电掣鬼神惊。",
      "剧怜一片光明影，却在亭云暗里行。"
    ]
  },
  {
    "id": "adcfe4db7051558f043682eeb5c46bc0",
    "title": "辛未生日志感",
    "authorName": "杨廷理",
    "authorId": "adcfe4db7051558fd1457b72d1457b72",
    "dynasty": "清",
    "content": [
      "六五光阴弹指中，遐陬三至效孤忠。",
      "云霞过眼都陈迹，冷暖随人亦苦衷。",
      "歧路叠更心倍小，流言难禁耳须聋。",
      "功名青史知非偶，未信苍颜得转童。"
    ]
  },
  {
    "id": "adcfe4db7051558f043682eecc258fdc",
    "title": "辛未生日志感",
    "authorName": "杨廷理",
    "authorId": "adcfe4db7051558fd1457b72d1457b72",
    "dynasty": "清",
    "content": [
      "欣偿夙愿历深山，自在寻吟暮雨湾。",
      "权勇不矜心坦荡，猛宽相济语雍娴。",
      "三灾恰共黎番苦，二端平分水月间。",
      "审处熟思凭一己，几回搓手怅维艰。"
    ]
  },
  {
    "id": "adcfe4db7051558f043682ee89c865f9",
    "title": "辛未生日志感",
    "authorName": "杨廷理",
    "authorId": "adcfe4db7051558fd1457b72d1457b72",
    "dynasty": "清",
    "content": [
      "忆承恩命感惭俱，荐历升阶眷独纡。",
      "鞅掌卅年因偊步，黾皇一念凛公趋。",
      "缘深瀛海频经度，梦契臞仙屡仗扶。",
      "差喜精神犹满足，卑官雅称白髭须。"
    ]
  },
  {
    "id": "adcfe4db7051558f043682ee359f08f6",
    "title": "辛未生日志感",
    "authorName": "杨廷理",
    "authorId": "adcfe4db7051558fd1457b72d1457b72",
    "dynasty": "清",
    "content": [
      "重思建树到瓯闽，一片丹心总欲伸。",
      "拓土开疆经岁月，锄奸勘乱辑民人。",
      "雪霜饱尽消中热，风雨漂馀会首春。",
      "仕路崎岖随运转，伊谁禄富我偏贫。"
    ]
  },
  {
    "id": "adcfe4db7051558ffa3d1998787a9639",
    "title": "畏雨",
    "authorName": "杨廷理",
    "authorId": "adcfe4db7051558fd1457b72d1457b72",
    "dynasty": "清",
    "content": [
      "一日阴晴屡看天，晚收伊始兆丰年。",
      "扬花恰遇秋阳暴，撷实频惊宿雨绵。",
      "手执瓣香虔拜祷，心悬釐祝凛冰渊。",
      "浮云终惜东风扫，枉使愚忱苦自煎。"
    ]
  },
  {
    "id": "adcfe4db7051558f708ae1fe4e426973",
    "title": "将抵洞子头阻水",
    "authorName": "杨廷理",
    "authorId": "adcfe4db7051558fd1457b72d1457b72",
    "dynasty": "清",
    "content": [
      "沿岭松杉鸟道斜，炊烟起处辨人家。",
      "西风夜雨连宵泊，饱听滩声走白沙。"
    ]
  },
  {
    "id": "adcfe4db7057c3c31aaaf1429d2a1f2c",
    "title": "登悠然楼",
    "authorName": "谢德宏",
    "authorId": "adcfe4db7057c3c3d1457b72d1457b72",
    "dynasty": "清",
    "content": [
      "何须郊外觅林丘，车马喧阗境自幽。",
      "钟鼓声传无吏至，风帆影过有江流。",
      "到床山色开青眼，入梦花香笑白头。",
      "不似桃源迷故路，武陵渔父得重游。"
    ]
  },
  {
    "id": "adcfe4db70594c5ace4b5f3e5e57e070",
    "title": "昆山道中偶见乡村有未被蹂躏者",
    "authorName": "陶育",
    "authorId": "adcfe4db70594c5ad1457b72d1457b72",
    "dynasty": "清",
    "content": [
      "桑柘影重重，人烽往日同。",
      "饧箫欢稚子，社酒醉村翁。",
      "牧笛斜阳外，书声流水中。",
      "三年前屈指，此景遍江东。"
    ]
  },
  {
    "id": "adcfe4db70594c5a68e3e833b1852449",
    "title": "拜薛畏斋先生祠",
    "authorName": "陶育",
    "authorId": "adcfe4db70594c5ad1457b72d1457b72",
    "dynasty": "清",
    "content": [
      "睹此荒郊象，先生亦怆然。",
      "当年干净地，此日奈何天。",
      "勋业垂江上，沧桑又变迁。",
      "谁为后死者，泪洒墓门烟。"
    ]
  },
  {
    "id": "adcfe4db70594c5ab8c78ab8ddecbc3a",
    "title": "挽胡皋扬",
    "authorName": "陶育",
    "authorId": "adcfe4db70594c5ad1457b72d1457b72",
    "dynasty": "清",
    "content": [
      "簪缨几辈误封圻，甘把千秋让布衣。",
      "马革一朝皮骨裹，龙山六月雪霜飞。",
      "一腔热溅平生血，只手坚持死后旗。",
      "寄语高堂休怅悒，生儿如此是全归。"
    ]
  },
  {
    "id": "adcfe4db70594c5a717bda4eac0e6f03",
    "title": "野步",
    "authorName": "陶育",
    "authorId": "adcfe4db70594c5ad1457b72d1457b72",
    "dynasty": "清",
    "content": [
      "昨宵梦里旧江东，信步行来迥不同。",
      "饱寇所留都是馂，薙山满眼尽成童。",
      "断桥隐约寒烟外，破屋攲斜夕照中。",
      "一路芦花风瑟瑟，穷通想到古英雄。"
    ]
  },
  {
    "id": "adcfe4db70594c5ab4acfee63b961914",
    "title": "渡淀山湖",
    "authorName": "陶育",
    "authorId": "adcfe4db70594c5ad1457b72d1457b72",
    "dynasty": "清",
    "content": [
      "尘沙莽莽鼓声哀，满眼烽烟一棹开。",
      "三泖云低沉塔影，一江风急送潮来。",
      "何时极浦销兵气，在昔东湖出将才。",
      "万众云霓翘首望，清人河上莫徘徊。"
    ]
  },
  {
    "id": "adcfe4db70594c5aee267c8e61cfcde0",
    "title": "舟中偶阅六朝文归",
    "authorName": "陶育",
    "authorId": "adcfe4db70594c5ad1457b72d1457b72",
    "dynasty": "清",
    "content": [
      "有花可傍便停桡，摊卷蓬窗破寂寥。",
      "六代才华转眼过，声声流水送南朝。"
    ]
  },
  {
    "id": "adcfe4db70594c5aa9605128e77c9ec3",
    "title": "咏物四首秋蝇",
    "authorName": "陶育",
    "authorId": "adcfe4db70594c5ad1457b72d1457b72",
    "dynasty": "清",
    "content": [
      "疑他天地竟无秋，鼓翅营营闹不休。",
      "一霎炎威何处去，谗人今日也低头。"
    ]
  },
  {
    "id": "adcfe4db70594c5aa9605128788ddb20",
    "title": "咏物四首秋蝇",
    "authorName": "陶育",
    "authorId": "adcfe4db70594c5ad1457b72d1457b72",
    "dynasty": "清",
    "content": [
      "负山无力枉张戈，团扇功微奈尔何。",
      "莫再成雷喧暮夜，穷黎膏血已无多。"
    ]
  },
  {
    "id": "adcfe4db70594c5aa96051284f455b58",
    "title": "咏物四首秋蝇",
    "authorName": "陶育",
    "authorId": "adcfe4db70594c5ad1457b72d1457b72",
    "dynasty": "清",
    "content": [
      "纷萤营夜苦奔驰，腐草前身不自知。",
      "瑟瑟金风霜露下，可知光耀几多时。"
    ]
  },
  {
    "id": "adcfe4db70594c5aa960512877d829ac",
    "title": "咏物四首秋蝇",
    "authorName": "陶育",
    "authorId": "adcfe4db70594c5ad1457b72d1457b72",
    "dynasty": "清",
    "content": [
      "偶然脱却螳螂口，又是临风响遏云。",
      "休认而今栖处稳，枝头黄叶已纷纷。"
    ]
  },
  {
    "id": "adcfe4db70594c5a2694dde52c45e741",
    "title": "海上杂诗",
    "authorName": "陶育",
    "authorId": "adcfe4db70594c5ad1457b72d1457b72",
    "dynasty": "清",
    "content": [
      "狂澜汹涌欲心寒，到此茫茫绪百端。",
      "廿载中原膏血尽，换来富庶此弹丸。"
    ]
  },
  {
    "id": "adcfe4db70594c5a2694dde533d5bee1",
    "title": "海上杂诗",
    "authorName": "陶育",
    "authorId": "adcfe4db70594c5ad1457b72d1457b72",
    "dynasty": "清",
    "content": [
      "中原地产富茶桑，横海楼船载出洋。",
      "岂是外夷真懵懂，甘将珍异换寻常。"
    ]
  },
  {
    "id": "adcfe4db70594c5a2694dde5225af62a",
    "title": "海上杂诗",
    "authorName": "陶育",
    "authorId": "adcfe4db70594c5ad1457b72d1457b72",
    "dynasty": "清",
    "content": [
      "广开马路接毬场，高扬红旗号富强。",
      "此地已成罗刹国，尚言高阁是天堂。"
    ]
  },
  {
    "id": "adcfe4db70594c5a2694dde5cac46747",
    "title": "海上杂诗",
    "authorName": "陶育",
    "authorId": "adcfe4db70594c5ad1457b72d1457b72",
    "dynasty": "清",
    "content": [
      "防微绝少远人来，柔远何年海禁开。",
      "屈指开玄全盛日，无穷祸已此中胎。"
    ]
  },
  {
    "id": "adcfe4db70594c5ad8359b2c8a0a14fb",
    "title": "征途",
    "authorName": "陶育",
    "authorId": "adcfe4db70594c5ad1457b72d1457b72",
    "dynasty": "清",
    "content": [
      "昨日过山腰，今日涉水浒。",
      "看山复看山，跋涉不知苦。",
      "云际见东风，先愁明日雨。"
    ]
  },
  {
    "id": "adcfe4db705d2fdf3eb601cb662ea1d5",
    "title": "海音诗",
    "authorName": "刘家谋",
    "authorId": "adcfe4db705d2fdf155fa095390d4871",
    "dynasty": "清",
    "content": [
      "秋斋卧病谢朋徒，攲枕狂吟且自娱。",
      "绝窟西来声不断，可知歌答有天吴。"
    ]
  },
  {
    "id": "adcfe4db705d2fdf3eb601cb97b99100",
    "title": "海音诗",
    "authorName": "刘家谋",
    "authorId": "adcfe4db705d2fdf155fa095390d4871",
    "dynasty": "清",
    "content": [
      "一方擘画括全台，叙述何徒擅史才。",
      "添邑添兵关至计，他年筹海此胚胎。"
    ]
  },
  {
    "id": "adcfe4db705d2fdf3eb601cb1a373e50",
    "title": "海音诗",
    "authorName": "刘家谋",
    "authorId": "adcfe4db705d2fdf155fa095390d4871",
    "dynasty": "清",
    "content": [
      "发凡起例倍精严，谢郑同心两美兼。",
      "谁敢挥毫相点窜，画蛇应笑足轻添。"
    ]
  },
  {
    "id": "adcfe4db705d2fdf3eb601cb0acc2489",
    "title": "海音诗",
    "authorName": "刘家谋",
    "authorId": "adcfe4db705d2fdf155fa095390d4871",
    "dynasty": "清",
    "content": [
      "韩赵吴杨并隽才，一时职志让文开。",
      "鹭洲草罢瀛堧咏，已恨无人继福台。"
    ]
  },
  {
    "id": "adcfe4db705d2fdf3eb601cb08087be6",
    "title": "海音诗",
    "authorName": "刘家谋",
    "authorId": "adcfe4db705d2fdf155fa095390d4871",
    "dynasty": "清",
    "content": [
      "旧迹空馀大井头，败篷断缆可曾留。",
      "沧桑变幻真弹指，徒步同登赤嵌楼。"
    ]
  },
  {
    "id": "adcfe4db705d2fdf3eb601cbb412a887",
    "title": "海音诗",
    "authorName": "刘家谋",
    "authorId": "adcfe4db705d2fdf155fa095390d4871",
    "dynasty": "清",
    "content": [
      "故宫萧瑟土花斑，海外当年转徙艰。",
      "宝玦珊瑚无觅处，天人眉宇落民间。"
    ]
  },
  {
    "id": "adcfe4db705d2fdf3eb601cb6e27a982",
    "title": "海音诗",
    "authorName": "刘家谋",
    "authorId": "adcfe4db705d2fdf155fa095390d4871",
    "dynasty": "清",
    "content": [
      "魁斗山头吊五妃，郑娘芳冢是耶非。",
      "年年琅峤清明节，无数东来白雁飞。"
    ]
  },
  {
    "id": "adcfe4db705d2fdf3eb601cb54c88240",
    "title": "海音诗",
    "authorName": "刘家谋",
    "authorId": "adcfe4db705d2fdf155fa095390d4871",
    "dynasty": "清",
    "content": [
      "卑南觅与水沙连，更有波澜万顷田。",
      "好续梁家詹事疏，一戈一甲乐尧年。"
    ]
  },
  {
    "id": "adcfe4db705d2fdf3eb601cbdd1a3937",
    "title": "海音诗",
    "authorName": "刘家谋",
    "authorId": "adcfe4db705d2fdf155fa095390d4871",
    "dynasty": "清",
    "content": [
      "一碗糊涂粥共尝，地瓜土豆且充肠。",
      "萍飘幸到神仙府，始识人间有稻粱。"
    ]
  },
  {
    "id": "adcfe4db705d2fdf3eb601cbfa2b14b4",
    "title": "海音诗",
    "authorName": "刘家谋",
    "authorId": "adcfe4db705d2fdf155fa095390d4871",
    "dynasty": "清",
    "content": [
      "晨馐夕膳可能谋，罔极恩从死后酬。",
      "未必重泉真一饱，筵前争进九猪头。"
    ]
  },
  {
    "id": "adcfe4db705d2fdf3eb601cbca429824",
    "title": "海音诗",
    "authorName": "刘家谋",
    "authorId": "adcfe4db705d2fdf155fa095390d4871",
    "dynasty": "清",
    "content": [
      "有孝男儿来弄铙，有孝女儿来弄猴。",
      "升天成佛犹难必，先遣爷娘黑狱投。"
    ]
  },
  {
    "id": "adcfe4db705d2fdf3eb601cbe18b53f7",
    "title": "海音诗",
    "authorName": "刘家谋",
    "authorId": "adcfe4db705d2fdf155fa095390d4871",
    "dynasty": "清",
    "content": [
      "争将寸草报春晖，海上啼乌作队飞。",
      "慷慨更无人赠麦，翻凭百衲共成衣。"
    ]
  },
  {
    "id": "adcfe4db705d2fdf3eb601cb6c0b8a60",
    "title": "海音诗",
    "authorName": "刘家谋",
    "authorId": "adcfe4db705d2fdf155fa095390d4871",
    "dynasty": "清",
    "content": [
      "搆屋空糜十万钱，化为灰烬亦堪怜。",
      "飘流多少加鸰仔，何处栖身觅一廛。"
    ]
  },
  {
    "id": "adcfe4db705d2fdf3eb601cb73e95c0e",
    "title": "海音诗",
    "authorName": "刘家谋",
    "authorId": "adcfe4db705d2fdf155fa095390d4871",
    "dynasty": "清",
    "content": [
      "山邱零落黯然归，薤上方嗟露易晞。",
      "歌哭骤惊声错杂，红裙翠袖映麻衣。"
    ]
  },
  {
    "id": "adcfe4db705d2fdf3eb601cb8b836701",
    "title": "海音诗",
    "authorName": "刘家谋",
    "authorId": "adcfe4db705d2fdf155fa095390d4871",
    "dynasty": "清",
    "content": [
      "送终争欲饰奇珍，不智谁料启不仁。",
      "君看汉朝陵墓古，竟教玉碗落烽尘。"
    ]
  },
  {
    "id": "adcfe4db705d2fdf3eb601cbaf9dd652",
    "title": "海音诗",
    "authorName": "刘家谋",
    "authorId": "adcfe4db705d2fdf155fa095390d4871",
    "dynasty": "清",
    "content": [
      "箕中悬笔倩人扶，潦草依然鬼画符。",
      "道是长生真有药，九泉犹未觉迷途。"
    ]
  },
  {
    "id": "adcfe4db705d2fdf3eb601cbfcc6b4af",
    "title": "海音诗",
    "authorName": "刘家谋",
    "authorId": "adcfe4db705d2fdf155fa095390d4871",
    "dynasty": "清",
    "content": [
      "夜合花开香满庭，鸳鸯待阙社犹停。",
      "怪来百两盈门日，三五微芒见小星。"
    ]
  },
  {
    "id": "adcfe4db705d2fdf3eb601cbf8bfac48",
    "title": "海音诗",
    "authorName": "刘家谋",
    "authorId": "adcfe4db705d2fdf155fa095390d4871",
    "dynasty": "清",
    "content": [
      "张盖途行礼自持，文公巾帽意犹遗。",
      "一开一阖寻常事，不觉民风已暗移。"
    ]
  },
  {
    "id": "adcfe4db705d2fdf3eb601cb7a568c22",
    "title": "海音诗",
    "authorName": "刘家谋",
    "authorId": "adcfe4db705d2fdf155fa095390d4871",
    "dynasty": "清",
    "content": [
      "爱恋曾无出里闾，同行更喜赋同车。",
      "手牵何事轻相放，黑齿雕题恐不如。"
    ]
  },
  {
    "id": "adcfe4db705d2fdf3eb601cbbf9d80f8",
    "title": "海音诗",
    "authorName": "刘家谋",
    "authorId": "adcfe4db705d2fdf155fa095390d4871",
    "dynasty": "清",
    "content": [
      "厚奁不惜橐金销，盼到堂前亚亚腰。",
      "犹藉鸡豚相馈遗，尽情只博大家烧。"
    ]
  },
  {
    "id": "adcfe4db705d2fdf3eb601cb24b21949",
    "title": "海音诗",
    "authorName": "刘家谋",
    "authorId": "adcfe4db705d2fdf155fa095390d4871",
    "dynasty": "清",
    "content": [
      "檨仔林边径路分，中藏罗汉脚纷纷。",
      "寄言玉局休相笑，担粪年来亦不群。"
    ]
  },
  {
    "id": "adcfe4db705d2fdf3eb601cb7f6902d6",
    "title": "海音诗",
    "authorName": "刘家谋",
    "authorId": "adcfe4db705d2fdf155fa095390d4871",
    "dynasty": "清",
    "content": [
      "骑轻从减历危途，化日终教照一隅。",
      "争按图经谭拓土，可能威惠似双梧。"
    ]
  },
  {
    "id": "adcfe4db705d2fdf3eb601cb2d4530ad",
    "title": "海音诗",
    "authorName": "刘家谋",
    "authorId": "adcfe4db705d2fdf155fa095390d4871",
    "dynasty": "清",
    "content": [
      "依然朱邑祀桐乡，岁久方知惠泽长。",
      "八卦山前人似织，不关菊酒赛重阳。"
    ]
  },
  {
    "id": "adcfe4db705d2fdf3eb601cb7fdb81e6",
    "title": "海音诗",
    "authorName": "刘家谋",
    "authorId": "adcfe4db705d2fdf155fa095390d4871",
    "dynasty": "清",
    "content": [
      "少时了了大时差，游戏徒教误岁华。",
      "莫惜十年迟树木，飘零容易是唐花。"
    ]
  },
  {
    "id": "adcfe4db705d2fdf3eb601cbcfc08795",
    "title": "海音诗",
    "authorName": "刘家谋",
    "authorId": "adcfe4db705d2fdf155fa095390d4871",
    "dynasty": "清",
    "content": [
      "鸡皮三少总人妖，莫讶娄猪定宋朝。",
      "不惜金笼饲黄脰，秋风无数老来娇。"
    ]
  },
  {
    "id": "adcfe4db705d2fdf3eb601cba51daa20",
    "title": "海音诗",
    "authorName": "刘家谋",
    "authorId": "adcfe4db705d2fdf155fa095390d4871",
    "dynasty": "清",
    "content": [
      "兴筑功同苏白堤，政成偕乐与群黎。",
      "玉箫金管归何处，阁阁荒蛙傍草泥。"
    ]
  },
  {
    "id": "adcfe4db705d2fdf3eb601cb9dc14be1",
    "title": "海音诗",
    "authorName": "刘家谋",
    "authorId": "adcfe4db705d2fdf155fa095390d4871",
    "dynasty": "清",
    "content": [
      "虎须手捋自棼迷，那更围鱼一网提。",
      "布裤不辞都脱却，春风处处勃鸠啼。"
    ]
  },
  {
    "id": "adcfe4db705d2fdf3eb601cb1186c81e",
    "title": "海音诗",
    "authorName": "刘家谋",
    "authorId": "adcfe4db705d2fdf155fa095390d4871",
    "dynasty": "清",
    "content": [
      "赤嵌城里暂徘徊，一局棋兵两阵开。",
      "莫更旁观学王质，烂柯容易得归来。"
    ]
  },
  {
    "id": "adcfe4db705d2fdf3eb601cbe047591b",
    "title": "海音诗",
    "authorName": "刘家谋",
    "authorId": "adcfe4db705d2fdf155fa095390d4871",
    "dynasty": "清",
    "content": [
      "密密根连未肯疏，故应外御藉箖箊。",
      "大哥尾弟空联臂，持较同怀总不如。"
    ]
  },
  {
    "id": "adcfe4db705d2fdf3eb601cbd0a10991",
    "title": "海音诗",
    "authorName": "刘家谋",
    "authorId": "adcfe4db705d2fdf155fa095390d4871",
    "dynasty": "清",
    "content": [
      "灵根转眼化枯荄，毒火销磨百事乖。",
      "学得顾长康食蔗，漫云渐入境能佳。"
    ]
  },
  {
    "id": "adcfe4db705d2fdf3eb601cbfde7cef4",
    "title": "海音诗",
    "authorName": "刘家谋",
    "authorId": "adcfe4db705d2fdf155fa095390d4871",
    "dynasty": "清",
    "content": [
      "舐罢馀丹尚共争，淮南鸡犬可怜生。",
      "漫将上下床分别，如豆灯光数不清。"
    ]
  },
  {
    "id": "adcfe4db705d2fdf3eb601cbcd9deeb8",
    "title": "海音诗",
    "authorName": "刘家谋",
    "authorId": "adcfe4db705d2fdf155fa095390d4871",
    "dynasty": "清",
    "content": [
      "耗费饔飧百口粮，如山狼籍不堪偿。",
      "伤财翻被居财误，浪说红龟是吉祥。"
    ]
  },
  {
    "id": "adcfe4db705d2fdf3eb601cb524eeed7",
    "title": "海音诗",
    "authorName": "刘家谋",
    "authorId": "adcfe4db705d2fdf155fa095390d4871",
    "dynasty": "清",
    "content": [
      "公门折节竞趋风，牵引都凭一线通。",
      "辛苦为人装布袋，肯教妙手独空空。"
    ]
  },
  {
    "id": "adcfe4db705d2fdf3eb601cb02fc7abb",
    "title": "海音诗",
    "authorName": "刘家谋",
    "authorId": "adcfe4db705d2fdf155fa095390d4871",
    "dynasty": "清",
    "content": [
      "鼠牙雀角各争强，空费条条诰诫详。",
      "解释两家无限恨，不如银盒捧槟榔。"
    ]
  },
  {
    "id": "adcfe4db705d2fdf3eb601cb7040ac5d",
    "title": "海音诗",
    "authorName": "刘家谋",
    "authorId": "adcfe4db705d2fdf155fa095390d4871",
    "dynasty": "清",
    "content": [
      "解从经史觅传薪，自有文章动鬼神。",
      "梦里几曾分五色，年年乞笔向鲲身。"
    ]
  },
  {
    "id": "adcfe4db705d2fdf3eb601cb7fe615de",
    "title": "海音诗",
    "authorName": "刘家谋",
    "authorId": "adcfe4db705d2fdf155fa095390d4871",
    "dynasty": "清",
    "content": [
      "井边下石忍相残，得势谁知失势难。",
      "潮长潮消期倍速，几人着眼海门看。"
    ]
  },
  {
    "id": "adcfe4db705d2fdf3eb601cbe98f021d",
    "title": "海音诗",
    "authorName": "刘家谋",
    "authorId": "adcfe4db705d2fdf155fa095390d4871",
    "dynasty": "清",
    "content": [
      "鸡似鸾凰彘似山，梨园子弟演分班。",
      "怪来海外都随俗，声味全无佛亦艰。"
    ]
  },
  {
    "id": "adcfe4db705d2fdf3eb601cb38755812",
    "title": "海音诗",
    "authorName": "刘家谋",
    "authorId": "adcfe4db705d2fdf155fa095390d4871",
    "dynasty": "清",
    "content": [
      "一席珍肴费数金，万钱日食更难禁。",
      "不如真率温公会，嘉话流传直到今。"
    ]
  },
  {
    "id": "adcfe4db705d2fdf3eb601cb4730d3cb",
    "title": "海音诗",
    "authorName": "刘家谋",
    "authorId": "adcfe4db705d2fdf155fa095390d4871",
    "dynasty": "清",
    "content": [
      "杨仆楼船自列营，孙卢岛上尚纵横。",
      "薛文吉武威名在，如铁依然旧土城。"
    ]
  },
  {
    "id": "adcfe4db705d2fdf3eb601cb6adde09f",
    "title": "海音诗",
    "authorName": "刘家谋",
    "authorId": "adcfe4db705d2fdf155fa095390d4871",
    "dynasty": "清",
    "content": [
      "挂籍牙门意气盈，衅争往往启编氓。",
      "沈几谁似黄都阃，一语从容遏乱萌。"
    ]
  },
  {
    "id": "adcfe4db705d2fdf3eb601cb9b094ca6",
    "title": "海音诗",
    "authorName": "刘家谋",
    "authorId": "adcfe4db705d2fdf155fa095390d4871",
    "dynasty": "清",
    "content": [
      "分疆画界立公厅，盘踞居然犄角形。",
      "传首已教心胆落，古来兵法本兼刑。"
    ]
  },
  {
    "id": "adcfe4db705d2fdf3eb601cb52eef89f",
    "title": "海音诗",
    "authorName": "刘家谋",
    "authorId": "adcfe4db705d2fdf155fa095390d4871",
    "dynasty": "清",
    "content": [
      "戎马书生气浩然，军中草檄笔如椽。",
      "功成不复论封赏，大海归来月满船。"
    ]
  },
  {
    "id": "adcfe4db705d2fdf3eb601cb9e7fb845",
    "title": "海音诗",
    "authorName": "刘家谋",
    "authorId": "adcfe4db705d2fdf155fa095390d4871",
    "dynasty": "清",
    "content": [
      "一岛能伸气浩然，铺扬盛烈亦微权。",
      "覆盆冤诉何从达，金镜曈曈照海堧。"
    ]
  },
  {
    "id": "adcfe4db705d2fdf3eb601cb329bf31d",
    "title": "海音诗",
    "authorName": "刘家谋",
    "authorId": "adcfe4db705d2fdf155fa095390d4871",
    "dynasty": "清",
    "content": [
      "忠毅勋猷勒鼎钟，王邱英勇继前踪。",
      "手歼狂寇鲸波里，不愧天朝五等封。"
    ]
  },
  {
    "id": "adcfe4db705d2fdf3eb601cbcc484468",
    "title": "海音诗",
    "authorName": "刘家谋",
    "authorId": "adcfe4db705d2fdf155fa095390d4871",
    "dynasty": "清",
    "content": [
      "柯亭德教孰能如，遗墨犹黏四壁虚。",
      "东里西华憔悴甚，几人渡海吊幽居。"
    ]
  },
  {
    "id": "adcfe4db705d2fdf3eb601cbef3dfc97",
    "title": "海音诗",
    "authorName": "刘家谋",
    "authorId": "adcfe4db705d2fdf155fa095390d4871",
    "dynasty": "清",
    "content": [
      "杀贼书生勇独饶，一门义烈薄云霄。",
      "未妨冷吃阑干菜，热血千年自不消。"
    ]
  },
  {
    "id": "adcfe4db705d2fdf3eb601cb5b8d19ad",
    "title": "海音诗",
    "authorName": "刘家谋",
    "authorId": "adcfe4db705d2fdf155fa095390d4871",
    "dynasty": "清",
    "content": [
      "谁兴水利济瀛东，旱潦应资蓄泄功。",
      "溉遍陂田三万亩，至今遗圳说曹公。"
    ]
  },
  {
    "id": "adcfe4db705d2fdf3eb601cb82fffdfb",
    "title": "海音诗",
    "authorName": "刘家谋",
    "authorId": "adcfe4db705d2fdf155fa095390d4871",
    "dynasty": "清",
    "content": [
      "鸿荒凿破海天空，慷慨当年赋大东。",
      "无数明珠遭按剑，怜才倍忆捞虾翁。"
    ]
  },
  {
    "id": "adcfe4db705d2fdf3eb601cb1f1e6ebc",
    "title": "海音诗",
    "authorName": "刘家谋",
    "authorId": "adcfe4db705d2fdf155fa095390d4871",
    "dynasty": "清",
    "content": [
      "养晦衡门亦自清，闾阎疾苦不关情。",
      "独怜头白归田叟，问俗犹闻太息声。"
    ]
  },
  {
    "id": "adcfe4db705d2fdf3eb601cb0d94e321",
    "title": "海音诗",
    "authorName": "刘家谋",
    "authorId": "adcfe4db705d2fdf155fa095390d4871",
    "dynasty": "清",
    "content": [
      "黄家亭馆傍城隅，一瓣香烧仰楷模。",
      "遂使陆机怀祖德，拜坟当日有遗图。"
    ]
  },
  {
    "id": "adcfe4db705d2fdf3eb601cb795a6085",
    "title": "海音诗",
    "authorName": "刘家谋",
    "authorId": "adcfe4db705d2fdf155fa095390d4871",
    "dynasty": "清",
    "content": [
      "覆雨翻云事可欷，巨卿白马已称稀。",
      "君看札佐张巡检，朽骨犹能万里归。"
    ]
  },
  {
    "id": "adcfe4db705d2fdf3eb601cb37458ddf",
    "title": "海音诗",
    "authorName": "刘家谋",
    "authorId": "adcfe4db705d2fdf155fa095390d4871",
    "dynasty": "清",
    "content": [
      "交口争闻詈蠹胥，铮铮也有铁相如。",
      "一编抵得传家宝，我亦低头守拙居。"
    ]
  },
  {
    "id": "adcfe4db705d2fdf3eb601cb858b6b53",
    "title": "海音诗",
    "authorName": "刘家谋",
    "authorId": "adcfe4db705d2fdf155fa095390d4871",
    "dynasty": "清",
    "content": [
      "阐幽郡伯有传文，吴女沉冤得上闻。",
      "我向昭忠祠外过，披榛空访守娘坟。"
    ]
  },
  {
    "id": "adcfe4db705d2fdf3eb601cb0a1b321e",
    "title": "海音诗",
    "authorName": "刘家谋",
    "authorId": "adcfe4db705d2fdf155fa095390d4871",
    "dynasty": "清",
    "content": [
      "贞烈陈黄报所天，捐躯无愧五妃贤。",
      "匆匆六甲光彤史，况沐皇风二百年。"
    ]
  },
  {
    "id": "adcfe4db705d2fdf3eb601cb774be048",
    "title": "海音诗",
    "authorName": "刘家谋",
    "authorId": "adcfe4db705d2fdf155fa095390d4871",
    "dynasty": "清",
    "content": [
      "四年炎海寄微官，虚吃天朝苜蓿餐。",
      "留得秦中新乐府，议婚伤宅总忧叹。"
    ]
  },
  {
    "id": "adcfe4db705d2fdf3eb601cb005e29db",
    "title": "海音诗",
    "authorName": "刘家谋",
    "authorId": "adcfe4db705d2fdf155fa095390d4871",
    "dynasty": "清",
    "content": [
      "一甲徵租近一车，赋浮那得复言加。",
      "多田翁比无田苦，怕见当门虎老爹。"
    ]
  },
  {
    "id": "adcfe4db705d2fdf3eb601cb1621cc59",
    "title": "海音诗",
    "authorName": "刘家谋",
    "authorId": "adcfe4db705d2fdf155fa095390d4871",
    "dynasty": "清",
    "content": [
      "有田翻得免催科，纳赋人无半亩禾。",
      "凫雁秋粮自狼籍，南山乌堕北山罗。"
    ]
  },
  {
    "id": "adcfe4db705d2fdf3eb601cba32022ff",
    "title": "海音诗",
    "authorName": "刘家谋",
    "authorId": "adcfe4db705d2fdf155fa095390d4871",
    "dynasty": "清",
    "content": [
      "负郭曾无一顷田，儿孙犹纳赋租钱。",
      "飞来何计还飞去，李代桃僵不记年。"
    ]
  },
  {
    "id": "adcfe4db705d2fdf3eb601cb3301ba0a",
    "title": "海音诗",
    "authorName": "刘家谋",
    "authorId": "adcfe4db705d2fdf155fa095390d4871",
    "dynasty": "清",
    "content": [
      "通泉谁把堰渠开，旱魃如焚总可哀。",
      "百面麻旗千面鼓，五街簇簇戴青来。"
    ]
  },
  {
    "id": "adcfe4db705d2fdf3eb601cbfdd68f80",
    "title": "海音诗",
    "authorName": "刘家谋",
    "authorId": "adcfe4db705d2fdf155fa095390d4871",
    "dynasty": "清",
    "content": [
      "居然不绩市婆娑，华丽犹将竞绮罗。",
      "大甲溪头机轧轧，至今妇苦有人歌。"
    ]
  },
  {
    "id": "adcfe4db705d2fdf3eb601cb4a0ee352",
    "title": "海音诗",
    "authorName": "刘家谋",
    "authorId": "adcfe4db705d2fdf155fa095390d4871",
    "dynasty": "清",
    "content": [
      "真教澎女作台牛，百里饥驱不自由。",
      "三十六村归未得，望乡齐上赤嵌楼。"
    ]
  },
  {
    "id": "adcfe4db705d2fdf3eb601cbd1895d09",
    "title": "海音诗",
    "authorName": "刘家谋",
    "authorId": "adcfe4db705d2fdf155fa095390d4871",
    "dynasty": "清",
    "content": [
      "蜀糖利市胜闽糖，出峡长年价倍偿。",
      "挽粟更教资鬼国，三杯谁觅海东粮。"
    ]
  },
  {
    "id": "adcfe4db705d2fdf3eb601cb78dfa08b",
    "title": "海音诗",
    "authorName": "刘家谋",
    "authorId": "adcfe4db705d2fdf155fa095390d4871",
    "dynasty": "清",
    "content": [
      "浩浩飞台竞卷沙，秋棚何处觅新瓜。",
      "乌鱼岁晚无消息，累得盐官仰屋嗟。"
    ]
  },
  {
    "id": "adcfe4db705d2fdf3eb601cb75ffcc55",
    "title": "海音诗",
    "authorName": "刘家谋",
    "authorId": "adcfe4db705d2fdf155fa095390d4871",
    "dynasty": "清",
    "content": [
      "亭户盐筹滞未行，牢盆在手绌经营。",
      "涓涓莫塞卮中漏，徒析秋毫利不盈。"
    ]
  },
  {
    "id": "adcfe4db705d2fdf3eb601cbd30dbf90",
    "title": "海音诗",
    "authorName": "刘家谋",
    "authorId": "adcfe4db705d2fdf155fa095390d4871",
    "dynasty": "清",
    "content": [
      "鹿耳门前礁石多，张帆尚未出沧波。",
      "赊来水利重添载，一夜漂流付孟婆。"
    ]
  },
  {
    "id": "adcfe4db705d2fdf3eb601cb7cb4814e",
    "title": "海音诗",
    "authorName": "刘家谋",
    "authorId": "adcfe4db705d2fdf155fa095390d4871",
    "dynasty": "清",
    "content": [
      "戈船如雾集沧湄，破浪乘风是几时。",
      "无数估帆愁海暴，千金枉聘碧眸夷。"
    ]
  },
  {
    "id": "adcfe4db705d2fdf3eb601cb321e6ada",
    "title": "海音诗",
    "authorName": "刘家谋",
    "authorId": "adcfe4db705d2fdf155fa095390d4871",
    "dynasty": "清",
    "content": [
      "暮年曾未赋添丁，乞得男青复女青。",
      "底事森森阶下玉，也随蜾蠃负螟蛉。"
    ]
  },
  {
    "id": "adcfe4db705d2fdf3eb601cb8533a953",
    "title": "海音诗",
    "authorName": "刘家谋",
    "authorId": "adcfe4db705d2fdf155fa095390d4871",
    "dynasty": "清",
    "content": [
      "黑齿偏云助艳姿，瓠犀应废国风诗。",
      "俗情颠倒君休笑，梨茇登盘厌荔支。"
    ]
  },
  {
    "id": "adcfe4db705d2fdf3eb601cbd0ee9175",
    "title": "海音诗",
    "authorName": "刘家谋",
    "authorId": "adcfe4db705d2fdf155fa095390d4871",
    "dynasty": "清",
    "content": [
      "何必明珠十斛偿，一家八口托檀郎。",
      "唐山纵有西归日，不肯双飞过墨洋。"
    ]
  },
  {
    "id": "adcfe4db705d2fdf3eb601cba721990a",
    "title": "海音诗",
    "authorName": "刘家谋",
    "authorId": "adcfe4db705d2fdf155fa095390d4871",
    "dynasty": "清",
    "content": [
      "可怜十曲已歔欷，再到堂前笔寓讥。",
      "辛苦吴航柯博士，载将怨女满船归。"
    ]
  },
  {
    "id": "adcfe4db705d2fdf3eb601cb64771fd7",
    "title": "海音诗",
    "authorName": "刘家谋",
    "authorId": "adcfe4db705d2fdf155fa095390d4871",
    "dynasty": "清",
    "content": [
      "五虎长牙舞爪来，秋风避债竟无台。",
      "惊心昨夜西邻哭，掌上明珠去不回。"
    ]
  },
  {
    "id": "adcfe4db705d2fdf3eb601cb48e7041b",
    "title": "海音诗",
    "authorName": "刘家谋",
    "authorId": "adcfe4db705d2fdf155fa095390d4871",
    "dynasty": "清",
    "content": [
      "九抽敢把禁条违，飞去青蚨忽自归。",
      "寄语杜陵头白叟，可堪日日典春衣。"
    ]
  },
  {
    "id": "adcfe4db705d2fdf3eb601cbeaf28a48",
    "title": "海音诗",
    "authorName": "刘家谋",
    "authorId": "adcfe4db705d2fdf155fa095390d4871",
    "dynasty": "清",
    "content": [
      "锻矛砺刃卫边垠，恰有三郊比鲁人。",
      "水债不收公饷亟，头家近日亦愁贫。"
    ]
  },
  {
    "id": "adcfe4db705d2fdf3eb601cb7c6bf75f",
    "title": "海音诗",
    "authorName": "刘家谋",
    "authorId": "adcfe4db705d2fdf155fa095390d4871",
    "dynasty": "清",
    "content": [
      "千金送女亦寻常，翠绕珠围各斗强。",
      "底事一经思教子，翻愁破费束脩羊。"
    ]
  },
  {
    "id": "adcfe4db705d2fdf3eb601cb296c79c2",
    "title": "海音诗",
    "authorName": "刘家谋",
    "authorId": "adcfe4db705d2fdf155fa095390d4871",
    "dynasty": "清",
    "content": [
      "劳身犹足博饔餐，岁暮无衣意亦宽。",
      "不怕饥寒宁怕死，自家断送入三棺。"
    ]
  },
  {
    "id": "adcfe4db705d2fdf3eb601cb62db0934",
    "title": "海音诗",
    "authorName": "刘家谋",
    "authorId": "adcfe4db705d2fdf155fa095390d4871",
    "dynasty": "清",
    "content": [
      "怀中刺灭少遭逢，回首家山路万重。",
      "典尽征衫归未得，几人渌水傍芙蓉。"
    ]
  },
  {
    "id": "adcfe4db705d2fdf3eb601cb8cce76b6",
    "title": "海音诗",
    "authorName": "刘家谋",
    "authorId": "adcfe4db705d2fdf155fa095390d4871",
    "dynasty": "清",
    "content": [
      "一死都缘抚字劳，不徒冰雪励清操。",
      "鸡笼山下舆人在，歌罢前曹复后曹。"
    ]
  },
  {
    "id": "adcfe4db705d2fdf3eb601cb5aa1c6a2",
    "title": "海音诗",
    "authorName": "刘家谋",
    "authorId": "adcfe4db705d2fdf155fa095390d4871",
    "dynasty": "清",
    "content": [
      "迎年饯腊事休论，爆竹声中欲断魂。",
      "争得城西黄太学，一囊夜半忽敲门。"
    ]
  },
  {
    "id": "adcfe4db705d2fdf3eb601cb21fdd185",
    "title": "海音诗",
    "authorName": "刘家谋",
    "authorId": "adcfe4db705d2fdf155fa095390d4871",
    "dynasty": "清",
    "content": [
      "纷纷番割总殃民，谁似吴郎泽及人。",
      "拚却头颅飞不返，社寮俎豆自千春。"
    ]
  },
  {
    "id": "adcfe4db705d2fdf3eb601cb3fd385af",
    "title": "海音诗",
    "authorName": "刘家谋",
    "authorId": "adcfe4db705d2fdf155fa095390d4871",
    "dynasty": "清",
    "content": [
      "辛苦耕渔朝暮偕，饥来薯米爨牛柴。",
      "煌煌六十年中纪，贞节如林聚一涯。"
    ]
  },
  {
    "id": "adcfe4db705d2fdfeb8b491c715e2393",
    "title": "养虎行",
    "authorName": "刘家谋",
    "authorId": "adcfe4db705d2fdf155fa095390d4871",
    "dynasty": "清",
    "content": [
      "驱虎不得，养虎何为。钩牙锯齿，投肉饲之。嗟虎抟噬本无时，投肉不足疗虎饥。",
      "居之城市非虎宜，虎岂低首甘羁縻。养虎虎不知，缚虎虎岂痴。",
      "虎将脱尔缚，食尔肉，寝尔皮。李将军死，射之者谁。",
      "虎不养人，养虎何为。"
    ]
  },
  {
    "id": "adcfe4db706f337a63eadff421e6dca8",
    "title": "送施峄昭归山阴省觐",
    "authorName": "李夔班",
    "authorId": "adcfe4db706f337ad1457b72d1457b72",
    "dynasty": "清",
    "content": [
      "主宾淮右三年余，相送江南问起居。",
      "好共来调赵抃鹤，休思去钓子陵鱼。",
      "一帆风雪归程远，千里关河怅望虚。",
      "计日春深应把晤，愿从禹穴乞藏书。"
    ]
  },
  {
    "id": "adcfe4db706f35348a6863d7f85477dc",
    "title": "彰化八景",
    "authorName": "秦士望",
    "authorId": "adcfe4db706f3534d1457b72d1457b72",
    "dynasty": "清",
    "content": [
      "草昧谁开大海东，高烧烈火有神功。",
      "赤霞晓映扶桑日，丹嶂晴驱擘柳风。",
      "焰射鸡笼遥可接，光衔鹭岛远为烘。",
      "凌晨景物欣何似，万丈芙蓉照眼红。"
    ]
  },
  {
    "id": "adcfe4db706f35348a6863d7cfc23e13",
    "title": "彰化八景",
    "authorName": "秦士望",
    "authorId": "adcfe4db706f3534d1457b72d1457b72",
    "dynasty": "清",
    "content": [
      "海滨世界洗洪荒，瓦缝参差映夕阳。",
      "羁客远投冠盖里，落霞低衬水云乡。",
      "渔舟鼓浪醒诗眼，牧笛眠风破酒肠。",
      "返照山城烟树晚，画图指认色苍茫。"
    ]
  },
  {
    "id": "adcfe4db706f35348a6863d7480ad7fc",
    "title": "彰化八景",
    "authorName": "秦士望",
    "authorId": "adcfe4db706f3534d1457b72d1457b72",
    "dynasty": "清",
    "content": [
      "如眉似月水波平，傍水逢秋月色明。",
      "影坠澄潭蟾不老，香飘仙桂兔长生。",
      "地偏良夜多鸥宿，天远长空少雁鸣。",
      "扑面红尘聊借鉴，双眸万里一心清。"
    ]
  },
  {
    "id": "adcfe4db706f35348a6863d731206d3a",
    "title": "彰化八景",
    "authorName": "秦士望",
    "authorId": "adcfe4db706f3534d1457b72d1457b72",
    "dynasty": "清",
    "content": [
      "牛触高峰两壁攒，虎溪中出水流寒。",
      "每逢三月添霪雨，定遣重山走泛湍。",
      "怒撼奔雷声浩浩，猛归沧海势漫漫。",
      "行人过此常惊胆，黯淡如何又一滩。"
    ]
  },
  {
    "id": "adcfe4db706f35348a6863d7ff50de1d",
    "title": "彰化八景",
    "authorName": "秦士望",
    "authorId": "adcfe4db706f3534d1457b72d1457b72",
    "dynasty": "清",
    "content": [
      "不比寻常水一隈，柴门爱逐海波开。",
      "船撑白昼几行去，灯闹黄昏乱点来。",
      "遥吐珠光浮岛屿，久腾星火照莓苔。",
      "两般佳趣疑相似，共卧渔蓑弄酒杯。"
    ]
  },
  {
    "id": "adcfe4db706f35348a6863d77b48c006",
    "title": "彰化八景",
    "authorName": "秦士望",
    "authorId": "adcfe4db706f3534d1457b72d1457b72",
    "dynasty": "清",
    "content": [
      "山高树老与云齐，一径斜穿步欲迷。",
      "人迹贪随岩鹿隐，歌声喜和野禽啼。",
      "悠扬入谷音偏远，缭绕因风韵不低。",
      "刈得荆薪偿酒债，归来半在日沉西。"
    ]
  },
  {
    "id": "adcfe4db706f35348a6863d7144b0f68",
    "title": "彰化八景",
    "authorName": "秦士望",
    "authorId": "adcfe4db706f3534d1457b72d1457b72",
    "dynasty": "清",
    "content": [
      "缥缈孤亭荡碧天，游人得到俨登仙。",
      "举头万里晴光彻，笑指千岩秀色悬。",
      "云去云来风片片，鸟飞鸟落水田田。",
      "纵观沧海尘寰远，一点征帆一点烟。"
    ]
  },
  {
    "id": "adcfe4db706f35348a6863d74ebf917f",
    "title": "彰化八景",
    "authorName": "秦士望",
    "authorId": "adcfe4db706f3534d1457b72d1457b72",
    "dynasty": "清",
    "content": [
      "山城竹郭雨霏霏，郭外青山湿翠微。",
      "冷雾埋林藏半线，浓烟扑地锁重扉。",
      "燕穿深巷频频语，鹭下寒塘缓缓飞。",
      "白发番黎寻乐计，披蓑学坐钓鱼矶。"
    ]
  },
  {
    "id": "adcfe4db707882568d80adce7205b197",
    "title": "题寒香小筑图",
    "authorName": "钱宝甫",
    "authorId": "adcfe4db7078825621be9a4bfface838",
    "dynasty": "清",
    "content": [
      "昭代诗人盛梅里，清门文采百年来。",
      "六峰楼阁旧相望，三李祠堂今又开。",
      "老树屈蟠忘岁月，新枝低亚插莓苔。",
      "何时画里寻幽胜，挹得寒泉荐一杯。"
    ]
  },
  {
    "id": "adcfe4db7079731b1316aeade5d26b1c",
    "title": "题福泉山张三丰手书遗迹",
    "authorName": "傅玉书",
    "authorId": "adcfe4db7079731bd1457b72d1457b72",
    "dynasty": "清",
    "content": [
      "黔中万山争恢奇，福泉远在山城陴。当年边郡始开创，高丘大壑藏蛟貔。",
      "仙人想亦避世网，跨江越楚来荒陲。相传结茅夜礼斗，星精照烂如朝曦。",
      "乾坤旷荡供啸傲，风雨舛误恣鞭笞。诏书数下不可致，守土敦请徒尔为。",
      "道成跨鹤去不返，追慕神异谀以辞。字端行密备梗概，简阅工匠深磨治。",
      "诹辰立石诧奇事，碑阴仿佛蟠龙螭。神仙指画胜剞劂，苔侵雨蚀无雕亏。",
      "至今屈指三百载，濡墨脱纸犹淋漓。岣嵝《石鼓》尚莫识，瑶函宝笈诚难窥。",
      "要之幽远存勿论，思议穿凿羞群迷。儒生论世识大体，孤竹清节传口碑。",
      "永乐改元受符箓，张侯勋亦铭鼎彝。不臣不友遂高尚，落落千古知者谁。",
      "我朝升平洽文治，山陬僻壤成交衢。欲起仙人叩遗迹，烟霞黯淡空山祠。"
    ]
  },
  {
    "id": "adcfe4db7079731b513e68c8ebeb8523",
    "title": "白鹿洞谒朱子祠",
    "authorName": "傅玉书",
    "authorId": "adcfe4db7079731bd1457b72d1457b72",
    "dynasty": "清",
    "content": [
      "洙泗非不作，邹峄岂好辨。",
      "帝王集其成，杨墨害当殄。",
      "茫茫汉唐坠，汲汲周程衍。",
      "心源则已传，经义未尽阐。",
      "皇哉考亭子，负荷万世鲜。",
      "卓识出困知，定力生实践。",
      "说书抉阃奥，删史严斧冕。",
      "宛然起先圣，面质订讹舛。",
      "记诵讥杂揉，词章病芜浅。",
      "况乃异端蔽，忍使滋淟涊。",
      "赤日悬中天，纤翳长风卷。",
      "照彼魑魅徒，情状露愧腼。",
      "象山固同志，过高良未免。",
      "观其讲义利，首肯意宁惼。",
      "所患流弊深，不敢惜謇謇。",
      "何为烦吾侪，调停增绻缱。",
      "当年屡召对，乾坤伫旋转。",
      "致主隆唐虞，入告悉训典。",
      "一时虽坎壈，千秋载昭显。",
      "至今弦诵堂，犹重师儒选。",
      "庙祀等胶庠，天章焕楣扁。",
      "至教钦明诚，微悰策敦勉。",
      "彭蠡极天流，庐阜截云巘。",
      "海岱迟大观，对此神已缅。"
    ]
  },
  {
    "id": "adcfe4db7079731beac8c51b7e6188de",
    "title": "东林寺",
    "authorName": "傅玉书",
    "authorId": "adcfe4db7079731bd1457b72d1457b72",
    "dynasty": "清",
    "content": [
      "远公有净社，历世风未歇。",
      "虽与吾道殊，要为彼人杰。",
      "当年遗民徒，各能保其节。",
      "岂不溺梵理，藉以谢尘绁。",
      "惜哉种莲人，心杂乃见绝。",
      "何如菊篱翁，一醉洗禅悦。"
    ]
  },
  {
    "id": "adcfe4db7079731bc2936392affed397",
    "title": "干忠肃公祠墓",
    "authorName": "傅玉书",
    "authorId": "adcfe4db7079731bd1457b72d1457b72",
    "dynasty": "清",
    "content": [
      "怀来城北烟尘昏，十年武备徒纷奔。",
      "天子以国徇阉寺，旦夕势欲无中原。",
      "此时一木支大厦，举朝无人一司马。",
      "国有君矣君自归，议和议迁何为者。",
      "玺书既通战屡捷，奇货空居失所挟。",
      "假令襁褓遽承祧，不宋高宗即卫辄。",
      "野狐南来盘石固，降敕自避贤者路。",
      "上羞宗庙下臣民，高揖南宫岂云锢。",
      "前星不耀帝星移，祀有主者非君谁。",
      "小臣贪功事侥幸，向也沙漠今宫帷。",
      "夺门金印大如斗，不死麒麟吠群狗。",
      "危身误国君不恤，杀一忠臣辨何有。",
      "衣冠东市无惊惶，以奠鼎鬯陈高皇。",
      "至今空山拜祠墓，英风赤日昭穹苍。"
    ]
  },
  {
    "id": "adcfe4db7079731b85dbcfe975bb93b8",
    "title": "仲秋同人拟补韩昌黎登华岳诗即用韩衡山诗韵",
    "authorName": "傅玉书",
    "authorId": "adcfe4db7079731bd1457b72d1457b72",
    "dynasty": "清",
    "content": [
      "臣承帝命佐相公，乘骢司马行师中。",
      "天威遥夺魑魅魄，敌忾争效貔虎雄。",
      "涂经华岳纵轻策，万八千丈诚难穷。",
      "此时清霁值秋半，臣掌岌嶪生高风。",
      "意象惨淡慎语笑，真觉呼吸青旻通。",
      "白云丹霞起足下，绣苔石室嵌晴空。",
      "天台势拄玉宇正，莲华光抱朱曦融。",
      "省方西极帝所驻，岳灵守护非其宫。",
      "真泉玉盆混虚碧，瑶芝琪树纷蕤红。",
      "采芝酌泉食且饮，芳香精白生予衷。",
      "俯仰六合但直视，凭吊万世惭藐躬。",
      "古称登岱小天下，孔子既没无敢同。",
      "自顾不在弟子列，斯文未丧责未终。",
      "即如此行庙算定，雅颂待纪神圣功。",
      "题诗未毕日将入，洪河落处烟冥蒙。",
      "照我苍颜立华顶，挥洒爽气横关东。"
    ]
  },
  {
    "id": "adcfe4db707de3b0047599de0c6d7b63",
    "title": "题陶村诗稿",
    "authorName": "陈懋烈",
    "authorId": "adcfe4db707de3b0d1457b72d1457b72",
    "dynasty": "清",
    "content": [
      "一卷新诗百感生，经年避寇赋长征。",
      "壮怀不作偷安计，又向桃源起义兵。"
    ]
  },
  {
    "id": "adcfe4db707de3b0047599de088ebdf6",
    "title": "题陶村诗稿",
    "authorName": "陈懋烈",
    "authorId": "adcfe4db707de3b0d1457b72d1457b72",
    "dynasty": "清",
    "content": [
      "数载书生戎马间，杜陵史笔寄瀛寰。",
      "采风若选东征集，咄咄吟中见一斑。"
    ]
  },
  {
    "id": "adcfe4db707de3b0047599de9aad2f72",
    "title": "题陶村诗稿",
    "authorName": "陈懋烈",
    "authorId": "adcfe4db707de3b0d1457b72d1457b72",
    "dynasty": "清",
    "content": [
      "浣花溪畔少陵祠，绝代诗才赋乱离。",
      "谁料千年才更出，有人继和北征诗。"
    ]
  },
  {
    "id": "adcfe4db70857b0c51878ca0c62eb25b",
    "title": "芊子戈续歌",
    "authorName": "冯云鹏",
    "authorId": "adcfe4db70857b0cd1457b72d1457b72",
    "dynasty": "清",
    "content": [
      "芊子名婴见《汉志》，一十八篇成往事。儒家者流书不传，得此一歌犹快意。",
      "内业六韬名目连，想见谈兵铸兵器。造字古文书作造，《说文》可证神通寺。",
      "楚王授师不到鲁，鲁亦无闻羊舌至。芊子七十子之徒，宁无手泽存遗地。",
      "周公庙侧土花香，宵光尚带英雄气。此戈不与正师同，二千年上贤人制。",
      "内倍胡三援四之，考工尺寸无殊异。好与周公负扆图，精灵永寿人间世。"
    ]
  },
  {
    "id": "adcfe4db70857b0cab70a5a52183f151",
    "title": "魏景初帐边构铜歌酬张文麓孝廉",
    "authorName": "冯云鹏",
    "authorId": "adcfe4db70857b0cd1457b72d1457b72",
    "dynasty": "清",
    "content": [
      "余阅《金石记》，两记广构铜。此名边构尤罕见，赤金幻作朱砂红。",
      "尚方密镂景初字，三十二言真魏隶。蜀帝取销寒俭甚，何不当年取大器。",
      "幸此未铸五铢钱，入土出土苔花鲜。流苏灰灭朱竿坠，消沈儿女英雄泪。",
      "张君获此费搜寻，贻我绝胜千黄金。入手才盈握，可作花金屋。",
      "对此如对素心人，宜供幽兰与幽鞠。砖偕宝鼎传，碑共黄初古。",
      "漫夸樊榭咏西畴，我有奇珍得东鲁。"
    ]
  },
  {
    "id": "adcfe4db70857b0cf65b099bbc54de0b",
    "title": "武周长安造像石刻歌赠颜鹿门",
    "authorName": "冯云鹏",
    "authorId": "adcfe4db70857b0cd1457b72d1457b72",
    "dynasty": "清",
    "content": [
      "明空伪号周长安，镂石造象如雕龛。",
      "中有古佛如华鬘，莲台趺坐仪容端。",
      "台底狮子蹲而安，蛮奴承台气力殚。",
      "𠥱𡆠字异右侧刊，惜其左侧已凋残。",
      "当时佞佛崇旃檀，天堂明堂金碧丹。",
      "纷纷投龙登泰山，鸳鸯碑上字屈盘。",
      "一时风气开乡关，此造象者姓名剜。",
      "但见凹凸苔痕斑，乐圃寺𨺱多古翰。",
      "竹叶碑侧寻且看，鹿门赠予投予欢。",
      "何以报之双齐纨，取供斋头石骨寒。",
      "兜罗雪氎香漫漫，奉请拈花微破颜。"
    ]
  },
  {
    "id": "adcfe4db70857b0c89753005ce87fff3",
    "title": "后梁招讨王彦章铁鞭歌呈景缦楼太守",
    "authorName": "冯云鹏",
    "authorId": "adcfe4db70857b0cd1457b72d1457b72",
    "dynasty": "清",
    "content": [
      "王铁枪，威名扬，十荡九决人莫当。斗鸡小儿视晋王，斩其来使如犬羊。",
      "末帝昏乱枭鸱张，屡建奇勋匿不彰。老臣冤愤摧忠肠，授以劣卒驱沙场。",
      "失守中都败递坊，招讨一死梁即亡。谁拾此鞭犹收藏，赤心报国金煌煌。",
      "中都在注西南乡，递坊之镇不能详。荒祠古墓风悲凉，嗟哉梁亡，招讨不亡，人死留名鞭亦香。",
      "令我拂拭心彷徨。凛凛犹见王铁枪。"
    ]
  },
  {
    "id": "adcfe4db70857b0cb148e5e97f86239c",
    "title": "题桂未谷明府戴花骑象图赠桂生朴堂",
    "authorName": "冯云鹏",
    "authorId": "adcfe4db70857b0cd1457b72d1457b72",
    "dynasty": "清",
    "content": [
      "桂氏之祖秦博士，先生乃更穷经史。",
      "一官万里赴滇南，十载永平贫且死。",
      "经济以外惟著书，神冷风凄余故纸。",
      "对此插花骑象图，先生未死精神舒。",
      "高踞象背花满鬓，蛮女拥仗行吹竽。",
      "两峤说鬼画鬼趣，此更奇丽人间无。",
      "嗟哉先生嗜金石，予愧同心未相识。",
      "展卷不厌反覆看，似共老苔对晨夕。",
      "读君札朴诵君诗，汉魏六朝争雄奇。",
      "东晋直寻爨君墓，南诏亲模德化碑。",
      "温经揽古俱超绝，幸有慈孙光阀阅。",
      "迩来负笈从予游，摛藻扬华艳云月。",
      "先生骑象尔乘骢，后先相逐遥相从。",
      "他日扬鞭归阙里，顾影犹传乃祖风。"
    ]
  },
  {
    "id": "adcfe4db7099e0d12ae3cb13006f9ed3",
    "title": "寂寂",
    "authorName": "裕瑞",
    "authorId": "adcfe4db7099e0d1d1457b72c164bbc9",
    "dynasty": "清",
    "content": [
      "寂寂萧萧过雨凉，感怀无那酒浇肠。",
      "春前种树花成雪，秋后归人鬓已霜。",
      "梦误似当临旧址，秋深犹自滞间乡。",
      "古今此恨多同调，几处青山野薤芳。"
    ]
  },
  {
    "id": "adcfe4db70a655285f1ce5387b6e5cd8",
    "title": "理发",
    "authorName": "谢采蘩",
    "authorId": "adcfe4db70a65528d1457b72f583710d",
    "dynasty": "清",
    "content": [
      "镜里乌丝两鬓堆，一梳万缕便齐开。",
      "问侬底事松如许，曾浸三宵海水来。"
    ]
  },
  {
    "id": "adcfe4db70aef7e09a1ff4391d86f89a",
    "title": "吊烈妇徐孺人",
    "authorName": "曹涌江",
    "authorId": "adcfe4db70aef7e0d1457b72d1457b72",
    "dynasty": "清",
    "content": [
      "薄命方悲失所天，岂甘改节在青年。",
      "憎他暴行含孤愤，完我贞操赴九泉。",
      "闭户自经情恻恻，覆盆未雪恨绵绵。",
      "纵然遇有褒扬日，博得芳名死后传。"
    ]
  },
  {
    "id": "adcfe4db70b548399b1634ad7a90ef8b",
    "title": "春日",
    "authorName": "董潮",
    "authorId": "adcfe4db70b5483925e2a30f94e4451a",
    "dynasty": "清",
    "content": [
      "素几横秋水，轻寒漫玉琴。",
      "闲愁春雨歇，短梦落花深。",
      "卧病生寥寂，相思久滞淫。",
      "归云千里外，杳杳故乡心。"
    ]
  },
  {
    "id": "adcfe4db70b548391e0d0233e6415598",
    "title": "晚霁",
    "authorName": "董潮",
    "authorId": "adcfe4db70b5483925e2a30f94e4451a",
    "dynasty": "清",
    "content": [
      "客意不堪晚，凭栏暮气横。",
      "断虹明古涧，凉雨过高城。",
      "乡信怀千里，寒蝉更一声。",
      "太行山色好，向我碧无情。"
    ]
  },
  {
    "id": "adcfe4db70b54839123a814bef1ce836",
    "title": "舟泊半山",
    "authorName": "董潮",
    "authorId": "adcfe4db70b5483925e2a30f94e4451a",
    "dynasty": "清",
    "content": [
      "去秋三度临平路，今日重来值禁烟。",
      "寒食杏花山店酒，春风杨柳寺门船。",
      "田园归计知何日，鸥鸟相思又隔年。",
      "坏壁闲寻旧题句，雨昏残墨尚依然。"
    ]
  },
  {
    "id": "adcfe4db70b548394fcdeaaaade6fc58",
    "title": "京口渡江",
    "authorName": "董潮",
    "authorId": "adcfe4db70b5483925e2a30f94e4451a",
    "dynasty": "清",
    "content": [
      "轻帆如叶下吴头，晚景苍茫动客愁。",
      "云净芜城山过雨，江空瓜步雁横秋。",
      "铃音几处烟中寺，镫影谁家水上楼。",
      "最是二分明月好，玉箫声里宿扬州。"
    ]
  },
  {
    "id": "adcfe4db70b5483988b1070ff5e3ec25",
    "title": "马上望西山",
    "authorName": "董潮",
    "authorId": "adcfe4db70b5483925e2a30f94e4451a",
    "dynasty": "清",
    "content": [
      "谷口远烟微，苍然起寒色。",
      "不知尘士中，有此翠欲滴。",
      "回峰断归云，半岭积余日。",
      "钟遥寺不分，雪浅径微出。",
      "望眼极空明，新妆殊姽婳。",
      "征途逼岁新，游子倦行役。",
      "对此融心神，庶几慰躅踯。",
      "欲携九节筇，线路通双屐。",
      "手揽碧芙蓉，凌虚送归翼。",
      "怅望渺灵源，马蹄去安极。"
    ]
  },
  {
    "id": "adcfe4db70b5c65d503c6f89b20c5d05",
    "title": "题画",
    "authorName": "郭年长",
    "authorId": "adcfe4db70b5c65dd1457b72d1457b72",
    "dynasty": "清",
    "content": [
      "独立意何如，爱煞秋光好。",
      "新霜催黄叶，斜月衔山小。"
    ]
  },
  {
    "id": "adcfe4db70b9dfff5b5f5d9ef9ad1208",
    "title": "龟山观涛",
    "authorName": "陈洪泽",
    "authorId": "adcfe4db70b9dfffd1457b72d1457b72",
    "dynasty": "清",
    "content": [
      "汤汤无畔岸，入望势难收。",
      "没树疑浮芥，襄陵不辨邱。",
      "障川须大力，作楫藉谁优。",
      "愿得长风借，言观破浪游。"
    ]
  },
  {
    "id": "adcfe4db70b9dfffdc0b35be843d738a",
    "title": "丹渡晴帆",
    "authorName": "陈洪泽",
    "authorId": "adcfe4db70b9dfffd1457b72d1457b72",
    "dynasty": "清",
    "content": [
      "万顷波涛涌，飞帆泛远空。",
      "迷离烟水里，缥缈有无中。",
      "席挂前山树，歌闻别浦风。",
      "舟从斜日渡，人自碧霄逢。",
      "一苇疑难即，千层望不穷。",
      "盛朝清晏候，雀鹢任西东。"
    ]
  },
  {
    "id": "adcfe4db70bf643ed2c9d9b5fc209496",
    "title": "赴宴夜归闻雁",
    "authorName": "沈尹默",
    "authorId": "adcfe4db70bf643ed1457b72d1457b72",
    "dynasty": "清",
    "content": [
      "风霜一雁叫，灯火几人归。",
      "独倚高楼望，繁星忽满衣。",
      "难将歌吹遣，端与性情违。",
      "此际嗟生事，高吟未免饥。"
    ]
  },
  {
    "id": "adcfe4db70bf643e66f81c353e81a5be",
    "title": "棠社坐雨同兄弟作",
    "authorName": "沈尹默",
    "authorId": "adcfe4db70bf643ed1457b72d1457b72",
    "dynasty": "清",
    "content": [
      "乱雨沉春色，寒风转故丛。",
      "翛然兰蕙意，尘世百无功。",
      "四海有兄弟，十年几雁鸿。",
      "沧浪天未喻，尊酒念何穷！"
    ]
  },
  {
    "id": "adcfe4db70bf643e5d344e46595527cf",
    "title": "谒墓",
    "authorName": "沈尹默",
    "authorId": "adcfe4db70bf643ed1457b72d1457b72",
    "dynasty": "清",
    "content": [
      "涉世风波急，平流渡亦难。",
      "室家尚南北，骨肉足悲欢。",
      "鹃血三年碧，松涛二月寒。",
      "墓门今日誓，生死一儒冠。"
    ]
  },
  {
    "id": "adcfe4db70bf643e83a8f176ed09fd83",
    "title": "久雨",
    "authorName": "沈尹默",
    "authorId": "adcfe4db70bf643ed1457b72d1457b72",
    "dynasty": "清",
    "content": [
      "平生飞动意，何事在蒿莱？",
      "欲尽深尊酒，终惭贤圣才。",
      "浮云犹蔽日，久雨不闻雷。",
      "日夜长江水，遥从万里来。"
    ]
  },
  {
    "id": "adcfe4db70bf643ed76d2aae6cfaef0c",
    "title": "秋日湖上呈莲士紫封师愚",
    "authorName": "沈尹默",
    "authorId": "adcfe4db70bf643ed1457b72d1457b72",
    "dynasty": "清",
    "content": [
      "尊酒休辞尽，相逢意兴宽。",
      "湖山随地美，歌舞叹才难。",
      "临水秋生眼，餐英露在肝。",
      "只应将此意，珍重岁时寒。"
    ]
  },
  {
    "id": "adcfe4db70bf643e5430345fcae499e3",
    "title": "破晓民国元年",
    "authorName": "沈尹默",
    "authorId": "adcfe4db70bf643ed1457b72d1457b72",
    "dynasty": "清",
    "content": [
      "破晓闻清角，翻飞叶满林。",
      "风尘千里目，霜露九秋心。",
      "涉世应多故，哀时方自今。",
      "卧龙去已久，忧思一何深！"
    ]
  },
  {
    "id": "adcfe4db70bf643eb8e588b4242fc06c",
    "title": "咏怀",
    "authorName": "沈尹默",
    "authorId": "adcfe4db70bf643ed1457b72d1457b72",
    "dynasty": "清",
    "content": [
      "天心既不愦，人心亦不危。",
      "纷纭惊白昼，千古势如斯。",
      "歌哭川原改，俯仰市朝非。",
      "不作远游想，悲哉怀采薇。"
    ]
  },
  {
    "id": "adcfe4db70bf643eb8e588b489c6aa66",
    "title": "咏怀",
    "authorName": "沈尹默",
    "authorId": "adcfe4db70bf643ed1457b72d1457b72",
    "dynasty": "清",
    "content": [
      "龙性固矫矫，鹤翼亦翩翩。",
      "孰知网罗密，仰视无青天。",
      "伊人逝焉如，纵横陌与阡。",
      "宁闻穷鸟赋，续造疾邪篇。"
    ]
  },
  {
    "id": "adcfe4db70bf643ea4871d1faf0d1288",
    "title": "秋日雨中寄师愚",
    "authorName": "沈尹默",
    "authorId": "adcfe4db70bf643ed1457b72d1457b72",
    "dynasty": "清",
    "content": [
      "幽花寂寂媚苍苔，凉雨萧疏秋更哀。",
      "江水何心流梦远，岳云无意拨愁开。",
      "故人天际飞鸿疾，消息南中迟雁来。",
      "渐近中秋更重九，可能松菊共清醅。"
    ]
  },
  {
    "id": "adcfe4db70bf643e29c672e5afbd1fc0",
    "title": "怅望",
    "authorName": "沈尹默",
    "authorId": "adcfe4db70bf643ed1457b72d1457b72",
    "dynasty": "清",
    "content": [
      "东南金碧入烟蒙，怅望还期一水通。",
      "珠络香鞯闲宝马，私书芳意约征鸿。",
      "梦中草色沉沉尽，醉里霜花旋旋空。",
      "剩与海棠寻旧约，断肠无奈夕阳红。"
    ]
  },
  {
    "id": "adcfe4db70bf643e6f1fb10b17e529f2",
    "title": "幽靓",
    "authorName": "沈尹默",
    "authorId": "adcfe4db70bf643ed1457b72d1457b72",
    "dynasty": "清",
    "content": [
      "朱楼士二玉为房，幽靓难成时世妆。",
      "云锦牵丝愁宛转，月轮碾梦怨飞扬。",
      "春蛾乾死兰膏歇，幺凤重生锦瑟张。",
      "错向太平坊底过，被人猜作踏摇娘。"
    ]
  },
  {
    "id": "adcfe4db70bf643ee9289d2f03c12e49",
    "title": "泛舟湖上",
    "authorName": "沈尹默",
    "authorId": "adcfe4db70bf643ed1457b72d1457b72",
    "dynasty": "清",
    "content": [
      "短舸微吟一粟身，苍然烟雨眼中新。",
      "亭前孤鹤去千载，湖上游人历几春。",
      "南国英灵枯树在，古祠荒意野梅贫。",
      "可堪沧海横流日，来与闲鸥话苦辛。"
    ]
  },
  {
    "id": "adcfe4db70bf643e7c5340a8d2a26839",
    "title": "感时咏怀兼忆师愚",
    "authorName": "沈尹默",
    "authorId": "adcfe4db70bf643ed1457b72d1457b72",
    "dynasty": "清",
    "content": [
      "弹指茫洋现十洲，可应无地与埋忧。",
      "耽精慧业原多患，被服芳馨讵自由。",
      "遁世潜龙无日起，生郊戎马几时休？",
      "升平歌吹浑疑梦，恼我无端发醉讴。"
    ]
  },
  {
    "id": "adcfe4db70bf643e7ea08dc69e59392b",
    "title": "以酒赏残菊",
    "authorName": "沈尹默",
    "authorId": "adcfe4db70bf643ed1457b72d1457b72",
    "dynasty": "清",
    "content": [
      "淡淡霜花缀细茎，一丛冷艳古今情。",
      "篱边山色看犹是，陇上歌声久不赓。",
      "正气乾坤随岁尽，沉忧风雨一时生。",
      "不应独抱江湖感，来向荒畦醉落英。"
    ]
  },
  {
    "id": "adcfe4db70bf643e7f7782ea4ca0ded5",
    "title": "春日感怀",
    "authorName": "沈尹默",
    "authorId": "adcfe4db70bf643ed1457b72d1457b72",
    "dynasty": "清",
    "content": [
      "东风迤逦柳婆娑，横笛声中奈此何！",
      "未必春心是黄檗，枉凭清泪续流波。",
      "当歌对酒真成醉，闭户焚香易著魔。",
      "底事欲穷千里目，短屏深处落红多。"
    ]
  },
  {
    "id": "adcfe4db70bf643eaed3012e83c9bc8b",
    "title": "雨晴访芸生归而有作，因赠并寄寰尘",
    "authorName": "沈尹默",
    "authorId": "adcfe4db70bf643ed1457b72d1457b72",
    "dynasty": "清",
    "content": [
      "坐爱微凉一散襟，酒杯还与澹相寻。",
      "闲身可饫风尘味，末俗难知道路心。",
      "劫急一枰终扰攘，雨鸣连日暗销沉。",
      "前头已试风波险，要与先生放浪吟。"
    ]
  },
  {
    "id": "adcfe4db70bf643e569836c6edc98f23",
    "title": "重九卧病忆兄弟，前年是日雨，在长安与姊联句寄怀，因成一律",
    "authorName": "沈尹默",
    "authorId": "adcfe4db70bf643ed1457b72d1457b72",
    "dynasty": "清",
    "content": [
      "九日风烟淡不收，茱萸懒插忆吟俦。",
      "清疏坐雨仍三地，黄落雕年又一秋。",
      "可有高丘劳蜡屐，宁非吾土怨登楼。",
      "剩教卧病酬佳节，白酒霜螯未许求。"
    ]
  },
  {
    "id": "adcfe4db70bf643e5d8bc49292853ca8",
    "title": "次韵伯兄和张冷题研屏诗",
    "authorName": "沈尹默",
    "authorId": "adcfe4db70bf643ed1457b72d1457b72",
    "dynasty": "清",
    "content": [
      "幽花闲掩读书堂，诗力令人起慨慷。",
      "百感情怀说成剑，千金岁月待倾觞。",
      "江山只合惊秋雨，楼阁何曾恋夕阳。",
      "胜具不殊尘事在，坐看黄叶转风廊。"
    ]
  },
  {
    "id": "adcfe4db70bf643ed9701b2600d0d1de",
    "title": "被酒一首呈原丈",
    "authorName": "沈尹默",
    "authorId": "adcfe4db70bf643ed1457b72d1457b72",
    "dynasty": "清",
    "content": [
      "被酒残灯耿欲然，孤怀差共使君贤。",
      "千秋碧血原遗憾，一世黄书只浪传。",
      "倒海龙蛇刚起陆，画江旗帜敢遮天。",
      "成名竖子嗟无识，绿水青山又十年。"
    ]
  },
  {
    "id": "adcfe4db70bf643e0dfab14c8393f773",
    "title": "偶有感",
    "authorName": "沈尹默",
    "authorId": "adcfe4db70bf643ed1457b72d1457b72",
    "dynasty": "清",
    "content": [
      "手翻手覆事难工，人哭人歌理自同。",
      "漫倚高怀成酒病，不缘独驾识途穷。",
      "纸明窗暖虫争日，人去廓回叶转风。",
      "独抱遗芳向江海，故人怜我未须东。"
    ]
  },
  {
    "id": "adcfe4db70bf643e6bfb2e24aa86787f",
    "title": "用太夷《春归》韵赠仲恺",
    "authorName": "沈尹默",
    "authorId": "adcfe4db70bf643ed1457b72d1457b72",
    "dynasty": "清",
    "content": [
      "忆从剪烛话春归，风雨经年梦不飞。",
      "时复一尊欢会短，中更多病世情微。",
      "琴书送日宁今是，贫贱骄人恐昨非。",
      "此际犹堪共清醒，明明初月上帘衣。"
    ]
  },
  {
    "id": "adcfe4db70bf643efbc8b167eb17abd1",
    "title": "即时偶占",
    "authorName": "沈尹默",
    "authorId": "adcfe4db70bf643ed1457b72d1457b72",
    "dynasty": "清",
    "content": [
      "鸿鹄元无燕雀媒，乾坤俯仰一倾杯。",
      "箧中尚有能鸣剑，未是风尘大可哀。"
    ]
  },
  {
    "id": "adcfe4db70bf643efbc8b167136ebc29",
    "title": "即时偶占",
    "authorName": "沈尹默",
    "authorId": "adcfe4db70bf643ed1457b72d1457b72",
    "dynasty": "清",
    "content": [
      "海上烟云意未平，春风不放十分晴。",
      "会须一洗筝琶耳，来听江湖澎湃声。"
    ]
  },
  {
    "id": "adcfe4db70bf643ecfc64511dcb50e15",
    "title": "洛阳道上作",
    "authorName": "沈尹默",
    "authorId": "adcfe4db70bf643ed1457b72d1457b72",
    "dynasty": "清",
    "content": [
      "草树萋圆未似秋，孤蝉低咽怨清游。",
      "车声历鹿河声死，碾破西行五日愁。"
    ]
  },
  {
    "id": "adcfe4db70bf643ed00acf806605a2e4",
    "title": "述梦",
    "authorName": "沈尹默",
    "authorId": "adcfe4db70bf643ed1457b72d1457b72",
    "dynasty": "清",
    "content": [
      "天风吹暖过兰堂，亲受飞琼进玉浆。",
      "坐我三熏三沐已，低头一笑太轻狂。"
    ]
  },
  {
    "id": "adcfe4db70bf643ed00acf805adebf57",
    "title": "述梦",
    "authorName": "沈尹默",
    "authorId": "adcfe4db70bf643ed1457b72d1457b72",
    "dynasty": "清",
    "content": [
      "牢落情怀酒百觞，惺松尘梦费思量。",
      "微微心上温黁在，剩孕天花散后香。"
    ]
  },
  {
    "id": "adcfe4db70bf643ed00acf80788890fb",
    "title": "述梦",
    "authorName": "沈尹默",
    "authorId": "adcfe4db70bf643ed1457b72d1457b72",
    "dynasty": "清",
    "content": [
      "楼外春云易化烟，春声留梦不曾圆。",
      "金筝雁柱从头数，拨到当胸第几弦。"
    ]
  },
  {
    "id": "adcfe4db70bf643ed00acf80e022e669",
    "title": "述梦",
    "authorName": "沈尹默",
    "authorId": "adcfe4db70bf643ed1457b72d1457b72",
    "dynasty": "清",
    "content": [
      "十二珠帘敞画筵，酒痕和月上眉端。",
      "那堪一曲潇潇雨，翠袖红灯照夜寒。"
    ]
  },
  {
    "id": "adcfe4db70bf643ed00acf803dfdb119",
    "title": "述梦",
    "authorName": "沈尹默",
    "authorId": "adcfe4db70bf643ed1457b72d1457b72",
    "dynasty": "清",
    "content": [
      "窗纱惨绿上单衣，一抺遥山小苑西。",
      "半是低徊半惆怅，万花如梦一莺啼。"
    ]
  },
  {
    "id": "adcfe4db70bf643ed00acf80cc836281",
    "title": "述梦",
    "authorName": "沈尹默",
    "authorId": "adcfe4db70bf643ed1457b72d1457b72",
    "dynasty": "清",
    "content": [
      "团栾宫样制湘纨，不绣鸳鸯不画鸾。",
      "细字写他欢喜语，替他礼佛爇沉檀。"
    ]
  },
  {
    "id": "adcfe4db70bf643ed00acf80d8907c98",
    "title": "述梦",
    "authorName": "沈尹默",
    "authorId": "adcfe4db70bf643ed1457b72d1457b72",
    "dynasty": "清",
    "content": [
      "油壁香车载别愁，绕城骏马霎时休。",
      "不堪更向城东路，细草垂杨尽带秋。"
    ]
  },
  {
    "id": "adcfe4db70bf643ed00acf80129f10b3",
    "title": "述梦",
    "authorName": "沈尹默",
    "authorId": "adcfe4db70bf643ed1457b72d1457b72",
    "dynasty": "清",
    "content": [
      "一花一叶寻常怨，恼我沉吟万古情。",
      "打散天涯芳草梦，寺楼钟鼓太凄清。"
    ]
  },
  {
    "id": "adcfe4db70bf643e4b6662b3d23ba29f",
    "title": "后述梦",
    "authorName": "沈尹默",
    "authorId": "adcfe4db70bf643ed1457b72d1457b72",
    "dynasty": "清",
    "content": [
      "桃花还比海棠柔，娇小端应字莫愁。",
      "听取晓窗鹦鹉语，唤人开幔替梳头。"
    ]
  },
  {
    "id": "adcfe4db70bf643e4b6662b3584ca144",
    "title": "后述梦",
    "authorName": "沈尹默",
    "authorId": "adcfe4db70bf643ed1457b72d1457b72",
    "dynasty": "清",
    "content": [
      "也无情思赋朝云，辜负金炉竟夕熏。",
      "一种难忘好心性，湘兰香息玉温文。"
    ]
  },
  {
    "id": "adcfe4db70bf643e4b6662b39a01c72a",
    "title": "后述梦",
    "authorName": "沈尹默",
    "authorId": "adcfe4db70bf643ed1457b72d1457b72",
    "dynasty": "清",
    "content": [
      "牡丹开过懒填词，绿妒红憨两未知。",
      "山色楼头朝暮见，了无幽怨到蛾眉。"
    ]
  },
  {
    "id": "adcfe4db70bf643e4b6662b3ad61b21f",
    "title": "后述梦",
    "authorName": "沈尹默",
    "authorId": "adcfe4db70bf643ed1457b72d1457b72",
    "dynasty": "清",
    "content": [
      "苍松翠竹啸龙鸾，小有亭楼当画看。",
      "解道诗腔胜丝竹，宫词珠字写冰纨。"
    ]
  },
  {
    "id": "adcfe4db70bf643e4b6662b36425fce6",
    "title": "后述梦",
    "authorName": "沈尹默",
    "authorId": "adcfe4db70bf643ed1457b72d1457b72",
    "dynasty": "清",
    "content": [
      "玲珑秋玉嫭晶盘，细语幽芳小比肩。",
      "凉绝藕花池畔路，罗衣如水月如烟。"
    ]
  },
  {
    "id": "adcfe4db70bf643e4b6662b3485be5e0",
    "title": "后述梦",
    "authorName": "沈尹默",
    "authorId": "adcfe4db70bf643ed1457b72d1457b72",
    "dynasty": "清",
    "content": [
      "梅花落尽百花迟，肯信芳华未有期。",
      "愁绝寒堂开夜宴，灯痕红瘦别离时。"
    ]
  },
  {
    "id": "adcfe4db70bf643e4b6662b3e8c1f197",
    "title": "后述梦",
    "authorName": "沈尹默",
    "authorId": "adcfe4db70bf643ed1457b72d1457b72",
    "dynasty": "清",
    "content": [
      "柳花漠漠罨春城，犹记当时相见情。",
      "谁分湘弦未终曲，空教鸾鹤怨三生。"
    ]
  },
  {
    "id": "adcfe4db70bf643e4b6662b31de08483",
    "title": "后述梦",
    "authorName": "沈尹默",
    "authorId": "adcfe4db70bf643ed1457b72d1457b72",
    "dynasty": "清",
    "content": [
      "沉沉草树暮烟斜，愁想芳茵糁落花。",
      "无法谶卿还自谶，秋灯夜夜泣灵华。"
    ]
  },
  {
    "id": "adcfe4db70bf643ef753c3b09a427789",
    "title": "题曼殊画册",
    "authorName": "沈尹默",
    "authorId": "adcfe4db70bf643ed1457b72d1457b72",
    "dynasty": "清",
    "content": [
      "卖酒炉边春已归，春归无奈酒人稀。",
      "剩看一卷萧疏画，合化荒江烟雨飞。"
    ]
  },
  {
    "id": "adcfe4db70bf643ef753c3b06251520f",
    "title": "题曼殊画册",
    "authorName": "沈尹默",
    "authorId": "adcfe4db70bf643ed1457b72d1457b72",
    "dynasty": "清",
    "content": [
      "脱下袈裟有泪痕，旧游无处不伤神。",
      "何堪重把诗僧眼，来认江湖画里人。"
    ]
  },
  {
    "id": "adcfe4db70bf643e40f771f9f34e4fa2",
    "title": "春夜漫兴",
    "authorName": "沈尹默",
    "authorId": "adcfe4db70bf643ed1457b72d1457b72",
    "dynasty": "清",
    "content": [
      "柳昏花暝愁风雨，二月馀寒在画屏。",
      "独夜高楼春思迥，转灯出户见春星。"
    ]
  },
  {
    "id": "adcfe4db70bf643e8cfe3abf5415cfb6",
    "title": "题刘三黄叶楼",
    "authorName": "沈尹默",
    "authorId": "adcfe4db70bf643ed1457b72d1457b72",
    "dynasty": "清",
    "content": [
      "眼中黄落尽雕年，独上高楼海气寒。",
      "从古诗人爱秋色，斜阳鸦影一凭栏。"
    ]
  },
  {
    "id": "adcfe4db70bf643e93f3ec4c8017756b",
    "title": "旧公主宅杨花",
    "authorName": "沈尹默",
    "authorId": "adcfe4db70bf643ed1457b72d1457b72",
    "dynasty": "清",
    "content": [
      "景阳钟断散栖鸦，积雪飞残更作花。",
      "莫向东风怨飘泊，春来双燕入谁家？"
    ]
  },
  {
    "id": "adcfe4db70bf643e17c632219401b6e1",
    "title": "出游见落花有感其二",
    "authorName": "沈尹默",
    "authorId": "adcfe4db70bf643ed1457b72d1457b72",
    "dynasty": "清",
    "content": [
      "柳棉薄薄怨春迟，深院棠梨已满枝。",
      "蜂蝶自忙花自落，更无人赏未开时。"
    ]
  },
  {
    "id": "adcfe4db70bf643e1a728e9fd7ad3dd6",
    "title": "读《北史儒林传》",
    "authorName": "沈尹默",
    "authorId": "adcfe4db70bf643ed1457b72d1457b72",
    "dynasty": "清",
    "content": [
      "天水违行语岂虚，小人君子竟何如？",
      "不妨梦里看星坠，只恐人间有谤书。"
    ]
  },
  {
    "id": "adcfe4db70bf643e1a728e9f8f09654d",
    "title": "读《北史儒林传》",
    "authorName": "沈尹默",
    "authorId": "adcfe4db70bf643ed1457b72d1457b72",
    "dynasty": "清",
    "content": [
      "能说讹文八十宗，居然郑学号明通。",
      "今人何事输儒雅，吹笛弹筝恨未工。"
    ]
  },
  {
    "id": "adcfe4db70bf643ed44b4f3ba392724d",
    "title": "答季刚",
    "authorName": "沈尹默",
    "authorId": "adcfe4db70bf643ed1457b72d1457b72",
    "dynasty": "清",
    "content": [
      "天心民意本难明，物我相看岂有情。",
      "多少东山携妓客，何曾挥涕为苍生！"
    ]
  },
  {
    "id": "adcfe4db70bf643ed44b4f3b95366293",
    "title": "答季刚",
    "authorName": "沈尹默",
    "authorId": "adcfe4db70bf643ed1457b72d1457b72",
    "dynasty": "清",
    "content": [
      "凛凛寒冰意自伤，由来才命恐相妨。",
      "山阳一赋千秋恨，不比寻常话断肠。"
    ]
  },
  {
    "id": "adcfe4db70bf643e58042a88ba1320d8",
    "title": "追赋旧岁观夜樱",
    "authorName": "沈尹默",
    "authorId": "adcfe4db70bf643ed1457b72d1457b72",
    "dynasty": "清",
    "content": [
      "东风吹我出门去，草绿莺啼日易斜。",
      "可惜当筵少杨柳，春光浪属夜樱花。"
    ]
  },
  {
    "id": "adcfe4db70bf643e6fe771d5072ecc6f",
    "title": "中央公园小游偶占",
    "authorName": "沈尹默",
    "authorId": "adcfe4db70bf643ed1457b72d1457b72",
    "dynasty": "清",
    "content": [
      "闲中风味爱诗家，乞取新荷为煮茶。",
      "一碗清香清澈骨，始知荷叶胜荷花。"
    ]
  },
  {
    "id": "adcfe4db70bf643e6fe771d51e204492",
    "title": "中央公园小游偶占",
    "authorName": "沈尹默",
    "authorId": "adcfe4db70bf643ed1457b72d1457b72",
    "dynasty": "清",
    "content": [
      "疏林灯火接遥星，风送游人笑语声。",
      "清露渐多知夜久，花间犹自有人行。"
    ]
  },
  {
    "id": "adcfe4db70bf643e3a26846a546faa81",
    "title": "病中过重九，因忆十年前九日卧病湖州，有“九日风烟淡不收”之作，偶成一首",
    "authorName": "沈尹默",
    "authorId": "adcfe4db70bf643ed1457b72d1457b72",
    "dynasty": "清",
    "content": [
      "难禁白酒薄于水，可要黄花贵似金。",
      "一例风烟重九日，十年前事此时心。"
    ]
  },
  {
    "id": "adcfe4db70bf643e5bbba821049bacfa",
    "title": "读子谷遗稿感题",
    "authorName": "沈尹默",
    "authorId": "adcfe4db70bf643ed1457b72d1457b72",
    "dynasty": "清",
    "content": [
      "四海飘零定夙因，青山绿水最情亲。",
      "袈裟满渍红樱泪，爱国何如爱美人！"
    ]
  },
  {
    "id": "adcfe4db70bf643e5bbba821de6bbae2",
    "title": "读子谷遗稿感题",
    "authorName": "沈尹默",
    "authorId": "adcfe4db70bf643ed1457b72d1457b72",
    "dynasty": "清",
    "content": [
      "读君遗画更遗诗，真抵相逢话别离。",
      "红叶满山秋色好，莫教传语女郎知。"
    ]
  },
  {
    "id": "adcfe4db70bf643e5bbab77fa4cf6b9d",
    "title": "偶有忆",
    "authorName": "沈尹默",
    "authorId": "adcfe4db70bf643ed1457b72d1457b72",
    "dynasty": "清",
    "content": [
      "欢乐难长愁复短，玉簪花尽已无秋。",
      "而今池畔凄清月，莫向人间照别愁。"
    ]
  },
  {
    "id": "adcfe4db70bf643e41950250854ab7da",
    "title": "闻雷峰塔倾坏",
    "authorName": "沈尹默",
    "authorId": "adcfe4db70bf643ed1457b72d1457b72",
    "dynasty": "清",
    "content": [
      "梧叶披离荷叶乾，西风吹梦过江干。",
      "斜阳古寺西湖路，无复嵚奇老衲看。"
    ]
  },
  {
    "id": "adcfe4db70bf643e561cb0dc23f0da50",
    "title": "犹有",
    "authorName": "沈尹默",
    "authorId": "adcfe4db70bf643ed1457b72d1457b72",
    "dynasty": "清",
    "content": [
      "叶下高梧一夜霜，薄阴经冷过重阳。",
      "秋光淡到无寻处，犹有葵花映日黄。"
    ]
  },
  {
    "id": "adcfe4db70bf643e822ad2dc419c2eea",
    "title": "晚晴",
    "authorName": "沈尹默",
    "authorId": "adcfe4db70bf643ed1457b72d1457b72",
    "dynasty": "清",
    "content": [
      "木落天高气最清，小庭幽处转通明。",
      "凭谁描取西风色？",
      "红蓼疏花倚晚晴。"
    ]
  },
  {
    "id": "adcfe4db70bf643ef1ebd3eba200a22b",
    "title": "珠馆一首，用义山碧瓦韵",
    "authorName": "沈尹默",
    "authorId": "adcfe4db70bf643ed1457b72d1457b72",
    "dynasty": "清",
    "content": [
      "海气开珠馆，云光散绮寮。",
      "粉多捎蝶翅，香重压蜂腰。",
      "即席才犹艳，怀人感未销。",
      "帘须犀角押，炉倩麝脐烧。",
      "车走明灯市，船通暗柳桥。",
      "曲房棋欲罢，良夜瑟仍调。",
      "彩凤飞难定，青禽去自遥。",
      "离情和雨断，幽恨共风飘。",
      "故阁明珠网，新妆耀翠翘。",
      "他年未经意，虚遣见娇娆。"
    ]
  },
  {
    "id": "adcfe4db70bf643e5028aabcf3d78eb9",
    "title": "拟古",
    "authorName": "沈尹默",
    "authorId": "adcfe4db70bf643ed1457b72d1457b72",
    "dynasty": "清",
    "content": [
      "月色何清腴，团团明镜姿。",
      "玲珑媚瑶簟，窈窕映兰闺。",
      "秋花不自好，含意弄霏微。",
      "座有双明珠，流彩入幽菲。",
      "揽以慰我怀，忽忽生遐思。",
      "愿言托灵鹊，衔之西北飞。"
    ]
  },
  {
    "id": "adcfe4db70bf643e5028aabc832a14b3",
    "title": "拟古",
    "authorName": "沈尹默",
    "authorId": "adcfe4db70bf643ed1457b72d1457b72",
    "dynasty": "清",
    "content": [
      "迢迢西北驰，去去洛阳道。",
      "洛阳非无花，清露滋秋草。",
      "岂唯滋秋草，水深多泥淖。",
      "驱车若为行，马鸣风浩浩。",
      "凄我羁旅心，沉忧恐速老。",
      "东邻有新声，间以筝琶抱。",
      "强起理清尊，一醉颜色好。"
    ]
  },
  {
    "id": "adcfe4db70bf643e08bcb4c393bb5956",
    "title": "赋铜瓶梅花",
    "authorName": "沈尹默",
    "authorId": "adcfe4db70bf643ed1457b72d1457b72",
    "dynasty": "清",
    "content": [
      "铜瓶尺半不为短，清泉半尺不为浅。",
      "中有两枝三枝梅，短枝拗折生冰苔。",
      "长吟曼语千徘徊，秘香飞出盘云罍。",
      "瑶妃幽窅无鸾媒，琼花瘦尽还须开。",
      "龙卵初破凤初胎，座中隐隐闻春雷。",
      "玉女十万朝天回，火玉六出杂明瑰。",
      "玲珑窗户飞红埃，步虚声落云屏隈。",
      "坐笑刘彻非仙才，巾笈百卷胡为哉？",
      "人生寿命徒疑猜，尊酒全胜登蓬莱。",
      "对此一饮复一咍，丹鹤散去旋归来。"
    ]
  },
  {
    "id": "adcfe4db70bf643ea48c04df8bf489e2",
    "title": "小斋兀坐感旧咏怀，寄远兄兼弟并呈星姊",
    "authorName": "沈尹默",
    "authorId": "adcfe4db70bf643ed1457b72d1457b72",
    "dynasty": "清",
    "content": [
      "远思凌浮云，澄怀悦棐几。",
      "缅怀林泉居，云何在官里。",
      "虽无山水胜，颇具花竹美。",
      "短亭惬游目，曲沼荡心滓。",
      "哦诗送白日，流光惊电驶。",
      "十载四出入，人事悲生死。",
      "顿令风雅绪，一紊不可理。",
      "马尾南山云，马首黄埃起。",
      "郁郁返故庐，敝褐长安市。",
      "道旁连甲第，煊赫者谁子？",
      "舆服何豪华，言状何下俚？",
      "芒芒九陌间，万辙同一轨。",
      "冀北藐神驹，辽东珍白豕。",
      "井蛙语沧海，见小多如此。",
      "傥荡中时忌，动辄得谤毁。",
      "和光嗟偃蹇，同俗费钩揣。",
      "世敝缛礼文，指摘及冠履。",
      "莽莽元规尘，污人莫可迩。",
      "颇忆终南径，延亘馀千里。",
      "险巇讵所安，清旷乃足喜。",
      "处境难具良，得半亦云已。",
      "若论独善怀，未必非昨是。",
      "独惭烟霞俦，谓非今世士。",
      "所贵精神完，焉可议形似。",
      "挟艺事权要，志士亦足耻。",
      "吾辈荣浮名，有如长江水。"
    ]
  },
  {
    "id": "adcfe4db70bf643eadcd32bebe044ceb",
    "title": "今日不乐拉杂为此",
    "authorName": "沈尹默",
    "authorId": "adcfe4db70bf643ed1457b72d1457b72",
    "dynasty": "清",
    "content": [
      "今日不乐复何喜，风雨沉沉动江水。",
      "越台云物望中断，吴苑莺花尘底死。",
      "去年城头乌夜啼，坐中有客念愁凄。",
      "今年乌飞夜将旦，东方大星光灿灿。",
      "星光忽堕酒光紫，杯酒英雄数谁子？",
      "屋头老树纷披离，百年彊干无丑枝。",
      "拗枝作箸食不下，弹剑长歌泪如泻。"
    ]
  },
  {
    "id": "adcfe4db70bf643eb99160fa28c6a04a",
    "title": "秋日杂诗",
    "authorName": "沈尹默",
    "authorId": "adcfe4db70bf643ed1457b72d1457b72",
    "dynasty": "清",
    "content": [
      "霜日普无精，晖晖动寒色。",
      "开轩延朝气，清露泫然入。",
      "中庭无草木，秋光胡由得。",
      "凉风在户牖，何时不相及。",
      "天时固鞧迫，人事待比饬。",
      "悠悠岁暮怀，感之百忧集。",
      "匪唯衣裳单，我民念食息。",
      "年少爱春华，历兹终嘿嘿。",
      "庄杀天地然，慨叹中肠直。",
      "何须酤美酒，浊醪犹足挹。",
      "黄菊以乐饥，相将葆贞德。"
    ]
  },
  {
    "id": "adcfe4db70bf643eb99160fae4e0426a",
    "title": "秋日杂诗",
    "authorName": "沈尹默",
    "authorId": "adcfe4db70bf643ed1457b72d1457b72",
    "dynasty": "清",
    "content": [
      "晨雀噪檐端，啁啾不能休。",
      "寄言谓晨雀，尔鸣将焉求？",
      "飘摇风雨急，何用事绸缪。",
      "八表俨同昏，日月固不周。",
      "兹乃天攸为，要非人可谋。",
      "浮沉匪我愿，避世资车舟。",
      "羡尔健两翼，倏忽任所游。",
      "寥廓讵不远，罻罗安足仇。",
      "世途多荆棘，人禽共一忧。",
      "寄言谓晨雀，尔鸣将焉求！"
    ]
  },
  {
    "id": "adcfe4db70bf643e7e88583963019ad7",
    "title": "泛舟至孤山作",
    "authorName": "沈尹默",
    "authorId": "adcfe4db70bf643ed1457b72d1457b72",
    "dynasty": "清",
    "content": [
      "平波荡轻舟，徐风散烦襟。",
      "孤山在人境，避俗暂幽寻。",
      "迭嶂挂微阳，澄湖渺且深。",
      "昔时充隐地，梅花成故林。",
      "高人不可见，空谷叹遗音。",
      "举世无伯牙，谁为写瑶琴？",
      "长啸感玄鹤，逌然江海心。"
    ]
  },
  {
    "id": "adcfe4db70bf643e9739614ac4a102c9",
    "title": "杂感",
    "authorName": "沈尹默",
    "authorId": "adcfe4db70bf643ed1457b72d1457b72",
    "dynasty": "清",
    "content": [
      "洪蒙辟宇合，太古崇二皇。遂令构治乱，君臣紊天常。",
      "仁哉混沌氏，七窍以凿伤。圣哲终何营？跬步嗟迷阳。"
    ]
  },
  {
    "id": "adcfe4db70bf643e9739614a506dfcb9",
    "title": "杂感",
    "authorName": "沈尹默",
    "authorId": "adcfe4db70bf643ed1457b72d1457b72",
    "dynasty": "清",
    "content": [
      "董生佐武皇，六经日月悬。",
      "自从仓沮来，事象穷其玄。",
      "啾啾鬼神泣，忧患何时蠲？",
      "毁书坑儒生，远矣嬴政贤。"
    ]
  },
  {
    "id": "adcfe4db70bf643e9739614aa438fee2",
    "title": "杂感",
    "authorName": "沈尹默",
    "authorId": "adcfe4db70bf643ed1457b72d1457b72",
    "dynasty": "清",
    "content": [
      "日月丽中天，众星安在哉？",
      "元经接获麟，藐尔王佐才。",
      "被发祭郊野，名山望君来。",
      "怀生知顺则，经纶布九垓。"
    ]
  },
  {
    "id": "adcfe4db70bf643e9739614a6b883bb6",
    "title": "杂感",
    "authorName": "沈尹默",
    "authorId": "adcfe4db70bf643ed1457b72d1457b72",
    "dynasty": "清",
    "content": [
      "伐国不肯言，寂寞扬子云。",
      "渊渊陶彭泽，曾无代禅文。",
      "明哲古所希，危行寄人群。",
      "饮酒复饮酒，侵晨达日曛。"
    ]
  },
  {
    "id": "adcfe4db70bf643e9739614a883d2dd7",
    "title": "杂感",
    "authorName": "沈尹默",
    "authorId": "adcfe4db70bf643ed1457b72d1457b72",
    "dynasty": "清",
    "content": [
      "求仙复何许？云在三神山。海风引舟去，望见三青鸾。",
      "饵术不获年，持斋使人鳏。寄谢尘世人，长醉保朱颜。"
    ]
  },
  {
    "id": "adcfe4db70bf643e9739614a5a14dd71",
    "title": "杂感",
    "authorName": "沈尹默",
    "authorId": "adcfe4db70bf643ed1457b72d1457b72",
    "dynasty": "清",
    "content": [
      "壮士梦田猎，射虎南山头。",
      "朝来泪盈握，功实不相侔。",
      "宝剑为我友，黄金为我仇。",
      "骏足轻万里，羁绊将何求？"
    ]
  },
  {
    "id": "adcfe4db70bf643e9739614a7461da24",
    "title": "杂感",
    "authorName": "沈尹默",
    "authorId": "adcfe4db70bf643ed1457b72d1457b72",
    "dynasty": "清",
    "content": [
      "憧憧出门去，黄埃杂车马。",
      "相逢大道傍，谁肯为我下？",
      "仰天招白云，御我之旷野。",
      "呦呦麋鹿音，和者一何寡！"
    ]
  },
  {
    "id": "adcfe4db70bf643e9739614ab5b290e0",
    "title": "杂感",
    "authorName": "沈尹默",
    "authorId": "adcfe4db70bf643ed1457b72d1457b72",
    "dynasty": "清",
    "content": [
      "朝日射棂槛，暮雨洒床帷。",
      "圜道绝偏私，无喜复何悲！",
      "揽镜对形影，还问子为谁？",
      "当身本无物，焉知有是非。"
    ]
  },
  {
    "id": "adcfe4db70bf643ef6fd78232c0e14ee",
    "title": "题灵峰寺补梅庵",
    "authorName": "沈尹默",
    "authorId": "adcfe4db70bf643ed1457b72d1457b72",
    "dynasty": "清",
    "content": [
      "凌虚靡劲翮，逍遥陜八荒。",
      "霜雪交四序，冥色生高堂。",
      "坐阅尘世人，忧艰竞侯王。",
      "渊渊山水理，于兹异炎凉。",
      "诛茅媚穹谷，怀哉此周行。",
      "高名今见殉，寂寞岂其常。",
      "沈沦既不易，萌志即高翔。"
    ]
  },
  {
    "id": "adcfe4db70bf643ef6fd7823fb68c4b3",
    "title": "题灵峰寺补梅庵",
    "authorName": "沈尹默",
    "authorId": "adcfe4db70bf643ed1457b72d1457b72",
    "dynasty": "清",
    "content": [
      "昔闻市朝隐，今见丘山性。",
      "循隙遵荒途，服御迫从政。",
      "高怀缅前修，倞志崇逸行。",
      "灵峰何年辟，山寺弥幽夐。",
      "故老厌喧嚣，颇言寄觞咏。",
      "风雪满天地，不踏孤山径。",
      "寒葩岂终荣，根枯随岁竟。",
      "三椽写新构，百树复前盛。",
      "障岩修竹密，凿土方池净。",
      "惬心在寓目，苍翠深相映。",
      "栖止爱长夏，非必悦冬令。",
      "沈冥契妙理，世缘绝将迎。",
      "幽籁发清虚，知情信予圣。"
    ]
  },
  {
    "id": "adcfe4db70bf643ef6fd78232b8505fd",
    "title": "题灵峰寺补梅庵",
    "authorName": "沈尹默",
    "authorId": "adcfe4db70bf643ed1457b72d1457b72",
    "dynasty": "清",
    "content": [
      "少欲决世网，叔季郁忧心。",
      "嘉遁讵不念，岁月坐浮沉。",
      "淹留力事蓄，尘秽愧书琴。",
      "乡邦佳山水，及兹颇幽寻。",
      "出意埃壒内，微尚感苔岑。",
      "清赏寄高咏，逸情美薄斟。",
      "仁德乐崇峻，林峦理致深。",
      "岂要适俗韵，烟霞饷知音。",
      "嘒嘒新蝉响，冥冥灌木阴。",
      "良候伊可怀，当风愿投簪。"
    ]
  },
  {
    "id": "adcfe4db70bf643e7b000e4b9031d84c",
    "title": "文儒咏司马相如",
    "authorName": "沈尹默",
    "authorId": "adcfe4db70bf643ed1457b72d1457b72",
    "dynasty": "清",
    "content": [
      "长卿工谢病，一坐倒金樽。",
      "知音在新寡，琴心春以温。",
      "孰云佣保贱，牛酒献当门。",
      "时无杨狗监，终负卓王孙。"
    ]
  },
  {
    "id": "adcfe4db70bf643e2831c322477cba0a",
    "title": "文儒咏建安七子",
    "authorName": "沈尹默",
    "authorId": "adcfe4db70bf643ed1457b72d1457b72",
    "dynasty": "清",
    "content": [
      "济济罗诸彦，明时信康哉。",
      "南皮乐高会，西园良夜开。",
      "绸缪结君心，自竭理无乖。",
      "不睹桢与干，谁论邺宫材？"
    ]
  },
  {
    "id": "adcfe4db70bf643e109ff94ec9126b27",
    "title": "文儒咏颜延之",
    "authorName": "沈尹默",
    "authorId": "adcfe4db70bf643ed1457b72d1457b72",
    "dynasty": "清",
    "content": [
      "官阶何足论，太守犹步兵。",
      "时既失斟酌，怨愤亦殊情。",
      "旨酒信无功，新诗厉金声。",
      "异彼竹林咏，不及山王名。"
    ]
  },
  {
    "id": "adcfe4db70bf643e337c5fdfcc59c930",
    "title": "文儒咏温子升",
    "authorName": "沈尹默",
    "authorId": "adcfe4db70bf643ed1457b72d1457b72",
    "dynasty": "清",
    "content": [
      "伊人实北秀，在璞媲楚玉。",
      "不作侯山碑，谁知马坊辱？",
      "德素敷文表，深情蕴终曲。",
      "虚惭食弊襦，终饿晋阳狱。"
    ]
  },
  {
    "id": "adcfe4db70bf643e9f45765d4ed81235",
    "title": "文儒咏刘昼",
    "authorName": "沈尹默",
    "authorId": "adcfe4db70bf643ed1457b72d1457b72",
    "dynasty": "清",
    "content": [
      "刘生赋六合，才识自惊众。",
      "郦李不蔽贤，魏邢何多讽。",
      "干君敷帝道，除令志神梦。",
      "堪嗟时不济，鬼语时矜重。"
    ]
  },
  {
    "id": "adcfe4db70bf643ef19c35dbf9fd3863",
    "title": "读《晋书陆云传》有作",
    "authorName": "沈尹默",
    "authorId": "adcfe4db70bf643ed1457b72d1457b72",
    "dynasty": "清",
    "content": [
      "渊渊王辅嗣，弱冠尚玄虚。",
      "解老既洞鉴，学易亦超摅。",
      "若人忽云殁，斯道归丘墟。",
      "百年得陆生，精契遥相符。",
      "酬酢通神明，幽显道不殊。",
      "迷途吾不叹，所叹失其居。",
      "空令百世后，游想在遗书。"
    ]
  },
  {
    "id": "adcfe4db70bf643e5028aabc0a138122",
    "title": "拟古",
    "authorName": "沈尹默",
    "authorId": "adcfe4db70bf643ed1457b72d1457b72",
    "dynasty": "清",
    "content": [
      "念彼巢林鸟，嘤嘤复何为？",
      "托迹人群里，离群良可悲。",
      "接交自密迩，君子淡相期。",
      "至性非骨肉，世事多危疑。",
      "在昔管鲍交，何能无所欺。",
      "久久精诚著，道义犹未亏。"
    ]
  },
  {
    "id": "adcfe4db70bf643eb8e588b400ac53ad",
    "title": "咏怀",
    "authorName": "沈尹默",
    "authorId": "adcfe4db70bf643ed1457b72d1457b72",
    "dynasty": "清",
    "content": [
      "吉人非自吉，贤士竟谁贤。",
      "黪黩风尘里，冥漠罂槽前。",
      "物情著未兆，人意轻未然。",
      "不值永嘉末，宁思正始年！"
    ]
  },
  {
    "id": "adcfe4db70bf643eb8e588b45243a1b6",
    "title": "咏怀",
    "authorName": "沈尹默",
    "authorId": "adcfe4db70bf643ed1457b72d1457b72",
    "dynasty": "清",
    "content": [
      "新沐宜振衣，新浴必弹冠。",
      "如何芳洁性，举世见其难。",
      "郁郁青云路，由来非一端。",
      "桃李熙春阳，松柏生夏寒。",
      "谁将两种意，取并一朝看。"
    ]
  },
  {
    "id": "adcfe4db70bf643eb8e588b4a33e7789",
    "title": "咏怀",
    "authorName": "沈尹默",
    "authorId": "adcfe4db70bf643ed1457b72d1457b72",
    "dynasty": "清",
    "content": [
      "世俗爱朝荣，古人玩芳草。",
      "朝荣零露前，芳草天涯道。",
      "时序暗已移，鶗鴂鸣非早。",
      "安得神仙人，令我颜色好。",
      "石室与瑶池，寂寞三青鸟。",
      "人生竟何待，所忧不速老。"
    ]
  },
  {
    "id": "adcfe4db70bf643ee10b3612b35d01ba",
    "title": "刘三来言子谷死矣",
    "authorName": "沈尹默",
    "authorId": "adcfe4db70bf643ed1457b72d1457b72",
    "dynasty": "清",
    "content": [
      "君言子谷死，我闻情恻恻。",
      "满坐谈笑人，一时皆太息。",
      "平生殊可怜，痴黠人莫识。",
      "既不游方外，亦不拘绳墨。",
      "任性以行游，关心惟食色。",
      "大嚼酒案旁，呆坐歌筵侧。",
      "寻常觉无用，当此见风力。",
      "十年春申楼，一饱犹能忆。",
      "于今八宝饭，和尚吃不得。"
    ]
  },
  {
    "id": "adcfe4db70bf643e6d9471e338f54059",
    "title": "秋明室杂诗",
    "authorName": "沈尹默",
    "authorId": "adcfe4db70bf643ed1457b72d1457b72",
    "dynasty": "清",
    "content": [
      "读书无近功，浸淫义乃见。",
      "简编三绝韦，意精易可赞。",
      "轻浮矜一知，文字黠者炫。",
      "安足致世用，遂为世所贱。",
      "有书如无书，识者同一叹。",
      "束书更不观，事功方炳焕。"
    ]
  },
  {
    "id": "adcfe4db70bf643e6d9471e374bf8fc6",
    "title": "秋明室杂诗",
    "authorName": "沈尹默",
    "authorId": "adcfe4db70bf643ed1457b72d1457b72",
    "dynasty": "清",
    "content": [
      "寒冻与暑铄，困人人鲜怒。",
      "小苦至大顺，天道行之素。",
      "时令即有乖，终必复常度。",
      "是以民信天，于天无所忤。",
      "虽死而无怨，文王法天故。"
    ]
  },
  {
    "id": "adcfe4db70bf643e6d9471e333ba1a12",
    "title": "秋明室杂诗",
    "authorName": "沈尹默",
    "authorId": "adcfe4db70bf643ed1457b72d1457b72",
    "dynasty": "清",
    "content": [
      "老马嘶故枥，残蝉咽柳条。",
      "安得复嘒嘒，犹自思萧萧。",
      "异形有同心，百感共一遭。",
      "气结不能言，万里寒刁骚。"
    ]
  },
  {
    "id": "adcfe4db70bf643e6d9471e362c1bba3",
    "title": "秋明室杂诗",
    "authorName": "沈尹默",
    "authorId": "adcfe4db70bf643ed1457b72d1457b72",
    "dynasty": "清",
    "content": [
      "处世既非易，自处良复难。日旰不甘食，披衣起夜阑。",
      "皇皇欲何补？时逝力亦殚。古来贤达人，引酒强自宽。",
      "老松卧云壑，萧瑟生风湍。"
    ]
  },
  {
    "id": "adcfe4db70bf643e6d9471e3eef06ad7",
    "title": "秋明室杂诗",
    "authorName": "沈尹默",
    "authorId": "adcfe4db70bf643ed1457b72d1457b72",
    "dynasty": "清",
    "content": [
      "宋固有南北，唐亦分三四。",
      "六朝与两汉，杂然竞鼓吹。",
      "其实实诗论，止一非有二。",
      "一言以蔽之，托兴以言志。",
      "所贵无邪思，浅深随文字。",
      "合作自有人，未因时代异。"
    ]
  },
  {
    "id": "adcfe4db70bf643e6d9471e3d022d621",
    "title": "秋明室杂诗",
    "authorName": "沈尹默",
    "authorId": "adcfe4db70bf643ed1457b72d1457b72",
    "dynasty": "清",
    "content": [
      "少读涪翁诗，每发下士笑。",
      "晚学差有味，犹愧未闻道。",
      "寥寥千载间，斯人惜怀抱。",
      "森泓不可言，悲深知语妙。"
    ]
  },
  {
    "id": "adcfe4db70bf643e6d9471e365bacf54",
    "title": "秋明室杂诗",
    "authorName": "沈尹默",
    "authorId": "adcfe4db70bf643ed1457b72d1457b72",
    "dynasty": "清",
    "content": [
      "一念生参差，万端付怠惰。",
      "腾腾十二时，并作一日过。",
      "连山屹不移，澄江净莫唾。",
      "相看不相涉，眯目飞尘堁。",
      "礼乐在衣食，道义出冻饿。",
      "为己抑为人，兼独两无那。",
      "昔嘲夷齐阵，今遂无一个。",
      "此辈诚清流，旋供浊流涴。",
      "彼哉求田人，亦就床下卧。"
    ]
  },
  {
    "id": "adcfe4db70bf643e6d9471e38e5755e1",
    "title": "秋明室杂诗",
    "authorName": "沈尹默",
    "authorId": "adcfe4db70bf643ed1457b72d1457b72",
    "dynasty": "清",
    "content": [
      "光辉烂朱阁，摩天插云里。",
      "平陆忽掀簸，墙宇倾欲圯。",
      "阁上戏明琼，酣嬉谁家子？",
      "翻翻巢幕燕，火炎无全理。",
      "谁无骨肉爱，愤然挟之起。",
      "独醒众已醉，宁故别人己。",
      "推枕起彷徨，世事何遽尔！"
    ]
  },
  {
    "id": "adcfe4db70bf643e6d9471e3596ac11b",
    "title": "秋明室杂诗",
    "authorName": "沈尹默",
    "authorId": "adcfe4db70bf643ed1457b72d1457b72",
    "dynasty": "清",
    "content": [
      "吾生诚苦晚，纷然欣多遇。",
      "瞻前非一新，察往非一故。",
      "损益今攸为，因革古所具。",
      "只此斟酌间，遂成当世务。",
      "向来注六经，安知无谬误？",
      "圣贤蓄德音，读者在章句。"
    ]
  },
  {
    "id": "adcfe4db70bf643e6d9471e37301b4c2",
    "title": "秋明室杂诗",
    "authorName": "沈尹默",
    "authorId": "adcfe4db70bf643ed1457b72d1457b72",
    "dynasty": "清",
    "content": [
      "世情得失间，蹙蹙靡所便。达人解其会，作《易》写忧患。",
      "日月昭明示，阴阳复幽赞。理静无悬殊，迹动有异变。",
      "易简得要约，三《易》还一贯。远说固莫穷，近察察可见。",
      "无为心眼役，离经成虚玩。"
    ]
  },
  {
    "id": "adcfe4db70bf643e6d9471e3452812ed",
    "title": "秋明室杂诗",
    "authorName": "沈尹默",
    "authorId": "adcfe4db70bf643ed1457b72d1457b72",
    "dynasty": "清",
    "content": [
      "黄流接混茫，浩浩下泥沙。",
      "九曲如有让，千里谁能遮？",
      "怀哉利济功，漂溺复无涯。",
      "始以一线源，纳彼万派差。",
      "不息成其大，感之长咨嗟！"
    ]
  },
  {
    "id": "adcfe4db70bf643e6d9471e38d1490f7",
    "title": "秋明室杂诗",
    "authorName": "沈尹默",
    "authorId": "adcfe4db70bf643ed1457b72d1457b72",
    "dynasty": "清",
    "content": [
      "风吹庭前树，不复分昨今。",
      "花花更新朵，叶叶生旧阴。",
      "月照堂上樽，何由别浅深。",
      "朱颜映潋滟，华发看侵寻。",
      "泠泠七弦琴，寥寥万古心。",
      "一弹再三叹，持此感知音。"
    ]
  },
  {
    "id": "adcfe4db70bf643e6d9471e36ee0ef90",
    "title": "秋明室杂诗",
    "authorName": "沈尹默",
    "authorId": "adcfe4db70bf643ed1457b72d1457b72",
    "dynasty": "清",
    "content": [
      "灼灼鸡冠花，昂然当阶前。",
      "凉飙翻岂动，秋阳曜更妍。",
      "泯彼开落迹，无为图画传。",
      "杂之百卉间，所立卓不偏。",
      "向来绝品题，此事或当贤。"
    ]
  },
  {
    "id": "adcfe4db70bf643e6d9471e3ca5242df",
    "title": "秋明室杂诗",
    "authorName": "沈尹默",
    "authorId": "adcfe4db70bf643ed1457b72d1457b72",
    "dynasty": "清",
    "content": [
      "小草守本根，而不殉世情。",
      "庭野无二致，古今同一荣。",
      "每被秋霜杀，还共春阳生。",
      "践踏随所遭，俯仰岂不平！",
      "寻常乃如此，松柏有高名。"
    ]
  },
  {
    "id": "adcfe4db70bf643e6d9471e3c996814c",
    "title": "秋明室杂诗",
    "authorName": "沈尹默",
    "authorId": "adcfe4db70bf643ed1457b72d1457b72",
    "dynasty": "清",
    "content": [
      "团枝非一实，连林非一花。",
      "风翻明胜锦，霜垂烂若霞。",
      "狂蜂不禁入，好鸟还思家。",
      "正为色味来，此事堪咨嗟！"
    ]
  },
  {
    "id": "adcfe4db70bf643e6d9471e3efa976aa",
    "title": "秋明室杂诗",
    "authorName": "沈尹默",
    "authorId": "adcfe4db70bf643ed1457b72d1457b72",
    "dynasty": "清",
    "content": [
      "渊明但饮酒，诗成倩人书。",
      "既书还阁置，所怀良已舒。",
      "翻从千载下，津津味其馀。",
      "好鸟鸣林间，枝条仍扶疏。",
      "三复当日言，不乐复何如！"
    ]
  },
  {
    "id": "adcfe4db70bf643e6d9471e3dfa9beac",
    "title": "秋明室杂诗",
    "authorName": "沈尹默",
    "authorId": "adcfe4db70bf643ed1457b72d1457b72",
    "dynasty": "清",
    "content": [
      "人生忧患间，非病即惊老。",
      "神意固有馀，形骸难久好。",
      "白日去堂堂，悲叹迹如扫。",
      "赴此百年期，终须一日保。"
    ]
  },
  {
    "id": "adcfe4db70bf643e6d9471e3f8db94a7",
    "title": "秋明室杂诗",
    "authorName": "沈尹默",
    "authorId": "adcfe4db70bf643ed1457b72d1457b72",
    "dynasty": "清",
    "content": [
      "霜风惊草木，叶落还归根。",
      "流水赴大壑，不复顾其源。",
      "此自何得丧，百虑煎精魂。",
      "悠游可卒岁，世事难具论。"
    ]
  },
  {
    "id": "adcfe4db70bf643e6d9471e386f47227",
    "title": "秋明室杂诗",
    "authorName": "沈尹默",
    "authorId": "adcfe4db70bf643ed1457b72d1457b72",
    "dynasty": "清",
    "content": [
      "西风飘落叶，哀蝉噤无声。",
      "严霜杀百草，唧唧寒螀鸣。",
      "岂不感气候，而能持素情。",
      "微物有如此，因之念平生。"
    ]
  },
  {
    "id": "adcfe4db70bf643e6d9471e357ee4090",
    "title": "秋明室杂诗",
    "authorName": "沈尹默",
    "authorId": "adcfe4db70bf643ed1457b72d1457b72",
    "dynasty": "清",
    "content": [
      "风前芙蓉花，既开卷始落。",
      "霜下黄金英，枝头乾灼灼。",
      "春红岂不好，分飞意落漠。",
      "生死还相保，感念平生约。"
    ]
  },
  {
    "id": "adcfe4db70bf643e6d9471e358971cb5",
    "title": "秋明室杂诗",
    "authorName": "沈尹默",
    "authorId": "adcfe4db70bf643ed1457b72d1457b72",
    "dynasty": "清",
    "content": [
      "夜雨怨巴山，巴山那得知！",
      "巴山常夜雨，未异从来时。",
      "悠悠古人心，沈沈今日思。",
      "且莫论古今，但咏西窗诗。"
    ]
  },
  {
    "id": "adcfe4db70bf643e6d9471e37c72d937",
    "title": "秋明室杂诗",
    "authorName": "沈尹默",
    "authorId": "adcfe4db70bf643ed1457b72d1457b72",
    "dynasty": "清",
    "content": [
      "喔喔鸡相和，闻知非恶声。",
      "细雨洒灯前，夜窗殊未明。",
      "万里有同心，千载无异情。",
      "感兹不能寝，起坐何由平！"
    ]
  },
  {
    "id": "adcfe4db70bf643e6d9471e3433075ce",
    "title": "秋明室杂诗",
    "authorName": "沈尹默",
    "authorId": "adcfe4db70bf643ed1457b72d1457b72",
    "dynasty": "清",
    "content": [
      "蜀道最崎岖，难于上青天。",
      "气流有波折，御风善泠然。",
      "涉滩更陟岭，动成溺与颠。",
      "有迹终可辨，世路谁能便？",
      "心兵久已起，谈笑方樽前。"
    ]
  },
  {
    "id": "adcfe4db70bf643e6d9471e3e67c8a3b",
    "title": "秋明室杂诗",
    "authorName": "沈尹默",
    "authorId": "adcfe4db70bf643ed1457b72d1457b72",
    "dynasty": "清",
    "content": [
      "绮窗紫霞怀，王母妙颜开。",
      "谁能轻万里，一上昆仑来！",
      "蟠桃满玄圃，圆月临瑶台。",
      "似闻天上乐，还为人间哀。",
      "长谣思周穆，当时亦费才。"
    ]
  },
  {
    "id": "adcfe4db70bf643e6d9471e3a3d662c8",
    "title": "秋明室杂诗",
    "authorName": "沈尹默",
    "authorId": "adcfe4db70bf643ed1457b72d1457b72",
    "dynasty": "清",
    "content": [
      "至动叹逝水，至静仰高山。",
      "山水各动静，人意参其间。",
      "俨若握枢机，息息遂相关。",
      "一身备万物，行之宁匪艰！"
    ]
  },
  {
    "id": "adcfe4db70bf643e6d9471e3b54a0594",
    "title": "秋明室杂诗",
    "authorName": "沈尹默",
    "authorId": "adcfe4db70bf643ed1457b72d1457b72",
    "dynasty": "清",
    "content": [
      "江北望江南，迢迢俨千里。",
      "江南隔江北，盈盈但一水。",
      "将心托明月，并入流波里。",
      "流波青天色，夜夜情无已。",
      "一任往来风，吹波连岸起。",
      "岸上依楼人，脉脉当会此。"
    ]
  },
  {
    "id": "adcfe4db70bf643e6d9471e34fd37fb1",
    "title": "秋明室杂诗",
    "authorName": "沈尹默",
    "authorId": "adcfe4db70bf643ed1457b72d1457b72",
    "dynasty": "清",
    "content": [
      "斯人非圣贤，差失孰能免。",
      "观过可知仁，是非难骤辨。",
      "贻害固在恶，败绩或因善。",
      "流弊每易滋，安得不加勉！"
    ]
  },
  {
    "id": "adcfe4db70bf643e6d9471e34c0022a1",
    "title": "秋明室杂诗",
    "authorName": "沈尹默",
    "authorId": "adcfe4db70bf643ed1457b72d1457b72",
    "dynasty": "清",
    "content": [
      "中夜弹鸣琴，阮公起徘徊。",
      "无夕不饮酒，陶令胡为哉？",
      "一灯照暗室，五字蕴奇才。",
      "今情殊未已，古意却渐回。",
      "持此一卷书，叩彼千载怀。",
      "佳城闭已久，郁郁谁为开？"
    ]
  },
  {
    "id": "adcfe4db70bf643e6d9471e35a6315e0",
    "title": "秋明室杂诗",
    "authorName": "沈尹默",
    "authorId": "adcfe4db70bf643ed1457b72d1457b72",
    "dynasty": "清",
    "content": [
      "多难历诈虞，鸟兽可以群。",
      "礼法日以疏，野性日以亲。",
      "未要返三古，正尔任其真。",
      "世间事文字，辨析方斤斤。"
    ]
  },
  {
    "id": "adcfe4db70bf643e6d9471e35c3ad75f",
    "title": "秋明室杂诗",
    "authorName": "沈尹默",
    "authorId": "adcfe4db70bf643ed1457b72d1457b72",
    "dynasty": "清",
    "content": [
      "循发视所亲，终焉墨而止。",
      "正以无言词，弥复有情理。",
      "苍黄随所染，荣辱一弹指。",
      "天人将何由，唯当尽在己。"
    ]
  },
  {
    "id": "adcfe4db70c712d745f03b223b189f1a",
    "title": "二月十二日",
    "authorName": "潘正衡",
    "authorId": "adcfe4db70c712d7d1457b72d1457b72",
    "dynasty": "清",
    "content": [
      "漠漠庭阴生绿苔，年光如梦漫相猜。",
      "水杨柳暗江初涨，山鹧鸪啼雨又来。",
      "镫影半窗人病酒，春心二月客登台。",
      "棠梨花谢玫瑰放，廿四番风故故催。"
    ]
  },
  {
    "id": "adcfe4db70d5615cc7e09a9427b0a6db",
    "title": "题谢孝子东纬先生侍疾图三首",
    "authorName": "章成铭",
    "authorId": "adcfe4db70d5615cd1457b72d1457b72",
    "dynasty": "清",
    "content": [
      "安石家风孝弟情，依依孺慕见真诚。",
      "最难侍疾六千日，不脱莱衣舞到明。"
    ]
  },
  {
    "id": "adcfe4db70d5615cc7e09a94455431f3",
    "title": "题谢孝子东纬先生侍疾图三首",
    "authorName": "章成铭",
    "authorId": "adcfe4db70d5615cd1457b72d1457b72",
    "dynasty": "清",
    "content": [
      "商量欲觅九还丹，母病如丝求艾难。",
      "赢得画工浓淡笔，留将一副后人看。"
    ]
  },
  {
    "id": "adcfe4db70d5615cc7e09a94e3986e1c",
    "title": "题谢孝子东纬先生侍疾图三首",
    "authorName": "章成铭",
    "authorId": "adcfe4db70d5615cd1457b72d1457b72",
    "dynasty": "清",
    "content": [
      "坊表巍巍一代旌，千夫共指旧蓉城。",
      "苦心毕竟邀天鉴，不负慈乌彻夜声。"
    ]
  },
  {
    "id": "adcfe4db70d76042163b5c24ee063b66",
    "title": "秋杪归觐建隆本师晤臞庵先生",
    "authorName": "超普",
    "authorId": "adcfe4db70d76042d1457b72d1457b72",
    "dynasty": "清",
    "content": [
      "山空本落雁横天，渡水穿林到法筵。",
      "废寺清钟风外杳，疏篱丛菊雨中鲜。",
      "漫将意气夸元度，自有才华并皎然。",
      "安得寿宁秋色永，时来酬倡月明前。"
    ]
  },
  {
    "id": "adcfe4db70df897507b2005b2da16c8e",
    "title": "观大兴师所藏宋椠施注苏诗本敬题其后",
    "authorName": "姚颐",
    "authorId": "adcfe4db70df8975d1457b72d1457b72",
    "dynasty": "清",
    "content": [
      "漫堂昔镂苏诗集，标名注者吴兴施。天吴紫凤剧颠倒，初白庵主为诟訾。",
      "庐山真面在何许，嘉泰遗椠空嗟咨。欻然满堂色皆动，谁其藏者今吾师。",
      "司谏绝识名当时，该洽助以吴顾禧。都梁太守广年谱，如善注《选》家学贻。",
      "序笔亲邀渭南伯，楷法特倩安抚司。不辞独反乌台案，要令家习眉山诗。",
      "我观宋人所注集，颇多神明相护持。临川功臣雁湖李，元代镌梓今犹垂。",
      "黄笺陈疏重天社，帙飘版落惟宋祁。山谷更传二史笔，外集别集全豹窥。",
      "苏之注者尤号夥，唐赵沈黄俱劫灰。梅溪卅卷特完好，誵讹或恐赝鼎为。",
      "自非施家作述力，景星凤皇争睹谁。惜哉十二仙人佩，风烟缥缈何年飞。",
      "正如槜李李太仆，五百家注韩退之。留余仅此吉光羽，雕残又饱蟫鱼饥。",
      "简蟠科斗文字缺，行乱蚯蚓形模欹。虽然断圭总至宝，如九石鼓余庆归。",
      "吾师论诗脱臼蹊，妙抉骨髓遗毛皮。浣花旧编已断手，笠屐新图行洗眉。",
      "他时双璧照艺苑，明星千古开云逵。会当从师校且读，不数上空由仪词。"
    ]
  },
  {
    "id": "adcfe4db70df89754e26a95a670a82ca",
    "title": "开元铁牛歌",
    "authorName": "姚颐",
    "authorId": "adcfe4db70df8975d1457b72d1457b72",
    "dynasty": "清",
    "content": [
      "大缆连连两岸曳，牛人执鞭牛努力。大河汘汘四野流，黄沙裹牛牛人愁。",
      "厥初开元全盛日，朝贡合杳商旅溢。大编艘舰便车徒，河上三桥此其一。",
      "赋晋一鼓铸岂任，合铁几州牛始出。四关之西四河东，柱作苍擎山作礩，津迎天子祀汾舆，赞出从臣大手笔。",
      "壮哉此物尤赑屃，巨灵当头那敢叱。自从高岸深谷沦，求牝求牡牛失群。",
      "皇皇左牵右谁挽，落落孤渚四今存。今年秋涨地轴裂，蛟龙怒吼鼋鼍翻。",
      "长风助号浊浪底，老牛力竭吁何言。噫嗟乎，呼汝以牛应以牛，汝身虽铁心不铁。",
      "张公神剑有时合，象罔玄珠求还得。何时八牛复旧观，突兀便见对岸立。",
      "约束浮梁免漂泊，付与勾管使者重驱策。不然将伯无助何所庸，不如倏忽化作黄犊供三农。",
      "浊泥五斗腴所钟，伫令家家年岁丰。我亦从今不拟横笛效野牧，但愿年年鞭春长作多牛翁。"
    ]
  },
  {
    "id": "adcfe4db70ef97ad27086c17ebe6abcb",
    "title": "和陈绳皋前辈忆塞垣元韵",
    "authorName": "曹学闵",
    "authorId": "adcfe4db70ef97adf3144cefd860bd12",
    "dynasty": "清",
    "content": [
      "胜游转瞬往仍还，三月秋光一霎间。",
      "最不忘惟松下月，极萦情是雨中山。",
      "塞垣聚首惊陈迹，京国比邻忆旧颜。",
      "自觉壮心犹未已，那堪相对鬓毛斑。"
    ]
  },
  {
    "id": "adcfe4db70ef97ad27086c17323dfe7e",
    "title": "和陈绳皋前辈忆塞垣元韵",
    "authorName": "曹学闵",
    "authorId": "adcfe4db70ef97adf3144cefd860bd12",
    "dynasty": "清",
    "content": [
      "归来高卧北窗前，懒慢心如不系船。",
      "骥足几人看滚滚，羸车我亦自年年。",
      "敢言白传惟摊卷，非学坡公待有田。",
      "时与素心频聚首，清歌浊酒乐陶然。"
    ]
  },
  {
    "id": "adcfe4db70ef97ad27086c1735c3083e",
    "title": "和陈绳皋前辈忆塞垣元韵",
    "authorName": "曹学闵",
    "authorId": "adcfe4db70ef97adf3144cefd860bd12",
    "dynasty": "清",
    "content": [
      "不寒不暖好秋光，重理斋头旧锦囊。",
      "园径未荒离下菊，伊人宛在水中央。",
      "好携樽酒邀明月，拟杖青筇踏晓霜。",
      "应忆滦阳风景好，堤边遥认柳丝长。"
    ]
  },
  {
    "id": "adcfe4db70ef97ad5275012fc610b313",
    "title": "赠介对江吏部致仕归解州",
    "authorName": "曹学闵",
    "authorId": "adcfe4db70ef97adf3144cefd860bd12",
    "dynasty": "清",
    "content": [
      "无田不可归，有田不肯归。",
      "坐令二疏后，丹青无光辉。",
      "先生在郎署，恬澹世所稀。",
      "与我廿载交，尔汝心相知。",
      "前年向我道，欲赋归来辞。",
      "君今以礼去，触我平生思。",
      "此心如江水，此意犹依违。",
      "有田与无田，义不尽于斯。",
      "乃知各有志，昔人未易讹。",
      "我有无限情，此情当告谁。",
      "羡君条山下，松菊正芳菲。"
    ]
  },
  {
    "id": "adcfe4db70ef97ad38af5c3efcf56218",
    "title": "春暮同钱待之孝廉王敦初上舍法源寺看牡丹次二君即事有作用昌黎山石韵",
    "authorName": "曹学闵",
    "authorId": "adcfe4db70ef97adf3144cefd860bd12",
    "dynasty": "清",
    "content": [
      "海棠开过花事微，春光婪尾如电飞。",
      "天公意恐春寂寞，故遣洛阳花态肥。",
      "昨日犹看苞未坼，入门差觉游人稀。",
      "老僧走告忽惊喜，今朝吐色堪疗饥。",
      "咄咄真有逼人意，霞光锦烂排窗扉。",
      "便有无穷蜂与蝶，齐声喧出香霏霏。",
      "深色一丛栽得地，属僧裁幔张重围。",
      "臭兰连璧偕胜友，午风暄软吹春衣。",
      "慈恩深红虽可爱，大畚舁之太不鞿。",
      "惟当日日过竹院，春光莫放匆匆归。"
    ]
  },
  {
    "id": "adcfe4db70ef97adb7442ad6b9609f1e",
    "title": "雨中看山",
    "authorName": "曹学闵",
    "authorId": "adcfe4db70ef97adf3144cefd860bd12",
    "dynasty": "清",
    "content": [
      "下直常扃关，轩窗四绕山。时时看青翠，长此对孱颜。",
      "山色朝朝见，未睹真山面。一朝风雨来，气象千万变。",
      "变态竟若何，缕缕起微波。须臾潮汐涌，又或露青螺。",
      "露处忽已没，有无皆恍惚。迷离山叠山，云与山俱活，却就连天浪，摹拟山形状。",
      "清风飒尔吹，依旧山容放。瞥见叹观止，徐徐思至理。",
      "君子蕴经纶，不测总如此。当其无事日，岂有异人术。",
      "遇合会风云，虎变应仿佛。"
    ]
  },
  {
    "id": "adcfe4db70f0726aa24bc990f621ded9",
    "title": "长溪山途中作",
    "authorName": "石广均",
    "authorId": "adcfe4db70f0726a59e0b265f9d11525",
    "dynasty": "清",
    "content": [
      "一登云外岭，世界自羲皇。",
      "日薄山岚重，溪喧水碓忙。",
      "松阴高不落，竹气暗生凉。",
      "何处红尘到，风来草亦香。"
    ]
  },
  {
    "id": "adcfe4db70f0726ac0da98cab49a2560",
    "title": "宿南镇",
    "authorName": "石广均",
    "authorId": "adcfe4db70f0726a59e0b265f9d11525",
    "dynasty": "清",
    "content": [
      "吟魂小觉境蘧蘧，夜籁萧骚感故吾。",
      "短轭冲霜牛铎冷，枯萁入栈马声粗。",
      "地连东海诗逾壮，天远西山梦渐无。",
      "最是五更残月里，照人镫影一星孤。"
    ]
  },
  {
    "id": "adcfe4db7118c95a54845e109b8fd4c9",
    "title": "春日客感",
    "authorName": "李周南",
    "authorId": "adcfe4db7118c95ad1457b72d1457b72",
    "dynasty": "清",
    "content": [
      "畅好晴光感不胜，远游客等在家僧。",
      "生憎白发频窥镜，盼到黄昏早试镫。",
      "久坐茶香浓似酒，苦吟诗瘦冷于冰。",
      "春来何事关情甚，两度松楸扫未曾。"
    ]
  },
  {
    "id": "adcfe4db711ddd8acf20f3b4b3c8a47c",
    "title": "寓斋外野冢",
    "authorName": "杨岘",
    "authorId": "adcfe4db711ddd8a17c3433fe06f967f",
    "dynasty": "清",
    "content": [
      "贫余归葬少，乱后上坟稀。",
      "烽火惊魂窜，川原战血肥。",
      "暮云闻鬼哭，落日见乌飞。",
      "作客楼头者，频番泪湿衣。"
    ]
  },
  {
    "id": "adcfe4db711ddd8ae85b6121c27a8c95",
    "title": "题沈公周诗稿后",
    "authorName": "杨岘",
    "authorId": "adcfe4db711ddd8a17c3433fe06f967f",
    "dynasty": "清",
    "content": [
      "虞阳逢瘦沈，今之杜浣花。",
      "交余诗是介，输尔古为家。",
      "爽气洗山绿，奇怀猎天葩。",
      "箧中富新制，读罢痒同爬。"
    ]
  },
  {
    "id": "adcfe4db711ddd8af35f0ffb66ac5a0a",
    "title": "为潘麟生题刘泖生遗墨",
    "authorName": "杨岘",
    "authorId": "adcfe4db711ddd8a17c3433fe06f967f",
    "dynasty": "清",
    "content": [
      "前年才哭刘宾客，去年又丁高达夫。",
      "奇事浪传伏剑死，忧心生怕窃钩诛。",
      "世间不少歧尾蝎，盆底苦无三足乌。",
      "书札斩新忍重读，起听檐雨声声粗。"
    ]
  },
  {
    "id": "adcfe4db7129479fac7fc877315d5fe2",
    "title": "听竹庵",
    "authorName": "涂斯皇",
    "authorId": "adcfe4db7129479fd1457b72d1457b72",
    "dynasty": "清",
    "content": [
      "修篁摇翠影，小筑迥清幽。",
      "虫语团庭绿，蝉声带水秋。",
      "寒云依石涧，独树表荒丘。",
      "坐卧欲忘返，萧然何所求。"
    ]
  },
  {
    "id": "adcfe4db7129479f90bee5e4c7296dc2",
    "title": "徐仲光先生至或见之日者肆过访不值",
    "authorName": "涂斯皇",
    "authorId": "adcfe4db7129479fd1457b72d1457b72",
    "dynasty": "清",
    "content": [
      "我思李邺侯，衡峰寄高躅。",
      "复羡贺季真，归老鉴湖曲。",
      "仙骨被霞裳，迈年粲紫玉。",
      "二公处中朝，不为名利束。",
      "卓荦徐先生，天衢骋骥足。",
      "茂龄脱尘网，傀儡视世局。",
      "宁谓宦情淡，良由忠怀笃。",
      "姑山何神秀，高隐终南续。",
      "夜起星参横，少微正炯烛。",
      "我欲从之游，邈然绝攀躅。"
    ]
  },
  {
    "id": "adcfe4db713017b83fa16b8b24b42627",
    "title": "沙洋",
    "authorName": "陈昆",
    "authorId": "adcfe4db713017b8d1457b72d1457b72",
    "dynasty": "清",
    "content": [
      "野渡茫无际，江心剧有情。",
      "酒楼镫影淡，鱼艇水声轻。",
      "月向船头落，云从树杪生。",
      "旅愁消已尽，绿蚁不须倾。"
    ]
  },
  {
    "id": "adcfe4db7133578a69a9c8ae2250063f",
    "title": "观兵",
    "authorName": "丁玉藻",
    "authorId": "adcfe4db7133578ad1457b72d1457b72",
    "dynasty": "清",
    "content": [
      "捷书传楚塞，使相议征蛮。",
      "伏莽熊皮甲，簪花鹿角鬟。",
      "炎风生万灶，杀气动三关。",
      "莫学浛洭水，东流更不还。"
    ]
  },
  {
    "id": "adcfe4db7133578a9cbe83c84a693e97",
    "title": "送嵇戊门之东莞",
    "authorName": "丁玉藻",
    "authorId": "adcfe4db7133578ad1457b72d1457b72",
    "dynasty": "清",
    "content": [
      "禺山秋色远，送尔去何之。",
      "落日双忠庙，寒花九姓祠。",
      "家贫为客久，身贱得名迟。",
      "余亦同兹难，红亭酒莫辞。"
    ]
  },
  {
    "id": "adcfe4db7133578aa43bff595a41cfd4",
    "title": "寄畅园步月",
    "authorName": "丁玉藻",
    "authorId": "adcfe4db7133578ad1457b72d1457b72",
    "dynasty": "清",
    "content": [
      "夜出漪澜堂，微风散林樾。",
      "帘开萤影度，屐响蛩语歇。",
      "遥爱水荭花，清芬媚凉月。"
    ]
  },
  {
    "id": "adcfe4db7133578af7ed29640b54ec91",
    "title": "鄱阳早发",
    "authorName": "丁玉藻",
    "authorId": "adcfe4db7133578ad1457b72d1457b72",
    "dynasty": "清",
    "content": [
      "榜人鸣铜钲，素舸侵晓发。",
      "江月皎犹在，村鸡号未歇。",
      "萧然此时意，轩盖定何物。",
      "却忆芝山巅，匡庐坐超忽。",
      "董生昔高蹈，于此采薇蕨。",
      "系我行役久，故乡渺难越。",
      "终当返西神，阳阿夕晞发。"
    ]
  },
  {
    "id": "adcfe4db7133578aee6a8fdcd9f81bcb",
    "title": "宿天堂墟寄徐铁孙陈仲卿尚秋湄邹云客徐子远萧榄轩陈子彝梁松甫",
    "authorName": "丁玉藻",
    "authorId": "adcfe4db7133578ad1457b72d1457b72",
    "dynasty": "清",
    "content": [
      "惊飙卷孤篷，凄怆游子颜。",
      "夜深荒山道，星斗方阑干。",
      "男儿事行役，岂复畏险艰。",
      "野宿近熊馆，四顾无人烟。",
      "时闻潜狙行，飒飒林莽间。",
      "茅茨一樽酒，敌此衣裳单。",
      "疲苶不遑息，朝曦上檐端。",
      "游鱼思故渊，飞鸟思故山。",
      "风波一失所，惆怅何时还。",
      "念我同袍人，塌然摧肺肝。"
    ]
  },
  {
    "id": "adcfe4db71472530ffb43c9165c4920f",
    "title": "汉口",
    "authorName": "杨延年",
    "authorId": "adcfe4db71472530d1457b72d1457b72",
    "dynasty": "清",
    "content": [
      "江城风景好，览胜一登楼。",
      "渺渺楚天阔，滔滔汉水流。",
      "钟声度烟树，樯影集沙洲。",
      "亦有思乡意，浮云黑上头。"
    ]
  },
  {
    "id": "adcfe4db71472530081399db792abca9",
    "title": "甲午感事",
    "authorName": "杨延年",
    "authorId": "adcfe4db71472530d1457b72d1457b72",
    "dynasty": "清",
    "content": [
      "群流无策可安边，促漏遥钟罢讲筵。",
      "圣孝未忘天下养，瑶池犹自进歌弦。"
    ]
  },
  {
    "id": "adcfe4db71472530bff1a758cb1c010e",
    "title": "千里",
    "authorName": "杨延年",
    "authorId": "adcfe4db71472530d1457b72d1457b72",
    "dynasty": "清",
    "content": [
      "千里家山萦蝶梦，九州烽火警归心。",
      "桃花流水应如旧，缥缈仙源何处寻。"
    ]
  },
  {
    "id": "adcfe4db7147253091434695ecfcc41b",
    "title": "蓬莱",
    "authorName": "杨延年",
    "authorId": "adcfe4db71472530d1457b72d1457b72",
    "dynasty": "清",
    "content": [
      "蓬莱自古道仙乡，焉得浮槎一苇杭。",
      "羡煞岛中千岁鹤，白云天际任翱翔。"
    ]
  },
  {
    "id": "adcfe4db714725307a385747c72f6f43",
    "title": "玉阶",
    "authorName": "杨延年",
    "authorId": "adcfe4db71472530d1457b72d1457b72",
    "dynasty": "清",
    "content": [
      "玉阶一叶梧桐下，落尽红莲冷香树。",
      "银河皎洁无纤云，辘轳金井寒泉泻。",
      "惊秋鹦鹉倦无言，微霜昨夜凝鸳瓦。",
      "绣帏风静炉烟袅，瑶瑟湘灵韵斯杳。",
      "洞庭水满衡岳高，归梦池塘有青草。",
      "大椿轮囷竦卷阿，棣萼花开月圆好。",
      "安得神仙驻景方，世免别离人不老。"
    ]
  },
  {
    "id": "adcfe4db714725304e5995dc845e45a8",
    "title": "舟行",
    "authorName": "杨延年",
    "authorId": "adcfe4db71472530d1457b72d1457b72",
    "dynasty": "清",
    "content": [
      "岁暮风雪寒，江湖尚行役。",
      "劳人岂得已，郁郁萦心曲。",
      "冻云出岫忙，倦鸟依林宿。",
      "晴川烟水清，闹市飞尘浊。",
      "回首望京华，远山锁苍绿。"
    ]
  },
  {
    "id": "adcfe4db71494fa2f97647b8e90a69d1",
    "title": "瞿塘峡口",
    "authorName": "樊泽达",
    "authorId": "adcfe4db71494fa2d1457b72d1457b72",
    "dynasty": "清",
    "content": [
      "谁凭霄汉劈青苍，天险由来古战场。",
      "八阵风云连滟滪，三巴门户锁瞿唐。",
      "乌蛮塞远江流合，白帝城高草木荒。",
      "峡路愁人从此始，哀猿啼处过飞航。"
    ]
  },
  {
    "id": "adcfe4db715ccbe52f1a50df73fff3d1",
    "title": "月夜作",
    "authorName": "李尚德",
    "authorId": "adcfe4db715ccbe5d1457b72d1457b72",
    "dynasty": "清",
    "content": [
      "静夜待明月，月高人始眠。",
      "觉来明月色，犹在草堂前。",
      "起坐弄清影，孤怀方悄然。",
      "松风吹万籁，余响入山泉。"
    ]
  },
  {
    "id": "adcfe4db715ccbe5c5290cd248b25554",
    "title": "任节妇诗",
    "authorName": "李尚德",
    "authorId": "adcfe4db715ccbe5d1457b72d1457b72",
    "dynasty": "清",
    "content": [
      "好水沟前月夜寒，柳林深处雪漫漫。",
      "闺中自有真婴臼，莫作寻常寡鹄看。"
    ]
  },
  {
    "id": "adcfe4db71656bdc31b414f14a5ad5dd",
    "title": "咏鹤",
    "authorName": "陈士荣",
    "authorId": "adcfe4db71656bdcd1457b72d1457b72",
    "dynasty": "清",
    "content": [
      "生来素质岁峥嵘，养就凌霄羽翮成。",
      "仙骨闲凭高士相，风神懒共俗人行。",
      "飞回洛浦孤踪冷，舞罢青田瘦影横。",
      "早晚蓬壶应可到，心期未许白鸥盟。"
    ]
  },
  {
    "id": "adcfe4db71656bdc31b414f1f5f267a3",
    "title": "咏鹤",
    "authorName": "陈士荣",
    "authorId": "adcfe4db71656bdcd1457b72d1457b72",
    "dynasty": "清",
    "content": [
      "九皋云净紫烟生，磊落低昂各有情。",
      "忽讶泬寥天万里，乍听清唳月三更。",
      "依依同警商秋露，寂寂还传羽客笙。",
      "此日声闻应更远，漫怜吴市一时倾。"
    ]
  },
  {
    "id": "adcfe4db71656bdc31b414f1379cc0c8",
    "title": "咏鹤",
    "authorName": "陈士荣",
    "authorId": "adcfe4db71656bdcd1457b72d1457b72",
    "dynasty": "清",
    "content": [
      "一种清癯野性全，寒汀寂立迥翩翩。",
      "松风吹过惊秋冷，涧水听残顾影怜。",
      "懒甚不寻沧海梦，病馀闲对白云眠。",
      "谁教骨格长如此，却笑人间浪学仙。"
    ]
  },
  {
    "id": "adcfe4db71656bdc31b414f17147bc25",
    "title": "咏鹤",
    "authorName": "陈士荣",
    "authorId": "adcfe4db71656bdcd1457b72d1457b72",
    "dynasty": "清",
    "content": [
      "翛然饮食自昂藏，不待乘轩兴更长。",
      "雅态肯同鸡鹜侣，高情谁共水云乡。",
      "昆仑珠树闲来往，瑶圃芝田足稻粱。",
      "独有主人恩尚在，天居崇绝最难忘。"
    ]
  },
  {
    "id": "adcfe4db71656bdc31b414f13ec98292",
    "title": "咏鹤",
    "authorName": "陈士荣",
    "authorId": "adcfe4db71656bdcd1457b72d1457b72",
    "dynasty": "清",
    "content": [
      "不向三山更买山，一声便欲过烟鬟。",
      "托身合在青霄稳，放志无如碧海闲。",
      "阅万古情空世累，寻千年迹到人寰。",
      "应怜无复林和靖，谁与西湖订往还。"
    ]
  },
  {
    "id": "adcfe4db71656bdc31b414f111ce8a37",
    "title": "咏鹤",
    "authorName": "陈士荣",
    "authorId": "adcfe4db71656bdcd1457b72d1457b72",
    "dynasty": "清",
    "content": [
      "遮莫逍遥息世机，松林梅坞自依依。",
      "闲看旧侣摩霄去，独爱清池对影飞。",
      "心到静时残月晓，梦初回处一僧归。",
      "十年城郭虽如旧，未许逢人问是非。"
    ]
  },
  {
    "id": "adcfe4db71656bdc31b414f1212f49a8",
    "title": "咏鹤",
    "authorName": "陈士荣",
    "authorId": "adcfe4db71656bdcd1457b72d1457b72",
    "dynasty": "清",
    "content": [
      "疏风吹下夜森沈，仿佛箫音起碧岑。",
      "阆苑有书犹未附，网罗何处漫相侵。",
      "天教松月同昏晓，地许沧江共古今。",
      "更有仙踪不到处，一群清影自追寻。"
    ]
  },
  {
    "id": "adcfe4db71656bdc31b414f1d3b8467e",
    "title": "咏鹤",
    "authorName": "陈士荣",
    "authorId": "adcfe4db71656bdcd1457b72d1457b72",
    "dynasty": "清",
    "content": [
      "世事桑沧一局棋，飘然相顾亦堪悲。",
      "翱翔才信乾坤阔，来去何嫌岁月迟。",
      "鸥鹭有情同浩荡，凤鸾无意偶追随。",
      "数声纵许人间听，流水行云两不知。"
    ]
  },
  {
    "id": "adcfe4db71656bdc0993b93ec1338c58",
    "title": "重九登楼",
    "authorName": "陈士荣",
    "authorId": "adcfe4db71656bdcd1457b72d1457b72",
    "dynasty": "清",
    "content": [
      "两度重阳忆壮游，况逢佳节更登楼。",
      "临风有客开襟挹，入座何人借箸筹。",
      "平远江山天淡荡，高寒云物影沈浮。",
      "凭栏几遍难成句，崔灏题诗在上头。"
    ]
  },
  {
    "id": "adcfe4db71656bdc0993b93e54e4f869",
    "title": "重九登楼",
    "authorName": "陈士荣",
    "authorId": "adcfe4db71656bdcd1457b72d1457b72",
    "dynasty": "清",
    "content": [
      "宦情羁思两难堪，且喜追陪竟日谈。",
      "物外箫疏容我览，望中区画几人谙。",
      "雁归中泽声犹急，蝶绕东篱舞正酣。",
      "敢谓独醒拚一醉，笙歌宴罢漏敲三。"
    ]
  },
  {
    "id": "adcfe4db716a25ee86ef16f7541b55ba",
    "title": "临江寺",
    "authorName": "闻福增",
    "authorId": "adcfe4db716a25eed1457b72d1457b72",
    "dynasty": "清",
    "content": [
      "临江古寺接层穹，浩荡川原入望空。",
      "驿路高悬飞鸟外，涛声直走乱山中。",
      "人生到处鸿留雪，我意浑如鹢退风。",
      "羸马敝裘游欲倦，一鞭回指海云红。"
    ]
  },
  {
    "id": "adcfe4db71716e3ed788511310809c24",
    "title": "答友人见怀",
    "authorName": "博尔都",
    "authorId": "adcfe4db71716e3e96de2547c59b469d",
    "dynasty": "清",
    "content": [
      "忆尔清风夕，怀予定有吟。",
      "悠悠东去水，不及此情深。",
      "为觅无声句，酬兹太古心。",
      "来宵新月上，待尔再弹琴。"
    ]
  },
  {
    "id": "adcfe4db71716e3e25f7a043b9379801",
    "title": "寄怀汪钝翁",
    "authorName": "博尔都",
    "authorId": "adcfe4db71716e3e96de2547c59b469d",
    "dynasty": "清",
    "content": [
      "故人三载别，烟树杳重重。",
      "归雁雨中去，裁诗花下封。",
      "尝同卧山馆，空复对云松。",
      "犹记题名处，玉泉最上峰。"
    ]
  },
  {
    "id": "adcfe4db71716e3e8174691dfad45870",
    "title": "潞河晓发",
    "authorName": "博尔都",
    "authorId": "adcfe4db71716e3e96de2547c59b469d",
    "dynasty": "清",
    "content": [
      "画鹢鸣晨鼓，荒堤起曙钲。",
      "推窗看月卧，挂席破烟行。",
      "村远连沙白，林昏接水平。",
      "翛然心意静，真觉万缘轻。"
    ]
  },
  {
    "id": "adcfe4db71716e3e8e5d4b2548a1fcf6",
    "title": "务间",
    "authorName": "博尔都",
    "authorId": "adcfe4db71716e3e96de2547c59b469d",
    "dynasty": "清",
    "content": [
      "务间乘小艇，随意下清湍。",
      "霁雨夕阳寺，秋风红蓼滩。",
      "沙明蛩语急，云薄雁声寒。",
      "尽日无人识，烟波伴钓竿。"
    ]
  },
  {
    "id": "adcfe4db71716e3eb36ffe5304e4ca8d",
    "title": "送冯文子南旋",
    "authorName": "博尔都",
    "authorId": "adcfe4db71716e3e96de2547c59b469d",
    "dynasty": "清",
    "content": [
      "文子南归日，耸身骑白龙。",
      "凌风一长啸，飞过九华峰。",
      "齐鲁关河涌，淮阳云树重。",
      "他时如记忆，吟咏寄囊封。"
    ]
  },
  {
    "id": "adcfe4db71716e3eb36ffe538df59b2a",
    "title": "送冯文子南旋",
    "authorName": "博尔都",
    "authorId": "adcfe4db71716e3e96de2547c59b469d",
    "dynasty": "清",
    "content": [
      "诘旦唱骊歌，清秋奈别何。",
      "寒花孤驿少，哀雁大荒多。",
      "扬子乘风渡，康郎冒雨过。",
      "草堂虽好在，遮莫滞烟萝。"
    ]
  },
  {
    "id": "adcfe4db71716e3eb36ffe530f16b757",
    "title": "送冯文子南旋",
    "authorName": "博尔都",
    "authorId": "adcfe4db71716e3e96de2547c59b469d",
    "dynasty": "清",
    "content": [
      "蕙带束奚囊，飘然向草堂。",
      "近窗惟药灶，比舍即渔庄。",
      "细雨沾苔滑，高云覆院凉。",
      "几年栖隐地，松菊未全荒。"
    ]
  },
  {
    "id": "adcfe4db71716e3e17bdb8df8c217898",
    "title": "寄怀王抡客",
    "authorName": "博尔都",
    "authorId": "adcfe4db71716e3e96de2547c59b469d",
    "dynasty": "清",
    "content": [
      "忆汝遥羁鹦鹉洲，半生寥落被羊裘。",
      "百篇投老情犹壮，三寸徒存策未收。",
      "夜雨潇湘蝴蝶梦，秋风鸿雁稻粱谋。",
      "天边黄石何由见，脉脉慵登尺五楼。"
    ]
  },
  {
    "id": "adcfe4db71716e3eb1189bcf0249c60b",
    "title": "送素庵监牧口北",
    "authorName": "博尔都",
    "authorId": "adcfe4db71716e3e96de2547c59b469d",
    "dynasty": "清",
    "content": [
      "分手河桥木叶黄，白沙衰草遍横塘。",
      "月明回首人千里，碛冷惊心雁几行。",
      "玉塞云深堆苜蓿，银蹄秋老破风霜。",
      "居庸翠涌群峰秀，定有新诗贮锦囊。"
    ]
  },
  {
    "id": "adcfe4db71716e3ee30c13e4b04ab297",
    "title": "送华子千南归",
    "authorName": "博尔都",
    "authorId": "adcfe4db71716e3e96de2547c59b469d",
    "dynasty": "清",
    "content": [
      "对酒离怀且共宽，那堪匹马出长安。",
      "烟凝春草荒城暮，雨湿轻帆野渡寒。",
      "幸有云山供过眼，只凭僮仆劝加餐。",
      "知君不惯尘氛苦，好向清溪把钓竿。"
    ]
  },
  {
    "id": "adcfe4db71716e3ee4014d9d26bd1474",
    "title": "送顾梁汾南还",
    "authorName": "博尔都",
    "authorId": "adcfe4db71716e3e96de2547c59b469d",
    "dynasty": "清",
    "content": [
      "雪霁郊原映翠微，红亭分手欲沾衣。",
      "春风古道人归去，斜日荒村鸟乱飞。",
      "长荡莺花随处好，平津车马与心违。",
      "何年访尔空山里，相对清斋学息机。"
    ]
  },
  {
    "id": "adcfe4db71716e3e301461b315906939",
    "title": "南苑",
    "authorName": "博尔都",
    "authorId": "adcfe4db71716e3e96de2547c59b469d",
    "dynasty": "清",
    "content": [
      "城南御气动昭回，羽葆参差帐殿开。",
      "落日归来盘马埒，春风吹上晾鹰台。",
      "长杨苑侧金笳发，细草原头画鼓催。",
      "自有词人夸羽猎，眼中多少上林材。"
    ]
  },
  {
    "id": "adcfe4db71716e3e97bb4cecbafb8db7",
    "title": "万柳堂",
    "authorName": "博尔都",
    "authorId": "adcfe4db71716e3e96de2547c59b469d",
    "dynasty": "清",
    "content": [
      "高堂翠绕柳千条，振策登临入绛霄。",
      "日影渐移云覆槛，泉声不散雨过桥。",
      "山盘曲径看人小，花布重阴隔市遥。",
      "莫怨章台攀折手，月明还有客吹箫。"
    ]
  },
  {
    "id": "adcfe4db71716e3e8d99f5e17228958e",
    "title": "寄怀梅耦长",
    "authorName": "博尔都",
    "authorId": "adcfe4db71716e3e96de2547c59b469d",
    "dynasty": "清",
    "content": [
      "帝城别后竟谁依，知向江干暂息机。",
      "雨过渔舟当户集，秋深沙燕贴窗飞。",
      "爱看水月宵移棹，静憩松阴画掩扉。",
      "几欲寄书征雁杳，空教翘首对斜晖。"
    ]
  },
  {
    "id": "adcfe4db71716e3e27b8c3004e43c778",
    "title": "雁",
    "authorName": "博尔都",
    "authorId": "adcfe4db71716e3e96de2547c59b469d",
    "dynasty": "清",
    "content": [
      "零露冷汀洲，归鸿度小楼。",
      "秋心齐唤起，不止动边愁。"
    ]
  },
  {
    "id": "adcfe4db71716e3e45b1297a23f607fa",
    "title": "桃花寺",
    "authorName": "博尔都",
    "authorId": "adcfe4db71716e3e96de2547c59b469d",
    "dynasty": "清",
    "content": [
      "山寺凭栏对夕曛，寒烟暮霭互氤氲。",
      "数间茅屋围红树，一曲清溪出白云。"
    ]
  },
  {
    "id": "adcfe4db71716e3e21f252f778410668",
    "title": "东皋泛舟",
    "authorName": "博尔都",
    "authorId": "adcfe4db71716e3e96de2547c59b469d",
    "dynasty": "清",
    "content": [
      "乘兴兰桡泛碧溪，渔歌惊散水禽啼。",
      "白蘋渡口烟初暝，红蓼滩前月又低。"
    ]
  },
  {
    "id": "adcfe4db71716e3ea8abb84e55fcc7df",
    "title": "送苦瓜和尚南还",
    "authorName": "博尔都",
    "authorId": "adcfe4db71716e3e96de2547c59b469d",
    "dynasty": "清",
    "content": [
      "凉云日夕生，寒风逗秋雨。",
      "况此摇落时，复送故人去。",
      "飞锡竟何之，遥指广陵树。",
      "天际来孤鸿，哀鸣如有诉。",
      "败叶声萧萧，离思分无数。",
      "登高欲望君，前津满烟雾。"
    ]
  },
  {
    "id": "adcfe4db71716e3ecf7a5805b90a8911",
    "title": "题叶季良小像",
    "authorName": "博尔都",
    "authorId": "adcfe4db71716e3e96de2547c59b469d",
    "dynasty": "清",
    "content": [
      "树老香还幽，人间地亦静。",
      "澄波浸山色，修篁筛日影。",
      "时有双白鹤，飞来上渔艇。"
    ]
  },
  {
    "id": "adcfe4db71716e3e6a20e5f4896aea9b",
    "title": "秋夜",
    "authorName": "博尔都",
    "authorId": "adcfe4db71716e3e96de2547c59b469d",
    "dynasty": "清",
    "content": [
      "闭户无尘虑，幸免事干谒。",
      "赋性实鲁钝，壮心竟消歇。",
      "天际来冥鸿，飞鸣度城阙。",
      "声响一何哀，依依清人骨。",
      "顾我东篱菊，露重香不发。",
      "独坐抱玉琴，披氅待寒月。"
    ]
  },
  {
    "id": "adcfe4db71716e3e6a20e5f4f809b4e5",
    "title": "秋夜",
    "authorName": "博尔都",
    "authorId": "adcfe4db71716e3e96de2547c59b469d",
    "dynasty": "清",
    "content": [
      "披莱觅高士，暮归霜满天。",
      "东山月始上，万籁已悄然。",
      "花气滋秋露，漏声滴寒泉。",
      "思就壶公宿，凌风共周旋。"
    ]
  },
  {
    "id": "adcfe4db71716e3e5f0f421922d0a170",
    "title": "蓟门",
    "authorName": "博尔都",
    "authorId": "adcfe4db71716e3e96de2547c59b469d",
    "dynasty": "清",
    "content": [
      "燕关一夜西风生，黄云吹堕渔阳城。",
      "剪烛无言起愁坐，万户千门惟月明。",
      "忽听天边笛声作，隐隐随风度罗幕。",
      "鸿雁遥从塞外来，月明倒影楼头落。",
      "阑干倚遍夜婆娑，杨柳曾伤攀折多。",
      "玉笛能传千载怨，秋来愁听武陵歌。"
    ]
  },
  {
    "id": "adcfe4db71716e3ee3e59f48a3312b61",
    "title": "松化石歌",
    "authorName": "博尔都",
    "authorId": "adcfe4db71716e3e96de2547c59b469d",
    "dynasty": "清",
    "content": [
      "吾家有奇石，乃是松所化。空谷几千春，移来傍亭榭。",
      "园林从此多清氛，苍藓玉节依然存。日斜窗外满寒翠，月明帘下留层云。",
      "我至盘桓长手抚，似带幽岩旧风雨。虬枝无复波涛惊，霜皮半染莓苔古。",
      "锦纹素质寒菁葱，阶前仿佛山灵通。只知今日成黄石，那解当年是赤松。"
    ]
  },
  {
    "id": "adcfe4db717649cb3b303f24c5ab023c",
    "title": "春寒曲",
    "authorName": "朱蔚",
    "authorId": "adcfe4db717649cbd1457b72d1457b72",
    "dynasty": "清",
    "content": [
      "莺声流入锁窗里，唤醒香魂慵未起。",
      "几度东风作峭寒，梨花如雪春如水。",
      "屏山曲曲昼愔愔，冷淡韶光转不禁。",
      "杨柳万条披弱絮，海棠一树罥轻阴。",
      "炉烟袅字垂珠箔，美人旧住三层阁。",
      "晓妆试罢着春衫，犹怯银泥裁太薄。",
      "经年远别隔天涯，离愁如影常相随。",
      "不堪榾柮煨残夜，浅梦重帘织雨丝。"
    ]
  },
  {
    "id": "adcfe4db718effae606080704f18926e",
    "title": "遣意",
    "authorName": "悟持",
    "authorId": "adcfe4db718effaed1457b72d1457b72",
    "dynasty": "清",
    "content": [
      "小幄镫翻夜影寒，年来已泯旧悲欢。",
      "事无过望心常稳，世可相忘梦亦安。",
      "插架任教千卷破，囊空何用一钱看。",
      "衡茅拟筑枫江上，吟尽西风万木丹。"
    ]
  },
  {
    "id": "adcfe4db7197ded744383f89e31867d8",
    "title": "初夏晓窗",
    "authorName": "张似谊",
    "authorId": "adcfe4db7197ded7d1457b72d1457b72",
    "dynasty": "清",
    "content": [
      "啼莺惊晓梦，强起未成妆。",
      "览镜惊容瘦，看书喜日长。",
      "帘疏风燕舞，径静露花香。",
      "不觉流光易，枝头杏子黄。"
    ]
  },
  {
    "id": "adcfe4db7197ded7fa75f8050d3be589",
    "title": "春日移居有怀夫子十韵",
    "authorName": "张似谊",
    "authorId": "adcfe4db7197ded7d1457b72d1457b72",
    "dynasty": "清",
    "content": [
      "斗室堪容膝，翛然借一枝。",
      "安居聊避俗，闭户好吟诗。",
      "荆布频年惯，芦帘此日宜。",
      "静中延弱体，江上动遥思。",
      "薄宦愁谁谅，穷途恨独知。",
      "危疆需保障，冷署重栖迟。",
      "远道乡心切，深闺别泪垂。",
      "离情无寄处，归梦有醒时。",
      "岁暮忧怀抱，风霜入鬓丝。",
      "小园春色近，花发是归期。"
    ]
  },
  {
    "id": "adcfe4db71d201ef20038b5a36aede0d",
    "title": "薛宝钗·雪竹",
    "authorName": "环山樵",
    "authorId": "adcfe4db71d201efb49c63fab49c63fa",
    "dynasty": "清",
    "content": [
      "大雪北风催，家家贫白屋。",
      "玉树犹难伸，压倒千竿竹。",
      "高节志凌云，不敢当滕六。",
      "君子本虚心，甘自低头伏。",
      "无复绿猗猗，何如在淇澳？",
      "寒林尽白封，奚第琅玕独。",
      "寒梅也不禁，何只君瑟缩？",
      "读书小窗前，不见青矗矗。",
      "搦管坐空斋，不听声谡谡。",
      "缅怀文典可，佳画添几幅。",
      "更思僵卧人，岂只食无肉。"
    ],
    "annotation": [
      "滕六：téngliù/lù，传说中雪神名，也叫“封六”，此用以指雪。",
      "寒林：秋冬之林。",
      "奚第：何只，哪里仅仅。",
      "琅玕：翠竹的美称。",
      "矗矗：chùchù，高峻貌。重叠貌。",
      "搦管：nuòguǎn，指提笔作文。搦，持、拿；管，指毛笔。",
      "斋：zhāi，屋舍，常指书房、学舍。",
      "谡谡：sùsù，∶象声词，形容风声呼呼作响。",
      "文典：wéndiǎn，文籍典册。"
    ]
  },
  {
    "id": "adcfe4db71dedb849016ad63957128a0",
    "title": "开岁二日以言事罢官将南归叠三字韵",
    "authorName": "孙锵鸣",
    "authorId": "adcfe4db71dedb84f4a4da9ad54e99a6",
    "dynasty": "清",
    "content": [
      "长沙太息未过六，柳下一黜不待三。",
      "我生孤僻俗眼白，人事崄巇鬼面蓝。",
      "老踏京华寡俦偶，埋头柱下随史聃。",
      "出入危机历已遍，往往干戈生笑谈。",
      "君恩宽大许归去，谴诃虽至犹覆含。",
      "头颅五十倏将及，文章政事百不堪。",
      "何如学道谢忧患，坐听万壑松风酣。",
      "一雏堕地才学语，双亲衰鬓况毵毵。",
      "纵言禄养强颜耳，梦魂多悸神先惭。",
      "乱后耕犁行可把，菽水足助含饴甘。",
      "春水方生江之南，云帆转海如飞骖。",
      "归心已逐春雁发，一官鸡肋又焉贪。",
      "誓与老农同击壤，息影不离山中庵。"
    ]
  },
  {
    "id": "adcfe4db71dedb84bb6c56bdd548c8b4",
    "title": "仙姑洞",
    "authorName": "孙锵鸣",
    "authorId": "adcfe4db71dedb84f4a4da9ad54e99a6",
    "dynasty": "清",
    "content": [
      "万峰高插天，突立如削铁。",
      "仄径蟠修虬，萦纡出山脊。",
      "中逢丛竹林，夕阳漏深碧。",
      "石腹呀然开，危楼架岩隙。",
      "静者白云栖，微听暗溜滴。",
      "跨空虹梁横，达傍月牖辟。",
      "古藤纷倒垂，异卉茁如织。",
      "锐欲穷幽探，老恨乏足力。",
      "诡奇非一状，知是真灵宅。",
      "仙姝冰雪姿，来此餐松液。",
      "遐举在何年，丹灶无遗迹。",
      "似闻笙鹤声，空山风露夕。"
    ]
  },
  {
    "id": "adcfe4db71e12566d829e8c550d3761b",
    "title": "黄金埠旅泊感赋",
    "authorName": "冯祖昌",
    "authorId": "adcfe4db71e12566d1457b72d1457b72",
    "dynasty": "清",
    "content": [
      "烽火惊心岁几回，江花溅泪向人开。",
      "韶光薄幸春如寄，芳草无言客又来。",
      "岂有间情吟芍药，更无清梦到瑶台。",
      "浮家泛宅知何处，烟水茫茫极可哀。"
    ]
  },
  {
    "id": "adcfe4db71ee7da504a122c8f205b1eb",
    "title": "苔",
    "authorName": "曹秉哲",
    "authorId": "adcfe4db71ee7da5d1457b7213168e6a",
    "dynasty": "清",
    "content": [
      "地老天荒处，无人有绿苔。",
      "空山閟秋色，大造出闲材。",
      "罽细雨丝织，衣轻风剪裁。",
      "可怜花落尽，幽径为谁开。"
    ]
  },
  {
    "id": "adcfe4db71ee7da5c580976e97b05145",
    "title": "不寐",
    "authorName": "曹秉哲",
    "authorId": "adcfe4db71ee7da5d1457b7213168e6a",
    "dynasty": "清",
    "content": [
      "春来愁易觉，况值雨侵帷。",
      "运蹇孤名早，心闲怪梦迟。",
      "柝延将尽夜，镫了未安诗。",
      "渐老豪情减，闻鸡总不知。"
    ]
  },
  {
    "id": "adcfe4db71ee7da5da26d16b2ac59bc2",
    "title": "题孙忠靖公遗像并墨迹诗册",
    "authorName": "曹秉哲",
    "authorId": "adcfe4db71ee7da5d1457b7213168e6a",
    "dynasty": "清",
    "content": [
      "无计挽乾坤，悲风吊雁门。",
      "尺书徒促战，一剑痛衔恩。",
      "竹寺诗中影，萧关月下魂。",
      "至今生气在，成败不须论。"
    ]
  },
  {
    "id": "adcfe4db71ee7da5da26d16bcb38b302",
    "title": "题孙忠靖公遗像并墨迹诗册",
    "authorName": "曹秉哲",
    "authorId": "adcfe4db71ee7da5d1457b7213168e6a",
    "dynasty": "清",
    "content": [
      "人误天尤厄，身亡国亦休。",
      "血膏沙草碧，泪涌雨霖愁。",
      "忠愤偕儿女，清凉负壑丘。",
      "遗篇谁解唱，榆塞鬼吟秋。"
    ]
  },
  {
    "id": "adcfe4db71ee7da5ea9de78a71f36a78",
    "title": "移家",
    "authorName": "曹秉哲",
    "authorId": "adcfe4db71ee7da5d1457b7213168e6a",
    "dynasty": "清",
    "content": [
      "十载匆匆疾若驰，一身泛泛渺何之。",
      "家如客燕频营垒，官似残蝉又过枝。",
      "检点琴书余长物，流连花竹胜前时。",
      "闲云一出浑难驻，惆怅还山未有期。"
    ]
  },
  {
    "id": "adcfe4db71ee7da589ccbaa5946e38e4",
    "title": "和吴梅村宫扇",
    "authorName": "曹秉哲",
    "authorId": "adcfe4db71ee7da5d1457b7213168e6a",
    "dynasty": "清",
    "content": [
      "宣皇避暑通明殿，碧槛丹幮开四面。照夜谁呈越国珠，招凉思换齐家扇。",
      "南内宫中御制奇，良工雕刻采章施。薄缫蛱蝶千丝茧，柄削珊瑚二尺枝。",
      "丁歌甲舞看不足，匣启玻璃环佩玉。纱晕轻摇烛焰红，罗纹细叠帘波绿。",
      "五月皇都富贵城，榴花十里晓霞明。昭容带醉交钗影，侍女承欢动钏声。",
      "离宫宴罢樱桃熟，一卷《豳风》挥汗说。九华殿角南薰来，在抱冰壶两清绝。",
      "禁苑颁传赐近臣，阁门携谢拜恩新。雉尾移来云五色，蛾眉捧出日双轮。",
      "水晶帘卷烟如绣，玳瑁筵开花献寿。入手争夸书画名，回头翻笑蒲葵陋。",
      "幽赏由来惬圣衷，清凉世界画屏中。银床冰簟芙蓉梦，雾鬓烟鬟茉莉风。",
      "玲珑绝代翻新式，转眼繁华增太息。一自秋风怨洛城，残纨断竹无人识。",
      "桐叶纷飞夕殿凉，菱花瘦损美人妆。彩线空教金凤系，丹符徒把玉麟张。",
      "旧宫零落新宫废，遗物摩挲悲割爱。宝匣萧条蠹粉残，华箱寂寞鱼鳞碎。",
      "苦忆君恩只自哀，雕红镂翠总成灰。只今惟有南楼月，犹似当年扇影开。"
    ]
  },
  {
    "id": "adcfe4db71ee7da5d23a80779b9b3be2",
    "title": "归乌曲",
    "authorName": "曹秉哲",
    "authorId": "adcfe4db71ee7da5d1457b7213168e6a",
    "dynasty": "清",
    "content": [
      "天涯一只惊霜乌，欲归望远心踟躇。踟躇不归问何意，答言恐负高飞志。",
      "高飞壮志难遽酬，可怜倦翮无时休。不如株守故林侣，饮啄翱翔得自主。",
      "吁嗟乎！乌不归兮栖何之？乌竟归兮哺何资？将归未归两难决，愁煞斜阳欲暮时。",
      "暮景人间容易变，及时归去乌莫恋，巢中老乌泪如霰。"
    ]
  },
  {
    "id": "adcfe4db71fb35684e92458a813f6a3d",
    "title": "题素园图送王二镜岩归里",
    "authorName": "李宏",
    "authorId": "adcfe4db71fb3568d1457b7221be9a4b",
    "dynasty": "清",
    "content": [
      "君自会稽来，挹此东南美。",
      "磊节竹之操，虚中竹之理。",
      "君本素心人，合与此君倚。",
      "今复洒然归，峭帆问烟水。",
      "如遇会稽竹，道我念无已。"
    ]
  },
  {
    "id": "adcfe4db71fbf85bbb8d459a658b950d",
    "title": "乔村雨霁",
    "authorName": "王宸佶",
    "authorId": "adcfe4db71fbf85bd1457b72d1457b72",
    "dynasty": "清",
    "content": [
      "夜雨新晴后，千山翠欲流。",
      "鸠呼深树里，潮落断桥头。",
      "风定鱼浮水，烟消人倚楼。",
      "耕夫各欢忭，四野发清讴。"
    ]
  },
  {
    "id": "adcfe4db71fc6dee5a859a6b109a9833",
    "title": "挽朱伯韩",
    "authorName": "蒋琦龄",
    "authorId": "adcfe4db71fc6deed1457b72d1457b72",
    "dynasty": "清",
    "content": [
      "宣庙有三直，吾推朱子公。",
      "立朝凡几日，疾恶乃如风。",
      "炙手兀时宰，焦头论近功。",
      "当年笑迂阔，颇与紫阳同。"
    ]
  },
  {
    "id": "adcfe4db71fc6dee5a859a6b0673c0f3",
    "title": "挽朱伯韩",
    "authorName": "蒋琦龄",
    "authorId": "adcfe4db71fc6deed1457b72d1457b72",
    "dynasty": "清",
    "content": [
      "未泄种胥愤，堪悲晁贾才。",
      "旁求朝命下，痛惜士林哀。",
      "奏议尘封久，灵旗血战开。",
      "中丞速攻取，白马拥潮来。"
    ]
  },
  {
    "id": "adcfe4db71fc6dee5a859a6bb9b38bfe",
    "title": "挽朱伯韩",
    "authorName": "蒋琦龄",
    "authorId": "adcfe4db71fc6deed1457b72d1457b72",
    "dynasty": "清",
    "content": [
      "绝学成孤诣，高文得正传。",
      "规模诚阔远，襟抱亦冲渊。",
      "岳笑轻尘足，材劳朽木镌。",
      "刘贳风义重，叠入玉溪篇。"
    ]
  },
  {
    "id": "adcfe4db71fc6dee174946b243248111",
    "title": "宿武连驿次和放翁武连县诗寄霞舫少鹤",
    "authorName": "蒋琦龄",
    "authorId": "adcfe4db71fc6deed1457b72d1457b72",
    "dynasty": "清",
    "content": [
      "四十功名未可期，秋怀应有故人知。",
      "三刀远道销髀肉，九月清霜点鬓丝。",
      "世路艰危忘栈险，宦情恬淡到官迟。",
      "回看禁掖朋从隔，古县鸣笳向夜时。"
    ]
  },
  {
    "id": "adcfe4db71fc6deee95441790c25f43a",
    "title": "送朱伯韩侍御还乡",
    "authorName": "蒋琦龄",
    "authorId": "adcfe4db71fc6deed1457b72d1457b72",
    "dynasty": "清",
    "content": [
      "柏府霜寒乌夜飞，朝簪晓脱理征衣。",
      "泰山东望云犹蔽，秋色西来燕已归。",
      "出处无惭从古少，文章有用似公稀。",
      "郭门供张何须设，恐被旁观说见机。"
    ]
  },
  {
    "id": "adcfe4db71fc6deee9544179e46d93f7",
    "title": "送朱伯韩侍御还乡",
    "authorName": "蒋琦龄",
    "authorId": "adcfe4db71fc6deed1457b72d1457b72",
    "dynasty": "清",
    "content": [
      "寒花背指放船时，驿路深秋景最宜。",
      "新得诗篇聊自赏，旧焚谏草有谁知。",
      "洞庭日落帆千里，易水风寒酒一卮。",
      "我是徂徕狂直讲，终逢圣德更题诗。"
    ]
  },
  {
    "id": "adcfe4db71fc6deebbb0865aed52c600",
    "title": "阳朔看山",
    "authorName": "蒋琦龄",
    "authorId": "adcfe4db71fc6deed1457b72d1457b72",
    "dynasty": "清",
    "content": [
      "岭外多好山，阳朔最奇诡。",
      "净洗看山晴，一棹下滩水。",
      "应接初不暇，邂逅无穷美。",
      "生平所未见，见之心为死。",
      "奇者已非山，层出犹未已。",
      "日暮维我舟，翘首更一视。",
      "行空走群兽，攫人伺奇鬼。",
      "竟夕颈为缩，屏息篷窗里。",
      "诘朝挂帆去，高情稍倦矣。",
      "我闻养生射，全名在一矢。",
      "用兵得重瞳，百胜不足恃。",
      "赘若舍人蛇，贱如辽东豕。",
      "行文贵有余，怀才宜知止。",
      "嗟哉阳朔山，所伤惟多耳。"
    ]
  },
  {
    "id": "adcfe4db71fc6deebbb0865a7e6d38d5",
    "title": "阳朔看山",
    "authorName": "蒋琦龄",
    "authorId": "adcfe4db71fc6deed1457b72d1457b72",
    "dynasty": "清",
    "content": [
      "山山皆如画，犹恐画未能。",
      "何独一小山，偏以画见名。",
      "苔草炫金碧，悬崖展幛屏。",
      "石纹泼水墨，一幅浑天成。",
      "当其有山时，世未有丹青。",
      "胡为造化儿，预构狡狯情。",
      "画师摹真山，山乃以画称。",
      "转辗但相似，何者为山形。",
      "是周亦是蝶，此理难具明。",
      "问山山不语，尽日山中行。"
    ]
  },
  {
    "id": "adcfe4db71fc6deedb63deb2d00dd321",
    "title": "寄王子寿",
    "authorName": "蒋琦龄",
    "authorId": "adcfe4db71fc6deed1457b72d1457b72",
    "dynasty": "清",
    "content": [
      "梅花晚飞翻，归楫循江汜。",
      "风尘黯损神，乱离迫暮齿。",
      "延颈恋朋知，合沓岁月驶。",
      "词坛久阔疏，悠悠殆二纪。",
      "螺州雪后晴，延缘独葭苇。",
      "跫然闻足音，肩舆冲泥滓。",
      "樽酒展素心，时事从掌指。",
      "漆室伤怀抱，涕泪痕满纸。",
      "干戈老莱衣，洗然贱朱紫。",
      "忠爱本性成，爵禄心则死。",
      "天聪辟四门，国运隆任姒。",
      "诸公颇用心，骏骨谅已市。",
      "斯人国之桢，文章固小技。",
      "芝兰不言芳，讵合败荆杞。",
      "未登白玉盘，永为老圃耻。",
      "崎岖全躯命，吾衰亦久矣。",
      "早年识璠玙，孤芳陋桃李。",
      "新文更起予，罪言弥奇伟。",
      "论都策滇事，所见无彼此。",
      "岂惟臭味同，出处固相似。",
      "潇湘连洞庭，极目春千里。",
      "美人天一方，濯足娟娟水。",
      "寂寥身后名，一笑但相视。"
    ]
  },
  {
    "id": "adcfe4db721b07898ff7bf78de964571",
    "title": "过开山",
    "authorName": "李师中",
    "authorId": "adcfe4db721b0789d1457b72d1457b72",
    "dynasty": "清",
    "content": [
      "济南南去路，岭壑几千盘。",
      "一水来回过，乱山前后看。",
      "角声孤戍迥，人影夕阳宽。",
      "何处闻鸡犬，孤村树色寒。"
    ]
  },
  {
    "id": "adcfe4db721b07890ea25580166949fc",
    "title": "过富阳",
    "authorName": "李师中",
    "authorId": "adcfe4db721b0789d1457b72d1457b72",
    "dynasty": "清",
    "content": [
      "别却钱塘去，连峰取次开。",
      "橹摇修竹里，帆挂古城隈。",
      "水急知滩近，山昏觉雨来。",
      "春江楼第一，舟过首重回。"
    ]
  },
  {
    "id": "adcfe4db721d0aa35e65e29c00750a57",
    "title": "题常理斋先生爱吟草",
    "authorName": "彦布",
    "authorId": "adcfe4db721d0aa3d1457b72d1457b72",
    "dynasty": "清",
    "content": [
      "尽瘁臣之职，捐躯分自宜。",
      "但能全大节，宁复念孤儿。",
      "温序衔须日，睢阳啮指时。",
      "浣花溪父老，说着尚馀悲。"
    ]
  },
  {
    "id": "adcfe4db721d0aa35e65e29c38b45f8d",
    "title": "题常理斋先生爱吟草",
    "authorName": "彦布",
    "authorId": "adcfe4db721d0aa3d1457b72d1457b72",
    "dynasty": "清",
    "content": [
      "青史髫年读，丹心异代同。",
      "儒臣能杀贼，圣主重褒忠。",
      "在泮陈俘盛，丛祠肖像崇。",
      "灵旗来往处，华表认辽东。"
    ]
  },
  {
    "id": "adcfe4db722319633a5b6f63099f8b9e",
    "title": "独居",
    "authorName": "李九鹏",
    "authorId": "adcfe4db72231963d1457b72d1457b72",
    "dynasty": "清",
    "content": [
      "独居谁悯客无依，困顿风尘欲拂衣。",
      "垂老愈知名教乐，远游每恨故交稀。",
      "四山烽燧鹅公颈，一艇风涛燕子矶。",
      "北望乡关何处是，忍教儿女寄当归。"
    ]
  },
  {
    "id": "adcfe4db722319633934ea7271ec36ea",
    "title": "春夜",
    "authorName": "李九鹏",
    "authorId": "adcfe4db72231963d1457b72d1457b72",
    "dynasty": "清",
    "content": [
      "静夜适幽栖，春愁客中绝。",
      "泠泠梵寺钟，薄暮花间歇。",
      "暖酒慰凉宵，青镫背素月。",
      "更短兴弥长，微吟自怡悦。",
      "久坐不知寒，空庭犹积雪。",
      "抛卷入睡乡，恐负千金节。"
    ]
  },
  {
    "id": "adcfe4db72231963e8ecf3d1bdc27220",
    "title": "舟中积雨",
    "authorName": "李九鹏",
    "authorId": "adcfe4db72231963d1457b72d1457b72",
    "dynasty": "清",
    "content": [
      "凄凄怅暝日，郁郁对茂林。",
      "泊舟兀无侣，朱夏竟连阴。",
      "榜人重解缆，旬日滞烟浔。",
      "密雨歇复作，随风暗相侵。",
      "不见鱼儿出，遥听哀猿吟。",
      "沄沄千叠浪，缘愁若个深。",
      "天末时吊影，浪迹难为心。",
      "恨无乘风便，愁有魑魅寻。",
      "薄暮添薄冷，浊酒姑强斟。",
      "何事江村妇，未秋送凉砧。"
    ]
  },
  {
    "id": "adcfe4db7224db208452352f7ea8a3ee",
    "title": "奄旦处也时朔雪被野人马衣裘满目寒色怅然兴感作怀古四篇其二",
    "authorName": "周天度",
    "authorId": "adcfe4db7224db20d1457b72d1457b72",
    "dynasty": "清",
    "content": [
      "榆木龙举罢远行，天教此地作长城。",
      "百年草草筹边策，烈戍荒荒按伏兵。",
      "北去黄云垂大漠，南来白日澹神京。",
      "平生不信东杨略，阳武谋成劝息征。"
    ]
  },
  {
    "id": "adcfe4db7224db208452352f85d2f667",
    "title": "奄旦处也时朔雪被野人马衣裘满目寒色怅然兴感作怀古四篇其二",
    "authorName": "周天度",
    "authorId": "adcfe4db7224db20d1457b72d1457b72",
    "dynasty": "清",
    "content": [
      "蒲坂经营迹已陈，诏恩三锡见何频。",
      "四楼高下同瓯脱，六厩腾骧尽护真。",
      "纵使红颜驻青鬓，难将白水誓黄巾。",
      "定陵往事销沈久，誉毁无端一怆神。"
    ]
  },
  {
    "id": "adcfe4db7224db208452352fc7869386",
    "title": "奄旦处也时朔雪被野人马衣裘满目寒色怅然兴感作怀古四篇其二",
    "authorName": "周天度",
    "authorId": "adcfe4db7224db20d1457b72d1457b72",
    "dynasty": "清",
    "content": [
      "宁城川出旧兴和，冻合浑流水不波。",
      "禾黍被郊前代仅，旃裘入塞近来多。",
      "名王自醉留犁酒，大将休夸《敕勒歌》。",
      "独上高台重回首，兴亡无际奈愁何。"
    ]
  },
  {
    "id": "adcfe4db7224db20e79338cff3b140d7",
    "title": "礼金地藏塔用王文成宿化城寺韵",
    "authorName": "周天度",
    "authorId": "adcfe4db7224db20d1457b72d1457b72",
    "dynasty": "清",
    "content": [
      "翠微环列晓岚深，千丈浮埃迥不侵。",
      "南纪江山呈履舄，中天云日异晴阴。",
      "香台卓影疑无地，花雨飘空别有林。",
      "灵迹几经收拾到，抽毫虚费短长吟。"
    ]
  },
  {
    "id": "adcfe4db7224db20e79338cfc26c981f",
    "title": "礼金地藏塔用王文成宿化城寺韵",
    "authorName": "周天度",
    "authorId": "adcfe4db7224db20d1457b72d1457b72",
    "dynasty": "清",
    "content": [
      "帝网高悬法界中，万峰插笏尽来同。",
      "仙人自葬玲珑骨，龙女长依缥缈宫。",
      "金刹镫摇华藏月，石田香护贝多风。",
      "采真莫问来时路，回首从教百虑空。"
    ]
  },
  {
    "id": "adcfe4db7224db2065ba9f543ad30417",
    "title": "题金闻石天山揽辔图",
    "authorName": "周天度",
    "authorId": "adcfe4db7224db20d1457b72d1457b72",
    "dynasty": "清",
    "content": [
      "丈夫贵壮游，托意务开济。闯门讵事宜，纡筹当远谛。",
      "与君同乡友，结交始燕蓟。片言金石固，情好逾兄弟。",
      "尤轸用世心，六合一平睇。余本凡庸质，因君日摩厉。",
      "困顿走塞垣，君远更数递。雄疆绥远城，皇舆职方系。",
      "是地汉瓯脱，元封首除薙。旋踵遗育蕃，乌桓错白题。",
      "石槐辟王庭，猗大飨帝。歠仇水深黑，盛乐宫崇丽。",
      "一从六镇设，怀朔屹屏蔽。人民乐清宴，毛物竞般裔。",
      "正光水德衰，沈沦入荒翳。倔强兜牟族，狂忍恣刲劙。",
      "穹苍厌昏德，五日照妖沴。豪椎铁山碎，力夺金人祭。",
      "单于设都护，受降奉盟誓。巨憝起幽陵，荒服咸反噬。",
      "自此外声教，隔绝终唐世。阻午部族昌，遥辇霸图继。",
      "鸣𩩉室韦逐，横戈属珊锐。稽古制郡县，南面华风莅。",
      "丰州及净州，表里山河势。金元代更易，沿革事无替。",
      "纠军隶招讨，群牧准前例。维昔胜国中，义轮霾雰曀。",
      "板升一以筑，宣云重颠癠。所幸杀运终，女戎生燕嬖。",
      "表饵縻金缯，墉言贮婉嫕。臲卼四十秋，疆场日睥睨。",
      "桓桓我文祖，西略六师逮。宏基恢漠南，毳服走徒隶。",
      "经今又百年，山高水清厉。书生挟策至，幕府富雄制。",
      "寒泉九十九，吊古足流滞。矾绢写作图，纪胜拟书契。",
      "别来三改岁，相逢河淮澨。维舟一夕共，去住两迢递。",
      "三亭慎迟留，行矣吾继逝。"
    ]
  },
  {
    "id": "adcfe4db7224db205ad3c145302ff82e",
    "title": "立春日大雪有雷电雹次日大雪雷雹越十日又大雪尺余奇寒纪事",
    "authorName": "周天度",
    "authorId": "adcfe4db7224db20d1457b72d1457b72",
    "dynasty": "清",
    "content": [
      "惟王首载春，岁行摄提格。",
      "青籥启蛰房，万物未甲坼。",
      "长衔竞腰鼓，临望纪元夕。",
      "土牛送滕六，忽与谢仙迫。",
      "同云幂四维，急羽飞六翮。",
      "乍如珠跳瓦，俄看径曳帛。",
      "阳冰鼓阴火，殷动顿旁魄。",
      "苏苏或遂泥，索索更来虩。",
      "严风吹樛枝，照耀雀锡白。",
      "旅人叹龟手，重纩齿余齰。",
      "吾闻古洪都，方舆称水泽。",
      "其地濒江湖，其俗便絺绤。",
      "长虞炎精炽，无虑玄冥赫。",
      "何渠积淹旬，黍律骄不易。",
      "踆乌蹲寒号，顾菟伏猬磔。",
      "得无载籍诞，或者司历失。",
      "昨宵气加凛，飞惨又骚驿。",
      "夜漏咽层冰，晓色射窗隙。",
      "龙战警百万，鹤语动寻尺。",
      "上天岂无意，史氏慎取索。",
      "竹歌哀黄台，鹅池拉蔡栅。",
      "况今蓬婆外，壮士犹负戟。",
      "谁欤薛孤延，敢告庄青翟。",
      "纪异咄咄词，放管落枣核。"
    ]
  },
  {
    "id": "adcfe4db7224db2030adf44911d073d2",
    "title": "奄旦处也时朔雪被野人马衣裘满目寒色怅然兴感作怀古四篇其一",
    "authorName": "周天度",
    "authorId": "adcfe4db7224db20d1457b72d1457b72",
    "dynasty": "清",
    "content": [
      "危谯猎猎戍旗风，川谷坡陀极望中。",
      "雁翅接天排粉堞，马蹄穿雪乱冰发。",
      "屯闲龙虎牙璋静，泺散鸳鸯玉帐空。",
      "朔气宵来凝厚地，同云直压大青东。"
    ]
  },
  {
    "id": "adcfe4db722733f7fbc4ecdb97995b0c",
    "title": "登报恩寺塔绝顶",
    "authorName": "黄之隽",
    "authorId": "adcfe4db722733f7b0f2ad4454e36c5f",
    "dynasty": "清",
    "content": [
      "到眼无埃壒，苍茫入素秋。",
      "万家斜照外，千古大江流。",
      "金碧翔霄表，虬龙压石头。",
      "长安称雁塔，此亦旧皇州。"
    ]
  },
  {
    "id": "adcfe4db722733f7af54e65986a50a02",
    "title": "漂母祠",
    "authorName": "黄之隽",
    "authorId": "adcfe4db722733f7b0f2ad4454e36c5f",
    "dynasty": "清",
    "content": [
      "少年欺带剑，老母念垂竿。",
      "恩怨一时有，波涛千古寒。",
      "封侯金自易，乞食饭应难。",
      "最是穷途感，英雄泪不干。"
    ]
  },
  {
    "id": "adcfe4db722733f74ff51c3892c07d46",
    "title": "武昌怀古",
    "authorName": "黄之隽",
    "authorId": "adcfe4db722733f7b0f2ad4454e36c5f",
    "dynasty": "清",
    "content": [
      "碧眼孙郎此建都，凭陵中国控全吴。",
      "危矶冒堞犹黄鹄，长锁连江岂赤乌。",
      "霸业久随流水去，客愁惟对楚山孤。",
      "太平城郭周遭在，战垒荒荒隐绿芜。"
    ]
  },
  {
    "id": "adcfe4db722733f74ff51c3820829016",
    "title": "武昌怀古",
    "authorName": "黄之隽",
    "authorId": "adcfe4db722733f7b0f2ad4454e36c5f",
    "dynasty": "清",
    "content": [
      "鄂渚樊山几度秋，大江日夜向东流。",
      "战船浪卷陶公庙，宾幕风回庾亮楼。",
      "烟雨六朝迷夏口，帆樯千里接荆州。",
      "英雄名士俱陈迹，输与沙汀数片鸥。"
    ]
  },
  {
    "id": "adcfe4db722733f7f802e1f9f688351b",
    "title": "种王瓜篱豆诸蔬",
    "authorName": "黄之隽",
    "authorId": "adcfe4db722733f7b0f2ad4454e36c5f",
    "dynasty": "清",
    "content": [
      "昔逮亲养日，灌园佐击鲜。",
      "亲亡事奔走，忽忽二十年。",
      "倦游返衡门，老圃聊息肩。",
      "修我灌园业，情事恍如前。",
      "汲水凉非水，清泪同涓涓。",
      "此蔬亲不逮，此圃亲所传。",
      "终作抱瓮身，五鼎未列筵。",
      "爪瓠如有知，为我根蔓牵。",
      "蔓则蔽苍野，根则入黄泉。",
      "以告我父母，贫贱子可怜。",
      "爪瓠莫结子，有子亦徒然。"
    ]
  },
  {
    "id": "adcfe4db722733f700cf1415a11a8233",
    "title": "水碓",
    "authorName": "黄之隽",
    "authorId": "adcfe4db722733f7b0f2ad4454e36c5f",
    "dynasty": "清",
    "content": [
      "转轮在水稻在屋，糠秕如尘米如玉。谁其为之机与轴，坎臼在地杵在水。",
      "横贯轮心轮运瀑，以溪之水代人足。列杵五六杵齿齿，一杵入臼一杵起。",
      "圜轮迫杵水迫轮，急急晨昏舂不止，溪女鬓插山花红，列坐臼旁如课功。",
      "从容揎袖簸扬毕，劳逸不与吾乡同。我来如听一部之水乐，轮音为商杵音角。"
    ]
  },
  {
    "id": "adcfe4db722a09b38a071c552ab2eb00",
    "title": "日本刀为胡云起作",
    "authorName": "张定",
    "authorId": "adcfe4db722a09b3d1457b72d1457b72",
    "dynasty": "清",
    "content": [
      "先生好剑更好刀，寒光上腾秋月高。",
      "昆吾之刀世难觏，大食之刀辉久韬。",
      "二者搜罗不可得，日本有刀求之亟。",
      "往时日本来观光，宝刀流传入中国。",
      "中国尚文不尚武，藏此刀者半伧父。",
      "有谁拂拭鸊鹈膏，素练横空下阶舞。",
      "先生得之喜欲狂，摩挲珍重如球琅。",
      "酒酣奋袂出示客，长虹三尺辉宝光。",
      "吾谓先生可一试，莫使毛锥误我事。",
      "挺身投笔学班超，塞外立功酬素志。",
      "先生一笑郁塞开，诸公狂饮歌莫哀。",
      "夜半此刀作龙吼，愿从先生登燕台。"
    ]
  },
  {
    "id": "adcfe4db723cee601df96d473fddc610",
    "title": "秋闺怨",
    "authorName": "沈堡",
    "authorId": "adcfe4db723cee60d1457b72d1457b72",
    "dynasty": "清",
    "content": [
      "夜夜劳刀尺，年年寄雪霜。",
      "云沈蒲类海，月落郁金堂。",
      "汉将思开国，秦皇重辟疆。",
      "何知儿女恨，掩镜泣空房。"
    ]
  },
  {
    "id": "adcfe4db723cee60776839c4e30f4d15",
    "title": "御赐砥石砚歌赠石庭上人",
    "authorName": "沈堡",
    "authorId": "adcfe4db723cee60d1457b72d1457b72",
    "dynasty": "清",
    "content": [
      "道人昔岁游京邸，天子召见离宫里。赋就《初春瑞雪词》，侍臣奏上龙颜喜。",
      "拂衣归卧高云中，仍向空山食松饵。万乘南巡明圣湖，遂朝行在登丹戺。",
      "临轩玉音何琅琅，赐来砥石砚一方。绿质无玼浮玉色，翠纹结秀生瑶光。",
      "我闻此石出辽水，水碧为胎金作髓。温润无殊歙穴青，坚良且迈端溪紫。",
      "只今圣主重文章，珍物通灵皆异常。已见马肝贡殊域，尤多凤味罗岩廓。",
      "皇情祇眷此砚美，掞藻时时凭玉几。拜爵应封即墨侯，锡名且号虚中子。",
      "石公捧砚辞京师，好磨松节临清池。奈园秘笈日勤写，颂扬帝德高巍巍。"
    ]
  },
  {
    "id": "adcfe4db724231be23ec0643cb22500a",
    "title": "送姜铁夫南归",
    "authorName": "郜焕元",
    "authorId": "adcfe4db724231bed1457b72d1457b72",
    "dynasty": "清",
    "content": [
      "白首家无定，青山尔又归。",
      "京华词客贱，秋雨故人稀。",
      "钟动催霜叶，潮平载夕晖。",
      "鉴湖南月好，为我选渔矶。"
    ]
  },
  {
    "id": "adcfe4db724231be991a1c3f01b047e9",
    "title": "申凫盟见访",
    "authorName": "郜焕元",
    "authorId": "adcfe4db724231bed1457b72d1457b72",
    "dynasty": "清",
    "content": [
      "自枉高人驾，悠然淡旅情。",
      "狂真疏礼法，老益厌诗名。",
      "万树霜前色，连砧苑外声。",
      "乡心剧岁晚，迟我碧山耕。"
    ]
  },
  {
    "id": "adcfe4db724231be8706249c1097f7ca",
    "title": "夏人叔从禹峰先生为湖南之游",
    "authorName": "郜焕元",
    "authorId": "adcfe4db724231bed1457b72d1457b72",
    "dynasty": "清",
    "content": [
      "之子湖南去，扁舟意若何。",
      "白云衡岳满，青草洞庭多。",
      "幕府裁铙曲，迁人依棹歌。",
      "只愁扬子宅，蚤暮少经过。"
    ]
  },
  {
    "id": "adcfe4db724231be8706249ce5d90789",
    "title": "夏人叔从禹峰先生为湖南之游",
    "authorName": "郜焕元",
    "authorId": "adcfe4db724231bed1457b72d1457b72",
    "dynasty": "清",
    "content": [
      "草檄真能事，从军亦壮游。",
      "况逢汉陆贾，同注《晋阳秋》。",
      "雨幔临湘浦，风帆近岳楼。",
      "赖君传古迹，赋压楚江头。"
    ]
  },
  {
    "id": "adcfe4db724231bed308c2425f9ca68d",
    "title": "访赵锦帆于报国寺解官南归怅然有怀",
    "authorName": "郜焕元",
    "authorId": "adcfe4db724231bed1457b72d1457b72",
    "dynasty": "清",
    "content": [
      "白首官仍谪，黄河客竟还。",
      "春明无故旧，秋色冷乡关。",
      "叶落松房定，风吹海月闲。",
      "苏门归倘遂，同钓碧溪湾。"
    ]
  },
  {
    "id": "adcfe4db724231be1dab09f4d3b7841a",
    "title": "晤张海旭",
    "authorName": "郜焕元",
    "authorId": "adcfe4db724231bed1457b72d1457b72",
    "dynasty": "清",
    "content": [
      "尚记南奔日，艰危借一舟。",
      "孤帆淮浦月，百战岛门秋。",
      "身世还青眼，山河竟白头。",
      "草堂尊酒在，万里慰离忧。"
    ]
  },
  {
    "id": "adcfe4db724231be2d8f7e60dd0c1436",
    "title": "寄遁山子",
    "authorName": "郜焕元",
    "authorId": "adcfe4db724231bed1457b72d1457b72",
    "dynasty": "清",
    "content": [
      "别后俱多难，归来独可怜。",
      "兴吟吴苑草，泪尽郢门烟。",
      "万事还乡井，孤身历岁年。",
      "白头新赋草，零落竟谁传。"
    ]
  },
  {
    "id": "adcfe4db724231beebb6907cd1b4ad7a",
    "title": "江上逢黄坤五太史",
    "authorName": "郜焕元",
    "authorId": "adcfe4db724231bed1457b72d1457b72",
    "dynasty": "清",
    "content": [
      "白发承明旧侍臣，天涯沦落晚堪亲。",
      "箧中岁月存诗史，世外江湖有钓缗。",
      "往事伤心辞洛日，他乡垂老避秦人。",
      "开元朝士君仍在，听到宫词泪满巾。"
    ]
  },
  {
    "id": "adcfe4db724231becc763314af399eb9",
    "title": "赴东壑遥望五龙雪色",
    "authorName": "郜焕元",
    "authorId": "adcfe4db724231bed1457b72d1457b72",
    "dynasty": "清",
    "content": [
      "径行初日千峰上，俯瞰苍烟一郡西。",
      "朔塞天连三晋险，晴空雪压五龙低。",
      "山腰拾级樵争入，树杪盘云岛乱啼。",
      "万壑乡园吾独往，岭猿溪月待幽栖。"
    ]
  },
  {
    "id": "adcfe4db724231be342e11ae233e89f2",
    "title": "赠彭禹峰先生",
    "authorName": "郜焕元",
    "authorId": "adcfe4db724231bed1457b72d1457b72",
    "dynasty": "清",
    "content": [
      "扬舲五月下蛮方，醉踏江楼草色长。",
      "公子椒兰新七泽，将军裘带旧三湘。",
      "君从绛幄论前辈，我向青云认父行。",
      "万里长缨须蚤系，汉家将相本南阳。"
    ]
  },
  {
    "id": "adcfe4db724231be3e4e51fe65b9dc9f",
    "title": "赠李将军戍楚",
    "authorName": "郜焕元",
    "authorId": "adcfe4db724231bed1457b72d1457b72",
    "dynasty": "清",
    "content": [
      "铁衣十载临戎日，尚忆围城转战功。",
      "射虎未闻封李广，雕虫犹复困扬雄。",
      "千群代马悲笳里，独戍江湖险塞中。",
      "氛祲扶桑忧不细，捷书蚤寄楚天鸿。"
    ]
  },
  {
    "id": "adcfe4db724231be3e3ddb5be5de31dc",
    "title": "王幼舆以近诗见贻即有禹州之游作此奉送兼致怀兵使沈绎堂",
    "authorName": "郜焕元",
    "authorId": "adcfe4db724231bed1457b72d1457b72",
    "dynasty": "清",
    "content": [
      "闲门尽日补烟萝，竹里逢君有啸歌。",
      "一卷诗才传白雪，三春客又渡黄河。",
      "风归禹甸山川丽，路入梁园词赋多。",
      "好问故人东郡长，楼中《八咏》定如何。"
    ]
  },
  {
    "id": "adcfe4db724231be2cf92dc284fea502",
    "title": "过顺德有怀沧溟先生",
    "authorName": "郜焕元",
    "authorId": "adcfe4db724231bed1457b72d1457b72",
    "dynasty": "清",
    "content": [
      "中原二子盛当时，历下文章晚更奇。",
      "识得峨嵋天半意，黄榆高处自题诗。"
    ]
  },
  {
    "id": "adcfe4db724231be2cf92dc27c48227e",
    "title": "过顺德有怀沧溟先生",
    "authorName": "郜焕元",
    "authorId": "adcfe4db724231bed1457b72d1457b72",
    "dynasty": "清",
    "content": [
      "领袖宗徐气尚骄，秋生郡阁雁萧萧。",
      "文章未老山河在，词客英灵正可招。"
    ]
  },
  {
    "id": "adcfe4db724231be05049f51b2ee9de4",
    "title": "魏雍伯招游鹿泉诸胜",
    "authorName": "郜焕元",
    "authorId": "adcfe4db724231bed1457b72d1457b72",
    "dynasty": "清",
    "content": [
      "跨马出西郊，倦眼豁疏放。",
      "远景带日斜，清游恣元畅。",
      "秋气下苍嵓，空翠殆难状。",
      "同行得佳侣，泉石激微尚。",
      "行看岩岫舒，坐爱流滮漾。",
      "瞻眺韩侯祠，英风飒甲仗。",
      "剥藓读残碑，寄兴忽悲壮。",
      "回望羽人居，丹栱绝壁上。",
      "虚洞有云封，老树为之障。",
      "急雨溜层巅，攀烟遵复嶂。",
      "初寻惊奥奇，径转得平旷。",
      "中有龙象藏，丹碧郁相望。",
      "微步惬幽寻，阴洞何年创。",
      "嵌空入杳窅，白日划光亮。",
      "造化钟灵异，神工非意匠。",
      "累累号连珠，透辟绝依傍。",
      "冰雪泠然入，披襟为神王。",
      "空亭延翠花，日暮欣跌宕。",
      "生平丘壑心，对此树高贶。",
      "愿得休粮居，乘风采瀣沆。"
    ]
  },
  {
    "id": "adcfe4db724231be2c6bd3c21db82a7e",
    "title": "走笔别程伯建",
    "authorName": "郜焕元",
    "authorId": "adcfe4db724231bed1457b72d1457b72",
    "dynasty": "清",
    "content": [
      "前年别，城之隈，今年别，江之浒。黄鹄高骞野惊翔，苍龙昼立瘦蛟舞。",
      "沙洲烟草绿茫茫，棕笠泥鞋九日雨。欧长卿，李云田，偕子同来送别船。",
      "别船日暮芙蓉老，满酹清酤问秋昊。相逢意气感须眉，二子不言子更悲。",
      "昨日上书不见收，低头幕府终何为。闻君杖策向长安，水落桑干木叶寒。",
      "黄金谁荐中涓马，易水空怜壮士冠。君不见郎官湖上李白游，至今魂魄尚堪留。",
      "又不见蓬荆深没楚王台，阴雨啾啾鬼夜哀。登祝融，望吴越。",
      "我欲扶筇鼓柁，上八万之天台，探千年之禹穴。安能俯仰随世网，牺牛文身入庙遭羁绁。"
    ]
  },
  {
    "id": "adcfe4db4f0bfb309da95ced91df6d0f",
    "title": "望太行山",
    "authorName": "李?媖",
    "authorId": "adcfe4db72476e1ad1457b72d1457b72",
    "dynasty": "清",
    "content": [
      "太行天下脊，形胜孰能齐。",
      "一线盘空上，三霄入望低。",
      "杂花薰巘崿，怪石碎轮啼。",
      "千古孙阳顾，何人解骏嘶。"
    ]
  },
  {
    "id": "adcfe4db4f0bfb308226c22375c52804",
    "title": "静坐",
    "authorName": "李?媖",
    "authorId": "adcfe4db72476e1ad1457b72d1457b72",
    "dynasty": "清",
    "content": [
      "闲来惟静坐，未觉战纷华。",
      "纨绮习俱尽，云山志未赊。",
      "名心淡秋水，清梦到梅花。",
      "处处皆佳境，吾生亦有涯。"
    ]
  },
  {
    "id": "adcfe4db4f0bfb304b7246d904c8b536",
    "title": "山居听雨",
    "authorName": "李?媖",
    "authorId": "adcfe4db72476e1ad1457b72d1457b72",
    "dynasty": "清",
    "content": [
      "向晚关门卧，纱幮听雨眠。",
      "秋声起林薄，凉意答山泉。",
      "静许诗情得，清教俗虑捐。",
      "至人何处梦，吾思本超然。"
    ]
  },
  {
    "id": "adcfe4db4f0bfb3012e7bf3126b42014",
    "title": "阅旧作",
    "authorName": "李?媖",
    "authorId": "adcfe4db72476e1ad1457b72d1457b72",
    "dynasty": "清",
    "content": [
      "总角耽文翰，篇章每自娱。",
      "只疑多珷玉，岂望得骊珠。",
      "杨子悲歧路，庄生戒畏途。",
      "廿年尘土梦，展卷一长吁。"
    ]
  },
  {
    "id": "adcfe4db4f0bfb309a0f1fcbe537957a",
    "title": "咫园赏雨",
    "authorName": "李?媖",
    "authorId": "adcfe4db72476e1ad1457b72d1457b72",
    "dynasty": "清",
    "content": [
      "雾雨暗朝日，霏空绮不如。",
      "林花秾欲滴，池藻聚还舒。",
      "拔地怜新竹，腾波羡大鱼。",
      "为霖应自此，聊复惜三馀。"
    ]
  },
  {
    "id": "adcfe4db4f0bfb30752e5ee494ab2364",
    "title": "阅邸报偶成",
    "authorName": "李?媖",
    "authorId": "adcfe4db72476e1ad1457b72d1457b72",
    "dynasty": "清",
    "content": [
      "不肯因人热，其如爱晚凉。",
      "魂清无梦寐，齿冷到岩廊。",
      "破浪心情懒，看云意兴长。",
      "此邦真乐土，何暇计炎荒。"
    ]
  },
  {
    "id": "adcfe4db4f0bfb30425290b0c4c64bb4",
    "title": "黄崖晓发",
    "authorName": "李?媖",
    "authorId": "adcfe4db72476e1ad1457b72d1457b72",
    "dynasty": "清",
    "content": [
      "辨色严妆竟，登舆破晓行。",
      "麦苗才覆雉，柳叶未藏莺。",
      "小雨沾衣润，柔风拂面轻。",
      "山灵应笑我，何事日长征。"
    ]
  },
  {
    "id": "adcfe4db4f0bfb30a17f0aa66771b65d",
    "title": "秋夕望月和张曲江韵",
    "authorName": "李?媖",
    "authorId": "adcfe4db72476e1ad1457b72d1457b72",
    "dynasty": "清",
    "content": [
      "暑退才三日，蟾光迥不同。",
      "炎威散林薄，秋意满庭中。",
      "园藿滋凉露，池莲堕晓风。",
      "澄清徒有愿，常恐壮图空。"
    ]
  },
  {
    "id": "adcfe4db4f0bfb30cda02ae2a890d40f",
    "title": "戊寅九月记异",
    "authorName": "李?媖",
    "authorId": "adcfe4db72476e1ad1457b72d1457b72",
    "dynasty": "清",
    "content": [
      "重阳将近湿云遮，朔雪凄风战齿牙。",
      "半夜画檐敲玉柱，五更庭树散琼花。",
      "高才咏絮知何处，败兴催租定几家。",
      "瘦菊萧疏芳景寂，清香一瓣读《南华》。"
    ]
  },
  {
    "id": "adcfe4db4f0bfb30ebffee253fe8359d",
    "title": "读史",
    "authorName": "李?媖",
    "authorId": "adcfe4db72476e1ad1457b72d1457b72",
    "dynasty": "清",
    "content": [
      "懒向明光折桂柯，肯随小隐入岩阿。",
      "狂奴故态犹难改，烈士雄心自不磨。",
      "玉具拄颐聊痛饮，锦囊负背漫吟哦。",
      "海山要是移情者，图史其如励志何。"
    ]
  },
  {
    "id": "adcfe4db4f0bfb30471878ad5810bee7",
    "title": "雪后登邻霄台",
    "authorName": "李?媖",
    "authorId": "adcfe4db72476e1ad1457b72d1457b72",
    "dynasty": "清",
    "content": [
      "北台纵眺意茫然，尝怪冰泥沁锦斑。",
      "万瓦寒生晴雪里，一峰独秀乱云间。",
      "迟留岁暮衙斋冷，洒落生平笑语闲。",
      "试倚危栏望天际，神游沕穆胜骖鸾。"
    ]
  },
  {
    "id": "adcfe4db4f0bfb3078023184a34fc1b5",
    "title": "交横寺遇雨",
    "authorName": "李?媖",
    "authorId": "adcfe4db72476e1ad1457b72d1457b72",
    "dynasty": "清",
    "content": [
      "山中一雨葛衣凉，斜插莲花倦晚妆。",
      "地俭不知康岁乐，民贫惟识野蔬香。",
      "著书玩世真何益，采药怡情计亦良。",
      "遥望前村半扉水，数家烟火入微茫。"
    ]
  },
  {
    "id": "adcfe4db4f0bfb3041bbaffc5be8f948",
    "title": "夏夜雨霁",
    "authorName": "李?媖",
    "authorId": "adcfe4db72476e1ad1457b72d1457b72",
    "dynasty": "清",
    "content": [
      "珊钩荡漾织帘纹，陡觉罗纨腻麝芬。",
      "冻雨乍晴庭翠活，浮烟散尽月华分。",
      "护屏蕙炷通宵馥，喧枕涛声彻晓闻。",
      "谁向空山赏寥廓，翩翩仙袂思凌云。"
    ]
  },
  {
    "id": "adcfe4db4f0bfb30c8bd8623f8fed7bd",
    "title": "纵笔书怀",
    "authorName": "李?媖",
    "authorId": "adcfe4db72476e1ad1457b72d1457b72",
    "dynasty": "清",
    "content": [
      "忆从总角事篇章，坐拥书城乐未央。",
      "磨盾才雄空激烈，雕虫技小爱论量。",
      "侧身便欲无前古，披发真思下大荒。",
      "俯视万殊同一芥，迢迢天路恣翱翔。"
    ]
  },
  {
    "id": "adcfe4db4f0bfb30c8bd8623d085955c",
    "title": "纵笔书怀",
    "authorName": "李?媖",
    "authorId": "adcfe4db72476e1ad1457b72d1457b72",
    "dynasty": "清",
    "content": [
      "廿年辛苦竟何成，几见含毫气吐虹。",
      "出水芙蕖方焕若，凌霄云鹤得无同。",
      "逞才枉诩屠龙技，锻句真如刻楮功。",
      "却悔安心犹未竟，泠然我欲御长风。"
    ]
  },
  {
    "id": "adcfe4db4f0bfb301fd0c57d6a1dab3d",
    "title": "孟夏即景同佩青妹作",
    "authorName": "李?媖",
    "authorId": "adcfe4db72476e1ad1457b72d1457b72",
    "dynasty": "清",
    "content": [
      "罗衫新试水沈薰，闲凭雕栏对此君。",
      "晓日乱明莲叶露，和风轻扬柳花云。",
      "鱼游宛转涵生趣，鸟啭清圆入静闻。",
      "自笑年来忙底事，惟将辞采策殊勋。"
    ]
  },
  {
    "id": "adcfe4db4f0bfb3028f57abbb17d02d4",
    "title": "闻某相罢归",
    "authorName": "李?媖",
    "authorId": "adcfe4db72476e1ad1457b72d1457b72",
    "dynasty": "清",
    "content": [
      "十年春梦醒黄扉，高蹈东山愿不违。",
      "万里清光新送爽，一庭秋影澹相依。",
      "闲支石鼎评茶品，净扫松阴待鹤归。",
      "名遂身闲有如此，肯将簪黻易荷衣。"
    ]
  },
  {
    "id": "adcfe4db4f0bfb3059b833ef06d2d264",
    "title": "予性耽文翰坐是致疾者屡矣书以自解",
    "authorName": "李?媖",
    "authorId": "adcfe4db72476e1ad1457b72d1457b72",
    "dynasty": "清",
    "content": [
      "重裘坐拥尚憎寒，羸弱真堪仿土安。",
      "不为读书耽雅趣，那能与病结清欢。",
      "妄心已逐风云散，素志终期宇宙宽。",
      "香畹夙因何日觉，庭前柏子任君看。"
    ]
  },
  {
    "id": "adcfe4db4f0bfb30b52675482a1044ad",
    "title": "梦登华山书所见",
    "authorName": "李?媖",
    "authorId": "adcfe4db72476e1ad1457b72d1457b72",
    "dynasty": "清",
    "content": [
      "天风袭衣袂，高坐华山顶。",
      "皓月坠林峦，涵空水荇影。"
    ]
  },
  {
    "id": "adcfe4db4f0bfb30b526754830e308c4",
    "title": "梦登华山书所见",
    "authorName": "李?媖",
    "authorId": "adcfe4db72476e1ad1457b72d1457b72",
    "dynasty": "清",
    "content": [
      "山开成独往，霞峤莹心目。",
      "投书别家人，不作昌黎哭。"
    ]
  },
  {
    "id": "adcfe4db4f0bfb30f8c9e5710e45c202",
    "title": "梦中作",
    "authorName": "李?媖",
    "authorId": "adcfe4db72476e1ad1457b72d1457b72",
    "dynasty": "清",
    "content": [
      "从来志士易悲秋，驾鹤真为汗漫游。",
      "醉上昆仑山顶望，苍烟九点是齐州。"
    ]
  },
  {
    "id": "adcfe4db4f0bfb302a5740e19961e610",
    "title": "残杏花",
    "authorName": "李?媖",
    "authorId": "adcfe4db72476e1ad1457b72d1457b72",
    "dynasty": "清",
    "content": [
      "一枝瘦影不胜簪，谁见繁英落玉樽。",
      "寂寂香阶红不扫，澹烟斜月恐黄昏。"
    ]
  },
  {
    "id": "adcfe4db4f0bfb30dd628e8f6ff0d15d",
    "title": "夜坐",
    "authorName": "李?媖",
    "authorId": "adcfe4db72476e1ad1457b72d1457b72",
    "dynasty": "清",
    "content": [
      "豪气消除百虑空，静闻虫语度帘栊。",
      "太虚不碍织云滓，笑煞秋花媚晚风。"
    ]
  },
  {
    "id": "adcfe4db4f0bfb30dd20d58f911420e3",
    "title": "晓行南涧",
    "authorName": "李?媖",
    "authorId": "adcfe4db72476e1ad1457b72d1457b72",
    "dynasty": "清",
    "content": [
      "水暖沙平浪不生，远山一抹画难成。",
      "黏天芳树青如荠，时有幽禽自在鸣。"
    ]
  },
  {
    "id": "adcfe4db4f0bfb300f06d70b4a418705",
    "title": "立春后三日试笔",
    "authorName": "李?媖",
    "authorId": "adcfe4db72476e1ad1457b72d1457b72",
    "dynasty": "清",
    "content": [
      "帘垂昼永觉春融，砚释轻冰晕碧泓。",
      "晴旭半窗香篆烬，水仙花底写《兰亭》。"
    ]
  },
  {
    "id": "adcfe4db4f0bfb30e18d366a7669b8e2",
    "title": "花朝早书毕以馀沈作墨花一枝",
    "authorName": "李?媖",
    "authorId": "adcfe4db72476e1ad1457b72d1457b72",
    "dynasty": "清",
    "content": [
      "风风雨雨到花朝，沈水香清闭绮寮。",
      "仿得《兰亭》墨华润，更将芳意写生绡。"
    ]
  },
  {
    "id": "adcfe4db4f0bfb30103b849e870e2901",
    "title": "步虚词",
    "authorName": "李?媖",
    "authorId": "adcfe4db72476e1ad1457b72d1457b72",
    "dynasty": "清",
    "content": [
      "夜静长吟《金蕊篇》，已通妙悟未通玄。谁知犹结飞霞佩，闲向云中响玉鞭。",
      "瑶台宴罢碧云寒，笔向长风跨紫鸾。醉后不须吹玉笛，且登蓬岛听飞湍。"
    ]
  },
  {
    "id": "adcfe4db4f0bfb30a6e072b5206c6015",
    "title": "述怀",
    "authorName": "李?媖",
    "authorId": "adcfe4db72476e1ad1457b72d1457b72",
    "dynasty": "清",
    "content": [
      "胸中峥嵘千仞山，眼前寥廓百道泉。",
      "光芒直彻万古上，兴酣携卷叫紫烟。",
      "箕倨嫚骂吾不取，苏子亦说刘伶颠。",
      "名士但当痛饮耳，此语便已亏天全。",
      "望之不鄙士行正，诗豪酒圣空称贤。",
      "迩来慷慨动君子，愿谒兰陵无秋水。",
      "平生意气今几何，玉具拄颐聊尔尔。",
      "达人清节贵磨砻，精金讵受纤尘滓。",
      "后者瓦砾前秕糠，文士相轻尽如此。",
      "愤极冲天欲一鸣，畏人嗔怒还须已。"
    ]
  },
  {
    "id": "adcfe4db4f0bfb30efaff9b53a0b3001",
    "title": "中秋阴雨用东坡先生韵",
    "authorName": "李?媖",
    "authorId": "adcfe4db72476e1ad1457b72d1457b72",
    "dynasty": "清",
    "content": [
      "琼楼岑崟接天高，中有仙人濡吟毫。",
      "烟云落纸杂风雨，方塘潋滟生波涛。",
      "闻说天台落桂子，故应缥缈随流水。",
      "天香云外竟谁传，空阶夜滴凉音起。",
      "世事犹来似走丸，珠宫几见瑞光蟠。",
      "好凭玉笛吹深处，试掷虹桥入广寒。",
      "漳水悠悠近清汴，古风逸事今多变。",
      "隽句空留碧玉笺，雅词谁唱红牙板。",
      "金飙肃肃合空山，云影虽沈那得坚。",
      "自卷湘帘拜蟾魄，更留弦管夜深看。",
      "每惜阴晴不长好，掩却秋光太草草。",
      "窈窕佳月难屡逢，此语吾闻自坡老。",
      "锦绣罗胸未是贫，筵前棣萼亦诗人。",
      "松花酒熟莫轻出，举盏惟邀修月客。"
    ]
  },
  {
    "id": "adcfe4db4f0bfb30863fc39a146f6aff",
    "title": "去鄂行",
    "authorName": "李?媖",
    "authorId": "adcfe4db72476e1ad1457b72d1457b72",
    "dynasty": "清",
    "content": [
      "宦游屡迁徒，别意坐超急。",
      "三载此安居，一旦成分隔。",
      "草木有殊芳，楼阁多清绝。",
      "飞梯接望中，崎岖如九折。",
      "爱山心未至，竟未探云穴。",
      "拍遍画阑干，此心以何热。",
      "但去勿复辞，徒使离思切。",
      "奋袂登轻舆，揽辔慕古杰。",
      "出城日已暮，月色忽爽澈。",
      "金铎振喧阗，流澌响清咽。",
      "千岩如拱揖，似惜匆匆别。",
      "我行信悠悠，多情愧岑嶭。",
      "他日傥再来，清晖为娱悦。"
    ]
  },
  {
    "id": "adcfe4db4f0bfb30863fc39ab1ad4e09",
    "title": "去鄂行",
    "authorName": "李?媖",
    "authorId": "adcfe4db72476e1ad1457b72d1457b72",
    "dynasty": "清",
    "content": [
      "我行亦云劳，况值岁将阑。",
      "北风何猎猎，慷慨歌路难。",
      "山高林木黑，野阔星斗寒。",
      "重裘亦不暖，游子憎衣单。",
      "火明至旅店，解装治晚餐。",
      "豆粥咄嗟办，幸博慈颜欢。",
      "茅柴亦难得，莫作新丰看。",
      "明发遵前途，晓气清漫漫。",
      "霜威在何许，但见枫林丹。",
      "岚光画遥碧，人影晃冰湍。",
      "岩深虎豹嗥，天迥云气团。",
      "阴晴及朝暮，所见非一端。",
      "关山信修阻，引领起长叹。"
    ]
  },
  {
    "id": "adcfe4db4f0bfb309955143e82a1a7f7",
    "title": "纪梦",
    "authorName": "李?媖",
    "authorId": "adcfe4db72476e1ad1457b72d1457b72",
    "dynasty": "清",
    "content": [
      "澹泊夙所安，《齐物》得宗旨。既长习勤劳，昼作夜乃止。",
      "颓然适天放，杳不知所以。叩门谁氏园，灵镜殊栗里。",
      "野舍牵薜萝，林木森可喜。云开淡淡山，日漾溶溶水。",
      "褰裳涉涧滨，延芳采兰芷。响泉横绝巘，斑斑土花紫。",
      "挥手一再行，天籁萦吾指。《广陵》不世传，叔夜信非美。",
      "弃置勿重弹，恐使音盈耳。次律悟前生，那须闲故纸。",
      "人生亦有涯，世事何穷已。早知蝶是周，不待蘧然矣。"
    ]
  },
  {
    "id": "adcfe4db4f0bfb30b217d896a68abe23",
    "title": "励志",
    "authorName": "李?媖",
    "authorId": "adcfe4db72476e1ad1457b72d1457b72",
    "dynasty": "清",
    "content": [
      "弱龄授诗书，钻研忘早晏。既长读文史，篇帙苦浩瀚。",
      "傍搜及百家，茫乎若河汉。迩来二十年，奥义时一见。",
      "欣然欲起舞，得失已过半。圣人垂著述，游、夏终莫赞。",
      "岂余庸陋姿，所得望津岸。偃鼠走饮河，未动腹已满。",
      "蚍蜉不自量，乃欲抱树撼。掩卷发深思，浩然起长叹。"
    ]
  },
  {
    "id": "adcfe4db4f0bfb306342b7a187455564",
    "title": "感遇",
    "authorName": "李?媖",
    "authorId": "adcfe4db72476e1ad1457b72d1457b72",
    "dynasty": "清",
    "content": [
      "昔有交让树，蒙茏荫千章。",
      "蟠根日郁结，绿叶何芬芳。",
      "下有麋鹿游，上有鸾鹤翔。",
      "贞石生其隈，廉泉出其傍。",
      "高风迈千古，令誉安可望。",
      "谁知逢匠石，一旦遭斧斨。",
      "零枝作器玩，大本充栋梁。",
      "镂金复错彩，奉君白玉堂。",
      "自谓尽材任，岂识非其常。",
      "修名仍遇梅，掩抑徒自伤。"
    ]
  },
  {
    "id": "adcfe4db4f0bfb3037951bda44f24b53",
    "title": "暮春独行后园遥见垣外白海棠盛开",
    "authorName": "李?媖",
    "authorId": "adcfe4db72476e1ad1457b72d1457b72",
    "dynasty": "清",
    "content": [
      "山城春晚风雨恶，沈沈宝篆萦珠箔。",
      "纱窗独坐苦无聊，悄下香阶望遥崿。",
      "举头恰见一树花，亭亭玉立临风斜。",
      "珠苞翠叶互掩映，苔垣芜院深深遮。",
      "却恨土人不知贵，忍令暮雨朝烟渍。",
      "安得移归绣闼傍，日日花前为一醉。",
      "乍睹应同拱壁珍，丝丝柔萼绝纤尘。",
      "沉香浓艳知难并，定惠清超恐未真。",
      "化月笼光转林麓，滟滟寒波侵明玉。",
      "天然素体淡丰容，千古幽兰秀空谷。",
      "珍重名芳好自将，冰肌玉骨秘幽香。",
      "荒园尽日安荆棘，肯学嫣红薄媚妆。",
      "犹忆长平旧时见，药栏东畔开清宴。",
      "猩红带露晓霞明，酒醒梦回人已倦。",
      "桃李无言杏已霏，绿阴青子送春归。",
      "可怜满树玲珑雪，独抱清芬隐翠微。",
      "徘徊曲径情何已，繁枝折得芗盈几。",
      "胸中华靡久不纷，岂借烟波濯纨绮。",
      "刻意惜花我亦痴，每逢佳卉便题诗。",
      "留连一物真成过，不及黄州梦醒时。"
    ]
  },
  {
    "id": "adcfe4db4f0bfb30c580976e4bc678a7",
    "title": "不寐",
    "authorName": "李?媖",
    "authorId": "adcfe4db72476e1ad1457b72d1457b72",
    "dynasty": "清",
    "content": [
      "暝色入闺闼，小窗幽更清。",
      "凉风渐以厉，落叶交纵横。",
      "揽衣下庭除，仰视霜月明。",
      "孤光耿云表，山骨瘦峥嵘。",
      "浓翠遽如此，节物令我惊。",
      "归来倚案立，嗒然忘其生。",
      "中心无适莫，勿勿非所营。",
      "蓬壶远莫致，浊骨终难轻。",
      "兜率在何处，吾欲从之行。",
      "二者无一得，翻然辞瑶京。",
      "亮维朝市隐，岂顾俗虑萦。",
      "推迁有至理，气象能移情。",
      "秋光虽足悲，春色行自荣。",
      "谁怜不寐者，竟夕和蛩鸣。"
    ]
  },
  {
    "id": "adcfe4db4f0bfb30e3c745ec11fd6037",
    "title": "春日登㟦山",
    "authorName": "李?媖",
    "authorId": "adcfe4db72476e1ad1457b72d1457b72",
    "dynasty": "清",
    "content": [
      "兹晨心志怡，言瞩芳华景。",
      "绣甸扇微风，春岩凌倒影。",
      "欣欣灌木荣，澹澹晴川静。",
      "水暖白蘋香，露浥红蕖靓。",
      "鹭鸶甚闲暇，迥立沙堤永。",
      "幽人自往来，赏遍尘凡境。",
      "暮色下林端，云霞满遥岭。"
    ]
  },
  {
    "id": "adcfe4db4f0bfb3042bf374148f87400",
    "title": "午窗苦热偶与三妹话及昨宵梦境诗以记之",
    "authorName": "李?媖",
    "authorId": "adcfe4db72476e1ad1457b72d1457b72",
    "dynasty": "清",
    "content": [
      "溽暑烦襟困郁蒸，挥毫落纸赋憎蝇。",
      "窗中列岫清如洗，便拟移居最上层。",
      "富贵逼人何日了，飘茵落溷徒纷扰。",
      "况我身居华屋中，雕栏紫阁如蓬岛。",
      "一望云霞一慨然，平生山水有深缘。",
      "却思昨夜清凉梦，直到匡庐看瀑泉。",
      "仙音泠泠供洗耳，浣尘正要聪明水。",
      "一条白练玉龙飞，千古常新谁得拟。",
      "长风浩浩袭衣轻，遥指天边桂月明。",
      "万顷玻璃身一叶，人间何事更关情。",
      "青云冉冉随风漾，蘧然一觉惊绡帐。",
      "罗衾展转不成眠，恍忽犹疑行雾上。",
      "烟消日出霁霞生，鸟语花间报早晴。",
      "梦寐闲思何足忆，会当鼓翼指霄程。"
    ]
  },
  {
    "id": "adcfe4db4f0bfb3012e7718cbb58b59e",
    "title": "午至芹泉驿见黄菊盛开有感",
    "authorName": "李?媖",
    "authorId": "adcfe4db72476e1ad1457b72d1457b72",
    "dynasty": "清",
    "content": [
      "辞亲远行迈，所适天一方。",
      "脂车戒前途，陟彼千仞冈。",
      "清风来禾黍，蕉葛生微凉。",
      "忆昔别君初，桃李繁秾芳。",
      "如何三月后，遂见黄花香。",
      "采采不盈掬，怅然中心藏。",
      "手把珊瑚枝，身袭芙蓉裳。",
      "清节亮可贵，不佩庸何伤。",
      "人生有臧否，此心任低昂。",
      "仰视碧天末，矫矫鸿鹄翔。"
    ]
  },
  {
    "id": "adcfe4db4f0bfb30c460a653aeea7ea8",
    "title": "立春日试笔",
    "authorName": "李?媖",
    "authorId": "adcfe4db72476e1ad1457b72d1457b72",
    "dynasty": "清",
    "content": [
      "绮岁何遒驶，光景如奔轮。",
      "回思三十载，所见无一真。",
      "绿鬓渐以华，朱颜日以陈。",
      "尘务未能遣，愧彼贤达人。",
      "东风吹户牖，万象皆呈新。",
      "繁花吐芳树，玉沼游锦鳞。",
      "欣欣物向荣，我生益自珍。",
      "冰炭勿相战，为乐须及晨。",
      "何当屏百虑，一赏郊原春。"
    ]
  },
  {
    "id": "adcfe4db4f0bfb30fe635306e315cfb3",
    "title": "古意",
    "authorName": "李?媖",
    "authorId": "adcfe4db72476e1ad1457b72d1457b72",
    "dynasty": "清",
    "content": [
      "艺兰那计畹，一一春风前。",
      "芳枝抱贞素，翠叶何鲜妍。",
      "幽芬不及远，空谷谁能传。",
      "乃知璠玙质，不遇终相捐。",
      "馨香虽自好，薋菉世方贤。",
      "对此坐叹息，中心为悁悁。"
    ]
  },
  {
    "id": "adcfe4db725a1ee8caf79fb615ee6053",
    "title": "寿表兄王一如明经七十",
    "authorName": "任敦爱",
    "authorId": "adcfe4db725a1ee8d1457b72d1457b72",
    "dynasty": "清",
    "content": [
      "明月千寻霄汉迥，乔松百尺薜萝牵。",
      "经师伏氏奇龄迈，学海文中世业传。",
      "庭院芝兰初馥郁，门墙俊顾早联翩。",
      "君家夙擅长生术，缑岭笙吹好拍肩。"
    ]
  },
  {
    "id": "adcfe4db725a1ee8caf79fb6fcec57b5",
    "title": "寿表兄王一如明经七十",
    "authorName": "任敦爱",
    "authorId": "adcfe4db725a1ee8d1457b72d1457b72",
    "dynasty": "清",
    "content": [
      "大挠纪日文徵亥，古锦囊诗岁在辰。",
      "较艺曾遭青眼夺，论交弥觉白头新。",
      "多君席帽追词客，笑我芒鞋作野人。",
      "击壤歌谣真率意，愿随飞舄步芳尘。"
    ]
  },
  {
    "id": "adcfe4db725a1ee8aba935e6d14dd981",
    "title": "题许士隽先生桃源图照",
    "authorName": "任敦爱",
    "authorId": "adcfe4db725a1ee8d1457b72d1457b72",
    "dynasty": "清",
    "content": [
      "金陵老叟康且寿，背井离乡避流寇。",
      "意气忼慨独自如，为我覶缕述所觏。",
      "云自湖广惊烽烟，烽烟流照彻江边。",
      "钟山崚嶒忽破碎，石头陷没城空坚。",
      "桃叶渡头血流赤，秦淮河内尸连骈。",
      "此身自问无生理，鸡号汤火鱼釜底。",
      "伺隙兼旬由窦出，一家数口来逃此。",
      "此间地僻境最幽，黄发垂髫共欣喜。",
      "桑麻掩映鸡犬喧，武陵仙境殊相似。",
      "我闻此语重躇踟，适君持画来索诗。",
      "诗情即在眼前取，为君详述老叟词。",
      "如君意兴逸且野，好景一一为君写。",
      "山青水碧桃花红，一笑门外烟尘空。"
    ]
  },
  {
    "id": "adcfe4db725c3d58a6e072b55e6ae526",
    "title": "述怀",
    "authorName": "何彤云",
    "authorId": "adcfe4db725c3d58d1457b72d1457b72",
    "dynasty": "清",
    "content": [
      "平生豪气过元龙，差喜年来战胜功。",
      "谈笑已轻黄鹞子，行藏欲问白凫翁。",
      "春风杨柳维吟舫，秋水芙蓉理钓筒。",
      "回首流光三十载，茫茫今是昨非中。"
    ]
  },
  {
    "id": "adcfe4db725c3d589f88f5d95a39bd80",
    "title": "韩侯岭",
    "authorName": "何彤云",
    "authorId": "adcfe4db725c3d58d1457b72d1457b72",
    "dynasty": "清",
    "content": [
      "漂母哀其生，吕后快真死。",
      "咄咄韩王孙，命系两女子。",
      "死生事则殊，同是真知己。",
      "项王一妇人，却不识国士。",
      "堂堂萧酂侯，荐贤意良美。",
      "何哉钟室死，一言不为理。",
      "惟闻绐入时，祸因丞相起。",
      "郦寄卖友人，得毋君倡始。"
    ]
  },
  {
    "id": "adcfe4db725c3d58d58f8f2c8441260e",
    "title": "黑龙潭古梅歌",
    "authorName": "何彤云",
    "authorId": "adcfe4db725c3d58d1457b72d1457b72",
    "dynasty": "清",
    "content": [
      "寒潭黑虬老不死，偶向潭中攫云起。雪深霜厚忽僵立，万点骊珠缀花蕊。",
      "清芬微动月皆香，古干屈蟠铁难比。天荒地老不知年，仿佛传闻自唐始。",
      "唐家铁柱支炎天，荆榛久没蛮中烟。玉斧划断梁益土，冷落又阅三百年。",
      "此时灵虬在何处，抱珠想复潭中眠。时平神物再出世，腾拿依旧蟠蜿蜒。",
      "从此花开有常岁，岁岁天地春先旋。呜呼！和羹自古须此材，蒟酱乃使西南开。",
      "金马去已久，碧鸡不再来。余此一树好枝格，不知几生始修得。",
      "莫更踊跃变化入潭中，使我华山昆水无颜色。"
    ]
  },
  {
    "id": "adcfe4db725e7739436e57803b9c4330",
    "title": "翁文恭生日怆然有感",
    "authorName": "王式通",
    "authorId": "adcfe4db725e7739d1457b72d1457b72",
    "dynasty": "清",
    "content": [
      "党论庐陵语似偏，南人宋室相无缘。",
      "未回鹦鹉天家梦，已见牛羊日历编。",
      "削籍生前书柏墓，易名地下痛桑田。",
      "年年避寿游萧寺，此意能知赖后贤。"
    ]
  },
  {
    "id": "adcfe4db725f7cf1d7630da442245f39",
    "title": "寒郊",
    "authorName": "张凤",
    "authorId": "adcfe4db725f7cf1d1457b72d1457b72",
    "dynasty": "清",
    "content": [
      "岁晚百端集，寒郊生远心。",
      "晴烟明野寺，旭日冷松林。",
      "云树极空净，川原入望深。",
      "关荆善图画，会向此中寻。"
    ]
  },
  {
    "id": "adcfe4db725f7cf1a91bc5f405d65854",
    "title": "自玉换山房步从渺沧湫春望婴山之作",
    "authorName": "张凤",
    "authorId": "adcfe4db725f7cf1d1457b72d1457b72",
    "dynasty": "清",
    "content": [
      "春到山光媚，嫣然笑靥留。",
      "莺啼空谷暖，泉挟落花流。",
      "石径松杉茂，书堂竹木幽。",
      "东风不解事，吹破绿烟浮。"
    ]
  },
  {
    "id": "adcfe4db725f7cf1fb57d79396589901",
    "title": "闲坐",
    "authorName": "张凤",
    "authorId": "adcfe4db725f7cf1d1457b72d1457b72",
    "dynasty": "清",
    "content": [
      "西风料峭暮云高，松荫苍茫起翠涛。",
      "凉月一庭谁共语，纸窗闲坐读《离骚》。"
    ]
  },
  {
    "id": "adcfe4db725f7cf1541a2130a3ce84d7",
    "title": "拟孟浩然夏日南亭怀辛大",
    "authorName": "张凤",
    "authorId": "adcfe4db725f7cf1d1457b72d1457b72",
    "dynasty": "清",
    "content": [
      "日夕雨初过，闲亭敞幽景。",
      "结庐远人村，松月共清冷。",
      "竹风生夜凉，池荷泻疏影。",
      "仰观天宇澄，云路一何永。",
      "怅然念古人，此心徒耿耿。"
    ]
  },
  {
    "id": "adcfe4db725f7cf19fc7bf17f61196e1",
    "title": "和夫子行天竺山中次韵",
    "authorName": "张凤",
    "authorId": "adcfe4db725f7cf1d1457b72d1457b72",
    "dynasty": "清",
    "content": [
      "笋舆游天竺，一径入深曲。",
      "初日淡高林，苔色萋以绿。",
      "山鸟向人鸣，梵音旋相续。",
      "我来尘俗中，物情互起伏。",
      "殊观得未有，身心增谨肃。",
      "寒涛卷长松，微风响幽竹。",
      "徘徊坐石根，流泉咽虚谷。",
      "言归兴未阑，回首云迷麓。",
      "遥指半山中，人行傍古木。"
    ]
  },
  {
    "id": "adcfe4db725f7cf13aafe4ac0f63c154",
    "title": "陈山观海歌",
    "authorName": "张凤",
    "authorId": "adcfe4db725f7cf1d1457b72d1457b72",
    "dynasty": "清",
    "content": [
      "冈峦一带明残阳，林花掩映春风香。笋舆得得忘路长，九峰遥障波汪洋。",
      "陈山屼峍临中央，振衣直上登高冈。海天渺渺云水黄，陡然突起涛头狂。",
      "海风吹水势莫当，凭空壁立千丈强。冯夷击鼓角龙翔，银楼十二随飞扬。",
      "仰观俯瞩何茫茫，须臾捧出玻璃光。白波万顷摇扶桑，蜃楼鲛室争辉煌。",
      "潮平忽见遥山苍，数峰若与船低昂。吁嗟乎！潮汐往来那可测，安得假我凌风翼，飞向瀛洲问消息。"
    ]
  },
  {
    "id": "adcfe4db7265ceb1e3c16609f305d31b",
    "title": "庚午新正初十日试笔",
    "authorName": "刘长佑",
    "authorId": "adcfe4db7265ceb1f5c3dd757302e3f5",
    "dynasty": "清",
    "content": [
      "归卧家园已两年，静观身世且翛然。",
      "亲人花鸟机同息，贶我诗篇乐自全。",
      "往事都如风过水，余生犹及日中天。",
      "老来疏惰无他愿，赢得经畬旧业传。"
    ]
  },
  {
    "id": "adcfe4db7269d5a3c6b34ee47c24cd38",
    "title": "维扬杂感",
    "authorName": "瞿家鏊",
    "authorId": "adcfe4db7269d5a3d1457b72d1457b72",
    "dynasty": "清",
    "content": [
      "风笛离亭怆客情，杨花如梦复如酲。",
      "本无远志当归草，况有还家杜宇声。",
      "旅雁断云秋思切，栖鸦流水夕阳明。",
      "伤心一夜兰陔雪，零落冬青到寄生。"
    ]
  },
  {
    "id": "adcfe4db7269d5a3d0ce6e76042fc6a9",
    "title": "挽同年李荣斋大令其一",
    "authorName": "瞿家鏊",
    "authorId": "adcfe4db7269d5a3d1457b72d1457b72",
    "dynasty": "清",
    "content": [
      "鹏鸟何来促宦程，一场短梦憾分明。",
      "血残萧寺春衫碧，肠断山阳夜笛声。",
      "有福死应增岱重，此官生已抵淮清。",
      "可怜墨吏贪残甚，成就先生一大名。"
    ]
  },
  {
    "id": "adcfe4db7269d5a3d31d972e76360454",
    "title": "挽同年李荣斋大令其二",
    "authorName": "瞿家鏊",
    "authorId": "adcfe4db7269d5a3d1457b72d1457b72",
    "dynasty": "清",
    "content": [
      "恩怨鸩媒翻复时，同官叵测祸尤奇。",
      "宦无半载生同尽，身有千秋死或知。",
      "鹤吊已虚磨镜具，松风长护墓门碑。",
      "天章恤典光泉壤，岂独微臣感激恩。"
    ]
  },
  {
    "id": "adcfe4db726a223225172f38906bf4fa",
    "title": "秋日过徐大斋头留赋",
    "authorName": "赵怀玉",
    "authorId": "adcfe4db726a22323e15cc1114cfdb59",
    "dynasty": "清",
    "content": [
      "难得晨星合，相看各倦游。",
      "好闲缘少贱，多病畏深秋。",
      "残照林初暝，虚庭草自幽。",
      "南州风义远，竟日为君留。"
    ]
  },
  {
    "id": "adcfe4db726a2232de2bfb14e4060ce0",
    "title": "朱",
    "authorName": "赵怀玉",
    "authorId": "adcfe4db726a22323e15cc1114cfdb59",
    "dynasty": "清",
    "content": [
      "日下城西路，重来十二年。",
      "荻花寒作絮，山色远如烟。",
      "客尽东南美，亭当城市偏。",
      "萧萧一番雨，人外此翛然。"
    ]
  },
  {
    "id": "adcfe4db726a2232bcb4c16cb236037e",
    "title": "南园",
    "authorName": "赵怀玉",
    "authorId": "adcfe4db726a22323e15cc1114cfdb59",
    "dynasty": "清",
    "content": [
      "南园经岁别，秋到一徘徊。",
      "野水随潮涨，孤花背客开。",
      "乍欣残暑退，刚被夕阳催。",
      "旧侣都星散，萧然独往来。"
    ]
  },
  {
    "id": "adcfe4db726a223239272e5904a2eba2",
    "title": "七夕宿亦园作",
    "authorName": "赵怀玉",
    "authorId": "adcfe4db726a22323e15cc1114cfdb59",
    "dynasty": "清",
    "content": [
      "名园岂办浃旬游，踪迹无端天意留。",
      "乞巧已孤初上月，曝衣空闭最高楼。",
      "一镫寒破三更梦，众壑喧争百道流。",
      "恨杀朝来洗车雨，不教回脚渡牵牛。"
    ]
  },
  {
    "id": "adcfe4db726a2232b539c90e62cc646f",
    "title": "游永济寺",
    "authorName": "赵怀玉",
    "authorId": "adcfe4db726a22323e15cc1114cfdb59",
    "dynasty": "清",
    "content": [
      "重溯游踪卅载更，恰来初地认题名。",
      "暗泉时向岩前滴，老树都从石罅生。",
      "僧俗那能离世障，花残犹自媚春晴。",
      "忘情我羡娑罗子，红豆空劳泪结成。"
    ]
  },
  {
    "id": "adcfe4db726a2232a99d5a2919224981",
    "title": "寒食雨中独过法源寺",
    "authorName": "赵怀玉",
    "authorId": "adcfe4db726a22323e15cc1114cfdb59",
    "dynasty": "清",
    "content": [
      "微雨初停萧寺车，高轩乘兴过谁家。",
      "东风连日颠狂甚，未到清明已落花。"
    ]
  },
  {
    "id": "adcfe4db726a22329d8311fd5db61047",
    "title": "送管大其四",
    "authorName": "赵怀玉",
    "authorId": "adcfe4db726a22323e15cc1114cfdb59",
    "dynasty": "清",
    "content": [
      "峨峨黄金台，坦坦长安道。",
      "冠盖既纷纷，轮蹄亦扰扰。",
      "公卿多少年，所贵致身早。",
      "恣睢丞相嗔，辛苦侯门扫。",
      "枉尺虽直寻，失多补者少。",
      "不见槿有华，朝荣夕枯槁。",
      "主父五鼎食，其志在温饱。",
      "坚岂移硁硁，白应全皓皓。",
      "穷达亦偶然，荣名以为宝。"
    ]
  },
  {
    "id": "adcfe4db726a22324bf0601feaa5d3b4",
    "title": "九阳道院",
    "authorName": "赵怀玉",
    "authorId": "adcfe4db726a22323e15cc1114cfdb59",
    "dynasty": "清",
    "content": [
      "剥啄叩玄关，山深接太古。",
      "道人不能言，对客貌朴鲁。",
      "引我登危梯，高下共一俯。",
      "秋色上须眉，尘心断钟鼓。",
      "嗟彼城市人，扰扰竟何补。"
    ]
  },
  {
    "id": "adcfe4db726a2232b0e76bdef05708c3",
    "title": "白鹤道院",
    "authorName": "赵怀玉",
    "authorId": "adcfe4db726a22323e15cc1114cfdb59",
    "dynasty": "清",
    "content": [
      "犬声出深林，一径白云冷。",
      "残桂散余芬，高松澄远景。",
      "到此澹忘归，邈焉众虑屏。",
      "绝涧起秋声，寒潭发深省。",
      "野鹤招不来，夕阳上西岭。"
    ]
  },
  {
    "id": "adcfe4db726a223266a8106df2c78dd4",
    "title": "晚步白云渡",
    "authorName": "赵怀玉",
    "authorId": "adcfe4db726a22323e15cc1114cfdb59",
    "dynasty": "清",
    "content": [
      "野色苍然来，徘徊日云暮。",
      "人生几两屐，同辈此间步。",
      "远火细明楼，昏鸦乱归树。",
      "结庐在前溪，十年老蟫蠹。",
      "溪上白云深，笑指吾家住。",
      "颇无车马喧，雅有朋交素。",
      "卬须期共济，利涉问前路。",
      "结网亦何心，褰裳自洄溯。",
      "待月月未升，清风起官渡。"
    ]
  },
  {
    "id": "adcfe4db726a2232a722c58243c114e7",
    "title": "千尺雪歌",
    "authorName": "赵怀玉",
    "authorId": "adcfe4db726a22323e15cc1114cfdb59",
    "dynasty": "清",
    "content": [
      "支硎右转峰高攒，峦光如画侵眉端。",
      "中有元精在山骨，六丁呵护谁相残。",
      "凡夫处士真健者，斫削不使形神完。",
      "手提刚斧向出截，砉然天地开奇观。",
      "神灵骇走造化泄，银河泻出流人间。",
      "青天飞雨夏飞雪，无风不断声潺潺。",
      "萧然冷色上须鬓，到此始信山称寒。",
      "匡庐面目安可识，余波往往惊尘寰。",
      "嗟我衣尘满十斛，枕流洗耳缘终悭。",
      "何当更招听雪伴，疏帘清簟过经年。"
    ]
  },
  {
    "id": "adcfe4db726a2232b15a3b8371361561",
    "title": "送管大",
    "authorName": "赵怀玉",
    "authorId": "adcfe4db726a22323e15cc1114cfdb59",
    "dynasty": "清",
    "content": [
      "忆昔倾盖时，相逢已嫌暮。",
      "怜才亮予戆，起嫉由众嫭。",
      "挟策走风尘，流光换霜露。",
      "君今已三黜，我亦迟一顾。",
      "朅来聚江乡，飞觞更敲句。",
      "说诗薄三唐，探书穷四库。",
      "张胆破然疑，拓胸藏掌故。",
      "何期忽分张，离合诚有数。",
      "分手复踟蹰，垂杨暗歧路。"
    ]
  },
  {
    "id": "adcfe4db726a2232b15a3b83edb20528",
    "title": "送管大",
    "authorName": "赵怀玉",
    "authorId": "adcfe4db726a22323e15cc1114cfdb59",
    "dynasty": "清",
    "content": [
      "浅草换野色，娇禽弄好音。",
      "东风逐愁来，暗与离怀侵。",
      "游子赋远役，慷慨奏长吟。",
      "何如渐离筑，敦奏中散琴。",
      "班马鸣萧萧，落日关城阴。",
      "欲识情寄处，桃花潭水深。"
    ]
  },
  {
    "id": "adcfe4db726a2232b15a3b835e332742",
    "title": "送管大",
    "authorName": "赵怀玉",
    "authorId": "adcfe4db726a22323e15cc1114cfdb59",
    "dynasty": "清",
    "content": [
      "作客苦踽凉，良朋即眷属。",
      "之子有同舟，谊本如推毂。",
      "村店昼倾醪，篷窗夜刻烛。",
      "峨峨铁瓮城，隔江峙浮玉。",
      "胜侣几流连，春光正繁缛。",
      "诗酒总关心，山川供极目。",
      "后夜互相思，孤帆何处宿。"
    ]
  },
  {
    "id": "adcfe4db726a2232b15a3b835f73c825",
    "title": "送管大",
    "authorName": "赵怀玉",
    "authorId": "adcfe4db726a22323e15cc1114cfdb59",
    "dynasty": "清",
    "content": [
      "取德歌采葑，攻玉他山石。",
      "羡君特达器，顾许武夫质。",
      "雄飞空企温，解摈嗟同壹。",
      "此意只自怡，甘为不知绌。",
      "行踪既已乖，肝胆向谁述。",
      "局趣愧辕驹，见闻嗟裈虱。",
      "但保利断金，要终允贞吉。"
    ]
  },
  {
    "id": "adcfe4db726a223278e16f64935185c0",
    "title": "林屋洞",
    "authorName": "赵怀玉",
    "authorId": "adcfe4db726a22323e15cc1114cfdb59",
    "dynasty": "清",
    "content": [
      "湖宽地肺通，土裂山腹厚。",
      "初犹龛可容，渐觉釜低覆。",
      "蛇行辞杖策，蚁伏嫌襟袖。",
      "惊霆左右转，骇石首尾斗。",
      "阴阳异旱潦，明闇杂昏昼。",
      "扑炬起蛰禽，内迹閟阴兽。",
      "金庭企灵威，石函虚篆籀。",
      "始疑造化泄，转怍心志陋。",
      "奇游傥可续，敢惜疲躯复。"
    ]
  },
  {
    "id": "adcfe4db726a223201d2e30a68dbe25a",
    "title": "登莫釐峰顶",
    "authorName": "赵怀玉",
    "authorId": "adcfe4db726a22323e15cc1114cfdb59",
    "dynasty": "清",
    "content": [
      "晨风湖上来，吹雨过林麓。",
      "孤筇上崇冈，长啸振虚谷。",
      "乾坤渺一身，吴越送双目。",
      "水云明晦异，原渚高下复。",
      "声稀禽雀喧，气盛鱼龙族。",
      "历历吴兴帆，依依阳羡木。",
      "登高后重九，涉胜悔不夙。",
      "胥母追昼游，莫釐企前躅。",
      "何当浣缁尘，山椒结茅屋。"
    ]
  },
  {
    "id": "adcfe4db726a2232e44cc0c423f8f4ae",
    "title": "鸡鸣山歌",
    "authorName": "赵怀玉",
    "authorId": "adcfe4db726a22323e15cc1114cfdb59",
    "dynasty": "清",
    "content": [
      "齐宫沈沈堕残月，阊阖初开九重阙。",
      "美人夜起理明妆，尽待君王向朝发。",
      "君王朝发石头城，香车宝马从风行。",
      "东方未瞻红日影，北郭始报天鸡声。",
      "鸡声渐稀日色曙，君王射雉前冈去。",
      "花眠柳暝不归来，别馆离宫料应住。",
      "青山雅称开朱邸，词客三千集珠履。",
      "书成鸿烈去作仙，玉轴生光蠹鱼喜。",
      "莫向胡僧认劫灰，空王那解世间哀。",
      "高筑层台缘施食，台城进食几人来。",
      "六代烟花卷帘送，繁华谁醒江南梦。",
      "玄武湖心三尺波，半作溪田野人种。"
    ]
  },
  {
    "id": "adcfe4db726a22321d0c8cf503466e46",
    "title": "破山游兴福寺",
    "authorName": "赵怀玉",
    "authorId": "adcfe4db726a22323e15cc1114cfdb59",
    "dynasty": "清",
    "content": [
      "破山末破碎，雨过色逾显。",
      "奔泉赴高下，霜树杂深浅。",
      "肩舆过精蓝，蹑屐陟径岘。",
      "宅因郴州舍，教溯萧氏阐。",
      "雷篆失谢仙，幢书剥陆展。",
      "四僧荒草埋，双塔浮云卷。",
      "救虎事已遥，斗龙迹犹辨。",
      "传闻明中叶，倭警废兵燹。",
      "岂知历劫后，不碍诸佛选。",
      "潭影与岚光，长随法轮转。"
    ]
  },
  {
    "id": "adcfe4db726a2232fa0c8eb33a916dbe",
    "title": "晓过罗喉岭行十余里憩潭柘",
    "authorName": "赵怀玉",
    "authorId": "adcfe4db726a22323e15cc1114cfdb59",
    "dynasty": "清",
    "content": [
      "山晓日未高，白云围似帐。",
      "花明乱残月，十里同一望。",
      "蓝舆陟崇岭，人面森列嶂。",
      "忽然青苍开，金碧落天上。",
      "不见柘千章，犹余松十丈。",
      "碑留明昌刻，寺溯嘉福创。",
      "泛觞随波流，折竹引泉漾。",
      "风来殿鸱翔，钟动箧蛇放。",
      "遗踪半泯没，过客犹想像。",
      "凭高俯杰阁，陡觉心眼畅。",
      "一拳峙中央，九峰互环向。",
      "日光亭午低，石色不肯让。",
      "闲房昼如年，坐卧空色相。",
      "山僧谓余劳，早具伊蒲饷。"
    ]
  },
  {
    "id": "adcfe4db726a2232f91915216d883821",
    "title": "由岫云寺后登山行四里至龙潭",
    "authorName": "赵怀玉",
    "authorId": "adcfe4db726a22323e15cc1114cfdb59",
    "dynasty": "清",
    "content": [
      "流泉不知处，但觉声在耳。",
      "稍盘过上方，泉出绕屐齿。",
      "澄潭如洗盆，一泓长见底。",
      "曾闻故老传，潭实今寺址。",
      "神龙喜听法，风雨向夕徙。",
      "小亭峙其旁，周遭遍桃李。",
      "沾衣湿苍翠，映面半红紫。",
      "晴烘午云热，明濯暮霞绮。",
      "山僧汲泉烹，茗碗颇能理。",
      "经春未见花，偶乐可忘死。",
      "下岭仰见星，烟昏寺钟起。"
    ]
  },
  {
    "id": "adcfe4db726a223261d8c8d535f443f9",
    "title": "归途二十里渡浑河登石径山遇雨",
    "authorName": "赵怀玉",
    "authorId": "adcfe4db726a22323e15cc1114cfdb59",
    "dynasty": "清",
    "content": [
      "回头别群山，西望尽碧空。",
      "岂知青未了，山色忽向东。",
      "巃嵷邈双阙，詄荡开九重。",
      "林枯少栖鹘，洞累疑藏蜂。",
      "虚无想金阁，黯淡留铜容。",
      "遗经署元和，高爵奓卢龙。",
      "能邀定州殁，始信大觉功。",
      "至今来游客，证古名犹蒙。",
      "徐开荆枳地，力陟陂陀峰。",
      "下临駴无地，上瞩愁近穹。",
      "桑干塞外来，至此势更雄。",
      "飞声撼诸天，一听三日聋。",
      "塔孤势疑动，客惧不敢从。",
      "前山雨欲集，归路云已封。",
      "不辞沾衣湿，藉慰久旱衷。"
    ]
  },
  {
    "id": "adcfe4db726a2232f79448808d823adc",
    "title": "历游三山大悲诸刹",
    "authorName": "赵怀玉",
    "authorId": "adcfe4db726a22323e15cc1114cfdb59",
    "dynasty": "清",
    "content": [
      "经秋懒出门，一日遍诸寺。野衲颇逢迎，精蓝工位置。",
      "情随陟境改，气觉与时异。山茶开覆檐，海棠红照地。",
      "无泉不琮琤，有石皆诡秘。客先吾每缓，此取彼或弃。",
      "偶因煮茶留，略等逢场戏。如行山阴道，如读《洛阳记》。"
    ]
  },
  {
    "id": "adcfe4db726a2232a1d73e254bc0f02c",
    "title": "小楼新辟西窗雪后坐眺",
    "authorName": "赵怀玉",
    "authorId": "adcfe4db726a22323e15cc1114cfdb59",
    "dynasty": "清",
    "content": [
      "宅北有小楼，墙高与楼齐。",
      "偶逢阴晦日，几令晨昏迷。",
      "其东亦峻垣，瞻眺宜于西。",
      "命工筑为窦，因方恰如圭。",
      "明收二曜入，远可万象稽。",
      "昨宵朔风紧，飞霙遍前堤。",
      "晓起试纵目，如向瑶台跻。",
      "屋舍互隐现，盐絮纷端倪。",
      "林雾散复聚，炊烟扬还低。",
      "犬噤不得吠，鸟宿难为啼。",
      "门谁闭洛阳，舟孰访剡溪。",
      "此时何以遣，赖有壶榼携。",
      "体物命阿胡，劝釂惟鸿妻。",
      "倚窗恣啸傲，被褐失冷凄。",
      "但求双膝容，遑计广厦栖。",
      "醉乡信堪隐，俗客无繇挤。",
      "陶陶永日夕，屑屑忘筌蹄。",
      "渐觉檐溜歇，残雪消为泥。"
    ]
  },
  {
    "id": "adcfe4db726a22324fb00b8f2f9f358d",
    "title": "立夏后二日伍尧侍讲招游极乐诸寺饭万泉庄复过圣化寺小憩而归即次原韵",
    "authorName": "赵怀玉",
    "authorId": "adcfe4db726a22323e15cc1114cfdb59",
    "dynasty": "清",
    "content": [
      "郊行西复西，弥望山色秀。",
      "新霁酿薄阴，朝晖出未透。",
      "良朋颇契阔，是日各奔凑。",
      "花事盛精蓝，茶烟扬清昼。",
      "聊追方外游，藉洗胸次陋。",
      "世网苦羁绁，私心殊剌谬。"
    ]
  },
  {
    "id": "adcfe4db726a22324fb00b8ff1be2b19",
    "title": "立夏后二日伍尧侍讲招游极乐诸寺饭万泉庄复过圣化寺小憩而归即次原韵",
    "authorName": "赵怀玉",
    "authorId": "adcfe4db726a22323e15cc1114cfdb59",
    "dynasty": "清",
    "content": [
      "侍讲扶大雅，所集皆名人。",
      "哺啜亦风流，周旋多率真。",
      "且为偷闲客，谁证不坏身。",
      "惊心斗转已，瞥眼参与辰。",
      "谷风飘习习，池水生粼粼。",
      "韶华去未久，伤别兼伤春。"
    ]
  },
  {
    "id": "adcfe4db726a22324fb00b8f92befe16",
    "title": "立夏后二日伍尧侍讲招游极乐诸寺饭万泉庄复过圣化寺小憩而归即次原韵",
    "authorName": "赵怀玉",
    "authorId": "adcfe4db726a22323e15cc1114cfdb59",
    "dynasty": "清",
    "content": [
      "言访丹棱沜，车停似舟泊。",
      "安得渔钓终，尽解情爱缚。",
      "聚谈互出奇，有酒独亦乐。",
      "藤阴绿渐浓，楸花红不落。",
      "名泉二十八，一一费疏凿。",
      "傥许遂重游，宁辞趁双脚。"
    ]
  },
  {
    "id": "adcfe4db726a22324fb00b8f5d9ffa6f",
    "title": "立夏后二日伍尧侍讲招游极乐诸寺饭万泉庄复过圣化寺小憩而归即次原韵",
    "authorName": "赵怀玉",
    "authorId": "adcfe4db726a22323e15cc1114cfdb59",
    "dynasty": "清",
    "content": [
      "圣化接万泉，清净隔尘土。",
      "天风飒然来，云黑势欲雨。",
      "长河波浪阔，绝巘松杉舞。",
      "已收台池胜，遂以原野补。",
      "客懒或未从，境幽当远取。",
      "惟嫌文字习，面壁愧初祖。"
    ]
  },
  {
    "id": "adcfe4db726a22325b2d85cbf8df3a13",
    "title": "磨盘山",
    "authorName": "赵怀玉",
    "authorId": "adcfe4db726a22323e15cc1114cfdb59",
    "dynasty": "清",
    "content": [
      "入山疑无门，到口势忽束。",
      "稍进偶夷坦，徐行仍缭曲。",
      "迟同蚁旋磨，捷异猱升木。",
      "转岂止七盘，至非能一蹴。",
      "画真壁上观，地讶壶中缩。",
      "云罅日微逗，雨余树新沐。",
      "回头旧路失，身已山之麓。"
    ]
  },
  {
    "id": "adcfe4db726a2232659c8242a9852d99",
    "title": "兴善寺",
    "authorName": "赵怀玉",
    "authorId": "adcfe4db726a22323e15cc1114cfdb59",
    "dynasty": "清",
    "content": [
      "入秋一月雨，病客兴萧索。",
      "今日趁新晴，肩舆出南郭。",
      "入言兴善寺，地胜可栖托。",
      "扶童恣眺览，果使心眼扩。",
      "清阴竹树纷，秋色丹黄错。",
      "槿亦暂敷荣，桂犹迟破萼。",
      "山僧意殊厚，续有重阳约。",
      "且吃赵州茶，胜尝康子药。",
      "顿教万缘空，肯受六根缚。",
      "何当驱病魔，重理双芒屩。"
    ]
  },
  {
    "id": "adcfe4db726b21abe4c71ef697395c1a",
    "title": "安定感秋",
    "authorName": "魏定一",
    "authorId": "adcfe4db726b21abd1457b72d1457b72",
    "dynasty": "清",
    "content": [
      "三峰天外落，岚翠压孤城。",
      "月出山头小，泉飞屋角鸣。",
      "公庭爱鸟迹，客枕厌虫声。",
      "一夜西风起，无眠白发生。"
    ]
  },
  {
    "id": "adcfe4db726b21ab4c40f1cdc988d70f",
    "title": "更号也野题句",
    "authorName": "魏定一",
    "authorId": "adcfe4db726b21abd1457b72d1457b72",
    "dynasty": "清",
    "content": [
      "山水园林寄此身，闲人号野慕前人。",
      "钓鱼竿外殊无事，种树书中别有春。",
      "松径竹溪安用画，牧童田父可相亲。",
      "良朋漫索诗文稿，未许浮名易性真。"
    ]
  },
  {
    "id": "adcfe4db726d79acccc775f0b8f5d595",
    "title": "山居杂兴",
    "authorName": "超拳",
    "authorId": "adcfe4db726d79acd1457b72d1457b72",
    "dynasty": "清",
    "content": [
      "鸟宿依窗树，云生对户山。",
      "机忘心自远，境寂意俱闲。",
      "花落门常掩，苔深径不删。",
      "松风连暮雨，双涧瀑潺潺。"
    ]
  },
  {
    "id": "adcfe4db726d79ac9be6f7cb76d1d7de",
    "title": "香岊庵落成",
    "authorName": "超拳",
    "authorId": "adcfe4db726d79acd1457b72d1457b72",
    "dynasty": "清",
    "content": [
      "万山深处卧烟霞，收拾闲身老岁华。",
      "晴日晓开云岭树，清泉夜走月滩沙。",
      "工诗愧我非齐己，学道何人是永嘉。",
      "从此罕闻尘世事，编篱绕屋种梅花。"
    ]
  },
  {
    "id": "adcfe4db726dab69714828f03fb99552",
    "title": "和艮泉兄诗",
    "authorName": "吴烜",
    "authorId": "adcfe4db726dab69e22dd5da596dedf4",
    "dynasty": "清",
    "content": [
      "累深官久只增愁，不比无心任去留。",
      "洛水耆英如可继，东山杖履愿从游。",
      "连枝曾记三生石，归棹还凭一叶舟。",
      "琴鹤萧然真俭约，寸衷精白是贻谋。"
    ]
  },
  {
    "id": "adcfe4db7283b97d63d4416477f8949e",
    "title": "有怀韩伯慧",
    "authorName": "程晋芳",
    "authorId": "adcfe4db7283b97dfc6709bf365d1777",
    "dynasty": "清",
    "content": [
      "清淮握手暂逡巡，鬓发惊看渐染银。",
      "文物雕锼亏福命，江山萧瑟老才人。",
      "孤琴泛雪谁倾耳，雄剑如虹自绕身。",
      "归去苏阊门巷冷，绿槐深映旧家春。"
    ]
  },
  {
    "id": "adcfe4db7283b97dd23a952167e3ffe0",
    "title": "次韵陈直方见赠即送南归",
    "authorName": "程晋芳",
    "authorId": "adcfe4db7283b97dfc6709bf365d1777",
    "dynasty": "清",
    "content": [
      "草草相逢袂遽分，人中淳粹比崔群。",
      "一编绿字欣初觏，三叹朱弦久不闻。",
      "春雨太繁怜作客，梅花正好未留君。",
      "江南故旧知垂忆，为道沉吟对楚云。"
    ]
  },
  {
    "id": "adcfe4db7283b97defe57d4f5dcb67f8",
    "title": "腊日偕璞庵伯思白华习庵姬传小岩集梦楼侍读寓分得连字",
    "authorName": "程晋芳",
    "authorId": "adcfe4db7283b97dfc6709bf365d1777",
    "dynasty": "清",
    "content": [
      "余雪尚飞残柳絮，新泥欲涴锦鞍鞯。",
      "吝晴天作鱼鳞澹，选胜筵惭马齿先。",
      "酒盏春波刚在手，菹盘寒色又经年。",
      "传芭故事深宵话，排户欣看月色连。"
    ]
  },
  {
    "id": "adcfe4db7283b97dd2a7aa84cb6acd3a",
    "title": "招均弼笥河小饮",
    "authorName": "程晋芳",
    "authorId": "adcfe4db7283b97dfc6709bf365d1777",
    "dynasty": "清",
    "content": [
      "炙砚旋冰炉易烬，连朝始是十分寒。",
      "颠风绕屋作雷吼，碎月浸阶疑雪残。",
      "呵手仍烦长袖护，褰帷时取故书看。",
      "韭芽细煮松醪熟，可少同心话岁阑。"
    ]
  },
  {
    "id": "adcfe4db7283b97d4838c72211581362",
    "title": "访寒葭潭故居丁香作",
    "authorName": "程晋芳",
    "authorId": "adcfe4db7283b97dfc6709bf365d1777",
    "dynasty": "清",
    "content": [
      "前度人寻旧折枝，出檐高格益争奇。",
      "携家径去真成忍，蹑屐重来勿讶迟。",
      "新露柔风相掩佛，疏香妙态自矜诗。",
      "款门例不烦询主，幽榭聊须憩片时。"
    ]
  },
  {
    "id": "adcfe4db7283b97d456e6870f20a1f80",
    "title": "移居",
    "authorName": "程晋芳",
    "authorId": "adcfe4db7283b97dfc6709bf365d1777",
    "dynasty": "清",
    "content": [
      "择木孤禽岂易安，每缘风劲虑巢宽。",
      "眼明乍指琉璃界，襟净旁瞻薜荔坛。",
      "室小闺人传语竞，巷偏客子出车难。",
      "深宵始觉南荣好，处处支窗有月看。"
    ]
  },
  {
    "id": "adcfe4db7283b97d456e68700fc49f9a",
    "title": "移居",
    "authorName": "程晋芳",
    "authorId": "adcfe4db7283b97dfc6709bf365d1777",
    "dynasty": "清",
    "content": [
      "风前小酹别花卮，已是丁香破粉时。",
      "知尔依人情不浅，惭予入骨俗难医。",
      "过头竹记携罂灌，空腹榆经倚槛窥。",
      "辛苦山僧行脚惯，抚筇循玩去迟迟。"
    ]
  },
  {
    "id": "adcfe4db7283b97d456e6870f01cb867",
    "title": "移居",
    "authorName": "程晋芳",
    "authorId": "adcfe4db7283b97dfc6709bf365d1777",
    "dynasty": "清",
    "content": [
      "厂东西畔结深庐，藏海微身一叶如。",
      "听鼓趋衙尘扰扰，打钟吃饭步徐徐。",
      "势家歇马评珍玩，冷客摊钱问故书。",
      "傥趁春镫倦游历，煮茶烧笋幸过余。"
    ]
  },
  {
    "id": "adcfe4db7283b97dcf047767ed7fe2c0",
    "title": "马陵道怀古",
    "authorName": "程晋芳",
    "authorId": "adcfe4db7283b97dfc6709bf365d1777",
    "dynasty": "清",
    "content": [
      "马陵月黑山无路，火照白昼看大树。伏骑争驰万驽开，昔日庞涓死此处。",
      "竖子成名一代雄，减灶七万垂奇功。谁言捭阖效鬼谷，十三篇本传家风。",
      "当年共学交何笃，膑也虽贤涓也毒。远召旋将黥刖施，智不如葵难卫足。",
      "忽逢齐使窃载归，上中下驷参兵机。膑车坐计胜已决，强齐乃藉刑余威。",
      "君不见张陈刎颈原相倚，解印封王还切齿。假头已见购常山，怒魄空怜堕坻水。",
      "石契兰交起战争，古来恩怨系功名。输他鸥鹭忘机甚，汀月溪风共主盟。"
    ]
  },
  {
    "id": "adcfe4db7283b97d130b2a1edddaff0b",
    "title": "独游清凉寺",
    "authorName": "程晋芳",
    "authorId": "adcfe4db7283b97dfc6709bf365d1777",
    "dynasty": "清",
    "content": [
      "祇洹出人境，暇日聊探寻。",
      "残雪覆檐瓦，不知春气深。",
      "稍稍水鸣涧，淅淅风生林。",
      "澹然冥群想，对此松柏阴。",
      "萝月自延赏，山禽多夕吟。",
      "孤亭峙空祭，更指遥峰岑。"
    ]
  },
  {
    "id": "adcfe4db7283b97db97a1b733f627d07",
    "title": "光尧玉碗歌",
    "authorName": "程晋芳",
    "authorId": "adcfe4db7283b97dfc6709bf365d1777",
    "dynasty": "清",
    "content": [
      "畴昔曾读《浯溪诗》，建炎酒觯咏汝瓷。浮青滴翠但想像，何来玉碗光陆离。",
      "文曰光尧法大篆，遍体莹洁如凝脂。当唇一寸独纯赤，晴雪影里红霞披。",
      "六陵夜发异宝出，制造想自淳熙时。狸奴一蹴癯者帝，虽非己出诚佳儿。",
      "老作闲人谢机务，忘忧便面时自怡。是时戎马稀游牧，不厌偏安保南服。",
      "鱼脆初陈安嫂羹，雪香更进梅花粥。料应此碗列长筵，翠釜银盘错彩鲜。",
      "不知侑食徵歌夕，可忆冰山雪窖天。吁嗟寿皇真令主，一饭何曾忘中土。",
      "岳韩去后更无人，怪底金瓯缺难补。即看孝养备情文，尊号堂堂媲放勋。",
      "兰枻红鹃芳掩冉，龟儿雁翅舞缤纷。君不见杯羹且望分强敌，拥彗迎门何踧。",
      "又不见南内凄凉蜀道归，自调龙笛教张徽。岂如聚景园中风景异，引觞遥挹蓬莱翠。",
      "玩好先呈德寿宫，山陵杂置温明器。沈叹重华积草痕，琼卮堕后缺晨昏。",
      "老臣泪浥云衣湿，天道悠悠未可论。"
    ]
  },
  {
    "id": "adcfe4db7283b97d300dc511fd71a251",
    "title": "景泰发蓝唾壶歌",
    "authorName": "程晋芳",
    "authorId": "adcfe4db7283b97dfc6709bf365d1777",
    "dynasty": "清",
    "content": [
      "发蓝制本拂菻国，字随音转恒讹乖。",
      "景泰仿造特精丽，昨偶把玩从西街。",
      "圆仪仰俯利开阖，黝光自莹非摩揩。",
      "洪炉鼓铸仅七载，渐忘边警耽淫哇。",
      "有如金花床上坐，鸡犀翠羽当前排。",
      "卫侯彀定避余秽，魏皇吐亦生芳荄。",
      "窃黄小白加涂饰，涌现苍岩古苔色。",
      "海南事事尊法轮，描画红莲绕香国。",
      "从知如意难敲破，缘以胎铜坚不懦。",
      "云雷四面隐文章，珠玉九天承咳垂。",
      "寡兄此际闭南城，捉发初无叔武迎。",
      "镀梁绣袋谗方构，牙盒金钱赏未行。",
      "镕铁键门同范器，石徐唾手图功易。",
      "示喜徒传进粥瓯，灌神不改扬瑶觯。",
      "当时佣匠厕卿贰，此技知经谁考艺。",
      "钱唐司马善匡扶，寒𠻳何曾忠武异。",
      "翠汁筼筜授秘方，讵闻御物同颁赐。",
      "吴言宰相工细唾，讔语阉人示十字。",
      "多年陵冢上牛羊，流沫无人诵碑记。",
      "苏勃泥青巧刮磨，区区鉴赏类宣和。",
      "宫人岂少灵芸泪，但洒秋池化碧波。"
    ]
  },
  {
    "id": "adcfe4db7283b97d9e057f4230629ac9",
    "title": "放歌",
    "authorName": "程晋芳",
    "authorId": "adcfe4db7283b97dfc6709bf365d1777",
    "dynasty": "清",
    "content": [
      "老夫行年五十一，百无一能祇捉笔。奏牍连行乌作焉，官书纂义十遗七。",
      "讥姗谴诃杂然至，时复关门引微疾。季冬行及仲冬毕，风紧檐头吹觱篥。",
      "毡帘布幄下层层，宛尔重绵裹虮虱。诗骚子史罗满架，嗜若儿曹慕梨栗，审音高下勘《唐韵》，断义精粗申汉律。",
      "眼底清明翳障除，胸中磊砢光怪出。自有萧闲自弗耽，日日从人甘缚桎。",
      "不求空山饵芝术，不理荒园种柑橘。待筑书楼四五间，井深汲用长绳繘。",
      "朝光荧荧花散苾，夜深沈沈烛挑堲。数瓯白粥可扶身，三尺乌皮足容膝。",
      "视死生如经旦暮，贫贱知非难人术。生平茹檗同食蜜，谁信莲枯犹有蔤。",
      "蹊田正好为饭牛，啖菹行且潜吞蛭。掉首终惭出世迟，白发盈颠不堪栉。",
      "吴门烟水一千顷，何日归舟月涓吉。吾蛇尚在喜方溢，吾舌犹存语毋失。",
      "窗前雪花洒蒙密，起舞长歌用自逸，欹枕懵腾上初日。"
    ]
  },
  {
    "id": "adcfe4db72873e9c2624c01599e81475",
    "title": "秋日送戴山民游豫章",
    "authorName": "孙中彖",
    "authorId": "adcfe4db72873e9cd1457b72d1457b72",
    "dynasty": "清",
    "content": [
      "北山高枕卧烟梦，送尔长征感慨多。",
      "猿狖夜啼孤岭月，鱼龙秋静五湖波。",
      "尊前怨别携吴剑，客里惊心听楚歌。",
      "若上滕王高阁望，西山南浦近如何？"
    ]
  },
  {
    "id": "adcfe4db728c04aa62920e8b4eef1afc",
    "title": "送朱锡鬯",
    "authorName": "卫既齐",
    "authorId": "adcfe4db728c04aac1fea27015231a7c",
    "dynasty": "清",
    "content": [
      "隋堤官柳无多路，杜牧风流正壮年。",
      "两岸酒旗临水店，半窗书卷过江船。",
      "寒潮断处家山近，梅雨晴时客梦悬。",
      "燕市风光还忆否，雄谈清夜烛花圆。"
    ]
  },
  {
    "id": "adcfe4db728c04aa20e453ff962baa4b",
    "title": "登宣武门楼有感",
    "authorName": "卫既齐",
    "authorId": "adcfe4db728c04aac1fea27015231a7c",
    "dynasty": "清",
    "content": [
      "白云连塞树苍苍，矫首西山揽大荒。",
      "画角宵吹城上月，羽林寒带殿前霜。",
      "柱标马援功名薄，书著虞卿岁月长。",
      "尚忆黄金收骏骨，高台徙倚向残阳。"
    ]
  },
  {
    "id": "adcfe4db7292063d1f8f28581cf94e21",
    "title": "游平山堂",
    "authorName": "顾晞元",
    "authorId": "adcfe4db7292063dd1457b72d1457b72",
    "dynasty": "清",
    "content": [
      "竹密不知径，塔尖高耸天。",
      "入门踞危石，倚树听流泉。",
      "坏壁凝苔绣，晚风飞柳绵。",
      "一钩新月影，容我载归船。"
    ]
  },
  {
    "id": "adcfe4db7292063df695f961982c06aa",
    "title": "独游沧浪亭",
    "authorName": "顾晞元",
    "authorId": "adcfe4db7292063dd1457b72d1457b72",
    "dynasty": "清",
    "content": [
      "如此亭台竟寂寥，咏歌人去鹤难招。",
      "小桥流水门双板，夕照西风柳万条。",
      "千古知公轻谪宦，十年老我尚吹箫。",
      "东阳旧馆苍凉甚，衰草寒烟一例消。"
    ]
  },
  {
    "id": "adcfe4db7292063d8bab9b4bfdf8783f",
    "title": "一榭园吊孙渊如先生",
    "authorName": "顾晞元",
    "authorId": "adcfe4db7292063dd1457b72d1457b72",
    "dynasty": "清",
    "content": [
      "西风影里倚危阑，杰阁崚嶒路曲盘。",
      "修竹当门云影薄，枯荷卷叶雨声乾。",
      "谈经人去虚堂静，埋剑池空夕照残。",
      "忆到五松园外路，石城烟柳共荒寒。"
    ]
  },
  {
    "id": "adcfe4db7292063dce75e29c7371f8b4",
    "title": "史阁部墓",
    "authorName": "顾晞元",
    "authorId": "adcfe4db7292063dd1457b72d1457b72",
    "dynasty": "清",
    "content": [
      "正气留天地，英风飒飒来。",
      "梅花三百树，齐傍墓门关。",
      "困厄悲时命，艰难失将才。",
      "凌虚发长喟，岭上鹤声哀。"
    ]
  },
  {
    "id": "adcfe4db7294bea1963ab6e82ae321b8",
    "title": "秋水叹",
    "authorName": "冯咏芝",
    "authorId": "adcfe4db7294bea1d1457b72d1457b72",
    "dynasty": "清",
    "content": [
      "身不作村农，不知村农苦。",
      "今夏苦淋漓，秋来仍多雨。",
      "万顷与千畴，茫茫无片土。",
      "始尚望开晴，新秧还可补。",
      "何期白露降，旭日犹未睹。",
      "农户最关心，妇子愁无语。",
      "征赋虽初完，衣食出何所。",
      "离乱痛相遭，正宜舒民力。",
      "天道竟无知，饥馑生不测。",
      "拯济乏良方，中心常戚戚。",
      "叹息诗初成，寒虫鸣四壁。"
    ]
  },
  {
    "id": "adcfe4db72a024aec1f261e9ac8af8ec",
    "title": "默坐",
    "authorName": "王飞琼",
    "authorId": "adcfe4db72a024aed1457b72d1457b72",
    "dynasty": "清",
    "content": [
      "默坐闲吟自笑予，行年六九乐贫居。",
      "锦机漫织新花样，墨海尝游小蠹鱼。",
      "室有儿孙惟课读，家无儋石亦藏书。",
      "人生适意为佳耳，过眼繁华总是虚。"
    ]
  },
  {
    "id": "adcfe4db72b0dcd3e94a6eefa93a0099",
    "title": "林以善画鹰",
    "authorName": "姚清华",
    "authorId": "adcfe4db72b0dcd3d1457b72d1457b72",
    "dynasty": "清",
    "content": [
      "黄尘卷地风萧瑟，白日晦冥天变色。",
      "翻空一鸟从天来，欲飞不飞向虚壁。",
      "金眸铁爪锐莫当，卓立风骨森开张。",
      "将军猿臂不得控，一时狐兔皆遁藏。",
      "曹霸画马兼画骨，此诀流传幸弗失。",
      "尔良画鹰同画马，运腕如风笔屈铁。",
      "长林月黑阴风号，纷纷妖鸟来林皋。",
      "安得此鹰一奋击，的除六合无鸱枭。"
    ]
  },
  {
    "id": "adcfe4db72b0dcd34364a8c20a2c32bf",
    "title": "弄珠楼题壁",
    "authorName": "姚清华",
    "authorId": "adcfe4db72b0dcd3d1457b72d1457b72",
    "dynasty": "清",
    "content": [
      "骑龙神女踏波去，手弄明珠入烟雾。至今万顷琉璃中，犹有灵光莽回互。",
      "我持绿玉杖，身披白蕉衫。来登湖上楼，湖水如钩衔。",
      "千年神物不可见，应随云气归巉岩。天风浪浪振屋瓦，倒卷波涛向空泻。",
      "灵旗夜半偶一来，醉抱冰轮斫龙鲊。"
    ]
  },
  {
    "id": "adcfe4db72b48c2c7d1cd093f109542a",
    "title": "癸丑1913仲冬内田民政长官阁下南巡抵嘉召集厅下各支厅长厅参事区长等训示并赐宴席上赋此奉呈",
    "authorName": "庄伯容",
    "authorId": "adcfe4db72b48c2cd072677d52d2752b",
    "dynasty": "清",
    "content": [
      "鳣堂垂训塞茅开，饱德何堪又酌罍。",
      "但愿斯民无菜色，寸衷方不愧趋陪。"
    ]
  },
  {
    "id": "adcfe4db72bb8fa010cfac22cd3615d0",
    "title": "甲戌荷月二十七日雨窗作",
    "authorName": "恩龄",
    "authorId": "adcfe4db72bb8fa0d1457b72d1457b72",
    "dynasty": "清",
    "content": [
      "小阁轻寒梦乍醒，满园秋色上窗棂。",
      "无端镇日潇潇雨，不种芭蕉也怕听。"
    ]
  },
  {
    "id": "adcfe4db72bdae9500962f3ae3b667f3",
    "title": "和东坡虞姬墓",
    "authorName": "王宗耀",
    "authorId": "adcfe4db72bdae95d1457b72d1457b72",
    "dynasty": "清",
    "content": [
      "如此鸿沟负约何，美人留得楚山河。",
      "读书名姓真粗记，一唤虞兮便不磨。"
    ]
  },
  {
    "id": "adcfe4db72bdae95daa4aad3061f7b92",
    "title": "漫兴用东坡东武与人往反粲字韵",
    "authorName": "王宗耀",
    "authorId": "adcfe4db72bdae95d1457b72d1457b72",
    "dynasty": "清",
    "content": [
      "我生如行路，百里可居半。佳境思惭入，往往得惊叹。",
      "此后将安归，宁复堪把玩。过者尽陈因，来者方聚散。",
      "岂无三数人，尚与我同伴。同伴问何为？寂寂守昏旦。",
      "行或事锄耘，静不离几案。有时相晤语，只觉方寸乱。",
      "人情可欣悦，要如荐方盥。弦弛不欲闻，多病音节缓。",
      "更张岂无术，好歌续珠贯。遏云响未成，折杨兴又懦。",
      "复然望寒灰，寸焰依屑炭。欢颜庇广厦，劳心属旅馆。",
      "偶逢扇暍凉，非私负曝暖。岂如东人子，但夸衣粲粲。"
    ]
  },
  {
    "id": "adcfe4db72c555addbb3c4977fe16030",
    "title": "赋得绿树阴浓夏日长",
    "authorName": "郑青蘋",
    "authorId": "adcfe4db72c555add1457b72d1457b72",
    "dynasty": "清",
    "content": [
      "学飞乳燕绕回廊，出水芙渠冉冉香。",
      "曲院花凝晨露润，小窗人耐晚风凉。",
      "莺梭乱织千条柳，蛙吹时喧半亩塘。",
      "欹枕横斜书数卷，了将清课日初长。"
    ]
  },
  {
    "id": "adcfe4db72c6aeecbd7e5f3c24002706",
    "title": "登千佛山",
    "authorName": "觉罗廷奭",
    "authorId": "adcfe4db72c6aeecd1457b72d1457b72",
    "dynasty": "清",
    "content": [
      "几日重阳过，来登近郭山。",
      "人行秋色里，峰倚乱云间。",
      "鲁树千重出，齐烟九点闲。",
      "新诗聊可写，收付锦囊还。"
    ]
  },
  {
    "id": "adcfe4db72c8aced25da1e0e52b4230a",
    "title": "闻思庵纪事呈莲社诸君",
    "authorName": "一斑",
    "authorId": "adcfe4db72c8acedd1457b72d1457b72",
    "dynasty": "清",
    "content": [
      "雨港烟村容散人，菱池蔬圃少风尘。",
      "过桥一径见城郭，沿水数家成比邻。",
      "性懒便教栖易稳，慎真反讶句难新。",
      "破除陈迹君知否，影动碧潭杨柳春。"
    ]
  },
  {
    "id": "adcfe4db72d162f560826ee3d2e3c0b7",
    "title": "何润夫招集云山别墅次韵",
    "authorName": "高赓恩",
    "authorId": "adcfe4db72d162f5d1457b72d1457b72",
    "dynasty": "清",
    "content": [
      "九陌尘嚣此境闲，楼台图画胜荆关。",
      "日边金掌明华表，雪后白头逢远山。",
      "天近吾曹试一问，春寒高处不胜攀。",
      "暮鸦残照催归客，青琐来朝点旧班。"
    ]
  },
  {
    "id": "adcfe4db72d162f585702b671107e778",
    "title": "辛丑春乞身东归过太原赠张愚生",
    "authorName": "高赓恩",
    "authorId": "adcfe4db72d162f5d1457b72d1457b72",
    "dynasty": "清",
    "content": [
      "细草青回辇路春，舞雩今见咏归人。",
      "寒镫夜话西山雨，匹马朝飞朔陌尘。",
      "海内论交几师友，秦中播越旧君臣。",
      "丈夫不为穷途哭，万感苍凉泪满巾。"
    ]
  },
  {
    "id": "adcfe4db72d162f581fb8ecbe0fa96dc",
    "title": "拟宫人入道诗",
    "authorName": "高赓恩",
    "authorId": "adcfe4db72d162f5d1457b72d1457b72",
    "dynasty": "清",
    "content": [
      "然镫绣佛衣，偶制万年字。",
      "停针梦九霄，枕上铜驼泪。"
    ]
  },
  {
    "id": "adcfe4db72d162f581fb8ecb1b86f315",
    "title": "拟宫人入道诗",
    "authorName": "高赓恩",
    "authorId": "adcfe4db72d162f5d1457b72d1457b72",
    "dynasty": "清",
    "content": [
      "紫霄朝玉真，花龛荐荃蕙。",
      "为感昭阳恩，炉香祝千岁。"
    ]
  },
  {
    "id": "adcfe4db72d84803a7518c7d94a06c40",
    "title": "夜坐亭边",
    "authorName": "陈士规",
    "authorId": "adcfe4db72d84803d1457b72d1457b72",
    "dynasty": "清",
    "content": [
      "幽栖耽静僻，息影隐疏林。",
      "寒塘隔野寺，镫远烟际沉。",
      "露白秋草间，百虫感何深。",
      "潸然数行下，徒怀壮士心。",
      "烦忧结不散，流响寄鸣琴。",
      "天高银汉迥，落月欲横参。"
    ]
  },
  {
    "id": "adcfe4db72d95a7afd4a3a5f532200cd",
    "title": "草田畦",
    "authorName": "徐文心",
    "authorId": "adcfe4db72d95a7ad1457b72d1457b72",
    "dynasty": "清",
    "content": [
      "山寒水且落，舟行趣不稀。",
      "浦树数行断，野田浴鹭飞。",
      "舣舟当斜日，楂梨带户扉。",
      "田父笑相就，浊醪罄依依。",
      "鸡鸣野烟白，犬吠南邻归。",
      "惆怅飘蓬客，余布未成衣。"
    ]
  },
  {
    "id": "adcfe4db72d95a7a0504fb095b25bb85",
    "title": "过茅氏庄",
    "authorName": "徐文心",
    "authorId": "adcfe4db72d95a7ad1457b72d1457b72",
    "dynasty": "清",
    "content": [
      "一棹随断冰，数家隐溪口。",
      "鸡犬聚群游，场圃登前后。",
      "夕阳下桑榆，寒花被古阜。",
      "岁宴会有终，壮心空复负。",
      "感此念蓬蒿，聊尔倾斗酒。"
    ]
  },
  {
    "id": "adcfe4db72d95a7adbf25233207cde61",
    "title": "贫女怨",
    "authorName": "徐文心",
    "authorId": "adcfe4db72d95a7ad1457b72d1457b72",
    "dynasty": "清",
    "content": [
      "不羡明珠佩，偏来一片愁。",
      "可怜闺里月，圆缺几春秋。",
      "命岂荆钗薄，容窥玉镜羞。",
      "寒衣空自携，相忆浣溪头。"
    ]
  },
  {
    "id": "adcfe4db72dafa4e21cf44910af06e24",
    "title": "登大梁城楼",
    "authorName": "周在延",
    "authorId": "adcfe4db72dafa4ed1457b72d1457b72",
    "dynasty": "清",
    "content": [
      "秋草平堤旧战场，城隅满目尽垂杨。",
      "雁声带影经嵩少，山色连云认太行。",
      "乐府新词声寂寞，西亭残卷事悲凉。",
      "《梦华录》续肠堪断，依旧金梁月似霜。"
    ]
  },
  {
    "id": "adcfe4db72ee92b212bb9a80796127bb",
    "title": "题惇邸书画禅小象",
    "authorName": "李德仪",
    "authorId": "adcfe4db72ee92b2d1457b72d1457b72",
    "dynasty": "清",
    "content": [
      "朱邸偏忘贵，间来拥百城。",
      "善容原佛子，慧业是书生。",
      "竖指烟云过，观心水月明。",
      "铜瓶与瑶轸，相对有双清。"
    ]
  },
  {
    "id": "adcfe4db72ee92b21557e51f5556f379",
    "title": "沔县道中",
    "authorName": "李德仪",
    "authorId": "adcfe4db72ee92b2d1457b72d1457b72",
    "dynasty": "清",
    "content": [
      "沔水秋风路，依依客骑过。",
      "稻花村舍近，杨柳钓篷多。",
      "云影随双桨，岚光润一蓑。",
      "津楼逢雨霁，乡梦落烟波。"
    ]
  },
  {
    "id": "adcfe4db72ee92b285c4075d54ae447b",
    "title": "松岑师和余假寓沜园诗叠韵奉报",
    "authorName": "李德仪",
    "authorId": "adcfe4db72ee92b2d1457b72d1457b72",
    "dynasty": "清",
    "content": [
      "绝胜终南赋有条，惯看鸾凤上烟霄。",
      "百年乔木分新荫，万树名花护早朝。",
      "静坐试参周易妙，清谈应比晋人超。",
      "旧闻日下他时补，认取西句第几桥。"
    ]
  },
  {
    "id": "adcfe4db72ee92b2e0644bdf28901ae6",
    "title": "曲郡至木渎郊和即目",
    "authorName": "李德仪",
    "authorId": "adcfe4db72ee92b2d1457b72d1457b72",
    "dynasty": "清",
    "content": [
      "扁舟一棹胥江路，无数青峰似玉攒。",
      "山好能增林麓胜，诗成聊当画图看。",
      "村墟夕照鸡栖晚，绰楔秋风马鬣寒。",
      "回望白云亲舍近，难凭修竹报平安。"
    ]
  },
  {
    "id": "adcfe4db72ee92b2be9574b3ea3f5cb1",
    "title": "煎茶坪",
    "authorName": "李德仪",
    "authorId": "adcfe4db72ee92b2d1457b72d1457b72",
    "dynasty": "清",
    "content": [
      "客行疑类蟹爬沙，石磴盘回篆壁蜗。",
      "涧水双流分雍益，栈云一线走褒斜。",
      "烟峦浓绿堆丛木，篱落疏红带晚花。",
      "耕凿不知征戍苦，乱山深处有人家。"
    ]
  },
  {
    "id": "adcfe4db72ee92b2283e5988a3821609",
    "title": "沜园歌",
    "authorName": "李德仪",
    "authorId": "adcfe4db72ee92b2d1457b72d1457b72",
    "dynasty": "清",
    "content": [
      "平生性癖耽山水，十年插脚黄尘里。都城西去富丘壑，人说山林在朝市。",
      "忽然振衣凌蓬莱，澄怀无地起楼台。沜园主人招手笑，满山桃李春风开。",
      "入门十步九移目，寿藤奇礓杂花竹。五百弓地敞幽径，一千株松拂老屋。",
      "护田近水绿半湾，瞰户远山青一角。丹棱雅谥兮芙蓉，不数樊川兼杜曲。",
      "东野家见少于车，火急危置琴剑书。樵苏不爨径须饮，铜钱三百村醪沽。",
      "客来谓真成独乐，斯园奥如还旷如。跫然足音空谷远，得无掩卷歌卬须。",
      "我乃冁然答万物，皆吾徒烟云相供。养风月，相招呼。",
      "池水契交淡，林鸟乐友于。园父溪叟不识字，邂逅亦解谈黄虞。",
      "况复读书兼读画，有时落笔风雨快。纸上能传花草神，诗中如共渔樵话。",
      "回忆红尘碾车毂，役役东华几寒燠。剧场竹肉沸喧阗，典谒冠裳苦钳束。",
      "何如此处闭双扉，园林昼静剥啄稀。清间一日抵两日，云鹤振翮鸥忘机。",
      "胜游更与数畴昔，山寺碧云湖裂帛。携家今入画图中，自署头衔沜园客。"
    ]
  },
  {
    "id": "adcfe4db72ee92b2188f41a18a79e81b",
    "title": "己未四月下浣眉州试竣敬谒三苏祠翼日得五古一首",
    "authorName": "李德仪",
    "authorId": "adcfe4db72ee92b2d1457b72d1457b72",
    "dynasty": "清",
    "content": [
      "昔年十四五，解诵东坡诗。",
      "少长攻论策，瓣香爇峨嵋。",
      "缅怀名父子，川岳钟英奇。",
      "径欲溯岷源，怅望西南陲。",
      "何意越廿载，人蜀轺车驰。",
      "草堂拜寓公，杜陵名双垂。",
      "亟问纱縠行，奉祀邦人知。",
      "轻舠发初夏，江水澄玻璃。",
      "启扃肃瞻仰，仿佛来云旗。",
      "老泉屹中坐，灏气生须眉。",
      "坡颍左右侍，凛凛天人姿。",
      "为想获石砚，嬉戏殊常见。",
      "寒镫耿相对，夜雨听何时。",
      "中庭蔚嘉树，古柏森鳞而。",
      "白榆亦手泽，枯干留霜皮。",
      "亭亭两银杏，后起如孙枝。",
      "补设木假山，好事之所为。",
      "三峰俨乔梓，鼎立靡诡随。",
      "石梁间台榭，绿水回沦漪。",
      "虽无田田叶，犹号瑞莲池。",
      "草木同不腐，节义徵在兹。",
      "当年不得相，炎运合中衰。",
      "摧谪益挺特，岂独能文词。",
      "迄今八百岁，所过系人思。",
      "何况鸣珂里，故宅遗栋榱。",
      "两公滞游宦，汝颍家同移。",
      "要其神所在，犹水周天涯。",
      "文安正首丘，山色看蟆颐。",
      "魂魄恋此土，合食一堂宜。",
      "结邻刚半月，慰我平生期。",
      "舒啸倚修竹，荐新攀荔支。",
      "言观马券刻，还读柳州碑。",
      "妙余龙眠笔，小像绘水坻。",
      "因缘付鸿雪，椎拓未云疲。",
      "徘徊不忍去，留客鸣黄鹂。",
      "明年青莲乡，更访青莲祠。"
    ]
  },
  {
    "id": "adcfe4db72ff35489e52b61df3b4eea8",
    "title": "台湾纪巡诗",
    "authorName": "夏之芳",
    "authorId": "adcfe4db72ff3548d1457b72d1457b72",
    "dynasty": "清",
    "content": [
      "海天咨度报皇华，蚤卜升平遍水涯。",
      "载德行旌才出郭，暖烟晴竹已家家。"
    ]
  },
  {
    "id": "adcfe4db72ff35489e52b61dfe951ec0",
    "title": "台湾纪巡诗",
    "authorName": "夏之芳",
    "authorId": "adcfe4db72ff3548d1457b72d1457b72",
    "dynasty": "清",
    "content": [
      "节旄高插引晴岚，人拥花骢弛辔衔。",
      "拜罢耆童回道左，纷来朱履又青衫。"
    ]
  },
  {
    "id": "adcfe4db72ff35489e52b61d0753f52d",
    "title": "台湾纪巡诗",
    "authorName": "夏之芳",
    "authorId": "adcfe4db72ff3548d1457b72d1457b72",
    "dynasty": "清",
    "content": [
      "野田晴晓碧天空，地指扶桑东复东。",
      "赤嵌城边云散彩，拓开海日一轮红。"
    ]
  },
  {
    "id": "adcfe4db72ff35489e52b61db59dfe15",
    "title": "台湾纪巡诗",
    "authorName": "夏之芳",
    "authorId": "adcfe4db72ff3548d1457b72d1457b72",
    "dynasty": "清",
    "content": [
      "负暄童叟爱冬温，红稻成堆拥荜门。",
      "桐竹周遭鸡犬静，教人历历认花村。"
    ]
  },
  {
    "id": "adcfe4db72ff35489e52b61d1c46ffc8",
    "title": "台湾纪巡诗",
    "authorName": "夏之芳",
    "authorId": "adcfe4db72ff3548d1457b72d1457b72",
    "dynasty": "清",
    "content": [
      "牢拴竹蔑怕身肥，带孔频频减旧围。",
      "爱把细腰谐凤卜，楚王宫里梦双飞。"
    ]
  },
  {
    "id": "adcfe4db72ff35489e52b61dec9dc8f4",
    "title": "台湾纪巡诗",
    "authorName": "夏之芳",
    "authorId": "adcfe4db72ff3548d1457b72d1457b72",
    "dynasty": "清",
    "content": [
      "牛车无日不当官，没字邮符颠倒看。",
      "踏水冲泥何限苦，忍教横挞更无端。"
    ]
  },
  {
    "id": "adcfe4db72ff35489e52b61db42de293",
    "title": "台湾纪巡诗",
    "authorName": "夏之芳",
    "authorId": "adcfe4db72ff3548d1457b72d1457b72",
    "dynasty": "清",
    "content": [
      "锄田捕鹿洽婚姻，乐事相寻满社春。",
      "嚼得瓮头姑待酒，木瓢椰碗竞奇麟。"
    ]
  },
  {
    "id": "adcfe4db72ff35489e52b61dad540d11",
    "title": "台湾纪巡诗",
    "authorName": "夏之芳",
    "authorId": "adcfe4db72ff3548d1457b72d1457b72",
    "dynasty": "清",
    "content": [
      "手制云箫别有腔，吹来鼻息爱成双。",
      "月明引得风前凤，未许当门夜吠厖。"
    ]
  },
  {
    "id": "adcfe4db72ff35489e52b61db348af7e",
    "title": "台湾纪巡诗",
    "authorName": "夏之芳",
    "authorId": "adcfe4db72ff3548d1457b72d1457b72",
    "dynasty": "清",
    "content": [
      "不须挑逗苦劳心，竹片沿丝巧作琴。",
      "远韵低微传齿颊，依稀私语夜来深。"
    ]
  },
  {
    "id": "adcfe4db72ff35489e52b61d9b019509",
    "title": "台湾纪巡诗",
    "authorName": "夏之芳",
    "authorId": "adcfe4db72ff3548d1457b72d1457b72",
    "dynasty": "清",
    "content": [
      "男拔髭须女绣颐，乍逢鉴貌尽多疑。",
      "雕题凿齿徒矜尚，未解双蛾夜画眉。"
    ]
  },
  {
    "id": "adcfe4db72ff35489e52b61d338b7a70",
    "title": "台湾纪巡诗",
    "authorName": "夏之芳",
    "authorId": "adcfe4db72ff3548d1457b72d1457b72",
    "dynasty": "清",
    "content": [
      "杵臼轻敲似远砧，小鬟三五夜深深。",
      "可怜时办晨炊米，云磬霜钟咽竹林。"
    ]
  },
  {
    "id": "adcfe4db72ff35489e52b61d7dae1ea9",
    "title": "台湾纪巡诗",
    "authorName": "夏之芳",
    "authorId": "adcfe4db72ff3548d1457b72d1457b72",
    "dynasty": "清",
    "content": [
      "虚滩水落涨沙泥，南北中分虎尾溪。",
      "一带草荒村舍少，年来新集有烝黎。"
    ]
  },
  {
    "id": "adcfe4db72ff35489e52b61d2bcb92dd",
    "title": "台湾纪巡诗",
    "authorName": "夏之芳",
    "authorId": "adcfe4db72ff3548d1457b72d1457b72",
    "dynasty": "清",
    "content": [
      "南山中断北山连，逗漏云间半线天。",
      "道是孤城还少郭，竹环廛市起炊烟。"
    ]
  },
  {
    "id": "adcfe4db72ff35489e52b61d8d076ac5",
    "title": "台湾纪巡诗",
    "authorName": "夏之芳",
    "authorId": "adcfe4db72ff3548d1457b72d1457b72",
    "dynasty": "清",
    "content": [
      "献芹再拜语呢喃，款步芳阶舞绣衫。",
      "具道殷勤猫女意，粉餈亲制手掺掺。"
    ]
  },
  {
    "id": "adcfe4db72ff35489e52b61d8eec438a",
    "title": "台湾纪巡诗",
    "authorName": "夏之芳",
    "authorId": "adcfe4db72ff3548d1457b72d1457b72",
    "dynasty": "清",
    "content": [
      "花冠银钏锦为衣，妙舞清歌笑合围。",
      "低唱一声金一扣，独留太上古音希。"
    ]
  },
  {
    "id": "adcfe4db72ff35489e52b61dd602e648",
    "title": "台湾纪巡诗",
    "authorName": "夏之芳",
    "authorId": "adcfe4db72ff3548d1457b72d1457b72",
    "dynasty": "清",
    "content": [
      "诸峰攒集黛螺青，玉岭如银色独莹。",
      "展拓晴云千万里，插天一幅水晶屏。"
    ]
  },
  {
    "id": "adcfe4db72ff35489e52b61db6b0c7c2",
    "title": "台湾纪巡诗",
    "authorName": "夏之芳",
    "authorId": "adcfe4db72ff3548d1457b72d1457b72",
    "dynasty": "清",
    "content": [
      "莽葛轻便破碧沙，弄潮如戏语喧哗。",
      "依稀佛子乘杯渡，仿佛仙翁泛海槎。"
    ]
  },
  {
    "id": "adcfe4db72ff35489e52b61da2e9d40e",
    "title": "台湾纪巡诗",
    "authorName": "夏之芳",
    "authorId": "adcfe4db72ff3548d1457b72d1457b72",
    "dynasty": "清",
    "content": [
      "倦来高枕树为巢，藤蔓连牵枝格交。",
      "栩栩梦回非是蝶，一身幻化类蟏蛸。"
    ]
  },
  {
    "id": "adcfe4db72ff35489e52b61d40694a5f",
    "title": "台湾纪巡诗",
    "authorName": "夏之芳",
    "authorId": "adcfe4db72ff3548d1457b72d1457b72",
    "dynasty": "清",
    "content": [
      "临溪问渡少舽艭，石涧分流远击撞。",
      "腰上葫芦头上羽，只身飞过水淙淙。"
    ]
  },
  {
    "id": "adcfe4db72ff35489e52b61d4dc2d397",
    "title": "台湾纪巡诗",
    "authorName": "夏之芳",
    "authorId": "adcfe4db72ff3548d1457b72d1457b72",
    "dynasty": "清",
    "content": [
      "抄阴尺布不堪缝，无褐无衣可耐风。",
      "北地乍寒偷射猎，人人尽是鹿皮翁。"
    ]
  },
  {
    "id": "adcfe4db72ff35489e52b61d757d56e4",
    "title": "台湾纪巡诗",
    "authorName": "夏之芳",
    "authorId": "adcfe4db72ff3548d1457b72d1457b72",
    "dynasty": "清",
    "content": [
      "北辙初回又指南，迢迢原隰未停骖。",
      "看山几遍还遵海，阅尽边方烟与岚。"
    ]
  },
  {
    "id": "adcfe4db72ff35489e52b61d61b3b95b",
    "title": "台湾纪巡诗",
    "authorName": "夏之芳",
    "authorId": "adcfe4db72ff3548d1457b72d1457b72",
    "dynasty": "清",
    "content": [
      "成帷成幕逐飞尘，纨裤多缠舆隶身。",
      "惯习淫奢无善俗，少年思怕老来贫。"
    ]
  },
  {
    "id": "adcfe4db72ff35489e52b61ddf23668b",
    "title": "台湾纪巡诗",
    "authorName": "夏之芳",
    "authorId": "adcfe4db72ff3548d1457b72d1457b72",
    "dynasty": "清",
    "content": [
      "二林迤逦接三林，淡水溁洄咸水深。",
      "极目沧波浮海市，一拳真欲笑蹄涔。"
    ]
  },
  {
    "id": "adcfe4db72ff35489e52b61d7f4b4855",
    "title": "台湾纪巡诗",
    "authorName": "夏之芳",
    "authorId": "adcfe4db72ff3548d1457b72d1457b72",
    "dynasty": "清",
    "content": [
      "晓霞散彩覆阴厓，海曲人家逐岸排。",
      "烟水几湾帆几幅，顿教风景忆江淮。"
    ]
  },
  {
    "id": "adcfe4db72ff35489e52b61d1b8de23b",
    "title": "台湾纪巡诗",
    "authorName": "夏之芳",
    "authorId": "adcfe4db72ff3548d1457b72d1457b72",
    "dynasty": "清",
    "content": [
      "木冈东峙晓云凝，咫尺阪陀未即登。",
      "指点万山分脉处，一峰独秀镇平陵。"
    ]
  },
  {
    "id": "adcfe4db72ff35489e52b61ded6f7d79",
    "title": "台湾纪巡诗",
    "authorName": "夏之芳",
    "authorId": "adcfe4db72ff3548d1457b72d1457b72",
    "dynasty": "清",
    "content": [
      "观音山径几湾环，罗汉门边虎豹关。",
      "笑指当年空守戍，但知深谷有乌蛮。"
    ]
  },
  {
    "id": "adcfe4db72ff35489e52b61dd5ad1cab",
    "title": "台湾纪巡诗",
    "authorName": "夏之芳",
    "authorId": "adcfe4db72ff3548d1457b72d1457b72",
    "dynasty": "清",
    "content": [
      "陂卧晴沙号七鲲，如环如抱复如蹲。",
      "惊涛夜拍殷雷起，远势平吞鹿耳门。"
    ]
  },
  {
    "id": "adcfe4db72ff35489e52b61d8f5a87a7",
    "title": "台湾纪巡诗",
    "authorName": "夏之芳",
    "authorId": "adcfe4db72ff3548d1457b72d1457b72",
    "dynasty": "清",
    "content": [
      "龟蛇对峙锁孤城，形势空传统领营。",
      "不筑埤头筑海口，为怜安土重纷更。"
    ]
  },
  {
    "id": "adcfe4db72ff35489e52b61d95530fa5",
    "title": "台湾纪巡诗",
    "authorName": "夏之芳",
    "authorId": "adcfe4db72ff3548d1457b72d1457b72",
    "dynasty": "清",
    "content": [
      "打鼓山头石罅开，悬崖倒拍海潮回。",
      "雷声鼎沸浮空翠，万里风樯认影来。"
    ]
  },
  {
    "id": "adcfe4db72ff35489e52b61d1bf8076d",
    "title": "台湾纪巡诗",
    "authorName": "夏之芳",
    "authorId": "adcfe4db72ff3548d1457b72d1457b72",
    "dynasty": "清",
    "content": [
      "矫首南荒欲尽头，影浮拳石小琉球。",
      "天回地转渺无际，万水朝宗亘古流。"
    ]
  },
  {
    "id": "adcfe4db72ff35489e52b61dbd2d8bdc",
    "title": "台湾纪巡诗",
    "authorName": "夏之芳",
    "authorId": "adcfe4db72ff3548d1457b72d1457b72",
    "dynasty": "清",
    "content": [
      "仙山缥渺闇斜曛，石上棋枰旧印纹。",
      "沙马矶头人罕到，烂柯樵子话烟云。"
    ]
  },
  {
    "id": "adcfe4db72ff35489e52b61d7caa96be",
    "title": "台湾纪巡诗",
    "authorName": "夏之芳",
    "authorId": "adcfe4db72ff3548d1457b72d1457b72",
    "dynasty": "清",
    "content": [
      "赤山葱翠漾春烟，沙暖云晴别有天。",
      "日午崖边人语沸，村童队队浴汤泉。"
    ]
  },
  {
    "id": "adcfe4db72ff35489e52b61d44e56232",
    "title": "台湾纪巡诗",
    "authorName": "夏之芳",
    "authorId": "adcfe4db72ff3548d1457b72d1457b72",
    "dynasty": "清",
    "content": [
      "生成野性气如枭，出没无端血染刀。",
      "剥得头颅当户挂，归来轰饮共称豪。"
    ]
  },
  {
    "id": "adcfe4db72ff35489e52b61d3359d0a3",
    "title": "台湾纪巡诗",
    "authorName": "夏之芳",
    "authorId": "adcfe4db72ff3548d1457b72d1457b72",
    "dynasty": "清",
    "content": [
      "内山遥夹外山高，复岭重冈叠翠涛。",
      "一带阿猴林下路，须防薮泽有逋逃。"
    ]
  },
  {
    "id": "adcfe4db72ff35489e52b61da733140d",
    "title": "台湾纪巡诗",
    "authorName": "夏之芳",
    "authorId": "adcfe4db72ff3548d1457b72d1457b72",
    "dynasty": "清",
    "content": [
      "八社丁徭力渐纾，番娘饷税早捐除。",
      "只今宵昼辛勤处，谨护官家十万储。"
    ]
  },
  {
    "id": "adcfe4db72ff35489e52b61db9d16015",
    "title": "台湾纪巡诗",
    "authorName": "夏之芳",
    "authorId": "adcfe4db72ff3548d1457b72d1457b72",
    "dynasty": "清",
    "content": [
      "生熟番情百种馀，半生半熟亦山居。",
      "当年户口可知数，尽向鱼鳞册上书。"
    ]
  },
  {
    "id": "adcfe4db72ff35489e52b61db300d1ae",
    "title": "台湾纪巡诗",
    "authorName": "夏之芳",
    "authorId": "adcfe4db72ff3548d1457b72d1457b72",
    "dynasty": "清",
    "content": [
      "问俗殊方竟未厌，忽教放索转丹襜。",
      "天南水起山穷处，琅峤云从马首瞻。"
    ]
  },
  {
    "id": "adcfe4db72ff35489e52b61df2e562a2",
    "title": "台湾纪巡诗",
    "authorName": "夏之芳",
    "authorId": "adcfe4db72ff3548d1457b72d1457b72",
    "dynasty": "清",
    "content": [
      "星轺回处转旌霓，人海无声马不嘶。",
      "敢道霜威堪镇俗，长思涛静木城西。"
    ]
  },
  {
    "id": "adcfe4db72ff35489e52b61d9dc6a3bd",
    "title": "台湾纪巡诗",
    "authorName": "夏之芳",
    "authorId": "adcfe4db72ff3548d1457b72d1457b72",
    "dynasty": "清",
    "content": [
      "红毛百雉半颓垣，双榜迷离海气昏。",
      "共指贺兰遗旧迹，戍楼空有野啼痕。"
    ]
  },
  {
    "id": "adcfe4db72ff35489e52b61d2a43c9a3",
    "title": "台湾纪巡诗",
    "authorName": "夏之芳",
    "authorId": "adcfe4db72ff3548d1457b72d1457b72",
    "dynasty": "清",
    "content": [
      "深冬犯晓只春衣，芋蔗村村露未晞。",
      "到处青林间绿野，海东风景觉全非。"
    ]
  },
  {
    "id": "adcfe4db72ff35489e52b61d2f21cfc4",
    "title": "台湾纪巡诗",
    "authorName": "夏之芳",
    "authorId": "adcfe4db72ff3548d1457b72d1457b72",
    "dynasty": "清",
    "content": [
      "吊古攀今孰请缨，功成襄壮令严明。",
      "笑他伪镇称神武，窃向潢池学弄兵。"
    ]
  },
  {
    "id": "adcfe4db72ff35489e52b61d48297bcb",
    "title": "台湾纪巡诗",
    "authorName": "夏之芳",
    "authorId": "adcfe4db72ff3548d1457b72d1457b72",
    "dynasty": "清",
    "content": [
      "仄径纡通斗六门，山牛遥触压荒村。",
      "画开地险须重障，竹脚寮边戍卒屯。"
    ]
  },
  {
    "id": "adcfe4db72ff35489e52b61d480da937",
    "title": "台湾纪巡诗",
    "authorName": "夏之芳",
    "authorId": "adcfe4db72ff3548d1457b72d1457b72",
    "dynasty": "清",
    "content": [
      "驺前赤绋揭双竿，远迓牛车夹道看。",
      "跳舞番童怪妆饰，铜铃响处羽为冠。"
    ]
  },
  {
    "id": "adcfe4db72ff35489e52b61d3c11b868",
    "title": "台湾纪巡诗",
    "authorName": "夏之芳",
    "authorId": "adcfe4db72ff3548d1457b72d1457b72",
    "dynasty": "清",
    "content": [
      "臂插文书任所之，飞行麻达好男儿。",
      "双悬萨豉声声应，描得蛮娘竞说奇。"
    ]
  },
  {
    "id": "adcfe4db72ff35489e52b61d108ad9cc",
    "title": "台湾纪巡诗",
    "authorName": "夏之芳",
    "authorId": "adcfe4db72ff3548d1457b72d1457b72",
    "dynasty": "清",
    "content": [
      "小番斗捷走如风，拓得围场万竹中。",
      "响急铜铃疑阵马，当先争夺锦标红。"
    ]
  },
  {
    "id": "adcfe4db72ff35489e52b61dd26e920a",
    "title": "台湾纪巡诗",
    "authorName": "夏之芳",
    "authorId": "adcfe4db72ff3548d1457b72d1457b72",
    "dynasty": "清",
    "content": [
      "狡童教册独空群，鹅管横描蜗篆文。",
      "艳说红毛旧时字，好将番籍纪纷纷。"
    ]
  },
  {
    "id": "adcfe4db72ff35489e52b61d5199cd49",
    "title": "台湾纪巡诗",
    "authorName": "夏之芳",
    "authorId": "adcfe4db72ff3548d1457b72d1457b72",
    "dynasty": "清",
    "content": [
      "老番拜舞复回旋，细叩生平剧可怜。",
      "叹息穷荒生事苦，丁徭田赋说当年。"
    ]
  },
  {
    "id": "adcfe4db72ff35489e52b61db2251092",
    "title": "台湾纪巡诗",
    "authorName": "夏之芳",
    "authorId": "adcfe4db72ff3548d1457b72d1457b72",
    "dynasty": "清",
    "content": [
      "金梭轻掷夜深闻，独木虚中杼柚分。",
      "织就天衣无杀缝，扊毛五色达戈纹。"
    ]
  },
  {
    "id": "adcfe4db72ff35489e52b61de4b72868",
    "title": "台湾纪巡诗",
    "authorName": "夏之芳",
    "authorId": "adcfe4db72ff3548d1457b72d1457b72",
    "dynasty": "清",
    "content": [
      "秋冬官催认饷忙，一丝一粟便输将。",
      "最怜番俗须重译，溪壑终疑饱社商。"
    ]
  },
  {
    "id": "adcfe4db72ff35489e52b61de90986ac",
    "title": "台湾纪巡诗",
    "authorName": "夏之芳",
    "authorId": "adcfe4db72ff3548d1457b72d1457b72",
    "dynasty": "清",
    "content": [
      "餐风宿露为当官，宿食经旬一饭丸。",
      "多少豪民安饱甚，动云番性耐饥寒。"
    ]
  },
  {
    "id": "adcfe4db72ff35489e52b61d367c30dd",
    "title": "台湾纪巡诗",
    "authorName": "夏之芳",
    "authorId": "adcfe4db72ff3548d1457b72d1457b72",
    "dynasty": "清",
    "content": [
      "北番风俗半传闻，竹堑遥通八里坌。",
      "干豆门边湖水阔，沃饶千里隔烟云。"
    ]
  },
  {
    "id": "adcfe4db72ff35489e52b61dd455bab6",
    "title": "台湾纪巡诗",
    "authorName": "夏之芳",
    "authorId": "adcfe4db72ff3548d1457b72d1457b72",
    "dynasty": "清",
    "content": [
      "内社诸番气未驯，如魔如鬼独种神。",
      "楂桠鸡距工飞走，跳跃猿猱是比邻。"
    ]
  },
  {
    "id": "adcfe4db72ff35489e52b61d19a3962a",
    "title": "台湾纪巡诗",
    "authorName": "夏之芳",
    "authorId": "adcfe4db72ff3548d1457b72d1457b72",
    "dynasty": "清",
    "content": [
      "荒垄攒来耦十千，纷纷窜籍占田间。",
      "可知地利不须尽，生聚应思及百年。"
    ]
  },
  {
    "id": "adcfe4db72ff35489e52b61dd05f2d85",
    "title": "台湾纪巡诗",
    "authorName": "夏之芳",
    "authorId": "adcfe4db72ff3548d1457b72d1457b72",
    "dynasty": "清",
    "content": [
      "金汤永固藉雄兵，极北分屯淡水营。",
      "磺气渐消田渐辟，料应添筑海边城。"
    ]
  },
  {
    "id": "adcfe4db72ff35489e52b61d76e5ee3f",
    "title": "台湾纪巡诗",
    "authorName": "夏之芳",
    "authorId": "adcfe4db72ff3548d1457b72d1457b72",
    "dynasty": "清",
    "content": [
      "闽人轻惰粤人勤，垦置田园内外分。",
      "占籍莫嫌多客仔，曾歼朱祖作前军。"
    ]
  },
  {
    "id": "adcfe4db72ff35489e52b61d34a0f2be",
    "title": "台湾纪巡诗",
    "authorName": "夏之芳",
    "authorId": "adcfe4db72ff3548d1457b72d1457b72",
    "dynasty": "清",
    "content": [
      "手刃番黎血尚腥，忙镌肌骨作人形。",
      "遍身竞赌人多少，方信当场孰惯经。"
    ]
  },
  {
    "id": "adcfe4db72ff35489e52b61d99626cc7",
    "title": "台湾纪巡诗",
    "authorName": "夏之芳",
    "authorId": "adcfe4db72ff3548d1457b72d1457b72",
    "dynasty": "清",
    "content": [
      "为怜淳閟尚艰鲜，食货交通列市廛。",
      "最是居奇无赖子，动将宽政作奸缘。"
    ]
  },
  {
    "id": "adcfe4db730136151af0c54386f498ff",
    "title": "瓜洲",
    "authorName": "李昌垣",
    "authorId": "adcfe4db73013615d1457b72d1457b72",
    "dynasty": "清",
    "content": [
      "新柳近危城，晴波燕子轻。",
      "潮声环郭远，春色渡江明。",
      "细草烟中密，高林雨后平。",
      "疏篱临曲岸，小泊听啼莺。"
    ]
  },
  {
    "id": "adcfe4db7307d5c037f05fc71dd27e53",
    "title": "春暮山行",
    "authorName": "屠粹忠",
    "authorId": "adcfe4db7307d5c0d1457b728bb88f80",
    "dynasty": "清",
    "content": [
      "已惜春将去，犹逢花乱飞。",
      "山疑人面熟，鸟唤客愁归。",
      "竹影侵云淡，溪流带雨肥。",
      "何期沾背汗，坐石解重衣。"
    ]
  },
  {
    "id": "adcfe4db7307d5c07d1446e13b95d8d7",
    "title": "甲戌服阕北上舟次瓜步",
    "authorName": "屠粹忠",
    "authorId": "adcfe4db7307d5c0d1457b728bb88f80",
    "dynasty": "清",
    "content": [
      "饭后徐徐摩腹行，舟中淡淡觉心清。",
      "潮因雨过添流急，帆为囊空带月轻。",
      "乡梦已随红叶去，余哀犹傍白云生。",
      "猜知客久沙鸥熟，既去还来似有情。"
    ]
  },
  {
    "id": "adcfe4db7307d5c0c19662d1fb8fcd44",
    "title": "宿张道士山房",
    "authorName": "屠粹忠",
    "authorId": "adcfe4db7307d5c0d1457b728bb88f80",
    "dynasty": "清",
    "content": [
      "虚窗近好山，山影窥窗隙。",
      "藤穿古洞幽，月过小桥窄。",
      "放雨一旗青，堆云半榻白。",
      "老树作人喧，新萝补天阙。",
      "煨笋及烹薇，在在皆手泽。",
      "禽到学书符，客来愁水厄。",
      "意与石俱闲，诗随花共发。",
      "见我何殷殷，云是岁星谪。",
      "相订赤城游，霞光起眉额。",
      "夜梦入天台，玉女共晨夕。"
    ]
  },
  {
    "id": "adcfe4db7307d5c0d128ef0d9b935810",
    "title": "长啸歌赠孙雪庵",
    "authorName": "屠粹忠",
    "authorId": "adcfe4db7307d5c0d1457b728bb88f80",
    "dynasty": "清",
    "content": [
      "苏门先生善长啸，声出丹田吐灵窍。骈阗半岭鼓吹喧，缥缈中天鸾凤叫。",
      "海陵豪客云耳孙，广颡丰颐有奇抱。三杯耳热意气雄，仰面蹙口声转洪。",
      "初如幽溪泻山溜，渐如大谷吼松风。清如沧江铁笛裂云石，肃如寒天哀角号霜空。",
      "烈如猛虎跑地山月黑，壮如灵鼍掀浪海日红。悲如渐离击筑燕人慷慨泣市上，惨如荆卿依柱秦帝辟易走宫中。",
      "好坐剑阁峨眉，凛冽凄清古雪吹空寒瑟瑟。好踞泰山日观，悠扬迢递罡风响入秋冥冥。",
      "幔亭峰顶使子骞太姥玉管金箫千派歇，洞庭湖口令湘妃汉女银筝锦瑟一时停。",
      "仙人犹然爱此声，何况我辈之凡情。一啸愁人能散郁，再啸醉客亦解酲。",
      "三啸洒洒尘心失，四啸飘飘道骨轻。此声天授非人力，开口欲学学不得。",
      "岂是神丹绛雪调，将毋真气黄房植。仙家有种宁偶然，吾欲挟尔游八极。",
      "嫌尔太肥饿令瘠，愿尔两腋一朝生羽翼。"
    ]
  },
  {
    "id": "adcfe4db7313350e36e900aa09135191",
    "title": "徐稼翁移居",
    "authorName": "周望",
    "authorId": "adcfe4db7313350ed1457b72d1457b72",
    "dynasty": "清",
    "content": [
      "羡君新卜鹿门居，岸帻高吟处士庐。",
      "留得春风花下酒，课存秋雨案头书。",
      "轩窗岑寂心无竞，竹石经营意有馀。",
      "惟惜旧朋相隔远，幽怀渺渺独伤余。"
    ]
  },
  {
    "id": "adcfe4db7313350e300d6fa54554d87d",
    "title": "送慎言弟还武陵并寄子靖南宫昆季",
    "authorName": "周望",
    "authorId": "adcfe4db7313350ed1457b72d1457b72",
    "dynasty": "清",
    "content": [
      "弱冠相逢志激昂，即今重晤鬓俱苍。",
      "侧身天地容鸠杖，弹指光阴老雁行。",
      "数日言旋期太短，一尊道故话偏长。",
      "西还寄语诸昆弟，诗酒情耽较昔狂。"
    ]
  },
  {
    "id": "adcfe4db7315ba779924e99b00231939",
    "title": "往复酬和积十馀篇涛不能诗肯堂强之乃依其韵而错杂用之勉成一首",
    "authorName": "贺涛",
    "authorId": "adcfe4db7315ba77cd63a3eeff7d0f52",
    "dynasty": "清",
    "content": [
      "吾师性好客，亭园极遐赏。",
      "高宴无虚日，嘉客时来往。",
      "酒政酷汉吏，诗律密秦网。",
      "张李争出奇，范子才无两。",
      "群雄不相下，建国各分壤。",
      "小侯执贽来，听命甘诮谤。",
      "郡县不敢居，退思乘一障。",
      "忆我二十馀，抗志薄今曩。",
      "良马脱羁络，千里犹莽苍。",
      "盲进不知退，力竭仍思强。",
      "岂料遇仲达，唾手收曹爽。",
      "蚁垤恐颠踬，嵩华恶能上。",
      "范子笑其旁，瓦缶击之响。",
      "怜彼蜩与鸠，不使控草莽。",
      "趣我令当阵，怯夫胆忽放。",
      "纵横大敌前，那复计弱壮。",
      "思酬知己恩，胜负不设想。",
      "请师备良药，将疗灌夫创。"
    ]
  },
  {
    "id": "adcfe4db7315ba77c34de47b1474be0a",
    "title": "过天津肯堂留饮用山谷次晁补之廖正一韵见赠依韵和之",
    "authorName": "贺涛",
    "authorId": "adcfe4db7315ba77cd63a3eeff7d0f52",
    "dynasty": "清",
    "content": [
      "筝弦在耳酒在口，老范为诗胆如斗。",
      "謇博意兴何超然，日以诗歌相往还。",
      "既得薛君与鼎立，何又援我厕其间。",
      "我自受形尘世上，孤怀那肯邀人赏。",
      "茫然四顾吾何从，自投所向归桐城。",
      "桐城大儒世与齵，岂屑稽古如桓荣。",
      "不事公卿乐处士，知音四海惟吾子。",
      "大匠门下多瑰材，散栎见收殊可喜。",
      "群贤会合古所难，伯牙琴为钟期弹。",
      "得与良朋日欢饮，云路悠远何须攀。",
      "吾师罢官我何望，将从子言归故山。"
    ]
  },
  {
    "id": "adcfe4db731a2d4d802a27044e081ba3",
    "title": "题王原祁虞山秋色图",
    "authorName": "爱新觉罗弘历",
    "authorId": "adcfe4db731a2d4dd1457b72d1457b72",
    "dynasty": "清",
    "content": [
      "虞山山色朝夕变，惟有秋光最可人。",
      "老笔萧萧为写照，高松落落皆传神。",
      "尽饶红叶争繁艳，却与白云结好邻。",
      "吴下年年秋不改，麓台几度参迷因。"
    ]
  },
  {
    "id": "adcfe4db731d09fec3ef41d4b0956126",
    "title": "春夜对月",
    "authorName": "朱令昭",
    "authorId": "adcfe4db731d09fed1457b72d1457b72",
    "dynasty": "清",
    "content": [
      "柳际微茫月，神伤忆往年。",
      "玉人临绮席，琼管和冰弦。",
      "今夕空庭里，清光寒食前。",
      "子规鸣不歇，坐尽博山烟。"
    ]
  },
  {
    "id": "adcfe4db731d09fea40f5a8d3388d3fc",
    "title": "瓜步",
    "authorName": "朱令昭",
    "authorId": "adcfe4db731d09fed1457b72d1457b72",
    "dynasty": "清",
    "content": [
      "一篙春水绿于苔，鸭嘴船轻向晚开。",
      "渡口斜风吹细雨，春帆无数过江来。"
    ]
  },
  {
    "id": "adcfe4db732ce978eaadae64b70e2cbd",
    "title": "送王梦楼同年出守临安",
    "authorName": "毕沅",
    "authorId": "adcfe4db732ce978851300ee8d9fc230",
    "dynasty": "清",
    "content": [
      "滇云驱五马，控制及雕题。",
      "壮士歌《黄鹄》，才人赋《碧鸡》。",
      "心依珠斗北，梦杳玉河西。",
      "影事随鸿爪，轻痕印雪泥。"
    ]
  },
  {
    "id": "adcfe4db732ce978eaadae647f397635",
    "title": "送王梦楼同年出守临安",
    "authorName": "毕沅",
    "authorId": "adcfe4db732ce978851300ee8d9fc230",
    "dynasty": "清",
    "content": [
      "少住终何益，分襟倍黯然。",
      "鼎占折足象，花断并头缘。",
      "词社雕颜色，欢场寂管弦。",
      "登楼慵怅望，人远夜郎天。"
    ]
  },
  {
    "id": "adcfe4db732ce978eaadae6433a2061a",
    "title": "送王梦楼同年出守临安",
    "authorName": "毕沅",
    "authorId": "adcfe4db732ce978851300ee8d9fc230",
    "dynasty": "清",
    "content": [
      "惜别翻愁聚，重逢在几年。",
      "兰交风谊重，杏籍姓名传。",
      "徵逐人三五，分携路八千。",
      "升庵遗韵在，花髻说前贤。"
    ]
  },
  {
    "id": "adcfe4db732ce978eaadae644f5c8387",
    "title": "送王梦楼同年出守临安",
    "authorName": "毕沅",
    "authorId": "adcfe4db732ce978851300ee8d9fc230",
    "dynasty": "清",
    "content": [
      "丽藻争春发，优昙香影分。",
      "苍山屏石画，洱海墨池云。",
      "奉佛生前慧，工书海外闻。",
      "花前及酒后，事事总思君。"
    ]
  },
  {
    "id": "adcfe4db732ce978503f873dbda20209",
    "title": "赠顾行人抱桐先生",
    "authorName": "毕沅",
    "authorId": "adcfe4db732ce978851300ee8d9fc230",
    "dynasty": "清",
    "content": [
      "精力平生尽典坟，眼中余子日纷纷。",
      "占星绝学推灵宪，解字真源衍《说文》。",
      "载酒花溪双屐雨，摊书松阁半床云。",
      "吟坛簪盍无同辈，每话前游感离群。"
    ]
  },
  {
    "id": "adcfe4db732ce978678e720a4f5191d1",
    "title": "过穹窿道院",
    "authorName": "毕沅",
    "authorId": "adcfe4db732ce978851300ee8d9fc230",
    "dynasty": "清",
    "content": [
      "讨春远过神仙宅，石级盘空蹑白云。",
      "松院鹤归棋未散，花坛月上磬初闻。",
      "巡廊遍读尘墙句，剔藓闲看石碣文。",
      "尚有山阴刘道士，乞书遗教饷鹅群。"
    ]
  },
  {
    "id": "adcfe4db732ce978154264c019691d2f",
    "title": "许丈竹素枉顾心远堂瀹茗论诗且订城南看梅之约得句奉赠",
    "authorName": "毕沅",
    "authorId": "adcfe4db732ce978851300ee8d9fc230",
    "dynasty": "清",
    "content": [
      "踏遍东华十丈尘，投簪暂现宰官身。",
      "雄心任侠犹谈剑，老手登场擅斫轮。",
      "芳草情怀词一卷，梅花时节酒千巡。",
      "扶鸠直立烟霞骨，始信青莲有替人。"
    ]
  },
  {
    "id": "adcfe4db732ce9782cc1022d24ed1c52",
    "title": "题马和之十八应真卷后",
    "authorName": "毕沅",
    "authorId": "adcfe4db732ce978851300ee8d9fc230",
    "dynasty": "清",
    "content": [
      "冰绡幻出贝叶纹，南渡侍郎留手痕。",
      "庄严自在应真像，笔尖所到神变存。",
      "境幽林茂果何处，无乃舍卫给孤园。",
      "两两迦陵相对立，半天红射扶桑暾。",
      "一人左右手作印，蒲团跏趺依修樠。",
      "寂默身披安陀会，万年一念忘劳烦。",
      "一人咒钵两龙出，九霄蚴蟉相腾翻。",
      "四人旁观齐仰首，喜者失笑惊者奔。",
      "桥外小亭映深竹，中有一人白佛言。",
      "五禅九定十回向，似将各一疏真源。",
      "昆仑侍儿捧香篆，羯布罗气何氤氲。",
      "花间石榻绿熊褥，一人熟睡无朝昏。",
      "津梁若疲岂神定，何以滋茂精进根。",
      "一人入定等枯木，旁有怪立头如鼋。",
      "胸除诸魔久调服，作此伎俩徒殷殷。",
      "一人持经默自课，庞眉权颊清而敦。",
      "至人不染文字相，三途八难具堪焚。",
      "阿输迦下三人坐，共观图卷相评论。",
      "六种震动证神力，普示阎浮解脱门。",
      "侍儿旁持钵塞莫，心有所悟手自扪。",
      "一人右肩独偏袒，手振锡杖涌慈云。",
      "八万四千母陀臂，遍与一切接引恩。",
      "两人跣足对戏水，水流赴石声潺湲。",
      "惊涛不敢近衣角，化作万道明珠喷。",
      "有时捉出水底月，将来贮向琉璃盆。",
      "献珠龙女凌波立，飘飘委佩从风掀。",
      "云鬟雾鬓态绰约，翩然抗手如鸾骞。",
      "一人棱棱瘦露骨，猛虎弭耳身旁蹲。",
      "情与无情俱已泯，异物可抚同家豚。",
      "昔人作此岂无故，迷途苦海多愁怨。",
      "特开生面留宇宙，凭仗佛力为牵援。",
      "若云诸相本无相，髻成德安胸卐文。",
      "现出檐葡色世界，是空是色谁能分。",
      "沈檀匣盛锦褾裹，宝珠缨鬘垂缤纷。",
      "六时忏悔菩提记，清磬红镫礼世尊。"
    ]
  },
  {
    "id": "adcfe4db732ce978b16dd504bb4692c6",
    "title": "秋堂对弈歌为范处士西坪作",
    "authorName": "毕沅",
    "authorId": "adcfe4db732ce978851300ee8d9fc230",
    "dynasty": "清",
    "content": [
      "明轩洞豁筠帘遮，众宾环堵且勿哗。",
      "东西对垒建旗鼓，圜奁方局无参差。",
      "五岳不动四目动，破灰槁木形神悚。",
      "冥茫淬厉炼心兵，多算少算务持重。",
      "战国纵横术细论，车箱井栏旧谱存。",
      "日月九天黄亦道，风雨八阵死生门。",
      "初投数子绝跬步，中边错落星辰布。",
      "玉滋霞岛冷暖殊，手落纹楸后先互。",
      "俄焉两敌渐纷争，虚堂杀气宵腾腾。",
      "每于袖手旁观暇，如听金戈铁马声。",
      "暗伏明挑先冥索，出入神鬼煎精魄。",
      "九边飞角取远势，一著攻心乃上策。",
      "淮阴将兵信指挥，钜鹿破楚操神机。",
      "鏖战昆阳雷雨击，虎豹股栗屋瓦飞。",
      "鸟道偏师方折挫，余子纷纷尽袒左。",
      "忽讶奇兵天上来，当食不食全局破。",
      "虎斗龙争古战场，嬴颠刘蹶势靡常。",
      "到底输赢归小劫，烂柯人已阅沧桑。",
      "坐隐仙家藉养性，君今海内推棋圣。",
      "奇童争并邺侯称，常势真堪积薪竞。",
      "玄玉文犀照短檠，眼中成败最分明。",
      "夜半局终凉月上，满窗花影覆空枰。"
    ]
  },
  {
    "id": "adcfe4db732ce978c1e21ef7376f9739",
    "title": "严秀才冬友过访山园留宿画船坞论诗",
    "authorName": "毕沅",
    "authorId": "adcfe4db732ce978851300ee8d9fc230",
    "dynasty": "清",
    "content": [
      "妙眼观自在，斯秘何人启。",
      "由来万象态，萧然入隐几。",
      "传神阿堵中，屈指无数子。",
      "请看天籁声，皆从蘋末起。"
    ]
  },
  {
    "id": "adcfe4db732ce978075aedc3a64a5d05",
    "title": "登钟山放歌",
    "authorName": "毕沅",
    "authorId": "adcfe4db732ce978851300ee8d9fc230",
    "dynasty": "清",
    "content": [
      "黄金嬴政此处埋，双峰并峙高崔巍。蜿蜒如龙互起伏，未飞腾去需风雷。",
      "江城春来一夜雨，侵晓绿满三山街。我来赤足踏龙背，俯视诸嶂罗陪佁。",
      "天风浩浩声不息，万里吹我襟怀开。茫茫往事不可问，但见江水明灭云中来。",
      "当年蒋尉逐贼处，时露遗镞封莓苔。偏安割据俱已矣，酹酒往劝长星杯。",
      "遥忆南朝全盛日，金莲玉树供欢咍。君臣夜宴期尽醉，高烧爉泪红成堆。",
      "铜壶漏满梦未醒，海日光早升罘罳。千门万户落花里，管弦到处飘楼台。",
      "长江一旦铁锁落，石头又见降幡排。至今惟有旧时月，城下相送寒潮回。",
      "周𩤛栖息地，故址生蒿莱。吏隐两寂寞，千载遗嘲诙。",
      "君看谢公何磊落，出处总系苍生怀。围棋赌墅若无事，谈笑已报除昏霾。",
      "儿辈成功安九鼎，登临丝竹常追陪。闲值枯禅论优劣，北山未抵东山才。"
    ]
  },
  {
    "id": "adcfe4db732ce97891a709071855261c",
    "title": "鹫峰寺观旃檀佛像作",
    "authorName": "毕沅",
    "authorId": "adcfe4db732ce978851300ee8d9fc230",
    "dynasty": "清",
    "content": [
      "幽州古招提，只瞻慧日相。",
      "几经龙汉劫，依然尚无恙。",
      "似现不坏身，来诠秘密藏。",
      "千花拥云龛，九龙盘玉帐。",
      "容光若雪海，晃朗不能望。",
      "闻昔目犍连，运神摄巧匠。",
      "三返忉利天，审谛始营创。",
      "坎坎伐檀声，人天悉和畅。",
      "相具三十二，庄严绝依傍。",
      "仗兹接引手，拯溺迷津上。",
      "皓月临太空，万川皆一状。",
      "视为身外身，所见即孟浪。",
      "文殊本无二，焉用辨真妄。",
      "试参光明经，一空生灭障。",
      "八难暨三途，种种可尊尚。",
      "我拟谢尘羁，初地早回向。",
      "买取鹅溪绢，绘此胜鬘样。",
      "石堂梅万株，香火长供养。",
      "非徒烦恼除，兼得寿无量。",
      "海山潮音中，松云一鹤放。"
    ]
  },
  {
    "id": "adcfe4db732ce97879e7727c50863b3d",
    "title": "天庆宫观刘銮塑像",
    "authorName": "毕沅",
    "authorId": "adcfe4db732ce978851300ee8d9fc230",
    "dynasty": "清",
    "content": [
      "北方塑设技最工，阿泥哥与刘元同。惟銮成佛亦妙手，遗像尚留天庆宫。",
      "入门肃客两道士，启钥导我廊之东。三间配殿制轮奂，灵衣羽扇瞻仙容。",
      "有元及今五百载，黍离板荡一再逢。土偶岂有金石固，历劫不受兵燹攻。",
      "依然髹质独完好，岂非呵护邀神功。当年绝艺称秘监，岁月虽远精神通。",
      "道园别有《正奉记》，是銮非元宁相蒙。君不见《陵川集》语可证误，四贤祠内先有刘銮塑。"
    ]
  },
  {
    "id": "adcfe4db732ce978220e0a29ceabe75d",
    "title": "余性爱琴某山人有旧藏古琴四其最佳者为赵松雪故物许自南中携赠诗以速之",
    "authorName": "毕沅",
    "authorId": "adcfe4db732ce978851300ee8d9fc230",
    "dynasty": "清",
    "content": [
      "古音不作古器亡，宝琴百衲无辉光。江关老屋风雨夕，七条瘦玉沦微茫。",
      "山人家住横云麓，一生消尽清闲福。明徽妙手发奇声，成连海上传仙曲。",
      "别鹤离鹍调不闻，雪弦寂寂网轻尘。前年挟策走京洛，相逢一一为吾陈。",
      "云是家藏琴有四，一有有元至正年间识。蛟唇蛇腹凤皇丝，背篆犹衔松雪字。",
      "中抱泠泠太古心，王孙秀邸寄愁深。凭添南渡沧桑感，弹彻西台恸哭音。",
      "琴是人非岁复月，浮云柳絮飘空阔。缣素流传半劫灰，五百年来剩此物。",
      "予爱琴德通琴声，点点寒星纤指横。若将焦尾遥相赠，便是中郎无限情。",
      "玉轸孤桐分一片，柳家双锁人难见。梅花淡月隔江南，莫负秋堂红石荐。"
    ]
  },
  {
    "id": "adcfe4db733436e82d42eb30d45efb00",
    "title": "夜泊",
    "authorName": "彭印古",
    "authorId": "adcfe4db733436e8d1457b72d1457b72",
    "dynasty": "清",
    "content": [
      "云散雨初晴，渔镫数点明。",
      "远钟敲旅梦，落叶带秋声。",
      "幔卷星皆动，波恬月不惊。",
      "有怀空击楫，感慨壮心生。"
    ]
  },
  {
    "id": "adcfe4db733436e8447636626af3ba42",
    "title": "晚归松溪",
    "authorName": "彭印古",
    "authorId": "adcfe4db733436e8d1457b72d1457b72",
    "dynasty": "清",
    "content": [
      "隔桥松影淡，冷翠点云根。",
      "树色飞岚气，山容带雨痕。",
      "雾深多失路，叶落不藏村。",
      "迢递归来晚，刚同月到门。"
    ]
  },
  {
    "id": "adcfe4db733436e81632499047410962",
    "title": "秋兴",
    "authorName": "彭印古",
    "authorId": "adcfe4db733436e8d1457b72d1457b72",
    "dynasty": "清",
    "content": [
      "林密秋阴远，寒风落井梧。",
      "烽烟四望起，天地一身孤。",
      "白石牛堪饭，黄金骏不图。",
      "长歌归去晚，明月待人沽。"
    ]
  },
  {
    "id": "adcfe4db733436e8163249902d464a7a",
    "title": "秋兴",
    "authorName": "彭印古",
    "authorId": "adcfe4db733436e8d1457b72d1457b72",
    "dynasty": "清",
    "content": [
      "将晚多秋色，枫林醉叶丹。",
      "天随云变幻，人共月孤寒。",
      "笔砚生涯拙，诗书气味酸。",
      "愁怀无可遣，独把剑来看。"
    ]
  },
  {
    "id": "adcfe4db733436e8b7ae7452c6489bdc",
    "title": "赠白溪渔者张子正",
    "authorName": "彭印古",
    "authorId": "adcfe4db733436e8d1457b72d1457b72",
    "dynasty": "清",
    "content": [
      "一蓑一笠一壶春，载入烟波醉白蘋。",
      "溪底有天常钓月，舟中无地可容尘。",
      "扣舷高唱云山响，倚棹安眠鱼鸟邻。",
      "何事彼苍偏厚汝，慨然相放作闲人。"
    ]
  },
  {
    "id": "adcfe4db733436e8710badf9ab94978a",
    "title": "题王中孚写意",
    "authorName": "彭印古",
    "authorId": "adcfe4db733436e8d1457b72d1457b72",
    "dynasty": "清",
    "content": [
      "千峰秋色寒，冷翠生枯树。",
      "疏林挂夕阳，黄叶吹满路。",
      "悠然多古意，我欲此中住。"
    ]
  },
  {
    "id": "adcfe4db733863045bc0618c88a550a3",
    "title": "半截塔",
    "authorName": "寅保",
    "authorId": "adcfe4db73386304d1457b72d1457b72",
    "dynasty": "清",
    "content": [
      "回冈丛棘里，指点旧浮图。",
      "初地昔巍焕，荒基今有无。",
      "危巢时噪雀，深穴定藏狐。",
      "周匝余何物，𧐖{虫拳}树几株。"
    ]
  },
  {
    "id": "adcfe4db73386304b044e785ba3a0780",
    "title": "立春日作",
    "authorName": "寅保",
    "authorId": "adcfe4db73386304d1457b72d1457b72",
    "dynasty": "清",
    "content": [
      "袅袅青幡拂画栏，条风有信散严寒。",
      "年华不合簪新胜，面目惟须整旧冠。",
      "凤阁记曾书帖子，虎林谁为荐辛盘。",
      "阳回两浙东西岸，满眼恩波海样宽。"
    ]
  },
  {
    "id": "adcfe4db73386304c04fe4a8e42545a8",
    "title": "盘山漫兴",
    "authorName": "寅保",
    "authorId": "adcfe4db73386304d1457b72d1457b72",
    "dynasty": "清",
    "content": [
      "盘中到处六朝松，天矫离奇翠盖浓。",
      "只恐夜阑风雨疾，破空飞处尽成龙。"
    ]
  },
  {
    "id": "adcfe4db73386304e6c03b11b8ad9155",
    "title": "渡扬子江",
    "authorName": "寅保",
    "authorId": "adcfe4db73386304d1457b72d1457b72",
    "dynasty": "清",
    "content": [
      "望中浮玉势崔嵬，得对名山第七回。",
      "风伯多情解相送，峭帆一瞥剪江来。"
    ]
  },
  {
    "id": "adcfe4db733ebfc024aa6eb9e63d4ef7",
    "title": "锡苏火车道中",
    "authorName": "吴妍因",
    "authorId": "adcfe4db733ebfc0d1457b72d1457b72",
    "dynasty": "清",
    "content": [
      "地缩车初动，山回树疾趋。",
      "望亭花闪烁，浒墅水萦迂。",
      "飘瞥千村过，斯须百里逾。",
      "虎丘翘一塔，指点到姑苏。"
    ]
  },
  {
    "id": "adcfe4db733ebfc014c7943dca8d61c8",
    "title": "日暮题植园层楼",
    "authorName": "吴妍因",
    "authorId": "adcfe4db733ebfc0d1457b72d1457b72",
    "dynasty": "清",
    "content": [
      "更上一层楼，题诗自写愁。",
      "意随斜照远，韵逐晚风悠。",
      "设色山明媚，敷声竹劲遒。",
      "乱涂鸦点点，大笔塔横秋。"
    ]
  },
  {
    "id": "adcfe4db733ebfc05cd52ffa4cc6117b",
    "title": "龟蒙",
    "authorName": "吴妍因",
    "authorId": "adcfe4db733ebfc0d1457b72d1457b72",
    "dynasty": "清",
    "content": [
      "龟蒙仍耸峙，螳臂奈之何。",
      "白雪空琴操，乌骓徒楚歌。",
      "拔山功不竟，蔽鲁障尤多。",
      "谁奋愚公力，依然挥斧柯。"
    ]
  },
  {
    "id": "adcfe4db733ebfc089aece054758e057",
    "title": "答杨卫玉论秦王雄才",
    "authorName": "吴妍因",
    "authorId": "adcfe4db733ebfc0d1457b72d1457b72",
    "dynasty": "清",
    "content": [
      "位缘娠腹窃，基藉世家开。",
      "作圣凭多暴，贪天肆独裁。",
      "祖龙空自喜，秦鹿实堪哀。",
      "鱼臭沙丘道，雄才安在哉。"
    ]
  },
  {
    "id": "adcfe4db733ebfc0406a4df4ec33ca9c",
    "title": "早发金陵",
    "authorName": "吴妍因",
    "authorId": "adcfe4db733ebfc0d1457b72d1457b72",
    "dynasty": "清",
    "content": [
      "岸柳悬初旭，江烟锁故城。",
      "人游三日罢，梦带万山行。",
      "历历前朝事，依依过客情。",
      "梁台回首处，认识未分明。"
    ]
  },
  {
    "id": "adcfe4db733ebfc0d0317b6f3ae4b12a",
    "title": "七月二十五日子正生子萍",
    "authorName": "吴妍因",
    "authorId": "adcfe4db733ebfc0d1457b72d1457b72",
    "dynasty": "清",
    "content": [
      "二年麟两获，尔至叹时非。",
      "辍乳教兄瘦，加餐使母肥。",
      "安排居未定，给养禄犹微。",
      "但愿如双凤，肩随千仞飞。"
    ]
  },
  {
    "id": "adcfe4db733ebfc09c9d6d4a4a724251",
    "title": "之南京入大学院任事",
    "authorName": "吴妍因",
    "authorId": "adcfe4db733ebfc0d1457b72d1457b72",
    "dynasty": "清",
    "content": [
      "更无容足地，稛载赴京畿。",
      "未抗匡衡疏，聊驱曼倩饥。",
      "江山供涉猎，城郭且凭依。",
      "岂似当春雨，沾花沛九圻。"
    ]
  },
  {
    "id": "adcfe4db733ebfc0e1489aba364a166c",
    "title": "湘乡道中",
    "authorName": "吴妍因",
    "authorId": "adcfe4db733ebfc0d1457b72d1457b72",
    "dynasty": "清",
    "content": [
      "乍从南岳下，到此有馀情。",
      "百里枫林晚，一江涟水清。",
      "山低峰转秀，魄显月微明。",
      "客路弹棋局，心中尚不平。"
    ]
  },
  {
    "id": "adcfe4db733ebfc028820725d178173c",
    "title": "新居",
    "authorName": "吴妍因",
    "authorId": "adcfe4db733ebfc0d1457b72d1457b72",
    "dynasty": "清",
    "content": [
      "国破家多难，危巢底事营？",
      "长怜阴恶木，辄患燹佳兵。",
      "飘泊半生过，饥寒一路并。",
      "奈何还作茧，忧乐遽忘情。"
    ]
  },
  {
    "id": "adcfe4db733ebfc0a7aafc777448464e",
    "title": "新居既成有谤之者作此自遣",
    "authorName": "吴妍因",
    "authorId": "adcfe4db733ebfc0d1457b72d1457b72",
    "dynasty": "清",
    "content": [
      "江雨连萧寺，山村傍覆舟。",
      "佣书人侧目，筑室道为谋。",
      "六代皆空梦，一椽曾几秋？",
      "鸱鸮休喋喋，华屋总荒邱。"
    ]
  },
  {
    "id": "adcfe4db733ebfc05b25affc662ee5f6",
    "title": "闻双因小筑被毁于寇二首",
    "authorName": "吴妍因",
    "authorId": "adcfe4db733ebfc0d1457b72d1457b72",
    "dynasty": "清",
    "content": [
      "而今真毁室，不敢更听鹃。",
      "空忆鸳鸯侣，同栖玳瑁椽。",
      "镜鸾犹入梦，海燕断无缘。",
      "小筑依危幕，当时已惘然。"
    ]
  },
  {
    "id": "adcfe4db733ebfc05b25affcfc9d1d1d",
    "title": "闻双因小筑被毁于寇二首",
    "authorName": "吴妍因",
    "authorId": "adcfe4db733ebfc0d1457b72d1457b72",
    "dynasty": "清",
    "content": [
      "我本甘飘泊，何图结宇新？",
      "江山嬗六代，门第署双因。",
      "国破家焉计，庐黔谤未泯。",
      "还期平寇日，归去吊荒堙。"
    ]
  },
  {
    "id": "adcfe4db733ebfc00e5418ff123f1b0e",
    "title": "居青木关关口病臂",
    "authorName": "吴妍因",
    "authorId": "adcfe4db733ebfc0d1457b72d1457b72",
    "dynasty": "清",
    "content": [
      "避寇巴山里，仍多风鹤猜。",
      "阴氛侵病骨，顽瘴妒诗才。",
      "入室与蚊斗，编篱防豹来。",
      "已荒松菊径，犹梦凤凰台。"
    ]
  },
  {
    "id": "adcfe4db733ebfc0bb24223452f8277d",
    "title": "病中",
    "authorName": "吴妍因",
    "authorId": "adcfe4db733ebfc0d1457b72d1457b72",
    "dynasty": "清",
    "content": [
      "孱躯深累妇，老病未辞官。",
      "懒与蝇争食，瘦堪蚊作餐？",
      "力难胜蜀锦，衣已破吴纨。",
      "地僻名医少，炎时感岁寒。"
    ]
  },
  {
    "id": "adcfe4db733ebfc0c4d00a58329e1443",
    "title": "酬吕凤子二首",
    "authorName": "吴妍因",
    "authorId": "adcfe4db733ebfc0d1457b72d1457b72",
    "dynasty": "清",
    "content": [
      "四海知名久，三吴睹画先。",
      "如闻夫子叹，欲得美人怜。",
      "红豆叨君赠，青山为我妍。",
      "巴渝流沛地，相见各华颠。"
    ]
  },
  {
    "id": "adcfe4db733ebfc0c4d00a583f189266",
    "title": "酬吕凤子二首",
    "authorName": "吴妍因",
    "authorId": "adcfe4db733ebfc0d1457b72d1457b72",
    "dynasty": "清",
    "content": [
      "西来长物尽，犹有笔如椽。",
      "嗟我耽诗老，多君以画传。",
      "悟情通奥窔，满目感山川。",
      "已得青松嶂，无家何处悬。"
    ]
  },
  {
    "id": "adcfe4db733ebfc05070bdf45912382c",
    "title": "新开寺即事",
    "authorName": "吴妍因",
    "authorId": "adcfe4db733ebfc0d1457b72d1457b72",
    "dynasty": "清",
    "content": [
      "空谷幽居久，来看山上山。",
      "夕阳风旖旎，芳草路回环。",
      "寺闹教僧俗，事喧搅鸟闲。",
      "亭台谁别墅，欲扣畏当关。"
    ]
  },
  {
    "id": "adcfe4db733ebfc064711283eeafd5af",
    "title": "呈陈伯年",
    "authorName": "吴妍因",
    "authorId": "adcfe4db733ebfc0d1457b72d1457b72",
    "dynasty": "清",
    "content": [
      "大笔倾三杰，清名冠一时。",
      "早窥瀛海秘，深入辋川诗。",
      "白首情尤笃，丹山彩尚驰。",
      "欲从求片羽，威凤倘无辞？"
    ]
  },
  {
    "id": "adcfe4db733ebfc04c640978812b6fd9",
    "title": "圣马利亚萨拉拔得山中即景",
    "authorName": "吴妍因",
    "authorId": "adcfe4db733ebfc0d1457b72d1457b72",
    "dynasty": "清",
    "content": [
      "蕉卷琅玕轴，椰开孔雀屏。",
      "云笺呈缟素，水彩抹丹青。",
      "补景千章树，填空一点星。",
      "是谁垂妙象，欲我悟虚灵？"
    ]
  },
  {
    "id": "adcfe4db733ebfc0229aba9e5486ae02",
    "title": "亡命丹城杂感五首",
    "authorName": "吴妍因",
    "authorId": "adcfe4db733ebfc0d1457b72d1457b72",
    "dynasty": "清",
    "content": [
      "海内怜亲故，天涯悲乱离。",
      "饥寒劳梦想，生死系惊疑。",
      "网密应难漏，骨归安可期。",
      "终凶谁确报，鱼雁绝华夷。"
    ]
  },
  {
    "id": "adcfe4db733ebfc0229aba9e993cc52a",
    "title": "亡命丹城杂感五首",
    "authorName": "吴妍因",
    "authorId": "adcfe4db733ebfc0d1457b72d1457b72",
    "dynasty": "清",
    "content": [
      "幸有妻儿在，吞声强自宽。",
      "扶持怜老瘦，吟咏度艰难。",
      "蔬薄三餐减，衾单五夜寒。",
      "清辉昔双照，留影好徒看。"
    ]
  },
  {
    "id": "adcfe4db733ebfc0229aba9e9d2803b7",
    "title": "亡命丹城杂感五首",
    "authorName": "吴妍因",
    "authorId": "adcfe4db733ebfc0d1457b72d1457b72",
    "dynasty": "清",
    "content": [
      "薄命一时保，故家几度抛。",
      "姓名防熟识，升斗累亲交。",
      "履险时惊梦，医心但卜爻。",
      "诗成强儿读，且泣且推敲。"
    ]
  },
  {
    "id": "adcfe4db733ebfc0229aba9ecab7a25a",
    "title": "亡命丹城杂感五首",
    "authorName": "吴妍因",
    "authorId": "adcfe4db733ebfc0d1457b72d1457b72",
    "dynasty": "清",
    "content": [
      "几辈遭淫戳，万邦传骇闻。",
      "官民同碎首，尸骨乱堆坟。",
      "亲故终难认，贤愚竟不分。",
      "微躯行复尔，私吊泪纷纷。"
    ]
  },
  {
    "id": "adcfe4db733ebfc0229aba9e25fc7f4d",
    "title": "亡命丹城杂感五首",
    "authorName": "吴妍因",
    "authorId": "adcfe4db733ebfc0d1457b72d1457b72",
    "dynasty": "清",
    "content": [
      "海国家山梦，江天戎马秋。",
      "一身煎百虑，万里困孤舟。",
      "穷老吾甘死，幽荒孰与俦。",
      "方言难达意，故鬼或相仇。"
    ]
  },
  {
    "id": "adcfe4db733ebfc0c1173b07e400bce9",
    "title": "悼朱领事少屏颜校长文初",
    "authorName": "吴妍因",
    "authorId": "adcfe4db733ebfc0d1457b72d1457b72",
    "dynasty": "清",
    "content": [
      "曾是常山裔，难为舜水流。",
      "平生无所忤，垂老复何尤？",
      "踯躅魂安在，模糊骨孰收。",
      "徒挥两行泪，潜与吊千秋。"
    ]
  },
  {
    "id": "adcfe4db733ebfc09911ff04b78ed260",
    "title": "怀蒋生狱中",
    "authorName": "吴妍因",
    "authorId": "adcfe4db733ebfc0d1457b72d1457b72",
    "dynasty": "清",
    "content": [
      "屡传君被杀，时令我含酸。",
      "疑信心如汲，惊呼泪掷丸。",
      "纵能全性命，或已半伤残。",
      "好葆松筠节，坚贞度岁寒。"
    ]
  },
  {
    "id": "adcfe4db733ebfc027070ac69ccd2f41",
    "title": "寒食留园感事二首",
    "authorName": "吴妍因",
    "authorId": "adcfe4db733ebfc0d1457b72d1457b72",
    "dynasty": "清",
    "content": [
      "秋风沪海独栖迟，春到江南未有诗。",
      "千里莺花徒自闹，一庭烟景为谁滋。",
      "酴醾熟酒逢寒食，桃李新枝胜旧时。",
      "树愈芳菲人愈瘦，碧池相映影参差。"
    ]
  },
  {
    "id": "adcfe4db733ebfc027070ac6d13993e8",
    "title": "寒食留园感事二首",
    "authorName": "吴妍因",
    "authorId": "adcfe4db733ebfc0d1457b72d1457b72",
    "dynasty": "清",
    "content": [
      "四愁未共春冰解，百感翻因寒食煎。",
      "人面红桃空掩映，子枝绿叶易葱芊。",
      "重来崔护知何日，一去司勋定几年。",
      "难得留园留片刻，东风莫漫妒吟鞭。"
    ]
  },
  {
    "id": "adcfe4db733ebfc026d5376151f5cc92",
    "title": "自忏",
    "authorName": "吴妍因",
    "authorId": "adcfe4db733ebfc0d1457b72d1457b72",
    "dynasty": "清",
    "content": [
      "自诩翩翩九万鹏，蓬莱屡欲好风乘。",
      "妄投徒惹花枝笑，长叹翻教燕子憎。",
      "莫更随鸦悲彩凤，只应茹素学孤僧。",
      "艳情绮语从今忏，好为蒙童竭所能。"
    ]
  },
  {
    "id": "adcfe4db733ebfc0eb4e2c771fa859b4",
    "title": "凤吹二十四首",
    "authorName": "吴妍因",
    "authorId": "adcfe4db733ebfc0d1457b72d1457b72",
    "dynasty": "清",
    "content": [
      "凤吹鸾吟寂几年，无端焦尾更张弦。",
      "河洲已绝参差荇，江渚还生灼烁莲。",
      "纵得清渠非海水，只应巫峡是云天。",
      "诗情有似花争发，绮语何妨续百篇。"
    ]
  },
  {
    "id": "adcfe4db733ebfc0eb4e2c77d59d10c6",
    "title": "凤吹二十四首",
    "authorName": "吴妍因",
    "authorId": "adcfe4db733ebfc0d1457b72d1457b72",
    "dynasty": "清",
    "content": [
      "吴淞江畔昔相过，但觉明眸一盼多。",
      "那得死灰仍著火，断无止水更扬波。",
      "故巢况有鸠先占，破网难将珊屈罗。",
      "如缕情丝刀斩绝，不教重缠玉枝柯。"
    ]
  },
  {
    "id": "adcfe4db733ebfc0eb4e2c777c25cac7",
    "title": "凤吹二十四首",
    "authorName": "吴妍因",
    "authorId": "adcfe4db733ebfc0d1457b72d1457b72",
    "dynasty": "清",
    "content": [
      "姑苏端的是姑苏，南陌春回草又敷。",
      "有轨车通黄歇浦，隔墙光耀绛龙珠。",
      "小廊朝访停芳躅，曲巷宵征劳玉趺。",
      "始觉送迎长不足，时非假日便羁孤。"
    ]
  },
  {
    "id": "adcfe4db733ebfc0eb4e2c770f671f10",
    "title": "凤吹二十四首",
    "authorName": "吴妍因",
    "authorId": "adcfe4db733ebfc0d1457b72d1457b72",
    "dynasty": "清",
    "content": [
      "玄圃琼苗次第栽，卜邻且喜傍瑶台。",
      "仍疑沧海波无定，未信巫山云便开。",
      "项练穿心朝试赠，手书缄梦夜深裁。",
      "从兹日日劳青鸟，密意殷勤飞去来。"
    ]
  },
  {
    "id": "adcfe4db733ebfc0eb4e2c7750f3278a",
    "title": "凤吹二十四首",
    "authorName": "吴妍因",
    "authorId": "adcfe4db733ebfc0d1457b72d1457b72",
    "dynasty": "清",
    "content": [
      "南园北陌访吴趋，宝马香车得共驱。",
      "命相妄谈披玉掌，疲劳伪托傍金躯。",
      "漫交履舄西窗夜，疾舐胭脂东壁隅。",
      "不怪明珠投掷浪，竟蒙解佩答庸愚。"
    ]
  },
  {
    "id": "adcfe4db733ebfc0eb4e2c7785ab5fd0",
    "title": "凤吹二十四首",
    "authorName": "吴妍因",
    "authorId": "adcfe4db733ebfc0d1457b72d1457b72",
    "dynasty": "清",
    "content": [
      "申春江是女仙坛，密约居然降彩鸾。",
      "北站车迎花馥郁，东方云拥月团圞。",
      "攻心不碍身仍守，抱璞谁知璧尚完。",
      "无奈相逢无奈别，赠行还襭紫罗兰。"
    ]
  },
  {
    "id": "adcfe4db733ebfc0eb4e2c77f4096748",
    "title": "凤吹二十四首",
    "authorName": "吴妍因",
    "authorId": "adcfe4db733ebfc0d1457b72d1457b72",
    "dynasty": "清",
    "content": [
      "原知阿阁早栖鸦，未拟夭桃宜尔家。",
      "难得真诚金不换，最怜峻洁玉无瑕。",
      "湘莲纵逐新潮长，楚棘还如春笋加。",
      "但愿相思同洒泪，来身滋作并头花。"
    ]
  },
  {
    "id": "adcfe4db733ebfc0eb4e2c77c5ac5127",
    "title": "凤吹二十四首",
    "authorName": "吴妍因",
    "authorId": "adcfe4db733ebfc0d1457b72d1457b72",
    "dynasty": "清",
    "content": [
      "未雨先教俗震惊，疑云更使众猜评。",
      "南窗月姊申申詈，北苑风姨猎猎鸣。",
      "狐已现形传虐谑，梅甘作妾毁钟情。",
      "西行待掬秦淮水，和泪将羞一洗清。"
    ]
  },
  {
    "id": "adcfe4db733ebfc0eb4e2c779713cc4e",
    "title": "凤吹二十四首",
    "authorName": "吴妍因",
    "authorId": "adcfe4db733ebfc0d1457b72d1457b72",
    "dynasty": "清",
    "content": [
      "屏围叠嶂镜开湖，潜访仙踪入画图。",
      "祝福双双参玉佛，盟心一一矢金乌。",
      "莲舟并渡桥非断，鹤径同穿山不孤。",
      "只觉天台难久恋，姗姗归去泪沾襦。"
    ]
  },
  {
    "id": "adcfe4db733ebfc0eb4e2c779dc93ab0",
    "title": "凤吹二十四首",
    "authorName": "吴妍因",
    "authorId": "adcfe4db733ebfc0d1457b72d1457b72",
    "dynasty": "清",
    "content": [
      "沪海攀留不觉秋，轻装泣别独西游。",
      "朝朝鸟语调莺舌，夜夜风声撼石头。",
      "亦愿蜡灰从此冷，又愁雁帛有时休。",
      "踟蹰进退真无那，始信抽刀难断流。"
    ]
  },
  {
    "id": "adcfe4db733ebfc0eb4e2c77cbf5cdbf",
    "title": "凤吹二十四首",
    "authorName": "吴妍因",
    "authorId": "adcfe4db733ebfc0d1457b72d1457b72",
    "dynasty": "清",
    "content": [
      "翠筱玲珑拟舜英，江花江草旧知名。",
      "却嫌形远声徒迩，欲使心坚迹并明。",
      "当晓闻鸡期莫逆，即因为蒂待交并。",
      "私更小字私相唤，舍此良无可慰情。"
    ]
  },
  {
    "id": "adcfe4db733ebfc0eb4e2c77a6101aae",
    "title": "凤吹二十四首",
    "authorName": "吴妍因",
    "authorId": "adcfe4db733ebfc0d1457b72d1457b72",
    "dynasty": "清",
    "content": [
      "去鲤来鸿意愈真，红情白话语推陈。",
      "偶因小恙停书札，便尔多心疑鬼神。",
      "风露通宵驰远道，江山绝代速伊人。",
      "秣陵草草还离别，旋悔辛劳苦病身。"
    ]
  },
  {
    "id": "adcfe4db733ebfc0eb4e2c774e5d272a",
    "title": "凤吹二十四首",
    "authorName": "吴妍因",
    "authorId": "adcfe4db733ebfc0d1457b72d1457b72",
    "dynasty": "清",
    "content": [
      "于飞燕燕语空传，海角江干各一椽。",
      "无计将泥筑新垒，妄图衔石塞深渊。",
      "迎春姑涉梁鸿水，解渴徒烹慧照泉。",
      "历遍九峰还别去，单形只影两依然。"
    ]
  },
  {
    "id": "adcfe4db733ebfc0eb4e2c77a71b33bd",
    "title": "凤吹二十四首",
    "authorName": "吴妍因",
    "authorId": "adcfe4db733ebfc0d1457b72d1457b72",
    "dynasty": "清",
    "content": [
      "愁压花枝恨不禁，闲霜杂雪又相侵。",
      "吴姬剪挺吹毛刃，越女笳陈逆耳音。",
      "忤俗原难叨恕宥，论情谁复别贞淫。",
      "冷嘲热逼催成病，痛彻玲珑西子心。"
    ]
  },
  {
    "id": "adcfe4db733ebfc0eb4e2c776c47f065",
    "title": "凤吹二十四首",
    "authorName": "吴妍因",
    "authorId": "adcfe4db733ebfc0d1457b72d1457b72",
    "dynasty": "清",
    "content": [
      "雁行两翼本同风，防护原知具苦衷。",
      "为恐鹓雏栖枳棘，便将蜗舍作牢笼。",
      "一拳欲掣丝先断，百计还谋媒别通。",
      "形迹锢藏消息杳，教从何处索冥鸿。"
    ]
  },
  {
    "id": "adcfe4db733ebfc0eb4e2c77f8f9ddea",
    "title": "凤吹二十四首",
    "authorName": "吴妍因",
    "authorId": "adcfe4db733ebfc0d1457b72d1457b72",
    "dynasty": "清",
    "content": [
      "天教蓦地爱芽萌，两意坚于铁铸成。",
      "若道漆分胶易解，除非鹣死鲽无生。",
      "淋漓啮指毫含血，恸哭陈辞纸有声。",
      "可奈书成难寄达，凭轩泪眼夜空睁。"
    ]
  },
  {
    "id": "adcfe4db733ebfc0eb4e2c77d8ef764a",
    "title": "凤吹二十四首",
    "authorName": "吴妍因",
    "authorId": "adcfe4db733ebfc0d1457b72d1457b72",
    "dynasty": "清",
    "content": [
      "千里迢遥堇子江，忽传幽谷锁无双。",
      "押衙慨任衔书鸟，磨勒飞瞒守户尨。",
      "且喜归途仍巧遇，从知历劫未轻降。",
      "东风付与周郎便，赍返如初心一腔。"
    ]
  },
  {
    "id": "adcfe4db733ebfc0eb4e2c7726d7e412",
    "title": "凤吹二十四首",
    "authorName": "吴妍因",
    "authorId": "adcfe4db733ebfc0d1457b72d1457b72",
    "dynasty": "清",
    "content": [
      "佯示绝交得自由，白门春老更淹留。",
      "匡扶每假云英力，攻取还叨赵胜谋。",
      "一夕话教先断腕，百年身勖起从头。",
      "图穷亦苦无他计，忍斫残枝待麦秋。"
    ]
  },
  {
    "id": "adcfe4db733ebfc0eb4e2c776ab8d347",
    "title": "凤吹二十四首",
    "authorName": "吴妍因",
    "authorId": "adcfe4db733ebfc0d1457b72d1457b72",
    "dynasty": "清",
    "content": [
      "强教盲目早联婚，纵曰无辜实寡恩。",
      "快剪欲将缡遽绝，旧枝顾有子多存。",
      "容随松菊依三径，悉索锱铢安一门。",
      "七去而今开创例，负人负我任评论。"
    ]
  },
  {
    "id": "adcfe4db733ebfc0eb4e2c771d7ffdae",
    "title": "凤吹二十四首",
    "authorName": "吴妍因",
    "authorId": "adcfe4db733ebfc0d1457b72d1457b72",
    "dynasty": "清",
    "content": [
      "毕竟京江填鹊桥，双星燕尔会中宵。",
      "金山石署三生约，铁瓮城扃一代娇。",
      "除却云英无月老，若非阮肇鲜宾僚。",
      "真情人作真情事，缛节繁文原可饶。"
    ]
  },
  {
    "id": "adcfe4db733ebfc0eb4e2c777a34cf49",
    "title": "凤吹二十四首",
    "authorName": "吴妍因",
    "authorId": "adcfe4db733ebfc0d1457b72d1457b72",
    "dynasty": "清",
    "content": [
      "不堪众矢集榆枋，直欲操戈鬨一堂。",
      "平地风波传密电，中宵狼狈走殊方。",
      "送行多谢白门柳，唤渡徒携黄竹箱。",
      "明是轻车驰直北，却言买棹指扶桑。"
    ]
  },
  {
    "id": "adcfe4db733ebfc0eb4e2c775fc1fe62",
    "title": "凤吹二十四首",
    "authorName": "吴妍因",
    "authorId": "adcfe4db733ebfc0d1457b72d1457b72",
    "dynasty": "清",
    "content": [
      "蹀躞文禽集上京，西山北海辍飞鸣。",
      "名愁梁苑时贤识，迹向燕台僻处行。",
      "敢怨亲朋睁冷眼，只惭穷饿误多情。",
      "梦中啼唤佳人杳，仙客依然夜夜惊。"
    ]
  },
  {
    "id": "adcfe4db733ebfc0eb4e2c776b4fb9a8",
    "title": "凤吹二十四首",
    "authorName": "吴妍因",
    "authorId": "adcfe4db733ebfc0d1457b72d1457b72",
    "dynasty": "清",
    "content": [
      "路绝囊空何所归，无归人幸两无违。",
      "鸳原同命甘双殉，蝶纵离魂亦并飞。",
      "难得遥天驰羽翰，顿教长夜睹熹微。",
      "载将一舸南溟去，不计家山是与非。"
    ]
  },
  {
    "id": "adcfe4db733ebfc0eb4e2c77b0871948",
    "title": "凤吹二十四首",
    "authorName": "吴妍因",
    "authorId": "adcfe4db733ebfc0d1457b72d1457b72",
    "dynasty": "清",
    "content": [
      "共拚福命各抛家，同向天涯与海涯。",
      "异域苦缔唯爱果，殊方滋长再生花。",
      "从教有日长流火，不更无题浪吐葩。",
      "血泪永留哀艳迹，斑斑遍体映衣纱。"
    ]
  },
  {
    "id": "adcfe4db733ebfc0e275eaf15ebe568f",
    "title": "赴菲太平洋船中示晓因",
    "authorName": "吴妍因",
    "authorId": "adcfe4db733ebfc0d1457b72d1457b72",
    "dynasty": "清",
    "content": [
      "任他跋浪吼长鲸，抵死相偕便不惊。",
      "一舸烟波将绝代，百年身世属多情。",
      "天吴与助鲲鹏化，海若同闻鸾凤鸣。",
      "翻笑夷光随范蠡，五湖千里小经行。"
    ]
  },
  {
    "id": "adcfe4db733ebfc001c865970920ca7c",
    "title": "嘉年华会和平仙子之表演戏志以诗",
    "authorName": "吴妍因",
    "authorId": "adcfe4db733ebfc0d1457b72d1457b72",
    "dynasty": "清",
    "content": [
      "嵯峨冠冕贝编排，绰约衣裳霓剪裁。",
      "天上虬螭纡法驾，云中箫鼓会瑶台。",
      "九华宝座双珠并，万众欢颜一夕开。",
      "若果和平招可致，群仙何惜踏歌来。"
    ]
  },
  {
    "id": "adcfe4db733ebfc051ca5576327cd583",
    "title": "革命军北伐，颇以未克投笔相从为憾",
    "authorName": "吴妍因",
    "authorId": "adcfe4db733ebfc0d1457b72d1457b72",
    "dynasty": "清",
    "content": [
      "未逐王师事北征，喜闻马到庆功成。",
      "中原可餍来苏望，薄海同张挞伐声。",
      "敢诩谈兵言必中，深惭见猎眼空睁。",
      "百千万纸传连捷，于役惟堪笔阵横。"
    ]
  },
  {
    "id": "adcfe4db733ebfc0ec40520bd39feac0",
    "title": "将离菲归国",
    "authorName": "吴妍因",
    "authorId": "adcfe4db733ebfc0d1457b72d1457b72",
    "dynasty": "清",
    "content": [
      "祖国连朝传捷报，王师指日定中原。",
      "江南已托旌旗庇，海外如闻箪食喧。",
      "便卷诗书辞祖饯，却携妻子伴春暄。",
      "重洋一舸言归速，满地莺花认故园。"
    ]
  },
  {
    "id": "adcfe4db733ebfc0663294f44e3ace49",
    "title": "苦感暮春骤寒",
    "authorName": "吴妍因",
    "authorId": "adcfe4db733ebfc0d1457b72d1457b72",
    "dynasty": "清",
    "content": [
      "东风忽作北风吹，青帝偏施黑帝威。",
      "虎虎猛于秋肃杀，花花落似雪纷飞。",
      "红消紫散天如晦，雨覆云翻事尽非。",
      "千里江南嗟易暴，黯然无语悔言归。"
    ]
  }
]