[
  {
    "id": "adcfe4db29c165f2a832d59bd9d1e84b",
    "title": "过江妃村",
    "authorName": "郑王臣",
    "authorId": "adcfe4db29c165f2d1457b72d1457b72",
    "dynasty": "清",
    "content": [
      "金枣银蚕葬故乡，梅花犹绕墓门香。",
      "马嵬原上生秋草，红粉成灰剩锦囊。"
    ]
  },
  {
    "id": "adcfe4db29c9507f42f5c277feac14d8",
    "title": "南陔草堂牡丹为曾大父手植雨后方盛开怆然有作",
    "authorName": "徐以升",
    "authorId": "adcfe4db29c9507fd1457b72d1457b72",
    "dynasty": "清",
    "content": [
      "风信轮番又数旬，朝来催起锦帷人。",
      "余阴已到子孙辈，老屋依然富贵春。",
      "舞蝶寻香金粉腻，游蜂酿蜜露丛新。",
      "一卮私向花神酹，好护慈恩院里身。"
    ]
  },
  {
    "id": "adcfe4db29fa7a6a3acd88a7d91de185",
    "title": "晓起翠微禅院",
    "authorName": "张海珊",
    "authorId": "adcfe4db29fa7a6a4a2ddf14596dedf4",
    "dynasty": "清",
    "content": [
      "晓色孕太清，澈心成寒碧。了了新境来，忽忽昨梦隔，初看众绿分，渐觉诸峰辟。",
      "万瓦静扑地，一烟动孤白。微吟重辟户，珍此夜气积。"
    ]
  },
  {
    "id": "adcfe4db29fa7a6ab639cc18485bcc44",
    "title": "寻仙源玉笥三台诸洞",
    "authorName": "张海珊",
    "authorId": "adcfe4db29fa7a6a4a2ddf14596dedf4",
    "dynasty": "清",
    "content": [
      "名山如伟人，洞达无内外。轩然肺腑张，症结尽淘汰。",
      "第一称仙源，卉木交晻霭。三台次第列，众石互钩带。",
      "逼塞开堂皇，摩空扬旌旆。九曲绿蚁通，一线受天大。",
      "奇险绝世狎，谺{含牙}动天籁。遂令风尘魄，窅然坐遗蜕。"
    ]
  },
  {
    "id": "adcfe4db29fa7a6a92a9b2e3966f9711",
    "title": "同盛眉庵携诸童子走湖干看山",
    "authorName": "张海珊",
    "authorId": "adcfe4db29fa7a6a4a2ddf14596dedf4",
    "dynasty": "清",
    "content": [
      "微阳发春妍，生意脱寒缚。",
      "万物观其始，即此道妙托。",
      "童子携三五，泼泼熊可掬。",
      "临水坐不次，得意同一跃。",
      "积水何澹澹，众山方莫莫。",
      "遥天见斜照，明翠荡无著。",
      "一点白鸥来，偶与虚空泊。",
      "须臾天风起，鼓舞波涛作。",
      "落落写琴声，和我山水乐。",
      "冥坐与心融，邈然尘想廊。",
      "游尽意不尽，归途亦绰绰。"
    ]
  },
  {
    "id": "adcfe4db29fa7a6ac4bad906e768519c",
    "title": "晚渡石湖",
    "authorName": "张海珊",
    "authorId": "adcfe4db29fa7a6a4a2ddf14596dedf4",
    "dynasty": "清",
    "content": [
      "水烟忽上白，渐没青山杪。",
      "不知双桥明，全约一湖小。",
      "山店不成市，入夜人声悄。",
      "弦月忽悠扬，并与西风袅。",
      "交秋已半月，残暑苦未了。",
      "所赖夜气清，聊逭毒热恼。",
      "知心通冥论，矫首凌空窅。",
      "直出飞鸟先，孤云同缥缈。"
    ]
  },
  {
    "id": "adcfe4db29fa7a6acfbc7e14a0de6a25",
    "title": "冒雨同竹坡遍探摄山诸胜",
    "authorName": "张海珊",
    "authorId": "adcfe4db29fa7a6a4a2ddf14596dedf4",
    "dynasty": "清",
    "content": [
      "秋云抱雨意，欲吐未能畅。",
      "变灭四山间，山山争殊状。",
      "一山横而趋，如与尘世障。",
      "逶迤樵径转，四山拱相向。",
      "蓦入与云争，迥出云之上。",
      "一身著虚空，悄焉心胸荡。",
      "氛氲木犀香，随云遍空涨。",
      "香空浑相合，何处辨真妄。"
    ]
  },
  {
    "id": "adcfe4db29fa7a6acfbc7e1469013659",
    "title": "冒雨同竹坡遍探摄山诸胜",
    "authorName": "张海珊",
    "authorId": "adcfe4db29fa7a6a4a2ddf14596dedf4",
    "dynasty": "清",
    "content": [
      "秋山写苍润，笔笔骨胜肉。",
      "出力露锋棱，而不病老秃。",
      "双涧分飞流，怒与众石逐。",
      "东涧势尤峻，劲折如转毂。",
      "盘辟磴道中，恰与西涧扑。",
      "探之源深深，屡上山屡复。",
      "云白径微分，石青气自馥。",
      "此中大有人，经声出茅屋。"
    ]
  },
  {
    "id": "adcfe4db29fa7a6acfbc7e14351e824e",
    "title": "冒雨同竹坡遍探摄山诸胜",
    "authorName": "张海珊",
    "authorId": "adcfe4db29fa7a6a4a2ddf14596dedf4",
    "dynasty": "清",
    "content": [
      "山虚灭众闻，一磬戛空翠。",
      "数转般若台，知是散花地。",
      "老松作龙飞，一一鳞甲弃。",
      "遗形犹攫拿，商猋落清吹。",
      "无著野云姿，不尽溪水意。",
      "活脱此心妙，以受烟霞媚。"
    ]
  },
  {
    "id": "adcfe4db29fa7a6a0129379cd6f4826e",
    "title": "入翠峰寺上西冈待月",
    "authorName": "张海珊",
    "authorId": "adcfe4db29fa7a6a4a2ddf14596dedf4",
    "dynasty": "清",
    "content": [
      "秋阳播余骄，不夺山行勇。",
      "喜剧松风来，飞落山翠重。",
      "沙崩路忽侧，泉驶石鼓壅。",
      "倚天峰势厚，拔地众木耸。",
      "呀然佛宇开，金碧万绿拥。",
      "太古寂更寂，开云动无动。",
      "旷然我神善，以受烟霞奉。"
    ]
  },
  {
    "id": "adcfe4db29fa7a6a0129379cf671a1be",
    "title": "入翠峰寺上西冈待月",
    "authorName": "张海珊",
    "authorId": "adcfe4db29fa7a6a4a2ddf14596dedf4",
    "dynasty": "清",
    "content": [
      "夕景上东岭，暝色起诸壑。",
      "独立敛视听，无言合冥漠。",
      "妙哉此寸灵，与月同一跃。",
      "玉宇开虚空，游氛扫尘廓。",
      "下射三万顷，澒洞鱼龙作。",
      "仙风澹澹来，佐以诸天乐。"
    ]
  },
  {
    "id": "adcfe4db2a00e8d795df2922a61d9205",
    "title": "山中夜行",
    "authorName": "陈祁",
    "authorId": "adcfe4db2a00e8d7d1457b72d1457b72",
    "dynasty": "清",
    "content": [
      "月暗霜寒夜，空山彳亍行。",
      "林深人迹少，石乱马蹄惊。",
      "欲觅溪桥路，先寻涧水声。",
      "到村来犬吠，问寺听钟鸣。",
      "岩影四围黑，天光一线横。",
      "遥镫时隐现，老树忽支撑。",
      "剑气畴能识，棋心自不平。",
      "仆夫嗟况瘁，谁喻此时情。"
    ]
  },
  {
    "id": "adcfe4db2a046b90d6bee7efcda0647c",
    "title": "题画扇赠戴松门",
    "authorName": "方洄",
    "authorId": "adcfe4db2a046b90d1457b72d1457b72",
    "dynasty": "清",
    "content": [
      "十幅春帆天际飞，篱笆短短隔渔矶。",
      "山藏远树云藏屋，村犬无声客到稀。"
    ]
  },
  {
    "id": "adcfe4db2a046b90dfae9263cece3ce5",
    "title": "下北高峰",
    "authorName": "方洄",
    "authorId": "adcfe4db2a046b90d1457b72d1457b72",
    "dynasty": "清",
    "content": [
      "欲雨不雨天，有影无影树。",
      "白云从空来，遮断出山路。"
    ]
  },
  {
    "id": "adcfe4db2a0a943c7cf85e180c54bce8",
    "title": "梅山",
    "authorName": "与宏",
    "authorId": "adcfe4db2a0a943cd1457b72d1457b72",
    "dynasty": "清",
    "content": [
      "汉吏逃名姓，而今地尚传。",
      "泉疑流夜雨，山欲锁春烟。",
      "脱屐离尘网，裁云补水田。",
      "老僧消受得，梅子熟多年。"
    ]
  },
  {
    "id": "adcfe4db2a0a943cd1ef9af3f4cd209e",
    "title": "次洪稚存太史见赠韵",
    "authorName": "与宏",
    "authorId": "adcfe4db2a0a943cd1457b72d1457b72",
    "dynasty": "清",
    "content": [
      "八千里外归来客，不为探奇也打门。",
      "愿见已经过半世，相逢何幸在荒村。",
      "只身湖海飘零久，百卷文章慷慨存。",
      "煨芋分尝坚后约，更须米汁沃灵根。"
    ]
  },
  {
    "id": "adcfe4db2a0a943c8e9f1c9ab7c406e3",
    "title": "登焦山绝顶和借庵韵",
    "authorName": "与宏",
    "authorId": "adcfe4db2a0a943cd1457b72d1457b72",
    "dynasty": "清",
    "content": [
      "扪葛攀萝上碧霄，百盘千级路迢迢。",
      "披襟我又登蓬岛，放眼人多看海潮。",
      "东汉此山才有姓，西江无水不来朝。",
      "褰衣直扣双峰阁，认得华阳旧鹤巢。"
    ]
  },
  {
    "id": "adcfe4db2a0a943c0097e3d8a97befa0",
    "title": "天台万年藤杖歌",
    "authorName": "与宏",
    "authorId": "adcfe4db2a0a943cd1457b72d1457b72",
    "dynasty": "清",
    "content": [
      "昔年曾作天台游，一瓢一笠挂杖头。",
      "玉霄峰耸万螺髻，石梁瀑卷双龙湫。",
      "翠微几折入古寺，禅堂钟磬清且幽。",
      "苍藤天矫挂石壁，疏花红缀空岩秋。",
      "老僧知我惯行脚，呼童截取千岁虬。",
      "携归早夜每拂拭，肌理细腻骨节遒。",
      "瘿圆瘤古色苍润，桃枝筇竹非其俦。",
      "平生梦寐在丘壑，要蹑五岳凌九州。",
      "随身自有瓶钵在，住山任尔猿鹤愁。",
      "杖兮杖兮肯相助，出门从此吾无忧。"
    ]
  },
  {
    "id": "adcfe4db2a0a943c902a3ab55a06383b",
    "title": "书怀",
    "authorName": "与宏",
    "authorId": "adcfe4db2a0a943cd1457b72d1457b72",
    "dynasty": "清",
    "content": [
      "皎皎月正白，悠悠云自行。",
      "以彼一点滓，掩此千里明。",
      "人心如镜台，洁比秋水清。",
      "一念不肯息，万虑遂交萦。",
      "老以静而治，庄因达乃成。",
      "非儒亦非释，无为了平生。"
    ]
  },
  {
    "id": "adcfe4db2a1d7c872a922835ed680b56",
    "title": "读少陵孤雁诗",
    "authorName": "于震",
    "authorId": "adcfe4db2a1d7c87d1457b72d1457b72",
    "dynasty": "清",
    "content": [
      "朔风吹广漠，古塞一星横。",
      "湖海怜形影，风霜隔弟兄。",
      "蒹葭连十月，砧杵逼三更。",
      "倍历凄清意，宁堪老此生。"
    ]
  },
  {
    "id": "adcfe4db2a1d7c8764c516d96a74e424",
    "title": "别朱如川",
    "authorName": "于震",
    "authorId": "adcfe4db2a1d7c87d1457b72d1457b72",
    "dynasty": "清",
    "content": [
      "家事不复道，酒阑花满林。",
      "一剑晓初发，孤帆春已深。",
      "云霄吾辈事，门户百年心。",
      "梦醒练塘月，匡床照布衾。"
    ]
  },
  {
    "id": "adcfe4db2a1fc6d5a1fddcc419d6c7d6",
    "title": "雪后登黄鹤楼",
    "authorName": "盛锦",
    "authorId": "adcfe4db2a1fc6d5d1457b72d1457b72",
    "dynasty": "清",
    "content": [
      "独立飞鸟际，回然身世浮。",
      "人烟残雪岸，帆影大江流。",
      "词赋空鹦鹉，轩窗落斗牛。",
      "乘风吾欲去，家在海东头。"
    ]
  },
  {
    "id": "adcfe4db2a1fc6d5423648e9d4b8753a",
    "title": "大别山禹庙",
    "authorName": "盛锦",
    "authorId": "adcfe4db2a1fc6d5d1457b72d1457b72",
    "dynasty": "清",
    "content": [
      "明德馨香地，长瞻大别峰。",
      "神奸蹲覆鼎，追蠡落残钟。",
      "壁篆萦蝌蚪，垆烟护衮龙。",
      "门前江汉合，滚滚自朝宗。"
    ]
  },
  {
    "id": "adcfe4db2a1fc6d5a173262124a9511d",
    "title": "蜀道写怀",
    "authorName": "盛锦",
    "authorId": "adcfe4db2a1fc6d5d1457b72d1457b72",
    "dynasty": "清",
    "content": [
      "辞家动作经年别，去国真成万里游。",
      "泪眼已枯猿啸夜，乡书空望雁来秋。",
      "蚕丛路险连云栈，鹿角滩惊上峡舟。",
      "心折江陵灌围叟，黄柑千树比封侯。"
    ]
  },
  {
    "id": "adcfe4db2a1fc6d55dadf39c931e1354",
    "title": "过滩",
    "authorName": "盛锦",
    "authorId": "adcfe4db2a1fc6d5d1457b72d1457b72",
    "dynasty": "清",
    "content": [
      "重峡间百滩，一滩度一厄。",
      "江涡众壑趋，崖口乱石积。",
      "大石叠鼋鼍，小石攒剑戟。",
      "中流若沸川，翻倒蛟龙窟。",
      "牵舟逼下流，凛若阻兵革。",
      "长篙拄峰腰，远缆走山脊。",
      "鸣金策众工，锐进不盈尺。",
      "一丝中迸断，百里供一掷。",
      "触石无完艘，沉渊有惊魄。",
      "是时雨初霁，沙石多滑泽。",
      "亡命争上崖，匍匐落冠舄。",
      "妇孺互扶携，鸡犬任狠藉。",
      "暂脱鱼腹灾，波涛亦衽席。",
      "转思断鳌初，四极奠磐石。",
      "岂其禹力衰，此境终未辟。",
      "吾尤罪巨灵，何惜只手擘。",
      "天宰真梦梦，人事日偪窄。",
      "波静有潜鳞，林深多敛翮。",
      "寄语营利徒，勿作远行客。"
    ]
  },
  {
    "id": "adcfe4db2a1fc6d569456ded6b6ba843",
    "title": "盘山图歌为吴颖庵少京兆作",
    "authorName": "盛锦",
    "authorId": "adcfe4db2a1fc6d5d1457b72d1457b72",
    "dynasty": "清",
    "content": [
      "盘山鸟道千盘上，汉代田畴此长往。晴飞九叠康王泉，翠削千峰太华掌。",
      "东接渔阳古郡开，征辽唐将洗兵来。中盘突起晾甲石，绝顶平临舞剑台。",
      "圣朝威德销鼙鼓，万乘东来耀神武。遥瞻松柏五云凝，原庙衣冠拜列祖。",
      "六龙回驻万松阴，黄旗翠帐连云岑，朝呼羽骑射猛兽，夜敕词臣赋上林。",
      "上林赋罢重点笔，画手吴公推第一。青松万壑卷风涛，红杏千林烘晓日。",
      "云窗雾阁缥缈间，疑有群灵护清跸。十幅鹅溪供一扫，螭头拜献趋朝早。",
      "真山画山列香案，信有人工夺天巧。至尊一笑促回銮，别从山外看三盘。",
      "风雨诸陵隔关塞，莺花一路接长安。展亲礼毕勤稽古，明日经筵进讲官。"
    ]
  },
  {
    "id": "adcfe4db2a3550a09ba906be74eec91a",
    "title": "咸阳怀古",
    "authorName": "祝德麟",
    "authorId": "adcfe4db2a3550a0d1457b72d1457b72",
    "dynasty": "清",
    "content": [
      "金虎宫邻事已遥，雄图想像祖龙骄。",
      "辟开万古官家局，梦断三山海水潮。",
      "白璧尚疑天帝醉，黄泉犹认八州招。",
      "谁知即借烧书炬，烧得阿房土尽焦。"
    ]
  },
  {
    "id": "adcfe4db2a3550a09ba906be74fe60e0",
    "title": "咸阳怀古",
    "authorName": "祝德麟",
    "authorId": "adcfe4db2a3550a0d1457b72d1457b72",
    "dynasty": "清",
    "content": [
      "忽然亭长作官家，创业宁徒马上夸。",
      "祸水未防身后雉，天心终断道前蛇。",
      "金刀历数开基正，钟室功臣报施差。",
      "一样宠姬输项羽，楚歌歌罢恨无涯。"
    ]
  },
  {
    "id": "adcfe4db2a3550a0a6f55b80557f7de7",
    "title": "马伏波墓",
    "authorName": "祝德麟",
    "authorId": "adcfe4db2a3550a0d1457b72d1457b72",
    "dynasty": "清",
    "content": [
      "飞凤山南野草秋，鸢声长啸使人愁。",
      "威灵铜柱先诸葛，潦雾蛮溪愧少游。",
      "马革有情尸可裹，云台无命象难留。",
      "满坟薏苡离离实，还拟明殊几斛收。"
    ]
  },
  {
    "id": "adcfe4db2a3550a005916636de0d1930",
    "title": "山海关",
    "authorName": "祝德麟",
    "authorId": "adcfe4db2a3550a0d1457b72d1457b72",
    "dynasty": "清",
    "content": [
      "神武开天万世功，真人驾驭必英雄。",
      "家臣衮绣来姬旦，降表书辞得窦融。",
      "电扫黄巾沧海畔，星驰金甲玉关东。",
      "归心岂假驱除力，云气飞扬满沛丰。"
    ]
  },
  {
    "id": "adcfe4db2a3550a010cbdbd0e10c04d7",
    "title": "通天台",
    "authorName": "祝德麟",
    "authorId": "adcfe4db2a3550a0d1457b72d1457b72",
    "dynasty": "清",
    "content": [
      "清渭流无极，高台迹已平。",
      "寻常兴废事，何与沈初明。"
    ]
  },
  {
    "id": "adcfe4db2a3550a0af54e659b7b85fc8",
    "title": "漂母祠",
    "authorName": "祝德麟",
    "authorId": "adcfe4db2a3550a0d1457b72d1457b72",
    "dynasty": "清",
    "content": [
      "淮水汤汤拂柳丝，韩侯遗迹至今垂。",
      "平生未报人恩处，不敢轻过漂母祠。"
    ]
  },
  {
    "id": "adcfe4db2a3550a0e2f13f54ec695400",
    "title": "柴关岭",
    "authorName": "祝德麟",
    "authorId": "adcfe4db2a3550a0d1457b72d1457b72",
    "dynasty": "清",
    "content": [
      "水怒云愁鸟语欢，柴关立马望中宽。",
      "诸峰脚底小于豆，身在半天风雨寒。"
    ]
  },
  {
    "id": "adcfe4db2a3550a0fb2d6c9b712c4faa",
    "title": "题常理斋爱吟草后",
    "authorName": "祝德麟",
    "authorId": "adcfe4db2a3550a0d1457b72d1457b72",
    "dynasty": "清",
    "content": [
      "古云不朽三，立言与德功。",
      "长剑哀国殇，宁论文字雄。",
      "大凡忠义士，赋诗不必工。",
      "偶然存著录，片甲窥神龙。",
      "理斋辽左杰，作宰西南邦。",
      "死事近廿年，碧血埋蒿蓬。",
      "忽披爱吟草，使我心㤝㤝。",
      "当其之官日，取道经蚕丛。",
      "摹写云物趣，意象开鸿蒙。",
      "与我入蜀诗，太半题相同。",
      "忆昔岁庚寅，持衡策使骢。",
      "道途历阻险，头脑惭冬烘。",
      "分校赖群彦，商榷咸虚衷。",
      "锁闱匝月馀，相伴灯檠红。",
      "讵料三载后，两贤膏贼锋。",
      "一为程大足，一为常西充。",
      "维时金川酋，狼狈敢逞凶。",
      "王师申薄伐，兵威盛梯冲。",
      "穷兽骇奔窜，指顾窟穴空。",
      "将军失庙算，暗落贼计中。",
      "诱降为内应，间道潜来攻。",
      "半夜警风鹤，六军化沙虫。",
      "君实典度支，出内糗糒供。",
      "贼来多于蚁，贼去疾如蜂。",
      "与粮俱存亡，义不返顾躬。",
      "仓黄昔岭上，臣节遂告终。",
      "死地无生理，飞走路已穷。",
      "不死安所之，毅烈齐凡庸。",
      "独异一书生，手未习戈鏦。",
      "却当临难际，提刀揕贼胸。",
      "连毙十数人，噀血气犹虹。",
      "周苛既慷慨，温序仍从容。",
      "尝闻髫龀时，读书史事通。",
      "至明遇吉传，裂眦钦英风。",
      "授命乃素定，大勇填膺腔。",
      "非同办仓卒，捐躯但匆匆。",
      "江之水悠悠，岷山高巃嵷。",
      "华表鹤不归，云树深千重。",
      "浣花溪水头，有祠曰慰忠。",
      "彝典备昭恤，馨香秩祀崇。",
      "武功旋耆定，已筑鲸鲵封。",
      "九原目可瞑，神其无怨恫。",
      "同祀廿六人，吴赵皆诗翁。",
      "况傍杜陵叟，斯文得正宗。",
      "桤林龙竹边，飒爽寻灵踪。",
      "此卷在天壤，姓氏光熊熊。",
      "底须声律求，抗坠歌玲珑。",
      "多少谭艺家，泯没随烟雺。"
    ]
  },
  {
    "id": "adcfe4db2a43f9934eb2695bd88dc0e1",
    "title": "栈道杂诗",
    "authorName": "李元沪",
    "authorId": "adcfe4db2a43f993d1457b72d1457b72",
    "dynasty": "清",
    "content": [
      "地入褒斜道，蟠空上杳冥。",
      "千寻窥涧黑，一线束天青。",
      "林影孤罴坐，山风怪蟒腥。",
      "魂伤北来客，吁骇此初经。"
    ]
  },
  {
    "id": "adcfe4db2a43f9934eb2695bbf85d2b0",
    "title": "栈道杂诗",
    "authorName": "李元沪",
    "authorId": "adcfe4db2a43f993d1457b72d1457b72",
    "dynasty": "清",
    "content": [
      "三极西南隔，连峰走剑州。",
      "乱山围宝雉，古驿过金牛。",
      "马络秦云湿，天回汉水流。",
      "曾闻叱驭使，不共岭猿愁。"
    ]
  },
  {
    "id": "adcfe4db2a43f9934eb2695b70a7b761",
    "title": "栈道杂诗",
    "authorName": "李元沪",
    "authorId": "adcfe4db2a43f993d1457b72d1457b72",
    "dynasty": "清",
    "content": [
      "形胜当天险，龙争识故关。",
      "鸟飞筹笔驿，云护定军山。",
      "世降英雄奋，时清锁钥闲。",
      "一声啼谢豹，惨尽旅人颜。"
    ]
  },
  {
    "id": "adcfe4db2a43f9934eb2695bb71f826c",
    "title": "栈道杂诗",
    "authorName": "李元沪",
    "authorId": "adcfe4db2a43f993d1457b72d1457b72",
    "dynasty": "清",
    "content": [
      "全身裹翠微，重雾苦侵衣。",
      "栈骑随猱挂，山泉学弩飞。",
      "二分悬足窄，九折入云飞。",
      "无酒浇徒御，谁家白板扉。"
    ]
  },
  {
    "id": "adcfe4db2a43f9934eb2695b0d02f26f",
    "title": "栈道杂诗",
    "authorName": "李元沪",
    "authorId": "adcfe4db2a43f993d1457b72d1457b72",
    "dynasty": "清",
    "content": [
      "剑壁斗青苍，天风吹急装。",
      "俯身凭鸟背，束马度羊肠。",
      "石气霏成雨，山精啸有霜。",
      "勒铭思在德，休侈一夫当。"
    ]
  },
  {
    "id": "adcfe4db2a43f99396203850ab79847b",
    "title": "忆东溪",
    "authorName": "李元沪",
    "authorId": "adcfe4db2a43f993d1457b72d1457b72",
    "dynasty": "清",
    "content": [
      "浮家三十载，旧宅亦何有。",
      "徘徊松间月，知忆主人否。",
      "采采菖蒲花，何时复入手。"
    ]
  },
  {
    "id": "adcfe4db2a4dffde5141a2f43776dd79",
    "title": "寿王一如先生七十，即次其自寿诗韵",
    "authorName": "冯墀瑞",
    "authorId": "adcfe4db2a4dffded1457b72d1457b72",
    "dynasty": "清",
    "content": [
      "杖履优游物外春，性天随处见精神。",
      "盈门桃李裁成广，绕砌芝兰长养新。",
      "齿德并尊敦古处，松乔齐寿证前身。",
      "祝公别有千秋业，世绍青箱妙引伸。"
    ]
  },
  {
    "id": "adcfe4db2a54f3477bb2de1d6cafa68e",
    "title": "过黄坭坪",
    "authorName": "黄良辉",
    "authorId": "adcfe4db2a54f347d1457b72d1457b72",
    "dynasty": "清",
    "content": [
      "险绝黄泥坂，萦纡仄径开。",
      "凝寒冰耸骨，突怒石离胎。",
      "松老疑龙立，篁深讶虎来。",
      "劳生畏形役，惭愧勒铭才。"
    ]
  },
  {
    "id": "adcfe4db2a54f34725822db9a62e0d68",
    "title": "秋日感怀杂咏",
    "authorName": "黄良辉",
    "authorId": "adcfe4db2a54f347d1457b72d1457b72",
    "dynasty": "清",
    "content": [
      "不与世俱去，千秋惟此心。",
      "名王动星象，烈士感苍禽。",
      "蜀魄悲何益，湘流怨至今。",
      "君看北郭外，寒日下枫林。"
    ]
  },
  {
    "id": "adcfe4db2a54f347122c205d63f8e225",
    "title": "偕张方伯樵野琴台秋禊其四",
    "authorName": "黄良辉",
    "authorId": "adcfe4db2a54f347d1457b72d1457b72",
    "dynasty": "清",
    "content": [
      "往运萃阳九，汉南横氛雾。",
      "于兹轨清夷，庶康同王路。",
      "逖扬灞涘风，迩撷洛滨步。",
      "泠然排元筌，振衣豁尘务。",
      "偶欣金序皎，弥惬石交晤。",
      "天末认逵鸿，烟际辨汀鹭。",
      "层台阅废兴，流水鉴今故。",
      "大雅此焉陟，百代绵余慕。",
      "岂异棠阴憩，躬仁化行露。",
      "咨予樗散姿，于野相牵附。",
      "敢负凰桐奇，谬希夔尹顾。",
      "庶奏渌水谣，因风答咸濩。"
    ]
  },
  {
    "id": "adcfe4db2a54f347ecb5d121f2d9da37",
    "title": "偕张方伯樵野琴台秋禊",
    "authorName": "黄良辉",
    "authorId": "adcfe4db2a54f347d1457b72d1457b72",
    "dynasty": "清",
    "content": [
      "银潢界西隅，逸踪袭二七。",
      "穆若眄昌辰，祓絜将阶吉。",
      "翠漪绰奇态，雕云绚天质。",
      "哲牧喟萧序，簿领劳丹乙。",
      "迢递琴台期，夙翰召灵匹。",
      "造櫩琼裾翔，中座组佩溢。",
      "雪藕羞轻丝，冰菱荐文实。",
      "桂醑既射越，兰蒸复沤苾。",
      "凉苔雨逾滋，寒花晚更密。",
      "拘解疏属年，趣协沧洲日。",
      "游盘惜晷遽，欢浃忘景毕。",
      "何事拊牙徽，水木自明瑟。"
    ]
  },
  {
    "id": "adcfe4db2a54f347ecb5d1216582dfea",
    "title": "偕张方伯樵野琴台秋禊",
    "authorName": "黄良辉",
    "authorId": "adcfe4db2a54f347d1457b72d1457b72",
    "dynasty": "清",
    "content": [
      "炎岭富鹓鷟，翰飞陵楚甸。",
      "嘤鸣索其俅，阔音振逸面。",
      "阊阖厉严飙，缮威诘戎战。",
      "貙膢岁聿举，折胶敉萌变。",
      "愉此暇日丰，衿綦盛驩燕。",
      "气清沙羡出，霜落翼际见。",
      "赪苕缨广隰，绿芜络修院。",
      "锵洋太音希，曶罔元风扇。",
      "邈缅汉儒疏，眇默晋臣传。",
      "殊世抗高躅，遗徽鹜奔电。",
      "虽乏鹍弄娱，云物餍遐眷。",
      "君子福所绥，嘉祥日衎衎。"
    ]
  },
  {
    "id": "adcfe4db2a54f347ecb5d121a38c5677",
    "title": "偕张方伯樵野琴台秋禊",
    "authorName": "黄良辉",
    "authorId": "adcfe4db2a54f347d1457b72d1457b72",
    "dynasty": "清",
    "content": [
      "祈羊典云佚，刑马仪攸缺。",
      "咏郑摭暄萋，赋鲁采凝节。",
      "禳殊汉右苇，萦符周先茢。",
      "绎古模渊旨，渺今扬芬烈。",
      "及斯商令佳，吹万齐姑洁。",
      "俨騑讯咫路，揽袂遘朋杰。",
      "高义薄穹霄，微言涣晶雪。",
      "天籁苟冥悟，风弦徒虚设。",
      "时哉迅熛忽，瞬稷吟纤蛚。",
      "哀乐荡精魄，所思弥菀结。",
      "遂欲遏六螭，迫嵫秘扃鐍。",
      "丹青焕且雕，令名焉可灭。"
    ]
  },
  {
    "id": "adcfe4db2a6a87c0ce3ad99a30138bd8",
    "title": "登八镜台",
    "authorName": "冯锡镛",
    "authorId": "adcfe4db2a6a87c0d1457b72d1457b72",
    "dynasty": "清",
    "content": [
      "惶恐滩头放棹回，独披空翠上高台。",
      "天留砥柱双江合，地耸云屏五岭开。",
      "老树饱霜眠涧底，断崖衔日枕城隅。",
      "道人为报乡关信，大庾花先著早梅。"
    ]
  },
  {
    "id": "adcfe4db2a6a87c0a0fa1d6878fff986",
    "title": "对月作",
    "authorName": "冯锡镛",
    "authorId": "adcfe4db2a6a87c0d1457b72d1457b72",
    "dynasty": "清",
    "content": [
      "明日非所期，忽挂窗前树。",
      "延之堂上来，清光肯我顾。",
      "顾亦不常留，留亦不常住。",
      "人在即百年，几见当头遇。",
      "问月月无言，此心如有悟。",
      "天本有枯时，月岂无缺处。",
      "不但且饮酒，共领杯中趣。",
      "我醉便酣眠，月亦出门去。"
    ]
  },
  {
    "id": "adcfe4db2a7f3475c7f1c7405a9e6c2c",
    "title": "厌酒",
    "authorName": "巩年",
    "authorId": "adcfe4db2a7f3475d1457b72d1457b72",
    "dynasty": "清",
    "content": [
      "愁入肝肠赖酒除，何如遣闷有诗书。",
      "圣贤无限安心法，酌尽醇醪恐不如。"
    ]
  },
  {
    "id": "adcfe4db2a7f3475dad50d6b05548585",
    "title": "题邵飞飞诗卷",
    "authorName": "巩年",
    "authorId": "adcfe4db2a7f3475d1457b72d1457b72",
    "dynasty": "清",
    "content": [
      "多病惜花花黯然，才人幽恨到蛮笺。",
      "愁来毕竟憎诗卷，风雨青山叫杜鹃。"
    ]
  },
  {
    "id": "adcfe4db2a7fc0124ca2e37752c09296",
    "title": "别友人",
    "authorName": "姚文烈",
    "authorId": "adcfe4db2a7fc012d1457b72d1457b72",
    "dynasty": "清",
    "content": [
      "三春朝夕感殷勤，又看榴花隔院分。",
      "惜别江淹才有赋，送穷韩愈久无文。",
      "轻风紫燕高低出，永日黄鹂远近闻。",
      "尊酒不堪长啸傲，湖山烟水惜离群。"
    ]
  },
  {
    "id": "adcfe4db2a93430e55b846ca89733de8",
    "title": "信陵书院作追述耆献留别院中诸生叠仙屏河帅韵",
    "authorName": "黄体芳",
    "authorId": "adcfe4db2a93430e61b1fb3f6be5336d",
    "dynasty": "清",
    "content": [
      "飒爽须眉太史文，原尝侠气并时闻。",
      "监门上座犹常事，为国申威最轶群。",
      "安得屠儿诛嚄唶，并将媾使痛锄耘。",
      "荐绅莫笑衣冠敝，此辈肝肠不负君。"
    ]
  },
  {
    "id": "adcfe4db2a93430e55b846ca8d184d2a",
    "title": "信陵书院作追述耆献留别院中诸生叠仙屏河帅韵",
    "authorName": "黄体芳",
    "authorId": "adcfe4db2a93430e61b1fb3f6be5336d",
    "dynasty": "清",
    "content": [
      "载酒蓬池好物华，上头诗笔最清嘉。",
      "广文肯啖慈恩柿，中尉难污宰相麻。",
      "董史直声青简上，并州伟略白江涯。",
      "吹台别有三贤迹，更向荒祠舞楚芭。"
    ]
  },
  {
    "id": "adcfe4db2a93430e55b846ca17f3a8b8",
    "title": "信陵书院作追述耆献留别院中诸生叠仙屏河帅韵",
    "authorName": "黄体芳",
    "authorId": "adcfe4db2a93430e61b1fb3f6be5336d",
    "dynasty": "清",
    "content": [
      "三馆木天深秘地，八韩二宋惯联车。",
      "最难伯厚持冰鉴，岂独元褒校石渠。",
      "台阁弹章赖通议，河湟诤论有尚书。",
      "中华夫子如长在，谁道东氛未易除。"
    ]
  },
  {
    "id": "adcfe4db2a93430e55b846ca4a3a2cbf",
    "title": "信陵书院作追述耆献留别院中诸生叠仙屏河帅韵",
    "authorName": "黄体芳",
    "authorId": "adcfe4db2a93430e61b1fb3f6be5336d",
    "dynasty": "清",
    "content": [
      "繁台重剔藓碑昏，文献弥多鼎盛门。",
      "博士榆枋新撰稿，好官桑枣旧栽痕。",
      "子衡绩载家藏集，损仲书同国史论。",
      "更羡禹州马端肃，晏然名节峙乾坤。"
    ]
  },
  {
    "id": "adcfe4db2a93430e55b846ca95905c15",
    "title": "信陵书院作追述耆献留别院中诸生叠仙屏河帅韵",
    "authorName": "黄体芳",
    "authorId": "adcfe4db2a93430e61b1fb3f6be5336d",
    "dynasty": "清",
    "content": [
      "熙朝昕鼓以时催，洛学昌明涤草莱。",
      "八子馨香俱沆瀣，两河灵秀此胚胎。",
      "中牟云集生徒盛，仪邑天褒礼乐才。",
      "当日黄流劳圣虑，得人斯免泽鸿哀。"
    ]
  },
  {
    "id": "adcfe4db2a93430e38bbbe9e84e7fd4c",
    "title": "信陵书院作追述耆献留别院中诸生叠仙屏河帅韵其二",
    "authorName": "黄体芳",
    "authorId": "adcfe4db2a93430e61b1fb3f6be5336d",
    "dynasty": "清",
    "content": [
      "草疏饭客淡弥亲，巾袖高谈亦伟人。",
      "车似鸡栖偏疾恶，釜惟鱼在卒全身。",
      "服边讲授堪连席，申夏韬潜耻触纶。",
      "此后晋材推阮庾，藻思还复数安仁。"
    ]
  },
  {
    "id": "adcfe4db2a9983fc1c6542972478f044",
    "title": "汉阳",
    "authorName": "张问陶",
    "authorId": "adcfe4db2a9983fc94e4451a155fa095",
    "dynasty": "清",
    "content": [
      "揖让群峰势，容予一壑谋。",
      "有身从海角，无梦望刀头。",
      "贫贱悲生事，山川接壮游。",
      "英雄留战地，沙树落残秋。"
    ]
  },
  {
    "id": "adcfe4db2a9983fcfd8c6cdcde258901",
    "title": "舟中遥望巫山",
    "authorName": "张问陶",
    "authorId": "adcfe4db2a9983fc94e4451a155fa095",
    "dynasty": "清",
    "content": [
      "直抵瞿塘秀，巫山十二峰。",
      "灵祠春梦晓，古峡雨痕浓。",
      "石气围孤艇，江声走毒龙。",
      "阳台云自好，林壑暮重重。"
    ]
  },
  {
    "id": "adcfe4db2a9983fc8aaf55f0b63fa6a5",
    "title": "寓目",
    "authorName": "张问陶",
    "authorId": "adcfe4db2a9983fc94e4451a155fa095",
    "dynasty": "清",
    "content": [
      "寓目沧江上，天光属晓晴。",
      "草根春露湿，云际塞鸿惊。",
      "竹乱疑无路，松高时有声。",
      "微风起蘋末，遥辨鄂王城。"
    ]
  },
  {
    "id": "adcfe4db2a9983fc91c6b74ae2276e41",
    "title": "汉上暮春",
    "authorName": "张问陶",
    "authorId": "adcfe4db2a9983fc94e4451a155fa095",
    "dynasty": "清",
    "content": [
      "鱼苗初出水，十里浪花圆。",
      "客有登楼赋，家无负郭田。",
      "雨来迎社日，春到浴蚕天。",
      "信美非吾土，岷峨落照边。"
    ]
  },
  {
    "id": "adcfe4db2a9983fcab47f3285c979b12",
    "title": "早春游沔阳舟发汉上口占",
    "authorName": "张问陶",
    "authorId": "adcfe4db2a9983fc94e4451a155fa095",
    "dynasty": "清",
    "content": [
      "客里重为客，饥来百事非。",
      "一舟如许大，三匝竟何依。",
      "欲死悲囊粟，无才负布衣。",
      "春鸥吾愧汝，清远背人飞。"
    ]
  },
  {
    "id": "adcfe4db2a9983fcdacaa2fe80d5ffa7",
    "title": "喜李半亭",
    "authorName": "张问陶",
    "authorId": "adcfe4db2a9983fc94e4451a155fa095",
    "dynasty": "清",
    "content": [
      "万岭危南诏，千江隘益州。",
      "帆樯天上过，沙水劫前流。",
      "蜀鸟多啼雪，蛮花不感秋。",
      "弓衣人竞织，新咏遍荒陬。"
    ]
  },
  {
    "id": "adcfe4db2a9983fcdacaa2fe71923564",
    "title": "喜李半亭",
    "authorName": "张问陶",
    "authorId": "adcfe4db2a9983fc94e4451a155fa095",
    "dynasty": "清",
    "content": [
      "已过三年别，真从万里归。",
      "艰难见华发，辛苦问征衣。",
      "马足风云壮，蛮江日月飞。",
      "更阑频问讯，款款话庭帏。"
    ]
  },
  {
    "id": "adcfe4db2a9983fc7c20f0928cd11d3d",
    "title": "新堤舟夜",
    "authorName": "张问陶",
    "authorId": "adcfe4db2a9983fc94e4451a155fa095",
    "dynasty": "清",
    "content": [
      "六诏亲庭远，三巴归路长。",
      "全家寄江汉，独客近潇湘。",
      "天与无根蒂，人谁足稻粱。",
      "牢愁争万古，慷慨意难忘。"
    ]
  },
  {
    "id": "adcfe4db2a9983fcd81bb3bc001e5be3",
    "title": "雪后前新乐",
    "authorName": "张问陶",
    "authorId": "adcfe4db2a9983fc94e4451a155fa095",
    "dynasty": "清",
    "content": [
      "人天乍高洁，车马亦闲闲。",
      "霁雪澹平野，朝云明远山。",
      "清虚集草木，萧爽来心颜。",
      "欲跨青驴背，因之乘兴还。"
    ]
  },
  {
    "id": "adcfe4db2a9983fcd81bb3bce0f18065",
    "title": "雪后前新乐",
    "authorName": "张问陶",
    "authorId": "adcfe4db2a9983fc94e4451a155fa095",
    "dynasty": "清",
    "content": [
      "野旷阴晴乱，沙沈草树凉。",
      "城寒出鸡犬，篱破见牛羊。",
      "人貌羲皇古，河流浦溆长。",
      "满前图画意，只是倦津梁。"
    ]
  },
  {
    "id": "adcfe4db2a9983fcab37f7a9a5a5bb9d",
    "title": "白帝城",
    "authorName": "张问陶",
    "authorId": "adcfe4db2a9983fc94e4451a155fa095",
    "dynasty": "清",
    "content": [
      "直为高光死，英雄独使君。",
      "山川犹涕泪，城郭自风云。",
      "雉堞临江出，鹃声隔岸闻。",
      "巴人真梗绝，容易话三分。"
    ]
  },
  {
    "id": "adcfe4db2a9983fc4d23ae894e215a45",
    "title": "七月初四日喜晴",
    "authorName": "张问陶",
    "authorId": "adcfe4db2a9983fc94e4451a155fa095",
    "dynasty": "清",
    "content": [
      "风棂敞虚白，久雨爱晴光。",
      "病叶黏双屐，奇书散一床。",
      "酒情延夜月，诗梦辟秋堂。",
      "小助山林想，疏花种几行。"
    ]
  },
  {
    "id": "adcfe4db2a9983fc419f58939af9b33c",
    "title": "摇落",
    "authorName": "张问陶",
    "authorId": "adcfe4db2a9983fc94e4451a155fa095",
    "dynasty": "清",
    "content": [
      "西风小摇落，无雨亦苍凉。",
      "鹰眼摩晴昊，蝉声战夕阳。",
      "身凭安谷法，人问作金方。",
      "细领清贫味，垂帘古砚香。"
    ]
  },
  {
    "id": "adcfe4db2a9983fce3b9ac941b5c0269",
    "title": "望夜",
    "authorName": "张问陶",
    "authorId": "adcfe4db2a9983fc94e4451a155fa095",
    "dynasty": "清",
    "content": [
      "小泊垂杨岸，天长一水明。",
      "人如舟不系，秋与月同清。",
      "柝警鱼龙夜，风回草树鸣。",
      "如何沙上雁，辛苦又南征。"
    ]
  },
  {
    "id": "adcfe4db2a9983fc57d6cbab1aba1492",
    "title": "鸭兰矶",
    "authorName": "张问陶",
    "authorId": "adcfe4db2a9983fc94e4451a155fa095",
    "dynasty": "清",
    "content": [
      "摇落暮天迥，轻桡带白蘋。",
      "叶稀秋在树，江冷月亲人。",
      "向水孤城闭，环山野烧新。",
      "鸭兰风景别，渔唱满前津。"
    ]
  },
  {
    "id": "adcfe4db2a9983fcf15b999f282256ce",
    "title": "临湘县",
    "authorName": "张问陶",
    "authorId": "adcfe4db2a9983fc94e4451a155fa095",
    "dynasty": "清",
    "content": [
      "短棹发临湘，迢迢水驿长。",
      "过云洒疏雨，归雁带残阳。",
      "岸静千蝉响，林秋一叶黄。",
      "未须愁旅泊，吹角近官塘。"
    ]
  },
  {
    "id": "adcfe4db2a9983fc3d28621cab7aac81",
    "title": "题黄州陈春亭汉上寓圃",
    "authorName": "张问陶",
    "authorId": "adcfe4db2a9983fc94e4451a155fa095",
    "dynasty": "清",
    "content": [
      "故人高咏处，天地绕孤楼。",
      "落叶半山雨，凉蝉满树秋。",
      "萍踪悲汉水，鹤影梦黄州。",
      "我亦穷愁客，生涯付白鸥。"
    ]
  },
  {
    "id": "adcfe4db2a9983fc25629e144bdf2245",
    "title": "江上",
    "authorName": "张问陶",
    "authorId": "adcfe4db2a9983fc94e4451a155fa095",
    "dynasty": "清",
    "content": [
      "雨止日沉西，寒烟压水齐。",
      "天连平楚阔，天入大江低。",
      "帆远冲云出，蝉悲隐树啼。",
      "草堂容笑傲，人拟浣花溪。"
    ]
  },
  {
    "id": "adcfe4db2a9983fc4b1f704fd146c087",
    "title": "甲辰三月由汉阳入都纪别",
    "authorName": "张问陶",
    "authorId": "adcfe4db2a9983fc94e4451a155fa095",
    "dynasty": "清",
    "content": [
      "人生惟别苦，洒泪出庭闱。",
      "骨肉此身远，风尘何日归。",
      "势难营菽水，情岂恋轻肥。",
      "前路苍茫极，伤心问素衣。"
    ]
  },
  {
    "id": "adcfe4db2a9983fc95f0ad2006c3643b",
    "title": "夜行",
    "authorName": "张问陶",
    "authorId": "adcfe4db2a9983fc94e4451a155fa095",
    "dynasty": "清",
    "content": [
      "不遣征魂定，东风夜放舟。",
      "梦犹随蝶化，身已逐萍浮。",
      "屺岵嗟行役，云山入卧游。",
      "但能营菽水，何必问皇州。"
    ]
  },
  {
    "id": "adcfe4db2a9983fca197e376d581aff7",
    "title": "光武故里",
    "authorName": "张问陶",
    "authorId": "adcfe4db2a9983fc94e4451a155fa095",
    "dynasty": "清",
    "content": [
      "白水遗龙种，舂陵郁帝基。",
      "南阳新将相，司隶旧威仪。",
      "大树悲荒宅，神鸦澹古祠。",
      "英雄攀附地，下马拜残碑。"
    ]
  },
  {
    "id": "adcfe4db2a9983fcbb2b84c66a839e58",
    "title": "晓行",
    "authorName": "张问陶",
    "authorId": "adcfe4db2a9983fc94e4451a155fa095",
    "dynasty": "清",
    "content": [
      "人语梦频惊，辕铃动晓征。",
      "飞沙沈露气，残月带鸡声。",
      "客路逾千里，归心折五更。",
      "回怜江上宅，星汉近平明。"
    ]
  },
  {
    "id": "adcfe4db2a9983fcd66735c457343791",
    "title": "盘豆驿",
    "authorName": "张问陶",
    "authorId": "adcfe4db2a9983fc94e4451a155fa095",
    "dynasty": "清",
    "content": [
      "驿路风尘暗，重关说未归。",
      "汉原多暮色，秦月有寒威。",
      "碧树围山馆，黄沙点客衣。",
      "樊南馀韵在，遥岸荻芦肥。"
    ]
  },
  {
    "id": "adcfe4db2a9983fc582016b90dbb9f6f",
    "title": "华州",
    "authorName": "张问陶",
    "authorId": "adcfe4db2a9983fc94e4451a155fa095",
    "dynasty": "清",
    "content": [
      "城郭垂杨里，村墟少华前。",
      "年丰民气健，山近土膏坚。",
      "麦酒难疗渴，驼羹不取钱。",
      "可怜西去客，枵腹过秦川。"
    ]
  },
  {
    "id": "adcfe4db2a9983fcee51072b27a9356f",
    "title": "华州西溪",
    "authorName": "张问陶",
    "authorId": "adcfe4db2a9983fc94e4451a155fa095",
    "dynasty": "清",
    "content": [
      "功曹游宴处，风景亦无双。",
      "鱼鸟犹天宝，烟波小曲江。",
      "丛祠环水木，少华满轩窗。",
      "更访松谈阁，新苔绣石矼。"
    ]
  },
  {
    "id": "adcfe4db2a9983fc1799112ec0bcbeaf",
    "title": "岐山",
    "authorName": "张问陶",
    "authorId": "adcfe4db2a9983fc94e4451a155fa095",
    "dynasty": "清",
    "content": [
      "地脉连丰镐，岐阳草木灵。",
      "溪璜荣渭水，石鼓剥周铭。",
      "细柳凝官绿，遥山簇帝青。",
      "栈云西望合，愁问短长亭。"
    ]
  },
  {
    "id": "adcfe4db2a9983fc4ad8bcb70a31c91e",
    "title": "望太白山",
    "authorName": "张问陶",
    "authorId": "adcfe4db2a9983fc94e4451a155fa095",
    "dynasty": "清",
    "content": [
      "形势抗西岳，尊严朝百灵。",
      "雪留秦漠白，山界雍梁青。",
      "鸟道欺三峡，神功怯五丁。",
      "峨眉可横绝，归梦记曾经。"
    ]
  },
  {
    "id": "adcfe4db2a9983fceae63775aa950911",
    "title": "望栈道作",
    "authorName": "张问陶",
    "authorId": "adcfe4db2a9983fc94e4451a155fa095",
    "dynasty": "清",
    "content": [
      "返照明汧渭，苍苍见益门。",
      "乱峰迎客舞，一水抱沙昏。",
      "峡仄牛羊细，林高虎豹尊。",
      "陈仓须尽醉，今日尚平原。"
    ]
  },
  {
    "id": "adcfe4db2a9983fcba0a2b8bf91c8639",
    "title": "宝鸡",
    "authorName": "张问陶",
    "authorId": "adcfe4db2a9983fc94e4451a155fa095",
    "dynasty": "清",
    "content": [
      "卖酒楼何处，荒台尚祀鸡。",
      "人烟汧水北，乡梦益门西。",
      "山入回中乱，天临剑外低。",
      "子规如识我，犹为尽情啼。"
    ]
  },
  {
    "id": "adcfe4db2a9983fcb5df58a79be27404",
    "title": "登煎茶岭绝顶云中遇雨",
    "authorName": "张问陶",
    "authorId": "adcfe4db2a9983fc94e4451a155fa095",
    "dynasty": "清",
    "content": [
      "云外疑无雨，肩舆出万山。",
      "那知披叆叇，犹自听潺湲。",
      "衣冷龙腥逼，梯危石骨顽。",
      "风雷不惊客，浩荡起眉间。"
    ]
  },
  {
    "id": "adcfe4db2a9983fcb5df58a7fa8367f3",
    "title": "登煎茶岭绝顶云中遇雨",
    "authorName": "张问陶",
    "authorId": "adcfe4db2a9983fc94e4451a155fa095",
    "dynasty": "清",
    "content": [
      "客路绕鸿蒙，真疑帝座通。",
      "乱云皆足下，急雨自空中。",
      "古戍龙烟黑，蛮花傍岭红。",
      "黄牛何处驿，翻恨不途穷。"
    ]
  },
  {
    "id": "adcfe4db2a9983fcaa83d888192f0c10",
    "title": "心红峡",
    "authorName": "张问陶",
    "authorId": "adcfe4db2a9983fc94e4451a155fa095",
    "dynasty": "清",
    "content": [
      "万绿拥孤峡，春归花自妍。",
      "日斜苔壁冷，云重石桥偏。",
      "一水净无暑，敷峰青可怜。",
      "蛮烟飞不到，合是此山川。"
    ]
  },
  {
    "id": "adcfe4db2a9983fc70b67a7bab76984b",
    "title": "道院题壁",
    "authorName": "张问陶",
    "authorId": "adcfe4db2a9983fc94e4451a155fa095",
    "dynasty": "清",
    "content": [
      "春去花时误，天长客路迟。",
      "云山携不借，风雨叹将离。",
      "斋散钟鱼寂，林寒洞壑奇。",
      "结茅真可托，谁寄草堂资。"
    ]
  },
  {
    "id": "adcfe4db2a9983fc45f2829ebb08994d",
    "title": "留坝",
    "authorName": "张问陶",
    "authorId": "adcfe4db2a9983fc94e4451a155fa095",
    "dynasty": "清",
    "content": [
      "涧底黄茅屋，云间白版扉。",
      "田高冬水足，树冷夏虫稀。",
      "防虎弓当挽，惊人鸟乍飞。",
      "几时真辟谷，长与赤松归。"
    ]
  },
  {
    "id": "adcfe4db2a9983fcd8964cbcccf296ba",
    "title": "武关驿",
    "authorName": "张问陶",
    "authorId": "adcfe4db2a9983fc94e4451a155fa095",
    "dynasty": "清",
    "content": [
      "世治抉丸泥，苍苍陇树齐。",
      "阴崖迟见日，高岭乍闻鸡。",
      "鸟乱青羊水，山危白马氐。",
      "中原渺何处，梦落武关西。"
    ]
  },
  {
    "id": "adcfe4db2a9983fc68764cddd1bbf32c",
    "title": "焦岩",
    "authorName": "张问陶",
    "authorId": "adcfe4db2a9983fc94e4451a155fa095",
    "dynasty": "清",
    "content": [
      "大斧何年劈，山腰一径微。",
      "曲栏关命脉，片石逗危机。",
      "瘿俗霜髯丑，蛮江雪浪飞。",
      "堆盘汤饼热，旅食苦难肥。"
    ]
  },
  {
    "id": "adcfe4db2a9983fc1632a5802695f8e2",
    "title": "武曲看褒水新涨",
    "authorName": "张问陶",
    "authorId": "adcfe4db2a9983fc94e4451a155fa095",
    "dynasty": "清",
    "content": [
      "一水排山勇，双崖束浪高。",
      "欲倾巴峡泪，如看广陵涛。",
      "笮马盘空瘦，神乌负日豪。",
      "云坳见孤艇，直想驾鲸鳌。"
    ]
  },
  {
    "id": "adcfe4db2a9983fc2429bdd11768bd7d",
    "title": "出褒谷",
    "authorName": "张问陶",
    "authorId": "adcfe4db2a9983fc94e4451a155fa095",
    "dynasty": "清",
    "content": [
      "七日陈仓路，真如秉烛行。",
      "连峰乍羁勒，一径忽通明。",
      "鸟下氐羌阔，山开陇汉平。",
      "回头云树合，天半杜鹃声。"
    ]
  },
  {
    "id": "adcfe4db2a9983fc3788705254b8765a",
    "title": "褒沔道中",
    "authorName": "张问陶",
    "authorId": "adcfe4db2a9983fc94e4451a155fa095",
    "dynasty": "清",
    "content": [
      "客路明初霁，风烟入望平。",
      "人居新铎水，天幻小蓉城。",
      "眠食他乡事，桑麻故国情。",
      "伞山如可买，叱犊便归耕。"
    ]
  },
  {
    "id": "adcfe4db2a9983fc3788705202c535bf",
    "title": "褒沔道中",
    "authorName": "张问陶",
    "authorId": "adcfe4db2a9983fc94e4451a155fa095",
    "dynasty": "清",
    "content": [
      "舟下襄樊北，山围汉沔东。",
      "依依双岸柳，漠漠一帆风。",
      "小市林檎碧，新渠水稻红。",
      "旧游如昨梦，仿佛近湘中。"
    ]
  },
  {
    "id": "adcfe4db2a9983fc4d3814f6b446e3ea",
    "title": "大安驿",
    "authorName": "张问陶",
    "authorId": "adcfe4db2a9983fc94e4451a155fa095",
    "dynasty": "清",
    "content": [
      "地敞三泉县，群峰绕画屏。",
      "烟浮樵爨白，雨止稻畦青。",
      "树色笼潭毒，溪声走鳖灵。",
      "壮怀谁可说，举酒酹山庭。"
    ]
  },
  {
    "id": "adcfe4db2a9983fcc024145785d57c63",
    "title": "大安阻雨",
    "authorName": "张问陶",
    "authorId": "adcfe4db2a9983fc94e4451a155fa095",
    "dynasty": "清",
    "content": [
      "雨气千山黑，溪流一夕黄。",
      "关河人慄慄，灯火昼茫茫。",
      "淫潦成风俗，蛟鼍不遁藏。",
      "生涯真濩落，愁对武都羌。"
    ]
  },
  {
    "id": "adcfe4db2a9983fca0d70a245f63944e",
    "title": "宁羌州",
    "authorName": "张问陶",
    "authorId": "adcfe4db2a9983fc94e4451a155fa095",
    "dynasty": "清",
    "content": [
      "不过金牛峡，安知此地平。",
      "乱峰犹簇拥，数亩忽纵横。",
      "柳暗鱼凫国，花明羊鹿坪。",
      "连朝山雨足，时有叱牛声。"
    ]
  },
  {
    "id": "adcfe4db2a9983fca8d314b16d4af011",
    "title": "金鳌岭",
    "authorName": "张问陶",
    "authorId": "adcfe4db2a9983fc94e4451a155fa095",
    "dynasty": "清",
    "content": [
      "泠泠鳌背雨，萧瑟似秋残。",
      "石径临江仄，山风扑马寒。",
      "丰碑何代祭，神物此中蟠。",
      "愁望嘉陵棹，飞乌下急湍。"
    ]
  },
  {
    "id": "adcfe4db2a9983fcc8bce2f8070538ac",
    "title": "飞仙岭",
    "authorName": "张问陶",
    "authorId": "adcfe4db2a9983fc94e4451a155fa095",
    "dynasty": "清",
    "content": [
      "断石真奇放，飞仙定有无。",
      "野花开白芨，斜日下乌奴。",
      "雨霁岚光合，崖倾阁势孤。",
      "利州风力劲，何处觅村酤。"
    ]
  },
  {
    "id": "adcfe4db2a9983fc1bd25b84adbee2d6",
    "title": "武连驿夜雨",
    "authorName": "张问陶",
    "authorId": "adcfe4db2a9983fc94e4451a155fa095",
    "dynasty": "清",
    "content": [
      "顿讶寒如此，惊心节序讹。",
      "归人乡梦促，古县雨声多。",
      "滩响疑金铁，山容想黛螺。",
      "来朝行不得，闲绝是疲骡。"
    ]
  },
  {
    "id": "adcfe4db2a9983fc46a534deaf579a51",
    "title": "绵州",
    "authorName": "张问陶",
    "authorId": "adcfe4db2a9983fc94e4451a155fa095",
    "dynasty": "清",
    "content": [
      "潺水依然绿，山城几易名。",
      "田腴知俗厚，民秀想时平。",
      "关拥庞侯墓，人耕汉相营。",
      "峰回乡路近，日暮马蹄轻。"
    ]
  },
  {
    "id": "adcfe4db2a9983fcfa96e7f601e4b130",
    "title": "月夜宿梓潼",
    "authorName": "张问陶",
    "authorId": "adcfe4db2a9983fc94e4451a155fa095",
    "dynasty": "清",
    "content": [
      "月上潼川郭，窗明夜色闲。",
      "水云通故国，杯酒送残山。",
      "人怅连年别，天教万里还。",
      "喜心翻倒剧，抚枕望乡关。"
    ]
  },
  {
    "id": "adcfe4db2a9983fcfa96e7f6070a96f9",
    "title": "月夜宿梓潼",
    "authorName": "张问陶",
    "authorId": "adcfe4db2a9983fc94e4451a155fa095",
    "dynasty": "清",
    "content": [
      "山近多秋气，炎凉物候偏。",
      "云黄初打麦，树暗未呜蝉。",
      "不用寻方曲，依然御楚绵。",
      "阴虫何大早，终夕语灯前。"
    ]
  },
  {
    "id": "adcfe4db2a9983fc51733b10f8a79d08",
    "title": "过东禅寺",
    "authorName": "张问陶",
    "authorId": "adcfe4db2a9983fc94e4451a155fa095",
    "dynasty": "清",
    "content": [
      "不厌常为客，东禅十度来。",
      "儿童知姓字，面目笑尘埃。",
      "懒性真如识，中年急景催。",
      "两州分八口，离绪独徘徊。"
    ]
  },
  {
    "id": "adcfe4db2a9983fcadc3a66a1794c331",
    "title": "观我四首生",
    "authorName": "张问陶",
    "authorId": "adcfe4db2a9983fc94e4451a155fa095",
    "dynasty": "清",
    "content": [
      "芒芒生面忽重开，堕地先号事可哀。",
      "瞥眼韶华因梦远，累心缘影为谁来。",
      "名沉青史终无色，祸起红尘定有胎。",
      "白业丹元修补急，万牛身重首空回。"
    ]
  },
  {
    "id": "adcfe4db2a9983fc21d243c2efb89d8b",
    "title": "观我四首死",
    "authorName": "张问陶",
    "authorId": "adcfe4db2a9983fc94e4451a155fa095",
    "dynasty": "清",
    "content": [
      "胶革全崩傀儡场，岐雷医命竟无方。",
      "千秋许我留真气，百事催人到夕阳。",
      "谁把黄金求骏骨，且余一垄羡生王。",
      "涅槃羽化凭仙佛，为想归途尽渺茫。"
    ]
  },
  {
    "id": "adcfe4db2a9983fc1c6d92cb210abec8",
    "title": "观我四首老",
    "authorName": "张问陶",
    "authorId": "adcfe4db2a9983fc94e4451a155fa095",
    "dynasty": "清",
    "content": [
      "中年岁月渺前生，变尽孩提古性情。",
      "犹剩颓光恋儿女，也循常格到公卿。",
      "飞花堕溷春难挽，瞎马临池夜可惊。",
      "几个飘然云水外，一枝竹杖万缘轻。"
    ]
  },
  {
    "id": "adcfe4db2a9983fc87866307db9d5c7e",
    "title": "观我四首病",
    "authorName": "张问陶",
    "authorId": "adcfe4db2a9983fc94e4451a155fa095",
    "dynasty": "清",
    "content": [
      "毒草灵苗大小符，门庭风景半医巫。",
      "形神久隔生原幸，人鬼交争势转孤。",
      "枕上心魂疑岸狱，眼中眠食羡妻孥。",
      "瓣香好礼维摩诘，认取天花著体无。"
    ]
  },
  {
    "id": "adcfe4db2a9983fc4c4fb32edc4cefd3",
    "title": "梅花",
    "authorName": "张问陶",
    "authorId": "adcfe4db2a9983fc94e4451a155fa095",
    "dynasty": "清",
    "content": [
      "香雪蒙蒙月影团，抱琴深夜向谁弹。",
      "闲中立品无人觉，淡处逢时自古难。",
      "到死还能留气韵，有情何忍笑酸寒。",
      "天生不合寻常格，莫与春花一例看。"
    ]
  },
  {
    "id": "adcfe4db2a9983fc4c4fb32ebfef2181",
    "title": "梅花",
    "authorName": "张问陶",
    "authorId": "adcfe4db2a9983fc94e4451a155fa095",
    "dynasty": "清",
    "content": [
      "花中资格本迟迟，铁石心肠淡可知。",
      "此世何人能领略，为君终夜费相思。",
      "看来风雪无多日，香到园林第几枝。",
      "自是不开开便好，清高从未合时宜。"
    ]
  },
  {
    "id": "adcfe4db2a9983fc9739614a425115ea",
    "title": "杂感",
    "authorName": "张问陶",
    "authorId": "adcfe4db2a9983fc94e4451a155fa095",
    "dynasty": "清",
    "content": [
      "识得刘郎才气无，长年侧目看江湖。",
      "未应入世驯龙性，也复论交到狗屠。",
      "落日弯弧金筈瘦，牢愁呼饮酒钱粗。",
      "布衣不合饥寒死，一寸雄心敌万夫。"
    ]
  },
  {
    "id": "adcfe4db2a9983fc9739614a8c542dc8",
    "title": "杂感",
    "authorName": "张问陶",
    "authorId": "adcfe4db2a9983fc94e4451a155fa095",
    "dynasty": "清",
    "content": [
      "笛声吹鹤下西楼，门外寒江万古流。",
      "读赋偶来寻楚泽，买田时拟住常州。",
      "家无担石如刘毅，人许功名似马周。",
      "极目尘寰几知己，中原落日一回头。"
    ]
  },
  {
    "id": "adcfe4db2a9983fc4c4fb32e79b62722",
    "title": "梅花",
    "authorName": "张问陶",
    "authorId": "adcfe4db2a9983fc94e4451a155fa095",
    "dynasty": "清",
    "content": [
      "回首山林感旧踪，雪花吹影一重重。",
      "记从驿使春前折，又向瑶台月下逢。",
      "对客岂无能舞鹤，赏心还是后凋松。",
      "天人装束天然好，便买胭脂画不浓。"
    ]
  },
  {
    "id": "adcfe4db2a9983fc4c4fb32ef1252627",
    "title": "梅花",
    "authorName": "张问陶",
    "authorId": "adcfe4db2a9983fc94e4451a155fa095",
    "dynasty": "清",
    "content": [
      "铜瓶纸帐老因缘，乱我乡愁又几年。",
      "莫笑神情如静女，须知风骨是飞仙。",
      "生来逸气应无敌，悟到真空信可怜。",
      "世外清名原第一，不修花史亦流传。"
    ]
  },
  {
    "id": "adcfe4db2a9983fc4c4fb32e97dbb897",
    "title": "梅花",
    "authorName": "张问陶",
    "authorId": "adcfe4db2a9983fc94e4451a155fa095",
    "dynasty": "清",
    "content": [
      "腊尾春头放几枝，风霜雨露总无私。",
      "美人遗世应如此，明月前身未可知。",
      "照影别开清净相，传神难得性灵诗。",
      "万花何苦争先后，独自能香亦有时。"
    ]
  },
  {
    "id": "adcfe4db2a9983fc18123ab94ff085e5",
    "title": "汉阳客舍题壁",
    "authorName": "张问陶",
    "authorId": "adcfe4db2a9983fc94e4451a155fa095",
    "dynasty": "清",
    "content": [
      "剪纸难招久客魂，此身漂泊任乾坤。",
      "江湘风雨秦南郡，申息云山楚北门。",
      "一树枯槐怜庾信，十年秋柳泣桓温。",
      "故人小别今如雨，零落春衣旧酒痕。"
    ]
  },
  {
    "id": "adcfe4db2a9983fc4c4fb32e2ca17993",
    "title": "梅花",
    "authorName": "张问陶",
    "authorId": "adcfe4db2a9983fc94e4451a155fa095",
    "dynasty": "清",
    "content": [
      "一林随意卧烟霞，为汝名高酒易赊。",
      "自誓冬心甘冷落，漫怜疏影太横斜。",
      "得天气足春无用，出世情多鬓未华。",
      "老死空山人不见，也应强似洛阳花。"
    ]
  },
  {
    "id": "adcfe4db2a9983fc4c4fb32e20f4ef1d",
    "title": "梅花",
    "authorName": "张问陶",
    "authorId": "adcfe4db2a9983fc94e4451a155fa095",
    "dynasty": "清",
    "content": [
      "野鹤闲云寄此生，暗香真到十分清。",
      "转怜桃李无颜色，独抱冰霜有性情。",
      "赠我诗难应束手，笑他人俗也知名。",
      "开迟才觉春风暖，先听流莺第一声。"
    ]
  },
  {
    "id": "adcfe4db2a9983fc4c4fb32e9d4e8942",
    "title": "梅花",
    "authorName": "张问陶",
    "authorId": "adcfe4db2a9983fc94e4451a155fa095",
    "dynasty": "清",
    "content": [
      "梦绕寒山月下村，一枝相对夜开樽。",
      "繁华味短宜中酒，攀折人多好闭门。",
      "风信严时清有骨，尘缘空后淡无痕。",
      "从来不识司香尉，只仗东皇雨露恩。"
    ]
  },
  {
    "id": "adcfe4db2a9983fcd64def90735c8781",
    "title": "樗栎",
    "authorName": "张问陶",
    "authorId": "adcfe4db2a9983fc94e4451a155fa095",
    "dynasty": "清",
    "content": [
      "曾向中原策马来，苍茫舟楫入荆台。",
      "湖南春水思骚客，颍上秋风忆霸才。",
      "四海无家长作客，百年如梦且衔杯。",
      "亦知天地容樗栎，敢说空山老大材。"
    ]
  },
  {
    "id": "adcfe4db2a9983fca2d699205e1599e6",
    "title": "即事",
    "authorName": "张问陶",
    "authorId": "adcfe4db2a9983fc94e4451a155fa095",
    "dynasty": "清",
    "content": [
      "岁云秋矣天气清，四山山木皆秋声。",
      "碧湖千跪蟹奴聚，黄叶半林蝉子鸣。",
      "烟波苍苍水风急，雷雨黯黯溪云生。",
      "忽过维摩散花室，老僧扶病相逢迎。"
    ]
  },
  {
    "id": "adcfe4db2a9983fc383316424e937919",
    "title": "腊八日过叙州",
    "authorName": "张问陶",
    "authorId": "adcfe4db2a9983fc94e4451a155fa095",
    "dynasty": "清",
    "content": [
      "风掠晴云澹不收，夕阳吹影上扁舟。",
      "帖山楼殿平如画，插水林峦碎欲流。",
      "爆竹声繁逢腊日，荔枝香冷过戎州。",
      "船窗自击泥头酒，味谏轩南为少留。"
    ]
  },
  {
    "id": "adcfe4db2a9983fc38331642a8ce434b",
    "title": "腊八日过叙州",
    "authorName": "张问陶",
    "authorId": "adcfe4db2a9983fc94e4451a155fa095",
    "dynasty": "清",
    "content": [
      "碧水丹山好画图，一江金翠影模糊。",
      "层峰细碎通乌撒，古塔高寒表庆符。",
      "蛮女蹋歌愁欲绝，巴船维缆暮相呼。",
      "题诗真作天涯客，何必淹留笑贾胡。"
    ]
  },
  {
    "id": "adcfe4db2a9983fc90ec422628f4d70e",
    "title": "戊午二月九日出栈宿宝鸡县题壁",
    "authorName": "张问陶",
    "authorId": "adcfe4db2a9983fc94e4451a155fa095",
    "dynasty": "清",
    "content": [
      "群盗如毛久未平，栈云来往一身轻。",
      "干戈草草催离别，婚宦劳劳累死生。",
      "有用年华拌弃掷，无聊家计费经营。",
      "关山销尽轮蹄铁，猛虎磨牙看此行。"
    ]
  },
  {
    "id": "adcfe4db2a9983fc90ec42264338413c",
    "title": "戊午二月九日出栈宿宝鸡县题壁",
    "authorName": "张问陶",
    "authorId": "adcfe4db2a9983fc94e4451a155fa095",
    "dynasty": "清",
    "content": [
      "石磴萦纡战马粗，入山符叠辟兵符。",
      "杀人敢恕民非盗，报国真愁将不儒。",
      "豺虎纵横随地有，貂蝉恩宠愧心无。",
      "荒寒驿路匆匆过，焦士连云万骨枯。"
    ]
  },
  {
    "id": "adcfe4db2a9983fc90ec4226742e85c5",
    "title": "戊午二月九日出栈宿宝鸡县题壁",
    "authorName": "张问陶",
    "authorId": "adcfe4db2a9983fc94e4451a155fa095",
    "dynasty": "清",
    "content": [
      "轻装休问办装钱，短堠长亭望悄然。",
      "磷火飞残新战垒，枯髅吹断旧人烟。",
      "此中托命惟奔马，何处招魂不杜鹃。",
      "大帅连兵甘纵贼，生灵涂炭已三年。"
    ]
  },
  {
    "id": "adcfe4db2a9983fc90ec4226a57b3b34",
    "title": "戊午二月九日出栈宿宝鸡县题壁",
    "authorName": "张问陶",
    "authorId": "adcfe4db2a9983fc94e4451a155fa095",
    "dynasty": "清",
    "content": [
      "穷山避乱敞军门，威望遥遥万马屯。",
      "不战岂能收杀运，无功先已负君恩。",
      "只闻怨毒归诸将，可有心肝奉至尊。",
      "一样沙场征戍死，模糊敢信是忠魂。"
    ]
  },
  {
    "id": "adcfe4db2a9983fc90ec4226039fa873",
    "title": "戊午二月九日出栈宿宝鸡县题壁",
    "authorName": "张问陶",
    "authorId": "adcfe4db2a9983fc94e4451a155fa095",
    "dynasty": "清",
    "content": [
      "功罪朦胧令自宽，苞苴馈赠且偷安。",
      "民穷转觉军中好，寇过惟从壁上观。",
      "俗吏飞腾推挽易，妖氛飘瞥送迎难。",
      "逍遥无暇谈攻守，不及乡农早议团。"
    ]
  },
  {
    "id": "adcfe4db2a9983fc90ec42260a816f24",
    "title": "戊午二月九日出栈宿宝鸡县题壁",
    "authorName": "张问陶",
    "authorId": "adcfe4db2a9983fc94e4451a155fa095",
    "dynasty": "清",
    "content": [
      "故事虚张谕蜀文，悬军安养募新军。",
      "山中城破官仍在，阃外兵哗将不闻。",
      "大贾随营缘我富，连村无寇是谁焚。",
      "烽烟未扫偏流毒，万鬼含冤指阵云。"
    ]
  },
  {
    "id": "adcfe4db2a9983fc90ec4226435f0ac4",
    "title": "戊午二月九日出栈宿宝鸡县题壁",
    "authorName": "张问陶",
    "authorId": "adcfe4db2a9983fc94e4451a155fa095",
    "dynasty": "清",
    "content": [
      "连城闭后万山荒，忍弃郊原作战场。",
      "贼有先声如唳鹤，官无奇策任亡羊。",
      "飘摇鸿雁飞难缓，潦草弓旌气不扬。",
      "犹胜骄淫诸将吏，移营终岁避锋铓。"
    ]
  },
  {
    "id": "adcfe4db2a9983fc90ec4226c3ccb295",
    "title": "戊午二月九日出栈宿宝鸡县题壁",
    "authorName": "张问陶",
    "authorId": "adcfe4db2a9983fc94e4451a155fa095",
    "dynasty": "清",
    "content": [
      "忧愤书来处处同，故人几辈尚从戎。",
      "能文未易参军事，有口都能说战功。",
      "为我经心筹去住，看君弹指变穷通。",
      "东溟西域曾帷幕，猛将还应忆海公。"
    ]
  },
  {
    "id": "adcfe4db2a9983fc90ec422669ee9203",
    "title": "戊午二月九日出栈宿宝鸡县题壁",
    "authorName": "张问陶",
    "authorId": "adcfe4db2a9983fc94e4451a155fa095",
    "dynasty": "清",
    "content": [
      "断无苻拔混麒麟，大酒肥羊误保身。",
      "攘劫翻夸裨将勇，需求谁谅悬官贫。",
      "贼能退舍尊廉吏，令敢枭渠起义民。",
      "只为英雄惜成败，论兵安肯恕庸人。"
    ]
  },
  {
    "id": "adcfe4db2a9983fc90ec4226e6365fff",
    "title": "戊午二月九日出栈宿宝鸡县题壁",
    "authorName": "张问陶",
    "authorId": "adcfe4db2a9983fc94e4451a155fa095",
    "dynasty": "清",
    "content": [
      "莫倚重关护益州，时危曾困武乡侯。",
      "谁看鸿鹄犹扶耒，人佩刀鞬早卖牛。",
      "战斗心疲千帐冷，惊呼声乱一城秋。",
      "老师糜饷成何事，宵旰空贻圣主忧。"
    ]
  },
  {
    "id": "adcfe4db2a9983fc90ec422607337da8",
    "title": "戊午二月九日出栈宿宝鸡县题壁",
    "authorName": "张问陶",
    "authorId": "adcfe4db2a9983fc94e4451a155fa095",
    "dynasty": "清",
    "content": [
      "三川人满欲烹珠，曾问今年米价无。",
      "饷道几难通剑阁，商船新已断夔巫。",
      "蝉连粮运舟车险，错杂民风士马粗。",
      "犹幸未摇根本地，尚留严武在成都。"
    ]
  },
  {
    "id": "adcfe4db2a9983fc90ec42267155ee16",
    "title": "戊午二月九日出栈宿宝鸡县题壁",
    "authorName": "张问陶",
    "authorId": "adcfe4db2a9983fc94e4451a155fa095",
    "dynasty": "清",
    "content": [
      "汉沔东流雪未消，军符络绎马蹄骄。",
      "仓皇鬼蜮来无定，破碎峰峦望转遥。",
      "地险不闻由我据，城危几度看人烧。",
      "商于何止关秦楚，陇蜀河潼路万条。"
    ]
  },
  {
    "id": "adcfe4db2a9983fc90ec42265c16936f",
    "title": "戊午二月九日出栈宿宝鸡县题壁",
    "authorName": "张问陶",
    "authorId": "adcfe4db2a9983fc94e4451a155fa095",
    "dynasty": "清",
    "content": [
      "嫠也横行起祸胎，桃花马上看重来。",
      "不贻巾帼先逢怒，欲辨雌雄已自猜。",
      "黄鹄特翻贞女调，白莲都为美人开。",
      "请缨便是秦良玉，可惜征苗失此材。"
    ]
  },
  {
    "id": "adcfe4db2a9983fc90ec4226ae4a229d",
    "title": "戊午二月九日出栈宿宝鸡县题壁",
    "authorName": "张问陶",
    "authorId": "adcfe4db2a9983fc94e4451a155fa095",
    "dynasty": "清",
    "content": [
      "千里奇峰接宕渠，才闻王冉又高徐。",
      "城狐中夜声相应，穴鼠空山技有余。",
      "焚掠难归皆盗贼，风波未定且吹嘘。",
      "伤心已乱无全策，祇仗天威尽剿除。"
    ]
  },
  {
    "id": "adcfe4db2a9983fc90ec4226ea8e282b",
    "title": "戊午二月九日出栈宿宝鸡县题壁",
    "authorName": "张问陶",
    "authorId": "adcfe4db2a9983fc94e4451a155fa095",
    "dynasty": "清",
    "content": [
      "议抚招降计已施，凋残民力久支持。",
      "不明赏罚终何益，真举才能傥未迟。",
      "将相有权甘自弃，英雄无种要人为。",
      "孙吴兵法非天授，谁竭诚谋报主知。"
    ]
  },
  {
    "id": "adcfe4db2a9983fc90ec4226346806e2",
    "title": "戊午二月九日出栈宿宝鸡县题壁",
    "authorName": "张问陶",
    "authorId": "adcfe4db2a9983fc94e4451a155fa095",
    "dynasty": "清",
    "content": [
      "才过黎州又凤州，含情重问草凉楼。",
      "磨驴步步皆陈迹，风柳条条是别愁。",
      "花鸟三春禁雨雪，关河千里见戈矛。",
      "元戎谁有书生胆，快马轻刀自远游。"
    ]
  },
  {
    "id": "adcfe4db2a9983fc90ec422692473ffc",
    "title": "戊午二月九日出栈宿宝鸡县题壁",
    "authorName": "张问陶",
    "authorId": "adcfe4db2a9983fc94e4451a155fa095",
    "dynasty": "清",
    "content": [
      "长途心绪久寒灰，蜀垒秦关去复回。",
      "两地有家离聚苦，连营无路梦魂猜。",
      "几人还唱从军乐，何日真逢拨乱才。",
      "行尽残山重叹息，年时已是贼中来。"
    ]
  },
  {
    "id": "adcfe4db2a9983fc90ec422665c4dbb6",
    "title": "戊午二月九日出栈宿宝鸡县题壁",
    "authorName": "张问陶",
    "authorId": "adcfe4db2a9983fc94e4451a155fa095",
    "dynasty": "清",
    "content": [
      "夔万巴渠鸟路长，通秦连楚斗豺狼。",
      "天如有意屠边徼，我忍无情哭故乡。",
      "八口艰虞犹剑外，一身飘忽又陈仓。",
      "风诗已废哀重写，不是伤心古战场。"
    ]
  },
  {
    "id": "adcfe4db2a9983fc886f4129266c3efa",
    "title": "小园即事",
    "authorName": "张问陶",
    "authorId": "adcfe4db2a9983fc94e4451a155fa095",
    "dynasty": "清",
    "content": [
      "晴松雨竹影参差，小圃春寒绿意迟。",
      "试爪鸡凫伤嫩草，安巢乌鹊选枯枝。",
      "生怜蠹叶成何谶，只恐鸣蛙总为私。",
      "花底闭门无事饮，破窗风味古人知。"
    ]
  },
  {
    "id": "adcfe4db2a9983fca9edeced4801876e",
    "title": "十六日雪中渡江",
    "authorName": "张问陶",
    "authorId": "adcfe4db2a9983fc94e4451a155fa095",
    "dynasty": "清",
    "content": [
      "故人折简近相招，一舸横江路不遥。",
      "醇酒暗消京口雪，大帆平压海门潮。",
      "扬州镫火难为月，吴市笙歌剩此箫。",
      "那管风涛千万里，妙莲两朵是金焦。"
    ]
  },
  {
    "id": "adcfe4db2a9983fc61c45ad59de1ce49",
    "title": "春日有感",
    "authorName": "张问陶",
    "authorId": "adcfe4db2a9983fc94e4451a155fa095",
    "dynasty": "清",
    "content": [
      "萍蓬生计让犁锄，湫隘先人有敝庐。",
      "秋雨孤帆云梦雁，春风旅食武昌鱼。",
      "虞翻南海无知己，贾谊西京未上书。",
      "万里白头虚子舍，晨昏天末近何如。"
    ]
  },
  {
    "id": "adcfe4db2a9983fc7a6a031d35cbc5c7",
    "title": "醉后登李氏寓楼望月",
    "authorName": "张问陶",
    "authorId": "adcfe4db2a9983fc94e4451a155fa095",
    "dynasty": "清",
    "content": [
      "落拓江湖载酒行，高楼灯火动严更。",
      "春如短梦花无语，潮涌寒光月有声。",
      "芳树远迷三楚阔，乱山斜抱一川明。",
      "谢郎今夜思千里，歌响临风赋未成。"
    ]
  },
  {
    "id": "adcfe4db2a9983fc95a52a533a55707a",
    "title": "月夜感怀",
    "authorName": "张问陶",
    "authorId": "adcfe4db2a9983fc94e4451a155fa095",
    "dynasty": "清",
    "content": [
      "夏木层荫绕舍凉，夜深微月映虚堂。",
      "无穷吟兴因秋起，有限才华为酒狂。",
      "家在梦中踪迹幻，人如天外别离长。",
      "贫来不可为生死，绿鬓临风暗自伤。"
    ]
  },
  {
    "id": "adcfe4db2a9983fc033cd13da789379e",
    "title": "题彭田桥",
    "authorName": "张问陶",
    "authorId": "adcfe4db2a9983fc94e4451a155fa095",
    "dynasty": "清",
    "content": [
      "世间裘马皆年少，潦倒如予更有卿。",
      "缪算竟思投笔去，狂谋忽欲借诗鸣。",
      "直从商羽弹孤调，岂信《离骚》是变声。",
      "妙句怪多湖海气，相看原未拟儒生。"
    ]
  },
  {
    "id": "adcfe4db2a9983fce7f8abba7f4a7a44",
    "title": "郊居",
    "authorName": "张问陶",
    "authorId": "adcfe4db2a9983fc94e4451a155fa095",
    "dynasty": "清",
    "content": [
      "清溪荷叶过人头，人倚高寒水上楼。",
      "红树倒吹三日雨，黄花补种一篱秋。",
      "蛮奴飞鞚学盘马，老妪隔林呼饭牛。",
      "坐看儿童皆楚语，几如贾岛客并州。"
    ]
  },
  {
    "id": "adcfe4db2a9983fcedb92f1f5ef89c20",
    "title": "愁",
    "authorName": "张问陶",
    "authorId": "adcfe4db2a9983fc94e4451a155fa095",
    "dynasty": "清",
    "content": [
      "肃霜裘薄夜寒惊，远对残灯坐到明。",
      "病鹤支风孤不语，疏梅补月两无情。",
      "头颅安保长如昨，饮食宁甘送此生。",
      "天地并功神鬼集，替人一概筑愁城。"
    ]
  },
  {
    "id": "adcfe4db2a9983fc7f7782eac446b626",
    "title": "春日感怀",
    "authorName": "张问陶",
    "authorId": "adcfe4db2a9983fc94e4451a155fa095",
    "dynasty": "清",
    "content": [
      "写遍兰枝与竹枝，楚骚哀怨有微词。",
      "欲将愁去多风雨，不喜春归易别离。",
      "狂到杜陵甘作客，穷如东野例工诗。",
      "人间少壮无多日，莫待秋霜染鬓丝。"
    ]
  },
  {
    "id": "adcfe4db2a9983fc7f7782eaa9c06865",
    "title": "春日感怀",
    "authorName": "张问陶",
    "authorId": "adcfe4db2a9983fc94e4451a155fa095",
    "dynasty": "清",
    "content": [
      "良时一掷已蹉跎，几卷残书记转讹。",
      "髀里肉生闲不得，床头金尽命如何。",
      "情含楚雨风流苦，怨写湘篁涕泪多。",
      "知己近来无宋玉，九歌深意半消磨。"
    ]
  },
  {
    "id": "adcfe4db2a9983fc7f7782ea2369031c",
    "title": "春日感怀",
    "authorName": "张问陶",
    "authorId": "adcfe4db2a9983fc94e4451a155fa095",
    "dynasty": "清",
    "content": [
      "怪来何事寄天涯，逝水流光感岁华。",
      "举世不逢孙伯乐，一生惟哭贾长沙。",
      "剧怜烟月人人客，只合壶觞处处家。",
      "回首先畴丘陇废，到今无地问桑麻。"
    ]
  },
  {
    "id": "adcfe4db2a9983fc7f7782ea590d9559",
    "title": "春日感怀",
    "authorName": "张问陶",
    "authorId": "adcfe4db2a9983fc94e4451a155fa095",
    "dynasty": "清",
    "content": [
      "黄云白水动苍茫，雪满春林夜有光。",
      "气转乾坤犹冷淡，时来花鸟各飞扬。",
      "百年扶醉逢人日，万里登楼忆故乡。",
      "熟读离骚还痛饮，风尘偏笑不狂狂。"
    ]
  },
  {
    "id": "adcfe4db2a9983fcf1c042044341a39b",
    "title": "重有感",
    "authorName": "张问陶",
    "authorId": "adcfe4db2a9983fc94e4451a155fa095",
    "dynasty": "清",
    "content": [
      "伏枥长鸣万马惊，唾壶击缺气难平。",
      "自甘纵酒逃风雅，不欲因人著姓名。",
      "醉后春泥三径滑，梦回雪屋一灯明。",
      "拊床忽忆刘琨语，莫道荒鸡是恶声。"
    ]
  },
  {
    "id": "adcfe4db2a9983fcf1c042041b230198",
    "title": "重有感",
    "authorName": "张问陶",
    "authorId": "adcfe4db2a9983fc94e4451a155fa095",
    "dynasty": "清",
    "content": [
      "蓬根吹断更何之，云散风流感故知。",
      "梅好不妨同月瘦，泉清莫恨出山迟。",
      "一寒如我辞林鹤，百事输人打劫棋。",
      "欲觅南邻诸酒伴，雨疏烟澹各天涯。"
    ]
  },
  {
    "id": "adcfe4db2a9983fcd614a31b8581e79a",
    "title": "舟抵襄阳",
    "authorName": "张问陶",
    "authorId": "adcfe4db2a9983fc94e4451a155fa095",
    "dynasty": "清",
    "content": [
      "快桨凌流捷有神，縠纹江水碧粼粼。",
      "辞家心绪真如醉，赋别年华不似春。",
      "岘首尚怀羊叔子，鱼梁空吊孟山人。",
      "夜深谁唱铜鞮曲，柳叶蘋花接汉滨。"
    ]
  },
  {
    "id": "adcfe4db2a9983fc5b8deca95dc46121",
    "title": "独树店",
    "authorName": "张问陶",
    "authorId": "adcfe4db2a9983fc94e4451a155fa095",
    "dynasty": "清",
    "content": [
      "马策无情趁急装，系愁千里尽垂杨。",
      "人声渐异知家远，归梦难真恨别长。",
      "宋玉有怀仍忆楚，相如多病更游梁。",
      "纵然宛叶青山好，争似荷溪旧草堂。"
    ]
  },
  {
    "id": "adcfe4db2a9983fc467efe90ae88ae76",
    "title": "开封旅馆壁间韵",
    "authorName": "张问陶",
    "authorId": "adcfe4db2a9983fc94e4451a155fa095",
    "dynasty": "清",
    "content": [
      "十年忘尽中原路，吊古重来匹马迟。",
      "侠气全销朱亥市，战云不下信陵祠。",
      "飘零自惜身名贱，荣落难窥造化奇。",
      "明日长帆渡河去，更谁和我壁间诗。"
    ]
  },
  {
    "id": "adcfe4db2a9983fcf1599f90ccceef57",
    "title": "邺中吊谢茂秦",
    "authorName": "张问陶",
    "authorId": "adcfe4db2a9983fc94e4451a155fa095",
    "dynasty": "清",
    "content": [
      "词客支离岂讳穷，枉将车笠托群雄。",
      "大名应耻居王后，奇骨真宜葬邺中。",
      "白雪诗坛元不古，朱门交道况难终。",
      "荒坟颓堕无人吊，并为怜才哭计东。"
    ]
  },
  {
    "id": "adcfe4db2a9983fc30c5190126e86d7a",
    "title": "绿隐书巢写怀",
    "authorName": "张问陶",
    "authorId": "adcfe4db2a9983fc94e4451a155fa095",
    "dynasty": "清",
    "content": [
      "霜叶风枝绝点尘，卜居刚及饯残春。",
      "梦回月暗声疑雨，日午窗虚绿浸人。",
      "门外软红迷世境，眼前空翠似山邻。",
      "幽期毕竟从吾好，一卷南华寄此身。"
    ]
  },
  {
    "id": "adcfe4db2a9983fc7586801ba7970be2",
    "title": "袁垕吾留都",
    "authorName": "张问陶",
    "authorId": "adcfe4db2a9983fc94e4451a155fa095",
    "dynasty": "清",
    "content": [
      "古寺垂帘语寂寥，禅茶僧饭暮萧萧。",
      "似曾离别情俱幻，重语家山梦转遥。",
      "绿鬓不辞同作客，黄花有约定相邀。",
      "远游日月堂堂去，珍重流年最易销。"
    ]
  },
  {
    "id": "adcfe4db2a9983fc801d33c1eb31cf5c",
    "title": "芦沟",
    "authorName": "张问陶",
    "authorId": "adcfe4db2a9983fc94e4451a155fa095",
    "dynasty": "清",
    "content": [
      "芦沟南望尽尘埃，木脱霜寒大漠开。",
      "天海诗情驴背得，关山秋色雨中来。",
      "茫茫阅世无成局，碌碌因人是废才。",
      "往日英雄呼不起，放歌空吊古金台。"
    ]
  },
  {
    "id": "adcfe4db2a9983fc4f5f08c27cc75d1d",
    "title": "愁吟",
    "authorName": "张问陶",
    "authorId": "adcfe4db2a9983fc94e4451a155fa095",
    "dynasty": "清",
    "content": [
      "新题欲满浣花笺，席暖方知坐榻穿。",
      "冷落琴书虚壮岁，寂寥灯火逼残年。",
      "鸢肩自古多腾上，呵壁无劳独问天。",
      "入世近来如退鹢，著鞭恐让祖生先。"
    ]
  },
  {
    "id": "adcfe4db2a9983fc27be7b704afb3583",
    "title": "元日",
    "authorName": "张问陶",
    "authorId": "adcfe4db2a9983fc94e4451a155fa095",
    "dynasty": "清",
    "content": [
      "祭诗昨夜望春归，忽地春尘傍客飞。",
      "秃尾驴忙怀旧刺，长须奴老授新衣。",
      "经年一笑随蓬转，隔岁无书恨雁稀。",
      "饮罢屠苏不成醉，南云回首独依依。"
    ]
  },
  {
    "id": "adcfe4db2a9983fca2d699205864371f",
    "title": "即事",
    "authorName": "张问陶",
    "authorId": "adcfe4db2a9983fc94e4451a155fa095",
    "dynasty": "清",
    "content": [
      "天涯春色太匆匆，销向愁中复病中。",
      "野树尚称无患子，男儿翻作可怜虫。",
      "炉灰静拨空书闷，马槊横盘始得雄。",
      "往日故人谁在眼，莺花回首大江东。"
    ]
  },
  {
    "id": "adcfe4db2a9983fc406a00f5bd938c46",
    "title": "念故山",
    "authorName": "张问陶",
    "authorId": "adcfe4db2a9983fc94e4451a155fa095",
    "dynasty": "清",
    "content": [
      "驴背空悬旧锦囊，到来已是一年强。",
      "花窥帘幕馀春色，鸦点云林易夕阳。",
      "纵有明珠夸亥既，恐无神剑拟干将。",
      "归欤好买成都酒，唤取当垆典鹔鹴。"
    ]
  },
  {
    "id": "adcfe4db2a9983fc08189cf2cd9a1e63",
    "title": "游安化禅林，赠法灵、果圆两师。自先银台至余兄弟，与寺僧相识四世矣",
    "authorName": "张问陶",
    "authorId": "adcfe4db2a9983fc94e4451a155fa095",
    "dynasty": "清",
    "content": [
      "历落双轮未惜遥，偶来鹿苑话迢迢。",
      "僧移花影皆寒瘦，愁入蝉声更寂寥。",
      "尚忆当年留玉带，且拚今日醉金貂。",
      "生公看惯升沉事，粥鼓经鱼自暮朝。"
    ]
  },
  {
    "id": "adcfe4db2a9983fc2fb196f0f4a54843",
    "title": "渎流",
    "authorName": "张问陶",
    "authorId": "adcfe4db2a9983fc94e4451a155fa095",
    "dynasty": "清",
    "content": [
      "卧听海客说瀛洲，今日抽帆下渎流。",
      "浊水一湾村市冷，神鸦千点庙门秋。",
      "支离欲蓄三年艾，浩荡谁驯万里鸥。",
      "此去蓬山应不远，只愁风力引飞舟。"
    ]
  },
  {
    "id": "adcfe4db2a9983fc077f4da2ee62f64a",
    "title": "武城",
    "authorName": "张问陶",
    "authorId": "adcfe4db2a9983fc94e4451a155fa095",
    "dynasty": "清",
    "content": [
      "雉堞迷离返照空，武城山色有无中。",
      "谁从耿介收奇士，可惜弦歌是古风。",
      "一代好官真落落，千年过客太匆匆。",
      "衰时为政谈何易，莫叹牛刀际遇穷。"
    ]
  },
  {
    "id": "adcfe4db2a9983fc23da86eb9286a8ac",
    "title": "乙巳八月出都感事",
    "authorName": "张问陶",
    "authorId": "adcfe4db2a9983fc94e4451a155fa095",
    "dynasty": "清",
    "content": [
      "秋风又袭客衣凉，人海漫漫笑独藏。",
      "近水有心思结网，补牢无术救亡羊。",
      "廿年裘马输纨裤，千里琴书胜锦囊。",
      "持较泥鸿更漂泊，香南雪北任迷茫。"
    ]
  },
  {
    "id": "adcfe4db2a9983fc23da86eb6384aae2",
    "title": "乙巳八月出都感事",
    "authorName": "张问陶",
    "authorId": "adcfe4db2a9983fc94e4451a155fa095",
    "dynasty": "清",
    "content": [
      "出国门驱薄笨车，抽帆万里指吾庐。",
      "亦知蜀道真难上，可奈长安不易居。",
      "糊口那能还井邑，因人转得问乡闾。",
      "寒宵预想巴渝月，峡石林猿入梦虚。"
    ]
  },
  {
    "id": "adcfe4db2a9983fc23da86eb5f332fe7",
    "title": "乙巳八月出都感事",
    "authorName": "张问陶",
    "authorId": "adcfe4db2a9983fc94e4451a155fa095",
    "dynasty": "清",
    "content": [
      "寇公家计魏三诗，鼎鼐楼台绝妙词。",
      "廉吏儿孙贫不讳，先人清白世元知。",
      "久将寒士题名刺，惟把闲心付酒卮。",
      "故国殊方俱落拓，山灵休怨客归迟。"
    ]
  },
  {
    "id": "adcfe4db2a9983fc23da86eb7a039066",
    "title": "乙巳八月出都感事",
    "authorName": "张问陶",
    "authorId": "adcfe4db2a9983fc94e4451a155fa095",
    "dynasty": "清",
    "content": [
      "百年优孟旧衣冠，合作登场傀儡看。",
      "过眼荣枯皆嚼蜡，切身经济是加餐。",
      "游随极浦双鸥远，梦倚归装一剑寒。",
      "只恐桑干桥下水，笑人来去总无端。"
    ]
  },
  {
    "id": "adcfe4db2a9983fca61b4b4cb6ebc6c6",
    "title": "登焦山",
    "authorName": "张问陶",
    "authorId": "adcfe4db2a9983fc94e4451a155fa095",
    "dynasty": "清",
    "content": [
      "四面江声涌翠鬟，海门高处豁心颜。",
      "志存舟楫知谁子，历尽风涛是此山。",
      "呼吸便疑通帝座，扶摇直欲去人间。",
      "满岩松石皆仙骨，应笑狂奴不肯闲。"
    ]
  },
  {
    "id": "adcfe4db2a9983fc205d146e62151176",
    "title": "腊月初一日燕子矶遇陈棣园、典胄父子",
    "authorName": "张问陶",
    "authorId": "adcfe4db2a9983fc94e4451a155fa095",
    "dynasty": "清",
    "content": [
      "隔水何人识姓名，推篷乍见若为情。",
      "烟波执手皆疑梦，天海惊心共远征。",
      "梗泛十年怜薄宦，萍踪千里笑浮生。",
      "匆匆又作銮江别，今夜孤帆铁瓮城。"
    ]
  },
  {
    "id": "adcfe4db2a9983fc86ebc4e6ff67ee37",
    "title": "金陵阻风即目",
    "authorName": "张问陶",
    "authorId": "adcfe4db2a9983fc94e4451a155fa095",
    "dynasty": "清",
    "content": [
      "不许归帆趁晚潮，西风十日九停桡。",
      "鱼龙浩荡三山暮，吴楚青苍一水遥。",
      "鸦带斜阳立牛背，人携暮景在山椒。",
      "过江名士皆黄土，只剩涛声似六朝。"
    ]
  },
  {
    "id": "adcfe4db2a9983fc9ad1f0583c5567f6",
    "title": "莎矶",
    "authorName": "张问陶",
    "authorId": "adcfe4db2a9983fc94e4451a155fa095",
    "dynasty": "清",
    "content": [
      "危矶高并影岧峣，春暖涪江绿未消。",
      "入峡似逢双滟滪，隔波如望小松寥。",
      "身浮水驿天真险，心急家山路转遥。",
      "何处荒村村酒熟，乱泉声里暂停桡。"
    ]
  },
  {
    "id": "adcfe4db2a9983fc3f787205e5d9af1a",
    "title": "初归遂宁作",
    "authorName": "张问陶",
    "authorId": "adcfe4db2a9983fc94e4451a155fa095",
    "dynasty": "清",
    "content": [
      "北马南船笑此身，归来已是廿年人。",
      "敝庐乍到翻疑客，破砚相随不救贫。",
      "风露惊心怜病鹤，关河回首叹劳薪。",
      "高堂秉烛团圞夜，剩脱乌衣付酒缗。"
    ]
  },
  {
    "id": "adcfe4db2a9983fca2a77ff21adc6d68",
    "title": "悼亡周孺人殁于涪州",
    "authorName": "张问陶",
    "authorId": "adcfe4db2a9983fc94e4451a155fa095",
    "dynasty": "清",
    "content": [
      "仿佛维摩示疾身，药炉经卷日横陈。",
      "即看饮食皆多事，渐苦形骸亦累人。",
      "梦岂能真休骂鬼，骨如此瘦欲通神。",
      "世间甲子须臾过，半局棋残已廿春。"
    ]
  },
  {
    "id": "adcfe4db2a9983fc32fc48acd0d64690",
    "title": "丁未九月赘成都盐茶道署呈外舅林西厓先生",
    "authorName": "张问陶",
    "authorId": "adcfe4db2a9983fc94e4451a155fa095",
    "dynasty": "清",
    "content": [
      "飘摇尘海壮心惊，楚水燕山又锦城。",
      "举酒且浇齐赘婿，写经难让鲁诸生。",
      "浑河九曲终千里，大鸟三年始一鸣。",
      "惭愧祁公能爱我，夜窗来听读书声。"
    ]
  },
  {
    "id": "adcfe4db2a9983fc03bdc03f2742b4c1",
    "title": "三月十一日由栈道入京师发成都作",
    "authorName": "张问陶",
    "authorId": "adcfe4db2a9983fc94e4451a155fa095",
    "dynasty": "清",
    "content": [
      "春风吹梦蜀山深，又改清弦谱爨琴。",
      "对影此时怜绿鬓，登台何处筑黄金。",
      "飘流婚娶如重耳，慷慨交游想季心。",
      "二十五年身世感，匆匆抡指去来今。"
    ]
  },
  {
    "id": "adcfe4db2a9983fc03bdc03f64df2895",
    "title": "三月十一日由栈道入京师发成都作",
    "authorName": "张问陶",
    "authorId": "adcfe4db2a9983fc94e4451a155fa095",
    "dynasty": "清",
    "content": [
      "才乘烟月上瞿唐，风雨旋惊阁道长。",
      "旧素新缣成小劫，南船北马似他乡。",
      "一年归兴伤流寓，再鼓文心怯战场。",
      "利市要防诗作祟，莫收云栈入奚囊。"
    ]
  },
  {
    "id": "adcfe4db2a9983fc14f177e2db6e377b",
    "title": "送家鹤坪太守之任河南",
    "authorName": "张问陶",
    "authorId": "adcfe4db2a9983fc94e4451a155fa095",
    "dynasty": "清",
    "content": [
      "悬庭不爱锦江鱼，分得阳春到敝庐。",
      "已引巴人同和曲，更教石室有藏书。",
      "门情宛转怜张闿，臣叔堂皇胜魏舒。",
      "自忆莼鲈理归棹，天涯计日望登车。"
    ]
  },
  {
    "id": "adcfe4db2a9983fcdcda7cae771bd2a3",
    "title": "客夜",
    "authorName": "张问陶",
    "authorId": "adcfe4db2a9983fc94e4451a155fa095",
    "dynasty": "清",
    "content": [
      "函关剑阁太岧峣，没马尘中自暮朝。",
      "剩有琴书千里共，更无僮仆一身遥。",
      "客衾澹定忘寒暑，乡信重翻破寂寥。",
      "却忆故园诸弟妹，红灯聚语鬨深宵。"
    ]
  },
  {
    "id": "adcfe4db2a9983fcfb1a7eb75fa4b143",
    "title": "寄寿门",
    "authorName": "张问陶",
    "authorId": "adcfe4db2a9983fc94e4451a155fa095",
    "dynasty": "清",
    "content": [
      "吾家弱弟好风神，头角峥嵘小玉麟。",
      "常惜远游规伯仲，自夸戏彩乐昏晨。",
      "附书能写三川事，见雁应怜万里人。",
      "寄语阿奴吾愧汝，膝前腾笑得天真。"
    ]
  },
  {
    "id": "adcfe4db2a9983fc07f510f17d35d4d4",
    "title": "腊八日丁未，此日自成都到家",
    "authorName": "张问陶",
    "authorId": "adcfe4db2a9983fc94e4451a155fa095",
    "dynasty": "清",
    "content": [
      "去岁还家逢腊日，今年腊日远思家。",
      "兄酬弟劝情如昨，物换星移事可嗟。",
      "旅食一瓯怜佛粥，乡心万里入梅花。",
      "长宵归梦分明极，社酒村灯笑语哗。"
    ]
  },
  {
    "id": "adcfe4db2a9983fc185da16dd9568af8",
    "title": "戊申岁腊寓外舅赞善公宅感事有作",
    "authorName": "张问陶",
    "authorId": "adcfe4db2a9983fc94e4451a155fa095",
    "dynasty": "清",
    "content": [
      "天涯别鹄惨离群，三载浮踪幻似云。",
      "孤馆重依崇让宅，荒阡遥痛魏城君。",
      "元稹俸薄难为奠，孙楚情多不在文。",
      "绣褓剩携娇女伴，娉婷泉路莫轻分。"
    ]
  },
  {
    "id": "adcfe4db2a9983fc185da16d61c9e0a9",
    "title": "戊申岁腊寓外舅赞善公宅感事有作",
    "authorName": "张问陶",
    "authorId": "adcfe4db2a9983fc94e4451a155fa095",
    "dynasty": "清",
    "content": [
      "中年兄弟别离多，苦把毛锥受墨磨。",
      "得第红笺交素壁，题名异地喜同科。",
      "声华敢道追求点，恩爱终期似颍坡。",
      "屈指春风随计吏，剑门关外跨青骡。"
    ]
  },
  {
    "id": "adcfe4db2a9983fc185da16d88b0cb56",
    "title": "戊申岁腊寓外舅赞善公宅感事有作",
    "authorName": "张问陶",
    "authorId": "adcfe4db2a9983fc94e4451a155fa095",
    "dynasty": "清",
    "content": [
      "乐趣人谁似我疏，无多骨肉总离居。",
      "杜陵有妹今安在，班史重修恐未如。",
      "咏絮乍惊微雪夜，结荷永废《大雷书》。",
      "伤心绵惙留哀语，犹望归宁慰倚闾。"
    ]
  },
  {
    "id": "adcfe4db2a9983fcc4fccd8d07c3bbd2",
    "title": "雪",
    "authorName": "张问陶",
    "authorId": "adcfe4db2a9983fc94e4451a155fa095",
    "dynasty": "清",
    "content": [
      "一庭飞雪影翩翻，静听风檐冻雀喧。",
      "何苦尖叉寻恶韵，且随盐絮作陈言。",
      "闲中诗草如春笋，梦里梅花满故园。",
      "五剧车声忙底事，有人高卧不开轩。"
    ]
  },
  {
    "id": "adcfe4db2a9983fc94d4bcc7e2626480",
    "title": "忆家居时下酒物惟虾蟹最不易得客窗无事戏用欧公白战体随意赋之虾",
    "authorName": "张问陶",
    "authorId": "adcfe4db2a9983fc94e4451a155fa095",
    "dynasty": "清",
    "content": [
      "相逢一笑君胡胄，天与棱棱骨像凶。",
      "雅善屈伸真似蠖，盛夸头角俨如龙。",
      "此腰纵未因人折，吾腹谁言不汝容。",
      "他日东游期大嚼，荒江积苇好藏锋。"
    ]
  },
  {
    "id": "adcfe4db2a9983fc94d4bcc7ffd424cd",
    "title": "忆家居时下酒物惟虾蟹最不易得客窗无事戏用欧公白战体随意赋之虾",
    "authorName": "张问陶",
    "authorId": "adcfe4db2a9983fc94e4451a155fa095",
    "dynasty": "清",
    "content": [
      "爬沙凿石苦搜求，可奈相如嗜远游。",
      "何处湖山添酒兴，坐看汤鼎动乡愁。",
      "文章定卜都亭梦，磊落谁疗壮士忧。",
      "右手持杯为三叹，顿教篱菊不成秋。"
    ]
  },
  {
    "id": "adcfe4db2a9983fc89e962ab6f988dcb",
    "title": "忆家园四首",
    "authorName": "张问陶",
    "authorId": "adcfe4db2a9983fc94e4451a155fa095",
    "dynasty": "清",
    "content": [
      "不安旅食响枯肠，忽忆郫筒酒正香。",
      "爨妇调羹频下豉，厨人烧笋佐持粱。",
      "味堪适口新巢菜，滑可流匙好蔗霜。",
      "却笑季鹰归较晚，天涯无事早还乡。"
    ]
  },
  {
    "id": "adcfe4db2a9983fc89e962ab566dabed",
    "title": "忆家园四首",
    "authorName": "张问陶",
    "authorId": "adcfe4db2a9983fc94e4451a155fa095",
    "dynasty": "清",
    "content": [
      "纷纷桐乳正当门，簌簌梭鱼入馔黁。",
      "老绿一篱瓜易蔓，嫩黄半亩竹生孙。",
      "蕉舒大页翻墙角，菊散微芳护石根。",
      "饭罢倚林呼阿段，青红影里课鸡豚。"
    ]
  },
  {
    "id": "adcfe4db2a9983fc89e962ab37ec4a84",
    "title": "忆家园四首",
    "authorName": "张问陶",
    "authorId": "adcfe4db2a9983fc94e4451a155fa095",
    "dynasty": "清",
    "content": [
      "桑巅日午有鸣鸡，春韭秋茄绿满畦。",
      "倚树偶然倾白堕，买花不用费朱提。",
      "得天尽爱闲桃李，落实难抛旧枣梨。",
      "逆料乡书无别语，寄声惟道子规啼。"
    ]
  },
  {
    "id": "adcfe4db2a9983fc89e962abaf422c0e",
    "title": "忆家园四首",
    "authorName": "张问陶",
    "authorId": "adcfe4db2a9983fc94e4451a155fa095",
    "dynasty": "清",
    "content": [
      "赁庑终须有数椽，何劳辛苦叹无田。",
      "猪肝累尹身难避，雀舌留宾手自煎。",
      "舍北条桑能取利，市南沽酒不论钱。",
      "旧巢宛在空回首，飞鸟依人亦可怜。"
    ]
  },
  {
    "id": "adcfe4db2a9983fc10738f838b55942f",
    "title": "感事",
    "authorName": "张问陶",
    "authorId": "adcfe4db2a9983fc94e4451a155fa095",
    "dynasty": "清",
    "content": [
      "常鳞安分守泥沙，身外浮名画足蛇。",
      "抛去岁华轻似瓦，攒来乡梦乱如麻。",
      "云山行脚疑前世，贫贱依人感故家。",
      "谀墓无金猵獭笑，不须胠箧避刘叉。"
    ]
  },
  {
    "id": "adcfe4db2a9983fc10738f8338b96ff9",
    "title": "感事",
    "authorName": "张问陶",
    "authorId": "adcfe4db2a9983fc94e4451a155fa095",
    "dynasty": "清",
    "content": [
      "中年渐厌夕阳多，道路销镕病折磨。",
      "有赋勿烦人作叙，无田不畏吏催科。",
      "酒垆夜月悲燕市，茶灶春风忆赵坡。",
      "懒向尘埃争捷足，枥中闲煞老疲骡。"
    ]
  },
  {
    "id": "adcfe4db2a9983fc10738f8310a83f8a",
    "title": "感事",
    "authorName": "张问陶",
    "authorId": "adcfe4db2a9983fc94e4451a155fa095",
    "dynasty": "清",
    "content": [
      "弹琴击剑计全疏，风雪长安不易居。",
      "同里何人杨得意，倦游多病马相如。",
      "诛茅遥想三重屋，烹鲤难逢一纸书。",
      "颇忆少游平日语，莫骑款段出乡闾。"
    ]
  },
  {
    "id": "adcfe4db2a9983fc10738f832663d85c",
    "title": "感事",
    "authorName": "张问陶",
    "authorId": "adcfe4db2a9983fc94e4451a155fa095",
    "dynasty": "清",
    "content": [
      "螳黠蝉痴亦怆神，几曾世网罩天麟。",
      "惊心万事无长局，弹指千年似隔晨。",
      "壮岁何功诗送日，名场未脱墨磨人。",
      "他时好约游仙客，星满寒毡礼玉真。"
    ]
  },
  {
    "id": "adcfe4db2a9983fcbfe7514171684e19",
    "title": "己酉元日",
    "authorName": "张问陶",
    "authorId": "adcfe4db2a9983fc94e4451a155fa095",
    "dynasty": "清",
    "content": [
      "东风还向客边生，不断天街爆竹声。",
      "羁旅顿忘新岁乐，团栾偏触故乡情。",
      "百年似梦浑难说，一第如棋亦偶赢。",
      "差喜远人游上国，也随衢巷贺王正。"
    ]
  },
  {
    "id": "adcfe4db2a9983fcc4298af76317aeb7",
    "title": "人日偶作",
    "authorName": "张问陶",
    "authorId": "adcfe4db2a9983fc94e4451a155fa095",
    "dynasty": "清",
    "content": [
      "南船北马尽饥疲，皮骨空存病不支。",
      "总为啖名亲笔墨，未能知命乱蓍龟。",
      "疏于骨肉无天趣，尝尽艰难好酒悲。",
      "便拟从今研《易》象，中年学道已嫌迟。"
    ]
  },
  {
    "id": "adcfe4db2a9983fc6bb2dc2c42bf2162",
    "title": "上元夜独坐偶成",
    "authorName": "张问陶",
    "authorId": "adcfe4db2a9983fc94e4451a155fa095",
    "dynasty": "清",
    "content": [
      "一墀晴雪静当轩，短烛荧荧照上元。",
      "佳节偏逢人卧病，他乡相对客无言。",
      "红炉绿酒输邻舍，社鼓村灯梦故园。",
      "记得年时诸弟妹，彩笺争擘斗春幡。"
    ]
  },
  {
    "id": "adcfe4db2a9983fcc5cdb2e16a0cffad",
    "title": "早春与林朴园芬陪刘将军烜及涧南兄弟游楼桑村",
    "authorName": "张问陶",
    "authorId": "adcfe4db2a9983fc94e4451a155fa095",
    "dynasty": "清",
    "content": [
      "苔纹绣涩黯碑铭，肃肃阴廊聚百灵。",
      "将相威仪见章武，栋梁风雨记乾宁。",
      "将军吊古情英烈，游子寻春思渺冥。",
      "回首惠陵天万里，杜鹃声断蜀山青。"
    ]
  },
  {
    "id": "adcfe4db2a9983fc7f7341913931fa8a",
    "title": "喜亥白兄至都",
    "authorName": "张问陶",
    "authorId": "adcfe4db2a9983fc94e4451a155fa095",
    "dynasty": "清",
    "content": [
      "君至欣如我到家，剪灯絮絮问三巴。",
      "一年聚散悲身事，万里庭闱感岁华。",
      "何日乡居随父老，不堪旅食饱风沙。",
      "近来苦忆乡园乐，牛背斜眠嗅稻花。"
    ]
  },
  {
    "id": "adcfe4db2a9983fc28f10e56963bfff1",
    "title": "下第西归",
    "authorName": "张问陶",
    "authorId": "adcfe4db2a9983fc94e4451a155fa095",
    "dynasty": "清",
    "content": [
      "得失从来过眼空，买车休笑太匆匆。",
      "家居未定搬姜鼠，身事难推负蝂虫。",
      "绿发也应愁万丈，黑头几辈到三公。",
      "还山不是乘槎客，谁把升沉问卜翁。"
    ]
  },
  {
    "id": "adcfe4db2a9983fce2292254b346b215",
    "title": "定州至正定道中怀古",
    "authorName": "张问陶",
    "authorId": "adcfe4db2a9983fc94e4451a155fa095",
    "dynasty": "清",
    "content": [
      "众香国废野花妍，阅古堂空旧础偏。",
      "片石有情留雪浪，夕阳无语下琴川。",
      "鲜虞宗祏馀荒垒，临济儿孙有病禅。",
      "为问滹沱怒何事，送残风景自年年。"
    ]
  },
  {
    "id": "adcfe4db2a9983fcce31677cd58b0693",
    "title": "宜沟晓发覆车",
    "authorName": "张问陶",
    "authorId": "adcfe4db2a9983fc94e4451a155fa095",
    "dynasty": "清",
    "content": [
      "旋辕一蹶夜模糊，覆辙徒劳戒仆夫。",
      "自恃神全能不死，莫夸马老尽知途。",
      "回车陇坂空怀古，折臂公卿那到吾。",
      "记得家山携蜡屐，醉归从未倩人扶。"
    ]
  },
  {
    "id": "adcfe4db2a9983fc07bf000932df5809",
    "title": "英豪",
    "authorName": "张问陶",
    "authorId": "adcfe4db2a9983fc94e4451a155fa095",
    "dynasty": "清",
    "content": [
      "山云陇树远苍苍，铃语鸡声趁早凉。",
      "熊耳数峰青似黛，马头初日白于霜。",
      "途长屡觉人音换，食俭全凭骨力强。",
      "笑煞当年苏季子，《阴符》一卷速秦亡。"
    ]
  },
  {
    "id": "adcfe4db2a9983fcbf2c38ecd70fb6ee",
    "title": "硖石驿题壁",
    "authorName": "张问陶",
    "authorId": "adcfe4db2a9983fc94e4451a155fa095",
    "dynasty": "清",
    "content": [
      "秦关高迥暮云齐，回首中原万壑低。",
      "自往自来三辅北，无风无雨二陵西。",
      "店门柳色思前度，驿路槐花觅旧题。",
      "谁道崤函天下险，时平不用一丸泥。"
    ]
  },
  {
    "id": "adcfe4db2a9983fc7c7ae54e4189931b",
    "title": "灵宝",
    "authorName": "张问陶",
    "authorId": "adcfe4db2a9983fc94e4451a155fa095",
    "dynasty": "清",
    "content": [
      "风尘常恨别离轻，又向桃林塞上行。",
      "古戍隔河微见影，乱山迎客不知名。",
      "帷车闭置如新妇，茅店酣呼杂老兵。",
      "明日入关须痛饮，卧看残月堕鸡声。"
    ]
  },
  {
    "id": "adcfe4db2a9983fc671c555f99289ade",
    "title": "潼关",
    "authorName": "张问陶",
    "authorId": "adcfe4db2a9983fc94e4451a155fa095",
    "dynasty": "清",
    "content": [
      "时平容易度雄关，拍马河潼自往还。",
      "一曲纁黄瓜蔓水，数峰苍翠华阴山。",
      "登陴筑版丁男壮，呼酒烹羊守吏闲。",
      "最是绿杨斜掩处，红衫青笠画图间。"
    ]
  },
  {
    "id": "adcfe4db2a9983fc88d7b5bf61002554",
    "title": "苻秦王武侯墓下作",
    "authorName": "张问陶",
    "authorId": "adcfe4db2a9983fc94e4451a155fa095",
    "dynasty": "清",
    "content": [
      "扪虱雄谈举世无，英雄毕竟耻为儒。",
      "人如诸葛真名士，天屈夷吾佐霸图。",
      "垂死尚闻三叹息，过江宁免一征诛。",
      "独怜王谢持衡日，惟让桓温物色殊。"
    ]
  },
  {
    "id": "adcfe4db2a9983fcff9b6f2322c61768",
    "title": "登华阴庙万寿阁望岳同亥白兄作",
    "authorName": "张问陶",
    "authorId": "adcfe4db2a9983fc94e4451a155fa095",
    "dynasty": "清",
    "content": [
      "车马年年太华西，几时结屋傍云梯。",
      "人宜玉女峰头老，天近莲花顶上低。",
      "地擘雍梁山自好，诗留李杜我何题。",
      "归将阅历夸邻叟，指点图经定不迷。"
    ]
  },
  {
    "id": "adcfe4db2a9983fc6d355e3f655b8ca9",
    "title": "西安客夜",
    "authorName": "张问陶",
    "authorId": "adcfe4db2a9983fc94e4451a155fa095",
    "dynasty": "清",
    "content": [
      "紫阁蓝田取次过，倦驱老马向山阿。",
      "貂裘易敝真愁绝，髀肉难生可奈何。",
      "诗入阙中风雅健，人从灞上别离多。",
      "城南甲第夸韦杜，谁拨荒烟吊薜萝。"
    ]
  },
  {
    "id": "adcfe4db2a9983fc4a705d8247a0df2f",
    "title": "发西安",
    "authorName": "张问陶",
    "authorId": "adcfe4db2a9983fc94e4451a155fa095",
    "dynasty": "清",
    "content": [
      "终南云物送征鞍，回首西京渐渺漫。",
      "驴背小诗吟杜曲，酒边短烛话长安。",
      "百年上策还乡好，万里浮名行路难。",
      "此际故园应忆我，荒鸡残月五更寒。"
    ]
  },
  {
    "id": "adcfe4db2a9983fccea1a0509ed7f112",
    "title": "煎茶坪题壁",
    "authorName": "张问陶",
    "authorId": "adcfe4db2a9983fc94e4451a155fa095",
    "dynasty": "清",
    "content": [
      "子规不作去年声，猿鸟都萦故国情。",
      "清浊泉流如有意，高低山色总无名。",
      "人从虎豹丛中健，天在峰峦缺处明。",
      "一笑云林归便得，向来烟景又谁争。"
    ]
  },
  {
    "id": "adcfe4db2a9983fccea1a05031e42a8b",
    "title": "煎茶坪题壁",
    "authorName": "张问陶",
    "authorId": "adcfe4db2a9983fc94e4451a155fa095",
    "dynasty": "清",
    "content": [
      "棕榈高下一重重，百尺天梯仗短筇。",
      "急瀑飞声争大壑，断云作势补奇峰。",
      "红毡隐约骡纲细，黑箐深沉豹雾浓。",
      "何处钟鱼响林未，欲从灵界问仙踪。"
    ]
  },
  {
    "id": "adcfe4db2a9983fc412fe91e31a09a7a",
    "title": "五月二十七日入栈值余生日戏作二律邀亥白兄及吕湘帆和",
    "authorName": "张问陶",
    "authorId": "adcfe4db2a9983fc94e4451a155fa095",
    "dynasty": "清",
    "content": [
      "久客频惊岁月驰，身宫磨蝎独难移。",
      "那堪马齿加增日，刚及蚕丛试险时。",
      "举酒翻疑三岛近，读书未恨十年迟。",
      "从今细蜡游山屐，五岳全登不告疲。"
    ]
  },
  {
    "id": "adcfe4db2a9983fc412fe91e99291069",
    "title": "五月二十七日入栈值余生日戏作二律邀亥白兄及吕湘帆和",
    "authorName": "张问陶",
    "authorId": "adcfe4db2a9983fc94e4451a155fa095",
    "dynasty": "清",
    "content": [
      "万壑千岩照眼新，崎岖难尽百年身。",
      "亲朋一意还家早，殽核他乡入馔贫。",
      "陟险亦能添甲子，卫生何用守庚申。",
      "世间只有名山寿，苦论彭殇可笑人。"
    ]
  },
  {
    "id": "adcfe4db2a9983fce28e26d0b34cc512",
    "title": "山腰即目",
    "authorName": "张问陶",
    "authorId": "adcfe4db2a9983fc94e4451a155fa095",
    "dynasty": "清",
    "content": [
      "满岩猿鹤笑孱颜，醉帽频欹翠霭间。",
      "足底蝉声高岸柳，眼中云气隔州山。",
      "烧畲火逐樵风去，啄木禽惊猎骑还。",
      "远水蒙蒙迷雉堞，孤城错认是乡关。"
    ]
  },
  {
    "id": "adcfe4db2a9983fc02fdae6e2117aef7",
    "title": "桔柏渡怀何易于",
    "authorName": "张问陶",
    "authorId": "adcfe4db2a9983fc94e4451a155fa095",
    "dynasty": "清",
    "content": [
      "三水依然绕县流，唐家仙吏古无俦。",
      "榷茶独喜焚明诏，腰笏何妨引画舟。",
      "碑下耕农应堕泪，桑阴蚕妇不知愁。",
      "咸通旧史孙樵笔，常使行人重利州。"
    ]
  },
  {
    "id": "adcfe4db2a9983fcf5cec414221ee665",
    "title": "剑州",
    "authorName": "张问陶",
    "authorId": "adcfe4db2a9983fc94e4451a155fa095",
    "dynasty": "清",
    "content": [
      "重阳事外晚凉时，溪水琤琮下濑迟。",
      "漠漠土花侵汉垒，淫淫山雨蚀唐碑。",
      "云连野色长松古，鸟避岚光大剑危。",
      "计日邮签堪送险，临风休怨柳千丝。"
    ]
  },
  {
    "id": "adcfe4db2a9983fcc9767b4424d43aab",
    "title": "上亭驿",
    "authorName": "张问陶",
    "authorId": "adcfe4db2a9983fc94e4451a155fa095",
    "dynasty": "清",
    "content": [
      "野旷遥开万岭环，松龙千里落眉闲。",
      "人烟漠漠如三辅，瞑色蒙蒙到百蛮。",
      "怒濑噌吰诸葛鼓，澹云窈窕长卿山。",
      "销魂重过郎当驿，绿鬓苍凉匹马还。"
    ]
  },
  {
    "id": "adcfe4db2a9983fcb73b835d220ad6c7",
    "title": "蝉",
    "authorName": "张问陶",
    "authorId": "adcfe4db2a9983fc94e4451a155fa095",
    "dynasty": "清",
    "content": [
      "槐黄满地午阴迟，耐尽炎凉代序时。",
      "吟苦每邀秋士和，心清难语夏虫知。",
      "遍依碧树终无定，强伴金貂恐未宜。",
      "一枕故园风露冷，平芜落叶怅归期。"
    ]
  },
  {
    "id": "adcfe4db2a9983fc6d02eaf003fc750b",
    "title": "题洗马池上",
    "authorName": "张问陶",
    "authorId": "adcfe4db2a9983fc94e4451a155fa095",
    "dynasty": "清",
    "content": [
      "八口飘如不系舟，营巢计拙愧鸣鸠。",
      "故园三徙成流寓，子舍常虚更远游。",
      "赁庑人高贞苦节，卜居心瘁慕灵修。",
      "劳生自问吾何有，大户空衔署醉侯。"
    ]
  },
  {
    "id": "adcfe4db2a9983fc0217a0cd35147b27",
    "title": "寄人",
    "authorName": "张问陶",
    "authorId": "adcfe4db2a9983fc94e4451a155fa095",
    "dynasty": "清",
    "content": [
      "幽人月下来，衣上秋蟾影。",
      "一别几春风，江南花树冷。"
    ]
  },
  {
    "id": "adcfe4db2a9983fc0217a0cd7211eb18",
    "title": "寄人",
    "authorName": "张问陶",
    "authorId": "adcfe4db2a9983fc94e4451a155fa095",
    "dynasty": "清",
    "content": [
      "思君春梦绿，遥见江南山。",
      "离心如日月，萦绕何时闲。"
    ]
  },
  {
    "id": "adcfe4db2a9983fc0217a0cd4f5c8002",
    "title": "寄人",
    "authorName": "张问陶",
    "authorId": "adcfe4db2a9983fc94e4451a155fa095",
    "dynasty": "清",
    "content": [
      "草长莺飞乱，人烟聚高柳。",
      "虚堂履綦绝，谁饷听鹂酒。"
    ]
  },
  {
    "id": "adcfe4db2a9983fc0217a0cd5efe4266",
    "title": "寄人",
    "authorName": "张问陶",
    "authorId": "adcfe4db2a9983fc94e4451a155fa095",
    "dynasty": "清",
    "content": [
      "君家近蓬岛，菖蒲花紫茸。",
      "与君约游仙，相期海上峰。"
    ]
  },
  {
    "id": "adcfe4db2a9983fced96cbd527d43d46",
    "title": "百牢关至青羊驿杂咏",
    "authorName": "张问陶",
    "authorId": "adcfe4db2a9983fc94e4451a155fa095",
    "dynasty": "清",
    "content": [
      "征马踏黄泥，力尽不能努。",
      "闲云畏出山，止作此山雨。"
    ]
  },
  {
    "id": "adcfe4db2a9983fced96cbd5d12fd8ff",
    "title": "百牢关至青羊驿杂咏",
    "authorName": "张问陶",
    "authorId": "adcfe4db2a9983fc94e4451a155fa095",
    "dynasty": "清",
    "content": [
      "一水自潺湲，众山争合沓。",
      "孤艇破烟来，天然小巫峡。"
    ]
  },
  {
    "id": "adcfe4db2a9983fced96cbd52fc73160",
    "title": "百牢关至青羊驿杂咏",
    "authorName": "张问陶",
    "authorId": "adcfe4db2a9983fc94e4451a155fa095",
    "dynasty": "清",
    "content": [
      "豺虎穿林乐，蛟龙带雨豪。",
      "树腾寒雾去，云拟断山高。"
    ]
  },
  {
    "id": "adcfe4db2a9983fced96cbd51cf60569",
    "title": "百牢关至青羊驿杂咏",
    "authorName": "张问陶",
    "authorId": "adcfe4db2a9983fc94e4451a155fa095",
    "dynasty": "清",
    "content": [
      "云气失四山，空明如积水。",
      "亦知峰万重，且作平原喜。"
    ]
  },
  {
    "id": "adcfe4db2a9983fc824e8a2a2fd30b37",
    "title": "阳湖道中",
    "authorName": "张问陶",
    "authorId": "adcfe4db2a9983fc94e4451a155fa095",
    "dynasty": "清",
    "content": [
      "风回五两月逢三，双桨平拖水蔚蓝。",
      "百分桃花千分柳，冶红妖翠画江南。"
    ]
  },
  {
    "id": "adcfe4db2a9983fce6ca8dd04a12b74f",
    "title": "瞿塘峡",
    "authorName": "张问陶",
    "authorId": "adcfe4db2a9983fc94e4451a155fa095",
    "dynasty": "清",
    "content": [
      "峡雨蒙蒙竟日闲，扁舟真落画图间。",
      "便将万管玲珑笔，难写瞿塘两岸山。"
    ]
  },
  {
    "id": "adcfe4db2a9983fca0ab34c20f079e3d",
    "title": "湘阴",
    "authorName": "张问陶",
    "authorId": "adcfe4db2a9983fc94e4451a155fa095",
    "dynasty": "清",
    "content": [
      "十年梦绕湘江绿，今日扁舟湘水曲。",
      "青山影里一帆来，沙树微凋秋不俗。"
    ]
  },
  {
    "id": "adcfe4db2a9983fca0ab34c2fa6239f9",
    "title": "湘阴",
    "authorName": "张问陶",
    "authorId": "adcfe4db2a9983fc94e4451a155fa095",
    "dynasty": "清",
    "content": [
      "三十六湾斑竹林，船窗落日风森森。",
      "拈毫欲问倪高士，如此丹青何处寻。"
    ]
  },
  {
    "id": "adcfe4db2a9983fc15841e02947876ff",
    "title": "荒洲夜泊",
    "authorName": "张问陶",
    "authorId": "adcfe4db2a9983fc94e4451a155fa095",
    "dynasty": "清",
    "content": [
      "风急滩高夜水浑，角声吹月欲黄昏。",
      "不知何处歌杨柳，年少青衫有泪痕。"
    ]
  },
  {
    "id": "adcfe4db2a9983fc0d8d90b789527ed1",
    "title": "开封客栈感事",
    "authorName": "张问陶",
    "authorId": "adcfe4db2a9983fc94e4451a155fa095",
    "dynasty": "清",
    "content": [
      "三月梁园澹似秋，可怜零落到枚邹。",
      "莫将词赋求知遇，往日相如已倦游。"
    ]
  },
  {
    "id": "adcfe4db2a9983fcc7b8d923e83b245d",
    "title": "过先稳端公旧第",
    "authorName": "张问陶",
    "authorId": "adcfe4db2a9983fc94e4451a155fa095",
    "dynasty": "清",
    "content": [
      "往事平津地望尊，只今车库亦无存。",
      "疲驴破帽长安道，谁识乌衣旧子孙。"
    ]
  },
  {
    "id": "adcfe4db2a9983fc7cf14990658aa1b1",
    "title": "过黄州",
    "authorName": "张问陶",
    "authorId": "adcfe4db2a9983fc94e4451a155fa095",
    "dynasty": "清",
    "content": [
      "蜻蛉一叶独归舟，寒浸春衣夜水幽。",
      "我似横江西去鹤，月明如梦过黄州。"
    ]
  },
  {
    "id": "adcfe4db2a9983fc250bd4628149d0f4",
    "title": "家居感兴",
    "authorName": "张问陶",
    "authorId": "adcfe4db2a9983fc94e4451a155fa095",
    "dynasty": "清",
    "content": [
      "寻常驱马即天涯，腊雪春风感岁华。",
      "不及帘前双燕子，年年来绕故园花。"
    ]
  },
  {
    "id": "adcfe4db2a9983fc146ee9e662848757",
    "title": "重阳京兆榜发志喜",
    "authorName": "张问陶",
    "authorId": "adcfe4db2a9983fc94e4451a155fa095",
    "dynasty": "清",
    "content": [
      "重阳风雨竟无声，秋榜传来乍有情。",
      "自笑登科逢故实，和凝衣钵十三名。"
    ]
  },
  {
    "id": "adcfe4db2a9983fc2dc2c36c63b19e0e",
    "title": "端阳相州道中题魏家营壁",
    "authorName": "张问陶",
    "authorId": "adcfe4db2a9983fc94e4451a155fa095",
    "dynasty": "清",
    "content": [
      "满面尘沙减带围，文章无命合西归。",
      "故人半是中朝贵，细葛含风正赐衣。"
    ]
  },
  {
    "id": "adcfe4db2a9983fc2dc2c36cfca54cbe",
    "title": "端阳相州道中题魏家营壁",
    "authorName": "张问陶",
    "authorId": "adcfe4db2a9983fc94e4451a155fa095",
    "dynasty": "清",
    "content": [
      "杏子樱桃次第圆，炎凉无定麦秋天。",
      "马蹄步步来时路，照眼榴花又一年。"
    ]
  },
  {
    "id": "adcfe4db2a9983fcd44f4ee618cdf1a3",
    "title": "泉鸠",
    "authorName": "张问陶",
    "authorId": "adcfe4db2a9983fc94e4451a155fa095",
    "dynasty": "清",
    "content": [
      "赤日黄云打麦天，一湾柔绿自娟娟。",
      "风沙孤负泉鸠水，移向江南定可怜。"
    ]
  },
  {
    "id": "adcfe4db2a9983fcaeb29477c0db0e21",
    "title": "渭南遇雨",
    "authorName": "张问陶",
    "authorId": "adcfe4db2a9983fc94e4451a155fa095",
    "dynasty": "清",
    "content": [
      "买得征车日日晴，炎风酷暑送行旌。",
      "朝来一雨清人肺，卧看垂杨过渭城。"
    ]
  },
  {
    "id": "adcfe4db2a9983fc4eafda927356456a",
    "title": "骊山杂咏",
    "authorName": "张问陶",
    "authorId": "adcfe4db2a9983fc94e4451a155fa095",
    "dynasty": "清",
    "content": [
      "宝炬金莲照地光，山云犹自想衣裳。",
      "念奴憔悴龟年老，谁与诗人吊夜郎？"
    ]
  },
  {
    "id": "adcfe4db2a9983fc4eafda92fa70bd5c",
    "title": "骊山杂咏",
    "authorName": "张问陶",
    "authorId": "adcfe4db2a9983fc94e4451a155fa095",
    "dynasty": "清",
    "content": [
      "赐酒争怜塞上酥，销魂一斛旧明珠。",
      "不知清艳楼东赋，敌得《霓裳》小序无？"
    ]
  },
  {
    "id": "adcfe4db2a9983fc9ba906be0892255b",
    "title": "咸阳怀古",
    "authorName": "张问陶",
    "authorId": "adcfe4db2a9983fc94e4451a155fa095",
    "dynasty": "清",
    "content": [
      "鄠杜莺花负好春，武皇遗迹已成陈。",
      "通天台观连云起，莫指阿房独过秦。"
    ]
  },
  {
    "id": "adcfe4db2a9983fc0d23f2ca188ae095",
    "title": "凤县得妇书",
    "authorName": "张问陶",
    "authorId": "adcfe4db2a9983fc94e4451a155fa095",
    "dynasty": "清",
    "content": [
      "十样鸾笺百斛愁，拈毫涴泪写蝇头。",
      "销魂犹怨春明柳，那识归人已凤州。"
    ]
  },
  {
    "id": "adcfe4db2a9983fcee8d73949ccc63aa",
    "title": "沔县谒武侯祠",
    "authorName": "张问陶",
    "authorId": "adcfe4db2a9983fc94e4451a155fa095",
    "dynasty": "清",
    "content": [
      "莫援残局叹三分，正朔居然补帝勋。",
      "一笑西陵荒草合，墓门谁写汉将军。"
    ]
  },
  {
    "id": "adcfe4db2a9983fcfbac5c90733a7784",
    "title": "送吕湘帆之龙安",
    "authorName": "张问陶",
    "authorId": "adcfe4db2a9983fc94e4451a155fa095",
    "dynasty": "清",
    "content": [
      "僰道巉岩来壑颓，龙门西望乱云堆。",
      "太平久撤松桃戍，惟让书生跨马来。"
    ]
  },
  {
    "id": "adcfe4db2a9983fc2914ea33691e3c1c",
    "title": "嘉陵江上",
    "authorName": "张问陶",
    "authorId": "adcfe4db2a9983fc94e4451a155fa095",
    "dynasty": "清",
    "content": [
      "利州山水淡宜秋，波浪潺湲绕郭流。",
      "仿佛巴渝东去路，一帆风雨峡中舟。"
    ]
  },
  {
    "id": "adcfe4db2a9983fcc76ee3cb32d0d17b",
    "title": "寄杜梅溪明府二十韵",
    "authorName": "张问陶",
    "authorId": "adcfe4db2a9983fc94e4451a155fa095",
    "dynasty": "清",
    "content": [
      "夫子东吴秀，闻鸡早着鞭。",
      "诗名原在杜，利器必归燕。",
      "宰著神明号，家藏锦绣篇。",
      "得时惊骥足，振翼羡鸢肩。",
      "郢曲邀君和，穷交倍我怜。",
      "契投今雨外，心折古风前。",
      "商羽欣同调，泥鸿各异天。",
      "长途纡万里，离绪绕三年。",
      "昔去真徒尔，重来亦偶然。",
      "骑驴怀旧刺，坐客叹寒毡。",
      "身枉登千佛，囊羞剩一钱。",
      "行歌经市上，沽酒忆垆边。",
      "海阔萍难合，霜清月自圆。",
      "空悬徐稚榻，谁擘薛涛笺。",
      "彦会期他日，吾门重叱贤。",
      "赏音弦指寂，惜别岁华迁。",
      "台迥才多俊，凫遥令似仙。",
      "宦情如食蔗，慧业欲通禅。",
      "文采留中叶，飞腾卜右蝉。",
      "飘零嗟郑谷，莫笑苦夤缘。"
    ]
  },
  {
    "id": "adcfe4db2a9983fc2eaadc846b7a64a8",
    "title": "壮志",
    "authorName": "张问陶",
    "authorId": "adcfe4db2a9983fc94e4451a155fa095",
    "dynasty": "清",
    "content": [
      "三十立功名，四十退山谷。",
      "不见两鬓霜，英雄死亦足。",
      "咄嗟少年子，如彼玉在璞。",
      "光气未腾天，魍魉抱之哭。",
      "人生不得志，天地皆拳曲。",
      "慷慨对中原，流年何太促。",
      "落拓大布衣，许身非碌碌。",
      "四十四万言，隐轸匡时略。",
      "为天子大臣，上书继臣朔。"
    ]
  },
  {
    "id": "adcfe4db2a9983fc4edc8d492ad72a01",
    "title": "梅",
    "authorName": "张问陶",
    "authorId": "adcfe4db2a9983fc94e4451a155fa095",
    "dynasty": "清",
    "content": [
      "冻禽塌翅飞，模糊见人影。",
      "林寒夜开未，一院古苔冷。"
    ]
  },
  {
    "id": "adcfe4db2a9983fcd0b606e4812ce59c",
    "title": "望远山",
    "authorName": "张问陶",
    "authorId": "adcfe4db2a9983fc94e4451a155fa095",
    "dynasty": "清",
    "content": [
      "云气束四山，山势各崭绝。",
      "狮象争向背，巨灵手亲裂。",
      "阴崖不可窥，中有秦汉雪。"
    ]
  },
  {
    "id": "adcfe4db2a9983fc23cbd7e3ec7ec59c",
    "title": "临江叹",
    "authorName": "张问陶",
    "authorId": "adcfe4db2a9983fc94e4451a155fa095",
    "dynasty": "清",
    "content": [
      "骇浪蹴日回，惊涛激云上。我舟一叶轻，势与水天抗。",
      "回头阊阖生遥慨，目中久已无瀛海。瀛海遥环九九州，苍茫宇宙皆浮沤。",
      "我似太仓一稊米，无衣无食依南纪。呜呼，古来烈士多苦心，夜深一诵猛虎行。"
    ]
  },
  {
    "id": "adcfe4db2a9983fc88f277f708df0ba5",
    "title": "毕展叔",
    "authorName": "张问陶",
    "authorId": "adcfe4db2a9983fc94e4451a155fa095",
    "dynasty": "清",
    "content": [
      "鸾鹄并高峙，短翼不及群。",
      "一樽山水外，犹足张吾军。",
      "是时赤日流，酷暑方如焚。",
      "人声集下界，扰扰鸣饥蚊。",
      "谁知楼上客，高极清无闻。",
      "题诗招天风，拂纸飞晴云。",
      "醉磨墨一斗，秃此中书君。",
      "惜哉河朔饮，长空日易曛。",
      "抱情各有适，天阔江沄沄。"
    ]
  },
  {
    "id": "adcfe4db2a9983fcea1c856b5bd5bce1",
    "title": "骤雨",
    "authorName": "张问陶",
    "authorId": "adcfe4db2a9983fc94e4451a155fa095",
    "dynasty": "清",
    "content": [
      "奇云挟雨至，迫以千里风。",
      "乾坤白浩浩，万马鸣空中。",
      "我居实湫隘，譬彼笯与笼。",
      "阴气动破壁，薜荔青蒙蒙。",
      "自倾一壶酒，磈垒难销镕。",
      "梦中窥海日，意气始得雄。"
    ]
  },
  {
    "id": "adcfe4db2a9983fc6eb1bbeb2d996840",
    "title": "羁旅行",
    "authorName": "张问陶",
    "authorId": "adcfe4db2a9983fc94e4451a155fa095",
    "dynasty": "清",
    "content": [
      "男儿生不识乡里，南船北马伊胡底。长剑销磨四海尘，萍蓬不得夸弧矢。",
      "吾闻马周落拓新丰市，谁为鸢肩悲失翅。蠖曲龙伸指顾间，英雄不下穷途泪。",
      "庞眉书客在泥滓，一心欲逐枯兰死。十载哦诗壮志消，中原对酒雄心起。"
    ]
  },
  {
    "id": "adcfe4db2a9983fccf8abd3e877dbecd",
    "title": "青神舟中不得见峨眉山与亥白兄饮酒排闷",
    "authorName": "张问陶",
    "authorId": "adcfe4db2a9983fc94e4451a155fa095",
    "dynasty": "清",
    "content": [
      "青神县前江水湾，白云遮断峨眉山。平生骂佛得奇报，僮仆惊疑无好颜。",
      "我到人间无不可，肯随老媪谈因果。酒坛乍破一船香，后祭江神先祭我。",
      "醉后聊倾一杯酒，为问普贤犹在否。我今未死普贤死，眼底请看谁不朽。",
      "世人结队朝峨眉，一步一拜头頍頍。峨眉见我独逃避，毕竟我奇山未奇。",
      "丹棱彭君古豪杰，对子常笑峨眉劣。曾向华严顶上来，尺山寸水皆能说。",
      "始知古人多妄语，偶然托兴非心许。君不见宋玉《高唐赋》最工，巫山可有行云女。"
    ]
  },
  {
    "id": "adcfe4db2a9983fc2093ff89fce9ca9f",
    "title": "壬子十二月六日与亥白兄携酒游凌云山",
    "authorName": "张问陶",
    "authorId": "adcfe4db2a9983fc94e4451a155fa095",
    "dynasty": "清",
    "content": [
      "脚踏凌云峰，手摩大佛顶。大佛缩项向西笑，公等观世真平等。",
      "是时水涸江水间，一山浓翠浮波间。古洞轰轰答人语，悬崖奇木根如环。",
      "倾耳附石壁，风浪声潺潺。大笑如游海门国，眼前只少松寥山。",
      "兴到亲提一壶酒，兄酬弟劝环山走。酒肉淋漓过戒坛，寺僧扪舌如狗馋。",
      "开山凿险谁之功，后有韦皋前海通。一心爱人如爱佛，挥金剜眼皆英雄。",
      "我辈来游直游戏，姓名何必留天地。碑版零星碎欲无，千年生死真容易。",
      "却对山泉怜浩劫，泉清恐有蛟龙蛰。人外寻诗呼白云，石根温酒攒红叶。",
      "荒祠四面青山青，大苏独坐愁零丁。我拉遗像欲飞去，旁人指点疑仙灵。",
      "不封万户侯，不识韩荆州。停舟聊痛饮，醉中并忘凌云游。",
      "隔江遥问汉嘉守，此游颇胜东坡否。"
    ]
  },
  {
    "id": "adcfe4db2a9983fcf6b64ef4a9380a8a",
    "title": "城北一带田家",
    "authorName": "张问陶",
    "authorId": "adcfe4db2a9983fc94e4451a155fa095",
    "dynasty": "清",
    "content": [
      "鹰鹜呼长云，鱼龙逼颓岸。",
      "江流阅万里，波势来天半。",
      "山根鬼工凿，千古石淩乱。",
      "何代锄为田，扶犁满南涧。",
      "杉皮小屋子，四壁垂萝蔓。",
      "朝耕课妻子，夜饮逢亲串。",
      "骨肉聚乡井，亦可忘贫贱。",
      "生死南山坡，安知离别幻。"
    ]
  },
  {
    "id": "adcfe4db2a9983fcbf2916fdf1530d70",
    "title": "寒夜吟",
    "authorName": "张问陶",
    "authorId": "adcfe4db2a9983fc94e4451a155fa095",
    "dynasty": "清",
    "content": [
      "月色坠烟秋不晓，勾栏吊月啼蛄老。",
      "秦筝弦柱十三行，钿蝉金雁弹伊凉。",
      "一夜冻痕生绿井，窥帘漠漠花枝冷。"
    ]
  },
  {
    "id": "adcfe4db2a9983fc7ce0e5048f69ea73",
    "title": "冬夜稚存招同寿民雪中饮酒既醉作歌",
    "authorName": "张问陶",
    "authorId": "adcfe4db2a9983fc94e4451a155fa095",
    "dynasty": "清",
    "content": [
      "雪光忽照玻璃盏，城南故人争折简。藻翰纷飞酒气浓，化身十万难分遣。",
      "驱车我独访洪厓，七年古雪曾同埋。旧诗重读天犹笑，有客旁观呼绝调。",
      "扛来大瓮高于我，我击泥头客吹火。夜色苍茫天乍低，须眉恐被同云裹。",
      "一园老树枝杈丫，盘空千翅飞惊鸦。举杯临风问黑帝，谁储万斛空中花。",
      "空中花影英英白，铺向人间作瑶席。鳖饮轮囷牛饮豪，此中醉卧能留迹。",
      "呜呼百年聚散如鸿爪，傀儡登场任颠倒。瞥眼流光唤不回，浮踪一过真如扫。",
      "飞金尊，击玉壶，仰天叩缶声乌乌。不知二豪侍侧是何物，但觉我非故我吾忘吾。",
      "今之歌者其谁乎。"
    ]
  },
  {
    "id": "adcfe4db2a9983fc5150fa4ef52bf7b3",
    "title": "神驹篇",
    "authorName": "张问陶",
    "authorId": "adcfe4db2a9983fc94e4451a155fa095",
    "dynasty": "清",
    "content": [
      "良马期千里，不辨骥与骜。",
      "卓哉武皇帝，高识薄九霄。",
      "八骏绝蹄迹，六闲久寂寥。",
      "神驹西北来，振鬣风云骄。",
      "许身龙虎匹，磊落不可招。",
      "以怀周王驾，目无汴水涛。",
      "长鸣立大野，落日声萧萧。",
      "五花散云锦，拳曲如麟毛。",
      "高蹄未经凿，气夺千人豪。",
      "居然自矜宠，安用九方皋。",
      "饰以百宝络，缀以黄金镳。",
      "珠缨压脑重，连钱贴脊飘。",
      "持之献天子，未拟汉蒲梢。"
    ]
  },
  {
    "id": "adcfe4db2a9983fc4e87a61aa21267c3",
    "title": "蟋蟀吟秋燕飞二首其二秋燕飞",
    "authorName": "张问陶",
    "authorId": "adcfe4db2a9983fc94e4451a155fa095",
    "dynasty": "清",
    "content": [
      "秋燕飞，蘋香易销歇，春去不如归。客巢非故垒，主人焉可依。",
      "何不呼群聚海国，且待明年春草肥。胡为乎，四郊衰黄鹰隼击，飘飘在万里，犹著旧乌衣。",
      "风尘憔悴空尔为。忠臣义士一旦出身许君父，慷慨驱车不复顾。",
      "不则故家零落，先畴芜没难为耕。欲归归不得，江湖浩荡随蓬萍。",
      "尔岂茫茫身世迫，缘江磔磔徒饥鸣。避伯劳，侣冻雀，平原燕麦纷纷落。",
      "暮雨归迷翡翠楼，浓春梦断栖鸳阁。君不见，山丘华屋变桑田，旧时王谢无青毡。",
      "羁人游子那忍见，空堂秋草合，落日复谁怜。霜簌簌，风沙沙，乌啼饿鸱笑欲去，天无涯。",
      "含凄绕枯树，桃李何时花。于嗟乎，潇湘水阔蛟龙恶，燕兮此肉将安托。",
      "客子悲秋惨不乐，月明况有南飞鹊。"
    ]
  },
  {
    "id": "adcfe4db2a9983fc1cae7c2c151cceae",
    "title": "蟋蟀吟秋燕飞二首其一蟋蟀吟",
    "authorName": "张问陶",
    "authorId": "adcfe4db2a9983fc94e4451a155fa095",
    "dynasty": "清",
    "content": [
      "蟋蟀吟，声断续。咽唈不胜啼，清商动林木。鹍鸡筋作琵琶弦，铁拨夜弹水灵曲。",
      "有客沾罗衣，热泪忽盈掬。混沌凿死三万秋，人间何物能无愁。",
      "英雄失路吞声哭，烈士途穷悲击筑。诗三百篇，大抵贤人发愤之所为。",
      "千古穷愁同一致，后涕与前泣，不待相摹追。尔岂感于死生离别之不容己，迎霜号月鸣声悲。",
      "一听感孤吟，再听若为赓。呼俦复啸侣，中夜万羽戛戛鸣。",
      "素女破瑟之弦二十五，一弦一柱皆商声。胡笳乍拍千人怒，楚歌四起一军惊。",
      "何不学为鸾笙凤吹悦人耳，无乃造物赋尔偏多情。",
      "蟋蟀吟，重唧唧。晓露深，草根湿。如驱万马，长城窟黑。",
      "天高秋气清，尔胡多不平。岂独放臣逐子弃妻怨友耿耿不能寐，我亦听此心怦怦。",
      "明星荧荧大如月，欲眠未眠声转烈，一灯欲死东方白。"
    ]
  },
  {
    "id": "adcfe4db2a9983fc3045bd6cc385a557",
    "title": "击筑吟",
    "authorName": "张问陶",
    "authorId": "adcfe4db2a9983fc94e4451a155fa095",
    "dynasty": "清",
    "content": [
      "久隐畏约无穷时，堂上击筑将何之。君不见，秦人食马尚能报，何况平生国士知。",
      "眼大心雄转漂泊，鸷鸟群中悲一鹗。饿死居然好布衣，乾坤不悔填沟壑。",
      "雄飞雌伏总平平，浮世何须识姓名。寄语穷愁孟东野，新诗休作不平鸣。"
    ]
  },
  {
    "id": "adcfe4db2a9983fc11813b3dc1afe41a",
    "title": "居无门",
    "authorName": "张问陶",
    "authorId": "adcfe4db2a9983fc94e4451a155fa095",
    "dynasty": "清",
    "content": [
      "居无门，顿觉神骨清，两眼划然明。九垓为市，八荒为庭，瞋目直欲空寰瀛。",
      "独游太古世，欲存外户不闭之高情。横逆之来不必撄，撄人适以撄吾宁。",
      "鲁勾践，原非人，君不见，齐庆卿。"
    ]
  },
  {
    "id": "adcfe4db2a9983fcf6197c82710126bc",
    "title": "由睫巢移居竹尾小楼",
    "authorName": "张问陶",
    "authorId": "adcfe4db2a9983fc94e4451a155fa095",
    "dynasty": "清",
    "content": [
      "筑楼不居人，楼已成弃掷。",
      "逆彼郢匠心，聊取蔽庭隙。",
      "上下数十年，积尘高一尺。",
      "如英雄失路，惨澹无颜色。",
      "卑陋在一隅，拳曲乾坤窄。",
      "空椽啸狐鼠，杂处鬼与蜮。",
      "当窗好竹树，翠雨收不得。",
      "岂称高明居，宜付穷途客。",
      "我昔居虽狭，完小殊清洁。",
      "魍魉迫我去，安能恋十笏。",
      "大地无所逃，倦羽聊此集。",
      "人有阮生泪，楼绝庾公迹。",
      "抚兹悟生理，物我成其僻。",
      "朅来拨重关，忽入鳅蛇窟。",
      "怪形印鹤爪，阴气结人立。",
      "恍惚若有凭，森然竖毛发。",
      "似非身可托，且庆俗已隔。",
      "脱帽执箕帚，祛尘小收拾。",
      "撩草罗衾裯，艳之以文墨。",
      "何物讶见人，梁间声咄咄。",
      "雨檐闻鼠鼬，短檠飞蟙蟔。",
      "天以昌吾诗，何以呼逼仄。",
      "苍茫十斛酒，浩荡千古月。",
      "境遇本漠然，壮心多所激。"
    ]
  },
  {
    "id": "adcfe4db2a9983fcb3b6fa06567ba176",
    "title": "将往南湖，秦岵斋先生以长歌赠行。作此奉答，即以留别",
    "authorName": "张问陶",
    "authorId": "adcfe4db2a9983fc94e4451a155fa095",
    "dynasty": "清",
    "content": [
      "长身饥鹤毛羽修，客心茫茫增百忧。",
      "破釜生鱼突无火，贷粟且谒监河侯。",
      "买得轻航不盈尺，揭牌自著飘零客。",
      "秋霜既下众林羸，一片寒烟压江白。",
      "谁擘瑶笺赠远行，草风沙雨怅孤征。",
      "文游曾接秦淮海，独谱离歌动别情。",
      "先生浩气吞云梦，直以衙官卑屈宋。",
      "醉后挥毫墨沈流，湘波岳石争浮动。",
      "濯锦坊头贾傅祠，昔年鸿爪亦堪思。",
      "长沙九月成衣未，客子秋帆欲挂时。",
      "连朝风雨重阳节，醉插茱萸不妨别。",
      "新诗笑谢杜陵人，八尺江湖壮行色。",
      "濯足行将望八荒，巴陵水驿夜苍苍。",
      "回头黄鹤西楼月，秋思离愁满岳阳。"
    ]
  },
  {
    "id": "adcfe4db2a9983fc11d8554ba27bb5ea",
    "title": "怀亥白兄",
    "authorName": "张问陶",
    "authorId": "adcfe4db2a9983fc94e4451a155fa095",
    "dynasty": "清",
    "content": [
      "丈夫志功名，焉能惜离别。良时苦蹉跎，不愤非豪杰。",
      "六月黄尘匝地飞，骑驴远作燕山客。憔悴乌衣百不如，少年惟读等身书。",
      "神驹所向无空阔，且上金台吊望诸。我独胡为羁水国，不鸣不跃生涯拙。",
      "壮年销损在穷途，家事如毛那可说。南诏归帆望白头，长安飞札待高秋。",
      "移家近日临江住，日对江山无尽处。"
    ]
  },
  {
    "id": "adcfe4db2a9983fc27626b8e1f5054b2",
    "title": "登凤岭绝顶俯看云气同亥白兄作",
    "authorName": "张问陶",
    "authorId": "adcfe4db2a9983fc94e4451a155fa095",
    "dynasty": "清",
    "content": [
      "朝发凤州郭，浓阴蔽千里。陟岭攀危梯，渐入层云里。",
      "隔手弥漫不辨人，肩舆飘渺凌虚起。炎炎五月惊隆冬，苦将俗骨追仙踪。",
      "拟从世外招黄鹄，只恐眉间过白龙。披云突出如披絮，碧空影净开清曙。",
      "高低转眼变隐晴，回首尘寰渺何处。人境迷离太不经，来时鸟路愁冥冥。",
      "剑铓争割柔难分，吁嗟束手穷五丁。林壑无根欲浮动，蓊然侧耳闻风霆。",
      "却似金焦南望海波涌，岛屿错杂微露尖山青。遥峰环拥满岩缺，欲覆神鳌气蓬勃。",
      "仄映晨晖四照清，一堆晴雪真明瑟。翻怜下界雷雨黑，妄指精灵疑出没。",
      "闭门犹耸电光圆，那识征人在天阙。"
    ]
  },
  {
    "id": "adcfe4db2a9983fc4816a8b2606dbfca",
    "title": "紫柏山",
    "authorName": "张问陶",
    "authorId": "adcfe4db2a9983fc94e4451a155fa095",
    "dynasty": "清",
    "content": [
      "云笼紫柏山，烟树何蒙蒙。",
      "岩洞七十二，传是精灵宫。",
      "道人揖我前，指示夸神功。",
      "差堪悦狂瞽，那得聪者聋。",
      "造物无弃物，人事安可穷。",
      "谁谓龙鸾姿，甘为蟠蛰虫。",
      "世人畏速化，悲恋攒心胸。",
      "昧然去实境，苦向虚无攻。",
      "术尽身亦灭，一散随东风。",
      "焉知不死药，近植尘寰中。",
      "灵异或时有，庸鄙非所崇。",
      "淮南古叛王，鸡犬皆升空。",
      "岂兹冲妙名，蠢动胥能蒙。",
      "遥怜山谷民，世外留孤踪。",
      "足未入城府，老瘦方双瞳。",
      "修短纵少异，沈痼将无同。",
      "伟哉张子房，仙骨真英雄。"
    ]
  },
  {
    "id": "adcfe4db2a9983fc29328cfed79fffc4",
    "title": "将军石",
    "authorName": "张问陶",
    "authorId": "adcfe4db2a9983fc94e4451a155fa095",
    "dynasty": "清",
    "content": [
      "奔湍自豪放，绝壁苦羁束。",
      "盘涡出奇峰，岌岌苍龙角。",
      "世治氐羌平，西戎久臣伏。",
      "天河洗甲兵，兜鍪弃崖谷。",
      "锋铓纵呈露，灵秀居然独。",
      "无语立中流，他山不能学。"
    ]
  },
  {
    "id": "adcfe4db2a9983fc1843ab33a6262e98",
    "title": "七盘岭",
    "authorName": "张问陶",
    "authorId": "adcfe4db2a9983fc94e4451a155fa095",
    "dynasty": "清",
    "content": [
      "褒谷高于天，两崖互相啮。",
      "褒水犹飞龙，随山亦千折。",
      "攀藤遵蜿蜒，蛟螭出深窟。",
      "曲栏如层阶，羊肠上盘结。",
      "忽讶前旌迥，穿林旋隐没。",
      "人行蚁垤间，纤瘦动毛发。",
      "望之摇心魂，自顾气益夺。",
      "削壁孤根危，太古立积铁。",
      "累栈若附赘，欲踏疑溃决。",
      "侧首俯万仞，高林下蓊郁。",
      "惊涛自雷奔，但见涌微雪。",
      "时闻发樵响，缥缈在仙阙。",
      "效笑起云中，或是峰头鹘。",
      "雄关刺眼明，异境争狡黠。",
      "鸡帻昂然来，谁断神鳌骨。",
      "毫芒判生死，奇境真天设。",
      "矜慎乃全身，人谋胡可拙。"
    ]
  },
  {
    "id": "adcfe4db2a9983fc7f6337dc787c44ac",
    "title": "褒城阻雨",
    "authorName": "张问陶",
    "authorId": "adcfe4db2a9983fc94e4451a155fa095",
    "dynasty": "清",
    "content": [
      "出谷宜长驱，轩然豁眉宇。",
      "卧闻檐溜鸣，忽作萧萧雨。",
      "草泥拥山郭，凄寂断行旅。",
      "知自沓中来，同云尽何许。",
      "羁栖念乡井，静默对俦侣。",
      "邻叟夜初归，隔墙闻笑语。"
    ]
  },
  {
    "id": "adcfe4db2a9983fc3af6443aa416b734",
    "title": "武侯石琴同亥白作",
    "authorName": "张问陶",
    "authorId": "adcfe4db2a9983fc94e4451a155fa095",
    "dynasty": "清",
    "content": [
      "石骨含宫商，椅桐不能仿。",
      "名士真英雄，人琴尽无两。",
      "凉风生殿阁，千载留孤赏。",
      "弦外知音难，渊然众山响。"
    ]
  },
  {
    "id": "adcfe4db2a9983fcee082f0907b96d53",
    "title": "栈中怀王椒畦学浩",
    "authorName": "张问陶",
    "authorId": "adcfe4db2a9983fc94e4451a155fa095",
    "dynasty": "清",
    "content": [
      "王郎袖得神仙笔，幻出云山风雨疾。雄奇淡远无不宜，肯学倪黄拘一律。",
      "春前相遇汝南第，为我殷勤为墨戏。仰家扇子小湘纹，歘见冈峦叠苍翠。",
      "图成下笔添菰芦，翛然令我思江湖。秦关乍启见归客，燕市重寻失酒徒。",
      "峨峨蜀道青天上，凿来鬼斧何横放。人马蟠空返照浓，世间无此好屏幛。",
      "鸟路萦纡通杳冥，红毡裹背笠子青。垂岩破碎嵌云气，长峰排宕磨天星。",
      "子规叫雨猿昼吟，侧身西望开烦襟。陈仓剑阁环抱一千里，一树一石皆足荣园林。",
      "安能缩归尺幅挂蓬荜，使得解衣高卧如登临。醉倚征骖屡回顾，马蹄笃速留难住。",
      "金碧鲜明赭墨残，看山尽是思君处。书剑飘摇绝可怜，层峦过眼随风烟。",
      "拈豪空忆李思训，并骑难邀吴道玄。何时两袖携云栈，请君重为开生面。",
      "颟顸莫仿大同殿，要留曲磴微通线，依稀著我丹崖畔。"
    ]
  },
  {
    "id": "adcfe4db2a9983fc4abfbaa9df6ae8b6",
    "title": "雨后过五丁峡",
    "authorName": "张问陶",
    "authorId": "adcfe4db2a9983fc94e4451a155fa095",
    "dynasty": "清",
    "content": [
      "一发坼青冥，蚁路何织微。",
      "我行新雨后，耳目攒灵奇。",
      "蛟螭突两崖，牙角森觺觺。",
      "悬流争赴壑，轰若万马嘶。",
      "疲骡盘涧底，怒浪吞腰围。",
      "百指竞推挽，出没浮凫鹥。",
      "回梯真暗踏，肃肃如衔枚。",
      "急瀑奔大石，突兀来元龟。",
      "顿忘五丁峡，恍惚穿巫夔。",
      "雄关据山凹，宛在水中坻。",
      "凭关招我魂，仿佛闻子规。",
      "那堪滴水岩，南倾势益危。",
      "石室嵌路侧，白日虬龙垂。",
      "涛声下千折，人马随之归。",
      "幂历迸珠泉，蒙头飞散丝。",
      "居然堕江海，不复惊崄巇。",
      "出峡聚牛宫，僮仆纷燎衣。",
      "举酒息腰脚，渐觉形神怡。",
      "众险一朝尽，吾生犹可为。",
      "转头失恶梦，何事噫吁嚱。"
    ]
  },
  {
    "id": "adcfe4db2a9983fcb62645cc3310650c",
    "title": "游葱岭同亥白作",
    "authorName": "张问陶",
    "authorId": "adcfe4db2a9983fc94e4451a155fa095",
    "dynasty": "清",
    "content": [
      "西归访名山，葱岭秀无敌。",
      "兀如百丈台，丛树团秋色。",
      "削壁势横撑，崖下龙门拆。",
      "轰然束众流，万马争一枥。",
      "颇闻最上头，幽异凌空积。",
      "同气得尚禽，钩深复何惜。",
      "杖藜寻古径，时见蜿蜒迹。",
      "俯惊涂毒鼓，仰接垂云翼。",
      "狌鼯吒足音，花草乱扶屐。",
      "老干忘冬春，危根养孤直。",
      "连林苦纠缠，各拥玲珑石。",
      "有石必万窍，肉好出神力。",
      "沉沉何王殿，怪鸟聚檐额。",
      "玉座长寒苔，衣尘黯如客。",
      "更披虎豹丛，忽露仙灵宅。",
      "空明小石城，三户敞虚白。",
      "日瘦钟乳坚，风泉漏岩隙。",
      "寰区扰群动，繁响此中寂。",
      "灵境自常留，人心惊乍获。",
      "若置蒜山东，弹指炫金碧。",
      "葆真畏疏凿，甘向遐荒匿。",
      "谈笑谢吴人，金焦奇不得。"
    ]
  },
  {
    "id": "adcfe4db2a9983fcb79e220311404b75",
    "title": "入创阁",
    "authorName": "张问陶",
    "authorId": "adcfe4db2a9983fc94e4451a155fa095",
    "dynasty": "清",
    "content": [
      "剑门倚天汉，石势俨城郭。",
      "连峰攒雉堞，千朵芙蓉锷。",
      "绵延忽中断，巧匠不能凿。",
      "自古用一夫，万命系孤阁。",
      "峨峨障三川，欲度愁雕鹗。",
      "造物罄奇诡，英雄就羁络。",
      "我心恋乡关，赴险忘其恶。",
      "如将起沉疴，必投瞑眩药。",
      "频年阅万里，何日息腰脚。",
      "故国与故都，望之畅然乐。",
      "况逢明盛世，大道通羌笮。",
      "瀚海犹堂隍，兹山直帘幕。",
      "长吟对关吏，笑傲指林壑。",
      "西行故旧多，飞鸟渐有托。",
      "归途老马识，所向亦踊跃。",
      "三复杜陵诗，此笔竟难搁。"
    ]
  },
  {
    "id": "adcfe4db2a9983fcd87392ef01304957",
    "title": "剑州官道古松歌",
    "authorName": "张问陶",
    "authorId": "adcfe4db2a9983fc94e4451a155fa095",
    "dynasty": "清",
    "content": [
      "长松不合绾离别，一望云峦尽萧瑟。海风怒攫龙昼吟，白日无光照岩缺。",
      "横蟠百里如谾豅，奇姿万态羞雷同。相逢往往若缁素，不然虬髯铁肋真英雄。",
      "卿胡为此鄙琐事，细看悬佩书官字。岭头日日送行人，销尽拿云无限志。",
      "吁嗟哉，群生位置亦有缘，山林廊庙皆徒然。君不见眉山大节凛千古，英风伟干凌中天。",
      "桄榔林外老闲散，不如樗栎终天年。又不见滇南谪戍古遗直，踏歌放浪悲蛮烟。",
      "金鸡永绝刀环梦，至今相门双桂空连蜷。知君不诩烟霞癖，大野通都聊混迹。",
      "道旁终有有心人，偃蹇龙鳞当自惜。怪石何年同入贡，转教枫柳争嘲弄。",
      "栋梁之遇自古难，可叹大材成小用。"
    ]
  },
  {
    "id": "adcfe4db2a9983fc0ad30d938402caaa",
    "title": "阻雨",
    "authorName": "张问陶",
    "authorId": "adcfe4db2a9983fc94e4451a155fa095",
    "dynasty": "清",
    "content": [
      "凉云流太虚，絺绤凄以风。",
      "炎炎方五月，气味如初冬。",
      "病肌寒起粟，羡煞羊裘翁。",
      "冒雨坐终日，一山当户浓。"
    ]
  },
  {
    "id": "adcfe4db2a9983fcc08a54d05222f17e",
    "title": "阻雨二日与亥白搜剔武连轶事咏之得四首武侯坡",
    "authorName": "张问陶",
    "authorId": "adcfe4db2a9983fc94e4451a155fa095",
    "dynasty": "清",
    "content": [
      "西望成都桑，东望陈仓树。",
      "隆中归梦绝，终老三巴路。",
      "英雄不可为，临风泪如注。"
    ]
  },
  {
    "id": "adcfe4db2a9983fcc08a54d017029252",
    "title": "阻雨二日与亥白搜剔武连轶事咏之得四首武侯坡",
    "authorName": "张问陶",
    "authorId": "adcfe4db2a9983fc94e4451a155fa095",
    "dynasty": "清",
    "content": [
      "平原凛大节，馀事亦千古。",
      "剩墨照空山，犹堪辟豹虎。",
      "欲访逍遥楼，蒙蒙隔寒雨。"
    ]
  },
  {
    "id": "adcfe4db2a9983fcc08a54d07d31b1c3",
    "title": "阻雨二日与亥白搜剔武连轶事咏之得四首武侯坡",
    "authorName": "张问陶",
    "authorId": "adcfe4db2a9983fc94e4451a155fa095",
    "dynasty": "清",
    "content": [
      "古佛饱风霜，螺汗莲灯死。",
      "时有频迦鸟，来衔贝多子。",
      "僧残敕牒诬，谁辨元丰玺。"
    ]
  },
  {
    "id": "adcfe4db2a9983fcc08a54d0471be5e0",
    "title": "阻雨二日与亥白搜剔武连轶事咏之得四首武侯坡",
    "authorName": "张问陶",
    "authorId": "adcfe4db2a9983fc94e4451a155fa095",
    "dynasty": "清",
    "content": [
      "松风自招隐，过客几人归。",
      "月静栖玄鹤，霜清滴翠微。",
      "遥怜灞桥柳，补种又成围。"
    ]
  },
  {
    "id": "adcfe4db2a9983fc894c78f74bfc5174",
    "title": "读《桃花扇》传奇偶题八绝句（选一）",
    "authorName": "张问陶",
    "authorId": "adcfe4db2a9983fc94e4451a155fa095",
    "dynasty": "清",
    "content": [
      "竟指秦淮作战场，美人扇上写兴亡。",
      "两朝应举侯公子，忍对桃花说李香！"
    ],
    "intro": "明朝末年，名列秦淮八艳之一的李香君与复社领袖侯方域结识，以桃花扇作为定情信物。阉党余孽阮大铖得知候方域手头拮据，暗送妆奁用以拉拢。香君识破圈套，阮大铖怀恨。南明王朝建立后，阮诬告侯方域迫使他逃离南京。得势的阮大铖欲强迫香君改嫁党羽田仰遭拒，香君血溅定情诗扇。友人杨龙友将扇上迹点染成折枝桃花，故名桃花扇。后，南明灭亡，侯、李重逢。但国已破，何为家？他们撕破桃花扇，分别出家。张问陶为性灵派三大家之一，写诗注重真情实感，此诗应是他读完《桃花扇》后对人生无常与国家兴亡的真实感慨。",
    "annotation": [
      "美人扇：象征着李香君命运与南明王朝兴亡的桃花扇。",
      "两朝应举候公子：侯方域。’",
      "李香：李香君。"
    ]
  },
  {
    "id": "adcfe4db2a9983fc415551f1c21aa103",
    "title": "冬日遣怀",
    "authorName": "张问陶",
    "authorId": "adcfe4db2a9983fc94e4451a155fa095",
    "dynasty": "清",
    "content": [
      "今古茫茫貉一丘，功名常笑烂羊头。",
      "戏拈银笔传高士，醉掷金貂上酒楼。",
      "未老已沾秋气味，有生如被梦勾留。",
      "此身可是无仙骨，石火光中闹不休。"
    ]
  },
  {
    "id": "adcfe4db2a9983fcf5ad2363bf89b9d6",
    "title": "禅悦二首",
    "authorName": "张问陶",
    "authorId": "adcfe4db2a9983fc94e4451a155fa095",
    "dynasty": "清",
    "appreciation": "禅是内心的省悟，不可言说，但禅悦的愉快又总是希望有所渲泄，于是作者就以诗的形式来发表自己的感想。第一首诗讲述了坐禅能由定生慧（道心长），净化尘心，解脱烦恼，闻莲花香，入佛国境。由于是心印，所以阐述虽禅门宗派林立，但寸心西方仍为根本的道理。第二首诗则是说明习禅贵有清妙之心，如是，则隐于山林或居于寺庙都是多事。所以“只要心光如满月，在家还比出家闲”只要心地充满慈悲，照彻光明，那么，在家修行更是本质意义上的“出家”。\n第一首诗“蒲团清坐道心长，消受莲花自在香。”“蒲团”是指用蒲草所编造的一种坐具。“莲花”是西方极乐净土中的物象之一，是佛性的象征。传说佛祖降生前，皇宫中池塘里突然盛开了大如车盖的奇妙莲花，佛祖修成正果后，坐的座位便被称为“莲花座”。在《观无量寿经》中也提到凡是投生于西方极乐净土的人，首先投生在西方净土的莲花之中，莲花依对佛教的信仰程度次第开放，之后就能看到西方诸佛，聆听佛法。这里的莲花不仅是实景描写，也喻指佛国莲花。作者清心寡欲，端坐于蒲团之上，置身在清香脱俗的恬淡氛围中，诚心礼佛，使心灵归于沉寂，思量佛法的精深与广大，并享受着参禅悟道带给自己心灵超凡的愉悦，一切尘世的忧伤烦恼都在莲花光华中消失殆尽。\n“八万四千门路别，谁知方寸即西方。”这是作者礼佛悟道的所得。“八万四千”形容数目很多，这是印度人所常用的一种习惯语，佛经中常见，并非真有八万四千。“方寸”就是心。禅宗四祖谓牛头融禅师云：“百千妙门，同归方寸；恒沙功德，总在心源。”（《金刚经百家集注大成》）虽然参悟佛法摆脱烦恼有众多法门，而且法法有别，但是终归要获得心灵的升华和解脱，只要悟得此境，方寸的心田即可证得西方极乐。\n第二首诗所阐明的理趣同样是“明心见性”，贵在心性的自得，而非外在的求索。作者认为只要心灵湛然，意静思定，关照自身心性的清净，那么在庭院清幽的家中修持，同样也可以进入禅关，而不必刻意追求清谷幽林，深山寂野。“只要心光如满月，在家还比出家闲”与上一首中的“八万四千门路别，谁知方寸即西方”都重在言心性澄明，其意旨和理趣可谓互相呼应，一脉相承。佛法告诉我们人的本心本性即是我们通向自在、快乐、智慧的大门，心圆满清净了，则事事自然游刃而解，外界的一切是非曲直，好坏对错完全由我们内心来决定。\n这两首诗一首诗主要说学禅的明心见性，一首诗则是强调学禅的“在家”与“出家”，二诗互相呼应，立意深窈。诗中大量运用佛教术语，却能够组合自然，深入浅出，可见作者在辞和意上所下的功夫。",
    "content": [
      "【其一】",
      "蒲团清坐道心长，消受莲花自在香。",
      "八万四千门路别，谁知方寸即西方。",
      "【其二】",
      "门庭清妙即禅关，枉费黄金去买山。",
      "只要心光如满月，在家还比出家闲。"
    ],
    "intro": "《禅悦二首》是清代诗人张问陶创作的七言绝句组诗作品。该诗抒发了诗人顿悟禅道的愉悦心情，同时阐述了学禅的明心见性，以及“在家”与“出家”的佛学观念。",
    "annotation": [
      "蒲团：以蒲草编织而成之圆形扁平坐具。又称圆座。乃僧人坐禅及跪拜时所用之物。",
      "禅关：禅门，指修禅学道的处所。",
      "在家：佛教专有名词，与“出家”相对。"
    ]
  },
  {
    "id": "adcfe4db2aa5c0de99febd7fae3823ff",
    "title": "呈彝青大兄",
    "authorName": "汪述祖",
    "authorId": "adcfe4db2aa5c0ded1457b72d1457b72",
    "dynasty": "清",
    "content": [
      "众口称坡颍，文章弟愧兄。",
      "知今才辨晰，论古笔峥嵘。",
      "家学渊源在，亲年喜惧并。",
      "庭闱同眷恋，馀事奋科名。"
    ]
  },
  {
    "id": "adcfe4db2ab1d7fd86e3706fe8443b29",
    "title": "夏日山庄应制",
    "authorName": "允禄",
    "authorId": "adcfe4db2ab1d7fdd1457b72d1457b72",
    "dynasty": "清",
    "content": [
      "山庄宜夏日，五月似秋凉。",
      "瑞草随风动，名花裛露芳。",
      "鸟啼青嶂下，燕掠碧溪傍。",
      "佳景陪宸赏，惟思献寿觞。"
    ]
  },
  {
    "id": "adcfe4db2abc3576458ac1c268c5cf5c",
    "title": "春晴",
    "authorName": "马绣吟",
    "authorId": "adcfe4db2abc3576d1457b72d1457b72",
    "dynasty": "清",
    "content": [
      "既雨饶春色，游丝空际扬。",
      "莺簧调柳陌，蝶粉腻花房。",
      "日度迟迟影，炉焚细细香。",
      "为防风雨至，静坐惜韶光。"
    ]
  },
  {
    "id": "adcfe4db2abca49a17e737b11dd3e731",
    "title": "题吴希周百蝶图此诗收于连横《台湾诗乘》，又载林文龙《台湾诗录拾遗》。",
    "authorName": "巫宜福",
    "authorId": "adcfe4db2abca49ad1457b72d1457b72",
    "dynasty": "清",
    "content": [
      "滕王图画谢家诗，一种风流一段痴。",
      "不是钟情偏爱蝶，羡他占尽好花枝。"
    ]
  },
  {
    "id": "adcfe4db2abfc2da27434045fb4d2a03",
    "title": "游邓伟南园林",
    "authorName": "陈瑸",
    "authorId": "adcfe4db2abfc2dacc42acc88b570001",
    "dynasty": "清",
    "content": [
      "烟火绝人处，绿云摇翠阴。",
      "微风啼鸟缓，细雨落花深。",
      "径曲苔黏屐，潭空月印心。",
      "市朝尘壒集，雅趣羡园林。"
    ]
  },
  {
    "id": "adcfe4db2abfc2da883aca70a08d5291",
    "title": "过飞来寺",
    "authorName": "陈瑸",
    "authorId": "adcfe4db2abfc2dacc42acc88b570001",
    "dynasty": "清",
    "content": [
      "山堂说法锡先飞，一度南华久不归。",
      "绝顶峰峦开法眼，嵌空蹊谷护禅扉。",
      "木鱼声细留花雨，明月更深上钓矶。",
      "可是攀援攀未得，清风竦竦动征衣。"
    ]
  },
  {
    "id": "adcfe4db2abfc2da447b00dab7d400d0",
    "title": "登红毛楼",
    "authorName": "陈瑸",
    "authorId": "adcfe4db2abfc2dacc42acc88b570001",
    "dynasty": "清",
    "content": [
      "量移海外乍逢秋，凭眺依稀古戍楼。",
      "烽火惊心成往事，清笳入耳散边愁。",
      "盈盈带水孤帆杳，漠漠晴空白日悠。",
      "更喜澄清雄镇畔，飞云歘忽渡江头。"
    ]
  },
  {
    "id": "adcfe4db2abfc2da07dccf5d011cd530",
    "title": "手植朱子祠梅花",
    "authorName": "陈瑸",
    "authorId": "adcfe4db2abfc2dacc42acc88b570001",
    "dynasty": "清",
    "content": [
      "赏遍花丛爱老梅，贤祠左右手新栽。",
      "写真旧有广平赋，入妙谁如和靖才。",
      "风送清香迷瀚海，月移孤影度澄台。",
      "应知雨露春来厚，独向元正傲雪开。"
    ]
  },
  {
    "id": "adcfe4db2abfc2dad07bb8bdffd276cc",
    "title": "文昌阁落成",
    "authorName": "陈瑸",
    "authorId": "adcfe4db2abfc2dacc42acc88b570001",
    "dynasty": "清",
    "content": [
      "雕甍画栋凤骞腾，遥盼神霄最上层。",
      "台斗经天由北转，彩云捧日自东升。",
      "参差烟户环璇闼，绣错山河引玉绳。",
      "今夕奎光何四映，海陬文运卜方兴。"
    ]
  },
  {
    "id": "adcfe4db2abfc2da4e7da07bce3bab89",
    "title": "行越巂道中",
    "authorName": "陈瑸",
    "authorId": "adcfe4db2abfc2dacc42acc88b570001",
    "dynasty": "清",
    "content": [
      "天下崎岖路，无如越巂西。",
      "重山复重壑，但有杜鹃啼。"
    ]
  },
  {
    "id": "adcfe4db2ac09f022dd61b1436a094d4",
    "title": "四月十九日重登小黑山",
    "authorName": "翁树培",
    "authorId": "adcfe4db2ac09f02d1457b72d1457b72",
    "dynasty": "清",
    "content": [
      "远山如带拱神州，两月重来话昨游。",
      "人在上方临下界，时当初夏似深秋。",
      "葱茏树色千寻合，罨霭岚光四面浮。",
      "山圃桃花开正好，可容借榻暂淹留。"
    ]
  },
  {
    "id": "adcfe4db2ac09f02cd42f74aea36cc7a",
    "title": "题法时帆诗龛向往图",
    "authorName": "翁树培",
    "authorId": "adcfe4db2ac09f02d1457b72d1457b72",
    "dynasty": "清",
    "content": [
      "异代诗人萃一堂，风流千载说柴桑。",
      "打钟扫地三生梦，可少同龛爇瓣香。"
    ]
  },
  {
    "id": "adcfe4db2ac09f02cd42f74a931b9ac0",
    "title": "题法时帆诗龛向往图",
    "authorName": "翁树培",
    "authorId": "adcfe4db2ac09f02d1457b72d1457b72",
    "dynasty": "清",
    "content": [
      "三昧何能掩韦柳，五言选却右丞删。",
      "欲将画里徘徊意，叩取渔洋甲乙间。"
    ]
  },
  {
    "id": "adcfe4db2ac09f02a6e6a226104d377d",
    "title": "题揭钵图",
    "authorName": "翁树培",
    "authorId": "adcfe4db2ac09f02d1457b72d1457b72",
    "dynasty": "清",
    "content": [
      "厉诗但衍宝积经，前此作者推阮亭。",
      "此卷无诗但存画，淡描水墨非丹青。",
      "纷拿变幻斗俶诡，精怪出没鞭雷霆。",
      "飙驰电掣兽奔驶，刀剑断折纷雨零。",
      "钵底忽现小儿相，手足卷曲如拘囹。",
      "半空天乐下鸾驭，慈光普照留云軿。",
      "我于此图悟禅指，画师寓意加丁宁。",
      "佛言贪嗔与痴爱，根尘净绝无畦町。",
      "尔缘性嗜啖人子，饕餮餍饫污膻腥。",
      "是曰贪心杀机伏，轮回毂转不暂停。",
      "尔缘幼子失所往，七日遍索穷幽冥。",
      "是曰痴心堕恶趣，如茧自缚迷难醒。",
      "尔作狡狯聚丑类，搴旗挥刃铦发硎。",
      "是曰嗔心即苦海，无明焰炽通天庭。",
      "尔因弱雏乞援救，涕洟哀吁怜伶仃。",
      "是曰爱心著魔障，爱未能割况汝形。",
      "四者轇轕互薰染，流派那辨渭与泾。",
      "遂兴幺麽蠢蠕动，蕃孳鷇勃生螟蛉。",
      "钵耶非钵乃佛力，琉璃七宝圆光荧。",
      "相与非相难执著，鸠盘嫫母尹与邢。",
      "神奸魑魅起妄念，爱魔未许逃天刑。",
      "慈悲智慧释尘缚，空空倒挈军持瓶。",
      "离奇惝恍震心魄，花妖木客招群灵。",
      "人非人兮想非想，青磷佛火辉流萤。",
      "李森朱璧不可作，谁与画手存模型。",
      "不徒罗家绘图拟，好续梵偈传镫铭。"
    ]
  },
  {
    "id": "adcfe4db2ac09f02a8538455ea55edc3",
    "title": "陈白阳古木寒鸦",
    "authorName": "翁树培",
    "authorId": "adcfe4db2ac09f02d1457b72d1457b72",
    "dynasty": "清",
    "content": [
      "两崖老树摇秋声，疏林摵摵飘红英。",
      "槎丫瘦削倍萧瑟，俄看数点寒鸦横。",
      "横处排空复成阵，欲落不落栖还惊。",
      "性果求安便止宿，心缘怀侣犹飞鸣。",
      "商飙习习振林谷，纷纷翔集仍回萦。",
      "一枝岂不故巢恋，归羽未定烦经营。",
      "烟云半抹意惝恍，树杪遮断红霞明。",
      "长空来往极寥廓，徘徊怅望劳浮生。",
      "合离下上得所适，超忽远近随遐征。",
      "树惟见鸦不见叶，夕阳疏影衔山晴。",
      "山人静者独观妙，机心世虑两不撄。",
      "临流拄杖意何属，坐视物化无枯荣。",
      "写生取神不求似，气味包蓄逾孤清。",
      "微烘淡墨渐无迹，门径异否衡山评。"
    ]
  },
  {
    "id": "adcfe4db2ac09f0258f43c7d2cf3beac",
    "title": "南唐官砚歌",
    "authorName": "翁树培",
    "authorId": "adcfe4db2ac09f02d1457b72d1457b72",
    "dynasty": "清",
    "content": [
      "百六十字辉星躔，永叔所得原叔传。我从皇祐溯保大，后先俯仰已百年。",
      "宋兴百年盛文治，龙图学士登集贤。搜碑手题《集古录》，传信新订薛史编。",
      "夷陵舟中伴行笈，玉堂儤直供丹铅。回思初得二十载，双桂楼下屏风前。",
      "牡丹姚魏谱京洛，鸲鹆眼晕摹方圆。公时南京作留守，此砚先已来应天，沈湮弃置忽显豁，押尾小印精雕镌。",
      "升平回首忆畴昔，江南野老词凄然。自言幼时尝及见，金陵旧有负郭田。",
      "先朝元宗重文史，缥缃器具能精妍。承明石渠富珍秘，廷圭之墨澄心笺。",
      "是时歙州置砚务，饩廪月给唐国钱。龙尾山头斸苍骨，罗纹坑底淘清泉。",
      "尚方岁取有程课，箕裘世业弥精专。溪流渐湮山脉断，沧桑变后岁月迁。",
      "摩挲此砚三叹息，无端枨触增流连。一代繁华说江左，万古灵秀钟山川。",
      "李少微名漫题记，谢景山瓦曾周旋。"
    ]
  },
  {
    "id": "adcfe4db2ac2253075578c464a4aa017",
    "title": "喜地山弟归自甘肃",
    "authorName": "崇实",
    "authorId": "adcfe4db2ac22530d1457b72ba9a56ce",
    "dynasty": "清",
    "content": [
      "既出阴平道，还从塞上来。",
      "相看杂悲喜，握手转疑猜。",
      "大地秋风起，边城画角哀。",
      "干戈方满目，努力济时才。"
    ]
  },
  {
    "id": "adcfe4db2ac225305319ed230a3d821c",
    "title": "广元道上",
    "authorName": "崇实",
    "authorId": "adcfe4db2ac22530d1457b72ba9a56ce",
    "dynasty": "清",
    "content": [
      "千佛岩边景物幽，飞仙岭上更堪游。",
      "山青水绿嘉陵道，处处野花开石榴。"
    ]
  },
  {
    "id": "adcfe4db2acc442077b46f534874f8bd",
    "title": "长椿寺夜坐对月同仲潜作",
    "authorName": "吴绮",
    "authorId": "adcfe4db2acc4420d1dc3a8226751be1",
    "dynasty": "清",
    "content": [
      "爱寂投僧宿，君来亦不还。",
      "残春生静夜，明月老空山。",
      "幽境能相许，尘心自不闲。",
      "淡然同小坐，风叶打柴关。"
    ]
  },
  {
    "id": "adcfe4db2acc4420c4194e5713384093",
    "title": "重阳后三日再集采友堂",
    "authorName": "吴绮",
    "authorId": "adcfe4db2acc4420d1dc3a8226751be1",
    "dynasty": "清",
    "content": [
      "元卿夜启关，蜡屐集花间。",
      "月静群鸦息，天高一雁还。",
      "世情逢酒淡，客计向秋闲。",
      "更有西山约，枫林叶正斑。"
    ]
  },
  {
    "id": "adcfe4db2acc4420106f6e242709cebb",
    "title": "赠雨青上人",
    "authorName": "吴绮",
    "authorId": "adcfe4db2acc4420d1dc3a8226751be1",
    "dynasty": "清",
    "content": [
      "支公能好鹤，闭户托香林。",
      "庭树一何静，湖光相与深。",
      "帆开知雨霁，磬响落檐阴。",
      "我自劳劳者，逢君生远心。"
    ]
  },
  {
    "id": "adcfe4db2acc4420e6c51e62e223a97f",
    "title": "归云庵夜泛同愚山阮怀诸子",
    "authorName": "吴绮",
    "authorId": "adcfe4db2acc4420d1dc3a8226751be1",
    "dynasty": "清",
    "content": [
      "山晚离城远，寒新怯暮游。",
      "乱峰争落日，一径入深秋。",
      "清兴因官懒，诗名借客留。",
      "何时能解绂，终夕对沧州。"
    ]
  },
  {
    "id": "adcfe4db2acc4420296292394bd85a38",
    "title": "泊八里滩",
    "authorName": "吴绮",
    "authorId": "adcfe4db2acc4420d1dc3a8226751be1",
    "dynasty": "清",
    "content": [
      "渐远青塘路，篷窗懒更开。",
      "山烟孤塔回，湖色乱帆来。",
      "吾道存书卷，余生托酒杯。",
      "寄言鸥鸟伴，从此莫相猜。"
    ]
  },
  {
    "id": "adcfe4db2acc4420400c6eac6a1dc65c",
    "title": "同云止过石公房",
    "authorName": "吴绮",
    "authorId": "adcfe4db2acc4420d1dc3a8226751be1",
    "dynasty": "清",
    "content": [
      "寒蕉拂拂与窗齐，老碧新香坐欲迷。",
      "一钵软烟梧子饭，半锄凉雨菊花泥。",
      "闲支短杖调饥鹤，学定空床过午鸡。",
      "却愧好山从结梦，明朝秋句不堪携。"
    ]
  },
  {
    "id": "adcfe4db2acc4420d142f996082adf92",
    "title": "送石潭归里",
    "authorName": "吴绮",
    "authorId": "adcfe4db2acc4420d1dc3a8226751be1",
    "dynasty": "清",
    "content": [
      "雪尽垂杨已渐深，临歧折赠欲沾襟。",
      "三同身世兼忧喜，四杰才华半古今。",
      "严谴原非真主意，贫归长系故人心。",
      "东门一送飞旌远，庄舄凄凉有越吟。"
    ]
  },
  {
    "id": "adcfe4db2acc4420e68365e3aea453b5",
    "title": "夏日清啸楼晚望",
    "authorName": "吴绮",
    "authorId": "adcfe4db2acc4420d1dc3a8226751be1",
    "dynasty": "清",
    "content": [
      "偶寄闲身不当归，凭栏尝对水烟微。",
      "鸟追斜日穿虹去，龙斗惊雷挟甫飞。",
      "近海潮声秋隐隐，过江山色晚依依。",
      "芦中鼓枻无人在，憔悴乾坤一钓矶。"
    ]
  },
  {
    "id": "adcfe4db2acc442078628098ae8fe9c0",
    "title": "红鹅馆纪事",
    "authorName": "吴绮",
    "authorId": "adcfe4db2acc4420d1dc3a8226751be1",
    "dynasty": "清",
    "content": [
      "疏懒偏宜近墨庄，披衣侵晓过林塘。",
      "桐阴照槛客窗绿，荷叶满池人语香。",
      "江雨欲来鱼竞喜，山风忽动鹤先凉。",
      "不辞永日摊书坐，索有邻家煮柘浆。"
    ]
  },
  {
    "id": "adcfe4db2acc4420c2f64ea34dc1aa81",
    "title": "再至金陵和田纶霞",
    "authorName": "吴绮",
    "authorId": "adcfe4db2acc4420d1dc3a8226751be1",
    "dynasty": "清",
    "content": [
      "频年飘泊竟无成，百不如人笑老伧。",
      "学道几经居药市，著书从欲赋《芜城》。",
      "原难富贵宁须悔，便作神仙未免情。",
      "五岳纵游何不可，那堪重入旧瑶京。"
    ]
  },
  {
    "id": "adcfe4db2acc4420cfb89578054dba52",
    "title": "游虞山",
    "authorName": "吴绮",
    "authorId": "adcfe4db2acc4420d1dc3a8226751be1",
    "dynasty": "清",
    "content": [
      "揽胜来当禊祓时，篮舆穿树影参差。",
      "关心风日今朝好，过眼湖山此处奇。",
      "碧海天低龙过晚，苍崖云挂鸟归迟。",
      "十年记得苕溪事，学士曾传绝妙词。"
    ]
  },
  {
    "id": "adcfe4db2acc442071783f4d269f1f86",
    "title": "采桑篇",
    "authorName": "吴绮",
    "authorId": "adcfe4db2acc4420d1dc3a8226751be1",
    "dynasty": "清",
    "content": [
      "紫陌春风路，柔条压春树。",
      "晓起自携筐，盈盈采桑去。",
      "非直为蚕饥，畏郎无好衣。",
      "银钩正欲采，惊出黄莺飞。",
      "莺飞何决绝，踏得桑枝折。",
      "宁知桑树中，更有离人别。"
    ]
  },
  {
    "id": "adcfe4db2acc4420a9df2577a5b5acf3",
    "title": "青山下望黄将军墓道",
    "authorName": "吴绮",
    "authorId": "adcfe4db2acc4420d1dc3a8226751be1",
    "dynasty": "清",
    "content": [
      "霜花入江江树红，半江落日摇悲风。此时客向青山路，遥见松楸窜狐兔。",
      "推篷指问黄头郎，云是将军神道处。将军束发事边疆，浴血榆关四十霜。",
      "射雕并挽双飞鞬，回马常持半段枪。曾经搏战乌桓贼，手戮长鲸襄水赤。",
      "上相频分卧内符，诸侯竞屈辕门膝。手缚渠魁未报恩，渔阳鼓入延秋门。",
      "西京已下仙人泪，南国还招帝子魂。马渡琅琊从此化，将军定策同王谢。",
      "岂知艳曲号《无愁》，亚子空呼李天下。天下龙髯痛未消，临春明月响琼箫。",
      "中涓厮养横宫锦，丞相家儿插坐貂。就中更有陈留子，宫门夜半传黄纸。",
      "尽逐元丰旧党人，半闲堂里烟尘起。传檄言诛刁与刘，武昌杨柳作边愁。",
      "岩疆已付中行说，壮节空思祖豫州。将军义愤填怀抱，洗日虞渊何足道。",
      "一朝失计在移军，清风小用临江啸。倚剑空持南壁天，北来烽火照甘泉。",
      "横江零落千寻索，下殿仓皇七宝鞭。此时将军镇姑熟，宫中夜到驱黄犊。",
      "紫髯怒吼阵云昏，《虞歌》夜泣蛾眉绿。平明战鼓动江鸦，裹创犹呼御赐騧。",
      "鸣弦岂意来鹑尾，拔刃空闻叱虎牙。可怜魂染胭脂血，蒲首归来事难说。",
      "几年墓木拱白杨，夜夜犹然叫鶗鴂。我闻此语心伤悲，为指江涘之高垒。",
      "当年庙算列四镇，此地实为君封陲。痴儿不了公家事，模糊颠倒山河字。",
      "骂贼不及雷海青，弄兵窃效田承嗣。将军抗表建牙旌，讨逆应先李茂贞。",
      "一喝逆流万人死，摧枯拉朽无坚营。楼烦出射弓矢堕，锦裘绣帽如雷火。",
      "紫电横飞灵宝刀，红冰腻结连环锁。至今白骨满苍山，折戟犹存战血斑。",
      "竖子无成悲广武，词人多恨哭江南。吁嗟将军复何有，从来运数多阳九。",
      "留守魂游宋氏河，监军泪滴唐家酒。吾徒意气岂能灰，当时所用违其才。",
      "夕阳下山黄叶雨，江风飒飒魂归来。"
    ]
  },
  {
    "id": "adcfe4db2acc442058060225260922cc",
    "title": "闻其年以博学宏词荐为赋短歌",
    "authorName": "吴绮",
    "authorId": "adcfe4db2acc4420d1dc3a8226751be1",
    "dynasty": "清",
    "content": [
      "陈郎五年不得意，青衫颓落凌云气。忽闻天子下徵书，乡里小儿叫奇事。",
      "兵兴以后文章贱，牙郎估客乘高幰。尽谓黄金可致身，公卿那用张华研。",
      "吾侪有字何堪煮，贱卖长门人不与。妻儿大笑乃公痴，何如且学扬州贾。",
      "陈郎本在泥途中，一朝走入甘泉宫。掀髯脱却犊鼻裈，乃知吾道非终穷。",
      "吁嗟小儿小儿汝莫嗔，当今天子重才人。"
    ]
  },
  {
    "id": "adcfe4db2acc442028109c032463f8f0",
    "title": "芜城歌赠送屈翁山",
    "authorName": "吴绮",
    "authorId": "adcfe4db2acc4420d1dc3a8226751be1",
    "dynasty": "清",
    "content": [
      "芜城十月霜飞早，游子相逢惜秋草。",
      "镂管争从月下吟，瑶觞竞向花前倒。",
      "忽闻屈子天际来，座中众客欢如雷。",
      "共言意气为君发，共言怀抱为君开。",
      "闻君平生不得志，读尽奇书有奇事。",
      "万里麻鞋讯故人，千金宝剑留深意。",
      "踏遍人间古战场，掉头不肯事侯王。",
      "弹琴独看文君鬓，典酒频销陆贾装。",
      "几年漂泊人难测，憔悴兰成归未得。",
      "八月槎浮桂海潮，六朝山爱斜阳色。",
      "偶然乘兴来观涛，明月同寻廿四桥。",
      "只有客怜词客赋，更无人听玉人箫。",
      "竹西握手天将雪，满路西风打黄叶。",
      "送君又上白门船，秋尽垂杨不堪折。",
      "杜牧凄凉梦懒成，狂歌一曲别离情。",
      "西园宾客皆云散，独听寒江暮雨声。"
    ]
  },
  {
    "id": "adcfe4db2ad9d449dbc3c1738adf59f8",
    "title": "小庭",
    "authorName": "黄子高",
    "authorId": "adcfe4db2ad9d449d1457b72d1457b72",
    "dynasty": "清",
    "content": [
      "小庭无过客，阒寂画帘垂。",
      "细雨花朝近，晴光社日迟。",
      "蛛丝横屋角，蝶粉满芳枝。",
      "自起翻书帙，墙西日又移。"
    ]
  },
  {
    "id": "adcfe4db2ad9d44940c4a378f4456689",
    "title": "书所见",
    "authorName": "黄子高",
    "authorId": "adcfe4db2ad9d449d1457b72d1457b72",
    "dynasty": "清",
    "content": [
      "乳鸭浮萍水满地，酒旗风细雨丝丝。",
      "木棉几树花如火，又是清明上冢时。"
    ]
  },
  {
    "id": "adcfe4db2ae8391b655d1ea5b8328f25",
    "title": "八月初六日拜分校之命入闱用王衷白先生韵其一",
    "authorName": "张曾敞",
    "authorId": "adcfe4db2ae8391bd1457b72d1457b72",
    "dynasty": "清",
    "content": [
      "朝传丹綍五云深，销院重教荷橐临。",
      "不让采风分簜简，自矜修月入骞林。",
      "三厅星聚奎文丽，七载飙驰往迹沈。",
      "惟有素怀清白在，玉壶一片是冰心。"
    ]
  },
  {
    "id": "adcfe4db2ae8391bab4b3278c191cdbe",
    "title": "八月初六日拜分校之命入闱用王衷白先生韵其二",
    "authorName": "张曾敞",
    "authorId": "adcfe4db2ae8391bd1457b72d1457b72",
    "dynasty": "清",
    "content": [
      "障眼红纱误恐深，披文弥复廑如临。铭操恰侍皋比座，簪盍真成翰墨林。",
      "旧雨重偕情倍密，独弦无和响应沈，倾昆取玉寻常事，莫慰荆和献璞心。"
    ]
  },
  {
    "id": "adcfe4db2af7c4747dbae064d909645a",
    "title": "秋怀",
    "authorName": "赵培基",
    "authorId": "adcfe4db2af7c474d1457b72d1457b72",
    "dynasty": "清",
    "content": [
      "万事愆黄发，艰难吾道违。",
      "海深天更远，林暗鸟还飞。",
      "避世甘贫病，称兵有是非。",
      "初心何日遂，闲杀北山薇。"
    ]
  },
  {
    "id": "adcfe4db2af7c474ed6a50b34b8aea03",
    "title": "遣愁",
    "authorName": "赵培基",
    "authorId": "adcfe4db2af7c474d1457b72d1457b72",
    "dynasty": "清",
    "content": [
      "故国云山外，音书何日来。",
      "烟深溟海暗，风雨夜猿哀。",
      "人向百蛮老，鸿应五岭回。",
      "自怜愁泪眼，懒上望乡台。"
    ]
  },
  {
    "id": "adcfe4db2af7c474ed6a50b39a5613a3",
    "title": "遣愁",
    "authorName": "赵培基",
    "authorId": "adcfe4db2af7c474d1457b72d1457b72",
    "dynasty": "清",
    "content": [
      "旅食随人饱，方言久客通。",
      "山云常荫绿，海日早翻红。",
      "岚瘴村村雨，桄榔树树风。",
      "独怜星月夜，遥与故乡同。"
    ]
  },
  {
    "id": "adcfe4db2afa03ab9f8e217eb3f9d358",
    "title": "梅母之殡",
    "authorName": "李绛青",
    "authorId": "adcfe4db2afa03abd1457b72d1457b72",
    "dynasty": "清",
    "content": [
      "路出正阳桥，四衢声鼎沸。车马塞道涂，男女满街市。",
      "询彼何以故？梅氏有凶事。梅氏何许人？客言我告尔。",
      "不是强军阀，亦非新官吏。鼎鼎梅兰芳，花衫最绝技。",
      "今为祖母丧，殡宫过此地。彩仗已森列，輀舆还未至。",
      "客导使向前，百戏目为翳。铭旌一丈长，细读无几字。",
      "阔扁先总统，仿佛急公义。有类黄金榜，宝琦姓孙氏。",
      "其馀诸哀挽，略可类分四。前列为阁部，其次即义士。",
      "又次为文人，最后属伶界。一时狂风来，疾卷同旗靡。",
      "俄而灵车到，鹄立执绋俟。后随多伶官，前引皆卿贰。",
      "箫笳哀动魄，铙饶暄震耳。梅伶挽柩行，梨花微带泪。",
      "行人惊未见，如睹真仙子。拍掌怪叫好，似在舞台底。",
      "警察为清道，大施鞭与棰。观者叹啧啧，谓是福所致。",
      "余乃告客言，此即是遭际。王纲不解纽，岂容此纵恣。",
      "军政不贪暴，谁助此奢侈。玄黄已错行，颠倒难思拟。",
      "客言壬戌春，两军战易水。死者千万人，膏血草为萎。",
      "京观填一坑，何曾有棺瘗。此是何功德，彼又何罪戾。",
      "余言更勿论，此尤属儿戏。一语为客告，人趋势与利。",
      "兰芳倘不禄，哀荣岂只此。必有李天下，观赐九坛祭。",
      "必有大将军，为请国葬体。人妖泊五行，怪状兴乱世。",
      "莽莽十年间，逆知必至是。闻罢叹而笑，略为记一二。",
      "惜无蒲留仙，大笔重叙次。并入金和尚，后先同志异。"
    ]
  },
  {
    "id": "adcfe4db2afc649d8cfdb2dd0a67d05f",
    "title": "赐施烺诗",
    "authorName": "清圣祖玄烨",
    "authorId": "adcfe4db2afc649dd1457b72d1457b72",
    "dynasty": "清",
    "content": [
      "岛屿全军入，沧溟一战收。",
      "降帆来蜃市，露布彻龙楼。",
      "上将能宣力，奇功本伐谋。",
      "伏波名共美，南纪尽安流。"
    ]
  },
  {
    "id": "adcfe4db2afc649d5110de9bdfa9a5d8",
    "title": "谒大禹庙",
    "authorName": "清圣祖玄烨",
    "authorId": "adcfe4db2afc649dd1457b72d1457b72",
    "dynasty": "清",
    "content": [
      "古庙青山下，登临晓霭中。",
      "梅梁存旧迹，金简纪神功。",
      "九载随刊力，千年统绪崇。",
      "兹来荐蘩藻，瞻对率群工。"
    ]
  },
  {
    "id": "adcfe4db2afc649d8caa3a81ff08e287",
    "title": "甲子冬日过阙里",
    "authorName": "清圣祖玄烨",
    "authorId": "adcfe4db2afc649dd1457b72d1457b72",
    "dynasty": "清",
    "content": [
      "銮辂来东鲁，先登夫子堂。",
      "两楹陈俎豆，数仞见宫墙。",
      "道统唐虞接，儒宗洙泗长。",
      "入门抚松柏，瞻拜肃冠裳。"
    ]
  },
  {
    "id": "adcfe4db2afc649d6985ca2c1eee190a",
    "title": "弹琴峡",
    "authorName": "清圣祖玄烨",
    "authorId": "adcfe4db2afc649dd1457b72d1457b72",
    "dynasty": "清",
    "content": [
      "琮琤流水意，仿佛似鸣琴。",
      "曲度泉归壑，声兼峡泛吟。",
      "空山传逸响，终古奏清音。",
      "不御金徽久，泠泠会素心。"
    ]
  },
  {
    "id": "adcfe4db2afc649ddcf9a5fa2e5180ea",
    "title": "瀚海",
    "authorName": "清圣祖玄烨",
    "authorId": "adcfe4db2afc649dd1457b72d1457b72",
    "dynasty": "清",
    "content": [
      "四月天山路，今朝潮海行。",
      "积沙流绝塞，落日度连营。",
      "战伐因声罪，驰驱为息兵。",
      "敢云黄屋重，辛苦事亲征。"
    ]
  },
  {
    "id": "adcfe4db2afc649dec5914825d91c6eb",
    "title": "赐将士食",
    "authorName": "清圣祖玄烨",
    "authorId": "adcfe4db2afc649dd1457b72d1457b72",
    "dynasty": "清",
    "content": [
      "万骑拥雕弓，长鸣向北风。",
      "龙荒弥旷远，虎旅正骁雄。",
      "战鼓黄云外，旌门紫气中。",
      "朕躬方蓐食，与尔六军同。"
    ]
  },
  {
    "id": "adcfe4db2afc649d5f1f293839fa2562",
    "title": "剿噶尔丹大捷",
    "authorName": "清圣祖玄烨",
    "authorId": "adcfe4db2afc649dd1457b72d1457b72",
    "dynasty": "清",
    "content": [
      "残寇疲宵遁，横冲节制兵。",
      "我师乘锐气，谁许丐馀生。",
      "貔虎三军合，鲸鲵一战平。",
      "愧称谋画定，讨罪荷天成。"
    ]
  },
  {
    "id": "adcfe4db2afc649d71620057624a4c83",
    "title": "朕自幼不喜厚味今年登古稀深知粗食软蔬足以颐养天和有人进蒌蒿苦麻者因而书怀",
    "authorName": "清圣祖玄烨",
    "authorId": "adcfe4db2afc649dd1457b72d1457b72",
    "dynasty": "清",
    "content": [
      "淡泊生精液，清虚乐有余。",
      "鬓霜惭薄德，神惫恐高誉。",
      "苦好山林趣，深耽性道书。",
      "山翁多耄耋，粗食并园蔬。"
    ]
  },
  {
    "id": "adcfe4db2afc649d0613df52423504a3",
    "title": "登景忠山",
    "authorName": "清圣祖玄烨",
    "authorId": "adcfe4db2afc649dd1457b72d1457b72",
    "dynasty": "清",
    "content": [
      "景忠远上日方阑，岩壑层层生早寒。",
      "岭腹冻云凝玉仗，山中瑞气接仙鸾。",
      "鸣钟涧里经声近，击鼓楼前树影残。",
      "缭绕旌旗萦石道，六龙行处万民观。"
    ]
  },
  {
    "id": "adcfe4db2afc649d4fae3da57519e5cc",
    "title": "滇平",
    "authorName": "清圣祖玄烨",
    "authorId": "adcfe4db2afc649dd1457b72d1457b72",
    "dynasty": "清",
    "content": [
      "洱海昆池道路难，捷书夜半到长安。",
      "未矜干羽三苗格，乍喜征输六诏宽。",
      "天末远收金马隘，军中新解铁衣寒。",
      "回思几载焦劳意，此日方同万国欢。"
    ]
  },
  {
    "id": "adcfe4db2afc649d748a69a99e6f8410",
    "title": "饯闽抚陈瑸",
    "authorName": "清圣祖玄烨",
    "authorId": "adcfe4db2afc649dd1457b72d1457b72",
    "dynasty": "清",
    "content": [
      "留犊从来汉史傅，建牙分阃赖官贤。",
      "宽严驭吏须交勉，教养宜民务使全。",
      "岭海屏藩消蜃气，关山保障息烽烟。",
      "迎年节近新春至，援笔枫宸饯别篇。"
    ]
  },
  {
    "id": "adcfe4db2afc649d5cb918cdeaefaa7d",
    "title": "病中偶尔问及工部尚书翰林院掌院学士徐元梦乃同学旧翰林康熙十六年以前进士再无一人矣率赋一律以遣闷怀",
    "authorName": "清圣祖玄烨",
    "authorId": "adcfe4db2afc649dd1457b72d1457b72",
    "dynasty": "清",
    "content": [
      "七旬彼此对堪怜，病里回思一慨然。",
      "少小精神皆敝尽，老年岁月任推迁。",
      "常怀旧学穷经史，更想余闲力简编。",
      "诗兴不知何处至，拈毫又觉韵难全。"
    ]
  },
  {
    "id": "adcfe4db2afc649defd25bcd9d25ef63",
    "title": "丰登者朕之获福歉收者朕之失政出此入彼不能自恕故作近体一律以自遣",
    "authorName": "清圣祖玄烨",
    "authorId": "adcfe4db2afc649dd1457b72d1457b72",
    "dynasty": "清",
    "content": [
      "喜雨人同我不然，鳃鳃宵旰待丰年。",
      "千村时若千村庆，一日恒旸一日愆。",
      "率土盈宁难并得，普天恩泽岂兼全。",
      "先忧后乐何能遂，衰景残龄只自怜。"
    ]
  },
  {
    "id": "adcfe4db2afc649df46b66b274519d22",
    "title": "晓发虚谷",
    "authorName": "清圣祖玄烨",
    "authorId": "adcfe4db2afc649dd1457b72d1457b72",
    "dynasty": "清",
    "content": [
      "帷宫雨后纳新凉，虚谷风来百草香。",
      "万里晴云任舒卷，凭高但见碧天长。"
    ]
  },
  {
    "id": "adcfe4db2afc649dd4ebf0f016cbe144",
    "title": "无锡小民以羔羊惠酒争献御舟笑而遣之",
    "authorName": "清圣祖玄烨",
    "authorId": "adcfe4db2afc649dd1457b72d1457b72",
    "dynasty": "清",
    "content": [
      "自昔君门隔九阍，如何草野得攀援。",
      "多因爱此元元切，忘分公然学负暄。"
    ]
  },
  {
    "id": "adcfe4db2afc649d84101f3d725b5871",
    "title": "己卯南巡视河工回跸",
    "authorName": "清圣祖玄烨",
    "authorId": "adcfe4db2afc649dd1457b72d1457b72",
    "dynasty": "清",
    "content": [
      "行遍江南水与山，柳舒花放鸟绵蛮。",
      "明朝又入邳徐路，凤阙龙楼计日还。"
    ]
  },
  {
    "id": "adcfe4db2afc649d71ee5f5437288430",
    "title": "登都城",
    "authorName": "清圣祖玄烨",
    "authorId": "adcfe4db2afc649dd1457b72d1457b72",
    "dynasty": "清",
    "content": [
      "城高千仞卫山川，虎踞龙盘王气全。",
      "车马往来云雾里，民生休戚在当前。"
    ]
  },
  {
    "id": "adcfe4db2afc649d36293eb2b50d18e6",
    "title": "题班师图",
    "authorName": "清圣祖玄烨",
    "authorId": "adcfe4db2afc649dd1457b72d1457b72",
    "dynasty": "清",
    "content": [
      "战马初间甲士欢，挥戈早已破楼兰。",
      "弥天星斗销兵气，照彻天山五月寒。"
    ]
  },
  {
    "id": "adcfe4db2afc649ddcdfb4eae58a6825",
    "title": "览贞观政要",
    "authorName": "清圣祖玄烨",
    "authorId": "adcfe4db2afc649dd1457b72d1457b72",
    "dynasty": "清",
    "content": [
      "春阳淑以嘉，流云洒几案。及此听政余，缣缃获披玩。",
      "寥寥三古后，载籍亦炳焕，俯仰千年余，盛治数贞观。",
      "修德偃干戈，措刑空狴犴。海外奉车书，臣民登燕衎。",
      "事往迹尚存，流风照觚翰。洋洋四十篇，可以一辞贯。",
      "仁义有明效，非由事击断。鄙哉封伦言，相去邈河汉。"
    ]
  },
  {
    "id": "adcfe4db2afc649d217481bf3bb72cc5",
    "title": "时巡近效悯农事有作",
    "authorName": "清圣祖玄烨",
    "authorId": "adcfe4db2afc649dd1457b72d1457b72",
    "dynasty": "清",
    "content": [
      "芳郊景物丽，淑气扇暮春。灵雨应良节，光风薄嘉辰。",
      "省耕已届候，夙驾方来巡。前驱列式道，羽卫罗钩陈。",
      "时有田间子，荷耒披车尘。讥诃勿频数，疾苦当咨询。",
      "千耦幸终亩，二{畐甫}犹悬囷。穮蓘尔勤动，恫瘝予隐亲。",
      "赒赐出泉府，抚循属官臣。行潦有挹器，洌井无枯津。",
      "所惠良未遍，嗛嗛愧斯人。"
    ]
  },
  {
    "id": "adcfe4db2afc649de70d7ddb50face47",
    "title": "升平嘉宴同群臣赋诗用柏梁体联句",
    "authorName": "清圣祖玄烨",
    "authorId": "adcfe4db2afc649dd1457b72d1457b72",
    "dynasty": "清",
    "content": [
      "丽日和风被万方。卿云烂漫弥紫阊。",
      "一堂喜起歌明良。止戈化洽民物昌。",
      "蓼萧燕誉圣恩长。天心昭格时雨旸。",
      "丰亨有兆祝千箱。礼乐文章仰圣皇。",
      "庙谟指授靖八荒。春回丹诏罢桁杨。",
      "河清海宴禹绩彰。百度胥饬纲纪张。",
      "千官济济盈岩廊。天公无旷勤赞襄。",
      "有年歌协臣所望。共期红朽答殊常。",
      "转漕亿万充天仓。邦礼叨赞惭趋跄。",
      "职司寅清佐垂裳。天河洗甲通蛮乡。",
      "皇威四畅咸来王。祇承钦恤和气翔。",
      "刑措不用民寿康。八材庀化师殳斨。",
      "右平左墄开明堂。仰窥神策驱天狼。",
      "膏以大泽人胥庆。帝庸作歌追虞唐。",
      "身依云汉赓天章。恪秉训厉敦羔羊。",
      "奉宣仁风之吴疆。",
      "九阍詄荡瞻龙光。斗杓高掩贯索芒。",
      "图列养正亲羹墙。黄钟大镛谐祯祥。",
      "郊衢《击壤》欢丰穰。大官珍膳罗酒浆。",
      "调闲六御腾康庄。忝预风纪凛清霜。",
      "出入玉佩声锵锵。纳言惟允尚职详。",
      "褒忠励节感赐觞。圜扉阒寂春草芳。",
      "拜手好生颂禹汤。前星令望钦颙卬。",
      "终始念典用斯臧。言模行范辉缥缃。",
      "猗欤至德日就将。叨尘侍从恩莫量。",
      "靖共夙夜无怠遑。梧桐生矣于高冈。",
      "绸书东观翰墨香。三德六行为士坊。",
      "宫官备位滋悚惶。六经义叶如笙簧。",
      "奎文焕若森琳琅。朝朝橐笔侍御床。",
      "纪载圣治金匮藏。频年宣室虚对扬。",
      "宸篇掞藻烛昊苍。承华毓德成圭璋。",
      "青宫琪树栖鸾凰。金舆导从骖云骧。",
      "罘罳流影耀璧珰。仁波溟渤同濊汪。",
      "鸾旗乘春零露瀼。爰赓《天保》矢勿忘。",
      "八表同轨来梯航。云门磬管声喤喤。",
      "泰交天阙开春阳。惟睿作圣金玉相。",
      "珥笔何幸日月傍。瑞逾宝鼎兼芝房。",
      "尧樽夜醉星低昂。在廷悦豫和宫商。",
      "滥典乐正董上庠。治登三五休声扬。",
      "睿谟典诰同洋洋。记神圣功臣职当。",
      "琅函瑶版书焜煌。石渠高议芟秕糠。",
      "日侍清禁研铅黄。愿言直节谨自防。",
      "帝心勤民重农桑。具举细目恢弘纲。",
      "诞敷文德四国匡。嘉禾既殖锄莠稂。",
      "屈轶朱草纷两厢。封章问夜检皂囊。",
      "拟将劲操坚苍筤。朝无阙事联班行。",
      "千门燎火宵未央。升平高宴迈柏梁。"
    ]
  },
  {
    "id": "adcfe4db2afc649d00156f5c40b4e2d1",
    "title": "再游盘山",
    "authorName": "清圣祖玄烨",
    "authorId": "adcfe4db2afc649dd1457b72d1457b72",
    "dynasty": "清",
    "content": [
      "蓟州城北黄崖前，水甘土厚多平阡。",
      "崇山特起矗霄汉，栝柏夹路阴参天。",
      "回峦复嶂倍娟秀，幽林邃谷时夤缘。",
      "云藏古寺行未到，树杪先有钟声传。",
      "数峰突兀势陡绝，上迫箕尾双星躔。",
      "峨峨石状兽蹲立，因风摇曳如空悬。",
      "深潭清泠那可测，知是百尺神龙渊。",
      "钵泉恍惚有海眼，潮井呼噏通百川。",
      "不然泛滥亦易挹，何为万古清涓涓。",
      "神王融结天巧凿，更骋远目穷高巅。",
      "渔阳古郡最阻厄，屹为左辅雄幽燕。",
      "即今交河远置候，此实堂奥非临边。",
      "太平粗喜有端绪，石根沙碛皆原田。",
      "偶兹登陟聊驻旆，用寄襟抱题斯篇。"
    ]
  },
  {
    "id": "adcfe4db2afc649d9c7928338b043468",
    "title": "娑罗树歌",
    "authorName": "清圣祖玄烨",
    "authorId": "adcfe4db2afc649dd1457b72d1457b72",
    "dynasty": "清",
    "content": [
      "娑罗珍木不易得，此树惟应月中植。",
      "想见初从西域移，山中有人未之识。",
      "海桐结蕊松栝形，千花散尽七叶青。",
      "山禽回翔不敢集，虚堂落子风泠泠。",
      "楚州遗碑今已偃，峨眉雪外双林远。",
      "未若兹山近可游，灵根终古蟠层巘。",
      "繁阴亭午转团圞，回睇精蓝路几盘。",
      "凭教紫府仙山树，写入披香殿里看。"
    ]
  },
  {
    "id": "adcfe4db2afc649df5f1fe1b910c5a8d",
    "title": "经明成祖勒铭处指示扈从诸臣",
    "authorName": "清圣祖玄烨",
    "authorId": "adcfe4db2afc649dd1457b72d1457b72",
    "dynasty": "清",
    "content": [
      "伊昔永乐年，征焉嘶朔风。",
      "碛间铭片石，苔藓磨青铜。",
      "我行初拂拭，夏节欣相同。",
      "当时月在巳，今值清和中。",
      "后先间两日，彼亦一代雄。",
      "我武诗不庭，春发明光宫。",
      "塞草绿微茁，雨雪阴蒙蒙。",
      "或言时尚早，稍待边花红。",
      "宁知英杰人，所见良疏通。",
      "迅行掩不备，兵法贵折冲。",
      "军谋在帷殿，士气如虎熊。",
      "岂不资群策，惟断斯有功。",
      "作诗纪其事，聊以示臣工。"
    ]
  },
  {
    "id": "adcfe4db2afc649d4ab49961d291545f",
    "title": "渡克鲁伦河纲鱼暂驻待后军至",
    "authorName": "清圣祖玄烨",
    "authorId": "adcfe4db2afc649dd1457b72d1457b72",
    "dynasty": "清",
    "content": [
      "胪朐河水何泱泱，高山发源清且长。",
      "汉北经流数千里，东趋潦海归扶桑。",
      "夙昔河壖亦沃土，狡寇来据巢其疆。",
      "自春徂夏雨泽断，塞草不绿川原黄。",
      "惊闻我师自天来，远渡沙碛思遁藏。",
      "焚巢裹糇夜窜走，老羸稚幼委道傍。",
      "朕率轻骑渡河北，平沙浅水湔甲裳。",
      "命士举网截清流，鲜鳞泼剌河中央。",
      "笑彼智短气复懦，捐弃形势奔仓皇。",
      "此时中宵自颠沛，当年北鄙徒披猖。",
      "我师英武且整暇，临河饮马皆鹰扬。",
      "黄钺一麾诸部集，回首万骑方腾骧。"
    ]
  },
  {
    "id": "adcfe4db2afc649d36bc39fbc37c6165",
    "title": "松花江网鱼最多颁赐从臣",
    "authorName": "清圣祖玄烨",
    "authorId": "adcfe4db2afc649dd1457b72d1457b72",
    "dynasty": "清",
    "content": [
      "松花江水深千尺，捩柁移舟网亲掷。",
      "溜洄水急浪花翻，一手提网任所适。",
      "须臾收处激颓波，两岸奔趋人络绎。",
      "小鱼沈网大鱼跃，紫鬣银鳞万千百。",
      "更有巨尾压船头，载以牛车输欲折。",
      "水寒冰结味益佳，远笑江南夸鲂鲫。",
      "遍令颁赐扈从臣，幕下然薪递烹炙。",
      "天下才俊散四方，网罗咸使登岩廊。",
      "尔等触物思比托，捕鱼勿谓情之常。"
    ]
  },
  {
    "id": "adcfe4db2afc649d75cc1e386b5d9910",
    "title": "自宁夏出塞滨河行至白塔乘舟顺流而下抵湖滩河朔作",
    "authorName": "清圣祖玄烨",
    "authorId": "adcfe4db2afc649dd1457b72d1457b72",
    "dynasty": "清",
    "content": [
      "黄河之源难可穷，滔滔来自遐荒中。",
      "既入洮兰复西出，飞涛浩瀚声淙淙。",
      "来从边山远跋涉，遣师挽饷兼采风。",
      "回銮欲假顺流便，特乘艇舰浮奔洪。",
      "潆洄大野势几曲，沙岸颓突还巃嵷。",
      "乱柳排生枝干密，中有巨鹿藏榛丛。",
      "遥山转转行莫尽，忽前俄后迷西东。",
      "有时塞云催急雨，晚天霁色横长虹。",
      "旌门月上夜皎洁，水光直与银汉通。",
      "放棹百里只瞬息，迅于走坂驰骏骢。",
      "中霄望见旄头落，幕北已奏烟尘空。",
      "兹行永得息兵革，岂惜晓暮劳予躬。",
      "长河绵延古鲜历，巡阅乃与区域同。",
      "自此寰海乐清晏，熙恬万国咸亨丰。"
    ]
  },
  {
    "id": "adcfe4db2afc649d6e58b9365c9d6a36",
    "title": "五十一年春二月二十四日回銮遇雨故作春雨行",
    "authorName": "清圣祖玄烨",
    "authorId": "adcfe4db2afc649dd1457b72d1457b72",
    "dynasty": "清",
    "content": [
      "春雨难过时，春耕不可误。江南苦多霪，河北厌久煦。",
      "地湿易蒸云，土碱能散雾。年年常觌此，惟祝顺旸雨。",
      "纵然蒙天眷，更欲明三务。去岁银花盈尺余，今看滂沛满沟渠。",
      "儿童应门有喜色，农夫奔走百愁舒。忙布种，治畦蔬，山谷原隰免欷歔。",
      "四民俯仰皆安业，庙堂忧悯当少除。娱目怡心愿后乐，又虑夏秋苗何如。",
      "仰冀阴晴无爽忒，方致大有登农书。"
    ]
  },
  {
    "id": "adcfe4db2afc649dcdf3f52f792fcd92",
    "title": "千叶莲池夜闻雨滴之声",
    "authorName": "清圣祖玄烨",
    "authorId": "adcfe4db2afc649dd1457b72d1457b72",
    "dynasty": "清",
    "content": [
      "田田荷盖雨声齐，楼蕊缤纷向晚迷。",
      "树叶不愁点翠幄，秧针岂忆灌青畦。",
      "密林有意通宵响，茂草无知遍地萋。",
      "偶尔喜吟今岁好，漫将诗句入新题。"
    ]
  },
  {
    "id": "adcfe4db2afc649d08145fed79236ec8",
    "title": "咏幽兰",
    "authorName": "清圣祖玄烨",
    "authorId": "adcfe4db2afc649dd1457b72d1457b72",
    "dynasty": "清",
    "content": [
      "婀娜花姿碧叶长，风来难隐谷中香。不因纫取堪为佩，纵使无人亦自芳。"
    ]
  },
  {
    "id": "adcfe4db2afe34b2f8aa56b6dd9659b3",
    "title": "拟宿马维则蔬斋从小湾更上三里呼渡不得沿流取归道风甚强自操舟困顿始得泊",
    "authorName": "王生荃",
    "authorId": "adcfe4db2afe34b2d1457b72d1457b72",
    "dynasty": "清",
    "content": [
      "江树江村绕似环，平沙何处问前山。",
      "斜阳挂树催鸦急，野岸横舟似鹭间。",
      "游屦更探枫柳径，茅斋故在竹林间。",
      "无缘驱遣风波恶，只隔伊人水一湾。"
    ]
  },
  {
    "id": "adcfe4db2b04a9ac6e9d7f1d59507729",
    "title": "狮子林今为吴中黄氏废园",
    "authorName": "陈昌绅",
    "authorId": "adcfe4db2b04a9acd1457b72d1457b72",
    "dynasty": "清",
    "content": [
      "叠石摹山格，奇礓曲折通。",
      "广庭成结构，危磴接玲珑。",
      "碨磊当轩出，狻麑据座雄。",
      "云林共高致，皴染画图工。"
    ]
  },
  {
    "id": "adcfe4db2b04a9acc324447edcf8bf2a",
    "title": "虎丘新构灵澜精舍嘉定钱少詹书海涌峰三字石刻尚存分隶绝雄伟",
    "authorName": "陈昌绅",
    "authorId": "adcfe4db2b04a9acd1457b72d1457b72",
    "dynasty": "清",
    "content": [
      "憨公卓锡地，苔涧昔曾经。",
      "山寺有兴废，泉流无古今。",
      "云岩清梵答，海涌夕岚阴。",
      "名迹怀前辈，潜研诣力深。"
    ]
  },
  {
    "id": "adcfe4db2b182de409b81fd197d5c1d4",
    "title": "不倒翁",
    "authorName": "徐埴夫",
    "authorId": "adcfe4db2b182de4d4b2aeb2e74c0d42",
    "dynasty": "清",
    "content": [
      "交游几辈尽儿童，面目居然百岁翁。",
      "不以推排怜老大，偏能倔强亦英雄。",
      "生来轻薄身难主，谢绝安眠坐最工。",
      "下一丸泥上一纸，假人皮相腹空空。"
    ]
  },
  {
    "id": "adcfe4db2b182de4e507cfe8d8eb5f1a",
    "title": "吴凤庙重修落成",
    "authorName": "徐埴夫",
    "authorId": "adcfe4db2b182de4d4b2aeb2e74c0d42",
    "dynasty": "清",
    "content": [
      "平蛮何必用干戈，只让吴君一死多。",
      "如此玉人如此德，长垂血食奠诸罗。"
    ]
  },
  {
    "id": "adcfe4db2b2e53e6a6068734f01b90c7",
    "title": "河南道中",
    "authorName": "邓承宗",
    "authorId": "adcfe4db2b2e53e6d1457b72d1457b72",
    "dynasty": "清",
    "content": [
      "鞍马风尘苦，关河岁序深。",
      "远钟出烟寺，残月堕枫林。",
      "人倚孤筇健，松围众壑阴。",
      "旅怀消不得，日日短长吟。"
    ]
  },
  {
    "id": "adcfe4db2b2e53e6731028f1f2b8c17f",
    "title": "荆州",
    "authorName": "邓承宗",
    "authorId": "adcfe4db2b2e53e6d1457b72d1457b72",
    "dynasty": "清",
    "content": [
      "醉踏高城散早暾，城头吹角重兵屯。",
      "云连橘柚秋光净，江转夔巫雨气昏。",
      "豚犬岂能成霸业，芷兰终自误王孙。",
      "时清莫作登楼感，故国他乡总断魂。"
    ]
  },
  {
    "id": "adcfe4db2b2e53e67149d5abf57d9a8a",
    "title": "访音图为沈丹谷作",
    "authorName": "邓承宗",
    "authorId": "adcfe4db2b2e53e6d1457b72d1457b72",
    "dynasty": "清",
    "content": [
      "山月洗微白，山风吹梦醒。",
      "偶忆山中人，杖策耽幽寻。",
      "云影时左右，禽鸟鸣好音。",
      "回头问僮仆，囊中有古琴。",
      "触手辄成响，不弹谁为听。",
      "昨从海上来，天风吹泠泠。",
      "波涛出复没，合沓难为名。",
      "归时一偃卧，万感俱冥冥。",
      "栖神太古间，天气横空青。",
      "出门忽大笑，四顾无所亲。",
      "行行昧远近，但闻松涛声。",
      "始知成连去，今古惜此人。"
    ]
  },
  {
    "id": "adcfe4db2b2e53e6dea124cf12e3d0fc",
    "title": "都门秋日偕查少泉刘稚筠史仲和单地山城南看花作",
    "authorName": "邓承宗",
    "authorId": "adcfe4db2b2e53e6d1457b72d1457b72",
    "dynasty": "清",
    "content": [
      "独处忽不怿，脂车城南行。",
      "白云树上流，摇曳作水声。",
      "草色凄以绿，好鸟相和鸣。",
      "修途无近远，仿佛若已经。",
      "一寺出深坞，林木何其清。",
      "老僧道心薄，尘外多逢迎。",
      "残叶过别院，幽花明乍晴。",
      "花香无定处，风过随衣生。",
      "去去复徘徊，暮霭悬高城。"
    ]
  },
  {
    "id": "adcfe4db2b2e53e62f143930dd7076c3",
    "title": "秋日访友人不遇",
    "authorName": "邓承宗",
    "authorId": "adcfe4db2b2e53e6d1457b72d1457b72",
    "dynasty": "清",
    "content": [
      "寒山几点入云碧，漠漠亭皋远烟色。",
      "幽径云深少人行，蟋蟀怨秋声凄恻。",
      "秋夜携筇踏云来，竹床石砌生青苔。",
      "中有高人结茅住，落叶无声门不开。",
      "童子隔篱谢客语，蓬蒿满径谁宾主。",
      "明月多情解送还，秋阴一片落烟渚。"
    ]
  },
  {
    "id": "adcfe4db2b4764aaaac51bdc02929b25",
    "title": "初发",
    "authorName": "李寄",
    "authorId": "adcfe4db2b4764aad1457b72d1457b72",
    "dynasty": "清",
    "content": [
      "便束轻装去，晴郊色一新。",
      "路梅香过客，马铎避行人。",
      "白鹭拳能静，黄鹂语自亲。",
      "远游何所祝，风日好兼旬。"
    ]
  },
  {
    "id": "adcfe4db2b4764aaeb2446d859a009ab",
    "title": "晚投越城",
    "authorName": "李寄",
    "authorId": "adcfe4db2b4764aad1457b72d1457b72",
    "dynasty": "清",
    "content": [
      "夕照促行程，挥鞭汗漫行。",
      "群鸦分树噪，双犊一犁耕。",
      "孟浪游无底，凄凉影有情。",
      "荒阡弥望去，薄暮尚孤征。"
    ]
  },
  {
    "id": "adcfe4db2b4764aa3df488fa030472fa",
    "title": "越城早发",
    "authorName": "李寄",
    "authorId": "adcfe4db2b4764aad1457b72d1457b72",
    "dynasty": "清",
    "content": [
      "张镫颠倒起，便出主人门。",
      "星影辨翠树，口声唤远村。",
      "蹇驴蹄易失，饥客腹常喧。",
      "既在征途上，劳生不必论。"
    ]
  },
  {
    "id": "adcfe4db2b4764aa4aa7a259acf61943",
    "title": "渡京口其一",
    "authorName": "李寄",
    "authorId": "adcfe4db2b4764aad1457b72d1457b72",
    "dynasty": "清",
    "content": [
      "无事江湖上，频年逐去航。",
      "便风舟自进，孤月客偏当。",
      "寂寂真堪笑，栖栖不自量。",
      "仲尼犹旅舍，邓禹敢轻狂。"
    ]
  },
  {
    "id": "adcfe4db2b4764aac9b6d555e677d8ca",
    "title": "盱眙道上",
    "authorName": "李寄",
    "authorId": "adcfe4db2b4764aad1457b72d1457b72",
    "dynasty": "清",
    "content": [
      "皇皇同贾客，百里倦人征。",
      "乱水妨人渡，荒田便马行。",
      "柳争春日态，雁去北方声。",
      "遥问山前垒，今知第一城。"
    ]
  },
  {
    "id": "adcfe4db2b4764aae5ee8b23424d2be6",
    "title": "舟发旧县雨泊复行",
    "authorName": "李寄",
    "authorId": "adcfe4db2b4764aad1457b72d1457b72",
    "dynasty": "清",
    "content": [
      "二月淮水绿，兹游喜再逢。",
      "半帆风力稳，群树雨声浓。",
      "鱼贱倾篮买，舟行起碇从。",
      "沧波相对浴，白鸟巧仪容。"
    ]
  },
  {
    "id": "adcfe4db2b4764aa8298abb3c43c9372",
    "title": "晚投双沟大雨",
    "authorName": "李寄",
    "authorId": "adcfe4db2b4764aad1457b72d1457b72",
    "dynasty": "清",
    "content": [
      "风帆开不远，瞑色入清淮。",
      "舟就渔灯泊，钟从燕市来。",
      "鼍鸣应夜雨，龙蛰待春雷。",
      "客睡难成梦，孤肠易九回。"
    ]
  },
  {
    "id": "adcfe4db2b4764aa8e5ac7c3d6de32e3",
    "title": "护城野步",
    "authorName": "李寄",
    "authorId": "adcfe4db2b4764aad1457b72d1457b72",
    "dynasty": "清",
    "content": [
      "芳草城隅路，羁怀散漫行。",
      "走坡黄犊健，掷水白鲦轻。",
      "孑孑游成懒，昏昏酒欲倾。",
      "转风晴可必，差慰道途情。"
    ]
  },
  {
    "id": "adcfe4db2b4764aaef68c6d017bd8d0b",
    "title": "鄢陵道中",
    "authorName": "李寄",
    "authorId": "adcfe4db2b4764aad1457b72d1457b72",
    "dynasty": "清",
    "content": [
      "朝暾媚平陆，一路草新齐。",
      "村犬追驴吠，林禽背客啼。",
      "此行真草草，无事亦栖栖。",
      "为有男儿志，征尘尽日迷。"
    ]
  },
  {
    "id": "adcfe4db2b4764aaa2296a6a90a448b2",
    "title": "抉沟道中",
    "authorName": "李寄",
    "authorId": "adcfe4db2b4764aad1457b72d1457b72",
    "dynasty": "清",
    "content": [
      "孤客无聊赖，良辰尚旅征。",
      "闻禽能发兴，见柳亦牵情。",
      "铎急车归市，犁轻犊耦耕。",
      "谁怜好风日，驴背过清明。"
    ]
  },
  {
    "id": "adcfe4db2b4764aaacd36e959177e31e",
    "title": "自内埠渡伊水至辛店三十里，其闲崖壑甚佳",
    "authorName": "李寄",
    "authorId": "adcfe4db2b4764aad1457b72d1457b72",
    "dynasty": "清",
    "content": [
      "地僻春能透，落花香满衣。",
      "渡桥因涧石，开店倚山厓。",
      "下走宽驴力，谋沽散客怀。",
      "鸣禽如报我，此地可茅斋。"
    ]
  },
  {
    "id": "adcfe4db2b4764aa00daaf26e57fd31f",
    "title": "山行望孔城村",
    "authorName": "李寄",
    "authorId": "adcfe4db2b4764aad1457b72d1457b72",
    "dynasty": "清",
    "content": [
      "山村景佳绝，揽辔为迟迟。",
      "矮矮隐茅屋，高高出酒旗。",
      "枝风非杨柳，树雪是棠梨。",
      "驴背人遥羡，村中自不知。"
    ]
  },
  {
    "id": "adcfe4db2b4764aa777272d2934d9694",
    "title": "经熊耳山",
    "authorName": "李寄",
    "authorId": "adcfe4db2b4764aad1457b72d1457b72",
    "dynasty": "清",
    "content": [
      "熊耳峰何壮，诸山拥一尊。",
      "高将中岳并，远见三秦门。",
      "驴背风多大，衣前云可扪。",
      "纷纷罗列者，看去是儿孙。"
    ]
  },
  {
    "id": "adcfe4db2b4764aa78efc2e9a988770e",
    "title": "早发",
    "authorName": "李寄",
    "authorId": "adcfe4db2b4764aad1457b72d1457b72",
    "dynasty": "清",
    "content": [
      "行客啸俦侣，征衣颠倒从。",
      "跑分官道月，同听远鸡风。",
      "领路骡鸣铎，护行人插弓。",
      "昨传谁早发，肉已饱毛虫。"
    ]
  },
  {
    "id": "adcfe4db2b4764aa671c555fa8abfd47",
    "title": "潼关",
    "authorName": "李寄",
    "authorId": "adcfe4db2b4764aad1457b72d1457b72",
    "dynasty": "清",
    "content": [
      "群雉连云起，雄关扼九州。",
      "罴当函谷道，虎踞大河流。",
      "有舌供长啸，无家成壮游。",
      "谁知驴背上，衣白傲王侯。"
    ]
  },
  {
    "id": "adcfe4db2b4764aa52cf95cc16674192",
    "title": "灞桥即事",
    "authorName": "李寄",
    "authorId": "adcfe4db2b4764aad1457b72d1457b72",
    "dynasty": "清",
    "content": [
      "孤剑游秦日，长吟托与时。",
      "山人唐李泌，酒客晋王尼。",
      "沧海何其横，银章未可期。",
      "云山与匹马，一一入新诗。"
    ]
  },
  {
    "id": "adcfe4db2b4764aa4e703aa4976c97fd",
    "title": "观蜜蜂采花",
    "authorName": "李寄",
    "authorId": "adcfe4db2b4764aad1457b72d1457b72",
    "dynasty": "清",
    "content": [
      "群蜂矜苦采，一日几回来。",
      "性泼香浪藉，声喧蝶避开。",
      "花花更互入，股股再三堆。",
      "毕竟他人用，徒然竭尔才。"
    ]
  },
  {
    "id": "adcfe4db2b4764aa163396daf5db8cd2",
    "title": "初闻蝉次崔闇修韵",
    "authorName": "李寄",
    "authorId": "adcfe4db2b4764aad1457b72d1457b72",
    "dynasty": "清",
    "content": [
      "去夏寥天阁，终朝傍我鸣。",
      "如何数千里，又送两三声。",
      "乍响音能妙，忽闻心一清。",
      "物情殊自惜，客耳不曾盈。"
    ]
  },
  {
    "id": "adcfe4db2b4764aafd42970592cc98cf",
    "title": "木槿",
    "authorName": "李寄",
    "authorId": "adcfe4db2b4764aad1457b72d1457b72",
    "dynasty": "清",
    "content": [
      "六月荷花好，如兹槿亦强。",
      "可怜千瓣艳，不过一朝香。",
      "似悟人荣落，偏供僧糗粮。",
      "寄余周子爱，红白足相当。"
    ]
  },
  {
    "id": "adcfe4db2b4764aac01fbe3b26a298e5",
    "title": "徐步",
    "authorName": "李寄",
    "authorId": "adcfe4db2b4764aad1457b72d1457b72",
    "dynasty": "清",
    "content": [
      "高卧兼徐步，空斋日日同。",
      "柘喧争果雀，椿袅挂丝虫。",
      "阮屐喜无累，杜囊怪底空。",
      "花前且饱食，静看槿口红。"
    ]
  },
  {
    "id": "adcfe4db2b4764aa8490e766ae977169",
    "title": "兰亭四首",
    "authorName": "李寄",
    "authorId": "adcfe4db2b4764aad1457b72d1457b72",
    "dynasty": "清",
    "content": [
      "逸少流觞处，嗟余费屐痕。",
      "藓苔花飞墄，禽鸟咏晨昏。",
      "禊事偶然集，风流千载存。",
      "旅怀偏易感，俯仰不无言。"
    ]
  },
  {
    "id": "adcfe4db2b4764aa8490e7664fbd1abc",
    "title": "兰亭四首",
    "authorName": "李寄",
    "authorId": "adcfe4db2b4764aad1457b72d1457b72",
    "dynasty": "清",
    "content": [
      "上巳当佳节，群贤集茂林。",
      "咏觞飞逸兴，泉石感清音。",
      "是日何风惠，斯文感至今。",
      "不知荒涧上，遥企亦何心。"
    ]
  },
  {
    "id": "adcfe4db2b4764aa8490e766c5a10d0d",
    "title": "兰亭四首",
    "authorName": "李寄",
    "authorId": "adcfe4db2b4764aad1457b72d1457b72",
    "dynasty": "清",
    "content": [
      "寻常修禊事，兹地以人传。",
      "急湍清流在，崇山峻岭然。",
      "帖空争赝迹，诗幸罄名篇。",
      "我入兰亭会，高吟肯后旃。"
    ]
  },
  {
    "id": "adcfe4db2b4764aa8490e76690600a4d",
    "title": "兰亭四首",
    "authorName": "李寄",
    "authorId": "adcfe4db2b4764aad1457b72d1457b72",
    "dynasty": "清",
    "content": [
      "当年游未尽，今我补兹辰。",
      "寂赏酬名胜，孤筇逼古人。",
      "浅深罗远色，左右写清粼。",
      "幸待今三月，犹然及暮春。"
    ]
  },
  {
    "id": "adcfe4db2b4764aac9eaf82fa5bfbbca",
    "title": "六陵",
    "authorName": "李寄",
    "authorId": "adcfe4db2b4764aad1457b72d1457b72",
    "dynasty": "清",
    "content": [
      "六陵悲愤地，不可问苍苍。",
      "当昼山如夜，逢人面似伥。",
      "松犹标义烈，鸟尚话兴亡。",
      "我是羁愁客，何堪此寂凉。"
    ]
  },
  {
    "id": "adcfe4db2b4764aa73789546e6cd663f",
    "title": "大雄山再访汤仲晒在道作",
    "authorName": "李寄",
    "authorId": "adcfe4db2b4764aad1457b72d1457b72",
    "dynasty": "清",
    "content": [
      "乱山高下入，访友事非轻。",
      "行脚方应遍，观心道已成。",
      "节交初夏热，路隔五年生。",
      "多事嘤嘤鸟，添余一倍情。"
    ]
  },
  {
    "id": "adcfe4db2b4764aa35816bb289d97c84",
    "title": "昼坐锦师斋风日清美出诗请正为之点定数字",
    "authorName": "李寄",
    "authorId": "adcfe4db2b4764aad1457b72d1457b72",
    "dynasty": "清",
    "content": [
      "山斋清磬罢，客至便分题。",
      "诗入王维画，镫分子政藜。",
      "草花要蝶下，桑椹醉鸠啼。",
      "一字吾师汝，桃源定不迷。"
    ]
  },
  {
    "id": "adcfe4db2b4764aad6f62dc2bf1a0485",
    "title": "虎丘山塘",
    "authorName": "李寄",
    "authorId": "adcfe4db2b4764aad1457b72d1457b72",
    "dynasty": "清",
    "content": [
      "蔷薇连架艳，菡萏一庭幽。",
      "香蝶花中出，螫蜂叶上游。",
      "西陵桥骏马，桃叶渡轻舟。",
      "意外成佳醉，当垆当蒯缑。"
    ]
  },
  {
    "id": "adcfe4db2b4764aa7d5aede439850cef",
    "title": "晨趋绮山",
    "authorName": "李寄",
    "authorId": "adcfe4db2b4764aad1457b72d1457b72",
    "dynasty": "清",
    "content": [
      "盥栉趋寒路，仓皇力易稀。",
      "霜桥人少步，曦木鸟群归。",
      "万里浮萍客，三冬薄絮衣。",
      "归来犹若此，终日傍人扉。"
    ]
  },
  {
    "id": "adcfe4db2b4764aa1eb4ce21270206a7",
    "title": "乡村",
    "authorName": "李寄",
    "authorId": "adcfe4db2b4764aad1457b72d1457b72",
    "dynasty": "清",
    "content": [
      "荒村惟古木，薄暮上寒曛。",
      "塞雁影几点，野鹓声一群。",
      "故乡犹旅食，乱世自轻文。",
      "怪杀巢边鹊，双双噪我闻。"
    ]
  },
  {
    "id": "adcfe4db2b4764aa2f2946fbf2df8373",
    "title": "重来山居庵",
    "authorName": "李寄",
    "authorId": "adcfe4db2b4764aad1457b72d1457b72",
    "dynasty": "清",
    "content": [
      "爱兹山气爽，兼访旧僧房。",
      "不一秋林色，偏多晚稻香。",
      "静禽安笑语，熟犬绕衣裳。",
      "别后苍苍竹，窗前几个长。"
    ]
  },
  {
    "id": "adcfe4db2b4764aaba894e7a1919c82a",
    "title": "夜入由里山",
    "authorName": "李寄",
    "authorId": "adcfe4db2b4764aad1457b72d1457b72",
    "dynasty": "清",
    "content": [
      "深山如积水，步步入空明。",
      "月直松收影，霜寒雁失声。",
      "峰容肃相向，涧韵远能迎。",
      "如此清凉地，尘襟不肯清。"
    ]
  },
  {
    "id": "adcfe4db2b4764aaf8f960f0ab539e66",
    "title": "寒夜",
    "authorName": "李寄",
    "authorId": "adcfe4db2b4764aad1457b72d1457b72",
    "dynasty": "清",
    "content": [
      "寒夜转清寂，偏宜坦步心。",
      "月能圆树影，风欲走松音。",
      "犬吠真如豹，疏舂半倚砧。",
      "山僧白榾柮，念我步幽林。"
    ]
  },
  {
    "id": "adcfe4db2b4764aa4b6758df0865e991",
    "title": "冬日感怀",
    "authorName": "李寄",
    "authorId": "adcfe4db2b4764aad1457b72d1457b72",
    "dynasty": "清",
    "content": [
      "蹉跎难自慰，不特二毛嗟。",
      "万里索游倦，十年寄食差。",
      "冰池岂跃鲤，曦木自鸣鸦。",
      "末路躬耕好，通侯尚种瓜。"
    ]
  },
  {
    "id": "adcfe4db2b4764aa2692a91ab94ab953",
    "title": "秦归仍寓山居庵追感有作",
    "authorName": "李寄",
    "authorId": "adcfe4db2b4764aad1457b72d1457b72",
    "dynasty": "清",
    "content": [
      "孑孑他乡客，皇皇故国人。",
      "伤心三寄食，破胆独游秦。",
      "天屈离骚问，山容巢许邻。",
      "幔亭谋一席，终作子骞臣。"
    ]
  },
  {
    "id": "adcfe4db2b4764aa946ffee9b1803786",
    "title": "早春重步虞山西簏",
    "authorName": "李寄",
    "authorId": "adcfe4db2b4764aad1457b72d1457b72",
    "dynasty": "清",
    "content": [
      "舍舟缘涧入，步步起幽思。",
      "水作夏瀑势，山回冬睡时。",
      "日蒸梅不待，风急雨无疑。",
      "返屐招游侣，舟中补一诗。"
    ]
  },
  {
    "id": "adcfe4db2b4764aa7f115ae0dcf197a4",
    "title": "山前春步",
    "authorName": "李寄",
    "authorId": "adcfe4db2b4764aad1457b72d1457b72",
    "dynasty": "清",
    "content": [
      "游必在清晨，山川几倍新。",
      "花风香一路，柳浪绿经旬。",
      "犬吠独行客，僧应连叩人。",
      "隔林啼宛转，有鸟正怀春。"
    ]
  },
  {
    "id": "adcfe4db2b4764aa65bd88bd689cd064",
    "title": "登岭感兴",
    "authorName": "李寄",
    "authorId": "adcfe4db2b4764aad1457b72d1457b72",
    "dynasty": "清",
    "content": [
      "夜霁春皆好，入幽山自深。",
      "吠声村犬接，敲句野僧吟。",
      "钓泽羊裘志，编诗甲子心。",
      "古人属百世，此意到如今。"
    ]
  },
  {
    "id": "adcfe4db2b4764aa494abd5383c2870a",
    "title": "见打鱼者漫与",
    "authorName": "李寄",
    "authorId": "adcfe4db2b4764aad1457b72d1457b72",
    "dynasty": "清",
    "content": [
      "此辈易为侣，嗟余只一身。",
      "结花为老友，对月共三人。",
      "力少耕田秫，童无卷钓纶。",
      "不如逐渔子，交手数鲜鳞。"
    ]
  },
  {
    "id": "adcfe4db2b4764aa017755702c50ffe1",
    "title": "小步林中",
    "authorName": "李寄",
    "authorId": "adcfe4db2b4764aad1457b72d1457b72",
    "dynasty": "清",
    "content": [
      "纷纷凉叶动，风岭步重重。",
      "松影花轻葛，云丝嬲短筇。",
      "怪啼何种鸟，远翠乍晴峰。",
      "一爽朝来热，还来听晚钟。"
    ]
  },
  {
    "id": "adcfe4db2b4764aa63a6512e34225af4",
    "title": "晚步",
    "authorName": "李寄",
    "authorId": "adcfe4db2b4764aad1457b72d1457b72",
    "dynasty": "清",
    "content": [
      "不敢群斯世，空山鹿豕俱。",
      "云今与我熟，名渐少人呼。",
      "烟罨夕阳树，泉通静室厨。",
      "携筇看活画，原是一倪迂。"
    ]
  },
  {
    "id": "adcfe4db2b4764aa41c8e8b502156872",
    "title": "感时",
    "authorName": "李寄",
    "authorId": "adcfe4db2b4764aad1457b72d1457b72",
    "dynasty": "清",
    "content": [
      "白尽阮生眼，闲看此市朝。",
      "窟三真善凿，网四竟何逃。",
      "骑虎终遭噬，低棋不自饶。",
      "苏张虽有舌，难解九原嘲。"
    ]
  },
  {
    "id": "adcfe4db2b4764aa5f19e4ef6ce58122",
    "title": "拾松果",
    "authorName": "李寄",
    "authorId": "adcfe4db2b4764aad1457b72d1457b72",
    "dynasty": "清",
    "content": [
      "抛却倦时书，闲将筋骨舒。",
      "嫩菇寻雨后，枯果拾风馀。",
      "喜作僧陪客，嫌为山蠹鱼。",
      "黄花兼摘尽，方法拌青蔬。"
    ]
  },
  {
    "id": "adcfe4db2b4764aa4a29bb9dd1909407",
    "title": "长日倦甚因书所见",
    "authorName": "李寄",
    "authorId": "adcfe4db2b4764aad1457b72d1457b72",
    "dynasty": "清",
    "content": [
      "与僧为眷属，最好是清斋。",
      "白煮松花蕈，青烧□落柴。",
      "摊书长日盹，念佛一堂俳。",
      "村极诸男子，兹辰恶我怀。"
    ]
  },
  {
    "id": "adcfe4db2b4764aae42b99d5cfcf4c73",
    "title": "月",
    "authorName": "李寄",
    "authorId": "adcfe4db2b4764aad1457b72d1457b72",
    "dynasty": "清",
    "content": [
      "山寐夜无声，空林月静明。",
      "藤萝垂有景，竹柏影皆行。",
      "是物俱堪画，无人不自清。",
      "前溪幽绝处，一道白烟横。"
    ]
  },
  {
    "id": "adcfe4db2b4764aa222cdc2cc64941a0",
    "title": "夜坐僧楼",
    "authorName": "李寄",
    "authorId": "adcfe4db2b4764aad1457b72d1457b72",
    "dynasty": "清",
    "content": [
      "为客何妨此，伤心是故乡。",
      "一声孤雁过，几叶乱风当。",
      "暗坐兼无影，虚檐易有霜。",
      "翻思在秦楚，犹是景凄凉。"
    ]
  },
  {
    "id": "adcfe4db2b4764aa4edbc283776e6e4f",
    "title": "独行",
    "authorName": "李寄",
    "authorId": "adcfe4db2b4764aad1457b72d1457b72",
    "dynasty": "清",
    "content": [
      "行止惟随影，交游厌入群。",
      "知谁为鲍叔，时正在苏君。",
      "黄叶空山寺，孤鸿薄暮云。",
      "相看成老友，不必问纷纭。"
    ]
  },
  {
    "id": "adcfe4db2b4764aa750f8229d531c65d",
    "title": "山阁夜坐有感，再拈群字",
    "authorName": "李寄",
    "authorId": "adcfe4db2b4764aad1457b72d1457b72",
    "dynasty": "清",
    "content": [
      "山月晴初见，松云散不闻。",
      "避人甘孑孑，对客敢云云。",
      "举世皆巾帼，何时再檄文。",
      "自知非孔圣，鸟兽与同群。"
    ]
  },
  {
    "id": "adcfe4db2b4764aa84899ffbb147b544",
    "title": "途中追感",
    "authorName": "李寄",
    "authorId": "adcfe4db2b4764aad1457b72d1457b72",
    "dynasty": "清",
    "content": [
      "尚子原无累，经年逐马尘。",
      "息心空望岫，免饿幸依人。",
      "盛发风何怒，搓牙木有神。",
      "几回思买隐，自哂许由贫。"
    ]
  },
  {
    "id": "adcfe4db2b4764aa33632526ca5ad4d4",
    "title": "拂水山庄",
    "authorName": "李寄",
    "authorId": "adcfe4db2b4764aad1457b72d1457b72",
    "dynasty": "清",
    "content": [
      "绿野尚湖北，红桥乌目西。",
      "落花眠犬吠，垂柳影鸠啼。",
      "景以文章布，山因富贵迷。",
      "主人登垄断，门锁夕阳蹊。"
    ]
  },
  {
    "id": "adcfe4db2b4764aa7a2956fec9c24069",
    "title": "久雨见月喜作",
    "authorName": "李寄",
    "authorId": "adcfe4db2b4764aad1457b72d1457b72",
    "dynasty": "清",
    "content": [
      "明月今何好，晴前雨四旬。",
      "清偿连月晦，色润万家春。",
      "乱叫林中鸟，频跳陇上鳞。",
      "穷檐吾见汝，喜极反生嗔。"
    ]
  },
  {
    "id": "adcfe4db2b4764aaed940e2a58a5004b",
    "title": "赠王子明",
    "authorName": "李寄",
    "authorId": "adcfe4db2b4764aad1457b72d1457b72",
    "dynasty": "清",
    "content": [
      "一忍游斯世，穷冬境自春。",
      "学能安素位，诗不怨骄人。",
      "家破非缘已，朋来肯诉贫。",
      "吾天期重荷，百鍊到君身。"
    ]
  },
  {
    "id": "adcfe4db2b4764aa74f77e8b6fdd4df2",
    "title": "自越反寓绮山精舍",
    "authorName": "李寄",
    "authorId": "adcfe4db2b4764aad1457b72d1457b72",
    "dynasty": "清",
    "content": [
      "入门山接待，一榻慰苍凉。",
      "芟草蚊无室，浇花蝶有粮。",
      "西湖犹在眼，禹穴未开囊。",
      "细理兹山水，消磨夏日长。"
    ]
  },
  {
    "id": "adcfe4db2b4764aa90dd8b84cdb2f900",
    "title": "夏日小步",
    "authorName": "李寄",
    "authorId": "adcfe4db2b4764aad1457b72d1457b72",
    "dynasty": "清",
    "content": [
      "高树凉飙下，吾其解带风。",
      "看飞锦绶鸟，听叫白头翁。",
      "面目今伧父，乾坤一裸虫。",
      "喜无苛礼法，束缚到嗣宗。"
    ]
  },
  {
    "id": "adcfe4db2b4764aaeed680263f5bc7f3",
    "title": "涂次绮山",
    "authorName": "李寄",
    "authorId": "adcfe4db2b4764aad1457b72d1457b72",
    "dynasty": "清",
    "content": [
      "溪路荣藤木，行来憩石闲。",
      "风声长在树，云影不离山。",
      "弃世何妨懒，趋人那得闲。",
      "老僧真自在，茅屋不曾关。"
    ]
  },
  {
    "id": "adcfe4db2b4764aa717bda4e8ffc51a5",
    "title": "野步",
    "authorName": "李寄",
    "authorId": "adcfe4db2b4764aad1457b72d1457b72",
    "dynasty": "清",
    "content": [
      "旅窗真闷极，晚斋望秋来。",
      "溪水拖烟尾，山峦曝雨腮。",
      "独行歌兴逸，一笑客愁开。",
      "今夜中秋月，谁人送酒杯。"
    ]
  },
  {
    "id": "adcfe4db2b4764aaa3487de5ceee8869",
    "title": "塞下曲",
    "authorName": "李寄",
    "authorId": "adcfe4db2b4764aad1457b72d1457b72",
    "dynasty": "清",
    "content": [
      "榆关黄叶堕，边士日持竿。",
      "百战惟闻鼓，长驱不解鞍。",
      "风飘笳韵急，霜拂剑光寒。",
      "万里沙场月，闺中夜夜看。"
    ]
  },
  {
    "id": "adcfe4db2b4764aaaf7e5c25f8f6b3ce",
    "title": "登君山",
    "authorName": "李寄",
    "authorId": "adcfe4db2b4764aad1457b72d1457b72",
    "dynasty": "清",
    "content": [
      "乾坤晴日大，千里不曾迷。",
      "白练分江静，青烟剪树齐。",
      "独游全是兴，偶影自无诋。",
      "世路容余窄，山中与鸟栖。"
    ]
  },
  {
    "id": "adcfe4db2b4764aaed74c843c396bced",
    "title": "无题",
    "authorName": "李寄",
    "authorId": "adcfe4db2b4764aad1457b72d1457b72",
    "dynasty": "清",
    "content": [
      "竹里能仁寺，光邀屐过溪。",
      "晚风松中霁，春树鸟新啼。",
      "茶践三年约，诗开旧日题。",
      "桃源身误入，归路暮云迷。"
    ]
  },
  {
    "id": "adcfe4db2b4764aa3d7b9a6018ede647",
    "title": "行次白杨镇登观音阁",
    "authorName": "李寄",
    "authorId": "adcfe4db2b4764aad1457b72d1457b72",
    "dynasty": "清",
    "content": [
      "征鞍才解便登台，旬日尘襟此顿开。",
      "细麦层层青作浪，浮云滚滚白成堆。",
      "山晴树色如相见，风逆花香不肯来。",
      "多谢黄鹂能鼓吹，诗肠瘦尽句还裁。"
    ]
  },
  {
    "id": "adcfe4db2b4764aa9cc5516f076ee1f5",
    "title": "经函谷关",
    "authorName": "李寄",
    "authorId": "adcfe4db2b4764aad1457b72d1457b72",
    "dynasty": "清",
    "content": [
      "孤吟驴背逐纷纷，路簇征蹄乱晓云。",
      "百二关中曾未险，五千言后竟无人。",
      "遥遥山去连秦岭，滚滚尘飞及鸟群。",
      "却笑弃繻非壮志，高车驷马了终军。"
    ]
  },
  {
    "id": "adcfe4db2b4764aa10a70cc23ae1853d",
    "title": "病馀杂咏感怀初入永兴二首",
    "authorName": "李寄",
    "authorId": "adcfe4db2b4764aad1457b72d1457b72",
    "dynasty": "清",
    "content": [
      "破褐空囊竟入秦，南山北渭望中新。",
      "澄天柹叶妆成晦，卷地杨花送去春。",
      "皂帽管宁非避世，白衣李泌是山人。",
      "竦肩袖手行吟日，驰逐纷纷看雁臣。"
    ]
  },
  {
    "id": "adcfe4db2b4764aa10a70cc2609b1310",
    "title": "病馀杂咏感怀初入永兴二首",
    "authorName": "李寄",
    "authorId": "adcfe4db2b4764aad1457b72d1457b72",
    "dynasty": "清",
    "content": [
      "胡家羌笛满春风，百二山河感昔雄。",
      "滚滚腥尘烘日黑，炎炎虐焰射云红。",
      "钱囊羞涩诗看好，病体登临屐累同。",
      "时在苏君言不敢，且将仪舌卷喉中。"
    ]
  },
  {
    "id": "adcfe4db2b4764aa66c022e1fd6dcfef",
    "title": "登西五台",
    "authorName": "李寄",
    "authorId": "adcfe4db2b4764aad1457b72d1457b72",
    "dynasty": "清",
    "content": [
      "座外高台鸟外楼，登临白眼看神州。",
      "渭城春满人皆绿，太乙云生山欲浮。",
      "无地可为百姓哭，此天定要杞人忧。",
      "酒楼诗草吾侪事，百首千钟未肯休。"
    ]
  },
  {
    "id": "adcfe4db2b4764aa70c97b83b4aa6aca",
    "title": "客居",
    "authorName": "李寄",
    "authorId": "adcfe4db2b4764aad1457b72d1457b72",
    "dynasty": "清",
    "content": [
      "非唐非汉我游秦，整日高眠懒向人。",
      "何处燕来同作客，故乡月到自相亲。",
      "孤身咤走三千里，多病悲看九十春。",
      "沧海横流何日静，徐书马疏好披陈。"
    ]
  },
  {
    "id": "adcfe4db2b4764aa4ca77db2967f5429",
    "title": "闲居",
    "authorName": "李寄",
    "authorId": "adcfe4db2b4764aad1457b72d1457b72",
    "dynasty": "清",
    "content": [
      "锦葵树树开皆好，木槿朝朝色可怜。",
      "径蝶蕊香俱散乱，近人花朵更鲜妍。",
      "虫丝罥蕊何无赖，蜂嘴噙香便落魂。",
      "整日花前勤打点，抚摩佳树作儿孙。"
    ]
  },
  {
    "id": "adcfe4db2b4764aadbebf00969664276",
    "title": "署中有怀终南",
    "authorName": "李寄",
    "authorId": "adcfe4db2b4764aad1457b72d1457b72",
    "dynasty": "清",
    "content": [
      "饱食空斋懒过人，花闲树下百回巡。",
      "枝枝叶绿风翻背，个个蜂黄粉裹身。",
      "游借山图供睡览，诗凭药力助心神。",
      "三千里外吾能到，咫尺终南隔却秦。"
    ]
  },
  {
    "id": "adcfe4db2b4764aa7345a62e63c8e398",
    "title": "夜",
    "authorName": "李寄",
    "authorId": "adcfe4db2b4764aad1457b72d1457b72",
    "dynasty": "清",
    "content": [
      "独酒三杯可御寒，不妨长坐到更阑。",
      "雁声初向霜前听，月色偏宜树里看。",
      "久客自知容易老，无家莫叹路行难。",
      "秋风此夕殊多事，送过箜篌簇几弹。"
    ]
  },
  {
    "id": "adcfe4db2b4764aa631e9b30407e54a8",
    "title": "九日",
    "authorName": "李寄",
    "authorId": "adcfe4db2b4764aad1457b72d1457b72",
    "dynasty": "清",
    "content": [
      "百二关中重九日，三千里外一孤身。",
      "登山临水归何处，对酒放歌愁杀人。",
      "青天皛皛雁独去，黄菊丛丛花自新。",
      "秦地秋风尤凛洌，难为客子泪沾巾。"
    ]
  },
  {
    "id": "adcfe4db2b4764aa0758974cb0115bb7",
    "title": "池阳咏雪次东坡诗韵二首",
    "authorName": "李寄",
    "authorId": "adcfe4db2b4764aad1457b72d1457b72",
    "dynasty": "清",
    "content": [
      "漫天大雪催新句，可恼东坡下韵严。",
      "黄鹤诗佳应阁笔，葫芦样好也题盐。",
      "月明野水横孤艇，花满寒枝压矮檐。",
      "白玉合成兹世界，大观犹忆华峰尖。"
    ]
  },
  {
    "id": "adcfe4db2b4764aa0758974c4b5ee88d",
    "title": "池阳咏雪次东坡诗韵二首",
    "authorName": "李寄",
    "authorId": "adcfe4db2b4764aad1457b72d1457b72",
    "dynasty": "清",
    "content": [
      "剡水自弹安道曲，东郊难驾邵雍车。",
      "白当三腊占为麦，飞向长筵看是花。",
      "落落不因人便热，飘飘一似我无家。",
      "严寒绝少炉中炭，又向樽前两手叉。"
    ]
  },
  {
    "id": "adcfe4db2b4764aad8784580c83b4fe8",
    "title": "又池阳咏雪次东坡诗韵二首",
    "authorName": "李寄",
    "authorId": "adcfe4db2b4764aad1457b72d1457b72",
    "dynasty": "清",
    "content": [
      "长空威发冻云黏，寒比金吾禁更严。",
      "词客漫夸梁苑赋，司农欲税谢家盐。",
      "杯浮琥珀羊酥酒，帽拥葳苏獭尾檐。",
      "要我开怀真痛饮，真须立马雪山尖。"
    ]
  },
  {
    "id": "adcfe4db2b4764aad8784580e8896c01",
    "title": "又池阳咏雪次东坡诗韵二首",
    "authorName": "李寄",
    "authorId": "adcfe4db2b4764aad1457b72d1457b72",
    "dynasty": "清",
    "content": [
      "寒林白尽晚归鸦，路有饥寒尚役车。",
      "可惜细非荞麦面，更怜朵似木棉花。",
      "有秋定自占来岁，公道何曾隔一家。",
      "檐下穷黎思曝背，愿为千丈拨云叉。"
    ]
  },
  {
    "id": "adcfe4db2b4764aaf913ba1e289dcbe4",
    "title": "仲春二日云阳野步",
    "authorName": "李寄",
    "authorId": "adcfe4db2b4764aad1457b72d1457b72",
    "dynasty": "清",
    "content": [
      "经岁长关客里门，东风特地上高原。",
      "黄鹂啼就鸠鸣树，白马嘶过犬吠村。",
      "天欲困人如不及，春还慰我似能言。",
      "花明柳暗盈盈女，消尽江南落拓春。"
    ]
  },
  {
    "id": "adcfe4db2b4764aa7b604753a6a20f3a",
    "title": "清明野步有感",
    "authorName": "李寄",
    "authorId": "adcfe4db2b4764aad1457b72d1457b72",
    "dynasty": "清",
    "content": [
      "春愁压客不知春，拭眼惊看此日新。",
      "树树桃花风着力，村村社酒鸟呼人。",
      "两年梦绕双亲墓，万里心伤一病身。",
      "怅望江南春十倍，敝裘何事苦留秦。"
    ]
  },
  {
    "id": "adcfe4db2b4764aa25c322535f383b73",
    "title": "春日步东城李氏园戏为纤体",
    "authorName": "李寄",
    "authorId": "adcfe4db2b4764aad1457b72d1457b72",
    "dynasty": "清",
    "content": [
      "簇簇新花细细馨，满园春拥一伶仃。",
      "数过蝶影俄还乱，听去莺声却又停。",
      "孕絮杨花无力舞，移根药蕊几时醒。",
      "峨山点破思乡恨，幻作江南北固青。"
    ]
  },
  {
    "id": "adcfe4db2b4764aaafd5d1b46f4cc2b7",
    "title": "登三峰二首",
    "authorName": "李寄",
    "authorId": "adcfe4db2b4764aad1457b72d1457b72",
    "dynasty": "清",
    "content": [
      "毕竟三峰天削成，五千仞积斧斤痕。",
      "剑锋上走苍龙岭，花蕊中趺玉女盆。",
      "云口雪崖霾雨府，药炉丹井列仙村。",
      "诸峰层叠如城郭，北向棱棱启一门。"
    ]
  },
  {
    "id": "adcfe4db2b4764aaafd5d1b40d354df5",
    "title": "登三峰二首",
    "authorName": "李寄",
    "authorId": "adcfe4db2b4764aad1457b72d1457b72",
    "dynasty": "清",
    "content": [
      "草草游华不当游，莲花仙掌暂凝眸。",
      "飘飘双屐同霞举，点点遥山似泡浮。",
      "帝座直将佳句问，野心易被白云留。",
      "短衣再拜金天下，偿我重游在仲秋。"
    ]
  },
  {
    "id": "adcfe4db2b4764aae584bb9ecaebab46",
    "title": "过苏季子故里",
    "authorName": "李寄",
    "authorId": "adcfe4db2b4764aad1457b72d1457b72",
    "dynasty": "清",
    "content": [
      "铮铮游说推苏季，茂畛仪睢孰与俦。",
      "三寸舌翻天下局，十封书结暴秦仇。",
      "当时独有从新策，可惜全无善后谋。",
      "刺股只从金起见，阴符原欠揣摩周。"
    ]
  },
  {
    "id": "adcfe4db2b4764aaa9051e8fab001f84",
    "title": "登邙山凤皇岭望嵩山",
    "authorName": "李寄",
    "authorId": "adcfe4db2b4764aad1457b72d1457b72",
    "dynasty": "清",
    "content": [
      "凤皇台上望嵩巅，咫尺青葱映洛川。",
      "可惜不将游华舆，便中一了此山缘。",
      "三峰尚忆遥天外，二室虚悬晚照前。",
      "破费客程闲指点，中郎曾说似龙眠。"
    ]
  },
  {
    "id": "adcfe4db2b4764aac026b818dd2a45e0",
    "title": "途次宿州有感",
    "authorName": "李寄",
    "authorId": "adcfe4db2b4764aad1457b72d1457b72",
    "dynasty": "清",
    "content": [
      "暮春日日著征衫，路过中州语渐谙。",
      "起伏山皆趋泗上，阴晴天已入江南。",
      "人前壮气今都尽，马后征尘最不堪。",
      "自笑游秦惟舌在，好吟梁父伴瞿昙。"
    ]
  },
  {
    "id": "adcfe4db2b4764aa74cb30045f265b10",
    "title": "西湖二首",
    "authorName": "李寄",
    "authorId": "adcfe4db2b4764aad1457b72d1457b72",
    "dynasty": "清",
    "content": [
      "泼黛堆蓝景一新，是天有意画良辰。",
      "烟丝嬲树如游妓，春气蒸山似醉人。",
      "狼籍花香蜂使泼，浪传风信鹊矜神。",
      "孤吟我笑苏和仲，散艇鸣金趣未真。"
    ]
  },
  {
    "id": "adcfe4db2b4764aa74cb3004ffa344a5",
    "title": "西湖二首",
    "authorName": "李寄",
    "authorId": "adcfe4db2b4764aad1457b72d1457b72",
    "dynasty": "清",
    "content": [
      "画舫香舆共此时，喜他点缀景相宜。",
      "梨花月醉当歌扇，杨柳风颠到酒旗。",
      "湖换波光留倦屐，山援游例勒新诗。",
      "如今我是林和靖，可妻孤山梅一枝。"
    ]
  },
  {
    "id": "adcfe4db2b4764aaa15c4fb99c444db9",
    "title": "同可大师登蕺山绝顶眺望漫成",
    "authorName": "李寄",
    "authorId": "adcfe4db2b4764aad1457b72d1457b72",
    "dynasty": "清",
    "content": [
      "众峰飞舞到兹城，似与游人相送迎。",
      "丘壑收来胸次有，烟霞放去眼前明。",
      "墨池淡淡流残沈，蕺草荒荒袭旧名。",
      "我与越山无一面，不知何故便情生。"
    ]
  },
  {
    "id": "adcfe4db2b4764aaa6a3be9d964d4fb6",
    "title": "雨后再登蕺山",
    "authorName": "李寄",
    "authorId": "adcfe4db2b4764aad1457b72d1457b72",
    "dynasty": "清",
    "content": [
      "东风全卷长空雨，无数峰岚向我开。",
      "贺监湖光相接去，禹陵山色直飞来。",
      "天披一幅云林画，人少当年范蠡才。",
      "蕺草已无根可采，苍茫犹为越王哀。"
    ]
  },
  {
    "id": "adcfe4db2b4764aacc0164a6e4241374",
    "title": "初晴入云门",
    "authorName": "李寄",
    "authorId": "adcfe4db2b4764aad1457b72d1457b72",
    "dynasty": "清",
    "content": [
      "草市云门径接连，若耶溪转万峰闲。",
      "晴光新发层层岫，水势频高处处湾。",
      "六寺春分中令宅，三亭花满小何山。",
      "谁当丽句亭桥上，应是清流与白鹇。"
    ]
  },
  {
    "id": "adcfe4db2b4764aa6ac54ef2b2fc34cf",
    "title": "双港溪",
    "authorName": "李寄",
    "authorId": "adcfe4db2b4764aad1457b72d1457b72",
    "dynasty": "清",
    "content": [
      "悬崖一线巉巉路，下有溪声步步闻。",
      "水势萦回殊自得，山形转折太多文。",
      "竹桥晨与白云渡，纸碓高将清口分。",
      "苦竹溪南青百顷，此中或恐有张君。"
    ]
  },
  {
    "id": "adcfe4db2b4764aa717bda4e9210b36a",
    "title": "野步",
    "authorName": "李寄",
    "authorId": "adcfe4db2b4764aad1457b72d1457b72",
    "dynasty": "清",
    "content": [
      "荒径寒林信步来，影同鸿雁共徘徊。",
      "麦苗细雨偏能长，冰腹东风不易开。",
      "万里归来犹是客，一身衣食亦无才。",
      "却嫌多事林和靖，有鹤为儿又妻梅。"
    ]
  },
  {
    "id": "adcfe4db2b4764aa8fc2a208e5f10f0a",
    "title": "由里山夜步",
    "authorName": "李寄",
    "authorId": "adcfe4db2b4764aad1457b72d1457b72",
    "dynasty": "清",
    "content": [
      "独步空山晚色苍，月蹲峰顶客前当。",
      "应声谷响如相答，倒影冈松几倍长。",
      "林外白惊成水路，吟边清觉堕寒霜。",
      "我来暂主闲风月，最是山僧热处忙。"
    ]
  },
  {
    "id": "adcfe4db2b4764aa877dec5d6197d5e6",
    "title": "除夕",
    "authorName": "李寄",
    "authorId": "adcfe4db2b4764aad1457b72d1457b72",
    "dynasty": "清",
    "content": [
      "遥天泼墨浸松根，乔木群吟里寺门。",
      "静剔琉璃当白昼，诗和梵呗送黄昏。",
      "三年爆竹天涯过，此夕闻钟夜半飧。",
      "清福支公能惠我，独惭寄食累先魂。"
    ]
  },
  {
    "id": "adcfe4db2b4764aaddb4253f233751c5",
    "title": "丙申元旦",
    "authorName": "李寄",
    "authorId": "adcfe4db2b4764aad1457b72d1457b72",
    "dynasty": "清",
    "content": [
      "草草何王又一春，喜无拘束作闲民。",
      "孤身长铗归天地，三载扁舟宅汉岷。",
      "拟结山茅深避世，肯携诗句浪惊人。",
      "莲峰有约频频梦，匹马今年定到秦。"
    ]
  },
  {
    "id": "adcfe4db2b4764aa843574dcdb348465",
    "title": "登山",
    "authorName": "李寄",
    "authorId": "adcfe4db2b4764aad1457b72d1457b72",
    "dynasty": "清",
    "content": [
      "布帽芒鞋世外情，烟峦雪峤漫登临。",
      "江山易入文人掌，天地难酬壮士心。",
      "春醒梅魂溪吐艳，风开冰腹沼生音。",
      "游观自信胜游说，舌在堪为梁父吟。"
    ]
  },
  {
    "id": "adcfe4db2b4764aacab2df8f87bb4c2e",
    "title": "山中七夕",
    "authorName": "李寄",
    "authorId": "adcfe4db2b4764aad1457b72d1457b72",
    "dynasty": "清",
    "content": [
      "悔弹长铗卧空山，清比餐风饮露蝉。",
      "三径似开边七百，一身如养客三千。",
      "阮咸犊鼻悬庭日，郭振龙泉在匣年。",
      "惶恐称臣因织女，借耕银汉几弓天。"
    ]
  },
  {
    "id": "adcfe4db2b4764aa04c0adf74fb0ff8a",
    "title": "八月十四日夜虎丘步行",
    "authorName": "李寄",
    "authorId": "adcfe4db2b4764aad1457b72d1457b72",
    "dynasty": "清",
    "content": [
      "良辰美景真难事，何幸今宵得遇哉。",
      "俗客山宜三舍避，好歌月肯一年来。",
      "遏云幽响声如发，积水空明色似堆。",
      "清赏嫦娥应颔我，抛他象管与螺杯。"
    ]
  },
  {
    "id": "adcfe4db2b4764aa34d144476543759f",
    "title": "十五夜，同虎丘僧圣予玩月",
    "authorName": "李寄",
    "authorId": "adcfe4db2b4764aad1457b72d1457b72",
    "dynasty": "清",
    "content": [
      "纷纷歌吹乱层峦，闲里哦吟费改删。",
      "如我情方酬好月，何人游不负佳山。",
      "婆娑竹柏影皆活，咫尺清虚府可攀。",
      "此夕虎丘添故事，参寥坡老两人闲。"
    ]
  },
  {
    "id": "adcfe4db2b4764aac7560e3e02a865a6",
    "title": "游兴福寺",
    "authorName": "李寄",
    "authorId": "adcfe4db2b4764aad1457b72d1457b72",
    "dynasty": "清",
    "content": [
      "经年因病废吟诗，兴至吟随不自知。",
      "凡鸟啼皆如百舌，老梅花不肯多枝。",
      "幽当翠筱苍松合，静是清泉白石宜。",
      "潭影千年成故事，山僧夸向客游时。"
    ]
  },
  {
    "id": "adcfe4db2b4764aab750401419c8d8ef",
    "title": "暮春过汤伯蕃村居",
    "authorName": "李寄",
    "authorId": "adcfe4db2b4764aad1457b72d1457b72",
    "dynasty": "清",
    "content": [
      "扬子江边处士家，春申山下种桑麻。",
      "最宜雨雨风风竹，兼有红红白白花。",
      "因氏先生为北郭，定知庄子又南华。",
      "看君松下闲箕踞，一倍惭余道路赊。"
    ]
  },
  {
    "id": "adcfe4db2b4764aa7354e5561e86fa29",
    "title": "游大石湾",
    "authorName": "李寄",
    "authorId": "adcfe4db2b4764aad1457b72d1457b72",
    "dynasty": "清",
    "content": [
      "轻云初散净无埃，眼界新晴几倍开。",
      "高浪白能连日动，遥山青欲逐人来。",
      "终输一著于鸥鸟，恨少三闲之屋材。",
      "住向石湾最胜处，饱看饱听大江哉。"
    ]
  },
  {
    "id": "adcfe4db2b4764aa808292cba8deaef5",
    "title": "呈敬寺某大师二首",
    "authorName": "李寄",
    "authorId": "adcfe4db2b4764aad1457b72d1457b72",
    "dynasty": "清",
    "content": [
      "稻畦忽秀一枝莲，此刹重开岂偶然。",
      "吹盏幡风心不动，落残花雨法无边。",
      "黄昏也肯烧猪待，白日能容醉酒眠。",
      "我是如来门外汉，不须参我赵州禅。"
    ]
  },
  {
    "id": "adcfe4db2b4764aa808292cbd4d83ee4",
    "title": "呈敬寺某大师二首",
    "authorName": "李寄",
    "authorId": "adcfe4db2b4764aad1457b72d1457b72",
    "dynasty": "清",
    "content": [
      "转语曾无慧舌根，空陪杖履积晨昏。",
      "清泉白石如如坐，圆觉维摩可可言。",
      "在己一心成犀壁，与人半偈锁猴猿。",
      "压腰金带他年重，输却兹山镇寺门。"
    ]
  },
  {
    "id": "adcfe4db2b4764aa3a102bde3f460295",
    "title": "中秋二首",
    "authorName": "李寄",
    "authorId": "adcfe4db2b4764aad1457b72d1457b72",
    "dynasty": "清",
    "content": [
      "虎丘此月醉笙歌，争似空山挂薜萝。",
      "禅客独行为伴侣，幽人清赏自吟哦。",
      "纷纷影落长松静，点点光悬皎露多。",
      "象管金樽都不恋，闲情却恋我岩阿。"
    ]
  },
  {
    "id": "adcfe4db2b4764aa3a102bde60511843",
    "title": "中秋二首",
    "authorName": "李寄",
    "authorId": "adcfe4db2b4764aad1457b72d1457b72",
    "dynasty": "清",
    "content": [
      "白石苍松翠霭闲，飞来忙月便能闲。",
      "老禅伴客吟过岭，独树如人醉上山。",
      "叶叶竹阴花几席，重重峰影画溪湾。",
      "夜深童子知予兴，十里烟村买酒还。"
    ]
  },
  {
    "id": "adcfe4db2b4764aac38d13768c606e4f",
    "title": "雪后寄怀汤伯蕃",
    "authorName": "李寄",
    "authorId": "adcfe4db2b4764aad1457b72d1457b72",
    "dynasty": "清",
    "content": [
      "风叫云围一草庐，了无人到问菇芦。",
      "空林跌地一声雪，野水依蒲几点凫。",
      "即景无诗因病废，登山有杖胜儿扶。",
      "寻梅我是襄阳孟，郑五桥边得句无。"
    ]
  },
  {
    "id": "adcfe4db2b4764aa20dae9e95edc7f5d",
    "title": "除夜",
    "authorName": "李寄",
    "authorId": "adcfe4db2b4764aad1457b72d1457b72",
    "dynasty": "清",
    "content": [
      "讨债追呼到佛庐，也知此事不饶余。",
      "曾追风雨重阳句，原少桃花人面书。",
      "佳节每因消渴错，闲人难得长公如。",
      "堪怜四十今年是，事事都除诗未除。"
    ]
  },
  {
    "id": "adcfe4db2b4764aa4f0204d8b13f3a7c",
    "title": "早春复游虞山",
    "authorName": "李寄",
    "authorId": "adcfe4db2b4764aad1457b72d1457b72",
    "dynasty": "清",
    "content": [
      "好是春天雨后晴，扁舟才泊便登临。",
      "到来山有富贵气，是日鸟生欢喜音。",
      "醉景酒须颐杖买，磨人诗要呕心吟。",
      "追偿腊底频游苦，屐齿还教一倍深。"
    ]
  },
  {
    "id": "adcfe4db2b4764aadf74d642fe7fd66d",
    "title": "读直方兄诗稿赋赠",
    "authorName": "李寄",
    "authorId": "adcfe4db2b4764aad1457b72d1457b72",
    "dynasty": "清",
    "content": [
      "君诗可喜鲍兼庾，俊逸清新出口殊。",
      "快句自矜堪退虏，高吟不识有呼租。",
      "推敲一字应师父，冰雪千篇独饷吾。",
      "可惜病思焚笔砚，不然浣手叙三都。"
    ]
  },
  {
    "id": "adcfe4db2b4764aabf1ff6d75142e552",
    "title": "野步黄山隅",
    "authorName": "李寄",
    "authorId": "adcfe4db2b4764aad1457b72d1457b72",
    "dynasty": "清",
    "content": [
      "萋萋径草绿新齐，怕损春光屐缓提。",
      "潮没小桥何处渡，花开野店有人携。",
      "犬惊怪客争来吠，鸟识幽人自在啼。",
      "两岸垂杨藏钓艇，却疑身入武陵溪。"
    ]
  },
  {
    "id": "adcfe4db2b4764aa035a662a9620a5ec",
    "title": "顾山山茶和昆山顾潜",
    "authorName": "李寄",
    "authorId": "adcfe4db2b4764aad1457b72d1457b72",
    "dynasty": "清",
    "content": [
      "闻说昭明植甚真，孙枝犹见昔时春。",
      "废兴一物非无数，呵护千年定有神。",
      "狂客醉呼汤般若，恶奴狠踏瓦乌鳞。",
      "激成斫伐由吾辈，莫怪山僧太俗人。"
    ]
  },
  {
    "id": "adcfe4db2b4764aa23fb3fdd6782c921",
    "title": "三和池阳咏雪次东坡韵",
    "authorName": "李寄",
    "authorId": "adcfe4db2b4764aad1457b72d1457b72",
    "dynasty": "清",
    "content": [
      "风前随与自秾纤，三爵醺然便解严。",
      "吕叟自夸诗有蝶，东坡不叹食无盐。",
      "平铺山径全埋路，冻断钟声不出檐。",
      "塞上昭君应从猎，马头花簇锦靴尖。"
    ]
  },
  {
    "id": "adcfe4db2b4764aa23fb3fdd40596a66",
    "title": "三和池阳咏雪次东坡韵",
    "authorName": "李寄",
    "authorId": "adcfe4db2b4764aad1457b72d1457b72",
    "dynasty": "清",
    "content": [
      "雪中树黑生乌鸦，占麦农人祝满车。",
      "万里连山疑入画，一朝见晛悟空花。",
      "满江芦映渔人艇，绕屋梅开处士家。",
      "闭户先生三日卧，壁闲闲杀小钱叉。"
    ]
  },
  {
    "id": "adcfe4db2b4764aabe430f541886658e",
    "title": "四和池阳咏雪次东坡韵",
    "authorName": "李寄",
    "authorId": "adcfe4db2b4764aad1457b72d1457b72",
    "dynasty": "清",
    "content": [
      "随风摇漾态何纤，此日寒威分外严。",
      "行客借来形柳絮，酒人引去比吴盐。",
      "苦吟不觉衫穿袖，烂醉何妨帽挺檐。",
      "莫笑浩然无逸兴，病驱不敌北风尖。"
    ]
  },
  {
    "id": "adcfe4db2b4764aabe430f54ebd9758b",
    "title": "四和池阳咏雪次东坡韵",
    "authorName": "李寄",
    "authorId": "adcfe4db2b4764aad1457b72d1457b72",
    "dynasty": "清",
    "content": [
      "纷纷一望白天涯，自笑经年滞客车。",
      "秦月晓来真不夜，山桃寒重亦能花。",
      "烹羔不羡将军帐，煮茗还输学士家。",
      "乘兴策驴诗思好，灞桥定有酒帘叉。"
    ]
  },
  {
    "id": "adcfe4db2b4764aa43d97e8527737066",
    "title": "五和池阳咏雪次东坡韵",
    "authorName": "李寄",
    "authorId": "adcfe4db2b4764aad1457b72d1457b72",
    "dynasty": "清",
    "content": [
      "风前密密复纤纤，威发枝头夜更严。",
      "始信梁园多白燕，应知北地少红盐。",
      "充肠旧种长腰芋，暖脑新兴厚帽檐。",
      "怪杀天公能戏谑，梅花开满万松尖。"
    ]
  },
  {
    "id": "adcfe4db2b4764aa43d97e85d2917ee4",
    "title": "五和池阳咏雪次东坡韵",
    "authorName": "李寄",
    "authorId": "adcfe4db2b4764aad1457b72d1457b72",
    "dynasty": "清",
    "content": [
      "谁爱琼林数点鸦，灞桥驴背洛阳车。",
      "泠泠行触风前絮，缓缓归看陌上花。",
      "玉佩金鱼将换酒，绿蓑青笠正浮家。",
      "分笺客斗新诗句，七步应输手八叉。"
    ]
  },
  {
    "id": "adcfe4db2b4764aa45a1914326f1ea3d",
    "title": "六和池阳咏雪次东坡韵",
    "authorName": "李寄",
    "authorId": "adcfe4db2b4764aad1457b72d1457b72",
    "dynasty": "清",
    "content": [
      "一夜西风雪满岩，棱棱天地气森严。",
      "黄河冰定连清济，赤甲山应混白盐。",
      "露指不堪寻败屦，山头无奈碍低檐。",
      "明朝拟上丰年颂，大剑长鎗避笔尖。"
    ]
  },
  {
    "id": "adcfe4db2b4764aa45a1914329172916",
    "title": "六和池阳咏雪次东坡韵",
    "authorName": "李寄",
    "authorId": "adcfe4db2b4764aad1457b72d1457b72",
    "dynasty": "清",
    "content": [
      "好手天公应自夸，长空万里御虬车。",
      "敲残宝月光成片，关倒银河浪作花。",
      "贾岛吟肩徒有骨，袁安僵卧并无家。",
      "近来诗律精严甚，莫怪人呼王夜叉。"
    ]
  },
  {
    "id": "adcfe4db2b4764aa9bbf9fed7d9c34fe",
    "title": "七和池阳咏雪次东坡韵",
    "authorName": "李寄",
    "authorId": "adcfe4db2b4764aad1457b72d1457b72",
    "dynasty": "清",
    "content": [
      "瑞叶纷飞太不纤，卜晴须问蜀城严。",
      "已倾旧酿屠苏酒，谁奏新声刮骨盐。",
      "招隐门应开小径，寻梅车定驾长檐。",
      "少陵诗更添佳兴，万点山如玉笋尖。"
    ]
  },
  {
    "id": "adcfe4db2b4764aa9bbf9fed8bf25da8",
    "title": "七和池阳咏雪次东坡韵",
    "authorName": "李寄",
    "authorId": "adcfe4db2b4764aad1457b72d1457b72",
    "dynasty": "清",
    "content": [
      "玉树风摇缩项鸦，与来缓步以当车。",
      "沾衣似咤单袍冷，扑面如嘲两鬓花。",
      "红手戏团看稚子，素萼传赏羡僧家。",
      "千人自笑非吾事，十笏因君礼药叉。"
    ]
  },
  {
    "id": "adcfe4db2b4764aa62d54534db6a9104",
    "title": "八和池阳咏雪次东坡韵",
    "authorName": "李寄",
    "authorId": "adcfe4db2b4764aad1457b72d1457b72",
    "dynasty": "清",
    "content": [
      "东风出地草纤纤，冬令重行咤转严。",
      "青帝新翻名玉戏，仙家旧酿有金盐。",
      "画中蛱蝶飞盈座，笛里冰花落满檐。",
      "梓泽莫夸鲜韭美，篱边笋巳透春尖。"
    ]
  },
  {
    "id": "adcfe4db2b4764aa62d54534600b0ada",
    "title": "八和池阳咏雪次东坡韵",
    "authorName": "李寄",
    "authorId": "adcfe4db2b4764aad1457b72d1457b72",
    "dynasty": "清",
    "content": [
      "枝头声已变春鸦，却闭行窝驻小车。",
      "惨淡山呈荆浩画，缤纷天雨曼陀花。",
      "赋成授简谁为客，酒熟当炉即是家。",
      "徙倚南荣看北皦，老樵径滑倚柴叉。"
    ]
  },
  {
    "id": "adcfe4db2b4764aaf7995f9091d03a6f",
    "title": "次杜工部秋兴八首",
    "authorName": "李寄",
    "authorId": "adcfe4db2b4764aad1457b72d1457b72",
    "dynasty": "清",
    "content": [
      "漠漠轻烟带远林，霜高气肃自萧森。",
      "千崖月上开清景，万里风来扫积阴。",
      "比德巢由先有志，共图王霸庶无心。",
      "江湖袖手行歌曼，闲数秋城户户砧。"
    ]
  },
  {
    "id": "adcfe4db2b4764aaf7995f901e04cfae",
    "title": "次杜工部秋兴八首",
    "authorName": "李寄",
    "authorId": "adcfe4db2b4764aad1457b72d1457b72",
    "dynasty": "清",
    "content": [
      "闲倚枫林看日斜，空山留得旧□华。",
      "欲剸龙耳探灵洞，思合莲丹坐古槎。",
      "可奈弥天皆毒雾，不堪遍地是胡笳。",
      "秋风老却陶潜菊，雪里还开强项花。"
    ]
  },
  {
    "id": "adcfe4db2b4764aaf7995f901220c0a9",
    "title": "次杜工部秋兴八首",
    "authorName": "李寄",
    "authorId": "adcfe4db2b4764aad1457b72d1457b72",
    "dynasty": "清",
    "content": [
      "金风淅淅送斜晖，便觉衰颜酒力微。",
      "海运鹍鹏看怒徙，塞寒鸿雁听哀飞。",
      "远寻道侣因缘误，遍踏名山筋力违。",
      "黄鹄冲天男子事，肯甘燕雀稻粱肥。"
    ]
  },
  {
    "id": "adcfe4db2b4764aaf7995f902a87baf6",
    "title": "次杜工部秋兴八首",
    "authorName": "李寄",
    "authorId": "adcfe4db2b4764aad1457b72d1457b72",
    "dynasty": "清",
    "content": [
      "莫看仙人一局棋，斧柯终烂亦堪悲。",
      "岂知争却千年日，孰若抽身八极时。",
      "云护池中龙卧稳，月明江上鹤归迟。",
      "抚髀自叹吾衰矣，事事伤心不可思。"
    ]
  },
  {
    "id": "adcfe4db2b4764aaf7995f906044afc8",
    "title": "次杜工部秋兴八首",
    "authorName": "李寄",
    "authorId": "adcfe4db2b4764aad1457b72d1457b72",
    "dynasty": "清",
    "content": [
      "廿载栖迟故国山，避人尚恨在人闲。",
      "五湖烟景笼鱼艇，双木松风护死关。",
      "蓝玉那能充暖腹，金丹定肯驻衰颜。",
      "真仙似以轻狂谪，敢跻瑶池许碏班。"
    ]
  },
  {
    "id": "adcfe4db2b4764aaf7995f90abdf218f",
    "title": "次杜工部秋兴八首",
    "authorName": "李寄",
    "authorId": "adcfe4db2b4764aad1457b72d1457b72",
    "dynasty": "清",
    "content": [
      "父老阳春望转头，金陵王气索然秋。",
      "宫廷薪胆人皆讳，荆棘铜驼客已愁。",
      "厮养时来成翼虎，英雄运去逐眠鸥。",
      "中原尺寸当□□，区脱如何视豫州。"
    ]
  },
  {
    "id": "adcfe4db2b4764aaf7995f90d715fc5e",
    "title": "次杜工部秋兴八首",
    "authorName": "李寄",
    "authorId": "adcfe4db2b4764aad1457b72d1457b72",
    "dynasty": "清",
    "content": [
      "忆昔高皇创业功，白山黑水版图中。",
      "四□荫庇扶桑日，万国薰蒸闾阖风。",
      "武教治兼文教盛，一年粟有两年红。",
      "三韩自是神京臂，遗事犹堪问老翁。"
    ]
  },
  {
    "id": "adcfe4db2b4764aaf7995f9083b84aa5",
    "title": "次杜工部秋兴八首",
    "authorName": "李寄",
    "authorId": "adcfe4db2b4764aad1457b72d1457b72",
    "dynasty": "清",
    "content": [
      "卜年八百数逶迤，反覆终当类复陂。",
      "旧日龙髯犹在地，荒陵鹃血好殷枝。",
      "诛奸史笔千年在，梅祸天心一旦移。",
      "白水金刀闻汉谶，云台愿附姓名垂。"
    ]
  },
  {
    "id": "adcfe4db2b4764aae743699fae20deed",
    "title": "颖桥",
    "authorName": "李寄",
    "authorId": "adcfe4db2b4764aad1457b72d1457b72",
    "dynasty": "清",
    "content": [
      "古集荒如此，行人过亦哀。",
      "春风如不及，桃李一时开。"
    ]
  },
  {
    "id": "adcfe4db2b4764aabe3c88f98bce431e",
    "title": "梦故乡",
    "authorName": "李寄",
    "authorId": "adcfe4db2b4764aad1457b72d1457b72",
    "dynasty": "清",
    "content": [
      "客舍惊闻雁，秋宵恐漏长。",
      "故乡原是自，归梦亦凄凉。"
    ]
  },
  {
    "id": "adcfe4db2b4764aa9c211df8a080451c",
    "title": "秋声",
    "authorName": "李寄",
    "authorId": "adcfe4db2b4764aad1457b72d1457b72",
    "dynasty": "清",
    "content": [
      "秋声一片起，客绪又如何。",
      "我是无家者，思乡亦浩歌。"
    ]
  },
  {
    "id": "adcfe4db2b4764aaef333df2badc30d3",
    "title": "独步",
    "authorName": "李寄",
    "authorId": "adcfe4db2b4764aad1457b72d1457b72",
    "dynasty": "清",
    "content": [
      "独步空庭月，寒生积水中。",
      "闲人难有两，我影亦能同。"
    ]
  },
  {
    "id": "adcfe4db2b4764aae5223400d969fdcd",
    "title": "偶占",
    "authorName": "李寄",
    "authorId": "adcfe4db2b4764aad1457b72d1457b72",
    "dynasty": "清",
    "content": [
      "秦月何其白，秦风分外秋。",
      "主人原是客，应念敝貂裘。"
    ]
  },
  {
    "id": "adcfe4db2b4764aa2a79c2172227c1ce",
    "title": "再入华山",
    "authorName": "李寄",
    "authorId": "adcfe4db2b4764aad1457b72d1457b72",
    "dynasty": "清",
    "content": [
      "客病经年矣，葳甤拄杖行。",
      "名山真是药，到此便身轻。"
    ]
  },
  {
    "id": "adcfe4db2b4764aa7e598b53e2767dde",
    "title": "望王刀三洞",
    "authorName": "李寄",
    "authorId": "adcfe4db2b4764aad1457b72d1457b72",
    "dynasty": "清",
    "content": [
      "幽人栖隐处，白云望且重。",
      "老樵浩歌来，指点王刀洞。"
    ]
  },
  {
    "id": "adcfe4db2b4764aa3e7882c135c7908d",
    "title": "钱塘江野渡遇盗",
    "authorName": "李寄",
    "authorId": "adcfe4db2b4764aad1457b72d1457b72",
    "dynasty": "清",
    "content": [
      "江路不容刀，中流盗兴豪。",
      "索金知未厌，赠以句萧萧。"
    ]
  },
  {
    "id": "adcfe4db2b4764aabfedd35be21cf6ed",
    "title": "舜山失路",
    "authorName": "李寄",
    "authorId": "adcfe4db2b4764aad1457b72d1457b72",
    "dynasty": "清",
    "content": [
      "易失空山路，仓皇野水边。",
      "草坡牛自食，牧童何处眠。"
    ]
  },
  {
    "id": "adcfe4db2b4764aa6884b7ca74773f1f",
    "title": "月夜二首",
    "authorName": "李寄",
    "authorId": "adcfe4db2b4764aad1457b72d1457b72",
    "dynasty": "清",
    "content": [
      "华月满林壑，空山有夜春。",
      "打门僧识我，竟不问何人。"
    ]
  },
  {
    "id": "adcfe4db2b4764aa6884b7ca1d9f2d18",
    "title": "月夜二首",
    "authorName": "李寄",
    "authorId": "adcfe4db2b4764aad1457b72d1457b72",
    "dynasty": "清",
    "content": [
      "万壑月无声，幽人独自立。",
      "嗾犬吠空林，嫌山太枯寂。"
    ]
  },
  {
    "id": "adcfe4db2b4764aa1f611de099dbe26c",
    "title": "题虎丘",
    "authorName": "李寄",
    "authorId": "adcfe4db2b4764aad1457b72d1457b72",
    "dynasty": "清",
    "content": [
      "烟霞留过客，日月促乾坤。",
      "今古山如此，登临几换人。"
    ]
  },
  {
    "id": "adcfe4db2b4764aaed568178e2e83583",
    "title": "渡京口",
    "authorName": "李寄",
    "authorId": "adcfe4db2b4764aad1457b72d1457b72",
    "dynasty": "清",
    "content": [
      "去年风雨漫天黑，浪里舟危一间中。",
      "好是斜阳今日渡，轻帆正遇剪江风。"
    ]
  },
  {
    "id": "adcfe4db2b4764aa82330688487eb317",
    "title": "淮岸无仙树，惟杨柳种皆成行，一林千百株，堆云泻浪，绿映水天，而长河卫北岸倍多，因口占一绝",
    "authorName": "李寄",
    "authorId": "adcfe4db2b4764aad1457b72d1457b72",
    "dynasty": "清",
    "content": [
      "茅檐土屋黄沙岸，门对清淮不次开。",
      "领略春风无限好，一林杨柳绿云堆。"
    ]
  },
  {
    "id": "adcfe4db2b4764aa3337a36ec92cc7b3",
    "title": "舟行望荆山",
    "authorName": "李寄",
    "authorId": "adcfe4db2b4764aad1457b72d1457b72",
    "dynasty": "清",
    "content": [
      "舟前雨暗接天遥，不见荆山意寂寥。",
      "猎猎风将云幕卷，故人天外手相招。"
    ]
  },
  {
    "id": "adcfe4db2b4764aaa62630a83210929f",
    "title": "许昌道中",
    "authorName": "李寄",
    "authorId": "adcfe4db2b4764aad1457b72d1457b72",
    "dynasty": "清",
    "content": [
      "春风难慰此飘蓬，路入中州处处同。",
      "旅麦野棠荒集上，马铃车铎滚尘中。"
    ]
  },
  {
    "id": "adcfe4db2b4764aa0cf99ba135d8b096",
    "title": "过汝州西四十里，自此皆山驿骑行，山上漫成",
    "authorName": "李寄",
    "authorId": "adcfe4db2b4764aad1457b72d1457b72",
    "dynasty": "清",
    "content": [
      "缓辔宽缰过坦途，高高下下乱山初。",
      "句成最恨蹄前失，惊破诗魂是蹇驴。"
    ]
  },
  {
    "id": "adcfe4db2b4764aa2a14374cc723262d",
    "title": "道上口占",
    "authorName": "李寄",
    "authorId": "adcfe4db2b4764aad1457b72d1457b72",
    "dynasty": "清",
    "content": [
      "暂憩征鞍道路中，世闲公道是春风。",
      "破垣废井苍苔合，无主桃花分外红。"
    ]
  },
  {
    "id": "adcfe4db2b4764aa350793eb09cc679b",
    "title": "华州道中",
    "authorName": "李寄",
    "authorId": "adcfe4db2b4764aad1457b72d1457b72",
    "dynasty": "清",
    "content": [
      "青麦油油秀白芒，畛边赤日震沙黄。",
      "殷勤送客东风里，驿路杨花分外忙。"
    ]
  },
  {
    "id": "adcfe4db2b4764aa292b0a0c05003446",
    "title": "经骊山",
    "authorName": "李寄",
    "authorId": "adcfe4db2b4764aad1457b72d1457b72",
    "dynasty": "清",
    "content": [
      "闻说高楼夹路遮，楼头酒旆驻行车。",
      "如今鞭指笙歌地，蔓草斜阳无一家。"
    ]
  },
  {
    "id": "adcfe4db2b4764aa1689ddd792576f17",
    "title": "又",
    "authorName": "李寄",
    "authorId": "adcfe4db2b4764aad1457b72d1457b72",
    "dynasty": "清",
    "content": [
      "明月天涯若比邻，清秋一见一番新。",
      "夜深最爱空庭树，瘦影离披似醉人。"
    ]
  },
  {
    "id": "adcfe4db2b4764aa3efe562455ec228c",
    "title": "口占",
    "authorName": "李寄",
    "authorId": "adcfe4db2b4764aad1457b72d1457b72",
    "dynasty": "清",
    "content": [
      "半山樵语杂禽语，一径松阴连竹阴。",
      "涧上老僧闲白话，窗前幽客细清吟。"
    ]
  },
  {
    "id": "adcfe4db2b4764aabbf841bdcd60f2fd",
    "title": "删旧稿讫作",
    "authorName": "李寄",
    "authorId": "adcfe4db2b4764aad1457b72d1457b72",
    "dynasty": "清",
    "content": [
      "雨窗删取旧诗篇，风格钱刘竟俨然。",
      "尚有数篇忘岁月，一齐编入义熙前。"
    ]
  },
  {
    "id": "adcfe4db2b4764aa45ad5e4dc4ebef78",
    "title": "山中无茶炭，暇则拾松枝诸物煮汤饮之，细数之五，有相助为理之意，因名曰五松汤",
    "authorName": "李寄",
    "authorId": "adcfe4db2b4764aad1457b72d1457b72",
    "dynasty": "清",
    "content": [
      "松毛松果兼松节，松梗松皮火亦香。",
      "天惠山中清受用，敕封处士五松汤。"
    ]
  },
  {
    "id": "adcfe4db2b4764aae464a838a5485dfa",
    "title": "山外二里王氏白荷花池中心，忽开红荷一朵，入夏苦暑不出山时，往一观，因成八绝，以志其异",
    "authorName": "李寄",
    "authorId": "adcfe4db2b4764aad1457b72d1457b72",
    "dynasty": "清",
    "content": [
      "天香国色原无种，雪白轻盈朵朵同。",
      "昨夜片霞天上落，波心浴出一枝红。"
    ]
  },
  {
    "id": "adcfe4db2b4764aae464a83883936a8f",
    "title": "山外二里王氏白荷花池中心，忽开红荷一朵，入夏苦暑不出山时，往一观，因成八绝，以志其异",
    "authorName": "李寄",
    "authorId": "adcfe4db2b4764aad1457b72d1457b72",
    "dynasty": "清",
    "content": [
      "盈盈万朵与千枝，我是当年李药师。",
      "看尽杨家诸妓女，就中红拂独相思。"
    ]
  },
  {
    "id": "adcfe4db2b4764aae464a838e0e78fbf",
    "title": "山外二里王氏白荷花池中心，忽开红荷一朵，入夏苦暑不出山时，往一观，因成八绝，以志其异",
    "authorName": "李寄",
    "authorId": "adcfe4db2b4764aad1457b72d1457b72",
    "dynasty": "清",
    "content": [
      "众香国里正氤氲，独立风前自不群。",
      "一道宫娃齐拥出，国君头上有红云。"
    ]
  },
  {
    "id": "adcfe4db2b4764aae464a838caa44c3c",
    "title": "山外二里王氏白荷花池中心，忽开红荷一朵，入夏苦暑不出山时，往一观，因成八绝，以志其异",
    "authorName": "李寄",
    "authorId": "adcfe4db2b4764aad1457b72d1457b72",
    "dynasty": "清",
    "content": [
      "缟装素态实天工，绰约如何独自红。",
      "万绕千围中一朵，分明宰相肉屏风。"
    ]
  },
  {
    "id": "adcfe4db2b4764aae464a838396bdf15",
    "title": "山外二里王氏白荷花池中心，忽开红荷一朵，入夏苦暑不出山时，往一观，因成八绝，以志其异",
    "authorName": "李寄",
    "authorId": "adcfe4db2b4764aad1457b72d1457b72",
    "dynasty": "清",
    "content": [
      "牡丹熣灿正宜时，白眼偏轻白玉枝。",
      "独尔灵心知此意，夜来私自上胭脂。"
    ]
  },
  {
    "id": "adcfe4db2b4764aae464a83815ed1dfd",
    "title": "山外二里王氏白荷花池中心，忽开红荷一朵，入夏苦暑不出山时，往一观，因成八绝，以志其异",
    "authorName": "李寄",
    "authorId": "adcfe4db2b4764aad1457b72d1457b72",
    "dynasty": "清",
    "content": [
      "翠茎绿叶碧漪中，雪色偏他点染工。",
      "曾取桃花春靧面，崔家女出嫁薰风。"
    ]
  },
  {
    "id": "adcfe4db2b4764aae464a838051f5f42",
    "title": "山外二里王氏白荷花池中心，忽开红荷一朵，入夏苦暑不出山时，往一观，因成八绝，以志其异",
    "authorName": "李寄",
    "authorId": "adcfe4db2b4764aad1457b72d1457b72",
    "dynasty": "清",
    "content": [
      "清香轻碧晓风时，立岸行人解道奇。",
      "千片白云霞一片，画诗曼妙待王维。"
    ]
  },
  {
    "id": "adcfe4db2b4764aae464a8381177c39d",
    "title": "山外二里王氏白荷花池中心，忽开红荷一朵，入夏苦暑不出山时，往一观，因成八绝，以志其异",
    "authorName": "李寄",
    "authorId": "adcfe4db2b4764aad1457b72d1457b72",
    "dynasty": "清",
    "content": [
      "一枝藤杖晓临池，品藻灵花句可□。",
      "愧杀夜来新雨后，山僧走报好题诗。"
    ]
  },
  {
    "id": "adcfe4db2b4764aa252088cc15368b9d",
    "title": "从军行二首",
    "authorName": "李寄",
    "authorId": "adcfe4db2b4764aad1457b72d1457b72",
    "dynasty": "清",
    "content": [
      "誓将七尺净胡尘，今日天山又勒铭。",
      "一战尽收回鹘马，长驱直捣老龙庭。"
    ]
  },
  {
    "id": "adcfe4db2b4764aa252088cc0f311c17",
    "title": "从军行二首",
    "authorName": "李寄",
    "authorId": "adcfe4db2b4764aad1457b72d1457b72",
    "dynasty": "清",
    "content": [
      "马上雕弓日夜鸣，生擒冒顿馘中行。",
      "男儿不为封侯印，要为中华扫不平。"
    ]
  },
  {
    "id": "adcfe4db2b4764aa902a3ab568960c7d",
    "title": "书怀",
    "authorName": "李寄",
    "authorId": "adcfe4db2b4764aad1457b72d1457b72",
    "dynasty": "清",
    "content": [
      "浮云世事断蓬身，那得山居作隐沦。",
      "好语幽人松下卧，莫将白眼看他人。"
    ]
  },
  {
    "id": "adcfe4db2b4764aac5e9b8965405e1dd",
    "title": "七夕戏占",
    "authorName": "李寄",
    "authorId": "adcfe4db2b4764aad1457b72d1457b72",
    "dynasty": "清",
    "content": [
      "谁家姊妹拜天孙，絮絮通陈乞巧文。",
      "织女只因无巧算，年年直待此黄昏。"
    ]
  },
  {
    "id": "adcfe4db2b4764aaba0a978acbda84ff",
    "title": "早入绮山",
    "authorName": "李寄",
    "authorId": "adcfe4db2b4764aad1457b72d1457b72",
    "dynasty": "清",
    "content": [
      "遥看岚霭连松柏，行口山峦面面开。",
      "曝日鼠缘松树顶，啄冰鸟立涧泉隈。"
    ]
  },
  {
    "id": "adcfe4db2b4764aafa671842ee2323f1",
    "title": "过酒家",
    "authorName": "李寄",
    "authorId": "adcfe4db2b4764aad1457b72d1457b72",
    "dynasty": "清",
    "content": [
      "犹见桥边旧酒垆，十年兴不似当初。",
      "纵拌数斗王公酒，肯换师官经丈书。"
    ]
  },
  {
    "id": "adcfe4db2b4764aad3beadef74c61701",
    "title": "自号昆仑山樵戏题二绝",
    "authorName": "李寄",
    "authorId": "adcfe4db2b4764aad1457b72d1457b72",
    "dynasty": "清",
    "content": [
      "拂衣罢试卧柴门，燕赵悲歌气尚存。",
      "闻说昆仑压太白，今昆仑压旧昆仑。"
    ]
  },
  {
    "id": "adcfe4db2b4764aad3beadeff18aafe2",
    "title": "自号昆仑山樵戏题二绝",
    "authorName": "李寄",
    "authorId": "adcfe4db2b4764aad1457b72d1457b72",
    "dynasty": "清",
    "content": [
      "醉卧当垆不肯回，相公促数使人催。",
      "杖头经岁无钱挂，一石输君笑口开。"
    ]
  },
  {
    "id": "adcfe4db2b4764aae5268c650fb7c9c2",
    "title": "重次濠城",
    "authorName": "李寄",
    "authorId": "adcfe4db2b4764aad1457b72d1457b72",
    "dynasty": "清",
    "content": [
      "天意倾元运，黎民正倒悬。",
      "沛丰占王气，谯宋识星躔。",
      "云护真龙起，谋资一剑先。",
      "剪除狼虎尽，衽席孑遗全。",
      "洗足驱群勇，张罗服众贤。",
      "岂知尘扰扰，早已念惓惓。",
      "日月光辉始，山河洗濯然。",
      "偏安闻蜀汉，薄伐待周宣。",
      "鼎卜东都日，期逾入百年。",
      "再浮淮泗棹，目断古城边。"
    ]
  },
  {
    "id": "adcfe4db2b4764aace73c3f13eeddc40",
    "title": "余游稽郡，可大师羁旅接待，感见乎诗，将入会稽山赋赠",
    "authorName": "李寄",
    "authorId": "adcfe4db2b4764aad1457b72d1457b72",
    "dynasty": "清",
    "content": [
      "江山越国秀，风雨客途伤。",
      "地主知交外，香林道路旁。",
      "浃辰情款款，一见话芒芒。",
      "脱我双游屐，分师一口粮。",
      "黑甜春睡足，白话夜茶长。",
      "竹月苍苍过，花风冉冉香。",
      "淳之游淡荡，慧远品矜庄。",
      "身树空尘积，心泥制絮狂。",
      "往还勤麈尾，颠倒发诗囊。",
      "但未烧猪肉，何曾禁酒浆。",
      "秦峰高突兀，镜水碧汪洋。",
      "此是胸丘壑，孤筇任我翔。"
    ]
  },
  {
    "id": "adcfe4db2b4764aa3dc51091c5c73bd3",
    "title": "冬行感怀",
    "authorName": "李寄",
    "authorId": "adcfe4db2b4764aad1457b72d1457b72",
    "dynasty": "清",
    "content": [
      "忧人行语影，道路不知长。",
      "冽栗寒气夜，峥嵘天色霜。",
      "似僧无法眷，为客在家乡。",
      "难慰一生志，易伤九回场。",
      "山村门各闭，土囤牛亦藏。",
      "自笑无归者，皇皇畛陌旁。"
    ]
  },
  {
    "id": "adcfe4db2b4764aa8bd2c8e8de8b191d",
    "title": "怀古",
    "authorName": "李寄",
    "authorId": "adcfe4db2b4764aad1457b72d1457b72",
    "dynasty": "清",
    "content": [
      "畴昔读南史，实壮盱眙城。",
      "佛狸百万师，饮马长江滨。",
      "两淮无立草，何况兖与青。",
      "玄漠弃军走，义恭议南奔。",
      "盱眙弹丸地，气足吞虏人。",
      "臧质固勇悍，沈璞何英英。",
      "封溲怒致敌，杀尸与城平。",
      "三旬锐尽退，中国威始伸。",
      "夕阳登南岭，山腰垒星星。",
      "如环连复断，心疑城郭形。",
      "鞭视询父老，果云古城根。",
      "人和固第一，地利亦非轻。",
      "如此据高险，兵士有所凭。",
      "所以虏势众，仰攻势不能。",
      "土山既难栖，冲车颓数升。",
      "不然虏百万，肉薄何难登。",
      "忠如常山守，竟遭禄山烹。",
      "思政守长社，终于城溃奔。",
      "人地两相济，负隅虎敢撄。",
      "我昔长淮来，县在山之阴。",
      "惊讶卑散甚，今始豁心情。",
      "于兹知古人，形胜咫尺争。",
      "奈何无远谋，自撤金陵屏。",
      "有险不肯踞，坐令寇纵横。"
    ]
  },
  {
    "id": "adcfe4db2b4764aa671c555f034e88ca",
    "title": "潼关",
    "authorName": "李寄",
    "authorId": "adcfe4db2b4764aad1457b72d1457b72",
    "dynasty": "清",
    "content": [
      "滚滚白云压驴背，鞭指关城在云内。",
      "连山万里倒卷回，黄河天上奔腾会。",
      "春风城上卷红旗，桃花无主出城飞。",
      "城边老人自叹息，贼破城空燕语稀。",
      "当时十万貔貅卒，大将桓桓柏与日。",
      "请缨慷慨祖金吾，厉齿磨牙思嚼贼。",
      "一锋数骑未叩门，督师先渡夏阳奔。",
      "借问归人督师谁，传庭其名姓是孙。",
      "可怜千里金城地，拱手授受而已矣。",
      "既据长山天下头，席卷燕京势披靡。",
      "君亡臣走社稷墟，祖始秦关各处逋。",
      "壮哉百二之天险，屹屹当关无一夫。"
    ]
  },
  {
    "id": "adcfe4db2b4764aa0c29232c5591f3c0",
    "title": "卧病思避终南",
    "authorName": "李寄",
    "authorId": "adcfe4db2b4764aad1457b72d1457b72",
    "dynasty": "清",
    "content": [
      "昏昏欲眠眠不定，唧唧孤吟吟不称。",
      "作伴空烦月照人，良方无过山医病。",
      "抛书投枕著游屐，门锁春风当罗薜。",
      "人情怜蝶舞来疏，客气山禽飞去疾。"
    ]
  },
  {
    "id": "adcfe4db2b4764aa6ddd27266a2eb682",
    "title": "鹌鹑篇",
    "authorName": "李寄",
    "authorId": "adcfe4db2b4764aad1457b72d1457b72",
    "dynasty": "清",
    "content": [
      "有隼逐鹌鹑，皇回见人投。",
      "两翩塌地飞，拍拍如有求。",
      "主人顿起怜，手援置案头。",
      "为之许长久，即向僮仆谋。",
      "先有鹦鹉鸟，鸟去笼在否。",
      "其笼颇宽敞，堤防事事周。",
      "谅无狐狸患，鹰鹘眼敢偷。",
      "安顿使得所，于我心无忧。",
      "胡为忽僵仆，转侧向两眸。",
      "羽毛蹙一片，细腿如茧抽。",
      "伤哉胆惊破，痛定魂难收。",
      "剪纸招其归，书符骗其雠。",
      "炬火熨其体，温汤暖其喉。",
      "腹伸渐趯趯，抖擞何赳赳。",
      "悍气欲赴斗，老拳应无俦。",
      "悬之廊檐下，群雀远啾啾。",
      "明日复来视，头破血迸流。",
      "往来满笼撞，思飞无时休。",
      "诫以勿复尔，斯笼可优游。",
      "外物既不干，饮啄免力搜。",
      "粲粲白粱粟，涓涓泉满瓯。",
      "向者浪跳跃，几几饱鸺鹠。",
      "今胡不少慰，留滞胜戈矛。",
      "物性卒难改，放之无怨尤。",
      "为谢敝笼窄，任尔天衢游。"
    ]
  },
  {
    "id": "adcfe4db2b4764aa42a0ea7ecc43115b",
    "title": "听雨同崔关修",
    "authorName": "李寄",
    "authorId": "adcfe4db2b4764aad1457b72d1457b72",
    "dynasty": "清",
    "content": [
      "为客厌长夜，雨声滴君心。",
      "君心何太苦，有梦到乡城。",
      "为语阶前雨，乡心我独轻。"
    ]
  },
  {
    "id": "adcfe4db2b4764aaa6fb65e56515573d",
    "title": "出三原北门十五里曰桥头杏花竟十里走马一游漫成遣兴",
    "authorName": "李寄",
    "authorId": "adcfe4db2b4764aad1457b72d1457b72",
    "dynasty": "清",
    "content": [
      "飘零秦地无归客，走马看花红一色。",
      "十里锦霞烧碧天，如迎如却似飞仙。",
      "近看不及远看好，开满不及开半巧。",
      "凡花大抵尽当然，而杏尤宜如是观。",
      "樱桃正绽香盈蒂，欲开不开见花态。",
      "春风得意正佳时，迟来五日看残枝。",
      "下马独吟真解语，茗赏酒赏总无取。",
      "我闻今日曲江边，一枝不见惟寒烟。",
      "繁华一旦生荆棘，即如才士遭沦没。",
      "可怜如许杏花林，不照簪裾照野人。",
      "安知我在盛唐日，彩笔不占杏林春。"
    ]
  },
  {
    "id": "adcfe4db2b4764aaf654f7f840b673c2",
    "title": "登上方峰",
    "authorName": "李寄",
    "authorId": "adcfe4db2b4764aad1457b72d1457b72",
    "dynasty": "清",
    "content": [
      "独游如瞽者，山径贸贸去。",
      "歧路耸两肩，苍茫左右顾。",
      "小心问路人，应答音龃龉。",
      "途遇香客李，暗空耀一炬。",
      "导我选胜行，泉石历历数。",
      "既过莎萝坪，上方峰蓦竖。",
      "定议先往游，少憩整部伍。",
      "选锋望峰进，少年兢起距。",
      "笑我谢懦足，余勇吾贾汝。",
      "巉崖实面迎，侧石如相拒。",
      "虽有铁绠垂，仰视退几步。",
      "如士初从军，即与巨敌遇。",
      "未尝习刺击，安得不悚惧。",
      "前者既跻攀，腾身余自鼓。",
      "手足先后移，一失不复取。",
      "闻昔万历初，锁断堕几许。",
      "四十有八人，于此跌成腐。",
      "倚壁为长叹，游兴宁少沮。",
      "吴秦三千里，容易到此土。",
      "肯效羊公鹤，当场不复舞。",
      "志一则气从，斯须过险阻。",
      "岩花纷缀邑，实立见松树。",
      "鸟道出没盘，石洞云霞伫。",
      "徙倚望同游，便捷如猱鼠。",
      "回头招我上，绵力分外努。",
      "十里跻峰巅，倒地伸两股。",
      "喘定舒望眼，颓阳促去侣。",
      "纷纷缘崖下，寥廓湛天宇。",
      "峰色泥孤客，高寒难久住。",
      "踉跄逐残照，峥嵘踏旧路。",
      "徒惊上下劳，不见登临趣。",
      "恍惚梦中游，醒不知其处。"
    ]
  },
  {
    "id": "adcfe4db2b4764aa62b9aa186259b9b2",
    "title": "晚下三峰",
    "authorName": "李寄",
    "authorId": "adcfe4db2b4764aad1457b72d1457b72",
    "dynasty": "清",
    "content": [
      "清晨登三峰，不知高若兹。",
      "青天实咫尺，凡骨焉能梯。",
      "回观万象妙，顿忘所历疲。",
      "千尺㠉第一，高崖势倒垂。",
      "阻绝登峰路，如与人相持。",
      "冉冉回心字，至今使我危。",
      "井底垂铁绠，风雨藏蛟螭。",
      "寄目于手足，左右相因依。",
      "入㠉篆壁蜗，出㠉摩空翚。",
      "飞猿一线过，犁沟险倍之。",
      "面削不受屐，额凸绠难施。",
      "天然得霤道，深阔称一犁。",
      "相传老君力，再拜沟旁祠。",
      "沟上最险者，二匾势倾攲。",
      "苍龙岭崭甚，万丈竖深溪。",
      "长剑倚天外，此语善品题。",
      "三峰无此岭，万古知是谁。",
      "如人伸一臂，接引其下为。",
      "早与众人约，部伍宜整齐。",
      "隘处鱼贯上，坦处雁行驰。",
      "胜境辍行玩，歧路告众知。",
      "议会然后进，庶几免参差。",
      "岂知乌合辈，难束以程规。",
      "鸟分而兽散，各自为东西。",
      "宗土祠以上，更无一人随。",
      "独笑莲花巅，纲寻洗头池。",
      "身与云俯仰，目荡天四陲。",
      "书生眼孔小，易题山水诗。",
      "一邱与一壑，下笔兢淋漓。",
      "见此大山水，气夺难措辞。",
      "或题数千言，通套而支离。",
      "我来书所见，聊以备追思。"
    ]
  },
  {
    "id": "adcfe4db2b4764aa65e6c65baafe360b",
    "title": "华山春雪歌",
    "authorName": "李寄",
    "authorId": "adcfe4db2b4764aad1457b72d1457b72",
    "dynasty": "清",
    "content": [
      "夜来滕六游三峰，醉与青帝斗春风。桃花松叶皆缟色，千崖万壑堆瑶琼。",
      "不知峰增几千仞，但见琼楼玉宇接天顶。九十日春一夜死，涧底蟠龙卧不起。",
      "青帝懊恼滕六笑，金天帝子鼓掌赞曰妙。"
    ]
  },
  {
    "id": "adcfe4db2b4764aab49c0ceac19c2938",
    "title": "北斗峰",
    "authorName": "李寄",
    "authorId": "adcfe4db2b4764aad1457b72d1457b72",
    "dynasty": "清",
    "content": [
      "淩晨出云顶，乃在北斗峰。",
      "北斗一片石，而多合抱松。",
      "昨雪洗又翠，客来起清风。",
      "徙倚展望眼，蒙蒙一气中。",
      "阴霁各有态，毕竟日易穷。",
      "毛女已仙去，谁能测遗踪。",
      "石洞谒金帝，峰半闻此钟。",
      "琅琅满山谷，此闲声不宏。",
      "石径滑难下，雨花飘来浓。",
      "道士赠一杖，夭矫如苍龙。",
      "投之水檐谷，看尔飞遥空。"
    ]
  },
  {
    "id": "adcfe4db2b4764aaa45fb6bb337bd749",
    "title": "云",
    "authorName": "李寄",
    "authorId": "adcfe4db2b4764aad1457b72d1457b72",
    "dynasty": "清",
    "content": [
      "山态妙在变，久住方能悉。",
      "不谓半日闲，信人三叫绝。",
      "白云一点生，弥漫在顷刻。",
      "身在波涛中，鱼龙宜出没。",
      "似闻澎湃声，久之觉寂寂。",
      "不知有天地，何况树与石。",
      "轩然忽开明，群峰摇丹碧。"
    ]
  },
  {
    "id": "adcfe4db2b4764aaab7c64c51090e625",
    "title": "山荪亭",
    "authorName": "李寄",
    "authorId": "adcfe4db2b4764aad1457b72d1457b72",
    "dynasty": "清",
    "content": [
      "已为山外客，来登山荪亭。",
      "荪树六七株，根附石上生。",
      "虺蛇蟠数百，须动欲轩腾。",
      "树是希夷植，奇同希夷形。",
      "突立看峰色，筋骨何棱棱。",
      "细叶正吐绿，油油光檐楹。",
      "思欲亭上醉，从此解尘缨。"
    ]
  },
  {
    "id": "adcfe4db2b4764aac42cc0be855afe83",
    "title": "二月廿八华州道上见杨花志感",
    "authorName": "李寄",
    "authorId": "adcfe4db2b4764aad1457b72d1457b72",
    "dynasty": "清",
    "content": [
      "今年二月晦，杨花迎马蹄。",
      "去年四月朔，始见杨花飞。",
      "胡为早一月，似送行人归。",
      "秦人不可友，秦地不可栖。",
      "斗米钱半千，烧柴如烧扆。",
      "尺鲤臭始售，薄酒浊不酾。",
      "馍馍叫满街，五味独重醯。",
      "一语辄攘臂，鬼蜮工面欺。",
      "北悍而南诈，秦俗两兼之。",
      "二麦稍不收，鸣镝门外驰。",
      "杀人眼不瞬，攘夺至衫衣。",
      "今者旱最甚，麦槁亩如炊。",
      "灵旗走巫觋，原野春惨悽。",
      "况我客二载，看囊惟有诗。",
      "贫贱减意气，见人便头低。",
      "去去恐不速，杨花何依依。",
      "愿假春风力，吹汝过隋堤。"
    ]
  },
  {
    "id": "adcfe4db2b4764aa671c555f60cd2158",
    "title": "潼关",
    "authorName": "李寄",
    "authorId": "adcfe4db2b4764aad1457b72d1457b72",
    "dynasty": "清",
    "content": [
      "潼关何崔嵬，云是秦门户。",
      "左河而右华，天然键钥处。",
      "金城虽千里，藉此领天府。",
      "有事但闭关，孰敢间险阻。",
      "我闻孙传廷，受命总师旅。",
      "天予御平台，赐剑亲授斧。",
      "部署嚄唶将，所统貔貅伍。",
      "誓当靖妖氛，岂特有此土。",
      "夜半闻贼来，仓皇窜河浒。",
      "堂堂大督师，可怜抱头鼠。",
      "将士夺门奔，反恨关城堵。",
      "满街头击撞，贼到跪道左。",
      "解甲搏颡降，刳胸换肺腑。",
      "为贼作前行，尽是干城侣。",
      "晨从华阳来，解鞍日未午。",
      "登城步屧周，春风淡相煦。",
      "语燕立平沙，草坡散群牯。",
      "以见证所闻，百二今犹古。",
      "壮哉造化心，洪缝铸此苦。",
      "连山势奔腾，到此实左顾。",
      "黄河南面趋，万里抱其股。",
      "坚城绾其口，河山益轩举。",
      "屹如当道罴，悍若负嵎虎。",
      "秦岭手护头，中条子顾父。",
      "泾渭为内束，函谷乃外拒。",
      "一夫御万夫，诚哉古人语。",
      "临晋渡既防，弥缝阙易补。",
      "贼势虽猖狂，所下皆绝圉。",
      "顿兵坚城下，仰攻势自阻。",
      "地道既难通，冲车敢乱舞。",
      "凭高发礧石，坐看贼糜腐。",
      "奇兵出贼后，间道绝挽输。",
      "城堡无可掠，栖亩少稷黍。",
      "当时众大帅，旌旗壁楚豫。",
      "坚守旬月开，大兵定云赴。",
      "函谷如箧底，天设此阱罟。",
      "尚当诱之入，何况死自取。",
      "合击此敝师，全部俱可虏。",
      "二崤先轸谋，盱眙臧质武。",
      "河阳靴中刀，□昌城头鼓。",
      "四者有一焉，足以报圣主。",
      "不然如宁州，女秀强支拄。",
      "丈夫拥强兵，岂不如一女。",
      "奈何弃关奔，天险资闯鼓。",
      "称号耸四方，休力养毛羽。",
      "徵粟于云阳，取材于杜鄠。",
      "三辅五凉闲，壮勇就喔咻。",
      "诸股贼小帅，源源集幕府。",
      "颓然抵燕京，孤城难撑拄。",
      "君为社稷死，臣系新朝组。",
      "窈窕上林花，凄凉故宫虞。",
      "东镇出下策，开关纳猰貐。",
      "鹿死不择音，事急将伯助。",
      "借仇报仇来，以毒攻毒去。",
      "毒去国已亡，元气有几许。",
      "岂知久耽耽，竟堕其术数。",
      "贼为虏先驱，我为虏开路。",
      "鹬蚌兢相持，两肉归渔父。",
      "痛哉三百年，百战我太祖。",
      "我观天下形，地势争尺咫。",
      "潼关与渝关，险厄实相似。",
      "渝枕山海闲，潼介河山里。",
      "秦陇天下头，渤碣天下尾。",
      "东西气相应，潼失渝亦启。",
      "向使潼不失，据险誓效死。",
      "何至明天下，鸣呼竟若此。",
      "兴亡屈指筹，夕阳去如驶。",
      "悲歌下城头，潼关祸之始。"
    ]
  },
  {
    "id": "adcfe4db2b4764aab73d925c297b56bb",
    "title": "过灵璧吊虞美人墓",
    "authorName": "李寄",
    "authorId": "adcfe4db2b4764aad1457b72d1457b72",
    "dynasty": "清",
    "content": [
      "项王溃围出，虞姬以死别。",
      "人日儿女态，惓恋难决绝。",
      "女子如虞姬，何其反撇脱。",
      "吾知乌江刎，定为姬所激。",
      "不然渡江东，犹是王一国。",
      "晨过灵璧郊，英风起路侧。",
      "停骖阅古碑，吊此贞烈魄。",
      "尽洗儿女语，恐辱丈夫节。",
      "好奇太史公，竟失其本末。",
      "空传美人草，千载有遗血。"
    ]
  },
  {
    "id": "adcfe4db2b4764aa657c658731afde73",
    "title": "与无为上人移坐石上重烹白乳泉有述",
    "authorName": "李寄",
    "authorId": "adcfe4db2b4764aad1457b72d1457b72",
    "dynasty": "清",
    "content": [
      "禽鸟欢晴山，寂坐群声闲。",
      "多事口陪客，主人真好闲。",
      "名泉烹白乳，对酒清心颜。",
      "我昨闻此泉，便脱头上冠。",
      "一瓶走十里，两肩今尚酸。",
      "初尝掩其美，师意殊不然。",
      "另烹泉饮我，入口泾渭悬。",
      "虚滑舌上过，此独生回涎。",
      "酝藉耐咀啜，多饮腹不便。",
      "如果得橄榄，李柰何足餐。",
      "如酿得醍醐，鲁酒向壁捐。",
      "或云此山液，较力重一锾。",
      "或云利沉疴，兼补腰肾坚。",
      "宿昔志学道，结庐期泉边。",
      "饮汲以终老，何难成飞仙。",
      "瓶罂走四海，空说惠山泉。"
    ]
  },
  {
    "id": "adcfe4db2b4764aa3d4962d07662ca7e",
    "title": "铁路乂",
    "authorName": "李寄",
    "authorId": "adcfe4db2b4764aad1457b72d1457b72",
    "dynasty": "清",
    "content": [
      "苍苍铁路乂，山水自相束。",
      "束之束不已，彼此俱不乐。",
      "哄然林薄闲，积怒遂一发。",
      "两急终两伤，波跳石迸落。",
      "久之筋力疲，各各自悔怍。",
      "水固坦而驰，山亦让而却。",
      "毕竟谁是非，冥心付寥廓。",
      "独怪岩前松，俯视带戏谑。",
      "枝风左右来，洋洋潇洒杀。",
      "灵公龛其前，龙虎俱就缚。",
      "水石妙音声，供养如天乐。",
      "分惠及旁人，刳胸淡领略。",
      "明晨蒙雾行，自哂清福薄。"
    ]
  },
  {
    "id": "adcfe4db2b4764aae4bdce3b28e39cc5",
    "title": "散步",
    "authorName": "李寄",
    "authorId": "adcfe4db2b4764aad1457b72d1457b72",
    "dynasty": "清",
    "content": [
      "寒日静坐长，落落散幽步。",
      "草蔓幸樵既，登陟不必路。",
      "礀叶短短红，不数枫林树。",
      "风浪夕阳水，树烟远口渡。",
      "暧暧见归人，仓皇解草屦。",
      "吾得暂疏放，敢负空山暮。",
      "啸歌禽语闲，夜冷惊夕露。"
    ]
  },
  {
    "id": "adcfe4db2b4764aa843574dcdf270c3b",
    "title": "登山",
    "authorName": "李寄",
    "authorId": "adcfe4db2b4764aad1457b72d1457b72",
    "dynasty": "清",
    "content": [
      "今山天颇凉，南冈策吾杖。",
      "乔木布清荫，飞泉传静响。",
      "东风泛遥绿，草树波泱泱。",
      "细鸟兼飞跃，游戏长松上。",
      "物性无大小，各自遂天壤。",
      "所幸早知机，不受世俗奖。",
      "甘学逃学儿，见人缩其颡。",
      "青云卷宿心，沧海结今想。",
      "心事如江河，夏秋弥澜长。",
      "譬病语途人，谁知我痛痒。",
      "有诗五百篇，自吟还自赏。"
    ]
  },
  {
    "id": "adcfe4db2b4764aa6342b7a127f9d59e",
    "title": "感遇",
    "authorName": "李寄",
    "authorId": "adcfe4db2b4764aad1457b72d1457b72",
    "dynasty": "清",
    "content": [
      "今日天雨露，独荣荆棘枝。",
      "荆棘窃雨露，自矜桃李姿。",
      "桃李志阳春，狂飙日夜吹。",
      "狂飙过荆棘，不损其毫厘。",
      "荆棘笑桃李，何为独不时。"
    ]
  },
  {
    "id": "adcfe4db2b57272ab78d6825194feb6e",
    "title": "晚登云门山",
    "authorName": "刘塑",
    "authorId": "adcfe4db2b57272ad1457b72d1457b72",
    "dynasty": "清",
    "content": [
      "天际仰流云，崩腾如坏山。郁郁纷纷绕襟袖，方知身在层霄间。",
      "扶桑一任天鸡叫，石洞希夷眠清峭。我乘奇气御天风，如蒸如沸号万窍。",
      "天矫不测群拿空，昂头露角盘苍龙。足傍谽谺逸深谷，森然鼓荡摧长松。",
      "忽然神光纷来下，眼明金缕开西东。欲行不行俨相属，欲断不断联高踪。",
      "须臾变化浩无际，惊涛涨海当吾胸，回望平野净尘土，参差城郭晞微红。",
      "欲寻秦碑并汉碣，苍凉尽被青苔封。欻吸朝阳我独领，瑰秘更向山灵请。",
      "以手开笼取置归，放之学堂掣烟景。交飞乱涌俄归山，拂槛萦窗无留影。",
      "即应泼墨数斗挥淋漓，高悬生绡十丈满题诗。"
    ]
  },
  {
    "id": "adcfe4db2b5dae6ccfbd2e9265dd4357",
    "title": "雨后望西山山色",
    "authorName": "姚斌敏",
    "authorId": "adcfe4db2b5dae6cd1457b72d1457b72",
    "dynasty": "清",
    "content": [
      "雨洗长空净，西郊日又西。",
      "云光天外落，山色马头低。",
      "古增红泥塔，柴扉白石溪。",
      "无须寻栗里，长此结茅栖。"
    ]
  },
  {
    "id": "adcfe4db2b5dae6c1b8b66af0cf10898",
    "title": "芜湖舟中",
    "authorName": "姚斌敏",
    "authorId": "adcfe4db2b5dae6cd1457b72d1457b72",
    "dynasty": "清",
    "content": [
      "虽无祖生志，慷慨且登舟。",
      "山色朝昏异，涛声日夜流。",
      "灵风殊恍惚，沙鸟自夷輶。",
      "落日宿何处，萧萧芦荻秋。"
    ]
  },
  {
    "id": "adcfe4db2b5dae6ce578fe1688f684a4",
    "title": "舟过金陵感怀",
    "authorName": "姚斌敏",
    "authorId": "adcfe4db2b5dae6cd1457b72d1457b72",
    "dynasty": "清",
    "content": [
      "歌残玉树变愁颜，从此莺花属等闲。",
      "词客浪传三妇艳，夕阳多在六朝山。",
      "依依鸿爪前踪认，渺渺春波短棹还。",
      "高咏不酬霖雨愿，也宜盟对白鸥间。"
    ]
  },
  {
    "id": "adcfe4db2b5dae6c22745dc7ab0aa227",
    "title": "早至鄱阳一昼夜行四百余里矣",
    "authorName": "姚斌敏",
    "authorId": "adcfe4db2b5dae6cd1457b72d1457b72",
    "dynasty": "清",
    "content": [
      "西风直欲撼天河，水入江心九派多。",
      "一夜扁舟落何处，万重山翠万重波。"
    ]
  },
  {
    "id": "adcfe4db2b5dae6cf5c0bfb149e234b6",
    "title": "莫愁湖",
    "authorName": "姚斌敏",
    "authorId": "adcfe4db2b5dae6cd1457b72d1457b72",
    "dynasty": "清",
    "content": [
      "《子夜歌》声出画楼，湖名从此擅千秋。",
      "无愁天子愁还在，争似卢家有莫愁。"
    ]
  },
  {
    "id": "adcfe4db2b6166ad83a8f176481fded9",
    "title": "久雨",
    "authorName": "张家鼎",
    "authorId": "adcfe4db2b6166add1457b72d1457b72",
    "dynasty": "清",
    "content": [
      "不断连朝雨，林霏昼未开。",
      "桥低流水涨，山断湿云堆。",
      "漫作寻春约，谁能著屐来。",
      "鹊声空报喜，花外又轻雷。"
    ]
  },
  {
    "id": "adcfe4db2b62b9f3b10045cb2349b615",
    "title": "清明",
    "authorName": "张客卿",
    "authorId": "adcfe4db2b62b9f3d1457b72d1457b72",
    "dynasty": "清",
    "content": [
      "落落逢佳节，闲愁病里深。",
      "片云来客梦，芳草乱乡心。",
      "不尽风花泪，何堪水竹吟。",
      "家山遗故陇，松柏意森森。"
    ]
  },
  {
    "id": "adcfe4db2b62b9f3395730af62caf86f",
    "title": "泸水",
    "authorName": "张客卿",
    "authorId": "adcfe4db2b62b9f3d1457b72d1457b72",
    "dynasty": "清",
    "content": [
      "一水通蛮络，沉沉不计深。",
      "蛟涎连积雨，蜃气结层阴。",
      "毒草迷苍渚，繁花映黑浔。",
      "武侯炎渡后，烟瘴只今澄。"
    ]
  },
  {
    "id": "adcfe4db2b6b841fc849c9fb585c4fd4",
    "title": "桐江晓发",
    "authorName": "汪启淑",
    "authorId": "adcfe4db2b6b841fd1457b72d1457b72",
    "dynasty": "清",
    "content": [
      "篙师蓐食兴，捩舵天犹昧。",
      "横空白雨来，潇潇响篷背。",
      "遥指桐君庐，云深迷所在。",
      "石尤挟银涛，怒激孤舟退。",
      "起看山作围，坐爱鸥成队。",
      "江柳袅繁丝，岸草拖轻黛。",
      "眼餐困客途，林泉发胜概。",
      "朗诵谢客诗，清游傥能逮。"
    ]
  },
  {
    "id": "adcfe4db2b6b841f01ce0339f5d99537",
    "title": "南亭",
    "authorName": "汪启淑",
    "authorId": "adcfe4db2b6b841fd1457b72d1457b72",
    "dynasty": "清",
    "content": [
      "雨余景物幽，俯仰得清旷。",
      "南亭一登临，顿觉吟怀畅。",
      "澄江作带环，翠岫开屏障。",
      "于时届朱明，平畴翻碧浪。",
      "候鸟有佳音，流云幻奇状。",
      "好风递渔歌，落日闻樵唱。",
      "平生厌浮华，山林秉微尚。",
      "何当释尘累，高步追禽向。"
    ]
  },
  {
    "id": "adcfe4db2b73605e0b4594483f92bb00",
    "title": "洞庵杂咏",
    "authorName": "超净",
    "authorId": "adcfe4db2b73605ed1457b72d1457b72",
    "dynasty": "清",
    "content": [
      "枝柯挺秀势参天，耐雪经霜不记年。",
      "试部当初谁种得，翛然一鹤古巢边。"
    ]
  },
  {
    "id": "adcfe4db2b860ce97c981c5f64f404e4",
    "title": "菊影",
    "authorName": "陈秀贞",
    "authorId": "adcfe4db2b860ce9d1457b72d1457b72",
    "dynasty": "清",
    "content": [
      "分身老圃绘秋容，真相依稀色是空。",
      "落日移从霜径里，疏镫送入锦屏中。",
      "终将不老随宵月，直以无香傲晚风。",
      "悟却浮生归去也，白云挥手谢陶公。"
    ]
  },
  {
    "id": "adcfe4db2b860ce93caf3272d521fe5f",
    "title": "雪集即事",
    "authorName": "陈秀贞",
    "authorId": "adcfe4db2b860ce9d1457b72d1457b72",
    "dynasty": "清",
    "content": [
      "小鬟轻曳锦帏偏，报说平明雪满天。",
      "起掷绣鞋床下卜，远人身上合添绵。"
    ]
  },
  {
    "id": "adcfe4db2b860ce93caf327259702261",
    "title": "雪集即事",
    "authorName": "陈秀贞",
    "authorId": "adcfe4db2b860ce9d1457b72d1457b72",
    "dynasty": "清",
    "content": [
      "香奁移傍碧窗纱，小鼎焚香自煮茶。",
      "高卷疏帘看不足，犯寒亲手掬梨花。"
    ]
  },
  {
    "id": "adcfe4db2b860ce93caf3272f2fcb0c3",
    "title": "雪集即事",
    "authorName": "陈秀贞",
    "authorId": "adcfe4db2b860ce9d1457b72d1457b72",
    "dynasty": "清",
    "content": [
      "红炉高宴列中堂，子侄传阄共举觞。",
      "无奈阿姑教强饮，清樽微试郁金香。"
    ]
  },
  {
    "id": "adcfe4db2b860ce93caf3272bc7621e7",
    "title": "雪集即事",
    "authorName": "陈秀贞",
    "authorId": "adcfe4db2b860ce9d1457b72d1457b72",
    "dynasty": "清",
    "content": [
      "万花飞舞锦成团，晚上红楼作大观。",
      "直被天公迷望眼，不知何处是长安。"
    ]
  },
  {
    "id": "adcfe4db2b8fa72051c3a3f7a2212e31",
    "title": "送王孝先入秦幕",
    "authorName": "李圭",
    "authorId": "adcfe4db2b8fa72057c0531e944626ad",
    "dynasty": "清",
    "content": [
      "江上相逢春草满，桥边送别暮禽鸣。",
      "黄云陇树千峰隔，落日边山一剑行。",
      "汉畤几年犹置驿，秦关百里未休兵。",
      "丈夫还有苍生志，为看陈琳草檄文。"
    ]
  },
  {
    "id": "adcfe4db2b961dc262cfb3967713c9e4",
    "title": "赋得卖刀买犊得刀字五排",
    "authorName": "潘乾策",
    "authorId": "adcfe4db2b961dc2d1457b72d1457b72",
    "dynasty": "清",
    "content": [
      "汉京贤太守，劝稼溥恩膏。",
      "争畜新犁犊，同售旧宝刀。",
      "雁翎归远市，茧栗聚平皋。",
      "赤冶沉沙久，乌犍叱月高。",
      "销宜偕剑戟，饲合伴豚羔。",
      "无复歌金错，何烦佩锦绦。",
      "铁耕兼互易，刍牧敢辞劳。",
      "待价磨三尺，滋生计百牢。",
      "今朝看濈角，前度想吹毛。",
      "秋水锋都敛，春田耒共操。",
      "俗敦由政善，干戢亦弓櫜。",
      "盛世农桑重，修文偃六韬。"
    ]
  },
  {
    "id": "adcfe4db2b961dc2bc47e62eacf98f03",
    "title": "赋得书三味得三字七排",
    "authorName": "潘乾策",
    "authorId": "adcfe4db2b961dc2d1457b72d1457b72",
    "dynasty": "清",
    "content": [
      "牙签玉轴拥书龛，研究频年乐且耽。",
      "博考群经曾醉六，精求至味更兼三。",
      "定多浓郁凭沈浸，无限芬芳耐咀含。",
      "旨趣恰从分鼎悟，馨香宜与省身参。",
      "也应梦叶肴先饮，可许杯陈雅共探。",
      "几度菁华同餍饫，十分理奥异肥甘。",
      "馈贫真觉根堪咬，食古还闻蹠并贪。",
      "岂为膏粱移素愿，此中酝酿自醰醰。"
    ]
  },
  {
    "id": "adcfe4db2baab9dffac023cd8f8f1b8b",
    "title": "题画雁",
    "authorName": "叶庆桪",
    "authorId": "adcfe4db2baab9dfd1457b72d1457b72",
    "dynasty": "清",
    "content": [
      "更无残梦落池塘，乍可分翔逐稻粱。",
      "芦荻萧萧秋思迥，孤飞此夜宿唐昌。"
    ]
  },
  {
    "id": "adcfe4db2bab3ddc1e6d824ff2759097",
    "title": "咏霞",
    "authorName": "张学典",
    "authorId": "adcfe4db2bab3ddcd1457b72d1457b72",
    "dynasty": "清",
    "content": [
      "冉冉长天散丽辉，韶姿染就媚春晖。",
      "光凝画阁铺文绮，彩映晴空曳舞衣。",
      "傍水更明添潋滟，因风欲碎转霏微。",
      "晚来至竟归何处，一片俄惊上锦机。"
    ]
  },
  {
    "id": "adcfe4db2bab3ddcb015fa13450d4f68",
    "title": "宫词",
    "authorName": "张学典",
    "authorId": "adcfe4db2bab3ddcd1457b72d1457b72",
    "dynasty": "清",
    "content": [
      "内苑繁华柳放丝，御沟流水涨胭脂。",
      "欲将心事题红叶，未识随流付阿谁。"
    ]
  },
  {
    "id": "adcfe4db2bab3ddcee2c04c8f8bb4e42",
    "title": "感亡姊旧居",
    "authorName": "张学典",
    "authorId": "adcfe4db2bab3ddcd1457b72d1457b72",
    "dynasty": "清",
    "content": [
      "绣网蛛丝镜满尘，闲花狼籍不知春。",
      "深愁怕见梁间燕，犹是呢喃觅主人。"
    ]
  },
  {
    "id": "adcfe4db2bab3ddcc7be6655616b4b2e",
    "title": "莲浦谣",
    "authorName": "张学典",
    "authorId": "adcfe4db2bab3ddcd1457b72d1457b72",
    "dynasty": "清",
    "content": [
      "溪水溶溶鱼唼唼，初上鸣桡木兰楫。",
      "雪羽䙰褷映倒光，晴光泛艳苍波阔。",
      "剪断春绡碧似烟，花垂两岸浓相连。",
      "澄明镜里红妆浅，菡萏新容出水鲜。",
      "风飘罗袖红丝蹙，山碧添愁眉半曲。",
      "悠悠玉浪浸春云，无穷柳色前堤绿。"
    ]
  },
  {
    "id": "adcfe4db2bab3ddc2a16e5d8a29f3da8",
    "title": "江南曲",
    "authorName": "张学典",
    "authorId": "adcfe4db2bab3ddcd1457b72d1457b72",
    "dynasty": "清",
    "content": [
      "落日乘潮去，荆歌戏采莲。",
      "相逢娇不语，佯笑堕花钿。"
    ]
  },
  {
    "id": "adcfe4db61cf9b19eca8bbb4597598f5",
    "title": "京东杂感",
    "authorName": "洪升",
    "authorId": "adcfe4db2bad6d96c1fea270a588a619",
    "dynasty": "清",
    "content": [
      "雾隐前山烧，林开小市灯。",
      "软沙平受月，春水细流冰。",
      "远望穷高下，孤怀感废兴。",
      "白头遗老在，指点十三陵。"
    ]
  },
  {
    "id": "adcfe4db61cf9b198046a4406a150b18",
    "title": "送吴位三归宣城",
    "authorName": "洪升",
    "authorId": "adcfe4db2bad6d96c1fea270a588a619",
    "dynasty": "清",
    "content": [
      "宋家丞相后，乔木到如今。",
      "之子独古处，对人无俗心。",
      "偶来京洛道，旋反敬亭阴。",
      "芳草白云外，春山深复深。"
    ]
  },
  {
    "id": "adcfe4db61cf9b195e325e9484b2ec56",
    "title": "雪望",
    "authorName": "洪升",
    "authorId": "adcfe4db2bad6d96c1fea270a588a619",
    "dynasty": "清",
    "content": [
      "寒色孤村暮，悲风四野闻。",
      "溪深难受雪，山冻不流云。",
      "鸥鹭飞难辨，汀沙望莫分。",
      "野桥梅几树，并是白纷纷。"
    ]
  },
  {
    "id": "adcfe4db61cf9b196109ec91ba938a9e",
    "title": "蒙山道中",
    "authorName": "洪升",
    "authorId": "adcfe4db2bad6d96c1fea270a588a619",
    "dynasty": "清",
    "content": [
      "乱石绕东蒙，崎岖古道通。",
      "一身千里外，匹马万山中。",
      "密树遥遮日，轻花细逐风。",
      "望云双泪落，岂是为途穷。"
    ]
  },
  {
    "id": "adcfe4db61cf9b193046fcc1038d7635",
    "title": "寒食",
    "authorName": "洪升",
    "authorId": "adcfe4db2bad6d96c1fea270a588a619",
    "dynasty": "清",
    "content": [
      "七度逢寒食，何曾扫墓田。",
      "他乡长儿女，故国隔山川。",
      "明月飞乌鹊，空山叫杜鹃。",
      "高堂添白发，朝夕泪如泉。"
    ]
  },
  {
    "id": "adcfe4db61cf9b19354bdd7130f982e9",
    "title": "柬李东琪",
    "authorName": "洪升",
    "authorId": "adcfe4db2bad6d96c1fea270a588a619",
    "dynasty": "清",
    "content": [
      "闻君昨日到长安，驿路风尘乍解鞍。",
      "古寺楼台高避暑，晴天松柏昼生寒。",
      "亲知把臂他乡少，贫贱论交此地难。",
      "我自飘零归未得，秋江劝尔弄渔竿。"
    ]
  },
  {
    "id": "adcfe4db61cf9b194cddbbf640807e50",
    "title": "衢州杂感",
    "authorName": "洪升",
    "authorId": "adcfe4db2bad6d96c1fea270a588a619",
    "dynasty": "清",
    "content": [
      "巑岏岭势矗仙霞，阻遏妖氛建虎牙。",
      "障日丛篁劣容骑，连云列戟不通鸦。",
      "居人乱后惟荒垒，巢燕归来止数家。",
      "一片夕阳横白骨，江枫红作战场花。"
    ]
  },
  {
    "id": "adcfe4db61cf9b1938c648bd31cb2dcb",
    "title": "将游大梁",
    "authorName": "洪升",
    "authorId": "adcfe4db2bad6d96c1fea270a588a619",
    "dynasty": "清",
    "content": [
      "匹马嘶荒野，群山拥乱云。",
      "迢迢二千里，去哭信陵君。"
    ]
  },
  {
    "id": "adcfe4db61cf9b19eca8bbb441b85b57",
    "title": "京东杂感",
    "authorName": "洪升",
    "authorId": "adcfe4db2bad6d96c1fea270a588a619",
    "dynasty": "清",
    "content": [
      "胜国巡游地，孤城有废宫。",
      "周垣春草外，园殿夕阳下。",
      "狐搰沙翻雪，鸱蹲树啸风。",
      "唯馀旧村落，鸡犬似新丰。"
    ]
  },
  {
    "id": "adcfe4db61cf9b19d67ae58d71919053",
    "title": "石门",
    "authorName": "洪升",
    "authorId": "adcfe4db2bad6d96c1fea270a588a619",
    "dynasty": "清",
    "content": [
      "先贤逝已久，予亦宿石门。",
      "天寒鸟自归，林表斜阳昏。",
      "吏隐计难得，讵知忧世屯。",
      "栖栖终短褐，此意向谁言。"
    ]
  },
  {
    "id": "adcfe4db61cf9b193a01b2e514ff4930",
    "title": "征途晓发",
    "authorName": "洪升",
    "authorId": "adcfe4db2bad6d96c1fea270a588a619",
    "dynasty": "清",
    "content": [
      "夜发蓟丘道，马蹄踏霜华。",
      "月照千里白，不辨冰与沙。",
      "行行三十里，始闻啼曙鸦。",
      "朔风起何处，隐隐鸣悲笳。",
      "徒侣惨不乐，从者咸咨嗟。",
      "扬鞭强笑语，前村有酒家。"
    ]
  },
  {
    "id": "adcfe4db2bb11952b057daf37fa7e597",
    "title": "朝天宫感怀",
    "authorName": "李国宋",
    "authorId": "adcfe4db2bb11952d1457b72d1457b72",
    "dynasty": "清",
    "content": [
      "冶城山色带残晖，绛节中天渺翠微。",
      "自昔鼎成龙已去，只今松老鹤还飞。",
      "斋宫寂寞闻金磬，泉海苍茫想玉衣。",
      "唯有步虚诸羽士，秋风时礼白云归。"
    ]
  },
  {
    "id": "adcfe4db2bb11952d31fa94317ba9ba7",
    "title": "望国山",
    "authorName": "李国宋",
    "authorId": "adcfe4db2bb11952d1457b72d1457b72",
    "dynasty": "清",
    "content": [
      "岳麓铜峰面面分，雨中遥望国山云。",
      "紫宫秘记金函册，青嶂残碑石鼓文。",
      "虎踞几年瞻王气，龙骧他日驻新军。",
      "九岑环绕荆溪水，留得司徒半亩坟。"
    ]
  },
  {
    "id": "adcfe4db2bb364e41ff444a8adec50eb",
    "title": "游上方山",
    "authorName": "缪荃孙",
    "authorId": "adcfe4db2bb364e4d1457b72d1457b72",
    "dynasty": "清",
    "content": [
      "石梯三百级，梯尽即茅庵。",
      "蹋壁身攀树，窥窗影落潭。",
      "声闻停梵呗，呼吸尽烟岚。",
      "七二枯寮在，何人十日探。"
    ]
  },
  {
    "id": "adcfe4db2bb364e41ff444a8cd032f69",
    "title": "游上方山",
    "authorName": "缪荃孙",
    "authorId": "adcfe4db2bb364e4d1457b72d1457b72",
    "dynasty": "清",
    "content": [
      "古树绿成海，前山复后山。",
      "参天多磊落，拔地少弯环。",
      "落叶荒途里，空腔断壁间。",
      "婆娑生意好，点缀碧孱颜。"
    ]
  },
  {
    "id": "adcfe4db2bb364e4fc08b98f2705507c",
    "title": "小步",
    "authorName": "缪荃孙",
    "authorId": "adcfe4db2bb364e4d1457b72d1457b72",
    "dynasty": "清",
    "content": [
      "随径三五折，疏林重复重。",
      "花幽消艳态，地僻敛寒容。",
      "流水竹间寺，夕阳江上峰。",
      "若逢真隐者，蜡屐许相从。"
    ]
  },
  {
    "id": "adcfe4db2bb364e4b8fd6827a4fad268",
    "title": "武昌县",
    "authorName": "缪荃孙",
    "authorId": "adcfe4db2bb364e4d1457b72d1457b72",
    "dynasty": "清",
    "content": [
      "似听雷雨急，此地恶风波。",
      "天到山头断，舟从石上过。",
      "危难先作响，骇浪细旋涡。",
      "半日篷窗坐，愁多两鬓皤。"
    ]
  },
  {
    "id": "adcfe4db2bb364e4ae95835ab0fe48b7",
    "title": "嘉鱼道中",
    "authorName": "缪荃孙",
    "authorId": "adcfe4db2bb364e4d1457b72d1457b72",
    "dynasty": "清",
    "content": [
      "落叶飞如雨，柴门静闭关。",
      "人驱黄犊返，我羡白鸥闲。",
      "落日下高树，寒烟沈远山。",
      "篷窗无一事，村酒破愁颜。"
    ]
  },
  {
    "id": "adcfe4db2bb364e46b085fae07520cf1",
    "title": "沔阳舟次",
    "authorName": "缪荃孙",
    "authorId": "adcfe4db2bb364e4d1457b72d1457b72",
    "dynasty": "清",
    "content": [
      "极浦与云齐，轻舟怕路迷。",
      "风驱群木偃，天压万山低。",
      "远渚聚饥雁，荒村鸣午鸡。",
      "客中听不得，况有鹧鸪啼。"
    ]
  },
  {
    "id": "adcfe4db2bb364e49e959148e6e4dcbd",
    "title": "镇筸四首",
    "authorName": "缪荃孙",
    "authorId": "adcfe4db2bb364e4d1457b72d1457b72",
    "dynasty": "清",
    "content": [
      "西南天尽处，高踞百蛮秋。",
      "风俗黔中近，江山楚上游。",
      "箐浓蛇屈曲，云密鸟钩辀。",
      "介子祠堂在，论功世寡俦。"
    ]
  },
  {
    "id": "adcfe4db2bb364e49e9591486e69768c",
    "title": "镇筸四首",
    "authorName": "缪荃孙",
    "authorId": "adcfe4db2bb364e4d1457b72d1457b72",
    "dynasty": "清",
    "content": [
      "危堞真天半，崇碉尚水滨。",
      "礼仪杂夷夏，户口半兵民。",
      "铜鼓时驱鬼，金钱喜卜神。",
      "五溪今乐土，气象总狉榛。"
    ]
  },
  {
    "id": "adcfe4db2bb364e49e959148a513dada",
    "title": "镇筸四首",
    "authorName": "缪荃孙",
    "authorId": "adcfe4db2bb364e4d1457b72d1457b72",
    "dynasty": "清",
    "content": [
      "民居多绕郭，了了数炊烟。",
      "树老根盘屋，山高顶凿田。",
      "砌滩支急碓，刳木引流泉。",
      "但愿龚黄治，逍遥乐岁年。"
    ]
  },
  {
    "id": "adcfe4db2bb364e49e959148eba6f28a",
    "title": "镇筸四首",
    "authorName": "缪荃孙",
    "authorId": "adcfe4db2bb364e4d1457b72d1457b72",
    "dynasty": "清",
    "content": [
      "逋寇边烽紧，征人战血殷。",
      "怪风占白贼，满月啸乌蛮。",
      "鼓角鸣秋垒，星河落晓山。",
      "古今名将相，遗恨不生还。"
    ]
  },
  {
    "id": "adcfe4db2bb364e4d6a16d40ed81ade8",
    "title": "出都题壁五首",
    "authorName": "缪荃孙",
    "authorId": "adcfe4db2bb364e4d1457b72d1457b72",
    "dynasty": "清",
    "content": [
      "红尘飞十丈，冠盖满华京。",
      "挥手出门去，西山一笑迎。",
      "萍踪游子恨，絮语故人情。",
      "桥下桑干水，都成呜咽声。"
    ]
  },
  {
    "id": "adcfe4db2bb364e4d6a16d4034a4f035",
    "title": "出都题壁五首",
    "authorName": "缪荃孙",
    "authorId": "adcfe4db2bb364e4d1457b72d1457b72",
    "dynasty": "清",
    "content": [
      "种辨逾淮橘，锄先当户兰。",
      "功名等鸡肋，去住累猪肝。",
      "春水南唐恨，青山蜀道难。",
      "故园何日返？",
      "东望总漫漫。"
    ]
  },
  {
    "id": "adcfe4db2bb364e4d6a16d408bd5f91f",
    "title": "出都题壁五首",
    "authorName": "缪荃孙",
    "authorId": "adcfe4db2bb364e4d1457b72d1457b72",
    "dynasty": "清",
    "content": [
      "孰决推枰策，谁成扫箨功。",
      "当关无卧虎，中泽遍哀鸿。",
      "南国音书梗，东山杼轴空。",
      "昨闻驰露布，又奏翠微宫。"
    ]
  },
  {
    "id": "adcfe4db2bb364e4d6a16d4000fc9e67",
    "title": "出都题壁五首",
    "authorName": "缪荃孙",
    "authorId": "adcfe4db2bb364e4d1457b72d1457b72",
    "dynasty": "清",
    "content": [
      "建白无良策，苍黄等弈棋。",
      "连营九节度，卜战七稽疑。",
      "人事犹难尽，天心孰可知。",
      "中原诸将帅，忆否受恩时？"
    ]
  },
  {
    "id": "adcfe4db2bb364e4d6a16d4094be783b",
    "title": "出都题壁五首",
    "authorName": "缪荃孙",
    "authorId": "adcfe4db2bb364e4d1457b72d1457b72",
    "dynasty": "清",
    "content": [
      "一觉扬州梦，茫茫何处寻。",
      "早知相别易，转觉用情深。",
      "兰芷三春色，江湖万里心。",
      "新愁浇不得，弹剑作长吟。"
    ]
  },
  {
    "id": "adcfe4db2bb364e4671c555f08254768",
    "title": "潼关",
    "authorName": "缪荃孙",
    "authorId": "adcfe4db2bb364e4d1457b72d1457b72",
    "dynasty": "清",
    "content": [
      "孤城天下脊，门倚夕阳开。",
      "峻阪盘云去，长河裂地来。",
      "乘时须守险，重镇亦需才。",
      "前代兴亡事，苍茫付酒杯。"
    ]
  },
  {
    "id": "adcfe4db2bb364e42cc697980888e79d",
    "title": "萧寺养疴焚香枯坐怀人感旧得三十篇柬锦里同人兼寄都门旧友",
    "authorName": "缪荃孙",
    "authorId": "adcfe4db2bb364e4d1457b72d1457b72",
    "dynasty": "清",
    "content": [
      "忆昔李夫子，曾夸天马驹。",
      "地舆经纬域，韵法直横图。",
      "绝业傅青简，遗文散绿芜。",
      "髫年曾请益，珞珞愧今吾。"
    ]
  },
  {
    "id": "adcfe4db2bb364e42cc69798167afaff",
    "title": "萧寺养疴焚香枯坐怀人感旧得三十篇柬锦里同人兼寄都门旧友",
    "authorName": "缪荃孙",
    "authorId": "adcfe4db2bb364e4d1457b72d1457b72",
    "dynasty": "清",
    "content": [
      "劫火彻云高，声声唱董逃。",
      "书生思报国，战士励同袍。",
      "枯骨乌鸢饱，空城豺虎号。",
      "灵胥如可作，把臂大江涛。"
    ]
  },
  {
    "id": "adcfe4db2bb364e42cc69798737c94aa",
    "title": "萧寺养疴焚香枯坐怀人感旧得三十篇柬锦里同人兼寄都门旧友",
    "authorName": "缪荃孙",
    "authorId": "adcfe4db2bb364e4d1457b72d1457b72",
    "dynasty": "清",
    "content": [
      "识我泥涂里，三薰三沐之。",
      "穷途知己感，过誉众心疑。",
      "岁月销诗卷，风霜换鬓丝。",
      "瓣香绛云叟，如见剧谈时。"
    ]
  },
  {
    "id": "adcfe4db2bb364e42cc697986598c605",
    "title": "萧寺养疴焚香枯坐怀人感旧得三十篇柬锦里同人兼寄都门旧友",
    "authorName": "缪荃孙",
    "authorId": "adcfe4db2bb364e4d1457b72d1457b72",
    "dynasty": "清",
    "content": [
      "袁淑文辞艳，虞翻骨相寒。",
      "依人歌剑铗，误我只儒冠。",
      "暂别芙蓉幕，仍餐苜蓿盘。",
      "淮云鸿雁杳，不寄尺书看。"
    ]
  },
  {
    "id": "adcfe4db2bb364e42cc697980a7a053d",
    "title": "萧寺养疴焚香枯坐怀人感旧得三十篇柬锦里同人兼寄都门旧友",
    "authorName": "缪荃孙",
    "authorId": "adcfe4db2bb364e4d1457b72d1457b72",
    "dynasty": "清",
    "content": [
      "门藏修竹里，中有苦吟声。",
      "扫石惊秋瘦，眠琴待月生。",
      "三乘归岛佛，五字铸刘城。",
      "绝妙催诗法，连浮太白觥。"
    ]
  },
  {
    "id": "adcfe4db2bb364e42cc6979804d479e4",
    "title": "萧寺养疴焚香枯坐怀人感旧得三十篇柬锦里同人兼寄都门旧友",
    "authorName": "缪荃孙",
    "authorId": "adcfe4db2bb364e4d1457b72d1457b72",
    "dynasty": "清",
    "content": [
      "一别十年久，音书亦渺茫。",
      "从军新乐府，行客古河梁。",
      "竹叶扶残醉，梅花沁古香。",
      "旧游如梦里，回首碧山堂。"
    ]
  },
  {
    "id": "adcfe4db2bb364e42cc6979856e3352b",
    "title": "萧寺养疴焚香枯坐怀人感旧得三十篇柬锦里同人兼寄都门旧友",
    "authorName": "缪荃孙",
    "authorId": "adcfe4db2bb364e4d1457b72d1457b72",
    "dynasty": "清",
    "content": [
      "龙性嵇中散，蛾眉屈左徒。",
      "一生怜宦拙，万里感饥驱。",
      "天亦奇才妒，人多欲杀无。",
      "西州门外路，一恸彻泉途。"
    ]
  },
  {
    "id": "adcfe4db2bb364e42cc69798fa9afa76",
    "title": "萧寺养疴焚香枯坐怀人感旧得三十篇柬锦里同人兼寄都门旧友",
    "authorName": "缪荃孙",
    "authorId": "adcfe4db2bb364e4d1457b72d1457b72",
    "dynasty": "清",
    "content": [
      "刀光如泼水，冻月关吟卮。",
      "长揖容吾辈，狂谈忆往时。",
      "诗吟宣武幕，敌怖顺昌旗。",
      "金筑烽烟靖，铭功好致辞。"
    ]
  },
  {
    "id": "adcfe4db2bb364e42cc6979814df2e9f",
    "title": "萧寺养疴焚香枯坐怀人感旧得三十篇柬锦里同人兼寄都门旧友",
    "authorName": "缪荃孙",
    "authorId": "adcfe4db2bb364e4d1457b72d1457b72",
    "dynasty": "清",
    "content": [
      "弟五才名著，心期书画传。",
      "风流陶令宅，虹月米家船。",
      "贝叶绝参佛，莲华果证仙。",
      "前身论慧业，应是蕊珠天。"
    ]
  },
  {
    "id": "adcfe4db2bb364e42cc69798d5be3afb",
    "title": "萧寺养疴焚香枯坐怀人感旧得三十篇柬锦里同人兼寄都门旧友",
    "authorName": "缪荃孙",
    "authorId": "adcfe4db2bb364e4d1457b72d1457b72",
    "dynasty": "清",
    "content": [
      "啖我牛心炙，叨君骥尾名。",
      "梦天李长吉，亡命赵邠卿。",
      "惨淡黄垆哭，凄凉白社盟。",
      "更怜刘贡父，旅殡滞燕京。"
    ]
  },
  {
    "id": "adcfe4db2bb364e42cc6979841388401",
    "title": "萧寺养疴焚香枯坐怀人感旧得三十篇柬锦里同人兼寄都门旧友",
    "authorName": "缪荃孙",
    "authorId": "adcfe4db2bb364e4d1457b72d1457b72",
    "dynasty": "清",
    "content": [
      "狎主敦盘会，惟君律最严。",
      "忠言争药石，俗耳仗针砭。",
      "家计殊难遣，粗官亦不嫌。",
      "春明风雪冷，应否斗叉尖。"
    ]
  },
  {
    "id": "adcfe4db2bb364e42cc697987d4fdfa2",
    "title": "萧寺养疴焚香枯坐怀人感旧得三十篇柬锦里同人兼寄都门旧友",
    "authorName": "缪荃孙",
    "authorId": "adcfe4db2bb364e4d1457b72d1457b72",
    "dynasty": "清",
    "content": [
      "鸡鹜羞为伍，摩天曳远音。",
      "幽花无艳骨，古瑟写秋心。",
      "说剑英姿在，谈经道气深。",
      "鸰原悲弱弟，风雨助哀吟。"
    ]
  },
  {
    "id": "adcfe4db2bb364e42cc697983004f6a4",
    "title": "萧寺养疴焚香枯坐怀人感旧得三十篇柬锦里同人兼寄都门旧友",
    "authorName": "缪荃孙",
    "authorId": "adcfe4db2bb364e4d1457b72d1457b72",
    "dynasty": "清",
    "content": [
      "长安五千里，春梦远于天。",
      "恍入西窗坐，追随几席前。",
      "三生联密谛，百韵饯离筵。",
      "光采难终闷，摩挲宝剑篇。"
    ]
  },
  {
    "id": "adcfe4db2bb364e42cc69798dd8bddcc",
    "title": "萧寺养疴焚香枯坐怀人感旧得三十篇柬锦里同人兼寄都门旧友",
    "authorName": "缪荃孙",
    "authorId": "adcfe4db2bb364e4d1457b72d1457b72",
    "dynasty": "清",
    "content": [
      "下第刘蕡策，钟情苟令香。",
      "雨怀宵磊落，花思晓苍茫。",
      "慧舌调鹦鹉，闲情引凤皇。",
      "蹋歌归缓缓，呼出月如霜。"
    ]
  },
  {
    "id": "adcfe4db2bb364e42cc69798228fdd35",
    "title": "萧寺养疴焚香枯坐怀人感旧得三十篇柬锦里同人兼寄都门旧友",
    "authorName": "缪荃孙",
    "authorId": "adcfe4db2bb364e4d1457b72d1457b72",
    "dynasty": "清",
    "content": [
      "同作天涯客，同吟弃妇辞。",
      "前生疑骨肉，今夕共欢悲。",
      "马足太行月，猿声巫峡诗。",
      "昔曾携手处，爪印又多时。"
    ]
  },
  {
    "id": "adcfe4db2bb364e42cc697980418437a",
    "title": "萧寺养疴焚香枯坐怀人感旧得三十篇柬锦里同人兼寄都门旧友",
    "authorName": "缪荃孙",
    "authorId": "adcfe4db2bb364e4d1457b72d1457b72",
    "dynasty": "清",
    "content": [
      "同人四五辈，跌宕最输君。",
      "得意生花笔，伤心宿草坟。",
      "神仙三岛月，金粉六朝文。",
      "滴尽西河泪，泉台讵忍闻。"
    ]
  },
  {
    "id": "adcfe4db2bb364e42cc69798b3e54d42",
    "title": "萧寺养疴焚香枯坐怀人感旧得三十篇柬锦里同人兼寄都门旧友",
    "authorName": "缪荃孙",
    "authorId": "adcfe4db2bb364e4d1457b72d1457b72",
    "dynasty": "清",
    "content": [
      "手握步天尺，夜登观象台。",
      "欲呼阳利起，绝学问东来。",
      "星斗淩千丈，山川隘八垓。",
      "莫存摇落感，斯世正需才。"
    ]
  },
  {
    "id": "adcfe4db2bb364e42cc6979828968f1f",
    "title": "萧寺养疴焚香枯坐怀人感旧得三十篇柬锦里同人兼寄都门旧友",
    "authorName": "缪荃孙",
    "authorId": "adcfe4db2bb364e4d1457b72d1457b72",
    "dynasty": "清",
    "content": [
      "旧事从头数，交情总角前。",
      "深杯鲸吸海，采笔凤摩天。",
      "归梦蓉湖棹，哀音蜀国弦。",
      "去留两无计，滞迹又经年。"
    ]
  },
  {
    "id": "adcfe4db2bb364e42cc6979890242448",
    "title": "萧寺养疴焚香枯坐怀人感旧得三十篇柬锦里同人兼寄都门旧友",
    "authorName": "缪荃孙",
    "authorId": "adcfe4db2bb364e4d1457b72d1457b72",
    "dynasty": "清",
    "content": [
      "紫陌寻春夕，红牙按拍时。",
      "桓生新涕泪，卫玠旧丰姿。",
      "才美翻成累，情多不厌痴。",
      "春来红豆子，新种一枝枝。"
    ]
  },
  {
    "id": "adcfe4db2bb364e42cc69798c26ac2b1",
    "title": "萧寺养疴焚香枯坐怀人感旧得三十篇柬锦里同人兼寄都门旧友",
    "authorName": "缪荃孙",
    "authorId": "adcfe4db2bb364e4d1457b72d1457b72",
    "dynasty": "清",
    "content": [
      "旧曲翻金缕，新声续玉台。",
      "巫云栖古峡，海水泻深杯。",
      "月冷弹筝急，秋空倚剑来。",
      "石□天上种，知尔不凡才。"
    ]
  },
  {
    "id": "adcfe4db2bb364e42cc697985173240d",
    "title": "萧寺养疴焚香枯坐怀人感旧得三十篇柬锦里同人兼寄都门旧友",
    "authorName": "缪荃孙",
    "authorId": "adcfe4db2bb364e4d1457b72d1457b72",
    "dynasty": "清",
    "content": [
      "士蔚帛冠旧，张融革带长。",
      "遗经宗许郑，俳体薄齐梁。",
      "花雨吟诗社，茶烟选佛场。",
      "苦吟当子夜，一字尚参商。"
    ]
  },
  {
    "id": "adcfe4db2bb364e42cc69798b5e23573",
    "title": "萧寺养疴焚香枯坐怀人感旧得三十篇柬锦里同人兼寄都门旧友",
    "authorName": "缪荃孙",
    "authorId": "adcfe4db2bb364e4d1457b72d1457b72",
    "dynasty": "清",
    "content": [
      "耆旧江乡尽，骚坛仗主盟。",
      "莺花京国梦，鸿雪故人情。",
      "乡味银丝鲙，山厨玉糁羹。",
      "酒酣难自遣，入市访荆卿。"
    ]
  },
  {
    "id": "adcfe4db2bb364e42cc6979804c17e83",
    "title": "萧寺养疴焚香枯坐怀人感旧得三十篇柬锦里同人兼寄都门旧友",
    "authorName": "缪荃孙",
    "authorId": "adcfe4db2bb364e4d1457b72d1457b72",
    "dynasty": "清",
    "content": [
      "天马嘶风走，无烦金络头。",
      "放衙云出岫，折狱月澄秋。",
      "举手招黄鹤，盟心只白鸥。",
      "醉归常夜半，忆否凤城游？"
    ]
  },
  {
    "id": "adcfe4db2bb364e42cc69798e1e07ab7",
    "title": "萧寺养疴焚香枯坐怀人感旧得三十篇柬锦里同人兼寄都门旧友",
    "authorName": "缪荃孙",
    "authorId": "adcfe4db2bb364e4d1457b72d1457b72",
    "dynasty": "清",
    "content": [
      "昨岁长安道，秋风并辔还。",
      "漳流云外渡，□□雨中山。",
      "历尽羊肠险，时虞马力孱。",
      "近栖亚夫帐，草檄论平蛮。"
    ]
  },
  {
    "id": "adcfe4db2bb364e42cc69798464d5ed7",
    "title": "萧寺养疴焚香枯坐怀人感旧得三十篇柬锦里同人兼寄都门旧友",
    "authorName": "缪荃孙",
    "authorId": "adcfe4db2bb364e4d1457b72d1457b72",
    "dynasty": "清",
    "content": [
      "千秋思尚友，叔重与康成。",
      "金石纵横列，丹铅点勘精。",
      "天教攻著述，心早薄科名。",
      "双鲤何时达，迢迢盼去程。"
    ]
  },
  {
    "id": "adcfe4db2bb364e42cc69798a85041fe",
    "title": "萧寺养疴焚香枯坐怀人感旧得三十篇柬锦里同人兼寄都门旧友",
    "authorName": "缪荃孙",
    "authorId": "adcfe4db2bb364e4d1457b72d1457b72",
    "dynasty": "清",
    "content": [
      "李峤真才子，高阳旧酒徒。",
      "谈兵犹娓娓，击缶尚乌乌。",
      "逸足羁骐骥，归心托鹧鸪。",
      "宛邻如不死，得见替人无？"
    ]
  },
  {
    "id": "adcfe4db2bb364e4edfd0f2026086329",
    "title": "游赭山塔院答袁重黎同年三首",
    "authorName": "缪荃孙",
    "authorId": "adcfe4db2bb364e4d1457b72d1457b72",
    "dynasty": "清",
    "content": [
      "环塔幽篁里，精庐接乱山。",
      "秋随黄叶尽，人共白云闲。",
      "古道侵烟点，荒碑渍藓斑。",
      "江天供一览，绝顶快跻攀。"
    ]
  },
  {
    "id": "adcfe4db2bb364e4edfd0f20077cb6b2",
    "title": "游赭山塔院答袁重黎同年三首",
    "authorName": "缪荃孙",
    "authorId": "adcfe4db2bb364e4d1457b72d1457b72",
    "dynasty": "清",
    "content": [
      "山翠尚疑滴，分宁书已无。",
      "昔贤如可作，胜境又何殊。",
      "涧水流琴筑，晴峦入画图。",
      "平生瓣香意，落纸强追摹。"
    ]
  },
  {
    "id": "adcfe4db2bb364e4edfd0f20a8bdd89d",
    "title": "游赭山塔院答袁重黎同年三首",
    "authorName": "缪荃孙",
    "authorId": "adcfe4db2bb364e4d1457b72d1457b72",
    "dynasty": "清",
    "content": [
      "同辈推袁虎，江东倚谢安。",
      "抗心千古易，挽劫一人难。",
      "伟略胸成竹，清言舌泛澜。",
      "云泥今已判，无计慰衰残。"
    ]
  },
  {
    "id": "adcfe4db2bb364e44fc709dfb16a1ead",
    "title": "湖水榭赏秋二首",
    "authorName": "缪荃孙",
    "authorId": "adcfe4db2bb364e4d1457b72d1457b72",
    "dynasty": "清",
    "content": [
      "讲舍冠吴楚，枕湖仍面山。",
      "分朋诗垒固，角户酒兵悭。",
      "曲里梅先落，门前柳未攀。",
      "鹧鸪听不得，豪气未全删。"
    ]
  },
  {
    "id": "adcfe4db2bb364e44fc709dfab1fa7d9",
    "title": "湖水榭赏秋二首",
    "authorName": "缪荃孙",
    "authorId": "adcfe4db2bb364e4d1457b72d1457b72",
    "dynasty": "清",
    "content": [
      "人集南州秀，嬉春复赏秋。",
      "唱酬新旧侣，陶写古今愁。",
      "海国仍传檄，衣冠且胜流。",
      "登临殊未尽，翘首庾公楼。"
    ]
  },
  {
    "id": "adcfe4db2bb364e4099bb82c29867973",
    "title": "十月十七日放翁生日同人集薛庐分韵得冬字",
    "authorName": "缪荃孙",
    "authorId": "adcfe4db2bb364e4d1457b72d1457b72",
    "dynasty": "清",
    "content": [
      "公归七百载，又值丙申冬。",
      "初以放翁号，能谈蜀郡踪。",
      "枝官拌弃掷，祠禄愧优容。",
      "尚友心期古，何须唱懊侬。"
    ]
  },
  {
    "id": "adcfe4db2bb364e4099bb82c957c693f",
    "title": "十月十七日放翁生日同人集薛庐分韵得冬字",
    "authorName": "缪荃孙",
    "authorId": "adcfe4db2bb364e4d1457b72d1457b72",
    "dynasty": "清",
    "content": [
      "立国推和议，输金息战烽。",
      "古今嗟一辙，涕泪洒无从。",
      "黄菊花犹盛，黄藤酒尚浓。",
      "瓣香祠下拜，遗像草堂逢。"
    ]
  },
  {
    "id": "adcfe4db2bb364e420a3ab817ccf946e",
    "title": "赠金溎生二首",
    "authorName": "缪荃孙",
    "authorId": "adcfe4db2bb364e4d1457b72d1457b72",
    "dynasty": "清",
    "content": [
      "五岭归来客，三江乱定身。",
      "旅怀长磊落，诗骨久嶙峋。",
      "自诩血犹热，空嗟眉不伸。",
      "溪塘作盟约，何事濯缨尘。"
    ]
  },
  {
    "id": "adcfe4db2bb364e420a3ab81b24769cc",
    "title": "赠金溎生二首",
    "authorName": "缪荃孙",
    "authorId": "adcfe4db2bb364e4d1457b72d1457b72",
    "dynasty": "清",
    "content": [
      "亲在名犹恋，时艰志早灰。",
      "浮生甘涧壑，吾道委蒿莱。",
      "遣兴凭书卷，浇愁付酒杯。",
      "莫言生意尽，窗外逗寒梅。"
    ]
  },
  {
    "id": "adcfe4db2bb364e4b0cab54701640bf1",
    "title": "湖心寺",
    "authorName": "缪荃孙",
    "authorId": "adcfe4db2bb364e4d1457b72d1457b72",
    "dynasty": "清",
    "content": [
      "三叠玲珑寺，双文宛转桥。",
      "幽香莼菜艇，清境藕花寮。",
      "雨气连云暗，山光隔浦遥。",
      "伟人遗像在，祠宇郁岧峣。"
    ]
  },
  {
    "id": "adcfe4db2bb364e4b8e7c71a5fe919eb",
    "title": "读史杂感四首",
    "authorName": "缪荃孙",
    "authorId": "adcfe4db2bb364e4d1457b72d1457b72",
    "dynasty": "清",
    "content": [
      "渤海迎西邸，清河绍大宗。",
      "稚龄膺玉玺，故事慕金墉。",
      "行险危璇极，争权蹈剑锋。",
      "伤心吴季重，曾泣鼎湖龙。"
    ]
  },
  {
    "id": "adcfe4db2bb364e4b8e7c71a8710ed90",
    "title": "读史杂感四首",
    "authorName": "缪荃孙",
    "authorId": "adcfe4db2bb364e4d1457b72d1457b72",
    "dynasty": "清",
    "content": [
      "召祸同荣卓，神京幸瓦全。",
      "阴谋邀解渎，孤注掷澶渊。",
      "集舍长沙鵩，招魂蜀道鹃。",
      "忠奸浑不辨，热血洒寒烟。"
    ]
  },
  {
    "id": "adcfe4db2bb364e4b8e7c71ab7a15215",
    "title": "读史杂感四首",
    "authorName": "缪荃孙",
    "authorId": "adcfe4db2bb364e4d1457b72d1457b72",
    "dynasty": "清",
    "content": [
      "夙抱纵横志，空言调护功。",
      "惟闻谴萧傅，不见族江充。",
      "吠犬声何急，伤麟道亦穷。",
      "脱钩同畀北，挂席且徂东。"
    ]
  },
  {
    "id": "adcfe4db2bb364e4b8e7c71a2010da41",
    "title": "读史杂感四首",
    "authorName": "缪荃孙",
    "authorId": "adcfe4db2bb364e4d1457b72d1457b72",
    "dynasty": "清",
    "content": [
      "共擅昭阳宠，春风姊妹花。",
      "宫中歌赤凤，殿上落青蛇。",
      "内使斜封敕，长街下泽车。",
      "长门应自艾，悔过敢咨嗟。"
    ]
  },
  {
    "id": "adcfe4db2bb364e4c373ba5a79b5170b",
    "title": "题龙树寺名流高会图二首",
    "authorName": "缪荃孙",
    "authorId": "adcfe4db2bb364e4d1457b72d1457b72",
    "dynasty": "清",
    "content": [
      "名士多于鲫，长安望若仙。",
      "缅怀高会日，犹是中兴年。",
      "剪烛谈陈迹，零珠剩小笺。",
      "槐龙如旧识，婀娜晚风前。"
    ]
  },
  {
    "id": "adcfe4db2bb364e4c373ba5adc5ee88e",
    "title": "题龙树寺名流高会图二首",
    "authorName": "缪荃孙",
    "authorId": "adcfe4db2bb364e4d1457b72d1457b72",
    "dynasty": "清",
    "content": [
      "卅载重洄溯，名流剩几人。",
      "呕心工著述，屈指半沈沦。",
      "坛坫谁推毂，山河感吐茵。",
      "龙门犹在望，翘首楚江滨。"
    ]
  },
  {
    "id": "adcfe4db2bb364e4c05c5b73cd27b72b",
    "title": "滆湖",
    "authorName": "缪荃孙",
    "authorId": "adcfe4db2bb364e4d1457b72d1457b72",
    "dynasty": "清",
    "content": [
      "一碧到天际，西南望滆湖。",
      "夕阳下高树，秋雪点残芦。",
      "水市鱼虾贱，粳田雁鹜呼。",
      "惭无王恽手，清景恐难摹。"
    ]
  },
  {
    "id": "adcfe4db2bb364e4f9628859d940a261",
    "title": "秋色",
    "authorName": "缪荃孙",
    "authorId": "adcfe4db2bb364e4d1457b72d1457b72",
    "dynasty": "清",
    "content": [
      "清妙惟秋色，东南更渺然。",
      "树声常在水，山影不离船。",
      "村落皆如画，居人是亦仙。",
      "偷闲能选胜，小结鹭鸥缘。"
    ]
  },
  {
    "id": "adcfe4db2bb364e4e48194878d91b5f4",
    "title": "大风雨泊湖口",
    "authorName": "缪荃孙",
    "authorId": "adcfe4db2bb364e4d1457b72d1457b72",
    "dynasty": "清",
    "content": [
      "尽日风兼雨，行舟尺寸艰。",
      "潮鸣湓浦驿，云拥石钟山。",
      "小泊心殊怯，清游愿尚悭。",
      "匡君深拒我，未露碧孱颜。"
    ]
  },
  {
    "id": "adcfe4db2bb364e4cd2d6cb17686e199",
    "title": "自三峡桥至栖贤寺二首",
    "authorName": "缪荃孙",
    "authorId": "adcfe4db2bb364e4d1457b72d1457b72",
    "dynasty": "清",
    "content": [
      "断峡虹桥跨，乱山云锦张。",
      "深潭半青黑，古树杂丹黄。",
      "久堕微尘劫，难开说法堂。",
      "诸天图象在，百轴宝琳琅。"
    ]
  },
  {
    "id": "adcfe4db2bb364e4cd2d6cb1a890b2a5",
    "title": "自三峡桥至栖贤寺二首",
    "authorName": "缪荃孙",
    "authorId": "adcfe4db2bb364e4d1457b72d1457b72",
    "dynasty": "清",
    "content": [
      "高阁倚青壁，故人无相庵。",
      "山林归未得，仕宦味深谙。",
      "何日乘轩过，他时剪烛谈。",
      "小山招隐赋，深意问淮南。"
    ]
  },
  {
    "id": "adcfe4db2bb364e44c203fd6044d8ac7",
    "title": "游丝次刘子迎韵四首",
    "authorName": "缪荃孙",
    "authorId": "adcfe4db2bb364e4d1457b72d1457b72",
    "dynasty": "清",
    "content": [
      "愿与东皇挽艳阳，炉烟共驻碧云堂。",
      "金针似我同抛掷，玉尺凭人试短长。",
      "无复蜻蜓依钓渚，空馀络纬警横塘。",
      "春三羡杀蚕娘锦，珍重朝朝伐远扬。"
    ]
  },
  {
    "id": "adcfe4db2bb364e44c203fd69863a5ba",
    "title": "游丝次刘子迎韵四首",
    "authorName": "缪荃孙",
    "authorId": "adcfe4db2bb364e4d1457b72d1457b72",
    "dynasty": "清",
    "content": [
      "海棠帘外御风来，也逐残绒傍镜台。",
      "别启大千输藕孔，微穿九曲谢珠胎。",
      "升沉不定难轻许，聚散无端亦费猜。",
      "织女机声听夜月，自惭补衮本非才。"
    ]
  },
  {
    "id": "adcfe4db2bb364e44c203fd67b4281bf",
    "title": "游丝次刘子迎韵四首",
    "authorName": "缪荃孙",
    "authorId": "adcfe4db2bb364e4d1457b72d1457b72",
    "dynasty": "清",
    "content": [
      "夕照楼台廿四桥，春痕不共曲尘销。",
      "柔情似水三分卷，客梦如云一缕摇。",
      "无力任牵风袅袅，有心空阻路迢迢。",
      "陌头杨柳原同调，甘向人前学折腰。"
    ]
  },
  {
    "id": "adcfe4db2bb364e44c203fd61765d712",
    "title": "游丝次刘子迎韵四首",
    "authorName": "缪荃孙",
    "authorId": "adcfe4db2bb364e4d1457b72d1457b72",
    "dynasty": "清",
    "content": [
      "天遣飘零过一生，愁烟愁雨更愁晴。",
      "牵来傀儡浑无力，织到璇玑总未成。",
      "尘海几人离茧缚，花天一例等蛛萦。",
      "负风倘作淩云想，莫阻鹏抟九万程。"
    ]
  },
  {
    "id": "adcfe4db2bb364e45e6d09bc357f556b",
    "title": "雄县",
    "authorName": "缪荃孙",
    "authorId": "adcfe4db2bb364e4d1457b72d1457b72",
    "dynasty": "清",
    "content": [
      "瓦桥关下阵云阴，凿浸屯田计画深。",
      "地险几同榆叶塞，诗人偏赏蓼花吟。",
      "貔貅亭障殊非昔，蜃蛤萑蒲利至今。",
      "若为畿南筹水利，陂塘阡陌两销沈。"
    ]
  },
  {
    "id": "adcfe4db2bb364e4db72498ce30526b8",
    "title": "苏小墓",
    "authorName": "缪荃孙",
    "authorId": "adcfe4db2bb364e4d1457b72d1457b72",
    "dynasty": "清",
    "content": [
      "蜡屐寻春春未阑，共传埋玉此湖干。",
      "桃花隔院东风暖，柳色迎门夕照残。",
      "刘白诗篇传世易，秀杭争辨折衷难。",
      "行人欲问南朝事，江总徐陵一例看。"
    ]
  },
  {
    "id": "adcfe4db2bb364e46dbedb83576368d7",
    "title": "茅山杂诗七首其七",
    "authorName": "缪荃孙",
    "authorId": "adcfe4db2bb364e4d1457b72d1457b72",
    "dynasty": "清",
    "content": [
      "少日轻浮老谬迂，居然保傅握中枢。",
      "焚香帕首研邪教，趁草空心斥旧图。",
      "误国京攸真父子，骄人洛闽旧门徒。",
      "中书堂内将军坐，悔读南华泪满襦。"
    ]
  },
  {
    "id": "adcfe4db2bb364e4fbc65ce35a7eac02",
    "title": "茅山杂诗七首",
    "authorName": "缪荃孙",
    "authorId": "adcfe4db2bb364e4d1457b72d1457b72",
    "dynasty": "清",
    "content": [
      "野鹤闲云伴此身，惊心岁月去如尘。",
      "空怀抗手千秋想，已是平头六十人。",
      "薄海难求安乐土，馀生自署葛天民。",
      "屠鲸射虎非吾事，只愿紬书葆性真。"
    ]
  },
  {
    "id": "adcfe4db2bb364e44fac1a7122b98558",
    "title": "虞阳杂感",
    "authorName": "缪荃孙",
    "authorId": "adcfe4db2bb364e4d1457b72d1457b72",
    "dynasty": "清",
    "content": [
      "鸽峰高处白云寒，上相当年此挂冠。",
      "时局过艰腾谤易，君恩太重乞身难。",
      "忌多不意缘劬学，论定何曾到阖棺。",
      "华屋山三增感慨，只留翰墨与人看。"
    ]
  },
  {
    "id": "adcfe4db2bb364e445cad2dc37006017",
    "title": "再过西湖吊石公并柬苕生",
    "authorName": "缪荃孙",
    "authorId": "adcfe4db2bb364e4d1457b72d1457b72",
    "dynasty": "清",
    "content": [
      "依然云抱水边楼，旧雨曾偕十日留。",
      "纵酒生前空寄恨，修文地下亦埋忧。",
      "伤时不尽沧桑感，愧我仍为汗漫游。",
      "天末故人犹薄宦，诗成先寄百花洲。"
    ]
  },
  {
    "id": "adcfe4db2bb364e4cf017eb3bfa234db",
    "title": "和范伯子韵",
    "authorName": "缪荃孙",
    "authorId": "adcfe4db2bb364e4d1457b72d1457b72",
    "dynasty": "清",
    "content": [
      "青鬓蹉跎成白首，冷吟闲醉一年年。",
      "谁云蒲柳能禁老，闻道糠秕已在前。",
      "溟北鹍鹏难语海，淮南鸡犬尽升天。",
      "朝衣典却勤农事，愿把犁锄荷上肩。"
    ]
  },
  {
    "id": "adcfe4db2bb364e4125e9603f7593a9d",
    "title": "和李审言用原韵",
    "authorName": "缪荃孙",
    "authorId": "adcfe4db2bb364e4d1457b72d1457b72",
    "dynasty": "清",
    "content": [
      "诗在开元大历闲，雍容养望住青山。",
      "沈酣卷轴怀同志，憔悴江湖改盛颜。",
      "一第未成鸾铩翮，千秋可托豹窥斑。",
      "漫将车后讥刘协，自抱雕龙独闭关。"
    ]
  },
  {
    "id": "adcfe4db2bb364e4becf6b77704fc513",
    "title": "和陈伯年韵",
    "authorName": "缪荃孙",
    "authorId": "adcfe4db2bb364e4d1457b72d1457b72",
    "dynasty": "清",
    "content": [
      "数声啼鴂不成春，撩乱风花最恼人。",
      "休说骥材全未骋，须知龙性最难驯。",
      "拥书花下空扪腹，忆友灯前辱损鳞。",
      "佛证仙盟均谢绝，只馀胡蝶许相亲。"
    ]
  },
  {
    "id": "adcfe4db2bb364e4da8ae544a123b624",
    "title": "九日和樊山韵兼示同人",
    "authorName": "缪荃孙",
    "authorId": "adcfe4db2bb364e4d1457b72d1457b72",
    "dynasty": "清",
    "content": [
      "佳节焚香礼斗坛，何如我辈尽馀欢。",
      "但求酩酊知谁主，自诮疏狂不称官。",
      "放眼关河添别绪，惊心风雨助新寒。",
      "年华怕说茱萸近，满径黄花不忍看。"
    ]
  },
  {
    "id": "adcfe4db2bb364e49ee06b736a920677",
    "title": "题竹垞图",
    "authorName": "缪荃孙",
    "authorId": "adcfe4db2bb364e4d1457b72d1457b72",
    "dynasty": "清",
    "content": [
      "舍南舍北尽牙签，万竹阴阴绿到檐。",
      "欲望九峰山色好，小楼一角几时添。"
    ]
  },
  {
    "id": "adcfe4db2bb364e49ee06b735ca18c7f",
    "title": "题竹垞图",
    "authorName": "缪荃孙",
    "authorId": "adcfe4db2bb364e4d1457b72d1457b72",
    "dynasty": "清",
    "content": [
      "后人慕古屡增修，故址流传二百秋。",
      "刘井柯亭俱蔓草，何人道古访瀛洲。"
    ]
  },
  {
    "id": "adcfe4db2bb364e49ee06b73e049ec9e",
    "title": "题竹垞图",
    "authorName": "缪荃孙",
    "authorId": "adcfe4db2bb364e4d1457b72d1457b72",
    "dynasty": "清",
    "content": [
      "簪笔曾经侍玉銮，承恩毕竟少孤寒。",
      "著书翻是还家乐，我亦归田七品官。"
    ]
  },
  {
    "id": "adcfe4db2bb364e4b440aa79ce405a58",
    "title": "岳阳道中四首",
    "authorName": "缪荃孙",
    "authorId": "adcfe4db2bb364e4d1457b72d1457b72",
    "dynasty": "清",
    "content": [
      "山光泻碧水凝蓝，收拾全湖一镜涵。",
      "醉向岳阳楼上望，秋声催梦下江南。"
    ]
  },
  {
    "id": "adcfe4db2bb364e4b440aa79dfebd1ac",
    "title": "岳阳道中四首",
    "authorName": "缪荃孙",
    "authorId": "adcfe4db2bb364e4d1457b72d1457b72",
    "dynasty": "清",
    "content": [
      "风叶如云坠远汀，蛟龙长带水花腥。",
      "一声月下关山笛，吹得秋心满洞庭。"
    ]
  },
  {
    "id": "adcfe4db2bb364e4b440aa790f37b78b",
    "title": "岳阳道中四首",
    "authorName": "缪荃孙",
    "authorId": "adcfe4db2bb364e4d1457b72d1457b72",
    "dynasty": "清",
    "content": [
      "一番诗意夕阳催，渡口苍茫暝色开。",
      "底事篷窗寒影重，奇峰天外忽飞来。"
    ]
  },
  {
    "id": "adcfe4db2bb364e4b440aa792f5ca9b2",
    "title": "岳阳道中四首",
    "authorName": "缪荃孙",
    "authorId": "adcfe4db2bb364e4d1457b72d1457b72",
    "dynasty": "清",
    "content": [
      "鹧鸪稳住绿槎枒，目极山巅更水涯。",
      "听遍声声行不得，可知奔走已无家。"
    ]
  },
  {
    "id": "adcfe4db2bb364e46defb8d4942f257b",
    "title": "阶州营次呈周渭臣军门",
    "authorName": "缪荃孙",
    "authorId": "adcfe4db2bb364e4d1457b72d1457b72",
    "dynasty": "清",
    "content": [
      "营门人静大旗凉，陇右山河气莽苍。",
      "万马无声秋月皎，催诗更补菊花觞。"
    ]
  },
  {
    "id": "adcfe4db2bb364e4419361b6ec1eb4cb",
    "title": "眉州",
    "authorName": "缪荃孙",
    "authorId": "adcfe4db2bb364e4d1457b72d1457b72",
    "dynasty": "清",
    "content": [
      "玻璃江上波犹绿，难觅玻璃酒一壶。",
      "欲起坡公重问讯，此闲应不羡西湖。"
    ]
  },
  {
    "id": "adcfe4db2bb364e40ec515dea7af0a4d",
    "title": "霍州道中八首",
    "authorName": "缪荃孙",
    "authorId": "adcfe4db2bb364e4d1457b72d1457b72",
    "dynasty": "清",
    "content": [
      "一层云闲一层峰，峰影不如云影浓。",
      "忽地风吹云尽散，马前了了翠芙蓉。"
    ]
  },
  {
    "id": "adcfe4db2bb364e40ec515dec2a5eed6",
    "title": "霍州道中八首",
    "authorName": "缪荃孙",
    "authorId": "adcfe4db2bb364e4d1457b72d1457b72",
    "dynasty": "清",
    "content": [
      "路半崎岖壁半斜，竹篱茅舍野人家。",
      "红红白白扶疏处，开遍空山莺粟花。"
    ]
  },
  {
    "id": "adcfe4db2bb364e40ec515de9c3d96f9",
    "title": "霍州道中八首",
    "authorName": "缪荃孙",
    "authorId": "adcfe4db2bb364e4d1457b72d1457b72",
    "dynasty": "清",
    "content": [
      "韩侯岭上阵云苍，韩侯岭下衰草黄。",
      "行人下马拜祠宇，肃肃野风吹夕阳。"
    ]
  },
  {
    "id": "adcfe4db2bb364e40ec515de9a486702",
    "title": "霍州道中八首",
    "authorName": "缪荃孙",
    "authorId": "adcfe4db2bb364e4d1457b72d1457b72",
    "dynasty": "清",
    "content": [
      "霍山万叠翠钩连，上有苍松不计年。",
      "我欲结茅山下住，松花如雨打琴弦。"
    ]
  },
  {
    "id": "adcfe4db2bb364e40ec515de2bda5c8f",
    "title": "霍州道中八首",
    "authorName": "缪荃孙",
    "authorId": "adcfe4db2bb364e4d1457b72d1457b72",
    "dynasty": "清",
    "content": [
      "黄沙屑屑水萧萧，惨淡寒云国士桥。",
      "毕竟士为知己死，金台何事笑燕昭。"
    ]
  },
  {
    "id": "adcfe4db2bb364e40ec515dedf947074",
    "title": "霍州道中八首",
    "authorName": "缪荃孙",
    "authorId": "adcfe4db2bb364e4d1457b72d1457b72",
    "dynasty": "清",
    "content": [
      "水田种稻旱种麦，低岭种荞高种桑。",
      "一种土风淳且朴，臣居原是古平阳。"
    ]
  },
  {
    "id": "adcfe4db2bb364e40ec515dee0292264",
    "title": "霍州道中八首",
    "authorName": "缪荃孙",
    "authorId": "adcfe4db2bb364e4d1457b72d1457b72",
    "dynasty": "清",
    "content": [
      "一曲横汾继大风，汉家天子自英雄。",
      "年年汾水秋飞雁，只剩河山夕照中。"
    ]
  },
  {
    "id": "adcfe4db2bb364e40ec515de75310eb3",
    "title": "霍州道中八首",
    "authorName": "缪荃孙",
    "authorId": "adcfe4db2bb364e4d1457b72d1457b72",
    "dynasty": "清",
    "content": [
      "土岭层层稳结庐，流水活活暗通渠。",
      "田家风景清如此，笑问征人如不如？"
    ]
  },
  {
    "id": "adcfe4db2bb364e40c0663706cfba712",
    "title": "沌中杂诗四首",
    "authorName": "缪荃孙",
    "authorId": "adcfe4db2bb364e4d1457b72d1457b72",
    "dynasty": "清",
    "content": [
      "回帆西上快扬舲，沌口烟波接渺冥。",
      "入蜀重翻放翁记，云山到眼似曾经。"
    ]
  },
  {
    "id": "adcfe4db2bb364e40c066370a940bae4",
    "title": "沌中杂诗四首",
    "authorName": "缪荃孙",
    "authorId": "adcfe4db2bb364e4d1457b72d1457b72",
    "dynasty": "清",
    "content": [
      "山湖西去接长湖，湖外山痕淡欲无。",
      "古木两三茅屋小，湖村小景付倪迂。"
    ]
  },
  {
    "id": "adcfe4db2bb364e40c066370c3b42afb",
    "title": "沌中杂诗四首",
    "authorName": "缪荃孙",
    "authorId": "adcfe4db2bb364e4d1457b72d1457b72",
    "dynasty": "清",
    "content": [
      "湖云吹散远天澄，打稻村前趁晚晴。",
      "一缕柳丝红不定，夕阳犹傍远山明。"
    ]
  },
  {
    "id": "adcfe4db2bb364e40c0663702c8bc4c9",
    "title": "沌中杂诗四首",
    "authorName": "缪荃孙",
    "authorId": "adcfe4db2bb364e4d1457b72d1457b72",
    "dynasty": "清",
    "content": [
      "眉山浅画髻云梳，生小鱼娃惯水居。",
      "妾自持篙郎系网，今朝准网罽花鱼。"
    ]
  },
  {
    "id": "adcfe4db2bb364e4ff2f1f7e9952b6ad",
    "title": "松滋道中",
    "authorName": "缪荃孙",
    "authorId": "adcfe4db2bb364e4d1457b72d1457b72",
    "dynasty": "清",
    "content": [
      "万顷烟波夕照迟，布帆安稳过松滋。",
      "渔歌猎响都萧瑟，忆否松滋绝妙词？"
    ]
  },
  {
    "id": "adcfe4db2bb364e4094f8d42fd346e9b",
    "title": "涿州四首",
    "authorName": "缪荃孙",
    "authorId": "adcfe4db2bb364e4d1457b72d1457b72",
    "dynasty": "清",
    "content": [
      "何粉荀香顾影怜，翰林年少望如仙。",
      "小冯若不投阉党，迟入黄扉只数年。"
    ]
  },
  {
    "id": "adcfe4db2bb364e4094f8d42e68660c1",
    "title": "涿州四首",
    "authorName": "缪荃孙",
    "authorId": "adcfe4db2bb364e4d1457b72d1457b72",
    "dynasty": "清",
    "content": [
      "上将新加盘水诛，讲筵片语快私图。",
      "不知绣像辽东传，尚有流传旧本无？"
    ]
  },
  {
    "id": "adcfe4db2bb364e4094f8d42bf79bd97",
    "title": "涿州四首",
    "authorName": "缪荃孙",
    "authorId": "adcfe4db2bb364e4d1457b72d1457b72",
    "dynasty": "清",
    "content": [
      "躬赍巨炮到神京，逆案难翻铁铸成。",
      "留与新朝娴掌故，春官四典犯殊荣。"
    ]
  },
  {
    "id": "adcfe4db2bb364e4094f8d42a0ab71d5",
    "title": "涿州四首",
    "authorName": "缪荃孙",
    "authorId": "adcfe4db2bb364e4d1457b72d1457b72",
    "dynasty": "清",
    "content": [
      "实录宫中枉自焚，灵狸蜚语尚传闻。",
      "只馀快雪堂中帖，玉匣缣囊护墨云。"
    ]
  },
  {
    "id": "adcfe4db2bb364e404f3424d04321f77",
    "title": "题江郑堂募梓图四首",
    "authorName": "缪荃孙",
    "authorId": "adcfe4db2bb364e4d1457b72d1457b72",
    "dynasty": "清",
    "content": [
      "破屋寒檠自著书，书多金少计何如？",
      "画师代觅求金术，手写新图仿募驴。"
    ]
  },
  {
    "id": "adcfe4db2bb364e404f3424dbd1f58db",
    "title": "题江郑堂募梓图四首",
    "authorName": "缪荃孙",
    "authorId": "adcfe4db2bb364e4d1457b72d1457b72",
    "dynasty": "清",
    "content": [
      "撒手千金事太痴，先生幸值太平时。",
      "仪徵不作笥河死，抱璞空山何所之。"
    ]
  },
  {
    "id": "adcfe4db2bb364e404f3424dfb3c73d2",
    "title": "题江郑堂募梓图四首",
    "authorName": "缪荃孙",
    "authorId": "adcfe4db2bb364e4d1457b72d1457b72",
    "dynasty": "清",
    "content": [
      "遗书今已再三镌，伍后居然媲阮前。",
      "琐碎雅笺亦收拾，一灯偏向粤东传。"
    ]
  },
  {
    "id": "adcfe4db2bb364e404f3424dfb0e6bc3",
    "title": "题江郑堂募梓图四首",
    "authorName": "缪荃孙",
    "authorId": "adcfe4db2bb364e4d1457b72d1457b72",
    "dynasty": "清",
    "content": [
      "红桥西畔谒鳣堂，为语传经事较详。",
      "太息令威已仙去，笛声哀怨起山阳。"
    ]
  },
  {
    "id": "adcfe4db2bb364e4704d85b456fad1fd",
    "title": "江亭雪后作四首",
    "authorName": "缪荃孙",
    "authorId": "adcfe4db2bb364e4d1457b72d1457b72",
    "dynasty": "清",
    "content": [
      "极天雪色压城闉，吟社招邀互主宾。",
      "座上分曹谈笑洽，酒边角艺性情真。"
    ]
  },
  {
    "id": "adcfe4db2bb364e4704d85b4b6603034",
    "title": "江亭雪后作四首",
    "authorName": "缪荃孙",
    "authorId": "adcfe4db2bb364e4d1457b72d1457b72",
    "dynasty": "清",
    "content": [
      "灌园抱瓮容吾辈，破浪乘风大有人。",
      "搔首问天增感慨，胸中五岳自嶙峋。"
    ]
  },
  {
    "id": "adcfe4db2bb364e4704d85b443a75f72",
    "title": "江亭雪后作四首",
    "authorName": "缪荃孙",
    "authorId": "adcfe4db2bb364e4d1457b72d1457b72",
    "dynasty": "清",
    "content": [
      "万人海里苦低眉，浪说鹪鹩寄一枝。",
      "荐士竞传杨得意，直言终让魏无知。"
    ]
  },
  {
    "id": "adcfe4db2bb364e4704d85b407fbf706",
    "title": "江亭雪后作四首",
    "authorName": "缪荃孙",
    "authorId": "adcfe4db2bb364e4d1457b72d1457b72",
    "dynasty": "清",
    "content": [
      "名场到处朱成碧，京洛频年素化缁。",
      "柏酒松盆催改岁，春风还上鬓边丝。"
    ]
  },
  {
    "id": "adcfe4db2bb364e4828c8d088f6688a6",
    "title": "焦山四首",
    "authorName": "缪荃孙",
    "authorId": "adcfe4db2bb364e4d1457b72d1457b72",
    "dynasty": "清",
    "content": [
      "故人避暑焦山去，门外长江浊浪奔。",
      "山水窟中萃奇士，昔时苏陆今洪孙。"
    ]
  },
  {
    "id": "adcfe4db2bb364e4828c8d08b70f7ae3",
    "title": "焦山四首",
    "authorName": "缪荃孙",
    "authorId": "adcfe4db2bb364e4d1457b72d1457b72",
    "dynasty": "清",
    "content": [
      "阮公昔年置书藏，山僧掇拾犹殷勤。",
      "文宗万帙归劫火，大府充耳不欲闻。"
    ]
  },
  {
    "id": "adcfe4db2bb364e4828c8d08852ed536",
    "title": "焦山四首",
    "authorName": "缪荃孙",
    "authorId": "adcfe4db2bb364e4d1457b72d1457b72",
    "dynasty": "清",
    "content": [
      "节庵少年负奇气，抱冰不冷火不温。",
      "夜深呜呜发高唱，惊起老蛟来叩门。"
    ]
  },
  {
    "id": "adcfe4db2bb364e4828c8d08a708b91f",
    "title": "焦山四首",
    "authorName": "缪荃孙",
    "authorId": "adcfe4db2bb364e4d1457b72d1457b72",
    "dynasty": "清",
    "content": [
      "我今重蹋邯郸道，没踝黄尘甘踯躅。",
      "何时归棹向江南，万斛春波饮寒绿。"
    ]
  },
  {
    "id": "adcfe4db2bb364e47743578d6a977561",
    "title": "即事答石公五首",
    "authorName": "缪荃孙",
    "authorId": "adcfe4db2bb364e4d1457b72d1457b72",
    "dynasty": "清",
    "content": [
      "暂免江皋警烽燧，且寻胜地集尊罍。",
      "炉头轰饮千愁散，谁识人间剧可哀？"
    ]
  },
  {
    "id": "adcfe4db2bb364e47743578d7bb2795f",
    "title": "即事答石公五首",
    "authorName": "缪荃孙",
    "authorId": "adcfe4db2bb364e4d1457b72d1457b72",
    "dynasty": "清",
    "content": [
      "美树东来碧玉柯，临风亭畔再摩挲。",
      "名臣才士俱消歇，枨触尊前老泪多。"
    ]
  },
  {
    "id": "adcfe4db2bb364e47743578d6d0e8cfe",
    "title": "即事答石公五首",
    "authorName": "缪荃孙",
    "authorId": "adcfe4db2bb364e4d1457b72d1457b72",
    "dynasty": "清",
    "content": [
      "华灯高下漏声迟，听唱伊凉绝妙词。",
      "同在水光山色里，白门杨柳又新枝。"
    ]
  },
  {
    "id": "adcfe4db2bb364e47743578de777248a",
    "title": "即事答石公五首",
    "authorName": "缪荃孙",
    "authorId": "adcfe4db2bb364e4d1457b72d1457b72",
    "dynasty": "清",
    "content": [
      "燕子矶边江水流，江干剩有古时楼。",
      "风流仿佛王司李，蜡屐动泥到上头。"
    ]
  },
  {
    "id": "adcfe4db2bb364e47743578d7ed1c231",
    "title": "即事答石公五首",
    "authorName": "缪荃孙",
    "authorId": "adcfe4db2bb364e4d1457b72d1457b72",
    "dynasty": "清",
    "content": [
      "深柳书堂顾石公，狂歌痛饮有谁同。",
      "一篇视我蜜笺阔，酒气瞢腾十指中。"
    ]
  },
  {
    "id": "adcfe4db2bb364e4c0c637844bd83dbc",
    "title": "出钱塘门至孤山四首",
    "authorName": "缪荃孙",
    "authorId": "adcfe4db2bb364e4d1457b72d1457b72",
    "dynasty": "清",
    "content": [
      "钱塘门外马蹄骄，两岸春山一镜摇。",
      "绝好倪黄新画稿，斜风细雨段家桥。"
    ]
  },
  {
    "id": "adcfe4db2bb364e4c0c637840417825d",
    "title": "出钱塘门至孤山四首",
    "authorName": "缪荃孙",
    "authorId": "adcfe4db2bb364e4d1457b72d1457b72",
    "dynasty": "清",
    "content": [
      "海南薏苡即明珠，不管旁人毁与誉。",
      "我向草庐寻旧迹，清风终古属尚书。"
    ]
  },
  {
    "id": "adcfe4db2bb364e4c0c637845641d2c3",
    "title": "出钱塘门至孤山四首",
    "authorName": "缪荃孙",
    "authorId": "adcfe4db2bb364e4d1457b72d1457b72",
    "dynasty": "清",
    "content": [
      "东南三阁剩文澜，锦贉瑶函蔚大观。",
      "我友空存奢愿在，未能复古已休官。"
    ]
  },
  {
    "id": "adcfe4db2bb364e4c0c6378485aa2041",
    "title": "出钱塘门至孤山四首",
    "authorName": "缪荃孙",
    "authorId": "adcfe4db2bb364e4d1457b72d1457b72",
    "dynasty": "清",
    "content": [
      "淮海中丞宗许郑，特开精舍为诂经。",
      "横流沧海公羊学，忆否先儒旧典型。"
    ]
  },
  {
    "id": "adcfe4db2bb364e41376e586c9de3e83",
    "title": "绝句",
    "authorName": "缪荃孙",
    "authorId": "adcfe4db2bb364e4d1457b72d1457b72",
    "dynasty": "清",
    "content": [
      "陋巷何妨饥与寒，相逢旧友劝加餐。",
      "虞山颓废黎洲老，晚节深愁自立难。"
    ]
  },
  {
    "id": "adcfe4db2bb364e4e0c83c01eadf9057",
    "title": "舟行太仓昆山之闲即目四首",
    "authorName": "缪荃孙",
    "authorId": "adcfe4db2bb364e4d1457b72d1457b72",
    "dynasty": "清",
    "content": [
      "烟波深处荡吴艭，两岸秋山绿到窗。",
      "看过水荭花一片，栩然飞过鹭丝双。"
    ]
  },
  {
    "id": "adcfe4db2bb364e4e0c83c01b9f156ac",
    "title": "舟行太仓昆山之闲即目四首",
    "authorName": "缪荃孙",
    "authorId": "adcfe4db2bb364e4d1457b72d1457b72",
    "dynasty": "清",
    "content": [
      "小小繁华嘉定城，先贤精诣似康成。",
      "瓣香今日都零落，犹赖遗书贶后生。"
    ]
  },
  {
    "id": "adcfe4db2bb364e4e0c83c01c7c651e3",
    "title": "舟行太仓昆山之闲即目四首",
    "authorName": "缪荃孙",
    "authorId": "adcfe4db2bb364e4d1457b72d1457b72",
    "dynasty": "清",
    "content": [
      "名山眼底峙崚嶒，烟雨迷离玉气蒸。",
      "宝燕才人终寂寞，临风不见阁三层。"
    ]
  },
  {
    "id": "adcfe4db2bb364e4e0c83c0183698cab",
    "title": "舟行太仓昆山之闲即目四首",
    "authorName": "缪荃孙",
    "authorId": "adcfe4db2bb364e4d1457b72d1457b72",
    "dynasty": "清",
    "content": [
      "荻花如雪战秋飙，蟹舍鱼庄一望遥。",
      "看到峰回溪转处，夕阳红上最高桥。"
    ]
  },
  {
    "id": "adcfe4db2bb364e45234d448cedd0109",
    "title": "上坟",
    "authorName": "缪荃孙",
    "authorId": "adcfe4db2bb364e4d1457b72d1457b72",
    "dynasty": "清",
    "content": [
      "携榼田闲彳亍来，墓门荒径没蒿莱。",
      "白头孙子斜阳里，料得今生到几回。"
    ]
  },
  {
    "id": "adcfe4db2bb364e47edf55ca13521a21",
    "title": "匡庐杂诗五首",
    "authorName": "缪荃孙",
    "authorId": "adcfe4db2bb364e4d1457b72d1457b72",
    "dynasty": "清",
    "content": [
      "痴云不散漏微阳，估客帆开叶叶张。",
      "万顷湖光平似镜，大姑山接大姑塘。"
    ]
  },
  {
    "id": "adcfe4db2bb364e47edf55ca80adf589",
    "title": "匡庐杂诗五首",
    "authorName": "缪荃孙",
    "authorId": "adcfe4db2bb364e4d1457b72d1457b72",
    "dynasty": "清",
    "content": [
      "四合苍峦气郁蒸，侧峰横岭日层层。",
      "云开衡岳昌黎事，只恐鲰生力未能。"
    ]
  },
  {
    "id": "adcfe4db2bb364e47edf55ca102a870a",
    "title": "匡庐杂诗五首",
    "authorName": "缪荃孙",
    "authorId": "adcfe4db2bb364e4d1457b72d1457b72",
    "dynasty": "清",
    "content": [
      "果然诚意达匡君，扫尽朝阳归岭云。",
      "欲现庐山真面出，不教天际着尘氛。"
    ]
  },
  {
    "id": "adcfe4db2bb364e47edf55ca2c22cd5a",
    "title": "匡庐杂诗五首",
    "authorName": "缪荃孙",
    "authorId": "adcfe4db2bb364e4d1457b72d1457b72",
    "dynasty": "清",
    "content": [
      "修梅和尚大法力，归宗巨刹仍岿然。",
      "奈何不识黄山谷，孤负枚如与芋仙。"
    ]
  },
  {
    "id": "adcfe4db2bb364e47edf55ca2a204a30",
    "title": "匡庐杂诗五首",
    "authorName": "缪荃孙",
    "authorId": "adcfe4db2bb364e4d1457b72d1457b72",
    "dynasty": "清",
    "content": [
      "山色湖光照眼新，落星一石亦嶙峋。",
      "岚漪轩内抡才客，此席覃溪得替人。"
    ]
  },
  {
    "id": "adcfe4db2bb364e48c9be2f903fd6dcf",
    "title": "题吴清卿前辈手拓彝器卷三首",
    "authorName": "缪荃孙",
    "authorId": "adcfe4db2bb364e4d1457b72d1457b72",
    "dynasty": "清",
    "content": [
      "金石深交三十年，重披遗墨一潸然。",
      "簠斋不作退楼死，谁是研经室再传。"
    ]
  },
  {
    "id": "adcfe4db2bb364e48c9be2f9b14f2ce8",
    "title": "题吴清卿前辈手拓彝器卷三首",
    "authorName": "缪荃孙",
    "authorId": "adcfe4db2bb364e4d1457b72d1457b72",
    "dynasty": "清",
    "content": [
      "忆昔论文过恪斋，软毡硬墨日摸揩。",
      "虎符龙节窗前列，甲乙牙签手自排。"
    ]
  },
  {
    "id": "adcfe4db2bb364e48c9be2f93695774e",
    "title": "题吴清卿前辈手拓彝器卷三首",
    "authorName": "缪荃孙",
    "authorId": "adcfe4db2bb364e4d1457b72d1457b72",
    "dynasty": "清",
    "content": [
      "断楮零缣敦古欢，传形精拓世称难。",
      "晁陈欧赵均同例，一样烟云过眼看。"
    ]
  },
  {
    "id": "adcfe4db2bb364e4aca6034cd3c2718e",
    "title": "题紫云山探碑图三首",
    "authorName": "缪荃孙",
    "authorId": "adcfe4db2bb364e4d1457b72d1457b72",
    "dynasty": "清",
    "content": [
      "文室西川武室东，卯金贞石著名同。",
      "如何贤圣兼山海，尽在灵光一赋中。"
    ]
  },
  {
    "id": "adcfe4db2bb364e4aca6034cf799d899",
    "title": "题紫云山探碑图三首",
    "authorName": "缪荃孙",
    "authorId": "adcfe4db2bb364e4d1457b72d1457b72",
    "dynasty": "清",
    "content": [
      "曾闻唐拓归唐氏，依旧钩摹付小松。",
      "何意石华联袂出，文光长护紫云峰。"
    ]
  },
  {
    "id": "adcfe4db2bb364e4aca6034c68f8f44a",
    "title": "题紫云山探碑图三首",
    "authorName": "缪荃孙",
    "authorId": "adcfe4db2bb364e4d1457b72d1457b72",
    "dynasty": "清",
    "content": [
      "荷馈嗾獒双断石，近年方始出泥沙。",
      "零圭断璧应珍护，莫任扶桑海客夸。"
    ]
  },
  {
    "id": "adcfe4db2bb364e42be5dfd8bafed1fc",
    "title": "题载书图三首",
    "authorName": "缪荃孙",
    "authorId": "adcfe4db2bb364e4d1457b72d1457b72",
    "dynasty": "清",
    "content": [
      "衔尾车轮鹿鹿催，读书官又出金台。",
      "三千宝册非凡品，海雨滇云万里来。"
    ]
  },
  {
    "id": "adcfe4db2bb364e42be5dfd80de55703",
    "title": "题载书图三首",
    "authorName": "缪荃孙",
    "authorId": "adcfe4db2bb364e4d1457b72d1457b72",
    "dynasty": "清",
    "content": [
      "渔洋昔日绘成图，名士题诗织锦如。",
      "今日秋盦重写此，风流何减禹鸿胪。"
    ]
  },
  {
    "id": "adcfe4db2bb364e42be5dfd8aa07232f",
    "title": "题载书图三首",
    "authorName": "缪荃孙",
    "authorId": "adcfe4db2bb364e4d1457b72d1457b72",
    "dynasty": "清",
    "content": [
      "我亦携书作浪游，春明回首几经秋。",
      "长恩不作劳薪叹，万卷先藏对雨楼。"
    ]
  },
  {
    "id": "adcfe4db2bb364e4e18b393be11c48b5",
    "title": "题全谢山先生像",
    "authorName": "缪荃孙",
    "authorId": "adcfe4db2bb364e4d1457b72d1457b72",
    "dynasty": "清",
    "content": [
      "梨洲授四明，史学冠当代。",
      "先生尤卓荦，识见越流辈。",
      "微言兼大义，抗论必千载。",
      "事迹辨是非，人材儗进退。",
      "上可继毛朱，下足开钱戴。",
      "走也私淑殷，遗书颇津逮。",
      "祠堂拜公像，静挹温和态。",
      "梁君再示我，又若聆謦欬。",
      "句余搜土音，端溪有遗爱。",
      "我愿摹万本，瞻仰同泰岱。"
    ]
  },
  {
    "id": "adcfe4db2bb364e464e18d0ee6b0a794",
    "title": "采莲曲二首",
    "authorName": "缪荃孙",
    "authorId": "adcfe4db2bb364e4d1457b72d1457b72",
    "dynasty": "清",
    "content": [
      "采莲女，晨起理新妆。一襟浣露珍珠香，风吹翠带惊鸳鸯。",
      "鸳鸯惊，入花去。梦惺忪，悄回顾。"
    ]
  },
  {
    "id": "adcfe4db2bb364e44bfd4c2ec2037b4a",
    "title": "聊赋短歌即当恸哭四首",
    "authorName": "缪荃孙",
    "authorId": "adcfe4db2bb364e4d1457b72d1457b72",
    "dynasty": "清",
    "content": [
      "江南闰三月，雪花大如掌。",
      "阳和变肃杀，天意先垂象。",
      "是夕大营溃，坏云时下上。",
      "十万良家子，同声呼放仗。",
      "洒血平清渠，暴骨杂榛莽。",
      "或云贼四合，无计御粗犷。",
      "或云饷内缺，有心吝金帑。",
      "参肉岂足食，谡诛讵云枉？",
      "浩劫叹茫茫，抚膺恨畴曩。"
    ]
  },
  {
    "id": "adcfe4db2bb364e44bfd4c2ea170e941",
    "title": "聊赋短歌即当恸哭四首",
    "authorName": "缪荃孙",
    "authorId": "adcfe4db2bb364e4d1457b72d1457b72",
    "dynasty": "清",
    "content": [
      "虎臣真矫矫，将军岭南张。",
      "只手撑乾坤，半壁坚金汤。",
      "一朝落陷阱，命尽鼓不扬。",
      "战马失主归，悲鸣春草凉。",
      "云车逐风马，披发叩九阊。",
      "自愿为厉鬼，随众扫欃枪。",
      "天子亦震惊，览表泪浪浪。",
      "申甫期复生，宣力为疆场。"
    ]
  },
  {
    "id": "adcfe4db2bb364e44bfd4c2e00ca2adf",
    "title": "聊赋短歌即当恸哭四首",
    "authorName": "缪荃孙",
    "authorId": "adcfe4db2bb364e4d1457b72d1457b72",
    "dynasty": "清",
    "content": [
      "赵括真竖子，卫青亦人奴。",
      "枢府失胜算，岩疆倚懦夫。",
      "赫赫建高牙，指挥包睢盱。",
      "闺房溺声色，馀事工呼卢。",
      "一朝局势急，遽傺窜海隅。",
      "三吴五百里，席卷归萑蒲。",
      "鲸鲵吞艅艎，糜鹿游姑苏。",
      "万死不塞责，何日欧刀诛。"
    ]
  },
  {
    "id": "adcfe4db2bb364e44bfd4c2ebab4384e",
    "title": "聊赋短歌即当恸哭四首",
    "authorName": "缪荃孙",
    "authorId": "adcfe4db2bb364e4d1457b72d1457b72",
    "dynasty": "清",
    "content": [
      "乡闾治团练，白甲军特起。",
      "利器只耰锄，高垒惟棘枳。",
      "激发忠义忱，不自知生死。",
      "楚氛朝甚恶，相距仅尺咫。",
      "夜半觅小舟，芦埼先偷舣。",
      "奉母彳亍行，暂息沧江涘。",
      "苟能全性命，不复顾簪履。",
      "窜身豺虎间，草草偷活耳。",
      "回首望江南，烽火数千里。"
    ]
  },
  {
    "id": "adcfe4db2bb364e42fca1441b30d95d3",
    "title": "池阳江口对月同吴二谔生饮酒作",
    "authorName": "缪荃孙",
    "authorId": "adcfe4db2bb364e4d1457b72d1457b72",
    "dynasty": "清",
    "content": [
      "一峰迤逦一峰立，峰峰横亘江南北。月影团团海上摇，大地江山总生色。",
      "乌篷小泊明如霜，夹衣消受凉风凉。江头一片空明水，芦花乱卷烟茫茫。",
      "对此清旷色先喜，一身月魄冰壶里。船头细酌金庭春，堕地吟魂呼不起。",
      "吴郎吐气如长虹，掷杯笑指波涛空。丈夫意气自磊落，肯作儿女悲欢容。",
      "酒后发狂忽大叫，利语快如剑出鞘。我酌子劝神鬼惊，我歌子和鱼龙笑。",
      "回忆往时二三子，踏歌烂醉城东市。往往寻山不称意，赤脚长弄江头水，只言行乐长如此。",
      "一朝鼙鼓满江乡，天南地北皆移徙。何日相逢再把杯，眼中惟我与君尔。",
      "吁嗟乎，离合悲欢在一瞬，有酒不饮亦如死。今日池阳口，明日皖江头。",
      "不辞典尽鹔鹴裘，一杯重酹江中月，消尽青莲万古愁。"
    ]
  },
  {
    "id": "adcfe4db2bb364e48bd140d88cc40702",
    "title": "青山谒太白墓",
    "authorName": "缪荃孙",
    "authorId": "adcfe4db2bb364e4d1457b72d1457b72",
    "dynasty": "清",
    "content": [
      "谪仙人已还仙去，身骑长鲸不肯住。孤坟三尺青山巅，绝无词客吊秋烟。",
      "青山主人总奇绝，前有谢朓后青莲。我欲问天天不语，拜公合在西江渚。",
      "我欲下笔愧无才，招公合筑糟邱台。公之踪迹如游龙，俗士龊龊谁能容？",
      "胸中奇气海岳小，醉后狂歌天地空。桃李家园宴春夜，天伦乐事追群谢。",
      "兴酣直踏落雁峰，狂吟奇句惊天公。瀛洲仙草东风绿，沉香亭上呈新曲。",
      "猩猩啸雨鬼啼烟，罡风吹落夜郎天。呜呼，一生荣辱皆寄耳，生非生兮死非死。",
      "长星耿耿三千丈，光茫下烛万馀子。沧江日夜东南流，诗魂高踞秋风秋。",
      "寻山饮酒兴未毕，赤脚下追水中月。月兮月兮尔有情，公乎心迹同其清。",
      "世人欲杀不得杀，手抱蟾蜍归玉京。风流歇绝一千载，后之来者犹涕零。",
      "蓬莱清浅云车过，应向青山作高卧。水中明月山中云，长伴千秋绝顶人。",
      "公乎驰逐且如此，我辈饥驱何足数。巫山十二翠色浓，洞庭波浪巴陵东。",
      "何地复与仙人逢，或者相逢樽酒中。"
    ]
  },
  {
    "id": "adcfe4db2bb364e4456e6870cc33ea5d",
    "title": "移居",
    "authorName": "缪荃孙",
    "authorId": "adcfe4db2bb364e4d1457b72d1457b72",
    "dynasty": "清",
    "content": [
      "莺花海里卜安居，自悔年来作计疏。",
      "身世已同鸥泛泛，羁栖敢望屋渠渠。",
      "蔽阴遥借邻家树，停辙偏多长者车。",
      "回首江南风景好，蒋家三径近何如？",
      "飘泊天涯近十年，栖迟锦里又三迁。",
      "一囊未获侏儒粟，二顷空思阳羡田。",
      "喜学枯禅参白社，醉吟诗句问青天。",
      "飞花飞絮同飘泊，不受人怜亦自怜。"
    ]
  },
  {
    "id": "adcfe4db2bb364e40923154415eeef90",
    "title": "送砚农兄从军越巂三首",
    "authorName": "缪荃孙",
    "authorId": "adcfe4db2bb364e4d1457b72d1457b72",
    "dynasty": "清",
    "content": [
      "少小不相识，闻名心尚疑。",
      "兄游夜郎域，我生吴江湄。",
      "相去千万里，眠食无由知。",
      "客岁栖锦城，识面嗟何迟。",
      "枥马嘶北风，乌鹊绕南枝。",
      "故里隔烽烟，执手重唏嚱。",
      "遥羡岷江流，日夜东南驰。"
    ]
  },
  {
    "id": "adcfe4db2bb364e40923154433a78ffb",
    "title": "送砚农兄从军越巂三首",
    "authorName": "缪荃孙",
    "authorId": "adcfe4db2bb364e4d1457b72d1457b72",
    "dynasty": "清",
    "content": [
      "邛崃插天半，金沙流渺绵。",
      "桄椰暗毒雾，鹦鹉啼荒烟。",
      "亭障迫烽燧，雨雪摩戈鋋。",
      "桓桓丁都护，幕府需高贤。",
      "依人王仲宣，遂赋从军篇。",
      "飞书资虎仆，知己托龙泉。",
      "牧马金络头，手执珊瑚鞭。",
      "意气何慷慨，去去南荒天。"
    ]
  },
  {
    "id": "adcfe4db2bb364e4092315440f76b330",
    "title": "送砚农兄从军越巂三首",
    "authorName": "缪荃孙",
    "authorId": "adcfe4db2bb364e4d1457b72d1457b72",
    "dynasty": "清",
    "content": [
      "无家事远游，半生长作客。",
      "尘霏燕市红，雪蹋梁园白。",
      "揽曫黔山云，挂帆楚江月。",
      "平生所游历，一一感畴昔。",
      "三十不得志，僚佐亦恬适。",
      "勒铭摹荒崖，运筹倚前席。",
      "治县翻旧谱，拭目飞乔易。",
      "加饭弟兄心，何况远行役。"
    ]
  },
  {
    "id": "adcfe4db2bb364e4913a3a8e38370e65",
    "title": "郎当驿",
    "authorName": "缪荃孙",
    "authorId": "adcfe4db2bb364e4d1457b72d1457b72",
    "dynasty": "清",
    "content": [
      "猪龙犯关延秋开，三郎已是郎当来。射生五百迎龙驭，三郎又是郎当去。",
      "郎当郎当一声声，一风吹与三郎听。三郎听罢泪如雨，不悲九庙成灰土，但悲南内春无主。",
      "月明一曲雨淋铃，可似霓裳羽衣舞。"
    ]
  },
  {
    "id": "adcfe4db2bb364e4ed70550025861a04",
    "title": "循潜水西行",
    "authorName": "缪荃孙",
    "authorId": "adcfe4db2bb364e4d1457b72d1457b72",
    "dynasty": "清",
    "content": [
      "山屏隐青绿，林木滃然秀。",
      "西风吹飒飒，落叶疑雨骤。",
      "泉随云共飞，石与人争瘦。",
      "树根枯蔓缠，岩腹涩苔锈。",
      "流水渐归壑，无复蛟螭斗。",
      "垂虹卧飞梁，修蚓滴岩溜。",
      "景物足清幽，民居犹朴陋。",
      "茅屋数十椽，草草创旁构。",
      "默寻炊烟微，计时恰清昼。"
    ]
  },
  {
    "id": "adcfe4db2bb364e4c58d5050f1fa9719",
    "title": "牢固关",
    "authorName": "缪荃孙",
    "authorId": "adcfe4db2bb364e4d1457b72d1457b72",
    "dynasty": "清",
    "content": [
      "一峰十数盘，一盘十数丈。",
      "仄径悬林杪，如线穿云上。",
      "青天来压人，頫首不敢仰。",
      "大壑窅无底，空外忽闻响。",
      "幽疑藏蛟龙，怪或走夔罔。",
      "置身千仞危，容足两分广。",
      "平生磊落怀，到此亦惘惘。",
      "豁然淩绝顶，群山敢争长。",
      "驻足倚雄关，悠悠结虚想。"
    ]
  },
  {
    "id": "adcfe4db2bb364e4b38e3a242066b22a",
    "title": "别姚观察觐元用陆祁生别阮太傅韵三首",
    "authorName": "缪荃孙",
    "authorId": "adcfe4db2bb364e4d1457b72d1457b72",
    "dynasty": "清",
    "content": [
      "斯文久沦寂，大雅谁扶持。",
      "诸子并百家，异说犹纷驰。",
      "拘者困桎梏，健者矜权奇。",
      "方矩用勿错，明镜照勿疲。",
      "东南树坛坫，异色生旌旗。",
      "我亦性嗜古，返躬心勿疑。",
      "敢希建轮狄，愿从谋野裨。"
    ]
  },
  {
    "id": "adcfe4db2bb364e4b38e3a24e35d11e9",
    "title": "别姚观察觐元用陆祁生别阮太傅韵三首",
    "authorName": "缪荃孙",
    "authorId": "adcfe4db2bb364e4d1457b72d1457b72",
    "dynasty": "清",
    "content": [
      "闻声久相契，遇合亦有时。",
      "沉思犹噤齿，高论先伸眉。",
      "盘盘泰山云，郁郁浊水泥。",
      "云分相隔契，遇合匪所思。",
      "拯疴时馈药，嘘寒亦解衣。",
      "遂令拘曲儒，说公忘巍巍。",
      "青萍吐奇气，拂拭增光辉。",
      "追维知己恩，益增别后悲。"
    ]
  },
  {
    "id": "adcfe4db2bb364e4b38e3a246b4995ea",
    "title": "别姚观察觐元用陆祁生别阮太傅韵三首",
    "authorName": "缪荃孙",
    "authorId": "adcfe4db2bb364e4d1457b72d1457b72",
    "dynasty": "清",
    "content": [
      "浮生误笔砚，安望万里侯。",
      "但冀磨铁穿，敢辞缘木求。",
      "朔风澹白日，长城亘幽州。",
      "谈笑五千里，惯作金台游。",
      "功名谁足重，文字谁千秋。"
    ]
  },
  {
    "id": "adcfe4db2bb364e4d06c38e7d347e9d6",
    "title": "渡白鹭湖",
    "authorName": "缪荃孙",
    "authorId": "adcfe4db2bb364e4d1457b72d1457b72",
    "dynasty": "清",
    "content": [
      "西风瑟瑟吹菰蒲，舟人唤渡白鹭湖。",
      "湖光玻璃一色铺，湖波活翠明双矑。",
      "翠波潋滟新痕缬，波卷苇花白飞雪。",
      "布帆掠波作三折，波影疑是狂龙掣。",
      "沙滩惊起闲鸥眠，鸥飞乱点波心天。",
      "昔时莲叶何田田，莲花落尽流寒烟。",
      "寒烟一片碧无缝，风定夕阳红不动。",
      "渔舟欸乃歌相送，客心恍入江南梦。"
    ]
  },
  {
    "id": "adcfe4db2bb364e45895c93154903a63",
    "title": "田家乐事四首穫稻",
    "authorName": "缪荃孙",
    "authorId": "adcfe4db2bb364e4d1457b72d1457b72",
    "dynasty": "清",
    "content": [
      "凉风起天末，吹来粳稻香。",
      "秋云一万顷，匝地铺深黄。",
      "门内瓜壶酒，门前碌碡场。",
      "磨镰吐新月，压担沈斜阳。",
      "篝火试新春，粒粒珍珠光。",
      "昨岁苦亢旱，乡里多流亡。",
      "差幸今年丰，及时谋盖藏。",
      "侧闻县符下，伍伯催纳粮。",
      "输供必精凿，飞挽达京仓。",
      "饱暖皆天恩，何敢杂秕糠。",
      "惟愿晴雨匀，岁岁占金穰。"
    ]
  },
  {
    "id": "adcfe4db2bb364e45895c9319a2a3acd",
    "title": "田家乐事四首穫稻",
    "authorName": "缪荃孙",
    "authorId": "adcfe4db2bb364e4d1457b72d1457b72",
    "dynasty": "清",
    "content": [
      "灯光透林木，一粟摇青荧。",
      "轧轧复哑哑，中有纺车声。",
      "一丝兼一缕，心苦为分明。",
      "宛若相慰劳，长夜达五更。",
      "今年苦淫雨，吴绵薄收成。",
      "亲老子亦幼，适体先经营。",
      "馀布贩街头，稍补谷价平。",
      "罗绮岂不羡，赋命甘苦辛。",
      "风雪免号寒，笑语皆天真。"
    ]
  },
  {
    "id": "adcfe4db2bb364e45895c931246b4d78",
    "title": "田家乐事四首穫稻",
    "authorName": "缪荃孙",
    "authorId": "adcfe4db2bb364e4d1457b72d1457b72",
    "dynasty": "清",
    "content": [
      "茅屋两三椽，门对青山开。",
      "深恐秋风急，家室先摧颓。",
      "白雪理庚庚，昼夜手编排。",
      "昔日我旧居，轮换高崔嵬。",
      "一朝观豺虎，化为尘与灰。",
      "乱定返乡里，亲自除草莱。",
      "蜗居低打头，坐卧鸡犬偕。",
      "吾侪本小人，蓬荜分所该。",
      "昨闻圣明诏，亦罢建章台。",
      "广厦庇孤寒，空存杜陵怀。"
    ]
  },
  {
    "id": "adcfe4db2bb364e45895c93133cae7ef",
    "title": "田家乐事四首穫稻",
    "authorName": "缪荃孙",
    "authorId": "adcfe4db2bb364e4d1457b72d1457b72",
    "dynasty": "清",
    "content": [
      "岁晚谋旨蓄，斸地篱落前。",
      "嫩荄苏宿雨，秀色凝荒烟。",
      "但足佐盘飧，妇子罗长筵。",
      "英雄老闭门，习勤智自全。",
      "处士甘灌园，逃名惟所便。",
      "何况山中人，长吟寒畦篇。",
      "秋雨莼鲈饭，春风燕笋天。",
      "生小住江南，适口皆肥鲜。",
      "但愿无菜色，长书大有年。"
    ]
  },
  {
    "id": "adcfe4db2bb364e4df233025ab357c3e",
    "title": "鹿头关",
    "authorName": "缪荃孙",
    "authorId": "adcfe4db2bb364e4d1457b72d1457b72",
    "dynasty": "清",
    "content": [
      "陆海数百里，到此势一束。",
      "连山亘坡陀，层景丽幽瞩。",
      "侧闻半英雄，于此饱敌镞。",
      "卧龙失其侣，汉社遂终屋。",
      "斜阳衔祠宇，丰碑峙林麓。",
      "老树号秋风，疑是炎精哭。"
    ]
  },
  {
    "id": "adcfe4db2bb364e46b21ec5cfdc336b8",
    "title": "剑门",
    "authorName": "缪荃孙",
    "authorId": "adcfe4db2bb364e4d1457b72d1457b72",
    "dynasty": "清",
    "content": [
      "封关非丸泥，十万横磨剑。",
      "清时道荡平，行者色犹变。",
      "巴西老流民，慷慨目如电。",
      "刘禅信庸才，江山听沦陷。",
      "如何君子孙，亦复系白练。",
      "前王与后孟，纷纷事荒宴。",
      "但见开关降，不见当关战。",
      "在德不在德，吾读吴起传。"
    ]
  },
  {
    "id": "adcfe4db2bb364e4e2acff549ac9a94d",
    "title": "天然桥",
    "authorName": "缪荃孙",
    "authorId": "adcfe4db2bb364e4d1457b72d1457b72",
    "dynasty": "清",
    "content": [
      "一峰忽东回，一峰向西峙。",
      "一峰跨其间，如龙饮涧水。",
      "老柏鳞之而，森然拔地起。",
      "两间窈且深，俯视疑无底。",
      "我怀乔文衣，翠云榜已毁。",
      "文采会几时，零落已如此。"
    ]
  },
  {
    "id": "adcfe4db2bb364e4ce790be0e6434972",
    "title": "大木树",
    "authorName": "缪荃孙",
    "authorId": "adcfe4db2bb364e4d1457b72d1457b72",
    "dynasty": "清",
    "content": [
      "朝踏大剑云，暮饮小剑水。",
      "剑山割我肠，剑水漱我齿。",
      "天低时压头，石滑不受趾。",
      "其旁有云头，造物弄奇诡。",
      "五步一褰裳，十步一趿履。",
      "形肖皱瘦透，色幻青红紫。",
      "米颠如有知，下拜自兹始。"
    ]
  },
  {
    "id": "adcfe4db2bb364e4fbbdc01e9c000ced",
    "title": "沔县谒诸葛忠武侯祠",
    "authorName": "缪荃孙",
    "authorId": "adcfe4db2bb364e4d1457b72d1457b72",
    "dynasty": "清",
    "content": [
      "莘野聘阿衡，渭滨师尚父。",
      "三顾南阳庐，盛事追皇古。",
      "炎汉四百载，惟公一身拄。",
      "艰难得益州，定鼎符高祖。",
      "北伐先征南，蛮夷亦心膂。",
      "王业不偏安，臣志天应许。",
      "长才诩卧龙，强敌畏如虎。",
      "天若假公年，渭上规进取。",
      "曹马一搆衅，钦诞皆外侮。",
      "长驱定中原，芳降权亦虏。",
      "凄凄五丈原，大星惨无语。",
      "遂令汉山河，拱手归典午。",
      "林深啼杜鹃，月黑闻铜鼓。",
      "云霄长叹息，挥手谢伊吕。"
    ]
  },
  {
    "id": "adcfe4db2bb364e45dd1704d5997b911",
    "title": "天雄关",
    "authorName": "缪荃孙",
    "authorId": "adcfe4db2bb364e4d1457b72d1457b72",
    "dynasty": "清",
    "content": [
      "雄关横截嶪，上扪参与辰。",
      "千梯争树杪，百转仍山唇。",
      "西风吹落叶，飒飒恐行人。",
      "攀萝苦登顿，大石何轮囷。",
      "层崖间冰雪，阴𡎚失昏晨。",
      "足底不敢窥，恐有蛟龙嗔。"
    ]
  },
  {
    "id": "adcfe4db2bb364e4e573645e3f3f2869",
    "title": "画眉关",
    "authorName": "缪荃孙",
    "authorId": "adcfe4db2bb364e4d1457b72d1457b72",
    "dynasty": "清",
    "content": [
      "五步一坡陀，十步一曲折。",
      "风雨剥蚀馀，石色沁积铁。",
      "窈真绕羊肠，深疑入鼠穴。",
      "天光透覆釜，地影破圆玦。",
      "举头三尺压，容足二分劣。",
      "匐匍升山巅，半晌犹哽咽。"
    ]
  },
  {
    "id": "adcfe4db2bb364e49342925240c9424a",
    "title": "重至都门",
    "authorName": "缪荃孙",
    "authorId": "adcfe4db2bb364e4d1457b72d1457b72",
    "dynasty": "清",
    "content": [
      "五年重蹋轻红尘，双阙依然日月新。",
      "同辈相逢嗟白发，旧游多半拥朱轮。",
      "久辞台阁憎疏阔，甘向江湖学隐沦。",
      "太息阿连今宿草，池塘风雨倍伤神。",
      "丘园何事学潜夫，谣诼无端似左徒。",
      "末世岂知经术贵，恃才深悔性情粗。",
      "浮沤身世惭今我，神武衣冠感故吾。",
      "廿载玉堂容易度，枉教饱死羡侏儒。"
    ]
  },
  {
    "id": "adcfe4db2bb364e4cf274ba88574c641",
    "title": "族弟一元性嗜饮日在醉乡居近港河河畔有田赁与人陶岁取租若干为酒赀一日大醉往陶家索钱至陶侧而踣久不起人视之死矣其人无父母无昆弟无妻子族人议即死所而埋之陶侧噫合刘伯伦郑文渊为一人殆隐于酒者欤作诗以吊之并邀石公同作",
    "authorName": "缪荃孙",
    "authorId": "adcfe4db2bb364e4d1457b72d1457b72",
    "dynasty": "清",
    "content": [
      "日惟宜饮谢义洁，死便埋我刘伯伦。师心何敢追二子，幕天席地称酒人。",
      "酒人自耕江上田，酒人不负官租钱。三百六十日中无不醉，往往袒裼街头眠。",
      "自古长春推酒国，岂知此乐有终极。一梦游仙唤不应，长眠恰在陶家侧。",
      "人生百年亦瞬息，叹老嗟卑究何益。何如一杯长在手，长星熠熠天无色。",
      "人生长寿只百年，名缰利锁相钩牵。奄然摆脱去人世，犹胜愁病长淹煎。",
      "但愿骨肉连为土，捖为盆盎杂樽俎。长头者瓶大腹瓠，饱贮醇醪万万古。",
      "吁嗟乎，名士酒德颂，武将背嵬军。世间饮者徒纷纷，有日化为酒星上天去，口吐酒气万丈为烟云。"
    ]
  },
  {
    "id": "adcfe4db2bb364e496c25405c5b5370c",
    "title": "儗汉末小乐府九首伉乡俟",
    "authorName": "缪荃孙",
    "authorId": "adcfe4db2bb364e4d1457b72d1457b72",
    "dynasty": "清",
    "content": [
      "自居师保尊，讵肯后党附。",
      "幸哉伉乡侯，不为萧太傅。"
    ]
  },
  {
    "id": "adcfe4db2bb364e496c25405e0c1fdde",
    "title": "儗汉末小乐府九首伉乡俟",
    "authorName": "缪荃孙",
    "authorId": "adcfe4db2bb364e4d1457b72d1457b72",
    "dynasty": "清",
    "content": [
      "莪莪进贤冠，胡为狗所辱。",
      "西园论价多，自然貂不足。"
    ]
  },
  {
    "id": "adcfe4db2bb364e496c254052596e123",
    "title": "儗汉末小乐府九首伉乡俟",
    "authorName": "缪荃孙",
    "authorId": "adcfe4db2bb364e4d1457b72d1457b72",
    "dynasty": "清",
    "content": [
      "五铢牛白腹，新成四出文。",
      "姹女虽工数，人先散若云。"
    ]
  },
  {
    "id": "adcfe4db2bb364e496c25405679f581b",
    "title": "儗汉末小乐府九首伉乡俟",
    "authorName": "缪荃孙",
    "authorId": "adcfe4db2bb364e4d1457b72d1457b72",
    "dynasty": "清",
    "content": [
      "金钱满堂室，卖官等商贾。",
      "今日积长秋，明日归郿坞。"
    ]
  },
  {
    "id": "adcfe4db2bb364e496c25405af35365c",
    "title": "儗汉末小乐府九首伉乡俟",
    "authorName": "缪荃孙",
    "authorId": "adcfe4db2bb364e4d1457b72d1457b72",
    "dynasty": "清",
    "content": [
      "三十六方众，黄天气象新。",
      "不但收封谞，终须赦党人。"
    ]
  },
  {
    "id": "adcfe4db2bb364e496c2540575f7322d",
    "title": "儗汉末小乐府九首伉乡俟",
    "authorName": "缪荃孙",
    "authorId": "adcfe4db2bb364e4d1457b72d1457b72",
    "dynasty": "清",
    "content": [
      "帝曰朕父母，今听臣等死。",
      "臣死鸿毛轻，汉室亦已矣。"
    ]
  },
  {
    "id": "adcfe4db2bb364e496c25405c33fb51f",
    "title": "儗汉末小乐府九首伉乡俟",
    "authorName": "缪荃孙",
    "authorId": "adcfe4db2bb364e4d1457b72d1457b72",
    "dynasty": "清",
    "content": [
      "青青千里草，西来屯毕圭。",
      "本初刀若利，何事待然脐。"
    ]
  },
  {
    "id": "adcfe4db2bb364e496c25405ca796b5b",
    "title": "儗汉末小乐府九首伉乡俟",
    "authorName": "缪荃孙",
    "authorId": "adcfe4db2bb364e4d1457b72d1457b72",
    "dynasty": "清",
    "content": [
      "李乐与杨奉，左右属车毂。",
      "可怜勤王师，乃出白波谷。"
    ]
  },
  {
    "id": "adcfe4db2bb364e496c2540586cca90a",
    "title": "儗汉末小乐府九首伉乡俟",
    "authorName": "缪荃孙",
    "authorId": "adcfe4db2bb364e4d1457b72d1457b72",
    "dynasty": "清",
    "content": [
      "黄屋何偃蹇，露宿曹阳田。",
      "回首望长安，宫阙成秋烟。"
    ]
  },
  {
    "id": "adcfe4db2bb364e4fbc65ce3a2780602",
    "title": "茅山杂诗七首",
    "authorName": "缪荃孙",
    "authorId": "adcfe4db2bb364e4d1457b72d1457b72",
    "dynasty": "清",
    "content": [
      "笋舆晓出城南门，林间小雨时瑽琤。",
      "瞥然苍翠落我眼，三峰天半相支撑。",
      "近度平原远高岭，黄云风卷十万顷。",
      "琪花瑶草吹异香，其中清绝非人境。"
    ]
  },
  {
    "id": "adcfe4db2bb364e4fbc65ce386d11289",
    "title": "茅山杂诗七首",
    "authorName": "缪荃孙",
    "authorId": "adcfe4db2bb364e4d1457b72d1457b72",
    "dynasty": "清",
    "content": [
      "山石荦确复荦确，入山径投元符宿。",
      "仙都宋印已见收，圭符尚宝玲珑玉。",
      "琼都琳馆今蒿莱，前朝经藏成飞灰。",
      "巧石亭荒街夕照，濯龙池浅生苍苔。"
    ]
  },
  {
    "id": "adcfe4db2bb364e4fbc65ce3bd8f3228",
    "title": "茅山杂诗七首",
    "authorName": "缪荃孙",
    "authorId": "adcfe4db2bb364e4d1457b72d1457b72",
    "dynasty": "清",
    "content": [
      "月华如水吹溶溶，开窗恰对大茅峰。",
      "阴森石壁数千仞，遐举或与笙鹤逢。",
      "少时意气洵无两，瞿唐剑阁频来往。",
      "今兹投老归江乡，咫尺玄都心怯上。"
    ]
  },
  {
    "id": "adcfe4db2bb364e4fbc65ce36f294f78",
    "title": "茅山杂诗七首",
    "authorName": "缪荃孙",
    "authorId": "adcfe4db2bb364e4d1457b72d1457b72",
    "dynasty": "清",
    "content": [
      "清磬一声崇福宫，老柏骨立显青葱。",
      "赵碑戴记不可见，俗口竞说洪武龙。",
      "山回路转深林薇，又到许公栖隐地。",
      "景昭大师犹有灵，莓苔浓护贞元字。"
    ]
  },
  {
    "id": "adcfe4db2bb364e4fbc65ce3ea5e3389",
    "title": "茅山杂诗七首",
    "authorName": "缪荃孙",
    "authorId": "adcfe4db2bb364e4d1457b72d1457b72",
    "dynasty": "清",
    "content": [
      "松风四面楼三层，木兰合抱丹井澄。",
      "神仙高士两不闻，斯堂转以宰相称。",
      "壁间旧榜慈云护，乾隆香会标名宇。",
      "此是先皇全盛年，道人挥涕犹追诉。"
    ]
  },
  {
    "id": "adcfe4db2bb364e4fbc65ce304214463",
    "title": "茅山杂诗七首",
    "authorName": "缪荃孙",
    "authorId": "adcfe4db2bb364e4d1457b72d1457b72",
    "dynasty": "清",
    "content": [
      "傅子远从溧水到，青鞋布袜真同调。",
      "诮我疏慵策我起，振衣自愿作前导。",
      "千回百折登峰巅，金坛城郭在眼前。",
      "呼吸真疑帝座连，豪气直压孙与钱。"
    ]
  },
  {
    "id": "adcfe4db2bb364e4e20541119263eb2c",
    "title": "再宿江楼",
    "authorName": "缪荃孙",
    "authorId": "adcfe4db2bb364e4d1457b72d1457b72",
    "dynasty": "清",
    "content": [
      "前月中秋登此楼，焦山白浪江中流。",
      "今朝重向江楼宿，月明千里天如沐。",
      "蒜岭秋横木叶残，瓜洲灯火朔风寒。",
      "罔思梦雨横风夜，一样江山两样看。"
    ]
  },
  {
    "id": "adcfe4db2bb364e48cd9f615d17a7fe2",
    "title": "挽淩尘遗",
    "authorName": "缪荃孙",
    "authorId": "adcfe4db2bb364e4d1457b72d1457b72",
    "dynasty": "清",
    "content": [
      "鸠江谈宴后，回首九年馀。",
      "惨惨三秋节，凄凄一纸书。",
      "梅花香未减，薤露痛何如。",
      "咫尺扬州路，离怀未尽摅。",
      "金石称三友，今存我一人。",
      "家贫文字富，身贱性情真。",
      "捃古编难乞，贻书墨尚新。",
      "双鸡同斗酒，深愧未躬亲。"
    ]
  },
  {
    "id": "adcfe4db2bb364e4d8acf81901ee3a7e",
    "title": "郡城赠金溎生表兄一百韵",
    "authorName": "缪荃孙",
    "authorId": "adcfe4db2bb364e4d1457b72d1457b72",
    "dynasty": "清",
    "content": [
      "东南沟水流，西北浮云翔。世事多变幻，耆旧言之详。",
      "耆旧今为谁？我友金粟香。粟香本诗人，生日同渔洋。",
      "问年十五六，负笈游衡湘。撷华俪琼玖，造语协丝簧。",
      "频年作客游，就婚来会昌。郁孤何苍苍，赣水何汤汤。",
      "登高擅能赋，惊倒吴子章。江右六七郡，吟屐多徜徉。",
      "卯秋八九月，挟策趋天阊。我时得微官，萧寺侨东厢。",
      "叩门一把臂，契洽胜寻常。壮怀露颜色，古谊洽肺肠。",
      "迄今三十年，白首毋相忘。君旋捧官檄，重溟赴五羊。",
      "东南海上山，一气衔青苍。天风和海涛，长歌声琅琅。",
      "粤东诸大吏，能容狂士狂。异质宝干莫，空群矜鹔鹴。",
      "大长胡汉台，降王歌舞冈。画佛菩提纱，得月风幡堂。",
      "红柿暖织锦，丹荔甘填筐。夜雨啼鹧鸪，春云连桄榔。",
      "新调徵藕丝，隽语谐周姜。祥符老都转，称之百夫望。",
      "榷盐来苍梧，驾湖泛春强。无水不罗纹，有石皆奇礓。",
      "都峤古洞天，丰碑生珲光。竹垞所未见，兰修所未详。",
      "好古幸君逢，收拾归奚囊。郭东酌冰泉，新铭𨭽漫郎。",
      "题词遍海内，东笋压归装。大府弟一流，人望南皮张。",
      "池馆辟题襟，曲折沿城隍。宾客远招致，接席皆班扬。",
      "我也虱其间，屠陶同雁行。君时参幕府，借箸资劻勷。",
      "久别幸重逢，喜极翻凄凉。名区聊笠屐，快饮罗酒浆。",
      "三君澄海楼，十子抗风廊。蒲涧挹清流，花田俪陈芳。",
      "旧交南雪叶，逸侣随山汪。一一相周旋，有和君必倡。",
      "我归主南菁，君领赤溪疆。新邑诸草创，甘雨苏疲氓。",
      "考古小志成，上企武功康。春晖岂不恋，肃肃飞严霜。",
      "我北君自南，后先还江乡。麻衣各被体，执手涕沾裳。",
      "相约同弃官，高隐城西庄。枌榆依里社，芋栗充资粮。",
      "矮栅驱鸡豚，丛祠报虸蚄。日种陶公秫，野植武侯桑。",
      "古寺访天宁，烟雨何淋浪。禅门深以邃，创造由萧梁。",
      "好友陆与丁，谈宴青豆房。出郡趋县城，水程百里强。",
      "鲤桥折杨柳，鸭荡牵菰蒋。宋刹先访碑，沙壖议筑塘。",
      "冬月万宝成，家家堆稻粱。邑宰折柬招，是日正开仓。",
      "酉秋大比年，复泛金陵航。湖波狎玄武，山饭餐清凉。",
      "娱园一廛就，薛庐三径荒。沙连白鹭洲，路断朱雀桁。",
      "畅游足吟咏，怀古多慨慷。君家贤子孙，黉门报初桄。",
      "一家擅诗才，七叶传书香。强国在变法，天语真煌煌。",
      "取士凭文艺，贻毒自季唐。荏苒千馀年，末流益蜩螗。",
      "自矜抱珠骊，殊类转丸蜣。绝学口专门，奇才征上庠。",
      "武功必孙吴，治理必管商。千寻谁秀干，百鍊成金刚。",
      "古制法三代，何云效蛮伧。非惟异强弱，直可徵兴亡。",
      "正伪推苏绰，失言嗤王雱。诗书岂高束，斤斧肯自戕。",
      "蛮通贵一贯，执滞还两妨。惟恐片言出，几致两目瞠。",
      "一生维大厦，未免不自量。君今谢尘牍，我犹守缣缃。",
      "刻书抱同志，仰绍张鲍黄。校来真扫叶，照去或然糠。",
      "澄江名著作，传世尚未央。天吝剞劂赀，此愿终难偿。",
      "读君杂忆诗，读之多感伤。处士腹中言，葛仙肘后方。",
      "无声意恻恻，有感心皇皇。理若机丝抽，才如云锦扬。",
      "如驰讶西日，化异悲北邙。前修仍渺渺，后顾殊茫茫。",
      "晚景迫崦嵫，何敢希春阳。旧雨一朝聚，新诗百韵长。",
      "花坞夕阳明，试进婪尾觞。"
    ]
  },
  {
    "id": "adcfe4db2bb364e49e45828ed84fa35e",
    "title": "木渎赠叶鞠裳侍讲时新从甘肃督学回里",
    "authorName": "缪荃孙",
    "authorId": "adcfe4db2bb364e4d1457b72d1457b72",
    "dynasty": "清",
    "content": [
      "陇阪持衡不惮劳，居然息影返江皋。",
      "移家我羡通明决，避世谁如用里高。",
      "稻蟹初登逢旧雨，莼鲈有味薄东曹。",
      "故人相见应惊讶，一样霜华压鬓毛。",
      "灵岩山下具区边，水色山光几席连。",
      "难得卜居逢胜地，即今小住亦良缘。",
      "虚名料理传身后，佳日从容慰目前。",
      "沧海横流无计挽，不如负耒且归田。"
    ]
  },
  {
    "id": "adcfe4db2bb364e43cced8946b4c56c1",
    "title": "栖贤谷",
    "authorName": "缪荃孙",
    "authorId": "adcfe4db2bb364e4d1457b72d1457b72",
    "dynasty": "清",
    "content": [
      "晚出匡庐门，径指匡庐麓。",
      "万绿不见天，云是栖贤谷。",
      "草深路蒙茸，往转石荦确。",
      "忽然大声起，震掉眩耳目。",
      "三通鼓戒鼜，万乘车转毂。",
      "直泻决千丈，盘涡更一束。",
      "所以水力猛，势欲洞山腹。",
      "险崖石燕飞，黝潭神虬伏。",
      "噌吰中金石，幽閟散琴筑。",
      "吾读黄门记，临涧丐剩馥。"
    ]
  },
  {
    "id": "adcfe4db2bb364e4fe1acdb2dfb576b3",
    "title": "漱玉亭观瀑布",
    "authorName": "缪荃孙",
    "authorId": "adcfe4db2bb364e4d1457b72d1457b72",
    "dynasty": "清",
    "content": [
      "晚登漱玉亭，朗诵坡公诗。峡破不复合，龙飞不复归。",
      "但觉风雨沈沈四山暝，半空洒落千珠玑。石色际天青，遍刻前人辞。",
      "后题压前题，好名转被通人嗤。不如煮瀑布、拾松枝，可以润渴吻、涤馋颐。",
      "不则佳酿贮以双鸱夷，看山时复一中之。醉眠石上世事吾弗知，浮沫淅淅溅我霜华髭。"
    ]
  },
  {
    "id": "adcfe4db2bb364e4dbbf2406753ca62d",
    "title": "半山寺",
    "authorName": "缪荃孙",
    "authorId": "adcfe4db2bb364e4d1457b72d1457b72",
    "dynasty": "清",
    "content": [
      "松杉干云高百尺，泉声㶁㶁流春碧。",
      "路转山回见寺门，游人道是荆公宅。",
      "公昔罢相归金陵，盈廷不合如淄渑。",
      "朝廷优礼许归隐，公亦退院同枯僧。",
      "春蛰当年三顾起，归来仍住烟霞里。",
      "杨柳萧萧昼掩门，是何宰相村夫子。",
      "文靖经营事已空，一名一字偶然同。",
      "题诗聊示追随意，肆口讥评恐未公。",
      "阎罗夏桀纷相扰，座中枕上皆烦恼。",
      "何若遽然习气除，一声山鸟忘昏晓。",
      "毁家造寺为亡儿，忏悔前愆荷佛慈。",
      "三代以还才第一，可怜生亦不逢时。",
      "遗址至今犹爱慕，银塘菡萏新承露。",
      "何年石磴草堂前，再种梅花三百树。"
    ]
  },
  {
    "id": "adcfe4db2bb364e4f505ed936af9da46",
    "title": "次陈伯年和樊山诗韵",
    "authorName": "缪荃孙",
    "authorId": "adcfe4db2bb364e4d1457b72d1457b72",
    "dynasty": "清",
    "content": [
      "诗坛高耸寒云层，希仙希圣非吟僧。",
      "闭门高卧陈无已，得句自如神鬼凭。",
      "黄芽已悟无生诀，白足先证最上乘。",
      "神妙欲逐曹霸马，搏鸷不数支公鹰。",
      "鹧鸪先生海上至，珠光的砾剑气腾。",
      "叩关握手道气凝，访寻积玉朝羽陵。",
      "同车径人故侯第，恍似北秀朝南能。",
      "是时天寒雨微湿，萧萧槭槭梧竹藤。",
      "曲径三弓洗新甃，小池一勺涵清冰。",
      "主人哦诗如入定，大声撼壁犹不应。",
      "两雄相当不相下，欲别瑜亮谁克胜。",
      "珍弆不殊垂棘璧，钞读惜少宣州绫。",
      "掉臂仍回海东去，如鸟离缴鱼脱罾。",
      "守我正音羞俶诡，何事抵玉兼裂缯。",
      "西江诗派足万古，大千世界明元灯。"
    ]
  },
  {
    "id": "adcfe4db2bb364e42c97df145a4477f7",
    "title": "苦雨用前韵",
    "authorName": "缪荃孙",
    "authorId": "adcfe4db2bb364e4d1457b72d1457b72",
    "dynasty": "清",
    "content": [
      "朔风料峭云层层，抉云呼月无神僧。",
      "董生立法不得止，周穆吹笛殊难凭。",
      "今年东南丛大祲，恒旸恒雨相交乘。",
      "宵分大地渐震荡，后园树杪惊睡鹰。",
      "坤舆宜静忽然动，顷刻雨势如奔腾。",
      "飙轮凛冽寒气凝，钟山咫尺迷明陵。",
      "窗前檐瀑忽下注，画断银竹苦未能。",
      "淙淙昼夜无间断，洗濯松桧浇溪藤。",
      "连床屋漏无乾处，维摩丈室寒于冰。",
      "沾体涂足翘望晴，仰天呼吁高莫应。",
      "茅屋打头疑欲压，松涛灌耳如不胜。",
      "旧画淋漓脱犀轴，古书霉晕涴凤绫。",
      "前溪增涨一尺许，苦羡鱼乐儗结罾。",
      "回斡阳和浇曲檗，周旋盘敦添絮缯。",
      "檐宇沈沈昼疑夜，校书我欲挑寒镫。"
    ]
  },
  {
    "id": "adcfe4db2bc2277464ae6ac6f3f92a83",
    "title": "题曹将军水庙",
    "authorName": "显鹏",
    "authorId": "adcfe4db2bc22774d1457b72d1457b72",
    "dynasty": "清",
    "content": [
      "断碣依江口，荒祠落照平。",
      "人烟双径出，古木一桥横。",
      "水国蛟龙气，灵台鸟雀声。",
      "千秋功业在，庙貌独峥嵘。"
    ]
  },
  {
    "id": "adcfe4db2bc2277417b13b1abf73ccba",
    "title": "寄紫凝",
    "authorName": "显鹏",
    "authorId": "adcfe4db2bc22774d1457b72d1457b72",
    "dynasty": "清",
    "content": [
      "参差亭榭岁华新，湖上幽居傍水滨。",
      "词赋终能为弃物，桑麻自可作闲人。",
      "林光不断飘残雪，草色无穷望好春。",
      "婚嫁少完儿女事，早来东郭结比邻。"
    ]
  },
  {
    "id": "adcfe4db2bc6af98ef58a698168cb912",
    "title": "书拙作后尚有空纸因命儿子长庚依韵赋之附录于后",
    "authorName": "马长庚",
    "authorId": "adcfe4db2bc6af98d1457b72d1457b72",
    "dynasty": "清",
    "content": [
      "报国丹心自夙成，捐躯殉难事非轻。",
      "临危慷慨能全节，就义从容肯恋生。",
      "荫锡铜章多惠政，名垂青史有殊荣。",
      "浣花溪畔遗祠在，父老焚香涕泗横。"
    ]
  },
  {
    "id": "adcfe4db2bcb2e8ac25d2606c42a5219",
    "title": "天下第一江山歌",
    "authorName": "清瑞",
    "authorId": "adcfe4db2bcb2e8ad1457b72d1457b72",
    "dynasty": "清",
    "content": [
      "君不见长江之水岷源来，奔流到此不复回。又不见钟山发脉三百里，直到金河截然止。",
      "其中突起地肺山，第八洞天云雾里。我曾举手攀云松，松间云拥三茅峰。",
      "有时云化一江水，片帆如在明镜中。如此江山真第一，品题论定吴琚笔。",
      "西津无水不来潮，东向海门观日出。六朝山影樽前收，一派江声笔底流。",
      "左金右焦辟双阙，仿佛玉帛朝诸侯。既障狂澜还对峙，卓然竟作中流砥。",
      "须臾霞彩映江飞，青天倒转作江底。豪情高唱大江东，掀髯一笑来清风。",
      "风流绝代苏玉局，天下古今无此翁。天辟名区住名士，称此江山乐无比。",
      "更有中泠第一泉，间来试向松风煎。对此江山选名胜，几人搔首问青天。",
      "少陵无人谪仙死，天纵狂歌谁继起。起看江月照江清，淘尽英雄是此声。",
      "古今不少真才子，有如一去长江水。"
    ]
  },
  {
    "id": "adcfe4db2bcea3f434f48fb277edefa6",
    "title": "题吴鸿业百蝶图",
    "authorName": "黄清",
    "authorId": "adcfe4db2bcea3f4d1457b72d1457b72",
    "dynasty": "清",
    "content": [
      "画里香魂梦里身，六朝金粉悟前因。",
      "披图恰好留真相，知是探花第一人。"
    ]
  },
  {
    "id": "adcfe4db2bd7da576e6c9b2d808cbd83",
    "title": "访潘大出郭晚眺",
    "authorName": "汪芑",
    "authorId": "adcfe4db2bd7da57d1457b72d1457b72",
    "dynasty": "清",
    "content": [
      "言寻邠老去，临眺正苍然。",
      "树远疑浮水，山高不碍天。",
      "渔榔鸣浦急，牧笛出村圆。",
      "薄暮桥头立，平林半没烟。"
    ]
  },
  {
    "id": "adcfe4db2bd7da575ff66ae6a45753a2",
    "title": "池上小集",
    "authorName": "汪芑",
    "authorId": "adcfe4db2bd7da57d1457b72d1457b72",
    "dynasty": "清",
    "content": [
      "病起好酬鸡黍约，崦西头是屋东头。",
      "豆棚瓜架偏宜雨，柳陌菱塘易得秋。",
      "鸥梦不离湖上棹，蝉声多傍夕阳楼。",
      "市嚣输与柴门迥，无数溪山供卧游。"
    ]
  },
  {
    "id": "adcfe4db2bd7da57a5156f9eb584429b",
    "title": "度峙崦岭至铜坑",
    "authorName": "汪芑",
    "authorId": "adcfe4db2bd7da57d1457b72d1457b72",
    "dynasty": "清",
    "content": [
      "漠漠云阴二月天，层冈复岭俯平田。",
      "杏花能白非关雨，杨柳初黄不受烟。",
      "幽境每从迷路得，吟怀差喜入春妍。",
      "湖山旧侣销兵燹，寥落晨星感昔年。"
    ]
  },
  {
    "id": "adcfe4db2bd7da57f1188a3920232155",
    "title": "题陈子韬孝廉诗文集",
    "authorName": "汪芑",
    "authorId": "adcfe4db2bd7da57d1457b72d1457b72",
    "dynasty": "清",
    "content": [
      "剑气珠光久郁埋，瑶华赠我眼惊开。",
      "身全浩劫庸非福，诗到名家始敛才。",
      "赵壹飘零囊底罄，杜陵辛苦贼中来。",
      "故人尚有王阳在，好对湖山劝一抔。"
    ]
  },
  {
    "id": "adcfe4db2bd7da57166e2abbf16d4e9f",
    "title": "渡太湖口占",
    "authorName": "汪芑",
    "authorId": "adcfe4db2bd7da57d1457b72d1457b72",
    "dynasty": "清",
    "content": [
      "天连云水荡胸开，自笑乘风破浪才。",
      "七十二峰青不断，片帆飞过太湖来。"
    ]
  },
  {
    "id": "adcfe4db2be14128d46d157fc830a5c4",
    "title": "赠丁翘山",
    "authorName": "姚庆恩",
    "authorId": "adcfe4db2be14128d1457b72d1457b72",
    "dynasty": "清",
    "content": [
      "仰止丁南羽，穷边始识君。",
      "清才葱岭雪，归梦岳州云。",
      "不俗官难达，多愁酒易醺。",
      "疏留辞主帅，春水绿沄沄。"
    ]
  },
  {
    "id": "adcfe4db2be141284e584afc28031e47",
    "title": "抵丹徒",
    "authorName": "姚庆恩",
    "authorId": "adcfe4db2be14128d1457b72d1457b72",
    "dynasty": "清",
    "content": [
      "何人重此辟蒿莱，北固南徐想霸才。",
      "万顷江光天外落，六朝山色枕边来。",
      "波恬八表鱼龙静，云满阡冈草木哀。",
      "客里马周谁更识，只同乌帽溷尘埃。"
    ]
  },
  {
    "id": "adcfe4db2be14128bb0be80646c0a8f1",
    "title": "次邢台",
    "authorName": "姚庆恩",
    "authorId": "adcfe4db2be14128d1457b72d1457b72",
    "dynasty": "清",
    "content": [
      "一望旌旗杂戍谯，寒沙莽莽路迢迢。",
      "长虹贯日荆轲水，满马悲风豫让桥。",
      "台上黄金能买士，樽前红粉可怜宵。",
      "感今抚昔苍凉甚，惟有诗情未寂寥。"
    ]
  },
  {
    "id": "adcfe4db2be14128056c178b12edbac1",
    "title": "新柳",
    "authorName": "姚庆恩",
    "authorId": "adcfe4db2be14128d1457b72d1457b72",
    "dynasty": "清",
    "content": [
      "千章犹滞绿相招，前度秋风客意萧。",
      "吹笛桥边将进酒，凝妆楼上可怜宵。",
      "白门词曲黄金缕，红板烟花碧玉条。",
      "十五纤腰新宛转，不逢京兆也魂销。"
    ]
  },
  {
    "id": "adcfe4db2be1412877fae169e7be01fa",
    "title": "杜村早发磁州",
    "authorName": "姚庆恩",
    "authorId": "adcfe4db2be14128d1457b72d1457b72",
    "dynasty": "清",
    "content": [
      "邯郸何事梦纷纭，醒眼真空冀北群。",
      "杨柳绿沈临水雾，蘼芜青拥出山云。",
      "一枝殷浩铁如意，十幅羊欣白练裙。",
      "不爱美人偏爱酒，陶潜还逊信陵君。"
    ]
  },
  {
    "id": "adcfe4db2be1412849a6df5843b493a4",
    "title": "为毛煦初冢宰题毕秋帆宫保遗照",
    "authorName": "姚庆恩",
    "authorId": "adcfe4db2be14128d1457b72d1457b72",
    "dynasty": "清",
    "content": [
      "麟阁须眉回不侔，丹青迟我识君侯。",
      "人皆白发归田老，士已黄金泻水酬。",
      "千里觚棱湘楚节，十年风月灞陵秋。",
      "买丝欲向灵岩绣，翠嶂藏书字字愁。"
    ]
  },
  {
    "id": "adcfe4db2be14128a2de7408751ca5d8",
    "title": "与张朗帅同作",
    "authorName": "姚庆恩",
    "authorId": "adcfe4db2be14128d1457b72d1457b72",
    "dynasty": "清",
    "content": [
      "孤鸿啼月不堪闻，葱岭榆关障宿氛。",
      "漏网尚稽铜马贼，射潮遥忆水犀军。",
      "才如白傅犹沦落，手缚乌孙告大勋。",
      "烟水五湖原有约，让人凭吊望诸君。"
    ]
  },
  {
    "id": "adcfe4db2be14128ad6c6530ab226264",
    "title": "沔阳州",
    "authorName": "姚庆恩",
    "authorId": "adcfe4db2be14128d1457b72d1457b72",
    "dynasty": "清",
    "content": [
      "景唐杰阁汉州舟，佳气葱茏据上游。",
      "一叶蒲帆三尺水，东风吹过沔阳州。"
    ]
  },
  {
    "id": "adcfe4db2be14128267837f6cae2ed45",
    "title": "许州题壁",
    "authorName": "姚庆恩",
    "authorId": "adcfe4db2be14128d1457b72d1457b72",
    "dynasty": "清",
    "content": [
      "敝车破笠抟风沙，襄许历历情如麻。",
      "树云四面绿压地，黄莺一声春无涯。",
      "忽见人家在坡底，闲向青山傲朱邸。",
      "俗尘常垢奔波人，那得洒然山雨洗。"
    ]
  },
  {
    "id": "adcfe4db2be800fb11ebd1d2379a4ca3",
    "title": "喜复得雪",
    "authorName": "马慧裕",
    "authorId": "adcfe4db2be800fbd1457b72faacbcd5",
    "dynasty": "清",
    "content": [
      "前日风回雪，沾濡恐未齐。",
      "一番重洒落，几寸遍高低。",
      "井邑丰年谷，山川息鼓鼙。",
      "何当呵冻笔，欢喜更标题。"
    ]
  },
  {
    "id": "adcfe4db2beccdbcf3f55cf0c682f7ec",
    "title": "东荒田舍",
    "authorName": "魏儒鱼",
    "authorId": "adcfe4db2beccdbcd1457b72d1457b72",
    "dynasty": "清",
    "content": [
      "云吟月啸尽徘徊，未与人间断往来。",
      "绕屋惟闻深柳合，过桥便见杂花开。",
      "隐书摊处长为主，钝榜悬时暂占魁。",
      "续聚桂如容入会，尚当寻尔向溪隈。"
    ]
  },
  {
    "id": "adcfe4db2beccdbcebf672f2de465b9a",
    "title": "九日顾迂客雷阮徒招集吴山登高用昌黎人日城南登高韵",
    "authorName": "魏儒鱼",
    "authorId": "adcfe4db2beccdbcd1457b72d1457b72",
    "dynasty": "清",
    "content": [
      "令序恣间寻，吴人雅好弄。微风况暄和，次帽不觉冻。",
      "群贤欣华至，夙饶济胜用。飞步蹑崚嶒，惭余未能从。",
      "彦先载酒来，次宗辄与共。相携升仙槎，空阔随目送。",
      "石湖晚更平，绿净绝攒葑。白发演《霓裳》，遏云声四纵。",
      "方罄卜夜欢，兹游讵倥偬。词客一流连，山灵亦增重。"
    ]
  },
  {
    "id": "adcfe4db2beed0ac86e99a6cf56458fc",
    "title": "瓯宁许秀才赓皞修武夷山志坠岩死",
    "authorName": "郭柏苍",
    "authorId": "adcfe4db2beed0acd1457b72d1457b72",
    "dynasty": "清",
    "content": [
      "九曲峰头路，吟魂日夜过。",
      "死奇曾是夭，诗好不须多。",
      "谷雨茶谁寄，名山志永讹。",
      "年年江水满，愁绝忆岩阿。"
    ]
  },
  {
    "id": "adcfe4db2beed0ace2b27a9a035314ed",
    "title": "天柱峰",
    "authorName": "郭柏苍",
    "authorId": "adcfe4db2beed0acd1457b72d1457b72",
    "dynasty": "清",
    "content": [
      "红红绿绿九曲树，苍苍茫茫半江云。",
      "携书来向天边读，不许人间一字闻。"
    ]
  },
  {
    "id": "adcfe4db2bf8daf48320448c4e1440e8",
    "title": "题钱南渟生圹",
    "authorName": "武亿",
    "authorId": "adcfe4db2bf8daf497d981190533a888",
    "dynasty": "清",
    "content": [
      "白筑蓉城寄此身，达观岂必厌红尘。",
      "纵然岁月留人住，马鬣高封不碍人。"
    ]
  },
  {
    "id": "adcfe4db2bf8daf4ac30e3f4fd98466e",
    "title": "寄李文亭同年",
    "authorName": "武亿",
    "authorId": "adcfe4db2bf8daf497d981190533a888",
    "dynasty": "清",
    "content": [
      "不见李夫子，今且岁一周。",
      "坐滞冷官局，和意但无求。",
      "引水灌庭竹，瘦影对摇秋。",
      "时泛一尊酒，呼与此君酬。",
      "相要依岁寒，劲节两相留。"
    ]
  },
  {
    "id": "adcfe4db2bf8daf4ac30e3f4e4a941ae",
    "title": "寄李文亭同年",
    "authorName": "武亿",
    "authorId": "adcfe4db2bf8daf497d981190533a888",
    "dynasty": "清",
    "content": [
      "昨岁逢梁园，各念离居索。",
      "属当十月交，伫践故人约。",
      "入门半萧森，摵摵黄陨箨。",
      "有友方山子，适与尘鞅缚。",
      "跂予望同舟，不得并李郭。",
      "阴沈三日雨，窗隙幂冥漠。",
      "且复尽怀抱，因君叩管钥。"
    ]
  },
  {
    "id": "adcfe4db2bf8daf4ac30e3f4a98c104d",
    "title": "寄李文亭同年",
    "authorName": "武亿",
    "authorId": "adcfe4db2bf8daf497d981190533a888",
    "dynasty": "清",
    "content": [
      "年少学乡曲，动辄井蛙喜。",
      "侧瓮徒哺糟，食蔗未尝旨。",
      "枵腹而嗷嗷，弄舌以齿齿。",
      "至言供儳说，其失均为鄙。"
    ]
  },
  {
    "id": "adcfe4db2c02bec7b3af3e43f3543ef6",
    "title": "绝命词",
    "authorName": "聂含玉",
    "authorId": "adcfe4db2c02bec7d1457b72d1457b72",
    "dynasty": "清",
    "content": [
      "菽水宜将日，高堂暮景长。",
      "劬劳羞未报，留取待兄行。"
    ]
  },
  {
    "id": "adcfe4db2c02bec7b3af3e4377146ffb",
    "title": "绝命词",
    "authorName": "聂含玉",
    "authorId": "adcfe4db2c02bec7d1457b72d1457b72",
    "dynasty": "清",
    "content": [
      "闺阁耽书史，其如大义催。",
      "见危应受命，含笑入泉台。"
    ]
  },
  {
    "id": "adcfe4db2c1904e7a556dc54f1f02463",
    "title": "呈梁学士丈",
    "authorName": "严元照",
    "authorId": "adcfe4db2c1904e7b865367ff4a4da9a",
    "dynasty": "清",
    "content": [
      "鸾飘凤泊酸斋字，不见经年熊倍新。",
      "案上博山炉欲活，阶前书带草初匀。",
      "倚墙间杀竹尊者，入坐欣逢石丈人。",
      "至竟公家春信早，寒梅槛外已精神。"
    ]
  },
  {
    "id": "adcfe4db2c1904e718b8aa784714ae87",
    "title": "送戴刑部入都",
    "authorName": "严元照",
    "authorId": "adcfe4db2c1904e7b865367ff4a4da9a",
    "dynasty": "清",
    "content": [
      "知名自垂髫，三十年于今。",
      "既观君子面，始知古人心。",
      "跳迹共萍水，言论合芥针。",
      "客游得良友，快胜千黄金。",
      "万卷贮心胸，不作书中蟫。",
      "心如九秋月，了无纤翳侵。",
      "前生定老衲，茅庵结嵚崟。",
      "偶然落尘网，共载参朝簪。",
      "行藏学间鸥，随波共浮沉。",
      "泠泠太古意，悄若风中琴。",
      "在山忘出山，轩冕非所歆。",
      "长安居不易，向平累尚深。",
      "辞荣非此时，岁月驰骎骎。",
      "西湖佳山水，知君岂滞淫。",
      "去去莫回头，为君留清音。",
      "期君十年后，芒鞋重相寻。"
    ]
  },
  {
    "id": "adcfe4db2c1904e7e658ec8b25adcede",
    "title": "留章杰家五日辱杨三高二沈二丁倪二奚大周大王二张三高大先后枉顾归舟赋此以志清集",
    "authorName": "严元照",
    "authorId": "adcfe4db2c1904e7b865367ff4a4da9a",
    "dynasty": "清",
    "content": [
      "秋风吹菰芦，凉意入清霅。",
      "维舟玉湖畔，始见翠屏叠。",
      "故人别江乡，岁月熟羊胛。",
      "归装无黄金，潦倒一长铗。",
      "尊酒相劳苦，尘土尚满颊。",
      "平生二三子，元赏意所惬。",
      "终朝开竹径，巾笠日三接。",
      "山光遥映几，墨花纷满箑。",
      "疏桐隔院响，五日客心怯。",
      "怅焉挂轻帆，风雨秋一叶。",
      "推篷重回首，水云隐城堞。",
      "不见薜萝人，蘋花怨归楫。"
    ]
  },
  {
    "id": "adcfe4db2c1aee211f9545e754b4a5c4",
    "title": "秋江晚归",
    "authorName": "祝悦霖",
    "authorId": "adcfe4db2c1aee21d1457b72d1457b72",
    "dynasty": "清",
    "content": [
      "日隐疏林暗，空江生暮寒。",
      "橹摇蘋破绿，枫落水流丹。",
      "砧杵声声急，炊烟处处攒。",
      "遥怜小儿女，几度候门看。"
    ]
  },
  {
    "id": "adcfe4db2c1aee2112a0dc7dd989ee33",
    "title": "秋晚登楼",
    "authorName": "祝悦霖",
    "authorId": "adcfe4db2c1aee21d1457b72d1457b72",
    "dynasty": "清",
    "content": [
      "卷帘恰喜雨初收，村巷云堆粳稻秋。",
      "紫雁一声红叶落，夕阳人倚竹西楼。"
    ]
  },
  {
    "id": "adcfe4db2c1aee219db8cf934f908f9c",
    "title": "舟中感兴",
    "authorName": "祝悦霖",
    "authorId": "adcfe4db2c1aee21d1457b72d1457b72",
    "dynasty": "清",
    "content": [
      "缘杨袅袅水平堤，酒醒篷窗日影西。",
      "小倚雕栏正无赖，隔溪杜宇一声啼。"
    ]
  },
  {
    "id": "adcfe4db2c29e403b5abd4547de2fbf2",
    "title": "淮阴市",
    "authorName": "沙张白",
    "authorId": "adcfe4db2c29e403d1457b72d1457b72",
    "dynasty": "清",
    "content": [
      "报辱犹官尉，酬恩忍见疑。",
      "区区酬报意，或冀汉皇知。"
    ]
  },
  {
    "id": "adcfe4db2c29e40353980db7c0b0d702",
    "title": "韩信城",
    "authorName": "沙张白",
    "authorId": "adcfe4db2c29e403d1457b72d1457b72",
    "dynasty": "清",
    "content": [
      "项氏犹全族，韩侯竟灭门。",
      "可怜带砺誓，不及属镂恩。"
    ]
  },
  {
    "id": "adcfe4db2c29e4037bdd8ecef035cf3f",
    "title": "虞城",
    "authorName": "沙张白",
    "authorId": "adcfe4db2c29e403d1457b72d1457b72",
    "dynasty": "清",
    "content": [
      "杞城才过又虞城，宾恪犹存旧日名。",
      "一样六朝称禅受，几曾白马到西京。"
    ]
  },
  {
    "id": "adcfe4db2c29e403196aedaac838544a",
    "title": "桑弘羊",
    "authorName": "沙张白",
    "authorId": "adcfe4db2c29e403d1457b72d1457b72",
    "dynasty": "清",
    "content": [
      "弘羊好聚敛，讟谤迄终古。",
      "平准虽锱铢，所困在商贾。",
      "论功次士安，计罪薄介甫。",
      "安得生斯人，暂息闾阎苦。"
    ]
  },
  {
    "id": "adcfe4db2c29e403c9f48ca3b54c7af5",
    "title": "秦桧",
    "authorName": "沙张白",
    "authorId": "adcfe4db2c29e403d1457b72d1457b72",
    "dynasty": "清",
    "content": [
      "武穆真圣贤，秦桧亦豪杰。",
      "渡江二百年，赵氏绵血食。",
      "逢恶术最工，忌功计已拙。",
      "当时九重心，怀古师蒯辙。"
    ]
  },
  {
    "id": "adcfe4db2c29e403378e1998f5db4668",
    "title": "鲍山管鲍分金处",
    "authorName": "沙张白",
    "authorId": "adcfe4db2c29e403d1457b72d1457b72",
    "dynasty": "清",
    "content": [
      "彭生豕立雄狐摧，瓜熟不遣连称回。",
      "夷吾此日正穷饿，谁信若人天下才。",
      "盛年难得八口饱，白首更建三归台。",
      "知我之恩等生我，鲍山屹屹高千古。",
      "赠金独向三北时，此道今人弃如土。",
      "漫云鲍叔不怜才，眼中之人谁仲父。"
    ]
  },
  {
    "id": "adcfe4db2c29e40322dbb48ee7c7ed97",
    "title": "盖公堂",
    "authorName": "沙张白",
    "authorId": "adcfe4db2c29e403d1457b72d1457b72",
    "dynasty": "清",
    "content": [
      "盖公秦末老黔首，饱谙汤火出涂炭。",
      "无扰一言教相君，小福三齐大福汉。",
      "从来继乱道不同，纷纷变制徒倥偬。",
      "与时休息贵清净，愚者诧为黄老功。",
      "安得麒麟图画日，尽遣曹参师盖公。"
    ]
  },
  {
    "id": "adcfe4db2c29e40375b78488e17763f5",
    "title": "逸民诗",
    "authorName": "沙张白",
    "authorId": "adcfe4db2c29e403d1457b72d1457b72",
    "dynasty": "清",
    "content": [
      "天地一邮传，百岁亦过客。",
      "踯躅古与今，劳劳事行役。",
      "生忧在富贵，死忧在竹帛。",
      "于中有逸民，遗世而独立。",
      "抱名逃空山，不愿入载籍。",
      "斯人苟不存，天地削颜色。"
    ]
  },
  {
    "id": "adcfe4db2c29e40375b78488a49fb914",
    "title": "逸民诗",
    "authorName": "沙张白",
    "authorId": "adcfe4db2c29e403d1457b72d1457b72",
    "dynasty": "清",
    "content": [
      "元气礴千古，消否任小智。",
      "我观南亩农，人人尽高士。",
      "力耕办赋税，养亲竭甘旨。",
      "知为职分宜，不识忠孝字。",
      "三教皆可收，五伦独肫挚。",
      "与谷同没升，无从考姓氏。",
      "高躅愧难跻，日夕勤企跂。"
    ]
  },
  {
    "id": "adcfe4db2c30425f6a040994917e0ac8",
    "title": "白鹤峰",
    "authorName": "尹作翰",
    "authorId": "adcfe4db2c30425fd1457b72d1457b72",
    "dynasty": "清",
    "content": [
      "瑞霭接龙眠，空蒙腾紫烟。",
      "一堤环水碧，三面枕山圆。",
      "树杪撑楼阁，峰肿种稻田。",
      "竟思骑鹤去，把臂学飞仙。"
    ]
  },
  {
    "id": "adcfe4db2c3bf87067a4df311e79259a",
    "title": "秋原杂兴",
    "authorName": "冯武",
    "authorId": "adcfe4db2c3bf870d1457b72d1457b72",
    "dynasty": "清",
    "content": [
      "无端心绪欲如何，萧瑟荒郊傍晚过。",
      "耕破田园曾甲第，抛残胔骼为兵戈。",
      "画桡秋水悲羌管，古庙西风覆女萝。",
      "村落无烟禾黍静，暝云轻扫夕阳多。"
    ]
  },
  {
    "id": "adcfe4db2c3bf8709b48e78add06e80c",
    "title": "湖桥",
    "authorName": "冯武",
    "authorId": "adcfe4db2c3bf870d1457b72d1457b72",
    "dynasty": "清",
    "content": [
      "春风两岸吹荆杞，压浪石梁跨湖水。当日开平龙战起，一片琉璃浸山趾。",
      "土人不识战争功，但到中秋看月起。桥弯似月月正中，影落桥中月累累。",
      "千古英雄安在哉？人生几度来看此。"
    ]
  },
  {
    "id": "adcfe4db2c42b19b99fe4a7145769380",
    "title": "自莲花洞至白云寺",
    "authorName": "鲍成宗",
    "authorId": "adcfe4db2c42b19bd1457b72d1457b72",
    "dynasty": "清",
    "content": [
      "两崖如伏狮，鸟道通一缕。",
      "侵晨理轻策，过此日停午。",
      "小洞缠枯藤，十步忽一俯。",
      "以手扪膝行，径逼寒慄股。",
      "出谷见晴峦，奇胜纷堪数。",
      "白云不可留，片石自太古。",
      "须臾老僧归，邀我惬所取。",
      "飞瀑走澄潭，咫尺蓄雷雨。",
      "对此群动空，猿鸟足宾主。",
      "薄暮探杖还，秋烟渺远浦。"
    ]
  },
  {
    "id": "adcfe4db2c525c906acbc56bb23d04af",
    "title": "全州道中",
    "authorName": "周志勋",
    "authorId": "adcfe4db2c525c90d1457b72d1457b72",
    "dynasty": "清",
    "content": [
      "千里轻游兴，孤篷窄未嫌。",
      "入湘江水净，近粤石山尖。",
      "滩陡风偏逆，春寒雨觉纤。",
      "旅愁何处寄，贳酒夜镫帘。"
    ]
  },
  {
    "id": "adcfe4db2c525c90aba2ba68b3093c63",
    "title": "叠彩山风洞",
    "authorName": "周志勋",
    "authorId": "adcfe4db2c525c90d1457b72d1457b72",
    "dynasty": "清",
    "content": [
      "山麓金仙几劫尘，阴崖别自贮长春。",
      "云根曲曲诗题遍，风信番番日换新。",
      "泉漏花栏疑雨过，峰围塔颖与天邻。",
      "凭楼无限登临兴，极目湘漓凄客神。"
    ]
  },
  {
    "id": "adcfe4db2c6288960237eab271d0d484",
    "title": "宿天竺",
    "authorName": "钱谅臣",
    "authorId": "adcfe4db2c628896d1457b72d1457b72",
    "dynasty": "清",
    "content": [
      "山径轻寒敛暮云，月窗松影夜将分。",
      "不知何处峰头雨，并作泉声枕上闻。"
    ]
  },
  {
    "id": "adcfe4db2c628896f2ec91be2575229b",
    "title": "赠沈南疑",
    "authorName": "钱谅臣",
    "authorId": "adcfe4db2c628896d1457b72d1457b72",
    "dynasty": "清",
    "content": [
      "欲唱仙歌访羡门，琵琶旧手贱昆仑。",
      "花朝重理《云和曲》，待拨鹍弦与细论。"
    ]
  },
  {
    "id": "adcfe4db2c6288969326f5f4ccbfe8e8",
    "title": "石门涧",
    "authorName": "钱谅臣",
    "authorId": "adcfe4db2c628896d1457b72d1457b72",
    "dynasty": "清",
    "content": [
      "石门如崇墉，削石立万仞。上翻云涛雄，下激雷霆迅。",
      "堂隍欲相合，天匠开一衅。万壑閟英奇，日月曾莫觐。",
      "六月拥重裘，森阴不可进。远公《石门诗》，大雅发清润。",
      "朗咏过前峰，深篁韵疏磬。"
    ]
  },
  {
    "id": "adcfe4db2c7087d2119b2ab9e6f550a8",
    "title": "舟夜不寐",
    "authorName": "黄道悫",
    "authorId": "adcfe4db2c7087d2d1457b72d1457b72",
    "dynasty": "清",
    "content": [
      "客睡只如此，其如夜久何。",
      "古人方秉烛，吾意欲高歌。",
      "坐贾喧开闸，行人唤渡河。",
      "披衣揽春色，征路感蹉跎。"
    ]
  },
  {
    "id": "adcfe4db2c7087d29beafdc521adb4f9",
    "title": "采石矶登太白酒楼",
    "authorName": "黄道悫",
    "authorId": "adcfe4db2c7087d2d1457b72d1457b72",
    "dynasty": "清",
    "content": [
      "峨眉一簇曲江边，楼枕江开别一天。",
      "片石常怀仙磊落，残樽孤负月婵娟。",
      "登临莫惜非吾土，景物还应似昔年。",
      "记得来时山色暝，疏钟打破翠螺烟。"
    ]
  },
  {
    "id": "adcfe4db2c76f3315b47be9283bf9b35",
    "title": "晚游沙洲寺",
    "authorName": "仲承述",
    "authorId": "adcfe4db2c76f331d1457b72d1457b72",
    "dynasty": "清",
    "content": [
      "古寺萧然近翠微，寻幽日暮叩禅扉。",
      "闲云似欲分僧坐，夕露无端蘸客衣。",
      "四壁琉璃融慧性，一函贝叶发清机。",
      "适从会得空中意，悔逐红尘事事非。"
    ]
  },
  {
    "id": "adcfe4db2c799f857646d6c6474f5bd3",
    "title": "溪村早起即事同邵八丈子湘作",
    "authorName": "谢芳连",
    "authorId": "adcfe4db2c799f85d1457b72d1457b72",
    "dynasty": "清",
    "content": [
      "早起杏花白，饭牛人出门。",
      "野田多傍水，深柳自为村。",
      "比屋尽耕稼，服畴皆弟昆。",
      "爨烟犹未散，林鸟乱朝暾。"
    ]
  },
  {
    "id": "adcfe4db2c799f8514b7d2df596749c3",
    "title": "孟夏山庄晚坐",
    "authorName": "谢芳连",
    "authorId": "adcfe4db2c799f85d1457b72d1457b72",
    "dynasty": "清",
    "content": [
      "孟夏变物候，景仄风光稀。",
      "石林湛雨气，山月连阳晖。",
      "鸟语遍幽涧，人声隔翠微。",
      "弹琴迟渔者，衣上落英飞。"
    ]
  },
  {
    "id": "adcfe4db2c799f85253e711c18671936",
    "title": "宿山园",
    "authorName": "谢芳连",
    "authorId": "adcfe4db2c799f85d1457b72d1457b72",
    "dynasty": "清",
    "content": [
      "小雨松径寒，人归夜深火。",
      "宿鸟栖未安，惊飞落山果。"
    ]
  },
  {
    "id": "adcfe4db2c799f85282efdf8ae64f7df",
    "title": "西溪道中寄友",
    "authorName": "谢芳连",
    "authorId": "adcfe4db2c799f85d1457b72d1457b72",
    "dynasty": "清",
    "content": [
      "日夕浮清溪，时时望林屋。",
      "孤舟移白蘩，细雨闻鸡鹜。",
      "波涵远山灭，树隐寒烟复。",
      "倚楫想幽人，城虚怅独宿。"
    ]
  },
  {
    "id": "adcfe4db2c799f853d0c9560ac81e515",
    "title": "溪村欲雪忽忆朱竹垞太史小长芦捕鱼幽兴遥寄",
    "authorName": "谢芳连",
    "authorId": "adcfe4db2c799f85d1457b72d1457b72",
    "dynasty": "清",
    "content": [
      "水冷小长芦，渔舟自容与。",
      "舷际下鸬鹚，衔鱼向何许。",
      "烟暝雪将来，如闻隔芦语。"
    ]
  },
  {
    "id": "adcfe4db2c79db30e23ce19a0ba12d34",
    "title": "喜晤董海南",
    "authorName": "明德",
    "authorId": "adcfe4db2c79db30d1457b72e5a4d6bf",
    "dynasty": "清",
    "content": [
      "岂必曾相识，新知即旧知。",
      "却宜明月夜，共读谪仙诗。",
      "话到三乘法，称予一字师。",
      "来朝别君去，再订菊花期。"
    ]
  },
  {
    "id": "adcfe4db2c79db30503f3baa44c923e3",
    "title": "病中怀常月上人",
    "authorName": "明德",
    "authorId": "adcfe4db2c79db30d1457b72e5a4d6bf",
    "dynasty": "清",
    "content": [
      "路隔城南烟树苍，满天风雪隐斜阳。",
      "年衰自叹匏长系，病久翻疑药不良。",
      "安得逢人忘我相，每因看月觉云忙。",
      "虎溪别后东林远，清梦时教到上方。"
    ]
  },
  {
    "id": "adcfe4db2c9bc484198df8844319d765",
    "title": "泰安道中望岳",
    "authorName": "俞鸿渐",
    "authorId": "adcfe4db2c9bc4848b6a80c3f45a1078",
    "dynasty": "清",
    "content": [
      "朝来晴翠扑征鞍，泰岱崚嶒耸万盘。",
      "五等秩斑侯伯上，四围山作子孙看。",
      "云光缭白晴疑雪，石气飞青夏亦寒。",
      "惜未笋舆烦地主，碧霞宫里倚栏杆。"
    ]
  },
  {
    "id": "adcfe4db2c9bc4849f1672882c5a4aa9",
    "title": "西台",
    "authorName": "俞鸿渐",
    "authorId": "adcfe4db2c9bc4848b6a80c3f45a1078",
    "dynasty": "清",
    "content": [
      "如意敲残石有痕，高台直上倚云根。",
      "钓鱼幸傍严陵渚，化鸟曾招信国魂。",
      "大地茫茫王气尽，空山隐隐哭声存。",
      "于今晞发人何在，听彻樵歌日又昏。"
    ]
  },
  {
    "id": "adcfe4db2c9bc484ce38c56812a0d380",
    "title": "过莺脰湖",
    "authorName": "俞鸿渐",
    "authorId": "adcfe4db2c9bc4848b6a80c3f45a1078",
    "dynasty": "清",
    "content": [
      "山水能娱人，积久动成癖。",
      "自闻莺脰湖，梦寐不忍释。",
      "今从禾中归，迂道此挂席。",
      "层湖敛夕阴，空水混一碧。",
      "鱼标露两三，蟹舍近咫尺。",
      "缅怀元真子，晚作垂纶客。",
      "烟波深复深，蓑笠适其适。",
      "一泛湖中舟，千载仰遗迹。",
      "我有钓竿手，苦为利名役。",
      "大呼渔翁来，乞与数椽宅。",
      "春水桃花红，秋水芦花白。",
      "鼓枻凌苍茫，不知天地窄。"
    ]
  },
  {
    "id": "adcfe4db2c9bc48427a090c358fb69df",
    "title": "台城",
    "authorName": "俞鸿渐",
    "authorId": "adcfe4db2c9bc4848b6a80c3f45a1078",
    "dynasty": "清",
    "content": [
      "妖梦妄祈四海一，梁家金鸥经缺。青丝白马渡江来，百道攻城城欲裂。",
      "太平寺主谁堪充，往者思缚萧老公。而今幸得偿厥志，岂肯复以人臣终。",
      "吁嗟乎！萧郎三十贵莫比，尚忆兵从樊沔起。毛人夜投黄鹤矶，既得皖城益自喜。",
      "两龙导舰来中流，六要八贵同时收。劝进岂止沈家令，崇俭力反东昏侯。",
      "奈何晚年惑象教，深宫作事尽颠倒。徒将大会夸无遮，忍令血食断宗庙。",
      "一朝国运颠难扶，此身竟舍跛脚奴。为问尔时净居殿，金钱欲赎其能无。",
      "于今事往已千载，世界沧桑凡几改。剩此荒凉地数弓，道有当年遗迹在。",
      "断址颓垣一望平，僧庐吊古添幽情。微风萧瑟撼林樾，犹作荷荷索蜜声。"
    ]
  },
  {
    "id": "adcfe4db2c9bc484a7e44d9658a4b32a",
    "title": "大境门",
    "authorName": "俞鸿渐",
    "authorId": "adcfe4db2c9bc4848b6a80c3f45a1078",
    "dynasty": "清",
    "content": [
      "书生坐一室，凿空谈两戒。",
      "既未足迹经，岂免多所怪。",
      "繄余披短衣，三年歌出塞。",
      "巍巍大境门，揽胜兹游再。",
      "晓日明战场，微风净埃壒。",
      "万帐屯中央，营开见旌旆。",
      "天公妙设险，有意限中外。",
      "突然作一束，两崖屺相对。",
      "城高鸟飞绝，径窄马蹄碍。",
      "以此控北部，岂曰非要害。",
      "边声起惊笳，明驼过成队。",
      "有令促下鞍，行人罔敢懈。",
      "目览地势雄，心识神州大。",
      "他日话游踪，抵掌亦一快。"
    ]
  },
  {
    "id": "adcfe4db2c9d13e84b9a299e87b8d129",
    "title": "伊吾庐军次",
    "authorName": "张曜",
    "authorId": "adcfe4db2c9d13e861b1fb3f13168e6a",
    "dynasty": "清",
    "content": [
      "酒阑乘兴独登台，万幕无声画角哀。",
      "塞上羁留频岁月，不堪犹见雁归来。"
    ]
  },
  {
    "id": "adcfe4db2c9d13e84b9a299e378bcc2c",
    "title": "伊吾庐军次",
    "authorName": "张曜",
    "authorId": "adcfe4db2c9d13e861b1fb3f13168e6a",
    "dynasty": "清",
    "content": [
      "烽火边城羽檄催，旌旗十万下龙堆。",
      "年来无复封侯志，一夜湖山梦几回。"
    ]
  },
  {
    "id": "adcfe4db2c9f489637d70ae6a52de231",
    "title": "挽王烈女",
    "authorName": "陈正春",
    "authorId": "adcfe4db2c9f4896d1457b72d1457b72",
    "dynasty": "清",
    "content": [
      "王家少妇擅英流，义烈殉夫孰与俦。",
      "连理愿生交树冢，杜鹃泣尽五更秋。",
      "纲常一系寒金泐，冰雪双清碎玉楼。",
      "贞烈犹凄风雨泪，荒凉寥落耐人愁。"
    ]
  },
  {
    "id": "adcfe4db2c9f4896b7a0b04381a79106",
    "title": "书院即景",
    "authorName": "陈正春",
    "authorId": "adcfe4db2c9f4896d1457b72d1457b72",
    "dynasty": "清",
    "content": [
      "半亩宫墙布席坛，烟光云影绕干阑。",
      "岩蒸云气晴能雨，树挟风声夏欲寒。",
      "隐几亦山青未了，开窗满目界真宽。",
      "蹊间有客徘徊处，好把心茅仔细看。"
    ]
  },
  {
    "id": "adcfe4db2c9f4896b7a0b04380859843",
    "title": "书院即景",
    "authorName": "陈正春",
    "authorId": "adcfe4db2c9f4896d1457b72d1457b72",
    "dynasty": "清",
    "content": [
      "苍翠层层画不如，主人枯坐小亭虚。",
      "微阴旄旖绿飙度，疏影横斜淡月初。",
      "花似解人频揖客，鸟如知趣欲窥书。",
      "东风不管愁人倦，叶落阶前未扫除。"
    ]
  },
  {
    "id": "adcfe4db2c9f4896b7a0b043bec74206",
    "title": "书院即景",
    "authorName": "陈正春",
    "authorId": "adcfe4db2c9f4896d1457b72d1457b72",
    "dynasty": "清",
    "content": [
      "紫燕珊珊落故轩，讲堂听罢自翩翩。",
      "双飞未忍留仙去，栖僻还宜处士门。",
      "秋客重来殷款款，主人惜未解炎炎。",
      "一生巧计输黄雀，饮啄官仓长子孙。"
    ]
  },
  {
    "id": "adcfe4db2c9f4896c3db07e4c911d28e",
    "title": "红毛城",
    "authorName": "陈正春",
    "authorId": "adcfe4db2c9f4896d1457b72d1457b72",
    "dynasty": "清",
    "content": [
      "红毛回棹剩孤城，一隶皇图海宇清。",
      "映日蜃楼开宿雾，乘风雀舫泛沧瀛。",
      "涛翻鹿耳千层碧，波涨鲲身半夜声。",
      "壁垒森严凭锁钥，金汤巩固颂安平。"
    ]
  },
  {
    "id": "adcfe4db2ca4ba9f7f3b1b9ca2c3abe9",
    "title": "乙亥春得读遂堂先生庆芝堂集既卒业遂成长句以志向往之诚",
    "authorName": "金梦麟",
    "authorId": "adcfe4db2ca4ba9fd1457b72d1457b72",
    "dynasty": "清",
    "content": [
      "风雅道既遥，斯文久沦丧。",
      "往者不可作，来者将安向。",
      "所以浮靡音，啁啾转相饷。",
      "苟非绝代人，焉能持风尚。",
      "天心觉颛蒙，中原起宗匠。",
      "师古得精意，见者惊奇创。",
      "出入汉魏间，或溯先秦上。",
      "晋唐诸巨公，屹立不相让。",
      "众善既兼综，变化穷殊相。",
      "大业包隆古，近代谁与抗。",
      "遂令奋往心，专一无他向。",
      "讵曰能追随，慰我平生望。"
    ]
  },
  {
    "id": "adcfe4db2ca99e116db63d1bd153235f",
    "title": "曹仁宪谨荣寿",
    "authorName": "陈克昌",
    "authorId": "adcfe4db2ca99e11d1457b72d1457b72",
    "dynasty": "清",
    "content": [
      "元灯垂照绿莎厅，五载清风袭德馨。",
      "待士心无分畛域，染人术有甚丹青。",
      "后雕寒耐松长茂，晚节香浓菊制龄。",
      "记取来年周甲子，悬弧海外又辉星。"
    ]
  },
  {
    "id": "adcfe4db2cb71444dcfb7cb022251a3a",
    "title": "息鸡图",
    "authorName": "薛福保",
    "authorId": "adcfe4db2cb71444d1457b72d1457b72",
    "dynasty": "清",
    "content": [
      "蛰影山樊内，形神两不期。",
      "都忘芥距意，岂有稻粱思。",
      "画者通微悟，天倪妙独追。",
      "己应知晦养，胜似午啼时。"
    ]
  },
  {
    "id": "adcfe4db2cb714446f6acb6f0d42d2c4",
    "title": "正月五日出游作",
    "authorName": "薛福保",
    "authorId": "adcfe4db2cb71444d1457b72d1457b72",
    "dynasty": "清",
    "content": [
      "圣伏神徂千载外，鸾飘凤泊九州间。",
      "兼窥儒墨无门户，行尽关山费岁年。",
      "尽日登临携旧雨，他乡风物似斜川。",
      "玉杯繁露非吾事，炳烛欢游差似贤。"
    ]
  },
  {
    "id": "adcfe4db2cb71444ec061ff789ac66f8",
    "title": "武侯祠堂",
    "authorName": "薛福保",
    "authorId": "adcfe4db2cb71444d1457b72d1457b72",
    "dynasty": "清",
    "content": [
      "赤伏余光未肯颓，黄初雄视紫髯雌。",
      "一龙中道还寥廓，三马平原脱絷羁。",
      "陈迹总随流水逝，空祠独与大名垂。",
      "悠悠已是嬴刘后，一羽云霄渺可思。"
    ]
  },
  {
    "id": "adcfe4db2cb7144480172263a9c91e7d",
    "title": "鄂生观察见示即事书怀诗次韵奉和",
    "authorName": "薛福保",
    "authorId": "adcfe4db2cb71444d1457b72d1457b72",
    "dynasty": "清",
    "content": [
      "百战归来谤不訾，飘萧雪鬓与霜髭。",
      "晚途偶更师刘晏，绝漠犹堪斩郅支。",
      "填海移山终不悔，吠声射影岂非痴。",
      "中朝垂意苞桑计，龙变云蒸会有期。"
    ]
  },
  {
    "id": "adcfe4db2cb71444ea0f799b4281029f",
    "title": "九日登千佛山",
    "authorName": "薛福保",
    "authorId": "adcfe4db2cb71444d1457b72d1457b72",
    "dynasty": "清",
    "content": [
      "嘉名古云爱，携手蹑巑岏。",
      "宁伤廪秋暮，惜此永日欢。",
      "斜日在郊坰，晴皋堕轻翰。",
      "亭亭华不注，峭茜不可餐。",
      "三周吊陈迹，百雉森雄蟠。",
      "酌彼在山泉，倚兹千丈磐。",
      "摩挲崖上佛，烟雨故不刓。",
      "俯窥小洞幽，笑叹黔生寒。",
      "不知镜梵夕，省想为盘桓。",
      "吾生几两屐，勤可亲烟峦。",
      "毋令岁华晏，庶以恣游观。"
    ]
  },
  {
    "id": "adcfe4db2cb714441a873ead963ec1bb",
    "title": "夜坐书怀示伟度穆庵",
    "authorName": "薛福保",
    "authorId": "adcfe4db2cb71444d1457b72d1457b72",
    "dynasty": "清",
    "content": [
      "流泉㶁㶁轩窗隈，窾木屡击镫花摧。",
      "起看斗柄惜长夜，跬步佳客如瀛莱。",
      "窥编欲友千载士，灵意翻被陈人埋。",
      "卷书凝坐自怡适，忧端硉矹未可排。",
      "西溪故墟不可到，北堂已见霜鬓皑。",
      "曾参于外不一宿，肯以朝市荒南陔。",
      "尤嗟仲氏意独悴，一病两见钻冬槐。",
      "楚泽燕云各蓬散，书如束笋愁相催。",
      "各怀恳恳苦相忆，斐然诸弟孰与裁。",
      "径思鼓枻渡江去，松竹及此华年栽。",
      "踟蹰既乏卖药业，亦愧农圃能耘培。",
      "太行苍翠已满眼，东风吹我西去埃。",
      "秦关一入行自脱，长安虽好非吾怀。",
      "还须炙輠向稷下，桃梗聊避士偶咍。",
      "白鸥浩荡任去住，吾计于此良恢恢。",
      "偷闲息鞅暂为乐，登临幸有名池台。",
      "隆冬泄阳苦无雪，天心悭绝不可回。",
      "忧时活国岂我责，妍暖趁弄城西梅。",
      "百年鼎鼎若惊电，烦忧坐使流光隤。",
      "好作南烹共呼食，子有三径吾能来。"
    ]
  },
  {
    "id": "adcfe4db2cb7144443bab08c28b7a156",
    "title": "与同人游济南城西憩尚志堂归呈稚璜宫保",
    "authorName": "薛福保",
    "authorId": "adcfe4db2cb71444d1457b72d1457b72",
    "dynasty": "清",
    "content": [
      "嬴秦燔诗书，云欲愚黔首。我今抱陈籍，兀兀亦何有。",
      "坐窗欲瘦听泉流。涓涓日夜归沧洲。晴光妍暖意忽动，携手城西消百忧。",
      "城西之堂谁所考，我公造士歌芹藻。郁然揭出邹鲁心，庶与髦士相雪澡。",
      "我惭学古迷津涯，飘摇坐惜去日赊。稍欲茂厥业，故当养其芽。",
      "仁人贶我有高意，斯堂洵美其可瑕。竹林幽幽梅未花，泌流诘屈纡卧蛇。",
      "朱鱼游空斐而葩，行吟坐笑妍曦斜。一丘一壑吾意得，古意冥冥还独嗟。"
    ]
  },
  {
    "id": "adcfe4db2cb71444ea6299fe4d77a6d8",
    "title": "赠古狂",
    "authorName": "薛福保",
    "authorId": "adcfe4db2cb71444d1457b72d1457b72",
    "dynasty": "清",
    "content": [
      "倾盖识君心，霏雪盈君首。",
      "肝胆久益炯，芬烈不可垢。",
      "缊袍忧苍生，有泪欲盈斗。",
      "长啸六合间，忽落三季后。",
      "羲皇入梦想，婉娈相唯否。",
      "闻人纤毫善，若拜锡圭卣。",
      "春意溢座隅，不啻自其口。",
      "卓哉元紫芝，堪使薄俗厚。",
      "我今请改事，谑侮安可久。",
      "惧干鬼神怒，于君亦何有。"
    ]
  },
  {
    "id": "adcfe4db2cb71444ea6299fe49456b5c",
    "title": "赠古狂",
    "authorName": "薛福保",
    "authorId": "adcfe4db2cb71444d1457b72d1457b72",
    "dynasty": "清",
    "content": [
      "历落无町畦，猖狂蹈大方。",
      "时有蓬之心，咫尺迷所将。",
      "隤然得悬解，元珠坠其床。",
      "嫉邪素发指，干莫难为刚。",
      "低首奉蛾眉，奔命走欲僵。",
      "斯人故莫测，通蔽两不常。",
      "奈何堕神州，不产文身乡。",
      "卓为獉狉杰，鹿豕相翱翔。",
      "臃肿与鞅掌，尸祝事庚桑。",
      "一被周公服，八尺空昂藏。"
    ]
  },
  {
    "id": "adcfe4db2cb8155d7beff1c4a38ae40f",
    "title": "上元后十日竹坪叔招集豫顺堂出观姜西溟书上元宴集诗卷即次其韵敬和",
    "authorName": "金鼎燮",
    "authorId": "adcfe4db2cb8155dd1457b72d1457b72",
    "dynasty": "清",
    "content": [
      "东风吹十日，万户春酣酣。",
      "晴红融雪岫，暖绿蒸烟潭。",
      "辛盘味乍饱，花胜头犹簪。",
      "玉壶好春色，不醉心奚甘。",
      "折柬招近局，开筵资深谈。",
      "论文到千古，日落还停骖。",
      "惜哉玉梅骨，枯枝撑书龛。",
      "思与重写照，丹青非我谙。",
      "一尊酹疏影，诗盟差可燖。",
      "对酒本当歌，各抒性所耽。",
      "况诸坐中客，博物夸世南。",
      "文辞复书翰，五绝兼其三。",
      "昔者昌谷家，愈浉偕来探。",
      "心胸罗列宿，赋笔天工惭。",
      "喜招高轩过，酒滴真珠坛。",
      "诗成再拜进，双髻垂鬖鬖。",
      "嗟余近弱冠，隅坐心如惔。",
      "词华有根柢，经术非扯挦。",
      "幸蒙大匠手，雕镂蛤与蚶。",
      "终虑径寸质，席珍其何堪。",
      "春华冀努力，汲古勤开函。",
      "直须识三箧，莫便携双柑。",
      "不见培风翼，不见食叶蚕。",
      "持此寿臣叔，食报青云贪。",
      "门前新柳色，染衣都成蓝。",
      "何当祀九烈，同醉酒一甔。"
    ]
  },
  {
    "id": "adcfe4db2cbc171e1d9e3e7c2c37e0f6",
    "title": "中秋夜望月",
    "authorName": "林翼池",
    "authorId": "adcfe4db2cbc171ed1457b72d1457b72",
    "dynasty": "清",
    "content": [
      "风卷浮云尽，冰轮出海东。",
      "井梧金破碎，庭桂玉玲珑。",
      "素彩流银汉，清辉泻碧空。",
      "夜阑犹不寐，酣醉月明中。"
    ]
  },
  {
    "id": "adcfe4db2cbc171efa2fbcb6fd6985d2",
    "title": "废宅",
    "authorName": "林翼池",
    "authorId": "adcfe4db2cbc171ed1457b72d1457b72",
    "dynasty": "清",
    "content": [
      "阿谁宅子荒芜久，一望凄然泪欲挥。",
      "幽蕙消来秋草茂，灵禽扬去暝鸦飞。",
      "华堂白昼狐升座，绮阁黄昏鬼扣扉。",
      "为问主人缘底事，长楸走马不思归。"
    ]
  },
  {
    "id": "adcfe4db2cbc171e5e332fbb72c57ba7",
    "title": "安平晚渡",
    "authorName": "林翼池",
    "authorId": "adcfe4db2cbc171ed1457b72d1457b72",
    "dynasty": "清",
    "content": [
      "薄暮津头唤渡喧，斜阳晻暧水中天。",
      "红毛城掩桄榔雾，黑齿人攀椰子烟。",
      "新月送将名利客，好风吹尽去来船。",
      "南飞乌鹊今何在，击楫中流记昔年。"
    ]
  },
  {
    "id": "adcfe4db2cbc171e5558249573a1d12a",
    "title": "题屏风",
    "authorName": "林翼池",
    "authorId": "adcfe4db2cbc171ed1457b72d1457b72",
    "dynasty": "清",
    "content": [
      "人俯澄波披雨钓，鸟冲残霭掠云飞。",
      "卧游忘却丹青笔，直欲携壶上翠微。"
    ]
  },
  {
    "id": "adcfe4db2cbc171e503c6f89f3301cca",
    "title": "题画",
    "authorName": "林翼池",
    "authorId": "adcfe4db2cbc171ed1457b72d1457b72",
    "dynasty": "清",
    "content": [
      "空蒙山色翠连天，古木参差带晚烟。",
      "借问黄童携绿绮，随驴何事渡前川。"
    ]
  },
  {
    "id": "adcfe4db2cd4794c8121c4d99a14a651",
    "title": "海镜亭",
    "authorName": "鹿林松",
    "authorId": "adcfe4db2cd4794cd1457b72d1457b72",
    "dynasty": "清",
    "content": [
      "万里无边际，空明独此亭。",
      "地天浮一碧，齐鲁荡余青。",
      "旁射蛟龙气，中盘岛屿形。",
      "何人正垂钓，烟雨满沧溟。"
    ]
  },
  {
    "id": "adcfe4db2cd4794c6263c42c5127151c",
    "title": "忆友人村居",
    "authorName": "鹿林松",
    "authorId": "adcfe4db2cd4794cd1457b72d1457b72",
    "dynasty": "清",
    "content": [
      "几树村边合，一峰云外青。",
      "田荒耕晓月，井浅汲秋星。",
      "到老贫相送，苦吟人不听。",
      "记曾相访处，自写换鹅经。"
    ]
  },
  {
    "id": "adcfe4db2cd4794c29d868e4794afd03",
    "title": "送朱菊人明府台湾内渡",
    "authorName": "鹿林松",
    "authorId": "adcfe4db2cd4794cd1457b72d1457b72",
    "dynasty": "清",
    "content": [
      "求诗东到海，更向海东求。",
      "潮落日生处，凫悬天尽头。",
      "岭烟番树迥，溪雨蔗田秋。",
      "却送归帆去，吟声不可留。"
    ]
  },
  {
    "id": "adcfe4db2cd4794cbf37a19be1d3cab8",
    "title": "赠朱晓帆",
    "authorName": "鹿林松",
    "authorId": "adcfe4db2cd4794cd1457b72d1457b72",
    "dynasty": "清",
    "content": [
      "冷性难为热，弃官如弃瓢。",
      "年来此孤屿，门外几春潮。",
      "倚杖看岩鹤，长吟答野樵。",
      "自言无磊块，有酒亦须浇。"
    ]
  },
  {
    "id": "adcfe4db2cd521de275918feb6115d83",
    "title": "寿王君一如七十，即次其自寿诗韵",
    "authorName": "陈荣邦",
    "authorId": "adcfe4db2cd521ded1457b72d1457b72",
    "dynasty": "清",
    "content": [
      "光风无恙座中春，领袖词场笔有神。",
      "十叶家声黉序远，卌年教泽德门新。",
      "扶栏花药堪颐寿，名世文章直等身。",
      "争诣庞公床下拜，浑忘蠖屈与龙伸。",
      "经义纷纶井大春，雄谈矍铄见精神。",
      "耆英图绘须眉古，杖履婆娑岁月新。",
      "共识昌黎开后学，合呼绮季是前身。",
      "弧南星向墙东朗，难得尊前一笑伸。"
    ]
  },
  {
    "id": "adcfe4db2ceb5dd4e87a3347318a18b3",
    "title": "秋夜忆弟",
    "authorName": "陈存懋",
    "authorId": "adcfe4db2ceb5dd4d1457b72d1457b72",
    "dynasty": "清",
    "content": [
      "去岁南归日，孤舟潞水边。",
      "今年重到此，衰柳散疏烟。",
      "燕市吾将老，苏台子自怜。",
      "悠悠分两地，明月几回圆。"
    ]
  },
  {
    "id": "adcfe4db2ceb5dd4e87a334711c5fe6f",
    "title": "秋夜忆弟",
    "authorName": "陈存懋",
    "authorId": "adcfe4db2ceb5dd4d1457b72d1457b72",
    "dynasty": "清",
    "content": [
      "未了向平愿，难谋阳羡田。",
      "联床曾有约，共被是何年。",
      "草色荣枯感，萍踪聚散缘。",
      "南楼闻雁唳，倚枕不成眠。"
    ]
  },
  {
    "id": "adcfe4db2ceb5dd4f5fc3bca87f4801a",
    "title": "游盘山归路口占",
    "authorName": "陈存懋",
    "authorId": "adcfe4db2ceb5dd4d1457b72d1457b72",
    "dynasty": "清",
    "content": [
      "暮春残雪点征衣，晓起冲寒下翠微。",
      "胜境难忘情脉脉，名山乍别意依依。",
      "岩前芝草劳僧赠，洞口桃花笑客归。",
      "万壑松涛千尺雪，结庐何日学忘机。"
    ]
  },
  {
    "id": "adcfe4db2ceb5dd400b0c39bc99d99b4",
    "title": "七鲤镇河堤晚眺有感",
    "authorName": "陈存懋",
    "authorId": "adcfe4db2ceb5dd4d1457b72d1457b72",
    "dynasty": "清",
    "content": [
      "客里光阴手一编，人生如寄剧堪怜。",
      "思量去日知来日，惆怅中年到晚年。",
      "涧水白拖千尺雪，夕阳红漾半江天。",
      "长堤徙倚频回首，暮景桑榆好著鞭。"
    ]
  },
  {
    "id": "adcfe4db2ceb5dd48a46031149232c1a",
    "title": "补和管士一同年使鄂之作",
    "authorName": "陈存懋",
    "authorId": "adcfe4db2ceb5dd4d1457b72d1457b72",
    "dynasty": "清",
    "content": [
      "浩渺长江拍浪浮，江头黄鹤古时楼。",
      "一尊风月晴川夕，万顷烟波鄂渚秋。",
      "此日论文仍接席，当年持节忝同舟。",
      "迢迢十载春明梦，独立苍茫感旧游。"
    ]
  },
  {
    "id": "adcfe4db2ceb5dd420ffe443ff98bbae",
    "title": "游鸟门山偕陶心云",
    "authorName": "陈存懋",
    "authorId": "adcfe4db2ceb5dd4d1457b72d1457b72",
    "dynasty": "清",
    "content": [
      "不必奇峰劈巨灵，天然苍翠耸围屏。",
      "悬岩溜滴龙潭黑，绝壑云迷鸟道青。",
      "祖逖渡江怀击楫，屈原忧国且扬舲。",
      "稽山镜水春如许，聊共先生倒玉瓶。"
    ]
  },
  {
    "id": "adcfe4db2ceb5dd4e718e77076cc1578",
    "title": "卢生祠题壁",
    "authorName": "陈存懋",
    "authorId": "adcfe4db2ceb5dd4d1457b72d1457b72",
    "dynasty": "清",
    "content": [
      "一枕黄粱梦太长，是因是想总荒唐。",
      "人生自有天伦乐，不作神仙也不妨。"
    ]
  },
  {
    "id": "adcfe4db2ceb5dd4e718e770077ecd48",
    "title": "卢生祠题壁",
    "authorName": "陈存懋",
    "authorId": "adcfe4db2ceb5dd4d1457b72d1457b72",
    "dynasty": "清",
    "content": [
      "车马劳劳送客程，邯郸道上尽卢生。",
      "若非生就神仙福，炊熟黄粱梦不成。"
    ]
  },
  {
    "id": "adcfe4db2ceb5dd4e718e770b6704ad6",
    "title": "卢生祠题壁",
    "authorName": "陈存懋",
    "authorId": "adcfe4db2ceb5dd4d1457b72d1457b72",
    "dynasty": "清",
    "content": [
      "海上蓬山路杳然，目前困苦最堪怜。",
      "人人饱吃黄粱饭，一枕安眠便是仙。"
    ]
  },
  {
    "id": "adcfe4db2ceb5dd4e718e770c609a00e",
    "title": "卢生祠题壁",
    "authorName": "陈存懋",
    "authorId": "adcfe4db2ceb5dd4d1457b72d1457b72",
    "dynasty": "清",
    "content": [
      "荷风香送使臣车，江汉英才擅作家。",
      "圣主恩深难报称，昨宵有梦到京华。"
    ]
  },
  {
    "id": "adcfe4db2ceb5dd4b79935d7e57be730",
    "title": "横溪泛月歌",
    "authorName": "陈存懋",
    "authorId": "adcfe4db2ceb5dd4d1457b72d1457b72",
    "dynasty": "清",
    "content": [
      "东山月上露气清，松杉夹道枝交横。",
      "榜人无声宿烟渚，水光荡漾摇空明。",
      "小舟泛月横溪曲，溪上微风动林薄。",
      "寂寥山馆夜沈沈，阶下流泉响琴筑。"
    ]
  },
  {
    "id": "adcfe4db2cf9d41cee23fbda26f8e919",
    "title": "春寒",
    "authorName": "陆懿淑",
    "authorId": "adcfe4db2cf9d41cd1457b72d1457b72",
    "dynasty": "清",
    "content": [
      "寒气朝犹逗，湘帘未卷时。",
      "重寻前夜梦，新写早春诗。",
      "梅发江南尽，鸿归塞北迟。",
      "曲阑闲倚处，日影度花枝。"
    ]
  },
  {
    "id": "adcfe4db2cf9d41cbbe4417052f343b2",
    "title": "送外赴蜀",
    "authorName": "陆懿淑",
    "authorId": "adcfe4db2cf9d41cd1457b72d1457b72",
    "dynasty": "清",
    "content": [
      "忍攀杨柳系征鞍，男子桑蓬逸处难。",
      "儿代课书休寄忆，亲能勿药便平安。",
      "连云蜀栈千寻上，捧日皇途一例看。",
      "领袖功名应不远，他年禄养好承欢。"
    ]
  },
  {
    "id": "adcfe4db2cf9d41c5cf5a3b5bc187875",
    "title": "寄妹婉卿即步原韵",
    "authorName": "陆懿淑",
    "authorId": "adcfe4db2cf9d41cd1457b72d1457b72",
    "dynasty": "清",
    "content": [
      "匆匆握别几多时，无限深情语转迟。",
      "烟水迢迢劳远梦，云山叠叠费相思。",
      "绿窗快赌当年绣，红烛闲敲永夜棋。",
      "此境已成陈迹逝，怜侬寂寞强题诗。"
    ]
  },
  {
    "id": "adcfe4db2cf9d41c588a26d7b39a3c64",
    "title": "因堂上病重偶成寄外",
    "authorName": "陆懿淑",
    "authorId": "adcfe4db2cf9d41cd1457b72d1457b72",
    "dynasty": "清",
    "content": [
      "于归屈指十年残，难把中怀一日宽。",
      "阅历渐随年齿长，别离敢谢仔肩难。",
      "原知世少忘忧草，安得人传夺命丹。",
      "却为病魔添百感，茫茫愁绪屡忘餐。"
    ]
  },
  {
    "id": "adcfe4db2cf9d41c31e17f6f9d317f6b",
    "title": "病中忆外",
    "authorName": "陆懿淑",
    "authorId": "adcfe4db2cf9d41cd1457b72d1457b72",
    "dynasty": "清",
    "content": [
      "平安例报寄征邮，病掩深闺独自愁。",
      "为检药方时强坐，频看宝镜懒梳头。",
      "玉钗敲折寒生袖，银烛挑残月上钩。",
      "寂寞夜深清不寐，听残连漏到鸡筹。"
    ]
  },
  {
    "id": "adcfe4db2cf9d41cc8a86a334657b064",
    "title": "送外赴金陵",
    "authorName": "陆懿淑",
    "authorId": "adcfe4db2cf9d41cd1457b72d1457b72",
    "dynasty": "清",
    "content": [
      "一窗灯火夜缠绵，手叠行装欲废眠。",
      "寒暖无常宜自重，文章有价在争先。",
      "明知此别无多日，正恐迟归已近年。",
      "却喜高堂犹健饭，放怀南下莫流连。"
    ]
  },
  {
    "id": "adcfe4db2cf9d41c9255432952e36913",
    "title": "夏日闲居",
    "authorName": "陆懿淑",
    "authorId": "adcfe4db2cf9d41cd1457b72d1457b72",
    "dynasty": "清",
    "content": [
      "几声楼笛听依稀，团扇摇风暑气微。",
      "得意新蝉争树噪，忘机小蝶逐人飞。",
      "缸栽旧藕花增艳，檐覆修梧叶正肥。",
      "静对纱窗无个事，敲残棋局月临扉。"
    ]
  },
  {
    "id": "adcfe4db2cf9d41c83134ef9d7ceb5fd",
    "title": "采桑",
    "authorName": "陆懿淑",
    "authorId": "adcfe4db2cf9d41cd1457b72d1457b72",
    "dynasty": "清",
    "content": [
      "桑叶绿初成，提筐陌上行。",
      "东风初过去，一片剪刀声。"
    ]
  },
  {
    "id": "adcfe4db2cf9d41cc2d941383700c329",
    "title": "待燕",
    "authorName": "陆懿淑",
    "authorId": "adcfe4db2cf9d41cd1457b72d1457b72",
    "dynasty": "清",
    "content": [
      "画阁隐斜晖，雕梁燕未归。",
      "新雏方待乳，何忍下帘帏。"
    ]
  },
  {
    "id": "adcfe4db2cf9d41c0a4d1d647a74fe7d",
    "title": "迎鸿",
    "authorName": "陆懿淑",
    "authorId": "adcfe4db2cf9d41cd1457b72d1457b72",
    "dynasty": "清",
    "content": [
      "八月当秋社，儿童报雁来。",
      "稿砧相别久，莫是有书回。"
    ]
  },
  {
    "id": "adcfe4db2cf9d41cb7a373d0e92c4e01",
    "title": "秋雨",
    "authorName": "陆懿淑",
    "authorId": "adcfe4db2cf9d41cd1457b72d1457b72",
    "dynasty": "清",
    "content": [
      "水滴阶生响，风吹叶有声。",
      "梧桐深院里，终夜不胜情。"
    ]
  },
  {
    "id": "adcfe4db2cf9d41c8bcf6e5f51dfa552",
    "title": "探梅",
    "authorName": "陆懿淑",
    "authorId": "adcfe4db2cf9d41cd1457b72d1457b72",
    "dynasty": "清",
    "content": [
      "一路经行处，烟深雪未消。",
      "不知春远近，相约过溪桥。"
    ]
  },
  {
    "id": "adcfe4db2cf9d41c8fbf78442cec54c1",
    "title": "寄外",
    "authorName": "陆懿淑",
    "authorId": "adcfe4db2cf9d41cd1457b72d1457b72",
    "dynasty": "清",
    "content": [
      "千里关山隔，相思一见难。",
      "除非同入梦，权作醒时看。"
    ]
  },
  {
    "id": "adcfe4db2cf9d41cf444bbda744a7b83",
    "title": "绍兴舟中作",
    "authorName": "陆懿淑",
    "authorId": "adcfe4db2cf9d41cd1457b72d1457b72",
    "dynasty": "清",
    "content": [
      "篷窗徙倚夕阳时，到处桃开三两枝。",
      "信有春风轻似剪，长堤翠擘柳千丝。"
    ]
  },
  {
    "id": "adcfe4db2cf9d41c6b380bbe57cee97c",
    "title": "月夜",
    "authorName": "陆懿淑",
    "authorId": "adcfe4db2cf9d41cd1457b72d1457b72",
    "dynasty": "清",
    "content": [
      "月照窗前夜转明，闺中静听已三更。",
      "瑶台应更凉如水，花影移阶辨未清。"
    ]
  },
  {
    "id": "adcfe4db2cf9d41c76857627ae40da0f",
    "title": "野望",
    "authorName": "陆懿淑",
    "authorId": "adcfe4db2cf9d41cd1457b72d1457b72",
    "dynasty": "清",
    "content": [
      "映树残阳淡欲无，炊烟起处水村孤。",
      "呕哑谁更摇兰橹，惊动溪鱼乱跳珠。"
    ]
  },
  {
    "id": "adcfe4db2cf9d41cc7e879776e607ba0",
    "title": "纳凉",
    "authorName": "陆懿淑",
    "authorId": "adcfe4db2cf9d41cd1457b72d1457b72",
    "dynasty": "清",
    "content": [
      "月光如水浸楼台，风动盆荷暗里开。",
      "惹得流萤飞不定，夜深犹上绮窗来。"
    ]
  },
  {
    "id": "adcfe4db2cf9d41c6868a28792b4be61",
    "title": "别后寄外",
    "authorName": "陆懿淑",
    "authorId": "adcfe4db2cf9d41cd1457b72d1457b72",
    "dynasty": "清",
    "content": [
      "话别迟迟执别难，征车偏促夕阳残。",
      "临歧不敢轻垂泪，忍到灯窗背后弹。"
    ]
  },
  {
    "id": "adcfe4db2cf9d41cc580976e464e09d9",
    "title": "不寐",
    "authorName": "陆懿淑",
    "authorId": "adcfe4db2cf9d41cd1457b72d1457b72",
    "dynasty": "清",
    "content": [
      "闺中人静已深更，何处箫声杂管声。",
      "残月半窗清不寐，照人离恨太分明。"
    ]
  },
  {
    "id": "adcfe4db2cf9d41cb1842b8d97c70126",
    "title": "再游西湖",
    "authorName": "陆懿淑",
    "authorId": "adcfe4db2cf9d41cd1457b72d1457b72",
    "dynasty": "清",
    "content": [
      "轻舟共赏好湖光，远见朱桥曲曲藏。",
      "忽听钟声刚报晚，碧山如画对斜阳。"
    ]
  },
  {
    "id": "adcfe4db2cfe4206fdefd5c654655272",
    "title": "晚泊剡溪有感",
    "authorName": "查有荣",
    "authorId": "adcfe4db2cfe4206d1457b72d1457b72",
    "dynasty": "清",
    "content": [
      "微阴酿雪独无声，系缆沙汀野老迎。",
      "芳草绿拖春水影，布帆红带夕阳晴。",
      "难抛烟景偏荒学，直为穷愁易损名。",
      "底是青溪来访戴，山阴旧梦几曾更。"
    ]
  },
  {
    "id": "adcfe4db2cff4942e1c5069b8931034a",
    "title": "送林惠常师南归",
    "authorName": "沈葆桢",
    "authorId": "adcfe4db2cff4942f2d887e044a2e080",
    "dynasty": "清",
    "content": [
      "世变关心意不平，绛帏终夜侍谈兵。",
      "九重宵旰忧群盗，三窟经纶羡钜卿。",
      "庙算即今容败将，天心终古爱苍生。",
      "底须惆怅江南路，百万黄巾识姓名。"
    ]
  },
  {
    "id": "adcfe4db2d0492a5e14a1c854b4cc329",
    "title": "荒谷",
    "authorName": "吴清鹏",
    "authorId": "adcfe4db2d0492a5d1457b72d1457b72",
    "dynasty": "清",
    "content": [
      "路细通山石，林深覆野篁。",
      "乱花开废冢，孤鸟下寒塘。",
      "牧迹缘溪尽，樵声隔岭长。",
      "平生爱岑寂，此地太幽荒。"
    ]
  },
  {
    "id": "adcfe4db2d0492a5f0e5c93d6c312eb1",
    "title": "独夜",
    "authorName": "吴清鹏",
    "authorId": "adcfe4db2d0492a5d1457b72d1457b72",
    "dynasty": "清",
    "content": [
      "露寒侵径蔓，风劲折檐枝。",
      "鸟宿危相戒，萤飞暗不欺。",
      "南江船到少，西极马来迟。",
      "万事能无责，深惭朱路诗。"
    ]
  },
  {
    "id": "adcfe4db2d0492a5c38fcf378e9f8cc6",
    "title": "倚杖",
    "authorName": "吴清鹏",
    "authorId": "adcfe4db2d0492a5d1457b72d1457b72",
    "dynasty": "清",
    "content": [
      "投簪竟何日，倚杖复兹辰。",
      "老去与人远，春来见物新。",
      "碧桃开近眼，黄鸟语翻身。",
      "化理谁能会，天机只是真。"
    ]
  },
  {
    "id": "adcfe4db2d0492a58becf887c517f23c",
    "title": "书姚少师祠壁",
    "authorName": "吴清鹏",
    "authorId": "adcfe4db2d0492a5d1457b72d1457b72",
    "dynasty": "清",
    "content": [
      "邢台杖锡据戎鞍，吴苑袈裟拥战坛。",
      "若辈动关天数出，当时真有帝师看。",
      "奇功白帽加王易，冷语青裙见姊难。",
      "莫倚空山祠宇在，十三陵草已漫漫。"
    ]
  },
  {
    "id": "adcfe4db2d0492a5e8e29651f43dc054",
    "title": "闰重阳日集家红生舍人寓宅酒后登阁望西山追和陈紫澜先生原韵盖先生官楚时以赠舍人尊祖者七十七年矣",
    "authorName": "吴清鹏",
    "authorId": "adcfe4db2d0492a5d1457b72d1457b72",
    "dynasty": "清",
    "content": [
      "孟公楚北重阳社，今日长安复此间。",
      "往者尊前逝东水，我来篱下见西山。",
      "酒场绝续百年内，花事扶持一月间。",
      "谁似前贤才不愧，流传诗思满江关。"
    ]
  },
  {
    "id": "adcfe4db2d0492a54b02b5b3e2a57beb",
    "title": "送友之楚",
    "authorName": "吴清鹏",
    "authorId": "adcfe4db2d0492a5d1457b72d1457b72",
    "dynasty": "清",
    "content": [
      "吴市逢君宿暮天，燕台别我话残年。",
      "此行恐作芦中士，不荐徒知柳下贤。",
      "黄鹤楼高风乱笛，白沙湖阔月明船。",
      "愁来不必为长句，此雁归时寄一笺。"
    ]
  },
  {
    "id": "adcfe4db2d0492a53952e714bf64fe64",
    "title": "郊行遣怀",
    "authorName": "吴清鹏",
    "authorId": "adcfe4db2d0492a5d1457b72d1457b72",
    "dynasty": "清",
    "content": [
      "先生白头意皇皇，料理千秋觉太忙。",
      "愁得后成灵运佛，悔教早嫁汝南王。",
      "林梅泛雪舒舒绿，涧竹留风析析黄。",
      "此景城中那易得，急须收拾付吟囊。"
    ]
  },
  {
    "id": "adcfe4db2d0492a5a8a8664895fa8447",
    "title": "小阁",
    "authorName": "吴清鹏",
    "authorId": "adcfe4db2d0492a5d1457b72d1457b72",
    "dynasty": "清",
    "content": [
      "小阁登临送目迟，一春怀抱与谁知。",
      "风花袅娜将辞树，雪水侵陵已满池。",
      "牵狗东门闻太息，跕鸢西里见谗疑。",
      "细思将相多如此，高位从来自可危。"
    ]
  },
  {
    "id": "adcfe4db2d0492a5f521e11dcaf27312",
    "title": "屯田行",
    "authorName": "吴清鹏",
    "authorId": "adcfe4db2d0492a5d1457b72d1457b72",
    "dynasty": "清",
    "content": [
      "征尘蔽原日，马鸣车郎当。",
      "送者至燕郊，行人俱束装。",
      "问之隶旗籍，平生惟食粮。",
      "今将赴营田，尽室载边疆。",
      "百年重安土，迁徒亦非常。",
      "朝辞六亲出，暮宿孤驿傍。",
      "四野无人烟，但闻狐与狼。",
      "回头望都邑，行民转凄惶。",
      "万里苟不到，焉知为乐乡。",
      "吾观朝廷意，为汝谋久长。",
      "又念道路苦，官为送启行。",
      "行者各有给，助汝充橐囊。",
      "矧闻将军贤，抚养甚周详。",
      "双城虽云远，土沃宜稻粱。",
      "已令具稼器，即与营田房。",
      "井地各著界，庐舍互相望。",
      "身既免役隶，官又无输将。",
      "犁锄虽习苦，四体庶自强。",
      "岁晚足狐兔，射猎多间场。",
      "一年成村聚，三年富城隍。",
      "去去保家室，慎勿怀疑伤。"
    ]
  },
  {
    "id": "adcfe4db2d0492a547e24113db88dd4f",
    "title": "补题潘红茶方伯奉使富良江图",
    "authorName": "吴清鹏",
    "authorId": "adcfe4db2d0492a5d1457b72d1457b72",
    "dynasty": "清",
    "content": [
      "海南岛国杂百夷，姎徒黎母荒是非。强食弱肉鸟兽欺，乱丝轇轕不足釐。",
      "旧阮复收新阮基，牛马内首就绁縻。终王入表帝日咨，浩荡如天包以慈。",
      "尔疆尔理我尔绥，惟恭辰汝其往治。赐一品服上公仪，富良渡江南风微。",
      "朱衣照水开旌旗，龙伯罢钓鲛女嘻。驱驾蛟螭从灵蠵，珠宫晃漾摇玻璃。",
      "蝘蜓视之无{山敛}巇，八月不误星槎期。白象峞㞦蒙虎皮，莲花蹴踏王所骑。",
      "郊迎馆入延宾扉，宣以意示以德威。百花楼前歌舞嬉，欢留十日尽汝私。",
      "天子命我无久羁，宾币百篚元纁绯。珊瑚木难珠贝玑，揽衣一笑手却挥。",
      "轻装载石归乎归，何用陆贾多金为。"
    ]
  },
  {
    "id": "adcfe4db2d0492a5238e506a636e90cd",
    "title": "小雅侍御罢职后将归隐金华",
    "authorName": "吴清鹏",
    "authorId": "adcfe4db2d0492a5d1457b72d1457b72",
    "dynasty": "清",
    "content": [
      "司徒堂下狐狸语，御史台中凤皇去。同时罢削七十人，第一声名最贤素。",
      "马鸣萧萧落日残，北风中人行路难。天寒地闭龙蛇蛰，树空枝多鸟雀欢。",
      "知君心爱兰溪水，东欲入山访松子。不下飞飞羡海鸥，无言去去思桃李。",
      "君不见将军万里又边行，丞相孤身方道死。莫言西第颂功成，休说东山济时起。",
      "山中若遇牧羊儿，也应问我可时。蓬菜一谪三千岁，早晚人间候满期。"
    ]
  },
  {
    "id": "adcfe4db2d0492a53c3b226bda58d77d",
    "title": "送董通副南归",
    "authorName": "吴清鹏",
    "authorId": "adcfe4db2d0492a5d1457b72d1457b72",
    "dynasty": "清",
    "content": [
      "董公本健者，一跌初未防。",
      "我持一樽酒，出送衢路旁。",
      "前林颓晚日，四野浩气霜。",
      "临分已多感，怀旧况难忘。",
      "今昔文恭公，出身济时康。",
      "三阶夹华盖，八座近文昌。",
      "白屋下寒畯，青云假翱翔。",
      "小心出谦谨，庶事资劻勷。",
      "维时相业盛，世济皆忠良。",
      "二刘实规随，得公道弥光。",
      "尚意先帝日，辇毂起非常。",
      "天狼入紫极，野鼠窥金床。",
      "声气连宫掖，炮火彻禁厢。",
      "皇子自提剑，内人多束装。",
      "銮舆时在外，众议失仓皇。",
      "公力劝回跸，涕泣揽帝缰。",
      "天威一奋振，神武信洸洸。",
      "临事见谋断，时亦赖杜房。",
      "至今下马坟，人怀白云冈。",
      "喜君嗣前哲，天衢再腾骧。",
      "朝廷念勋旧，恩意甚濊汪。",
      "病免岂得已，告归何太忙。",
      "誓将守邱墓，终老无出乡。",
      "余本门下士，况复眷梓桑。",
      "思随渡江去，区区申椒浆。",
      "临歧不克偕，泪下空沾裳。"
    ]
  },
  {
    "id": "adcfe4db2d094b315fce81c58fc41e36",
    "title": "夜泊石潭",
    "authorName": "吴升",
    "authorId": "adcfe4db2d094b31d1457b72d1457b72",
    "dynasty": "清",
    "content": [
      "秋水生前夕，高滩涌大溪。",
      "惊风吹浪急，斜月向人低。",
      "夜客沙中语，荒鸡树杪啼。",
      "柁楼眠未稳，欲梦已凄迷。"
    ]
  },
  {
    "id": "adcfe4db2d094b31d0c1224ef481241c",
    "title": "宣府",
    "authorName": "吴升",
    "authorId": "adcfe4db2d094b31d1457b72d1457b72",
    "dynasty": "清",
    "content": [
      "宣府城高压暮鸦，云州西望控龟沙。",
      "秋光雨淡关门柳，晓帐风传塞上笳。",
      "村堡负山皆铁瓮，健儿飞弩胜铜牙。",
      "不须更设乌桓府，中外于今是一家。"
    ]
  },
  {
    "id": "adcfe4db2d094b31d0c1224e423c4c98",
    "title": "宣府",
    "authorName": "吴升",
    "authorId": "adcfe4db2d094b31d1457b72d1457b72",
    "dynasty": "清",
    "content": [
      "幽燕重镇奠雄图，隍堑重重拥大都。",
      "洋水东流趋涿鹿，宝峰南峙扼飞狐。",
      "弧旌在韣星常卷，帟幕来巢鸟自呼。",
      "无限碧云西海阔，李陵台畔月轮孤。"
    ]
  },
  {
    "id": "adcfe4db2d094b31d0c1224e9fc57c85",
    "title": "宣府",
    "authorName": "吴升",
    "authorId": "adcfe4db2d094b31d1457b72d1457b72",
    "dynasty": "清",
    "content": [
      "夜刁无警野烟和，漠北尘氛颂止戈。",
      "箭岭晴云横素练，玉关寒雨簇青螺。",
      "时平不用防秋急，岩冷真宜结夏过。",
      "耕柞安氓烽燧息，隔垣闲听牧人歌。"
    ]
  },
  {
    "id": "adcfe4db2d094b313decf6e8e93624f5",
    "title": "新兵行",
    "authorName": "吴升",
    "authorId": "adcfe4db2d094b31d1457b72d1457b72",
    "dynasty": "清",
    "content": [
      "行粮全，坐粮半，给米论石钱论贯。东邻健儿力如虎，西家壮男能伏弩，投名入籍报官府。",
      "领军马上持檄来，辕门逢逢朝打鼓。今日下教场，明日催束装。",
      "鍪兜有缨甲有裳，箭羽白雪刀白霜。饮徒博徒旧相识，送尔黑水之河旁，此去杀贼先擒王。"
    ]
  },
  {
    "id": "adcfe4db2d094b31d7e516e17387da37",
    "title": "乡兵行",
    "authorName": "吴升",
    "authorId": "adcfe4db2d094b31d1457b72d1457b72",
    "dynasty": "清",
    "content": [
      "焚尔谷，毁尔屋。杀人如麻不敢哭，忍泪含饥草间伏。",
      "尔勿伏，贼人索尔剜尔目。尔勿走，贼人追尔刖尔足。",
      "尔有丁男尔御侮，十人可什五人伍。沿山树栅路置弩。",
      "守则鸣钲战则鼓。官兵十万动地来，犄之角之惟汝才。",
      "入贼阵取贼将首，驰归报捷旗门开。大府论功上封事，驻马田间问名字，千夫百夫尔长之。",
      "昨日村农今武吏，长揖县官投一刺。"
    ]
  },
  {
    "id": "adcfe4db2d094b3191d4110fb799cf97",
    "title": "土兵行",
    "authorName": "吴升",
    "authorId": "adcfe4db2d094b31d1457b72d1457b72",
    "dynasty": "清",
    "content": [
      "徙都耶，笮都耶，曲鸟鸟之夷奴耶。五十五州，亦土亦流。",
      "罚不应役，牛五十头。头人舍人不识字，蛮语啁啾问通事。",
      "花裙小队跳跃来，酒市关门妇女避。鼓声三通角三叠，今日将军亲简阅。",
      "杀马椎牛大飨卒，蛮刀割啖口带血。挟尔哈靶，砺尔及密，灭贼归巢未六月。"
    ]
  },
  {
    "id": "adcfe4db2d094b31542d5fb2da36f889",
    "title": "老兵行",
    "authorName": "吴升",
    "authorId": "adcfe4db2d094b31d1457b72d1457b72",
    "dynasty": "清",
    "content": [
      "公徒三万来骎骎，壮夫力士纷如云。国中七尺野六尺，安有羸老堪从军。",
      "老兵老兵尔何苦，曷田尔田宅尔土。岂无若子若弟堪荷戈，白头犹复称官府。",
      "老兵闻言笑不止，不失声哭反狂喜。自言弱冠充余丁，得补名粮周一纪。",
      "转战从征三十年，半生眠食枪烟里。迢迢卫藏指西招，雪山埋人锄不起。",
      "大雕侧翅来啄眼，飞马奔回二万里。将军厚我老犹健，能挽强弓能啖饭。",
      "解衣遍视无寸瘢，矢石不侵真铁汉。前年平廊番，三载征苗疆。",
      "冬冬战鼓响三峡，半夜下令催军粮。帅旗匆匆渡江水，行营直到家门旁。",
      "家门咫尺归不得，纵使归来人不识。昔年火伴尽高官，化作烟云才瞬息。",
      "不如老兵长不死，百战身经等闲耳。醉卧沙场亦足豪，闲将一剑磨秋水。"
    ]
  },
  {
    "id": "adcfe4db2d094b3144809c6c861d8f96",
    "title": "灌口观渔",
    "authorName": "吴升",
    "authorId": "adcfe4db2d094b31d1457b72d1457b72",
    "dynasty": "清",
    "content": [
      "西来之水如建瓴，渔者陆处烟中汀。竹柎泛泛代舴艋，蹋浪稳如平地行。",
      "不营万匠篊，不结百囊罟。渔竿藋藋荷乌鬼，长喙碧睛水中虎。",
      "冬晴滩落渔唯唯，吉日维何壬与癸。为鹅为鹳俨成行，水面合围森壁垒。",
      "一声叱咤风怒号，翻身陡落随奔涛。乌衣队队霎时没，但闻水底逃鳞拨剌而惊跳。",
      "须臾鼓翼冲波起，衔出银鳞半窥尾。大鱼跋扈不受擒，拍拍飞来争角犄。",
      "鱼笼已满鸬鹚归，驱之不下亦不飞。渔翁爱鱼亦惜鸟，大鱼入市小鱼疗尔饥。",
      "吁嗟此鸟能知止，得少不忧多不喜。饱食居然无怍容，闲闲晒翅斜阳里。"
    ]
  },
  {
    "id": "adcfe4db2d17973604611f1c291e359d",
    "title": "峡江",
    "authorName": "张思齐",
    "authorId": "adcfe4db2d179736d1457b72d1457b72",
    "dynasty": "清",
    "content": [
      "一水穿双峡，孤城隐乱山。",
      "暮天闻水碓，斜日掩柴关。",
      "地忆巴邱旧，溪如碧玉环。",
      "欲寻梅福宅，应在白云间。"
    ]
  },
  {
    "id": "adcfe4db2d179736d38029468d3d98d6",
    "title": "秦邮道中",
    "authorName": "张思齐",
    "authorId": "adcfe4db2d179736d1457b72d1457b72",
    "dynasty": "清",
    "content": [
      "三十六陂水，孤城一覆盂。",
      "柳阴沿岸密，山色过江无。",
      "井鍊仙人药，波浮明月珠。",
      "樊梁溪景好，画本借倪迂。"
    ]
  },
  {
    "id": "adcfe4db2d1a32c95f7fd87ce34a8471",
    "title": "元宵菊",
    "authorName": "江冰鉴",
    "authorId": "adcfe4db2d1a32c9d1457b72d1457b72",
    "dynasty": "清",
    "content": [
      "曾记重阳冒雨开，更添颜色送春来。",
      "容当寒夜神偏远，节届灯宵火似堆。",
      "兴尽三冬浇色翠，诗成七字畏花催。",
      "醉闻玉漏敲更急，还作杯筹击鼓回。"
    ]
  },
  {
    "id": "adcfe4db2d286b780ac258e814f28193",
    "title": "岁暮寄怀家兄子定临汝舍弟子益洪都",
    "authorName": "吴忠诰",
    "authorId": "adcfe4db2d286b78d1457b72d1457b72",
    "dynasty": "清",
    "content": [
      "南服地气燠，十月霜始见。",
      "漫漫云色殊，槭槭风响变。",
      "池水收浩渺，庭柯改葱茜。",
      "宵征哀蟋蟀，来宾感鸿雁。",
      "繁华忆春阳，凋素迫岁晏。",
      "索居易永久，屡见时物换。",
      "客游何所乐，况乃非仕宦。",
      "言诵鸣鸠诗，离忧耿申旦。"
    ]
  },
  {
    "id": "adcfe4db2d286b780ac258e8442d9894",
    "title": "岁暮寄怀家兄子定临汝舍弟子益洪都",
    "authorName": "吴忠诰",
    "authorId": "adcfe4db2d286b78d1457b72d1457b72",
    "dynasty": "清",
    "content": [
      "申旦不能寝，念我同气人。",
      "飘泊各异县，邈若胡与秦。",
      "百年复几何，一别三四春。",
      "山川隔言笑，寤寐见精神。",
      "羁禽困罗绁，奋飞道无因。",
      "多忧捐心志，易与衰暮邻。",
      "怀哉保颜色，堂上有老亲。"
    ]
  },
  {
    "id": "adcfe4db2d286b780ac258e8083b6e5e",
    "title": "岁暮寄怀家兄子定临汝舍弟子益洪都",
    "authorName": "吴忠诰",
    "authorId": "adcfe4db2d286b78d1457b72d1457b72",
    "dynasty": "清",
    "content": [
      "老亲年六旬，素发垂两耳。筋力已非昔，疴疾渐丛起。",
      "三时缺温情，百念交惧喜。负米徒远游，岂尽奉甘旨。",
      "况念先世来，潜德久未启。显扬匪异人，凌替责难诿。",
      "《诗》《书》笃遗训，家声庶有豸。相期各努力，黾勉自今始。"
    ]
  },
  {
    "id": "adcfe4db2d36f629eee80d3b689796ab",
    "title": "观莲亭怀东坡",
    "authorName": "方燕昭",
    "authorId": "adcfe4db2d36f629d1457b72d1457b72",
    "dynasty": "清",
    "content": [
      "坡公不可作，寥落剩荒亭。",
      "一水绿摇槛，数峰青入庭。",
      "古碑眼蔓草，细雨战浮萍。",
      "胜迹寻来遍，孤舟傍郭停。"
    ]
  },
  {
    "id": "adcfe4db2d36f629cc7fe9ff9ddbe166",
    "title": "重九日登高用少陵九日韵",
    "authorName": "方燕昭",
    "authorId": "adcfe4db2d36f629d1457b72d1457b72",
    "dynasty": "清",
    "content": [
      "苍茫四顾皆陈迹，落日同游戏马台。",
      "寒雨满城连夕霁，黄花三径一时开。",
      "乾坤秋色留清赏，颜谢风流不再来。",
      "烂醉高歌容我辈，夕阳天际莫相催。"
    ]
  },
  {
    "id": "adcfe4db2d36f629ee4954d9775718f3",
    "title": "暮春北栈道中杂兴",
    "authorName": "方燕昭",
    "authorId": "adcfe4db2d36f629d1457b72d1457b72",
    "dynasty": "清",
    "content": [
      "崇峦回合客过稀，匹马嘶风下翠微。",
      "刺水秧针经雨长，黏泥柳絮带烟飞。",
      "半岩日暮闻樵语，一径松阴唤犊归。",
      "杜宇声中春去尽，落花芳草两依依。"
    ]
  },
  {
    "id": "adcfe4db2d36f629ee4954d90dd09921",
    "title": "暮春北栈道中杂兴",
    "authorName": "方燕昭",
    "authorId": "adcfe4db2d36f629d1457b72d1457b72",
    "dynasty": "清",
    "content": [
      "客途十步九停车，雨后岚容分外加。",
      "风趁鹭鸾低掠水，露黏蝴蝶弱依花。",
      "深林有寺云常锁，野渡无人日自斜。",
      "太息离乡今两月，青山送我到三巴。"
    ]
  },
  {
    "id": "adcfe4db2d36f62951f444def2e1623d",
    "title": "邵伯道中",
    "authorName": "方燕昭",
    "authorId": "adcfe4db2d36f629d1457b72d1457b72",
    "dynasty": "清",
    "content": [
      "一声欸乃客惊眠，月落星稀欲曙天。",
      "曲曲碧波飞白鹭，片帆剪破半湖烟。"
    ]
  },
  {
    "id": "adcfe4db2d36f62951f444de0d34af75",
    "title": "邵伯道中",
    "authorName": "方燕昭",
    "authorId": "adcfe4db2d36f629d1457b72d1457b72",
    "dynasty": "清",
    "content": [
      "粼粼春水净无烟，两岸人家断复连。",
      "回首广陵看不见，数声鸣雁夕阳边。"
    ]
  },
  {
    "id": "adcfe4db2d36f629ab862861e37335c2",
    "title": "平山堂怀古",
    "authorName": "方燕昭",
    "authorId": "adcfe4db2d36f629d1457b72d1457b72",
    "dynasty": "清",
    "content": [
      "残月在天蜀冈晓，无数青山隔江小。",
      "欧公携客昔登堂，梅花万树生寒香。",
      "太守与客共欢醉，放眼江山皆渺茫。",
      "如云胜事去未久，佳地又为苏公有。",
      "苏公谪宦守淮南，公余赋诗兼命酒。",
      "呜呼老髯与六一，此去彼来无多日。",
      "文采风流甲一时，千百年中无与匹。",
      "名山终古依名郡，物换星移几更运。",
      "贱子乘槎海上来，登堂不觉思高韵。",
      "佳景依然人事捐，万峰空自列堂前。",
      "汀花岸柳半湮没，轻烟十里斜阳天。",
      "谁能高唤二公起，狂歌痛饮开华筵。"
    ]
  },
  {
    "id": "adcfe4db2d38db0a1c1504fefe952299",
    "title": "陶祠",
    "authorName": "韩锡胙",
    "authorId": "adcfe4db2d38db0ad1457b72d1457b72",
    "dynasty": "清",
    "content": [
      "层叠山难画，渊明却赋归。",
      "兴因新秫酒，家有旧柴扉。",
      "祠瓦藤穿漏，碑书斧砺稀。",
      "滔滔江水阔，谁觉折腰非。"
    ]
  },
  {
    "id": "adcfe4db2d38db0ab8c6d8f265ba0209",
    "title": "归青田",
    "authorName": "韩锡胙",
    "authorId": "adcfe4db2d38db0ad1457b72d1457b72",
    "dynasty": "清",
    "content": [
      "故乡夜夜梦魂飞，今听乡音果是归。",
      "顺水轻桡行尚缓，当门小树看成围。",
      "田园芜废惭元亮，亲旧都来访令威。",
      "指点趋庭读书处，不堪剪烛对麻衣。"
    ]
  },
  {
    "id": "adcfe4db2d40fcc67dbae064ba323faf",
    "title": "秋怀",
    "authorName": "夏塽",
    "authorId": "adcfe4db2d40fcc6d1457b72d1457b72",
    "dynasty": "清",
    "content": [
      "木落西风急，江南天地秋。",
      "登楼送征雁，飞梦到升州。",
      "乱后家仍在，年丰食易谋。",
      "亲朋喜重见，难黍各遮留。"
    ]
  },
  {
    "id": "adcfe4db2d40fcc67dbae064f2ecd947",
    "title": "秋怀",
    "authorName": "夏塽",
    "authorId": "adcfe4db2d40fcc6d1457b72d1457b72",
    "dynasty": "清",
    "content": [
      "白鹭洲前月，苍凉芦荻花。",
      "居人狎蛟蜃，小市富鱼虾。",
      "埋藓无遗镞，横流有断槎。",
      "犹谈番舶宴，红烛沸筝琶。"
    ]
  },
  {
    "id": "adcfe4db2d40fcc67dbae064b2ff829a",
    "title": "秋怀",
    "authorName": "夏塽",
    "authorId": "adcfe4db2d40fcc6d1457b72d1457b72",
    "dynasty": "清",
    "content": [
      "殷殷江声咽，荒荒海气蒸。",
      "戍楼倚寒笛，水驿见疏镫。",
      "风聚帆如叶，波摇月有棱。",
      "蜒山钟又动，清课羡残僧。"
    ]
  },
  {
    "id": "adcfe4db2d40fcc67dbae064d5d2eb5f",
    "title": "秋怀",
    "authorName": "夏塽",
    "authorId": "adcfe4db2d40fcc6d1457b72d1457b72",
    "dynasty": "清",
    "content": [
      "天市星垣侧，臣家有敝庐。",
      "卅年依禁树，几日别幽居。",
      "飘泊怜秋燕，平安望鲤鱼。",
      "得归今岁晚，松菊问何如。"
    ]
  },
  {
    "id": "adcfe4db2d40fcc6ebffee25964e4930",
    "title": "读史",
    "authorName": "夏塽",
    "authorId": "adcfe4db2d40fcc6d1457b72d1457b72",
    "dynasty": "清",
    "content": [
      "澶渊辛苦和戎策，无事真思保百年。",
      "尽辇金钱投巨壑，顿挥玉斧画蛮天。",
      "水龙兵气惊王浚，风鹤军声壮谢玄。",
      "磨盾是谁工露布，一篇《海赋》总云烟。"
    ]
  },
  {
    "id": "adcfe4db2d4ad19fb69e2af509665d99",
    "title": "冬笋",
    "authorName": "吉年",
    "authorId": "adcfe4db2d4ad19fd1457b72d1457b72",
    "dynasty": "清",
    "content": [
      "唤起灵根腊雪初，稚龙风味妙何知。",
      "新班早已先春荐，直节由来重岁余。",
      "极冷淡时登鼎鼐，露圭角处谢苞苴。",
      "席珍预共樱厨献，肉食何妨尽屏除。"
    ]
  },
  {
    "id": "adcfe4db2d4b82534bf4533918b705e2",
    "title": "久阴",
    "authorName": "王圣",
    "authorId": "adcfe4db2d4b8253d1457b72d1457b72",
    "dynasty": "清",
    "content": [
      "积雨溜山阿，青苔挂女萝。",
      "岚深晴日少，瘴暖湿云多。",
      "露湛鹅黄酒，烟昏鸭绿波。",
      "孤舟湘水上，何处听蛮歌。"
    ]
  },
  {
    "id": "adcfe4db2d4b82539dea99aaf743c19c",
    "title": "冷水滩",
    "authorName": "王圣",
    "authorId": "adcfe4db2d4b8253d1457b72d1457b72",
    "dynasty": "清",
    "content": [
      "白石苍苔护板扉，人家终日住清晖。",
      "二分翠竹三分水，时看蛮禽拍浪飞。"
    ]
  },
  {
    "id": "adcfe4db2d4b82535ffbdfa6cd3474e6",
    "title": "过衡州",
    "authorName": "王圣",
    "authorId": "adcfe4db2d4b8253d1457b72d1457b72",
    "dynasty": "清",
    "content": [
      "淡烟十里锁江楼，湘水南来抱郭流。",
      "回雁峰头声断处，青彬翠竹是衡州。"
    ]
  },
  {
    "id": "adcfe4db2d4d7a8ceae5b4186fbd74f6",
    "title": "与子憨上人溪上步月",
    "authorName": "周焯",
    "authorId": "adcfe4db2d4d7a8cd1457b72d1457b72",
    "dynasty": "清",
    "content": [
      "溪上余清景，宵来更不同。",
      "水天双月白，林屋一镫红。",
      "人境无尘想，缁流有素衷。",
      "未知莲社酒，果否许陶公。"
    ]
  },
  {
    "id": "adcfe4db2d4d7a8c20986f29cb7bd7e7",
    "title": "秋日访子憨上人留宿精舍",
    "authorName": "周焯",
    "authorId": "adcfe4db2d4d7a8cd1457b72d1457b72",
    "dynasty": "清",
    "content": [
      "小别云林数载余，一舠重泊古僧居。",
      "携来紫蟹黄柑好，正是斜风细雨初。",
      "野圃四围秋寂寂，山斋一榻夜蘧蘧。",
      "寒星数点流萤小，犹似虚窗照读书。"
    ]
  },
  {
    "id": "adcfe4db2d5019dac9953f6ab9ccd9a3",
    "title": "送张越青给谏终养归里",
    "authorName": "史大成",
    "authorId": "adcfe4db2d5019da4462bf0d6a81681a",
    "dynasty": "清",
    "content": [
      "是处归春雁，乌飞犹上林。",
      "多君爱日疏，先我望云心。",
      "臣齿幸还少，主恩良自深。",
      "望尘追可及，策马莫骎骎。"
    ]
  },
  {
    "id": "adcfe4db2d5019da6877a869f9790fa3",
    "title": "范潞公去官归里",
    "authorName": "史大成",
    "authorId": "adcfe4db2d5019da4462bf0d6a81681a",
    "dynasty": "清",
    "content": [
      "山色故园好，妒君归及春。",
      "诗从携杖得，名以去官真。",
      "林笋甘于蜜，湖莼绿似蘋。",
      "试看纸尾署，谁不叹风尘。"
    ]
  },
  {
    "id": "adcfe4db2d5666147a8b24af0f302162",
    "title": "雨后即事",
    "authorName": "孔祥淑",
    "authorId": "adcfe4db2d566614d1457b72d1457b72",
    "dynasty": "清",
    "content": [
      "雨歇杨林渡，东郊尽把犁。",
      "青溪千鹭饮，红杏一莺啼。",
      "树色随帆近，波光入户低。",
      "三春无限好，两岸夕阳西。"
    ]
  },
  {
    "id": "adcfe4db2d5666140a6b155033c632c1",
    "title": "读史其一十七",
    "authorName": "孔祥淑",
    "authorId": "adcfe4db2d566614d1457b72d1457b72",
    "dynasty": "清",
    "content": [
      "淑德伊云逝，陈篇寄赏音。",
      "穷通端有道，常变不移心。",
      "师法班昭诫，难为《女史箴》。",
      "内修勤自省，怀古一何深。"
    ]
  },
  {
    "id": "adcfe4db2d5666140c707b5c43a7bcbb",
    "title": "留别",
    "authorName": "孔祥淑",
    "authorId": "adcfe4db2d566614d1457b72d1457b72",
    "dynasty": "清",
    "content": [
      "携手河梁上，滔滔水不波。",
      "盈觞愁未解，折柳劝徒歌。",
      "红日离时短，青山别后多。",
      "相思期努力，莫负夕阳过。"
    ]
  },
  {
    "id": "adcfe4db2d566614b39ec68ca03e5710",
    "title": "夔府舟中",
    "authorName": "孔祥淑",
    "authorId": "adcfe4db2d566614d1457b72d1457b72",
    "dynasty": "清",
    "content": [
      "江水滔滔去，春来景倍生。",
      "帆从天外落，人在镜中行。",
      "黄鸟含烟啭，青畴带雨耕。",
      "长途千里别，不尽故乡情。"
    ]
  },
  {
    "id": "adcfe4db2d5666148c322b67eaf7d44e",
    "title": "汉江舟中",
    "authorName": "孔祥淑",
    "authorId": "adcfe4db2d566614d1457b72d1457b72",
    "dynasty": "清",
    "content": [
      "荆门三峡尽，万里送行舟。",
      "帆急山俱动，江平水不流。",
      "柳舒桃叶渡，花隐夕阳楼。",
      "回首碧云暮，开尊对月浮。"
    ]
  },
  {
    "id": "adcfe4db2d5666145249709d262c6640",
    "title": "途中偶成",
    "authorName": "孔祥淑",
    "authorId": "adcfe4db2d566614d1457b72d1457b72",
    "dynasty": "清",
    "content": [
      "云霞出海最鲜明，其奈辞家万里程。",
      "别绪顿随流水转，离怀时与故山盟。",
      "重帏定省朝朝梦，两地怀思暮暮情。",
      "待到杏开春雨后，好随樯燕趁风行。"
    ]
  },
  {
    "id": "adcfe4db2d566614d3694f35336c2c29",
    "title": "巴东舟中",
    "authorName": "孔祥淑",
    "authorId": "adcfe4db2d566614d1457b72d1457b72",
    "dynasty": "清",
    "content": [
      "猿啼两岸夕阳催，江上何人赋落梅。",
      "山影漫随烟霭去，钟声时杂雨风来。",
      "鸟穿叠嶂阴云合，舟入重岩石壁开。",
      "到此蓬莱知不远，我今新自蜀东回。"
    ]
  },
  {
    "id": "adcfe4db2d566614edaf28650fceac57",
    "title": "华阴道中",
    "authorName": "孔祥淑",
    "authorId": "adcfe4db2d566614d1457b72d1457b72",
    "dynasty": "清",
    "content": [
      "柳拂秦关道，云山过几重。",
      "前村知不远，花外一声钟。"
    ]
  },
  {
    "id": "adcfe4db2d566614b5f4f05a5f82338b",
    "title": "春日偶成",
    "authorName": "孔祥淑",
    "authorId": "adcfe4db2d566614d1457b72d1457b72",
    "dynasty": "清",
    "content": [
      "春来无事小窗前，手弄瑶琴已暮天。",
      "一曲未终花影上，碧栏杆外月初圆。"
    ]
  },
  {
    "id": "adcfe4db2d56661472e138d7dd5fb3b4",
    "title": "偶成",
    "authorName": "孔祥淑",
    "authorId": "adcfe4db2d566614d1457b72d1457b72",
    "dynasty": "清",
    "content": [
      "芙蕖带露满池开，金井梧桐点翠苔。",
      "无限云山刚过眼，碧纱窗外燕双来。"
    ]
  }
]