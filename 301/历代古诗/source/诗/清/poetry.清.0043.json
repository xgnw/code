[
  {
    "id": "adcfe4dbcbf9ad88badad05f45a1dee6",
    "title": "平湖秋月",
    "authorName": "胤禛",
    "authorId": "adcfe4dbcbf9ad882cb6b103c4492cbe",
    "dynasty": "清",
    "content": [
      "树杪暮烟收，晴光逐水流。",
      "浅沙闲立鹭，轻浪稳眠鸥。",
      "心月双圆镜，湖天一色秋。",
      "恍疑星汉里，缥渺玉京游。"
    ]
  },
  {
    "id": "adcfe4dbcbf9ad8855da934e18ebe6f5",
    "title": "圆明园道中寓日",
    "authorName": "胤禛",
    "authorId": "adcfe4dbcbf9ad882cb6b103c4492cbe",
    "dynasty": "清",
    "content": [
      "御园西郭外，初夏景堪娱。",
      "金线遮桥柳，浓阴夹道榆。",
      "麦翻千顷浪，鱼跃半池珠。",
      "雨后平芜绿，尘清辇路濡。"
    ]
  },
  {
    "id": "adcfe4dbcbf9ad88ed91b2c8c5d5470c",
    "title": "多稼轩劝农诗",
    "authorName": "胤禛",
    "authorId": "adcfe4dbcbf9ad882cb6b103c4492cbe",
    "dynasty": "清",
    "content": [
      "夜来新雨过，畿甸绿平铺。",
      "克尽农桑力，方无饥冻虞。",
      "蚕筐携织妇，麦饭饱田夫。",
      "坐对春光晚，催耕听鸟呼。"
    ]
  },
  {
    "id": "adcfe4dbcbf9ad884f4b4d060ed1ffe0",
    "title": "哭怡贤亲王二首",
    "authorName": "胤禛",
    "authorId": "adcfe4dbcbf9ad882cb6b103c4492cbe",
    "dynasty": "清",
    "content": [
      "宗室屏藩重，朝端柱石崇。",
      "持身惟正直，应物本虚公。",
      "青史经天略，丹心贯日忠。",
      "衔哀为作诔，难与述丰功。"
    ]
  },
  {
    "id": "adcfe4dbcbf9ad884f4b4d0614edea66",
    "title": "哭怡贤亲王二首",
    "authorName": "胤禛",
    "authorId": "adcfe4dbcbf9ad882cb6b103c4492cbe",
    "dynasty": "清",
    "content": [
      "穗帐陈筵日，云軿载道时。",
      "悲深万民泪，痛失百寮师。",
      "献替犹如昨，仪容俨在斯。",
      "可怜风雨急，花萼损连枝。"
    ]
  },
  {
    "id": "adcfe4dbcbf9ad88735df17cb30cc6a2",
    "title": "暮秋",
    "authorName": "胤禛",
    "authorId": "adcfe4dbcbf9ad882cb6b103c4492cbe",
    "dynasty": "清",
    "content": [
      "散步御园东，清溪跨玉虹。",
      "一亭风冷淡，叠砌石玲珑。",
      "秋老松含翠，霜浓柿缀红。",
      "萧然天气肃，云外度征鸿。"
    ]
  },
  {
    "id": "adcfe4dbcbf9ad883110613fa9b4de52",
    "title": "永春亭留春",
    "authorName": "胤禛",
    "authorId": "adcfe4dbcbf9ad882cb6b103c4492cbe",
    "dynasty": "清",
    "content": [
      "小池风力软，槛外柳阴交。",
      "花点游鱼藻，泥香乳燕巢。",
      "淡烟浮水面，纤月挂松梢。",
      "恋咏留春句，题笺未忍抛。"
    ]
  },
  {
    "id": "adcfe4dbcbf9ad88779eddb6b6c39d11",
    "title": "环秀山房对月",
    "authorName": "胤禛",
    "authorId": "adcfe4dbcbf9ad882cb6b103c4492cbe",
    "dynasty": "清",
    "content": [
      "暑退林泉爽，新秋景物佳。",
      "蛩吟依藓砌，鹤迹印溪沙。",
      "搁笔评山色，擎怀对月华。",
      "坐深群籁寂，竹树影横斜。"
    ]
  },
  {
    "id": "adcfe4dbcbf9ad8857aa14f5a665b66e",
    "title": "端阳前一日为吾弟怡贤亲王二周之辰每一回思辄伤怀抱作五言律志感",
    "authorName": "胤禛",
    "authorId": "adcfe4dbcbf9ad882cb6b103c4492cbe",
    "dynasty": "清",
    "content": [
      "诘朝端午节，再命罢称觞。",
      "岁月如流迈，容仪何日忘。",
      "安邦思柱石，觅句梦池塘。",
      "物候频增感，情随彩缕长。"
    ]
  },
  {
    "id": "adcfe4dbcbf9ad88e0e319906bd7494b",
    "title": "去冬无雪今春雨未沾足朕心忧畏莫可言喻幸于前五月十八日甘霖倾注枯焦顿解不觉喜而成咏",
    "authorName": "胤禛",
    "authorId": "adcfe4dbcbf9ad882cb6b103c4492cbe",
    "dynasty": "清",
    "content": [
      "节过五月半，膏雨尚愆期。",
      "昼夜忧农事，精虔吁帝慈。",
      "风回云气合，泽沛野苗滋。",
      "田畯须勤课，耘耔正及时。"
    ]
  },
  {
    "id": "adcfe4dbcbf9ad8862cccd0ddf8da22b",
    "title": "秋夜印月池作",
    "authorName": "胤禛",
    "authorId": "adcfe4dbcbf9ad882cb6b103c4492cbe",
    "dynasty": "清",
    "content": [
      "雨后添新涨，盈盈碧沼深。",
      "临流洗俗耳，对月静尘心。",
      "松引仙禽舞，萍摇锦鲤沉。",
      "飒然风拂面，翠竹助清吟。"
    ]
  },
  {
    "id": "adcfe4dbcbf9ad8868880e71d62d20eb",
    "title": "立春",
    "authorName": "胤禛",
    "authorId": "adcfe4dbcbf9ad882cb6b103c4492cbe",
    "dynasty": "清",
    "content": [
      "晴光当户映，淑气逐人来。",
      "冻草苏先觉，枯条暖自催。",
      "荐新红菜甲，应候绿英梅。",
      "为问迎春吏，农畴几处开？"
    ]
  },
  {
    "id": "adcfe4dbcbf9ad88562f39620979f735",
    "title": "中秋",
    "authorName": "胤禛",
    "authorId": "adcfe4dbcbf9ad882cb6b103c4492cbe",
    "dynasty": "清",
    "content": [
      "冰轮圆此夕，华彩耀寰瀛。",
      "云雾长空净，乾坤一色明。",
      "金波帘影动，玉露桂香清。",
      "海内同欢节，家家笑语声。"
    ]
  },
  {
    "id": "adcfe4dbcbf9ad882814f7c52aa82a46",
    "title": "新晴遣兴",
    "authorName": "胤禛",
    "authorId": "adcfe4dbcbf9ad882cb6b103c4492cbe",
    "dynasty": "清",
    "content": [
      "远水明斜照，残霞有似无。",
      "岚光浮树杪，桥影射池隅。",
      "鹊唱平安曲，荷呈如意珠。",
      "天然诗里画，懒绘辋川图。"
    ]
  },
  {
    "id": "adcfe4dbcbf9ad88aefa0e860a5ba9f9",
    "title": "河沙",
    "authorName": "胤禛",
    "authorId": "adcfe4dbcbf9ad882cb6b103c4492cbe",
    "dynasty": "清",
    "content": [
      "河沙千世界，只此一微尘。",
      "为见禽鱼乐，方知天地春。",
      "无心还是妄，有说却非真。",
      "识得西来意，时时景物新。"
    ]
  },
  {
    "id": "adcfe4dbcbf9ad88fa60cefcfbbfadbb",
    "title": "夏夜即景",
    "authorName": "胤禛",
    "authorId": "adcfe4dbcbf9ad882cb6b103c4492cbe",
    "dynasty": "清",
    "content": [
      "松荫溪流静，雨余峰影寒。",
      "夜深尘虑涤，河耿漏声残。",
      "清韵风敲竹，幽香露滴兰。",
      "长空神妙合，心月会双丸。"
    ]
  },
  {
    "id": "adcfe4dbcbf9ad887ffc5be28d0a1409",
    "title": "春园读书",
    "authorName": "胤禛",
    "authorId": "adcfe4dbcbf9ad882cb6b103c4492cbe",
    "dynasty": "清",
    "content": [
      "一片芳菲上苑东，昼长人坐落花风。",
      "蒙茸细草侵阶绿，浓艳夭桃映阁红。",
      "香惹游蜂窥几席，晴熏舞蝶傍帘栊。",
      "韶光脉脉春如海，讽咏芸编兴不穷。"
    ]
  },
  {
    "id": "adcfe4dbcbf9ad88ab4f32e39aea56f3",
    "title": "山池晚步",
    "authorName": "胤禛",
    "authorId": "adcfe4dbcbf9ad882cb6b103c4492cbe",
    "dynasty": "清",
    "content": [
      "夕阳斜映绿波清，闲傍长桥步屧行。",
      "山静鹿过衔瑞草，溪平鱼泳趁飞英。",
      "蒙蒙岚气侵衣润，款款香风扑面轻。",
      "徒倚景光天欲暮，凌虚楼阁带霞明。"
    ]
  },
  {
    "id": "adcfe4dbcbf9ad88a58075419c128847",
    "title": "春日泛舟",
    "authorName": "胤禛",
    "authorId": "adcfe4dbcbf9ad882cb6b103c4492cbe",
    "dynasty": "清",
    "content": [
      "兰舟宛转浪纹平，一棹容与荡晚晴。",
      "上苑春深芳草绿，西山落照远峰明。",
      "长空鸦返千林暝，绝塞鸿归万里情。",
      "缥缈中流凭览胜，始知仙境有蓬瀛。"
    ]
  },
  {
    "id": "adcfe4dbcbf9ad88b5876f6f3bf418af",
    "title": "月夜对落花有感",
    "authorName": "胤禛",
    "authorId": "adcfe4dbcbf9ad882cb6b103c4492cbe",
    "dynasty": "清",
    "content": [
      "落花满径月朦胧，夜静闲吟料峭风。",
      "烟外钟声来院落，天边桂影入帘栊。",
      "萋萋芳草春将去，冉冉韶光酒莫空。",
      "新绿成阴红紫减，清和天气正冲融。"
    ]
  },
  {
    "id": "adcfe4dbcbf9ad8820c99a7382cf13ee",
    "title": "畅春园芍药花开作",
    "authorName": "胤禛",
    "authorId": "adcfe4dbcbf9ad882cb6b103c4492cbe",
    "dynasty": "清",
    "content": [
      "首夏清和殿阁开，园中景物足徘徊。",
      "翩翾紫燕衔泥去，睍睕黄莺过水来。",
      "槐影初圆当永昼，桐阴渐引上层台。",
      "更怜芍药临风好，香袭书帏锦作堆。"
    ]
  },
  {
    "id": "adcfe4dbcbf9ad88053b5a17f5619f22",
    "title": "晓晴",
    "authorName": "胤禛",
    "authorId": "adcfe4dbcbf9ad882cb6b103c4492cbe",
    "dynasty": "清",
    "content": [
      "晓起浮窗日色明，苔痕滋碧露光莹。",
      "绕阶几树看花发，对岸一声听鸟鸣。",
      "波剌游鱼翻浪急，低徊舞蝶傍帘轻。",
      "春云漠漠寒偏峭，默乞天公十日晴。"
    ]
  },
  {
    "id": "adcfe4dbcbf9ad8853d18e4d0e7fecbb",
    "title": "早行",
    "authorName": "胤禛",
    "authorId": "adcfe4dbcbf9ad882cb6b103c4492cbe",
    "dynasty": "清",
    "content": [
      "早行晴野树如烟，日出东山映绣鞯。",
      "寂寂荒村临水际，翩翩飞鸟向云边。",
      "空蒙朝露侵衣润，艳冶闲花入目妍。",
      "扈从銮舆承色笑，欣随豹尾快扬鞭。"
    ]
  },
  {
    "id": "adcfe4dbcbf9ad8815b225c7a5682324",
    "title": "赐观金莲花",
    "authorName": "胤禛",
    "authorId": "adcfe4dbcbf9ad882cb6b103c4492cbe",
    "dynasty": "清",
    "content": [
      "异种遥从塞外传，香台曾为捧金仙。",
      "檀心吐艳熏风里，钿朵含芳积翠边。",
      "月殿桂飘难比瑞，秋篱菊绽不同妍。",
      "移来御砌增佳玩，千叶休夸太液莲。"
    ]
  },
  {
    "id": "adcfe4dbcbf9ad88cec1ec09b2f65e63",
    "title": "前廊",
    "authorName": "胤禛",
    "authorId": "adcfe4dbcbf9ad882cb6b103c4492cbe",
    "dynasty": "清",
    "content": [
      "曲廊斜转接修篁，坐倚层岩意兴长。",
      "细草敷荣侵塌绿，野花争艳袭衣香。",
      "碧梧枝上听蝉躁，翠柳堤边看鹤翔。",
      "此际闲身无一事，怡然啸咏自徜徉。"
    ]
  },
  {
    "id": "adcfe4dbcbf9ad885cf7ace3f6c21a14",
    "title": "恭侍奉乾清宫",
    "authorName": "胤禛",
    "authorId": "adcfe4dbcbf9ad882cb6b103c4492cbe",
    "dynasty": "清",
    "content": [
      "殿阁参差际碧天，玉阶秋草静芊绵。",
      "云开北阙祥光满，雨过西山霁色鲜。",
      "宝座金炉香蔼蔼，彤墀仙掌露涓涓。",
      "承欢频荷温颜接，凛惕趋跄绣扆前。"
    ]
  },
  {
    "id": "adcfe4dbcbf9ad881209a1e6a7044028",
    "title": "中元侍从",
    "authorName": "胤禛",
    "authorId": "adcfe4dbcbf9ad882cb6b103c4492cbe",
    "dynasty": "清",
    "content": [
      "中元令节庆皇州，云散晴空暑气收。",
      "薄海兆民歌大有，钧天广乐奉宸游。",
      "瑶星合彩兰盆映，银蕊分光莲浦浮。",
      "灯光交辉看似昼，圣情怡豫太平秋。"
    ]
  },
  {
    "id": "adcfe4dbcbf9ad882d474b1bd85af35e",
    "title": "登望海楼",
    "authorName": "胤禛",
    "authorId": "adcfe4dbcbf9ad882cb6b103c4492cbe",
    "dynasty": "清",
    "content": [
      "观海登楼日未斜，晴空万里浮云霞。",
      "才经一阵风过槛，倏起千堆雪卷花。",
      "贝阙鳌峰如可接，鹏津鲛室岂终遐。",
      "诡词未许张融赋，到此方知语不夸。"
    ]
  },
  {
    "id": "adcfe4dbcbf9ad88340d8d9a67190adc",
    "title": "咏玉泉山竹",
    "authorName": "胤禛",
    "authorId": "adcfe4dbcbf9ad882cb6b103c4492cbe",
    "dynasty": "清",
    "content": [
      "御园修竹传名久，嫩筱抽梢早出墙。",
      "雨涤微尘新浥翠，风穿密叶澹闻香。",
      "低侵幽涧波添绿，静幂虚窗影送凉。",
      "更羡坚贞能耐雪，长竿节节挺琳琅。"
    ]
  },
  {
    "id": "adcfe4dbcbf9ad88b872d5a4990fa5f0",
    "title": "临流",
    "authorName": "胤禛",
    "authorId": "adcfe4dbcbf9ad882cb6b103c4492cbe",
    "dynasty": "清",
    "content": [
      "脉脉清渠绕舍流，移床就柳坐溪头。",
      "镜涵霁影浮斜日，波映寒光报早秋。",
      "村畔砧声听渐暝，林端蝉翼噪逾幽。",
      "此中偃息容疏懒，底用乘槎海上游。"
    ]
  },
  {
    "id": "adcfe4dbcbf9ad8870aa32a04e55ade7",
    "title": "午日",
    "authorName": "胤禛",
    "authorId": "adcfe4dbcbf9ad882cb6b103c4492cbe",
    "dynasty": "清",
    "content": [
      "天中节届日逾赊，解愠熏风透薄纱。",
      "处处相酬三角黍，家家笑馈五时花。",
      "薄觞引满巡筵转，桂楫如飞竞渡哗。",
      "四海纤邪消影迹，佩符何用绘丹砂。"
    ]
  },
  {
    "id": "adcfe4dbcbf9ad8841e70a9c2abc9780",
    "title": "便殿恭侍",
    "authorName": "胤禛",
    "authorId": "adcfe4dbcbf9ad882cb6b103c4492cbe",
    "dynasty": "清",
    "content": [
      "承欢便殿接天香，披拂熏风爱日长。",
      "时雨连朝滋稻垄，晴霞一片映湖光。",
      "凛遵圣训闻诗礼，勉竭愚忱效颂扬。",
      "浩荡恩波沦亿兆，衢歌喜听祝无疆。"
    ]
  },
  {
    "id": "adcfe4dbcbf9ad88b98749f2cb7b4546",
    "title": "圣驾南巡自春徂夏瞻依心切恭赋斯篇",
    "authorName": "胤禛",
    "authorId": "adcfe4dbcbf9ad882cb6b103c4492cbe",
    "dynasty": "清",
    "content": [
      "春光荏苒熏风至，圣驾勤民尚未还。",
      "幸有埙篪随越舸，愁无羽翼赴吴关。",
      "晨趋北阙螭头上，夜梦南云豹尾闲。",
      "清陛恭迎堪计日，几回翘首潞河湾。"
    ]
  },
  {
    "id": "adcfe4dbcbf9ad888173bd76d424a4d9",
    "title": "立秋日怡情亭",
    "authorName": "胤禛",
    "authorId": "adcfe4dbcbf9ad882cb6b103c4492cbe",
    "dynasty": "清",
    "content": [
      "亭引微风暑气蠲，碧空如洗净云烟。",
      "地饶佳景供清赏，节送新凉称午眠。",
      "几处蝉鸣啁积翠，数行鱼队乐漪涟。",
      "谁云秋色多萧瑟，无限青山入目妍。"
    ]
  },
  {
    "id": "adcfe4dbcbf9ad88be443700761cceb9",
    "title": "冬日早朝",
    "authorName": "胤禛",
    "authorId": "adcfe4dbcbf9ad882cb6b103c4492cbe",
    "dynasty": "清",
    "content": [
      "星疏紫禁启金扉，银烛辉煌映琐闱。",
      "钟鼓声催仙仗肃，虹蜺影逐彩旗飞。",
      "寒风几度轻摇佩，瑞雪初飘乍点衣。",
      "喜睹太平文物盛，天香满袖早朝归。"
    ]
  },
  {
    "id": "adcfe4dbcbf9ad88382fdba099d68123",
    "title": "元夕",
    "authorName": "胤禛",
    "authorId": "adcfe4dbcbf9ad882cb6b103c4492cbe",
    "dynasty": "清",
    "content": [
      "皓月高悬不夜城，灯辉万井庆升平。",
      "臣民语和嵩山语，喧笑声连爆竹声。",
      "火树拂云飞赤凤，琪花满地落丹英。",
      "金吾弛禁欢游剧，载路笙歌直到明。"
    ]
  },
  {
    "id": "adcfe4dbcbf9ad8835a99492206a8f57",
    "title": "园居",
    "authorName": "胤禛",
    "authorId": "adcfe4dbcbf9ad882cb6b103c4492cbe",
    "dynasty": "清",
    "content": [
      "十分春色属清明，翠积岚光媚晓晴。",
      "帘幕争飞村社燕，池台巧啭上林莺。",
      "青丝摇曳萦烟槛，红雨霏微扑绣楹。",
      "赋罢小诗清昼永，闲随白鹤柳边行。"
    ]
  },
  {
    "id": "adcfe4dbcbf9ad8899b082fca4d4ffce",
    "title": "恭睹圣心勤劳颂扬不尽又成长句",
    "authorName": "胤禛",
    "authorId": "adcfe4dbcbf9ad882cb6b103c4492cbe",
    "dynasty": "清",
    "content": [
      "叨陪法驾阅新堤，夙夜辛勤悯庶黎。",
      "底定九河功媲美，时巡三辅典堪稽。",
      "烟村黯黯青帘扬，岸柳阴阴白马嘶。",
      "沉璧寘薪诚默契，神人应有绿图携。"
    ]
  },
  {
    "id": "adcfe4dbcbf9ad8872e04d91026689ed",
    "title": "秋日",
    "authorName": "胤禛",
    "authorId": "adcfe4dbcbf9ad882cb6b103c4492cbe",
    "dynasty": "清",
    "content": [
      "淅沥金风暑渐收，园林景物足清幽。",
      "青山环列遥如画，云汉斜晖望欲流。",
      "露咽寒蛩声唧唧，月明野鹤意悠悠。",
      "丰年不用农人告，手把香粳验有秋。"
    ]
  },
  {
    "id": "adcfe4dbcbf9ad881ccb8da94310a0bb",
    "title": "宫中秋日应制",
    "authorName": "胤禛",
    "authorId": "adcfe4dbcbf9ad882cb6b103c4492cbe",
    "dynasty": "清",
    "content": [
      "九重殿阁卿云绕，鸳瓦参差丽曙晖。",
      "北阙轻阴连琐闼，西山爽气裛彤闱。",
      "疏桐转影遥迎盖，早桂含香乍拂衣。",
      "欲颂高深言莫罄，朝朝惭戴圣恩归。"
    ]
  },
  {
    "id": "adcfe4dbcbf9ad882d98095b5156fd0d",
    "title": "皇父颁赐御制诗扇恭纪",
    "authorName": "胤禛",
    "authorId": "adcfe4dbcbf9ad882cb6b103c4492cbe",
    "dynasty": "清",
    "content": [
      "慈恩莫并与天崇，御制遥颁宠锡隆。",
      "挥洒仙毫凝湛露，捧摇宝扇被仁风。",
      "四诗寻绎宸章里，八体兼收睿笔中。",
      "圣蕴难窥真万仞，于兹力学愿磨砻。"
    ]
  },
  {
    "id": "adcfe4dbcbf9ad8823801df921fa65f7",
    "title": "望海楼二首",
    "authorName": "胤禛",
    "authorId": "adcfe4dbcbf9ad882cb6b103c4492cbe",
    "dynasty": "清",
    "content": [
      "凌霄雄杰耸层楼，碧海苍茫远望收。",
      "混一乾坤云水阔，濯磨日月浪花浮。",
      "百川输委盈襟带，万类涵濡任泳游。",
      "闻道此中覃帝泽，几曾汪秽有停流。"
    ]
  },
  {
    "id": "adcfe4dbcbf9ad8823801df9beafd188",
    "title": "望海楼二首",
    "authorName": "胤禛",
    "authorId": "adcfe4dbcbf9ad882cb6b103c4492cbe",
    "dynasty": "清",
    "content": [
      "朱栏画栋最高楼，海色天容万象收。",
      "海底鱼龙应变化，天中云雨每蒸浮。",
      "无波不具全潮势，此日真成广汉游。",
      "仙客钓鳌非我意，凭轩惟是羡安流。"
    ]
  },
  {
    "id": "adcfe4dbcbf9ad886b7a3635c25566f9",
    "title": "谒福陵恭颂",
    "authorName": "胤禛",
    "authorId": "adcfe4dbcbf9ad882cb6b103c4492cbe",
    "dynasty": "清",
    "content": [
      "一峰天柱象昆仑，圣武开基百世尊。",
      "庙貌辉煌茂剑舄，尘氛荡涤辟乾坤。",
      "赤龙遐举云留影，石马宵趋汗渍痕。",
      "赫濯声灵通僾肃，春秋霜露感长存。"
    ]
  },
  {
    "id": "adcfe4dbcbf9ad88ae2f6b37b94cf261",
    "title": "谒昭陵恭颂",
    "authorName": "胤禛",
    "authorId": "adcfe4dbcbf9ad882cb6b103c4492cbe",
    "dynasty": "清",
    "content": [
      "钟灵毓秀气佳哉，宇宙从兹景运开。",
      "帝统兼因文治广，圣基岂独武功恢。",
      "辽韩海水涵深泽，松杏山高接上台。",
      "虔肃奉觞恭拜毕，五云飞处久徘徊。"
    ]
  },
  {
    "id": "adcfe4dbcbf9ad88194f61d0ef14dfb4",
    "title": "避暑口外",
    "authorName": "胤禛",
    "authorId": "adcfe4dbcbf9ad882cb6b103c4492cbe",
    "dynasty": "清",
    "content": [
      "爽垲高原古上都，郁蒸节候热全无。",
      "千寻木荫招凉扇，几道泉飞辟暑珠。",
      "时任镂冰为鸟兽，湾从销夏泛菰蒲。",
      "何如此地随仙跸，披拂清风胜舞雩。"
    ]
  },
  {
    "id": "adcfe4dbcbf9ad889e8ff80af68cecad",
    "title": "中秋从猎塞外",
    "authorName": "胤禛",
    "authorId": "adcfe4dbcbf9ad882cb6b103c4492cbe",
    "dynasty": "清",
    "content": [
      "万里清辉度塞寒，一轮飞镜耀云端。",
      "穹庐影静金波蘸，行漏声沉玉露漙。",
      "光射龙沙明远碛，香飘仙桂拂层峦。",
      "普天今夕同忻赏，何似趋承膝下欢。"
    ]
  },
  {
    "id": "adcfe4dbcbf9ad88f7a3b1f7e7c3060f",
    "title": "扈驾幸檀柘寺恭纪",
    "authorName": "胤禛",
    "authorId": "adcfe4dbcbf9ad882cb6b103c4492cbe",
    "dynasty": "清",
    "content": [
      "省耕郊外鸟声欢，敬从祗林拥八鸾。",
      "法苑风飘花作雨，香溪水激石鸣湍。",
      "含桃密缀红珠树，嫩箨新抽碧玉竿。",
      "胜地从容驻清跸，慈云镇日护岩峦。"
    ]
  },
  {
    "id": "adcfe4dbcbf9ad887c1063508d587a2f",
    "title": "扈驾观麦",
    "authorName": "胤禛",
    "authorId": "adcfe4dbcbf9ad882cb6b103c4492cbe",
    "dynasty": "清",
    "content": [
      "雨润郊原奉豫游，勤民御辇向西畴。",
      "摇空翠浪沄沄起，覆垄黄云冉冉浮。",
      "三白降穰占岁稔，两岐擢秀应农讴。",
      "伫看比屋连枷动，击壤声中麦有秋。"
    ]
  },
  {
    "id": "adcfe4dbcbf9ad8868ed1bac60c38a56",
    "title": "四时咏应制春",
    "authorName": "胤禛",
    "authorId": "adcfe4dbcbf9ad882cb6b103c4492cbe",
    "dynasty": "清",
    "content": [
      "土融波暖遍阳春，睍睕雏莺学语频。",
      "嘉卉满园争献笑，良苗接畛亦怀新。",
      "韶华有意留三殿，惠泽无边及兆民。",
      "畿甸时巡东作始，康衢忭舞颂尧仁。"
    ]
  },
  {
    "id": "adcfe4dbcbf9ad88d4b37c9fef6cea99",
    "title": "夏",
    "authorName": "胤禛",
    "authorId": "adcfe4dbcbf9ad882cb6b103c4492cbe",
    "dynasty": "清",
    "content": [
      "麦黄节候届朱明，百草蕃滋万汇荣。",
      "槛覆槐阴当午密，阶罗葵萼向阳倾。",
      "濯枝雨过园林润，解愠风来殿阁清。",
      "一榻桃笙临水畔，对时育物豫皇情。"
    ]
  },
  {
    "id": "adcfe4dbcbf9ad88fdf31ff3757c3f1c",
    "title": "秋",
    "authorName": "胤禛",
    "authorId": "adcfe4dbcbf9ad882cb6b103c4492cbe",
    "dynasty": "清",
    "content": [
      "碧天荐爽火西流，序转商飙应蓐收。",
      "警鹤声中清露下，征鸿影外断云浮。",
      "梧楸萧瑟宜新霁，禾黍离披庆有秋。",
      "省敛顺时勤御跸，不耽清兴宴琼楼。"
    ]
  },
  {
    "id": "adcfe4dbcbf9ad885d6e3b1d58e953db",
    "title": "冬",
    "authorName": "胤禛",
    "authorId": "adcfe4dbcbf9ad882cb6b103c4492cbe",
    "dynasty": "清",
    "content": [
      "飘风发发迎严节，瑞雪霏霏增暮寒。",
      "纳稼三农休蔀屋，飞葭九陛肃郊坛。",
      "梅疏破腊开温室，竹劲凌霜挺玉栏。",
      "敬惜岁余聆圣训，忻依内殿日承欢。"
    ]
  },
  {
    "id": "adcfe4dbcbf9ad8819e3ae0fddc13b33",
    "title": "皓月鉴丹宫",
    "authorName": "胤禛",
    "authorId": "adcfe4dbcbf9ad882cb6b103c4492cbe",
    "dynasty": "清",
    "content": [
      "新秋爽气满瑶京，鸳瓦流辉一色明。",
      "耿耿银河低紫禁，溶溶冰镜上丹楹。",
      "素娥佩冷凌风响，金桂香飘合殿清。",
      "但愿千秋轮不缺，团圞光彩对常盈。"
    ]
  },
  {
    "id": "adcfe4dbcbf9ad88280e62d6d2c14a93",
    "title": "望岱",
    "authorName": "胤禛",
    "authorId": "adcfe4dbcbf9ad882cb6b103c4492cbe",
    "dynasty": "清",
    "content": [
      "芙蓉万仞插丹梯，海上群峰莫与齐。",
      "九点青烟看野马，五更红日候天鸡。",
      "云封峭壁松多古，藓积残碑字未迷。",
      "冉冉岭头笙鹤下，仙坛曾此降金泥。"
    ]
  },
  {
    "id": "adcfe4dbcbf9ad88e6c03b11ac7cfd81",
    "title": "渡扬子江",
    "authorName": "胤禛",
    "authorId": "adcfe4dbcbf9ad882cb6b103c4492cbe",
    "dynasty": "清",
    "content": [
      "临江山势郁岧峣，江面风和絮乱飘。",
      "锦缆解开扬子渡，龙旗飞过广陵潮。",
      "重光丽日悬天镜，几道晴虹驾海桥。",
      "一曲汾歌怀帝德，榜人齐唱拥兰桡。"
    ]
  },
  {
    "id": "adcfe4dbcbf9ad8866e8fc2bce43cc37",
    "title": "扈驾幸西湖",
    "authorName": "胤禛",
    "authorId": "adcfe4dbcbf9ad882cb6b103c4492cbe",
    "dynasty": "清",
    "content": [
      "宸章璀灿丽湖轩，映带烟波羽卫屯。",
      "山入御筵青未了，草迎跸道绿方繁。",
      "暮巢鹤敛云间翅，远寺僧归月下门。",
      "花柳六桥争烂熳，齐承睿日似春温。"
    ]
  },
  {
    "id": "adcfe4dbcbf9ad882e8fafd34fefd6e0",
    "title": "山气日夕佳",
    "authorName": "胤禛",
    "authorId": "adcfe4dbcbf9ad882cb6b103c4492cbe",
    "dynasty": "清",
    "content": [
      "岭衔斜照澹云收，翠霭参差晚更幽。",
      "心静随缘皆自得，情空何事可关愁？",
      "烟鬟碧染苍茫暮，霜叶红飞烂漫秋。",
      "此际若逢陶隐士，更邀明月续佳游。"
    ]
  },
  {
    "id": "adcfe4dbcbf9ad887b77228c9795b913",
    "title": "百籁坐自吟",
    "authorName": "胤禛",
    "authorId": "adcfe4dbcbf9ad882cb6b103c4492cbe",
    "dynasty": "清",
    "content": [
      "飒然一派起秋林，相和无人竟夕吟。",
      "落叶萧萧声乍隐，悬泉㶁㶁响堪寻。",
      "悠扬岂似临风笛，断续非关捣练砧。",
      "默坐寂寥听不厌，恍于静里得空心。"
    ]
  },
  {
    "id": "adcfe4dbcbf9ad88e2e6500f502bc76f",
    "title": "秋日随驾郊外驻跸遇雨",
    "authorName": "胤禛",
    "authorId": "adcfe4dbcbf9ad882cb6b103c4492cbe",
    "dynasty": "清",
    "content": [
      "村庄驻辇省农田，共庆西成惠泽宣。",
      "雷绕千峰明远电，雨倾四野响飞泉。",
      "博山香爇余烟袅，龙井茶敲活火煎。",
      "几杵钟声云外杳，顿令心地觉超然。"
    ]
  },
  {
    "id": "adcfe4dbcbf9ad8854c3b6bb3f711b48",
    "title": "趵突泉应制",
    "authorName": "胤禛",
    "authorId": "adcfe4dbcbf9ad882cb6b103c4492cbe",
    "dynasty": "清",
    "content": [
      "历下重临羽旆扬，名泉漾漾丽池光。",
      "拂开玉镜涵天影，看涌银涛喷雪香。",
      "睿藻昔曾悬日月，恩辉今又照沧浪。",
      "温然乳液通灵脉，派引阳和浩劫长。"
    ]
  },
  {
    "id": "adcfe4dbcbf9ad88dcd9cc34f424aaef",
    "title": "万寿颂三章",
    "authorName": "胤禛",
    "authorId": "adcfe4dbcbf9ad882cb6b103c4492cbe",
    "dynasty": "清",
    "content": [
      "玉殿班齐捧御筵，千官歌祝算绵延。",
      "筹添甲子逢初度，椿纪干支庆永年。",
      "远贡越裳重九译，来朝绛节会群仙。",
      "更张内宴帘高卷，叠奏云韶响彻天。"
    ]
  },
  {
    "id": "adcfe4dbcbf9ad88dcd9cc347bc3dbd3",
    "title": "万寿颂三章",
    "authorName": "胤禛",
    "authorId": "adcfe4dbcbf9ad882cb6b103c4492cbe",
    "dynasty": "清",
    "content": [
      "紫禁春深丽景融，熙然身入庆云中。",
      "瞻天有喜趋承近，祝圣无疆拜舞同。",
      "毫覆尧眉含秀采，神凝舜目炯方瞳。",
      "生成奇表占徵应，共指南山比寿崇。"
    ]
  },
  {
    "id": "adcfe4dbcbf9ad88dcd9cc34818f8527",
    "title": "万寿颂三章",
    "authorName": "胤禛",
    "authorId": "adcfe4dbcbf9ad882cb6b103c4492cbe",
    "dynasty": "清",
    "content": [
      "南极星明耀蔚蓝，寿昌有象瑞光含。",
      "声传中岳闻呼万，弦鼓虞廷度曲三。",
      "日月升恒皇祚远，海河清晏圣恩覃。",
      "捧觞戏彩春长好，岁岁惭无贡旨甘。"
    ]
  },
  {
    "id": "adcfe4dbcbf9ad884cff760ac52361de",
    "title": "今月曾经照古人",
    "authorName": "胤禛",
    "authorId": "adcfe4dbcbf9ad882cb6b103c4492cbe",
    "dynasty": "清",
    "content": [
      "磨洗无从鉴更真，清光一片自常新。",
      "既然此地临今夕，岂不当年照古人！",
      "冉冉浮生成往迹，茫茫世事总飞尘。",
      "会须直上清虚府，永向蟾宫伴桂轮。"
    ]
  },
  {
    "id": "adcfe4dbcbf9ad886fd2c8f5f43fb556",
    "title": "幽居",
    "authorName": "胤禛",
    "authorId": "adcfe4dbcbf9ad882cb6b103c4492cbe",
    "dynasty": "清",
    "content": [
      "小筑幽居爱近郊，夜迟月色隐林梢。",
      "寒侵珠箔灯光淡，风动纱窗竹影交。",
      "野外钟声闻断续，案头诗律费推敲。",
      "翛然兀坐情空尽，识得原无物可淆。"
    ]
  },
  {
    "id": "adcfe4dbcbf9ad8874a93870defe5068",
    "title": "一日闲",
    "authorName": "胤禛",
    "authorId": "adcfe4dbcbf9ad882cb6b103c4492cbe",
    "dynasty": "清",
    "content": [
      "闭门一日隔尘嚣，深许渊明懒折腰。",
      "观奕偶将傍著悟，横琴只按古音调。",
      "新情都向杯中尽，旧虑皆从枕上销。",
      "信得浮生俱是幻，此身何处不逍遥！"
    ]
  },
  {
    "id": "adcfe4dbcbf9ad887a95df9ddfa97318",
    "title": "就正斋九日赏菊",
    "authorName": "胤禛",
    "authorId": "adcfe4dbcbf9ad882cb6b103c4492cbe",
    "dynasty": "清",
    "content": [
      "重阳高会幔亭张，阶下寒英正吐芳。",
      "为羡霜丛矜晚节，同来香径领秋光。",
      "嘉宾落帽风流在，绮席征歌雅兴长。",
      "却笑当年彭泽叟，东篱寂寞独倾觞。"
    ]
  },
  {
    "id": "adcfe4dbcbf9ad886f208cd5526a8752",
    "title": "山居偶成",
    "authorName": "胤禛",
    "authorId": "adcfe4dbcbf9ad882cb6b103c4492cbe",
    "dynasty": "清",
    "content": [
      "山居且喜远纷华，俯仰乾坤野兴赊。",
      "千载勋名身外影，百年荣辱镜中花。",
      "金樽潦倒春将暮，蕙径葳蕤日又斜。",
      "闻道五湖烟景好，何缘蓑笠钓汀沙。"
    ]
  },
  {
    "id": "adcfe4dbcbf9ad88f29aae4f7a1b130f",
    "title": "山顶船楼",
    "authorName": "胤禛",
    "authorId": "adcfe4dbcbf9ad882cb6b103c4492cbe",
    "dynasty": "清",
    "content": [
      "楼居制仿船居好，山槛风如水槛多。",
      "飘渺千峰翻翠浪，怒号万木吼苍波。",
      "晴霞片片开帆影，禽鸟声声唱棹歌。",
      "闲拄一篙云外泛，青松白石任吟哦。"
    ]
  },
  {
    "id": "adcfe4dbcbf9ad88e11b0948dce9d105",
    "title": "妙高堂",
    "authorName": "胤禛",
    "authorId": "adcfe4dbcbf9ad882cb6b103c4492cbe",
    "dynasty": "清",
    "content": [
      "碧峰顶上结茆庐，可拟巢由物外居。",
      "云变白衣眼底事，风翻贝叶案头书。",
      "性天融会无今古，心月圆明彻太虚。",
      "睡起北窗时一啸，千山答响自如如。"
    ]
  },
  {
    "id": "adcfe4dbcbf9ad88b5228f9cf16d22f3",
    "title": "早起寄都中诸弟",
    "authorName": "胤禛",
    "authorId": "adcfe4dbcbf9ad882cb6b103c4492cbe",
    "dynasty": "清",
    "content": [
      "晓起轻寒透薄帷，风光节物暗推移。",
      "正当边塞秋临早，况是关山月落迟。",
      "一雁孤鸣惊旅梦，千峰攒立动诗思。",
      "凤城诸弟应相忆，好对黄花泛酒卮。"
    ]
  },
  {
    "id": "adcfe4dbcbf9ad88e550bd31fb472e9e",
    "title": "恭谒五台过龙泉关偶题",
    "authorName": "胤禛",
    "authorId": "adcfe4dbcbf9ad882cb6b103c4492cbe",
    "dynasty": "清",
    "content": [
      "隔断红尘另一天，慈云常护此山巅。",
      "雄关不阻骖鸾客，胜地偏多应迹贤。",
      "兵象销时崇佛像，烽烟靖始扬炉烟。",
      "治平功效无生力，赢得村翁自在眠。"
    ]
  },
  {
    "id": "adcfe4dbcbf9ad8861964befb79ec299",
    "title": "将至五台山月下作",
    "authorName": "胤禛",
    "authorId": "adcfe4dbcbf9ad882cb6b103c4492cbe",
    "dynasty": "清",
    "content": [
      "深沉院落隔嚣尘，夜静高悬月一轮。",
      "芍药栏边藏祖意，葡萄架里露天真。",
      "契机且共论诗酒，忘我何妨互主宾。",
      "闻说台山蓦直路，明朝不必问前津。"
    ]
  },
  {
    "id": "adcfe4dbcbf9ad88f651be08581d9e5c",
    "title": "仲秋有怀",
    "authorName": "胤禛",
    "authorId": "adcfe4dbcbf9ad882cb6b103c4492cbe",
    "dynasty": "清",
    "content": [
      "翻飞庭院叶初干，怅怏难禁独倚栏。",
      "两地西风人梦隔，一天凉雨雁声寒。",
      "惊秋剪烛吟新句，把酒论文忆旧欢。",
      "辜负此时曾有约，桂花香好不同看。"
    ]
  },
  {
    "id": "adcfe4dbcbf9ad88c60e38015ab8c197",
    "title": "秋夜直院",
    "authorName": "胤禛",
    "authorId": "adcfe4dbcbf9ad882cb6b103c4492cbe",
    "dynasty": "清",
    "content": [
      "碧落沉沉蜡炬寒，清秋直院夜将残。",
      "金吾禁肃千门静，玉漏声稀列宿阑。",
      "宫树半笼蟾影澹，天街欲湿露华漙。",
      "垂帘兀坐心如水，此际凭谁举话端？"
    ]
  },
  {
    "id": "adcfe4dbcbf9ad88610f4b8746be0823",
    "title": "梅花二首",
    "authorName": "胤禛",
    "authorId": "adcfe4dbcbf9ad882cb6b103c4492cbe",
    "dynasty": "清",
    "content": [
      "冰蕊舒芬腊欲残，香魂脉脉自凌寒。",
      "先春不借东皇力，冒雪惟容隐士看。",
      "素面浓嫌梨粉艳，仙标狂鄙柳绵干。",
      "玲珑铁干珠光映，宛若疏星傍晓阑。"
    ]
  },
  {
    "id": "adcfe4dbcbf9ad88610f4b8789f3e4c1",
    "title": "梅花二首",
    "authorName": "胤禛",
    "authorId": "adcfe4dbcbf9ad882cb6b103c4492cbe",
    "dynasty": "清",
    "content": [
      "开迟宁逐雪消残，岁底曾经彻骨寒。",
      "未识芳心何处托，欲将冷眼向谁看？",
      "饮余含笑香微吐，暖入凝酥晕不干。",
      "一种天然清意味，每牵幽赏到更阑。"
    ]
  },
  {
    "id": "adcfe4dbcbf9ad88cc0670ed43a6da9b",
    "title": "元旦",
    "authorName": "胤禛",
    "authorId": "adcfe4dbcbf9ad882cb6b103c4492cbe",
    "dynasty": "清",
    "content": [
      "辉辉灯火曙光连，气淑风条景物鲜。",
      "双阙禁钟鸣朔旦，千门春贴迓芳年。",
      "金花杂组新裁胜，柏叶清樽喜侍筵。",
      "仰戴圣皇康且寿，长期元节沐恩偏。"
    ]
  },
  {
    "id": "adcfe4dbcbf9ad8884654a8ab0c424f3",
    "title": "春日闲行",
    "authorName": "胤禛",
    "authorId": "adcfe4dbcbf9ad882cb6b103c4492cbe",
    "dynasty": "清",
    "content": [
      "清旭笼云暖气含，远山如黛水如蓝。",
      "啼鸠到处青桑垄，乳鸭谁家碧柳潭。",
      "公子醉鞭金勒骑，佳人笑摘野花簪。",
      "春光骀荡东风缓，蜂蝶悠扬晚更憨。"
    ]
  },
  {
    "id": "adcfe4dbcbf9ad88b24891989f2793ea",
    "title": "风",
    "authorName": "胤禛",
    "authorId": "adcfe4dbcbf9ad882cb6b103c4492cbe",
    "dynasty": "清",
    "content": [
      "綄影悠扬五两轻，少男应律蛰虫惊。",
      "破萌拆甲全无迹，拂幔开楹若有情。",
      "草偃方将行夏令，条鸣切莫变秋声。",
      "松涛竹籁俱堪赏，雪后飘梅韵更清。"
    ]
  },
  {
    "id": "adcfe4dbcbf9ad8822dbba75f5fd8b53",
    "title": "花",
    "authorName": "胤禛",
    "authorId": "adcfe4dbcbf9ad882cb6b103c4492cbe",
    "dynasty": "清",
    "content": [
      "深浅秾纤万种姿，爱花自古有情痴。",
      "书窗艳入红牙管，妆镜娇添绿鬓丝。",
      "韦曲千芳初放日，洛阳群卉正当时。",
      "若将解语朱颜比，争似长年锦满枝。"
    ]
  },
  {
    "id": "adcfe4dbcbf9ad88c4fccd8dfece0e7a",
    "title": "雪",
    "authorName": "胤禛",
    "authorId": "adcfe4dbcbf9ad882cb6b103c4492cbe",
    "dynasty": "清",
    "content": [
      "谁把冰绡细剪裁，絮飘轩槛粉铺苔。",
      "千山种遍峰峰玉，九陌开齐树树梅。",
      "鹤氅离披驴背咏，渔蓑冷淡鸭头回。",
      "骖鸾拟赴瑶池宴，飞舞琼花入酒杯。"
    ]
  },
  {
    "id": "adcfe4dbcbf9ad88e42b99d52584e66e",
    "title": "月",
    "authorName": "胤禛",
    "authorId": "adcfe4dbcbf9ad882cb6b103c4492cbe",
    "dynasty": "清",
    "content": [
      "体空质妙禀阳辉，一镜明能遍九围。",
      "冷伴画楼吹玉笛，清临香阁理金徽。",
      "纤纤柳外星光隐，寂寂花间烛影微。",
      "独有沧江烟浪里，扁舟载得满轮归。"
    ]
  },
  {
    "id": "adcfe4dbcbf9ad88f5cf3ea834e2592c",
    "title": "花前",
    "authorName": "胤禛",
    "authorId": "adcfe4dbcbf9ad882cb6b103c4492cbe",
    "dynasty": "清",
    "content": [
      "小园目眩揽群芳，红紫成帷锦绣张。",
      "次第迎风争献笑，参差向日各分香。",
      "无名也自矜韶节，入品方堪逞艳阳。",
      "抱蕊攒英蜂与蝶，何曾解得惜春光。"
    ]
  },
  {
    "id": "adcfe4dbcbf9ad8807fda92f45b3626f",
    "title": "热河道中",
    "authorName": "胤禛",
    "authorId": "adcfe4dbcbf9ad882cb6b103c4492cbe",
    "dynasty": "清",
    "content": [
      "山色岚光映马鞯，软沙细草缓鸣鞭。",
      "花开遍野时飞蝶，云散晴空好射鸢。",
      "孤店酒帘飘柳外，几家溪水绕门前。",
      "穿林暮返携锄叟，略彴欹斜度晚烟。"
    ]
  },
  {
    "id": "adcfe4dbcbf9ad889183d967dc28cb8b",
    "title": "湖亭观荷",
    "authorName": "胤禛",
    "authorId": "adcfe4dbcbf9ad882cb6b103c4492cbe",
    "dynasty": "清",
    "content": [
      "馆字清幽晓气凉，更宜澹荡对烟光。",
      "湖平水色涵天色，风过荷香带叶香。",
      "戏游金鳞依密荇，低飞银练贴芳塘。",
      "兰桡折取怜双蒂，殊胜陈隋巧样妆。"
    ]
  },
  {
    "id": "adcfe4dbcbf9ad88321e3b2be539756a",
    "title": "闰中秋",
    "authorName": "胤禛",
    "authorId": "adcfe4dbcbf9ad882cb6b103c4492cbe",
    "dynasty": "清",
    "content": [
      "一年最是中秋好，八月欣逢两度过。",
      "彩耀桂轮前夕满，凉生玉露此时多。",
      "入帘喜若重来客，照席欢宜续旧歌。",
      "自笑闲情谁得似，漏深更恋赏金波。"
    ]
  },
  {
    "id": "adcfe4dbcbf9ad888b2ce400f0bbbe1b",
    "title": "月夜泛舟",
    "authorName": "胤禛",
    "authorId": "adcfe4dbcbf9ad882cb6b103c4492cbe",
    "dynasty": "清",
    "content": [
      "堤柳阴分举画桡，数声呕轧荡轻舠。",
      "芙蓉馆北香浮沼，桑柘村西月满桥。",
      "雪鸟冲烟孤鹭起，金鳞破浪巨鱼跳。",
      "溯洄一片清光里，心会南华秋水谣。"
    ]
  },
  {
    "id": "adcfe4dbcbf9ad8819af14dbdc32307d",
    "title": "拟渔樵耕牧四首渔",
    "authorName": "胤禛",
    "authorId": "adcfe4dbcbf9ad882cb6b103c4492cbe",
    "dynasty": "清",
    "content": [
      "舴艋漂摇随处家，一篙绿水度年华。",
      "风罾逐浪蘋溪远，雨网冲烟柳渚斜。",
      "在在耽闲盟白鹭，朝朝买醉馔红虾。",
      "团圞儿女欢篷底，岂羡浮名举世夸。"
    ]
  },
  {
    "id": "adcfe4dbcbf9ad8819af14db631cd95f",
    "title": "拟渔樵耕牧四首渔",
    "authorName": "胤禛",
    "authorId": "adcfe4dbcbf9ad882cb6b103c4492cbe",
    "dynasty": "清",
    "content": [
      "一生踪迹在烟霞，不植条桑不种麻。",
      "翠柏斫来青带叶，古藤担去紫垂花。",
      "歌长时引猿窥穴，归晚常乘月到家。",
      "笔指云山为活计，那须卮酒祝篝车。"
    ]
  },
  {
    "id": "adcfe4dbcbf9ad8819af14db95f5ac48",
    "title": "拟渔樵耕牧四首渔",
    "authorName": "胤禛",
    "authorId": "adcfe4dbcbf9ad882cb6b103c4492cbe",
    "dynasty": "清",
    "content": [
      "茅屋疏篱翠蔓牵，绕篱桑拓翳平田。",
      "村中斑白闲无事，垄上青黄喜有年。",
      "比户机梭鸣月下，一家儿女聚灯前。",
      "那能更羡公侯贵，蟹美鱼肥稻熟天。"
    ]
  },
  {
    "id": "adcfe4dbcbf9ad8819af14db230b7d8f",
    "title": "拟渔樵耕牧四首渔",
    "authorName": "胤禛",
    "authorId": "adcfe4dbcbf9ad882cb6b103c4492cbe",
    "dynasty": "清",
    "content": [
      "平原浅草澹烟和，指点牛羊下绿坡。",
      "逐队饮时泉响细，偷闲卧处柳阴多。",
      "长河曲岸悠扬笛，斜日微风断续歌。",
      "借问道傍骑马客，何如犊背稳披蓑。"
    ]
  },
  {
    "id": "adcfe4dbcbf9ad880ba4a97427b31bcb",
    "title": "元夕过僧寺",
    "authorName": "胤禛",
    "authorId": "adcfe4dbcbf9ad882cb6b103c4492cbe",
    "dynasty": "清",
    "content": [
      "步入东林月满坛，逶迤曲径绕平栏。",
      "禅心清净尘心远，灯影幽微幡影寒。",
      "香煮玉泉分茗碗，静依宝筏坐蒲团。",
      "庙堂不系偷闲客，得向宗门举话端。"
    ]
  },
  {
    "id": "adcfe4dbcbf9ad885d39793d65ad6e04",
    "title": "初春郊行",
    "authorName": "胤禛",
    "authorId": "adcfe4dbcbf9ad882cb6b103c4492cbe",
    "dynasty": "清",
    "content": [
      "土膏开动草芬芳，缓辔循行十里塘。",
      "细雨斜飘山渐绿，小桃半吐柳初黄。",
      "闲随戏水沙鸥狎，又见营巢海燕忙。",
      "寓目物情忻自得，良辰倍觉惜韶光。"
    ]
  },
  {
    "id": "adcfe4dbcbf9ad888b8d521f7ae0a40f",
    "title": "临轩寓目",
    "authorName": "胤禛",
    "authorId": "adcfe4dbcbf9ad882cb6b103c4492cbe",
    "dynasty": "清",
    "content": [
      "绮窗罢抚紫琼琴，香烬金炉鹤梦沉。",
      "多事草偏名醒醉，可人花解结同心。",
      "风翻曲沼千层碧，云过重檐一霎阴。",
      "栏外有情双蛱蝶，翩翩飞入海棠深。"
    ]
  },
  {
    "id": "adcfe4dbcbf9ad8847184e8227854af9",
    "title": "三春景物滋",
    "authorName": "胤禛",
    "authorId": "adcfe4dbcbf9ad882cb6b103c4492cbe",
    "dynasty": "清",
    "content": [
      "阳春百物向荣时，况复郊原雨露滋。",
      "黍绿禾青麻翳垄，桃红李白杏交枝。",
      "游蜂舞蝶纷纷戏，乳燕鸣鸠处处宜。",
      "幸际圣皇熙皞世，佳辰若负便为痴。"
    ]
  },
  {
    "id": "adcfe4dbcbf9ad8810fb05d1ffe01ab8",
    "title": "睡起",
    "authorName": "胤禛",
    "authorId": "adcfe4dbcbf9ad882cb6b103c4492cbe",
    "dynasty": "清",
    "content": [
      "小斋岑寂漏声迟，书卷香炉得自怡。",
      "花不识愁工巧笑，柳恒如醉类情痴。",
      "梦回窗隙风翻帙，光动帘钩月映池。",
      "静里陶然清兴剧，苔笺石墨坐题诗。"
    ]
  },
  {
    "id": "adcfe4dbcbf9ad88134e5d20b4e5acd0",
    "title": "柳絮",
    "authorName": "胤禛",
    "authorId": "adcfe4dbcbf9ad882cb6b103c4492cbe",
    "dynasty": "清",
    "content": [
      "楝花风过雪霏霏，万点沾衣不湿衣。",
      "轻逐东西香毂转，狂随来去马蹄飞。",
      "河桥漠漠迷渔艇，村店纷纷扑酒旗。",
      "巧入疏帘如有意，拂琴飘卷伴书帏。"
    ]
  },
  {
    "id": "adcfe4dbcbf9ad8815b59d415eb2795f",
    "title": "咏牡丹",
    "authorName": "胤禛",
    "authorId": "adcfe4dbcbf9ad882cb6b103c4492cbe",
    "dynasty": "清",
    "content": [
      "酣艳枝枝五色妆，难将兰麝与论量。",
      "欲留春住舒奇彩，独擅娇多领众芳。",
      "天女霞冠簪宝髻，仙姝玉佩曳霓裳。",
      "琼浆饮罢瑶池宴，双颊潮红腻粉光。"
    ]
  },
  {
    "id": "adcfe4dbcbf9ad8819598d65ea4767b1",
    "title": "咏榴花",
    "authorName": "胤禛",
    "authorId": "adcfe4dbcbf9ad882cb6b103c4492cbe",
    "dynasty": "清",
    "content": [
      "春芳零落绛英佳，独茂薰风正色谐。",
      "翠叶布阴新绿染，蕊珠吐艳密红排。",
      "石家击碎珊瑚树，赵燕攒成玛瑙钗。",
      "好是一花生百子，中含琼液笑当阶。"
    ]
  },
  {
    "id": "adcfe4dbcbf9ad8870aa32a065286229",
    "title": "午日",
    "authorName": "胤禛",
    "authorId": "adcfe4dbcbf9ad882cb6b103c4492cbe",
    "dynasty": "清",
    "content": [
      "绿菖青艾绛纱囊，菰叶堆盘解粽香。",
      "竞渡楚人传故事，卖符道士弄灵章。",
      "葵心向日擎枝丽，榴火烧云并蒂芳。",
      "拂拂薰风初试葛，华轩挥扇引蒲觞。"
    ]
  },
  {
    "id": "adcfe4dbcbf9ad8877663160fd92fead",
    "title": "雨后园亭即景",
    "authorName": "胤禛",
    "authorId": "adcfe4dbcbf9ad882cb6b103c4492cbe",
    "dynasty": "清",
    "content": [
      "玉溪宛转云流镜，翠巘参差黛扫屏。",
      "堤树风翻深浅叶，径苔雨染淡浓青。",
      "鸣琴遥和岩头瀑，凉箔齐钩水面亭。",
      "最是夜初群籁寂，临轩坐拥一湖星。"
    ]
  },
  {
    "id": "adcfe4dbcbf9ad88399d3549ae0b9820",
    "title": "夏日楼前",
    "authorName": "胤禛",
    "authorId": "adcfe4dbcbf9ad882cb6b103c4492cbe",
    "dynasty": "清",
    "content": [
      "柳布浓阴覆钓矶，楼前翠嶂绿成围。",
      "骤过白雨长虹见，点破青天一鸟飞。",
      "闲处方知尘事扰，静中始悟道机微。",
      "不烦驱暑摇团扇，水面风生透葛衣。"
    ]
  },
  {
    "id": "adcfe4dbcbf9ad882a7e0d7aa2973d51",
    "title": "七夕",
    "authorName": "胤禛",
    "authorId": "adcfe4dbcbf9ad882cb6b103c4492cbe",
    "dynasty": "清",
    "content": [
      "沉李浮瓜乞巧筵，银河今夜渡仙軿。",
      "鸳鸯楼看霞成锦，翡翠屏开月上弦。",
      "滴露梧桐秋影薄，凌波菡萏晚香鲜。",
      "彩盘针线年年事，一瞬欢期万劫缘。"
    ]
  },
  {
    "id": "adcfe4dbcbf9ad88b71027db9b28f370",
    "title": "再过大觉寺",
    "authorName": "胤禛",
    "authorId": "adcfe4dbcbf9ad882cb6b103c4492cbe",
    "dynasty": "清",
    "content": [
      "一径烟萝夕照深，山窗幽竹更添阴。",
      "老僧谭法挥松麈，异鸟衔花敛雪襟。",
      "阁响钟声传密义，潭空云影鉴禅心。",
      "频来端爱风泉洁，却向无弦听好音。"
    ]
  },
  {
    "id": "adcfe4dbcbf9ad88407b586d202846a5",
    "title": "秋夕泛舟",
    "authorName": "胤禛",
    "authorId": "adcfe4dbcbf9ad882cb6b103c4492cbe",
    "dynasty": "清",
    "content": [
      "芙蓉吐艳漙清露，杨柳垂条曳晚烟。",
      "几点凫鹥惊画桨，一湖风月载兰船。",
      "枣悬硕果心皆赤，芡劈香包实本圆。",
      "揽得秋光游兴剧，清宵景物倍鲜妍。"
    ]
  },
  {
    "id": "adcfe4dbcbf9ad88562f39627d7dc837",
    "title": "中秋",
    "authorName": "胤禛",
    "authorId": "adcfe4dbcbf9ad882cb6b103c4492cbe",
    "dynasty": "清",
    "content": [
      "云敛星疏净碧穹，月圆今夕正秋中。",
      "十分明照三垣彻，一片光含万象同。",
      "樽泛金波凉滟滟，花浮玉露湿蒙蒙。",
      "恍疑夜半闻仙乐，满院香飘桂子风。"
    ]
  },
  {
    "id": "adcfe4dbcbf9ad8836b8b443c849b073",
    "title": "汤泉",
    "authorName": "胤禛",
    "authorId": "adcfe4dbcbf9ad882cb6b103c4492cbe",
    "dynasty": "清",
    "content": [
      "凌云兰殿郁崔嵬，绕槛涟漪温液回。",
      "养正为能恒净洁，莹心不止荡氛埃。",
      "宿含炎德珠光润，只觉阳和涧底来。",
      "著绩岂徒堪愈疾，溶溶一脉万年开。"
    ]
  },
  {
    "id": "adcfe4dbcbf9ad88b10045cbfd905c38",
    "title": "清明",
    "authorName": "胤禛",
    "authorId": "adcfe4dbcbf9ad882cb6b103c4492cbe",
    "dynasty": "清",
    "content": [
      "春云蔼蔼罨重城，二月天容逗嫩晴。",
      "雪尽柳条青可折，寒消桃蕊绛初成。",
      "谁家新燕低飞影，何处归鸿晚度声。",
      "窗外好风樽内酒，钻榆取火又清明。"
    ]
  },
  {
    "id": "adcfe4dbcbf9ad889b1634ad29d70f06",
    "title": "春日",
    "authorName": "胤禛",
    "authorId": "adcfe4dbcbf9ad882cb6b103c4492cbe",
    "dynasty": "清",
    "content": [
      "独有东风擅剪裁，朱朱白白后先开。",
      "鸟因枝密潜身隐，蝶为香多作队来。",
      "紫陌笙歌喧陆海，青郊车马动春雷。",
      "更攲晓枕寻残梦，何事林鸠故故催。"
    ]
  },
  {
    "id": "adcfe4dbcbf9ad884377c1b0b91af6d0",
    "title": "狮子园夏日",
    "authorName": "胤禛",
    "authorId": "adcfe4dbcbf9ad882cb6b103c4492cbe",
    "dynasty": "清",
    "content": [
      "石屋荆扉枕翠岗，烟峦朝夕郁丹苍。",
      "棋敲绿树阴中局，酒泛红薇架下觞。",
      "珠箔昼摇新竹影，玉池晚送嫩荷香。",
      "居闲漫谓全无事，一榻临风蝶梦长。"
    ]
  },
  {
    "id": "adcfe4dbcbf9ad883ba139e582d91cd5",
    "title": "山亭",
    "authorName": "胤禛",
    "authorId": "adcfe4dbcbf9ad882cb6b103c4492cbe",
    "dynasty": "清",
    "content": [
      "茑萝满树带烟垂，筛月梳风作幔帏。",
      "流水似琴还似筑，青山宜画又宜诗。",
      "饥鼯窃果缘枝捷，乳雉呼群出草迟。",
      "独倚石栏舒远目，亭前幽谷起云时。"
    ]
  },
  {
    "id": "adcfe4dbcbf9ad8870beb4c15e992e1c",
    "title": "画栏",
    "authorName": "胤禛",
    "authorId": "adcfe4dbcbf9ad882cb6b103c4492cbe",
    "dynasty": "清",
    "content": [
      "薰风披拂画栏东，照眼榴花烂熳红。",
      "暑气不侵松阁内，清阴长在竹窗中。",
      "由来丘壑情堪寄，即此蓬瀛路可通。",
      "次第药阶香晚露，纤纤新月上梧桐。"
    ]
  },
  {
    "id": "adcfe4dbcbf9ad889cbf9f6ab1a527eb",
    "title": "赐裕亲王",
    "authorName": "胤禛",
    "authorId": "adcfe4dbcbf9ad882cb6b103c4492cbe",
    "dynasty": "清",
    "content": [
      "朱邸连云翼紫宸，屏藩重望属亲臣。",
      "银潢派接恩波近，玉叶枝分湛露新。",
      "善体诒谋惟爱国，远承家法在勤民。",
      "同心夹辅应无忝，常巩瑶图亿万春。"
    ]
  },
  {
    "id": "adcfe4dbcbf9ad88ddce19037152c334",
    "title": "赐怡亲王",
    "authorName": "胤禛",
    "authorId": "adcfe4dbcbf9ad882cb6b103c4492cbe",
    "dynasty": "清",
    "content": [
      "天上根盘若木枝，朝阳辉映日纷披。",
      "葵心北拱输丹禁，棣萼春荣护赤墀。",
      "干济有才频入告，职司无缺亦书思。",
      "忠勤佐就升平业，长保勋名奕世垂。"
    ]
  },
  {
    "id": "adcfe4dbcbf9ad888b5a4735c8d4bc5d",
    "title": "赐果郡王",
    "authorName": "胤禛",
    "authorId": "adcfe4dbcbf9ad882cb6b103c4492cbe",
    "dynasty": "清",
    "content": [
      "花萼连枝夹帝京，英才挺秀信维城。",
      "冲和自保穰穰福，恭谨无劳赫赫名。",
      "同气一堂亲燕笑，推恩千祀佐休明。",
      "更期永矢忠勤节，长看盘根应候荣。"
    ]
  },
  {
    "id": "adcfe4dbcbf9ad8822ffa155f0e5eea6",
    "title": "赐大学士马齐",
    "authorName": "胤禛",
    "authorId": "adcfe4dbcbf9ad882cb6b103c4492cbe",
    "dynasty": "清",
    "content": [
      "黄扉出入领朝簪，宿德耆英眷注深。",
      "才是济川需作楫，功同望岁伫为霖。",
      "常思国事如家事，益励臣心沃主心。",
      "喜起明良传盛烈，薰风千载播瑶琴。"
    ]
  },
  {
    "id": "adcfe4dbcbf9ad880bc0c054f75a02a3",
    "title": "赐大学士王顼龄",
    "authorName": "胤禛",
    "authorId": "adcfe4dbcbf9ad882cb6b103c4492cbe",
    "dynasty": "清",
    "content": [
      "纶扉简命出宸衷，元老官仪自古隆。",
      "帝德无私资赞化，臣心匪懈在抒忠。",
      "勤宣天泽敷霖雨，善剂人情布巽风。",
      "一德明良歌喜起，皋夔事业古今同。"
    ]
  },
  {
    "id": "adcfe4dbcbf9ad88d02986206b757b3d",
    "title": "赐内大臣马武",
    "authorName": "胤禛",
    "authorId": "adcfe4dbcbf9ad882cb6b103c4492cbe",
    "dynasty": "清",
    "content": [
      "禁御宣劳重近臣，貂蝉奕叶载恩纶。",
      "入参帷幄抒丹悃，出典周庐翊紫宸。",
      "镇静实堪心膂寄，老成尤见性情纯。",
      "天家濊泽无私厚，勤恪应沾雨露频。"
    ]
  },
  {
    "id": "adcfe4dbcbf9ad886323377a5e8d76bb",
    "title": "赐尚书田从典",
    "authorName": "胤禛",
    "authorId": "adcfe4dbcbf9ad882cb6b103c4492cbe",
    "dynasty": "清",
    "content": [
      "百工允敕重朝端，职典枢机未易殚。",
      "出纳望同天北斗，清芬品拟省中兰。",
      "分曹政洽调元气，补衮心悬效寸丹。",
      "日昃共期劳庶绩，履声常听下金銮。"
    ]
  },
  {
    "id": "adcfe4dbcbf9ad8872e323844afa0965",
    "title": "赐侍郎史贻直",
    "authorName": "胤禛",
    "authorId": "adcfe4dbcbf9ad882cb6b103c4492cbe",
    "dynasty": "清",
    "content": [
      "率属分曹地望崇，位跻卿贰赖和衷。",
      "彤墀迹蹑中台履，玉佩声含晓殿风。",
      "勿惮贤劳亲吏职，好将兢业亮天工。",
      "公忠不负衣冠选，槐棘均叨雨露同。"
    ]
  },
  {
    "id": "adcfe4dbcbf9ad88e53c6e40ce137c44",
    "title": "诣太学",
    "authorName": "胤禛",
    "authorId": "adcfe4dbcbf9ad882cb6b103c4492cbe",
    "dynasty": "清",
    "content": [
      "礼乐牖民资大化，国家造士在斯文。",
      "临雍观礼崇儒切，视学论经养俊殷。",
      "济济桥门龙旆绕，雍雍璧水凤毛纷。",
      "千宫咸庆文明盛，还伫同风率土欣。"
    ]
  },
  {
    "id": "adcfe4dbcbf9ad88776f76d954681039",
    "title": "三月三日得雨",
    "authorName": "胤禛",
    "authorId": "adcfe4dbcbf9ad882cb6b103c4492cbe",
    "dynasty": "清",
    "content": [
      "三春淑气动萌荄，膏雨知时四野皆。",
      "东作共看沾溉足，西成咸庆岁时谐。",
      "柔桑陌上青含秀，稚麦田间绿正佳。",
      "伫览霏霏飘洒意，眷予兆庶少抒怀。"
    ]
  },
  {
    "id": "adcfe4dbcbf9ad884442abd82c300830",
    "title": "赐大学士张鹏翮暂假葬亲",
    "authorName": "胤禛",
    "authorId": "adcfe4dbcbf9ad882cb6b103c4492cbe",
    "dynasty": "清",
    "content": [
      "孝思忠悃本相成，蜀道迢迢去帝京。",
      "自是白云增恋慕，非关绿野乐幽清。",
      "松楸得展酬亲志，魏阙长悬报国情。",
      "好待泷冈封马鬣，速还黄阁赞升平。"
    ]
  },
  {
    "id": "adcfe4dbcbf9ad883cab92633d0ea0d7",
    "title": "冬至斋宫二首",
    "authorName": "胤禛",
    "authorId": "adcfe4dbcbf9ad882cb6b103c4492cbe",
    "dynasty": "清",
    "content": [
      "晨曦炯炯洁斋宫，一缕炉烟散绮栊。",
      "暖气潜回葭琯律，早梅先绽玉阶风。",
      "中孚默契天人理，来复明彰造化功。",
      "漫道书云成故事，精禋惟藉寸心通。"
    ]
  },
  {
    "id": "adcfe4dbcbf9ad883cab926397059b73",
    "title": "冬至斋宫二首",
    "authorName": "胤禛",
    "authorId": "adcfe4dbcbf9ad882cb6b103c4492cbe",
    "dynasty": "清",
    "content": [
      "凌寒松柏耐严冬，带月含霜度禁钟。",
      "午夜无眠思戒凛，诘朝崇祀务斋恭。",
      "初阳鼓动开三殿，万象昭回映九重。",
      "嘉节届临生意始，虔祈上帝惠吾农。"
    ]
  },
  {
    "id": "adcfe4dbcbf9ad8820e53f3189e5f3ee",
    "title": "甲辰十一月十三日恭值皇考二周忌辰感时永慕哀痛填膺洒泪述哀敬成一律",
    "authorName": "胤禛",
    "authorId": "adcfe4dbcbf9ad882cb6b103c4492cbe",
    "dynasty": "清",
    "content": [
      "霜露重惊岁月侵，抚时莫解感伤心。",
      "慕思实切终身永，恩德难酬罔极深。",
      "那得寝门重问膳，每怀圣训更沾襟。",
      "朝来回忆前年事，痛抱终天自古今。"
    ]
  },
  {
    "id": "adcfe4dbcbf9ad8813332f926eabf04d",
    "title": "是日瞻拜御容追忆慈颜不胜悲怆再成一律",
    "authorName": "胤禛",
    "authorId": "adcfe4dbcbf9ad882cb6b103c4492cbe",
    "dynasty": "清",
    "content": [
      "屈指违颜岁再周，飞光逝水两难留。",
      "圣仪秋肃钦渊默，天语春温想喔咻。",
      "荐食哀生松殿里，捧觞泪洒玉阶头。",
      "兢兢继述何堪道，服训常怀负荷忧。"
    ]
  },
  {
    "id": "adcfe4dbcbf9ad880f68740dd287d584",
    "title": "雍正三年乙巳二月十有二日皇考服制告除违情从礼溯时增怆敬述纪哀",
    "authorName": "胤禛",
    "authorId": "adcfe4dbcbf9ad882cb6b103c4492cbe",
    "dynasty": "清",
    "content": [
      "告袷今朝怆益滋，服除从吉礼从宜。",
      "频看冉冉流光转，每虑悠悠报德亏。",
      "承大业惟循夙训，念诒谋祗奉成规。",
      "无如瞻恋终难及，莫罄缠绵结永思。"
    ]
  },
  {
    "id": "adcfe4dbcbf9ad88946e8303f320529f",
    "title": "初夏偶闲",
    "authorName": "胤禛",
    "authorId": "adcfe4dbcbf9ad882cb6b103c4492cbe",
    "dynasty": "清",
    "content": [
      "清闲偶得万几余，水殿蓬壶九夏初。",
      "夜听甘霖浇沃野，晓看佳气绕宸居。",
      "绿荷池畔吟新句，翠竹林中披异书。",
      "时领薰风知解愠，松涛缓送度窗虚。"
    ]
  },
  {
    "id": "adcfe4dbcbf9ad8888c2013dcd26fd19",
    "title": "赐庄亲王",
    "authorName": "胤禛",
    "authorId": "adcfe4dbcbf9ad882cb6b103c4492cbe",
    "dynasty": "清",
    "content": [
      "金章玉佩冠通侯，班列彤阶最上头。",
      "仪表宗潢高乐善，屏藩王室重宣猷。",
      "桐圭分锡开朱邸，棣萼联辉映凤楼。",
      "捧日丹忱勤翼赞，天家恩泽自长流。"
    ]
  },
  {
    "id": "adcfe4dbcbf9ad88c958a417e26e3f1f",
    "title": "乙巳仲冬追亿皇考升遐倏周三载孺慕之忱与时俱积恭诣景陵拜谒以伸哀痛",
    "authorName": "胤禛",
    "authorId": "adcfe4dbcbf9ad882cb6b103c4492cbe",
    "dynasty": "清",
    "content": [
      "恭陈服御俨凭依，拜奠菁茅凛不违。",
      "四十年余恩浃髓，一千日里涕沾衣。",
      "寝园翠绕熊罴护，陵树霜寒鸟雀稀。",
      "翘首五云犹在望，忍乘清跸告言归。"
    ]
  },
  {
    "id": "adcfe4dbcbf9ad88d743d637c6b1f07d",
    "title": "暮春野望",
    "authorName": "胤禛",
    "authorId": "adcfe4dbcbf9ad882cb6b103c4492cbe",
    "dynasty": "清",
    "content": [
      "户牖凌虚百尺楼，川原霁色坐中收。",
      "绿萝灌水园蔬茂，碧浪翻风垄麦稠。",
      "杨柳坡边眠牧竖，杏花树畔泊渔舟。",
      "升平睹此丰年景，更亿英贤济远猷。"
    ]
  },
  {
    "id": "adcfe4dbcbf9ad88220d50b93c48c6d2",
    "title": "闲咏",
    "authorName": "胤禛",
    "authorId": "adcfe4dbcbf9ad882cb6b103c4492cbe",
    "dynasty": "清",
    "content": [
      "苑柳千条拂地垂，红尘飞不到轩墀。",
      "炷余古鼎睛烟袅，题罢长笺昼漏移。",
      "松影参差摩诘画，禽声上下浩然诗。",
      "遥空喜见浓云合，恰是吾民望雨时。"
    ]
  },
  {
    "id": "adcfe4dbcbf9ad88be72b159d3a6d63d",
    "title": "偶题",
    "authorName": "胤禛",
    "authorId": "adcfe4dbcbf9ad882cb6b103c4492cbe",
    "dynasty": "清",
    "content": [
      "舜禹传心十六字，执中一语贯精微。",
      "漫从体用观真妄，不向筌蹄觅是非。",
      "大地春风扬道妙，碧天秋月露清机。",
      "个中密谛何人会，鱼自深潜鸟自飞。"
    ]
  },
  {
    "id": "adcfe4dbcbf9ad88b2c19c61bbe88067",
    "title": "月夜听泉声得句",
    "authorName": "胤禛",
    "authorId": "adcfe4dbcbf9ad882cb6b103c4492cbe",
    "dynasty": "清",
    "content": [
      "逶迤洲渚薜萝幽，苑静偏宜秉独游。",
      "万树林梢看月上，三峰岩畔听泉流。",
      "溅衣珠洒晴疑雨，戛玉湍鸣夏似秋。",
      "风激潺湲声不断，夜深恋赏未回舟。"
    ]
  },
  {
    "id": "adcfe4dbcbf9ad8820bb0ba2abf7a381",
    "title": "知鱼亭待月",
    "authorName": "胤禛",
    "authorId": "adcfe4dbcbf9ad882cb6b103c4492cbe",
    "dynasty": "清",
    "content": [
      "传呼不用上林丞，傍水登临远郁蒸。",
      "解渴漫调金掌露，清心胜饮玉壶冰。",
      "知鱼亭畔观鱼跃，得月台前望月升。",
      "烟敛碧池星汉皎，玉栏高处尽堪凭。"
    ]
  },
  {
    "id": "adcfe4dbcbf9ad88ddce190394c28de3",
    "title": "赐怡亲王",
    "authorName": "胤禛",
    "authorId": "adcfe4dbcbf9ad882cb6b103c4492cbe",
    "dynasty": "清",
    "content": [
      "勤政楼头花萼芳，亲贤心膂藉匡襄。",
      "忠诚谨慎谟猷著，公正廉明誉望彰。",
      "经理度支需赞画，畴咨水土奏丰穰。",
      "年年景福由天赐，长秉丹衷达九阊。"
    ]
  },
  {
    "id": "adcfe4dbcbf9ad8841ad4995c16d879c",
    "title": "赐总督查弼纳",
    "authorName": "胤禛",
    "authorId": "adcfe4dbcbf9ad882cb6b103c4492cbe",
    "dynasty": "清",
    "content": [
      "时雍佳气浃寰瀛，绣戟牙幢制阃荣。",
      "两省风霜澄吏治，三春雨露洽舆情。",
      "位高定效公忠实，职钜非循廉谨名。",
      "文武兼资才自裕，伫期嘉绩佐升平。"
    ]
  },
  {
    "id": "adcfe4dbcbf9ad88f3fd1efaf3825387",
    "title": "赐总督杨宗仁",
    "authorName": "胤禛",
    "authorId": "adcfe4dbcbf9ad882cb6b103c4492cbe",
    "dynasty": "清",
    "content": [
      "绛节金章制上游，雄藩兼控主恩优。",
      "分疆名帅归钤辖，绣错方州待运筹。",
      "文武和衷群吏宪，军民一体大臣猷。",
      "殷勤早夜遵天语，会见酬庸第一流。"
    ]
  },
  {
    "id": "adcfe4dbcbf9ad88ca65b9442d6da157",
    "title": "步月至泉畔试茶",
    "authorName": "胤禛",
    "authorId": "adcfe4dbcbf9ad882cb6b103c4492cbe",
    "dynasty": "清",
    "content": [
      "飞阁流云护碧纱，曲栏掩映竹阴斜。",
      "巡檐步月敲奇句，坐石烹泉品贡茶。",
      "乳液清逾花上露，春旗嫩展雨前芽。",
      "水天一色明如昼，照见溪鱼戏浅沙。"
    ]
  },
  {
    "id": "adcfe4dbcbf9ad884d8923e2b816e833",
    "title": "观瀑布",
    "authorName": "胤禛",
    "authorId": "adcfe4dbcbf9ad882cb6b103c4492cbe",
    "dynasty": "清",
    "content": [
      "风过林静片云还，物外逍遥意趣闲。",
      "鴷鸟扣关声剥啄，涧流喷雪响潺湲。",
      "光寒古鉴飞霜练，翠滴晴岚涤雾鬟。",
      "岂必蓬瀛夸胜迹，翛然清境在人间。"
    ]
  },
  {
    "id": "adcfe4dbcbf9ad889c725d98bbd13aee",
    "title": "湖际闻野寺钟声",
    "authorName": "胤禛",
    "authorId": "adcfe4dbcbf9ad882cb6b103c4492cbe",
    "dynasty": "清",
    "content": [
      "长伴予游鹤与松，何烦扈跸得从容。",
      "湖烟淡罨迎人月，山寺遥传定夜钟。",
      "不问清修谈内典，懒将密意叩南宗。",
      "悠然梵响因风送，暗数云林第几峰。"
    ]
  },
  {
    "id": "adcfe4dbcbf9ad88e42b99d5988b0b8d",
    "title": "月",
    "authorName": "胤禛",
    "authorId": "adcfe4dbcbf9ad882cb6b103c4492cbe",
    "dynasty": "清",
    "content": [
      "宝镜奁开升自东，星疏云净正秋中。",
      "从看圆洁今宵满，即此晶辉万古同。",
      "奕奕荣光蟾吐彩，溶溶澄景水明空。",
      "当筵坐爱团圞好，时得香飘桂子风。"
    ]
  },
  {
    "id": "adcfe4dbcbf9ad88f4bf3baeb9e61a69",
    "title": "仲丁祭文庙",
    "authorName": "胤禛",
    "authorId": "adcfe4dbcbf9ad882cb6b103c4492cbe",
    "dynasty": "清",
    "content": [
      "扶植纲常百代陈，天将夫子觉斯民。",
      "帝王师法成隆治，兆庶遵由臻至淳。",
      "道统常垂今与古，文明共仰圣而神。",
      "功能溯自生民后，地辟天开第一人。"
    ]
  },
  {
    "id": "adcfe4dbcbf9ad8880fac1d2d4e58e1c",
    "title": "夏夜不成寐",
    "authorName": "胤禛",
    "authorId": "adcfe4dbcbf9ad882cb6b103c4492cbe",
    "dynasty": "清",
    "content": [
      "疏帘香散御炉烟，万井沉沉翠幔悬。",
      "夜静梵音来水面，月明渔唱到窗边。",
      "虚堂虑息难成寐，冰簟心清即入禅。",
      "惟有团团荷上露，晶莹可拟意珠圆。"
    ]
  },
  {
    "id": "adcfe4dbcbf9ad88780b797c63edf76a",
    "title": "雨后湖亭看月",
    "authorName": "胤禛",
    "authorId": "adcfe4dbcbf9ad882cb6b103c4492cbe",
    "dynasty": "清",
    "content": [
      "鄙听秦声却楚优，每于山水暂淹留。",
      "翠含宿雨千竿竹，高出层云百尺楼。",
      "湖影远浮随棹月，柳塘斜系钓鱼舟。",
      "坐深暑退凡情爽，一片清光入镜流。"
    ]
  },
  {
    "id": "adcfe4dbcbf9ad883e04fda4064bb75e",
    "title": "赐淳亲王",
    "authorName": "胤禛",
    "authorId": "adcfe4dbcbf9ad882cb6b103c4492cbe",
    "dynasty": "清",
    "content": [
      "满树繁花应候荣，蟠根奕叶托瑶京。",
      "试看花萼相承意，更听埙篪迭和声。",
      "带砺永存苗裔业，豆笾有践弟昆情。",
      "天朝屏翰家庭事，莫负皇心眷顾诚。"
    ]
  },
  {
    "id": "adcfe4dbcbf9ad88123f7353ccb5a6ba",
    "title": "赐都统拉锡",
    "authorName": "胤禛",
    "authorId": "adcfe4dbcbf9ad882cb6b103c4492cbe",
    "dynasty": "清",
    "content": [
      "羽林十二应星文，直宿周庐向夜分。",
      "阵识风云才自裕，身依日月志弥勤。",
      "鹰扬早领熊罴士，虎拜常参鹓鹭群。",
      "办得丹心捧宸极，时清莫漫羡奇勋。"
    ]
  },
  {
    "id": "adcfe4dbcbf9ad885764033bbaa6db23",
    "title": "赐提督郝玉麟",
    "authorName": "胤禛",
    "authorId": "adcfe4dbcbf9ad882cb6b103c4492cbe",
    "dynasty": "清",
    "content": [
      "元戎拥节镇岩疆，特简殊荣姓氏香。",
      "阃外长城资一面，胸藏武库靖多方。",
      "旌旗整暇军容肃，纪律严明士气扬。",
      "盛世筹边重颇牧，枫宸应为锡龙光。"
    ]
  },
  {
    "id": "adcfe4dbcbf9ad885f5d4a64f23db72c",
    "title": "赐提督高其位",
    "authorName": "胤禛",
    "authorId": "adcfe4dbcbf9ad882cb6b103c4492cbe",
    "dynasty": "清",
    "content": [
      "太和累洽庆櫜弓，专阃还推赫濯功。",
      "裨益军民资伟略，剂调文武在和衷。",
      "拊循正及从容日，谋勇皆由训练中。",
      "元老旗常书茂绩，雅歌应有穆如风。"
    ]
  },
  {
    "id": "adcfe4dbcbf9ad880e224ac909570e4a",
    "title": "桃花坞即景",
    "authorName": "胤禛",
    "authorId": "adcfe4dbcbf9ad882cb6b103c4492cbe",
    "dynasty": "清",
    "content": [
      "禁园宜雨复宜晴，别馆春深枕簟清。",
      "数片落花惊午梦，一声渔唱惹闲情。",
      "暂移榻向松间坐，恰听禽来竹里鸣。",
      "惟有东风知我意，满池新绿浪纹生。"
    ]
  },
  {
    "id": "adcfe4dbcbf9ad88db3e91c08468c87a",
    "title": "仁明斋咏怀",
    "authorName": "胤禛",
    "authorId": "adcfe4dbcbf9ad882cb6b103c4492cbe",
    "dynasty": "清",
    "content": [
      "忆昔园林趋觐回，朱门静掩不轻开。",
      "怡情看竹邀僧话，余事移松傍水栽。",
      "勤政原因涵养到，任劳却自静功来。",
      "万机日日如丝绪，勉竭心思手自裁。"
    ]
  },
  {
    "id": "adcfe4dbcbf9ad88645c620bf5efc306",
    "title": "沿湖游览至菜圃作",
    "authorName": "胤禛",
    "authorId": "adcfe4dbcbf9ad882cb6b103c4492cbe",
    "dynasty": "清",
    "content": [
      "一行白鹭引舟行，十亩红渠解笑迎。",
      "叠涧湍流清俗念，平湖烟景动闲情。",
      "竹藏茅舍疏篱绕，蝶聚瓜畦晚照明。",
      "最是小园饶野致，菜花香里辘轳声。"
    ]
  },
  {
    "id": "adcfe4dbcbf9ad8876d8333067f5eb5d",
    "title": "舟中纳凉",
    "authorName": "胤禛",
    "authorId": "adcfe4dbcbf9ad882cb6b103c4492cbe",
    "dynasty": "清",
    "content": [
      "开遍芙渠水为香，疏槐鸦影乱昏黄。",
      "停舟待月寻佳句，卷幔吟风纳晚凉。",
      "渔笛数声飘远岸，茶烟一缕扬修篁。",
      "畅舒心志逢清夏，寂寂花阴漏正长。"
    ]
  },
  {
    "id": "adcfe4dbcbf9ad886d098d7bd9d9145b",
    "title": "赐怡亲王二首其二",
    "authorName": "胤禛",
    "authorId": "adcfe4dbcbf9ad882cb6b103c4492cbe",
    "dynasty": "清",
    "content": [
      "惇族由来重本支，贤声况复叶埙篪。",
      "心悬北阙知忠悃，第赐东华表令仪。",
      "禁院联辉双蒂树，上林移植万年枝。",
      "永惟堂构资寅亮，载咏南山福禄宜。"
    ]
  },
  {
    "id": "adcfe4dbcbf9ad881cabb2ba8e179c26",
    "title": "暮春杂咏",
    "authorName": "胤禛",
    "authorId": "adcfe4dbcbf9ad882cb6b103c4492cbe",
    "dynasty": "清",
    "content": [
      "春云澹荡满平湖，渺渺烟波接绿芜。",
      "芳甸雨过花竞笑，画桥风起柳相扶。",
      "莺歌鸟语天然曲，水秀山清自在图。",
      "胜景已超尘世界，何须驾海访蓬壶。"
    ]
  },
  {
    "id": "adcfe4dbcbf9ad881cabb2ba5fba2efc",
    "title": "暮春杂咏",
    "authorName": "胤禛",
    "authorId": "adcfe4dbcbf9ad882cb6b103c4492cbe",
    "dynasty": "清",
    "content": [
      "炉烟袅袅拂帘栊，太液波澄晓镜融。",
      "卜岁喜看三月雨，惜春深坐百花风。",
      "红尘不到黄金阙，香雾时遮碧玉宫。",
      "对此上林光景好，清平愿与万方同。"
    ]
  },
  {
    "id": "adcfe4dbcbf9ad887f5d1d3636f2b8b1",
    "title": "夏日勤政殿观新月作",
    "authorName": "胤禛",
    "authorId": "adcfe4dbcbf9ad882cb6b103c4492cbe",
    "dynasty": "清",
    "content": [
      "勉思解愠鼓虞琴，殿壁书悬大宝箴。",
      "独揽万机凭溽暑，难抛一寸是光阴。",
      "丝纶日注临轩语，禾黍常期击壤吟。",
      "恰好碧天新吐月，半轮为启戒盈心。"
    ]
  },
  {
    "id": "adcfe4dbcbf9ad884a8d1f3d315557c2",
    "title": "雨后九洲清宴望西山",
    "authorName": "胤禛",
    "authorId": "adcfe4dbcbf9ad882cb6b103c4492cbe",
    "dynasty": "清",
    "content": [
      "蒹葭叶上雨声过，乍觉新凉飒飒多。",
      "山色崔嵬千叠翠，湖光潋滟万重波。",
      "游鱼避钓依寒藻，翔鸟惊弦就碧萝。",
      "莫讶金风催改序，秋晖偏好快晴和。"
    ]
  },
  {
    "id": "adcfe4dbcbf9ad884da7b722eb5cd76a",
    "title": "仲秋月夜题于清会亭",
    "authorName": "胤禛",
    "authorId": "adcfe4dbcbf9ad882cb6b103c4492cbe",
    "dynasty": "清",
    "content": [
      "深沉院宇桂香浮，寂寂溪园色相幽。",
      "静向庭中持佛偈，闲来月下泛扁舟。",
      "云迷入梦林间鹤，浪逐忘机水面鸥。",
      "对此清光神会处，岸芦汀蓼一天秋。"
    ]
  },
  {
    "id": "adcfe4dbcbf9ad8876aae409a46cdb00",
    "title": "新霁苑中秋色颇佳临流玩赏率成一律",
    "authorName": "胤禛",
    "authorId": "adcfe4dbcbf9ad882cb6b103c4492cbe",
    "dynasty": "清",
    "content": [
      "步辇从容雨后临，湖亭景物可追寻。",
      "幽花戏蝶红芳晚，密藻潜鳞碧涨深。",
      "寥泬天光增远趣，潺湲涧水静尘心。",
      "闲游不用调丝管，自有松篁奏好音。"
    ]
  },
  {
    "id": "adcfe4dbcbf9ad8889040b48dd81e586",
    "title": "春夜永春亭作",
    "authorName": "胤禛",
    "authorId": "adcfe4dbcbf9ad882cb6b103c4492cbe",
    "dynasty": "清",
    "content": [
      "霏微池馆罨春烟，银汉迢迢淑景妍。",
      "鱼跃清波惊犬吠，月穿绿柳觉莺眠。",
      "折蕉戏写题花句，接竹斜通傍槛泉。",
      "良夜寸阴应共惜，岂容虚度艳阳天。"
    ]
  },
  {
    "id": "adcfe4dbcbf9ad888ddda0d96e6103e9",
    "title": "暮春有感",
    "authorName": "胤禛",
    "authorId": "adcfe4dbcbf9ad882cb6b103c4492cbe",
    "dynasty": "清",
    "content": [
      "虚窗帘卷曙光新，柳絮榆钱又暮春。",
      "听政每忘花月好，对时惟望雨旸匀。",
      "宵衣旰食非干誉，夕惕朝乾自体仁。",
      "凤纪分颁虽七度，民风深愧未能淳。"
    ]
  },
  {
    "id": "adcfe4dbcbf9ad88433ad795ab4280bc",
    "title": "朕御极七载宵旰万几未遑他出己酉夏因命将远讨誓师于南海子缅怀曩日侍奉皇考巡幸此地色笑俨在目前而龙驭杳然邈不可攀俯仰徘徊曷胜今昔之感爰成一律以述追思",
    "authorName": "胤禛",
    "authorId": "adcfe4dbcbf9ad882cb6b103c4492cbe",
    "dynasty": "清",
    "content": [
      "花开野甸不知名，接辔依然辇路平。",
      "细草当时随驻跸，垂杨此日绕行营。",
      "河山满目音容邈，风景关心岁月更。",
      "禁旅多年蒙教养，畀予戡定作干城。"
    ]
  },
  {
    "id": "adcfe4dbcbf9ad88c941ed77cdfc077d",
    "title": "己酉夏南甸大阅",
    "authorName": "胤禛",
    "authorId": "adcfe4dbcbf9ad882cb6b103c4492cbe",
    "dynasty": "清",
    "content": [
      "陈师鞠旅卜良朝，万里糇粮备已饶。",
      "习战自能闲纪律，临戎惟在戒矜骄。",
      "剑莹鸊鹈清光闪，旗绕龙蛇赤羽飘。",
      "听彻前锋歌六月，云台合待姓名标。"
    ]
  },
  {
    "id": "adcfe4dbcbf9ad88c941ed77ac44d48c",
    "title": "己酉夏南甸大阅",
    "authorName": "胤禛",
    "authorId": "adcfe4dbcbf9ad882cb6b103c4492cbe",
    "dynasty": "清",
    "content": [
      "风拂榆槐晓角鸣，筑坛选将命专征。",
      "飕飕羽箭穿杨巧，猎猎云旓耀日明。",
      "万里玉关平虏穴，三秋瀚海渡天兵。",
      "裹粮带甲须珍重，扫荡尘氛远塞清。"
    ]
  },
  {
    "id": "adcfe4dbcbf9ad88b065c701ecbbdc0a",
    "title": "秋日登四佳楼晚眺",
    "authorName": "胤禛",
    "authorId": "adcfe4dbcbf9ad882cb6b103c4492cbe",
    "dynasty": "清",
    "content": [
      "庶务纷纭综理暇，偶将幽兴寄泉林。",
      "楼台况复秋光洁，花木偏宜霁景临。",
      "西岭层峦千叠翠，东湖细浪万重金。",
      "澹烟轻霭疏槐杪，接阵鸿归夕照沉。"
    ]
  },
  {
    "id": "adcfe4dbcbf9ad88185524a35a4d46db",
    "title": "月夜平湖放舟",
    "authorName": "胤禛",
    "authorId": "adcfe4dbcbf9ad882cb6b103c4492cbe",
    "dynasty": "清",
    "content": [
      "风卷平湖玉簟纹，沙汀落叶正纷纭。",
      "微微隔岸萤光隐，历历横空雁字分。",
      "碧浪载舟舟破浪，白云笼月月穿云。",
      "渺然秋爽超凡界，欲问西山鸾鹤群。"
    ]
  },
  {
    "id": "adcfe4dbcbf9ad8852ca55ea7d24ec27",
    "title": "仲秋月夜感怀",
    "authorName": "胤禛",
    "authorId": "adcfe4dbcbf9ad882cb6b103c4492cbe",
    "dynasty": "清",
    "content": [
      "碧天皓魄印长空，嘹呖初闻度塞鸿。",
      "榴子结成崖石畔，桂香飘入渚烟中。",
      "溪环松老重添翠，岩映枫疏半缀红。",
      "追忆昔年秋夜宴，不禁此际感西风。"
    ]
  },
  {
    "id": "adcfe4dbcbf9ad889813a1e4afa064f8",
    "title": "赐总督高其倬",
    "authorName": "胤禛",
    "authorId": "adcfe4dbcbf9ad882cb6b103c4492cbe",
    "dynasty": "清",
    "content": [
      "崇牙高建秉洪钧，远控岩疆轶等伦。",
      "两省山河司管钥，万民肥瘠视经纶。",
      "还持绛纛开军垒，永矢丹忠答禁宸。",
      "操凛冰霜功带砺，匡时重镇眷良臣。"
    ]
  },
  {
    "id": "adcfe4dbcbf9ad88f372cfb10ae723c4",
    "title": "赐总督李卫",
    "authorName": "胤禛",
    "authorId": "adcfe4dbcbf9ad882cb6b103c4492cbe",
    "dynasty": "清",
    "content": [
      "保障鸿才奏绩新，每将重寄委贤臣。",
      "须知令器承殊眷，贵有丹忱答紫宸。",
      "训练多方资辑旅，抚绥无怠在諴民。",
      "龙章用锡昭旌劝，益勖嘉猷辅一人。"
    ]
  },
  {
    "id": "adcfe4dbcbf9ad88c41f9289b4b35217",
    "title": "长至日题于至诚不息轩",
    "authorName": "胤禛",
    "authorId": "adcfe4dbcbf9ad882cb6b103c4492cbe",
    "dynasty": "清",
    "content": [
      "殿角星疏报曙钟，乾乾无逸每忧农。",
      "葭灰协律云占岁，粉絮翻阶雪应冬。",
      "时对神明持敬念，日临兆庶用中庸。",
      "愿言四海升平共，莫道尊安属九重。"
    ]
  },
  {
    "id": "adcfe4dbcbf9ad88ebd3fcb6c5117fc8",
    "title": "朕因去冬未雪忧怀莫释夙夜竭诚祈祷于惊蛰后二日荷蒙上天鉴佑春雪下降朝野同欢因成一律用志欣庆",
    "authorName": "胤禛",
    "authorId": "adcfe4dbcbf9ad882cb6b103c4492cbe",
    "dynasty": "清",
    "content": [
      "霢霂愆期忧岁俭，临轩愁咏悯农歌。",
      "三冬望雪心如渴，此日飞英气始和。",
      "苍昊垂慈施恺泽，黔黎有幸沐恩波。",
      "遥思九土应同庆，积素凝华知几多？"
    ]
  },
  {
    "id": "adcfe4dbcbf9ad88bdf434d96c1b911c",
    "title": "夜静",
    "authorName": "胤禛",
    "authorId": "adcfe4dbcbf9ad882cb6b103c4492cbe",
    "dynasty": "清",
    "content": [
      "星汉斜临避暑宫，石栏干曲绿阴笼。",
      "风回岩畔泉声咽，夜静人闲月镜空。",
      "绕砌兰薰香馥郁，满壶冰洁玉玲珑。",
      "隔帘漏断天如洗，新句吟成一枕中。"
    ]
  },
  {
    "id": "adcfe4dbcbf9ad88b82b7520a486d5a5",
    "title": "谒西山大觉寺",
    "authorName": "胤禛",
    "authorId": "adcfe4dbcbf9ad882cb6b103c4492cbe",
    "dynasty": "清",
    "content": [
      "重开香积奉金仙，松径纡回警跸传。",
      "野鸟静吟僧院竹，梵钟遥度御炉烟。",
      "清幽水树红尘外，寂历云山太古前。",
      "自有庄严超色相，何须慧远论真禅。"
    ]
  },
  {
    "id": "adcfe4dbcbf9ad881bed4c82ae2239f1",
    "title": "秋分前二日月下作",
    "authorName": "胤禛",
    "authorId": "adcfe4dbcbf9ad882cb6b103c4492cbe",
    "dynasty": "清",
    "content": [
      "露湿天阶夜景赊，湘帘高卷树栖鸦。",
      "寒蛩唧唧吟深砌，曲沼盈盈涨浅沙。",
      "风度桂丛香馥郁，月穿竹篽影横斜。",
      "襟怀凄爽秋将半，落叶萧萧菊欲华。"
    ]
  },
  {
    "id": "adcfe4dbcbf9ad88612fd440a8e073a4",
    "title": "仰瞻星垣",
    "authorName": "胤禛",
    "authorId": "adcfe4dbcbf9ad882cb6b103c4492cbe",
    "dynasty": "清",
    "content": [
      "桂香芬馥夜凉生，露咽吟蛩万籁清。",
      "碧汉接楼森斗宿，银河映沼转玑衡。",
      "云开八表情无极，鹤杳三峰梦不成。",
      "此际寸心同朗月，微垣历历湛虚明。"
    ]
  },
  {
    "id": "adcfe4dbcbf9ad889f065650f8a297fc",
    "title": "年华迅速倏值端阳箱贡冰纨案陈角黍于颁赐诸王大臣之际念及吾弟怡贤亲王仙游已周一载不禁凄然涕下援笔赋此",
    "authorName": "胤禛",
    "authorId": "adcfe4dbcbf9ad882cb6b103c4492cbe",
    "dynasty": "清",
    "content": [
      "韶光荏苒暗中迁，开到榴花又一年。",
      "节届香蒲陈似旧，贡来细葛赐谁先？",
      "检文悲览贤臣颂，搦管慵裁棣萼篇。",
      "伟绩殊勋无可答，为营佳兆表新阡。"
    ]
  },
  {
    "id": "adcfe4dbcbf9ad880ba8c270945dddfa",
    "title": "秋日登楼有感",
    "authorName": "胤禛",
    "authorId": "adcfe4dbcbf9ad882cb6b103c4492cbe",
    "dynasty": "清",
    "content": [
      "尺璧谁言抵寸阴，旷然怀抱豁登临。",
      "放情缅邈云峰古，极目苍茫烟水深。",
      "犹忆童年花下戏，倏经鹤发鬓边侵。",
      "眼前秋色当堪赏，况复新晴月满襟。"
    ]
  },
  {
    "id": "adcfe4dbcbf9ad88503d5d585ff05822",
    "title": "深柳读书堂消夏",
    "authorName": "胤禛",
    "authorId": "adcfe4dbcbf9ad882cb6b103c4492cbe",
    "dynasty": "清",
    "content": [
      "曲尘绿染万条丝，窣地浓阴暑暗移。",
      "旋渍霜毫铺玉版，细研荷露写新诗。",
      "一天月色画图古，两部蛙声鼓吹奇。",
      "潇洒楼台临碧水，夜深倒影静垂垂。"
    ]
  },
  {
    "id": "adcfe4dbcbf9ad8893ccded27da427a6",
    "title": "秋日寓目成咏",
    "authorName": "胤禛",
    "authorId": "adcfe4dbcbf9ad882cb6b103c4492cbe",
    "dynasty": "清",
    "content": [
      "玉露金飙肃昊穹，澄泓秋水映帘栊。",
      "群峰黛染呈寒碧，远浦霞明荡晚红。",
      "风度桂林香满院，月穿雁字影书空。",
      "予怀喜慰西成候，多稼如云处处同。"
    ]
  },
  {
    "id": "adcfe4dbcbf9ad88838b617f76465029",
    "title": "壬子岁九月七日吾弟怡贤亲王定窆于水东村朕念手足至谊兼以辅弼功勤献替忠款抚今忆昔情不能已因亲临奠送稍伸积痛夫神游于天魄藏于地亘古迄今理之常也但以吾弟之亲贤为国家柱石幽明异路于兹永别当深秋草木黄落之际朕心曷胜凄怆爰赋此诗以写怀",
    "authorName": "胤禛",
    "authorId": "adcfe4dbcbf9ad882cb6b103c4492cbe",
    "dynasty": "清",
    "content": [
      "西风瑟瑟草离离，惨对灵筵奠酒卮。",
      "荆树凋残惊日晚，雁群零落入云悲。",
      "邈焉不返游仙梦，行矣休歌薤露词。",
      "此际亲临无限痛，九泉英爽料应知！"
    ]
  },
  {
    "id": "adcfe4dbcbf9ad886ad7f7f1dbccaafb",
    "title": "暮春四宜堂咏怀",
    "authorName": "胤禛",
    "authorId": "adcfe4dbcbf9ad882cb6b103c4492cbe",
    "dynasty": "清",
    "content": [
      "花繁如锦草如茵，雨细风轻物候新。",
      "朱邸舞筵成往事，斑衣戏彩久凝尘。",
      "万几宵旰忙中趣，百岁光阴梦里真。",
      "不问春归何处去，惟听燕语报芳辰。"
    ]
  },
  {
    "id": "adcfe4dbcbf9ad887f6df6963840bb7f",
    "title": "荷池玩月",
    "authorName": "胤禛",
    "authorId": "adcfe4dbcbf9ad882cb6b103c4492cbe",
    "dynasty": "清",
    "content": [
      "闲行傍水觉清凉，半刻徘徊百虑忘。",
      "月上园林添秀色，风来池沼送幽香。",
      "红衣露坠莲房粉，素练光凝镜面霜。",
      "夜静暑消多野趣，悠然自得咏沧浪。"
    ]
  },
  {
    "id": "adcfe4dbcbf9ad88bf008a4ab63ec102",
    "title": "秋日登朗吟阁寓目",
    "authorName": "胤禛",
    "authorId": "adcfe4dbcbf9ad882cb6b103c4492cbe",
    "dynasty": "清",
    "content": [
      "缥缈遥峰带夕曛，晴光历历望中分。",
      "桥移虹影当溪卧，风度蝉声隔岸闻。",
      "数片晚霞三径菊，一潭秋水半床云。",
      "高亭避暑才吟罢，又听金飙送雁群。"
    ]
  },
  {
    "id": "adcfe4dbcbf9ad883d8ca2f15e0b4b2e",
    "title": "初夏西苑游瞩",
    "authorName": "胤禛",
    "authorId": "adcfe4dbcbf9ad882cb6b103c4492cbe",
    "dynasty": "清",
    "content": [
      "前廷午退紫宸班，回辇寻幽竹石间。",
      "一息不停新绿水，四时相对旧青山。",
      "溪烟澹荡平台晚，林影参差夕照间。",
      "鸟识禁园栖托稳，每看飞去又飞还。"
    ]
  },
  {
    "id": "adcfe4dbcbf9ad8893bf6d9b1592c930",
    "title": "蓬莱洲咏古",
    "authorName": "胤禛",
    "authorId": "adcfe4dbcbf9ad882cb6b103c4492cbe",
    "dynasty": "清",
    "content": [
      "唐家空筑望仙楼，秦汉何人到十洲。",
      "尘外啸歌红树晚，壶中坐卧碧天秋。",
      "庙堂待起烟霞侣，泉石还看鹤鹿游。",
      "弱水三千休问渡，皇家自有济川舟。"
    ]
  },
  {
    "id": "adcfe4dbcbf9ad88942ac351e8c5c028",
    "title": "万方安和轩秋日作",
    "authorName": "胤禛",
    "authorId": "adcfe4dbcbf9ad882cb6b103c4492cbe",
    "dynasty": "清",
    "content": [
      "霜飙飒飒度枫林，红叶如花碧水浔。",
      "每感金行成物品，常推道念格人心。",
      "翱翔彼鸟呼群乐，含哺吾民鼓腹吟。",
      "四野喜看农事毕，聿修百职政维今。"
    ]
  },
  {
    "id": "adcfe4dbcbf9ad88b11fe4876de161bc",
    "title": "感秋",
    "authorName": "胤禛",
    "authorId": "adcfe4dbcbf9ad882cb6b103c4492cbe",
    "dynasty": "清",
    "content": [
      "清秋玉宇净纤尘，银汉澄辉物候新。",
      "雁陈排空横紫塞，桂香绽露报霜辰。",
      "涓涓石濑溪流月，瑟瑟金飙风度蘋。",
      "抚景不禁兴感慨，啼蛩无那送声频。"
    ]
  },
  {
    "id": "adcfe4dbcbf9ad88504d5287aae1dfd4",
    "title": "雨后郊外泛舟",
    "authorName": "胤禛",
    "authorId": "adcfe4dbcbf9ad882cb6b103c4492cbe",
    "dynasty": "清",
    "content": [
      "雾敛西岩暑气消，微风正好泛轻桡。",
      "新晴燕雀低临水，积雨菰蒲密碍桥。",
      "到处湖山惟竹月，数家烟火尽渔樵。",
      "瀛洲宛在京畿右，不羡仙家去路遥。"
    ]
  },
  {
    "id": "adcfe4dbcbf9ad880bdcfc80749547e6",
    "title": "夏夜",
    "authorName": "胤禛",
    "authorId": "adcfe4dbcbf9ad882cb6b103c4492cbe",
    "dynasty": "清",
    "content": [
      "画槛临池柳半遮，纤尘不到静无哗。",
      "惠均方物分丹荔，冷浸盘冰剖碧瓜。",
      "风送荷香来枕畔，月移竹影上窗纱。",
      "数声鹤唳清诗思，银汉流辉夜景赊。"
    ]
  },
  {
    "id": "adcfe4dbcbf9ad886a20e5f4f6e77900",
    "title": "秋夜",
    "authorName": "胤禛",
    "authorId": "adcfe4dbcbf9ad882cb6b103c4492cbe",
    "dynasty": "清",
    "content": [
      "瑟瑟西风起白蘋，临池曲槛净无尘。",
      "苑供火枣盈盘赤，枝缀葡萄下架新。",
      "雨后晚凉清几案，山空夜气静心神。",
      "悠然一缕炉烟细，虚室忘言契道真。"
    ]
  },
  {
    "id": "adcfe4dbcbf9ad88ad31751747e63db5",
    "title": "中秋夜",
    "authorName": "胤禛",
    "authorId": "adcfe4dbcbf9ad882cb6b103c4492cbe",
    "dynasty": "清",
    "content": [
      "月华当户彩盈盈，九十高秋序正平。",
      "他夕偏宜兹夕好，今年却胜去年明。",
      "辉含珠露凝仙液，光委金波满玉觥。",
      "闻说蟾宫多桂子，天香时觉拂衣清。"
    ]
  },
  {
    "id": "adcfe4dbcbf9ad8889adb244d3088094",
    "title": "夏日读书",
    "authorName": "胤禛",
    "authorId": "adcfe4dbcbf9ad882cb6b103c4492cbe",
    "dynasty": "清",
    "content": [
      "夏日书斋静，荷风拂槛来。",
      "芬芳盈几席，翠帙带香开。"
    ]
  },
  {
    "id": "adcfe4dbcbf9ad88a10b4b6ff49bb6a0",
    "title": "江边书屋",
    "authorName": "胤禛",
    "authorId": "adcfe4dbcbf9ad882cb6b103c4492cbe",
    "dynasty": "清",
    "content": [
      "湍响听泷泷，帘开对大江。",
      "园幽人迹少，把卷倚南窗。"
    ]
  },
  {
    "id": "adcfe4dbcbf9ad888aa5f5f41a061c62",
    "title": "雨窗",
    "authorName": "胤禛",
    "authorId": "adcfe4dbcbf9ad882cb6b103c4492cbe",
    "dynasty": "清",
    "content": [
      "茅檐飞细雨，爽气乍侵人。",
      "移榻临窗坐，诗怀自觉新。"
    ]
  },
  {
    "id": "adcfe4dbcbf9ad88acfdfb9e7ef5b27b",
    "title": "登焦山上方口占",
    "authorName": "胤禛",
    "authorId": "adcfe4dbcbf9ad882cb6b103c4492cbe",
    "dynasty": "清",
    "content": [
      "浩浩天边水，苍苍山顶松。",
      "老僧禅定后，隔岸一声钟。"
    ]
  },
  {
    "id": "adcfe4dbcbf9ad88a2d69920f62a71e6",
    "title": "即事",
    "authorName": "胤禛",
    "authorId": "adcfe4dbcbf9ad882cb6b103c4492cbe",
    "dynasty": "清",
    "content": [
      "晚行西郭外，策马上层冈。",
      "暑退无多日，疏林已半黄。"
    ]
  },
  {
    "id": "adcfe4dbcbf9ad88cbad1ecd780637e8",
    "title": "几暇偶题",
    "authorName": "胤禛",
    "authorId": "adcfe4dbcbf9ad882cb6b103c4492cbe",
    "dynasty": "清",
    "content": [
      "识得几暇趣，丝纶不假言。",
      "孰知宵旰里，却是绝尘喧。"
    ]
  },
  {
    "id": "adcfe4dbcbf9ad88877dec5dded4d684",
    "title": "除夕",
    "authorName": "胤禛",
    "authorId": "adcfe4dbcbf9ad882cb6b103c4492cbe",
    "dynasty": "清",
    "content": [
      "今年今夕送，明岁明晨迎。",
      "只此忧勤念，乾乾无灭生。"
    ]
  },
  {
    "id": "adcfe4dbcbf9ad88adee3a289c415575",
    "title": "秋夜述怀",
    "authorName": "胤禛",
    "authorId": "adcfe4dbcbf9ad882cb6b103c4492cbe",
    "dynasty": "清",
    "content": [
      "桂香盈院宇，银汉净无垠。",
      "耿耿难成寐，澄怀虑兆民。"
    ]
  },
  {
    "id": "adcfe4dbcbf9ad883fbe232e04241794",
    "title": "月下独酌",
    "authorName": "胤禛",
    "authorId": "adcfe4dbcbf9ad882cb6b103c4492cbe",
    "dynasty": "清",
    "content": [
      "春月娟娟映水清，一斟一酌听泉声。",
      "微风暗拂花枝动，几点残红扑酒罂。"
    ]
  },
  {
    "id": "adcfe4dbcbf9ad884210f719edc79551",
    "title": "春院小饮",
    "authorName": "胤禛",
    "authorId": "adcfe4dbcbf9ad882cb6b103c4492cbe",
    "dynasty": "清",
    "content": [
      "春深红紫映楼台，槛外风香花尽开。",
      "东海玉盘看乍涌，恰逢童子抱尊来。"
    ]
  },
  {
    "id": "adcfe4dbcbf9ad88c0dd221c899fe29e",
    "title": "雨霁",
    "authorName": "胤禛",
    "authorId": "adcfe4dbcbf9ad882cb6b103c4492cbe",
    "dynasty": "清",
    "content": [
      "节届清和春未赊，看山不厌半云遮。",
      "微风扇暖蒸新雨，为我催开后院花。"
    ]
  },
  {
    "id": "adcfe4dbcbf9ad88a5945ed5c179faa6",
    "title": "立夏",
    "authorName": "胤禛",
    "authorId": "adcfe4dbcbf9ad882cb6b103c4492cbe",
    "dynasty": "清",
    "content": [
      "熏风吹水绿于苔，羲驭徐催朱夏来。",
      "堤畔龙鳞皴古柏，庭前兔目绽新槐。"
    ]
  },
  {
    "id": "adcfe4dbcbf9ad88633310cc8947c415",
    "title": "花间小饮",
    "authorName": "胤禛",
    "authorId": "adcfe4dbcbf9ad882cb6b103c4492cbe",
    "dynasty": "清",
    "content": [
      "长夏初临芍药开，熏风拂席送香来。",
      "仙姿绰约翻红袖，月影婆娑照绿杯。"
    ]
  },
  {
    "id": "adcfe4dbcbf9ad8849eeafdc9490125e",
    "title": "友人书屋",
    "authorName": "胤禛",
    "authorId": "adcfe4dbcbf9ad882cb6b103c4492cbe",
    "dynasty": "清",
    "content": [
      "羡君潇洒致如仙，心远何妨地更偏。",
      "雨洗岚光青入牖，风摇竹影绿当筵。"
    ]
  },
  {
    "id": "adcfe4dbcbf9ad88fe169b1501252856",
    "title": "热河园中避暑",
    "authorName": "胤禛",
    "authorId": "adcfe4dbcbf9ad882cb6b103c4492cbe",
    "dynasty": "清",
    "content": [
      "别业遥连上苑边，承恩避暑兴怡然。",
      "兰舟晓泛清波里，荷盖擎珠颗颗圆。"
    ]
  },
  {
    "id": "adcfe4dbcbf9ad881702086dcd4b83f8",
    "title": "夏日泛舟",
    "authorName": "胤禛",
    "authorId": "adcfe4dbcbf9ad882cb6b103c4492cbe",
    "dynasty": "清",
    "content": [
      "殿阁风生波面凉，溯洄徐泛芰荷香。",
      "柳阴深处停桡看，无数纤鯈戏碧塘。"
    ]
  },
  {
    "id": "adcfe4dbcbf9ad8806de790daa9325e4",
    "title": "园中即景",
    "authorName": "胤禛",
    "authorId": "adcfe4dbcbf9ad882cb6b103c4492cbe",
    "dynasty": "清",
    "content": [
      "林亭幽静晚风凉，水气侵衣荇藻香。",
      "好景片时期莫负，开窗披卷意徜徉。"
    ]
  },
  {
    "id": "adcfe4dbcbf9ad88cea9a5a8f988695a",
    "title": "晚泛",
    "authorName": "胤禛",
    "authorId": "adcfe4dbcbf9ad882cb6b103c4492cbe",
    "dynasty": "清",
    "content": [
      "画桡闲泛暮霞明，风细波微暑气轻。",
      "更转碧山寻胜迹，恰逢双鹤似相迎。"
    ]
  },
  {
    "id": "adcfe4dbcbf9ad8815d32c2f7ac2f107",
    "title": "观雨",
    "authorName": "胤禛",
    "authorId": "adcfe4dbcbf9ad882cb6b103c4492cbe",
    "dynasty": "清",
    "content": [
      "密雨如膏洒碧丝，稻花漠漠绕长陂。",
      "虚斋睡起推窗看，私喜甘霖正及时。"
    ]
  },
  {
    "id": "adcfe4dbcbf9ad88fc2472d84dce4481",
    "title": "山翁",
    "authorName": "胤禛",
    "authorId": "adcfe4dbcbf9ad882cb6b103c4492cbe",
    "dynasty": "清",
    "content": [
      "山翁避暑在山中，竹簌松涛面面风。",
      "三乐启期何所事，朝阳睡到夕阳红。"
    ]
  },
  {
    "id": "adcfe4dbcbf9ad88e5223400020e8886",
    "title": "偶占",
    "authorName": "胤禛",
    "authorId": "adcfe4dbcbf9ad882cb6b103c4492cbe",
    "dynasty": "清",
    "content": [
      "碧桃吐艳莺初啭，丹桂含芳燕又归。",
      "日往月来传大道，花香鸟语泄真机。"
    ]
  },
  {
    "id": "adcfe4dbcbf9ad8872e138d7dc0fa9cc",
    "title": "偶成",
    "authorName": "胤禛",
    "authorId": "adcfe4dbcbf9ad882cb6b103c4492cbe",
    "dynasty": "清",
    "content": [
      "晴空瞬息片云生，风卷千堆雪浪惊。",
      "石虎泥龙争斗罢，澄潭涌出月轮明。"
    ]
  },
  {
    "id": "adcfe4dbcbf9ad881689ddd77d069913",
    "title": "又",
    "authorName": "胤禛",
    "authorId": "adcfe4dbcbf9ad882cb6b103c4492cbe",
    "dynasty": "清",
    "content": [
      "长空万里碧天秋，绝点纯清亦不收。",
      "识得如如妙中妙，尘尘刹刹任悠悠。"
    ]
  },
  {
    "id": "adcfe4dbcbf9ad882ba47c2022eb8c8c",
    "title": "松月吟",
    "authorName": "胤禛",
    "authorId": "adcfe4dbcbf9ad882cb6b103c4492cbe",
    "dynasty": "清",
    "content": [
      "香飘桂子月初盈，凉泛松涛溪共鸣。",
      "丛桂影中和月影，万松声里听溪声。"
    ]
  },
  {
    "id": "adcfe4dbcbf9ad88636dad80539682e5",
    "title": "花下偶成",
    "authorName": "胤禛",
    "authorId": "adcfe4dbcbf9ad882cb6b103c4492cbe",
    "dynasty": "清",
    "content": [
      "对酒吟诗花劝饮，花前得句自推敲。",
      "九重三殿谁为友，皓月清风作契交。"
    ]
  },
  {
    "id": "adcfe4dbcbf9ad88614f4975bcfcc1e3",
    "title": "清闲",
    "authorName": "胤禛",
    "authorId": "adcfe4dbcbf9ad882cb6b103c4492cbe",
    "dynasty": "清",
    "content": [
      "世间何处觅清闲，只在朝堂城市间。",
      "即此是非名利客，何殊野衲闭禅关。"
    ]
  },
  {
    "id": "adcfe4dbcbf9ad885d9a5766e8ae72ea",
    "title": "国家为准噶尔跳梁不得已有用兵之举自己酉以来将帅士伍枕戈负盾野宿风餐三载于兹矣朕每一廑念食不甘味寝不安席因避居便殿停御宴会日与廷臣筹计军需惟冀上苍默佑师旅早旋论功颁赏朕怀始释爰作截句四首以见意",
    "authorName": "胤禛",
    "authorId": "adcfe4dbcbf9ad882cb6b103c4492cbe",
    "dynasty": "清",
    "content": [
      "天禄崇儒方偃武，长杨罢猎岂佳兵。",
      "无端戍火明西塞，劳我星旗向远征。"
    ]
  },
  {
    "id": "adcfe4dbcbf9ad885d9a57667c25e497",
    "title": "国家为准噶尔跳梁不得已有用兵之举自己酉以来将帅士伍枕戈负盾野宿风餐三载于兹矣朕每一廑念食不甘味寝不安席因避居便殿停御宴会日与廷臣筹计军需惟冀上苍默佑师旅早旋论功颁赏朕怀始释爰作截句四首以见意",
    "authorName": "胤禛",
    "authorId": "adcfe4dbcbf9ad882cb6b103c4492cbe",
    "dynasty": "清",
    "content": [
      "月照天山玉帐高，风吹霜气透征袍。",
      "年来倦听喜禾颂，一饭宁忘汗马劳。"
    ]
  },
  {
    "id": "adcfe4dbcbf9ad885d9a5766e5108e71",
    "title": "国家为准噶尔跳梁不得已有用兵之举自己酉以来将帅士伍枕戈负盾野宿风餐三载于兹矣朕每一廑念食不甘味寝不安席因避居便殿停御宴会日与廷臣筹计军需惟冀上苍默佑师旅早旋论功颁赏朕怀始释爰作截句四首以见意",
    "authorName": "胤禛",
    "authorId": "adcfe4dbcbf9ad882cb6b103c4492cbe",
    "dynasty": "清",
    "content": [
      "玉门关外草连天，一骑飞驰到日边。",
      "报道单于甘就抚，羽林齐唱凯歌旋。"
    ]
  },
  {
    "id": "adcfe4dbcbf9ad885d9a576682b2290f",
    "title": "国家为准噶尔跳梁不得已有用兵之举自己酉以来将帅士伍枕戈负盾野宿风餐三载于兹矣朕每一廑念食不甘味寝不安席因避居便殿停御宴会日与廷臣筹计军需惟冀上苍默佑师旅早旋论功颁赏朕怀始释爰作截句四首以见意",
    "authorName": "胤禛",
    "authorId": "adcfe4dbcbf9ad882cb6b103c4492cbe",
    "dynasty": "清",
    "content": [
      "将军跨马拥戈矛，壮士驱车久未休。",
      "一纸捷书期早至，黄金铸印待封侯。"
    ]
  },
  {
    "id": "adcfe4dbcbf9ad8802872be944f111c7",
    "title": "观释典偶题",
    "authorName": "胤禛",
    "authorId": "adcfe4dbcbf9ad882cb6b103c4492cbe",
    "dynasty": "清",
    "content": [
      "浑忘云驶月轮迟，不悟舟行觉岸移。",
      "世界三千皆有量，慧珠一颗净无涯。"
    ]
  },
  {
    "id": "adcfe4dbcbf9ad88bf3bb5513f07e70a",
    "title": "初秋咏月影溪声",
    "authorName": "胤禛",
    "authorId": "adcfe4dbcbf9ad882cb6b103c4492cbe",
    "dynasty": "清",
    "content": [
      "月挂半空飘素影，溪流一派送秋声。",
      "溪声入耳原无意，月影穿帘似有情。"
    ]
  },
  {
    "id": "adcfe4dbcbf9ad88be72b1596eb91bf4",
    "title": "偶题",
    "authorName": "胤禛",
    "authorId": "adcfe4dbcbf9ad882cb6b103c4492cbe",
    "dynasty": "清",
    "content": [
      "秋宵噭噭云间鹤，古调泠泠松下琴。",
      "皓月清风为契友，高山流水是知音。"
    ]
  },
  {
    "id": "adcfe4dbcbf9ad8872e138d7bec0782f",
    "title": "偶成",
    "authorName": "胤禛",
    "authorId": "adcfe4dbcbf9ad882cb6b103c4492cbe",
    "dynasty": "清",
    "content": [
      "斗柄旋东月建寅，余寒敛尽岁云新。",
      "鸟歌花舞真如相，水绿山青自在人。"
    ]
  },
  {
    "id": "adcfe4dbcbf9ad88dc9ad64ad87c82ac",
    "title": "自疑",
    "authorName": "胤禛",
    "authorId": "adcfe4dbcbf9ad882cb6b103c4492cbe",
    "dynasty": "清",
    "content": [
      "谁道空门最上乘，谩言白日可飞升。",
      "垂裳宇内一闲客，不衲人间个野僧。"
    ]
  },
  {
    "id": "adcfe4dbcbf9ad88503c6f89ca408d40",
    "title": "题画",
    "authorName": "胤禛",
    "authorId": "adcfe4dbcbf9ad882cb6b103c4492cbe",
    "dynasty": "清",
    "content": [
      "一派涛声涌渡头，寒江漠漠楚天秋。",
      "可怜两岸萧条柳，似为行人绾去舟。"
    ]
  },
  {
    "id": "adcfe4dbcbf9ad880357b55c9f2cef89",
    "title": "狼居胥山大阅",
    "authorName": "胤禛",
    "authorId": "adcfe4dbcbf9ad882cb6b103c4492cbe",
    "dynasty": "清",
    "content": [
      "帝为生民计，狼胥阅大兵。",
      "穷荒金鼓震，朔漠旆旌明。",
      "令出山川动，威扬神鬼惊。",
      "技娴百战勇，恩重一身轻。",
      "预卜妖氛散，悬知海宇清。",
      "彼狂擒子献，蠢尔倒戈迎。",
      "遁去浑无路，争归尽布诚。",
      "鹰抟驱鸟伏，螳臂骇车行。",
      "不惮疏方远，惟期边塞平。",
      "濡毫歌懋烈，吉日愧难赓。"
    ]
  },
  {
    "id": "adcfe4dbcbf9ad881f844b5e3dfa7d1e",
    "title": "瞻仰盛京宫阙念祖宗创业艰难恭赋二十韵",
    "authorName": "胤禛",
    "authorId": "adcfe4dbcbf9ad882cb6b103c4492cbe",
    "dynasty": "清",
    "content": [
      "奉命趋辽海，猗欤仰旧宫。",
      "逶迤龙脉远，詄荡凤城雄。",
      "念昔开洪造，乘时建武功。",
      "师征方自葛，考卜重迁酆。",
      "一剑风尘际，三陲指顾中。",
      "神威宣率土，皇极协苍穹。",
      "式廓弥增壮，维垣遂克崇。",
      "八门连阃域，双阙竦高空。",
      "曳佩千官列，输琛万国同。",
      "兵农咸定制，礼乐渐移风。",
      "爰及纯熙介，覃敷景历融。",
      "寰区欣奠鼎，故里抱遗弓。",
      "沛邑恩优渥，舂陵望郁葱。",
      "星躔争拱北，王气本从东。",
      "绵瓞钟灵盛，凝庥后裔蒙。",
      "圣慈殷孝享，敕谕遣微躬。",
      "肃睹兴京胜，恭承祀典隆。",
      "丕基劳栉沐，奕叶荷帡幪。",
      "槚松灵祗护，檐楹肸蚃通。",
      "祖宗光烈在，明发惕愚衷。"
    ]
  },
  {
    "id": "adcfe4dbcbf9ad88baf340046113a3b4",
    "title": "述杯",
    "authorName": "胤禛",
    "authorId": "adcfe4dbcbf9ad882cb6b103c4492cbe",
    "dynasty": "清",
    "content": [
      "眇躬临亿兆，兢业凛渊深。",
      "先哲羹墙见，前徽手泽寻。",
      "弛张遵祖训，赏罚顺天心。",
      "庶绩勤宵旰，微几慎影衾。",
      "卫诗防湎酒，夏训戒从禽。",
      "每喜亲耕稼，长怀劝织纴。",
      "菽葵村落圃，桑柘水边林。",
      "民乃邦之本，诚为帝所歆。",
      "三冬盈瑞雪，九有遍甘霖。",
      "岁稔田家乐，河清渔父吟。",
      "群英襄治理，列士献规箴。",
      "勉咏南薰曲，多惭继舜琴。"
    ]
  },
  {
    "id": "adcfe4dbcbf9ad882063901ae9ee49c1",
    "title": "响泉山房赏月",
    "authorName": "胤禛",
    "authorId": "adcfe4dbcbf9ad882cb6b103c4492cbe",
    "dynasty": "清",
    "content": [
      "薄暮鸣蝉歇，松涛响曲廊。",
      "清阴生殿阁，霁色映林塘。",
      "皎洁银河近，迢遥玉漏长。",
      "波飘菰米滑，风动藕花香。",
      "坐石吟新月，临流纳晚凉。",
      "一钩才吐艳，灿烂隐萤光。"
    ]
  },
  {
    "id": "adcfe4dbcbf9ad8898ce1546d0b3ab3f",
    "title": "帝京篇",
    "authorName": "胤禛",
    "authorId": "adcfe4dbcbf9ad882cb6b103c4492cbe",
    "dynasty": "清",
    "content": [
      "磐石占幽蓟，金汤固帝京。",
      "幅员宁有外，带砺自堪盟。",
      "形势河山拱，星文气象清。",
      "休征荷地力，瑞应感天成。",
      "济济匡时器，熙熙击壤情。",
      "溪流穿禁籞，霞彩映重城。",
      "日照朱甍丽，尘飞紫陌轻。",
      "烟花织锦绣，莺燕唱升平。",
      "池暖鱼吹絮，兰熏蝶抱英。",
      "新荷初浥露，宿麦晚蒸晴。",
      "极浦渔舟杳，斜阳牧笛横。",
      "所希均雨泽，南亩问春耕。"
    ]
  },
  {
    "id": "adcfe4dbcbf9ad88b9f2851770133ee4",
    "title": "苫次述哀",
    "authorName": "胤禛",
    "authorId": "adcfe4dbcbf9ad882cb6b103c4492cbe",
    "dynasty": "清",
    "content": [
      "慕思君父泪千行，四十余年顾复长。",
      "高厚深恩悲罔极，瞻依情切托靡方。",
      "天颜咫尺忽成隔，庭训趋承难再望。",
      "提命谆谆犹在耳，樽彝肃肃总摧肠。",
      "衔哀但觉苍旻远，举首惟悲白日凉。",
      "展转心增风木恨，劬劳忍诵蓼莪章。",
      "仙軿已返层霄上，夜梦仍亲御座傍。",
      "海水可枯石可化，终天仰恋讵能忘！"
    ]
  },
  {
    "id": "adcfe4dbcbf9ad889a93ec36f01429a7",
    "title": "癸卯十一月十三日恭遇圣祖仁皇帝忌辰缅怀顾复深恩瞻对无由不胜凄怆敬赋六韵以抒罔极之思",
    "authorName": "胤禛",
    "authorId": "adcfe4dbcbf9ad882cb6b103c4492cbe",
    "dynasty": "清",
    "content": [
      "寝门不再省晨安，睽隔伤怀阅暑寒。",
      "思慕情殷劳梦寐，几筵频展痛汍澜。",
      "岁时每怆推迁易，恩德难忘覆载宽。",
      "付托独深羞浅薄，命提莫望益悲酸。",
      "天心此日犹能复，圣范无时更奉欢。",
      "瞻对御容风木惨，何禁哀涕欲摧肝。"
    ]
  },
  {
    "id": "adcfe4dbcbf9ad880a3fd1ea76456742",
    "title": "追忆旧景有感",
    "authorName": "胤禛",
    "authorId": "adcfe4dbcbf9ad882cb6b103c4492cbe",
    "dynasty": "清",
    "content": [
      "时名向鄙倩人推，洗竹浇花坐钓台。",
      "画舫新晴看月上，平桥细雨送春回。",
      "行无干誉心恒逸，境不移情量自恢。",
      "萧散当年吟独乐，忧勤今日觅群材。",
      "民风浇薄须陶化，世态参差待品裁。",
      "览疏宵忘泉石美，临朝晓听鼓钟催。",
      "纤毫坐悉千官奏，方寸频劳庶务来。",
      "追忆安闲成梦幻，双眉锁处阿谁开？"
    ]
  },
  {
    "id": "adcfe4dbcbf9ad8827918a5c79b9837a",
    "title": "立秋前二日游湖亭",
    "authorName": "胤禛",
    "authorId": "adcfe4dbcbf9ad882cb6b103c4492cbe",
    "dynasty": "清",
    "content": [
      "放情幽兴付渔蓑，潇洒林亭乐太和。",
      "每踏芳丛寻古句，闲乘小艇泛清波。",
      "烟凝翠黛山疑雾，风蹙斜纹水似罗。",
      "深砌蛩鸣残暑退，高梧蝉噪晚凉多。",
      "炎云渐敛秋将近，霁景才看夏欲过。",
      "静听菱歌音韵好，何须萧鼓济分河。"
    ]
  },
  {
    "id": "adcfe4dbcbf9ad886b6e756a7eadc0e3",
    "title": "世宗宪皇帝御制耕耤乐章三十六禾词雍正二年",
    "authorName": "胤禛",
    "authorId": "adcfe4dbcbf9ad882cb6b103c4492cbe",
    "dynasty": "清",
    "content": [
      "光华日月开青阳。房星晨正呈农祥。帝念民依重耕桑。肇新千耤考典章。",
      "吉蠲元辰时日良。苍龙銮略临天阊。青坛峙立西南方。牺牲簠簋升芬芳。",
      "皇心祇敬天容庄。黄幕致礼虔诚将。礼成移跸天田旁。土膏沃洽春洋洋。",
      "黛犁行地牛服缰。司农种稑盛青箱。洪縻在手丝鞭扬。率先稼穑为民倡。",
      "三推一垡制有常。五推九推数递详。王公卿尹咸赞襄。甸人千耦列雁行。",
      "耰锄既毕恩泽滂。自天集福多丰穰。来牟荞花森紫芒。华芗赤甲籼杆䄱。",
      "秬秠三种黎白黄。稷粟坚好硕且香。糜芑大穗盈尺长。五菽五豆充垄场。",
      "穄粢糜黎九色粮。蜀秫玉黍兼东廧。鸟禾同收除童粱。双歧合颖遍理疆。",
      "千箱万斛收神仓。四时顺序百谷昌。八区九有富盖藏。欢腾亿兆感圣皇。"
    ]
  },
  {
    "id": "adcfe4dbcbf9ad8811728221ed1e7f6b",
    "title": "题范蠡载归图",
    "authorName": "胤禛",
    "authorId": "adcfe4dbcbf9ad882cb6b103c4492cbe",
    "dynasty": "清",
    "content": [
      "独有艰危时，方见子臣职。",
      "吴越争雌雄，彼此各努力。",
      "夫差好拒谏，只为红颜惑。",
      "所以范大夫，留之恐倾国。",
      "功成载归湖，斯意无人识。",
      "朗然照青史，去往皆可式。"
    ]
  },
  {
    "id": "adcfe4dbcbf9ad88dd40a5dc9daec59e",
    "title": "功成回銮恭颂二首其二",
    "authorName": "胤禛",
    "authorId": "adcfe4dbcbf9ad882cb6b103c4492cbe",
    "dynasty": "清",
    "content": [
      "翠华旋万里，即日解征袍。",
      "共仰神机邃，深维圣体劳。",
      "凯歌喧后队，巷舞迓前旄。",
      "拓土无中外，皇猷协覆帱。"
    ]
  },
  {
    "id": "adcfe4dbcbf9ad889f0693ae8e7f5152",
    "title": "金莲花",
    "authorName": "胤禛",
    "authorId": "adcfe4dbcbf9ad882cb6b103c4492cbe",
    "dynasty": "清",
    "content": [
      "菡萏敷鲜彩，绚烂云锦重。",
      "茜裳杂缟袂，擢艳白复红。",
      "根株遍陂泽，名品将无同。",
      "昔传天竺师，钵咒青芙蓉。",
      "非关造物力，色相自虚空。",
      "独有金莲号，图谱考莫从。",
      "我来古塞北，野卉竞丰茸。",
      "罗生岩谷底，琐屑焉能穷？",
      "灿然睹奇葩，谁施冶铸工！",
      "六丁鼓炉鞴，几费丹阳铜。",
      "镂刻成千瓣，片片黄金熔。",
      "碧茎袅翠叶，挺出薰风中。",
      "俨如九品台，宝络垂玲珑。",
      "金仙此趺坐，演偈降狞龙。",
      "幽芳宜见赏，辇路会当逢。",
      "亭亭黄屋侧，照耀衔壁釭。",
      "宸游每披拂，香气向日融。",
      "愿言植阶砌，净浥清露浓。",
      "惜哉远难致，忍令伍蒿蓬。",
      "缀词续花谱，以冠群芳丛。"
    ]
  },
  {
    "id": "adcfe4dbcbf9ad88611b82c48883e2c3",
    "title": "五伦图歌",
    "authorName": "胤禛",
    "authorId": "adcfe4dbcbf9ad882cb6b103c4492cbe",
    "dynasty": "清",
    "content": [
      "天枢位，地维张，人于其间叙伦常。五者阙一斯不可，上自朝廷下闺房。",
      "岂止含齿并戴发，凡有血气秉彝良。试看翩幡众羽族，接翼引队朝凤凰。",
      "凤凰高据碧梧俨，临御君臣礼数何煌煌！鸣鹤在阴其子和，仙音嘹亮松风长。",
      "夫妇唱随谐琴瑟，双飞双宿双鸳鸯。可怜鹡鸲至翾细，往来在原集复翔。",
      "行摇雅有急难意，同气兄弟期相将。缅彼新莺向春柳，金梭织翠为底忙？",
      "闻声相悦求其友，临风百啭和笙簧。感兹群鸟义可取，从明五教敷条章。",
      "丹青之笔此足贵，等闲花草徒芬芳。非惟满纸绚文采，良禽指点醒顽狂。",
      "若人立志慕忠孝，须悬此图出入瞻玩无相忘。"
    ]
  },
  {
    "id": "adcfe4dbcbf9ad887418506ad3b722d3",
    "title": "寒夜有怀",
    "authorName": "胤禛",
    "authorId": "adcfe4dbcbf9ad882cb6b103c4492cbe",
    "dynasty": "清",
    "content": [
      "夜寒漏永千门静，破梦钟声渡花影。",
      "梦醒回思记最真，那堪梦短难常亲。",
      "兀坐谁教梦更添，起步修廊风动帘。",
      "可怜两地隔吴越，此情惟付天边月。"
    ]
  },
  {
    "id": "adcfe4dbcbf9ad8889fb2ca992e43344",
    "title": "池边",
    "authorName": "胤禛",
    "authorId": "adcfe4dbcbf9ad882cb6b103c4492cbe",
    "dynasty": "清",
    "content": [
      "斋居读书暇，晚向池边步。",
      "水面落花浮，水底行云度。",
      "山色从西来，泉声日东注。",
      "静观物何闲，超然得妙悟。"
    ]
  },
  {
    "id": "adcfe4dbcbf9ad88f430f81e0c17d3f5",
    "title": "母后周年述哀一首",
    "authorName": "胤禛",
    "authorId": "adcfe4dbcbf9ad882cb6b103c4492cbe",
    "dynasty": "清",
    "content": [
      "慈恩重，难禁涕泪悬。尊荣心莫罄，恍惚岁云迁。物候常如此，音容独渺焉。",
      "寝门空在望，一望一凄然！"
    ]
  },
  {
    "id": "adcfe4dbcbf9ad88dc9a67a48d4cfdb4",
    "title": "如意歌赐怡亲王",
    "authorName": "胤禛",
    "authorId": "adcfe4dbcbf9ad882cb6b103c4492cbe",
    "dynasty": "清",
    "content": [
      "彩云冉冉鸾鹤翩，鸾鹤背驭双神仙。",
      "南极西池环佩联，双双同庆帝胄贤。",
      "手执如意来当前，篆刻蝌蚪黄金填。",
      "晶荧上下星文缠，瑶台此日喜气偏。",
      "琅琅更听仙语传，唱随偕老如和弦。",
      "既指山海为岁年，复言日月同团圆。",
      "煌煌带砺眷便便，子孙永保福且绵。",
      "予因仙语嘉喜骈，为尔歌双如意篇。"
    ]
  },
  {
    "id": "adcfe4dbcbf9ad88ca59b12e6c1119a5",
    "title": "怡贤亲王挽诗三十韵",
    "authorName": "胤禛",
    "authorId": "adcfe4dbcbf9ad882cb6b103c4492cbe",
    "dynasty": "清",
    "content": [
      "天锡亲贤笃本支，惟王德业赞纯熙。",
      "功存廊庙寰区仰，道冠宗藩百辟仪。",
      "少日温恭承帝眷，髫龄孝谨荷恩慈。",
      "问安每候龙楼启，扈跸常随豹尾驰。",
      "圭璧精神昭粹质，风麟苞彩擅英姿。",
      "自然才艺该文武，卓尔端凝绝党私。",
      "三纪无惭臣子道，八年攸赖股肱资。",
      "溯从大统祗承日，历想嘉猷翊辅时。",
      "佐理万几安亿兆，综厘庶政挈纲维。",
      "度支式定邦财裕，水利功兴浩泽施。",
      "减赋蠲逋勤布算，栉风沐雨劝镃基。",
      "淤流通外成膏壤，田垄开时养稻粢。",
      "九品抡才分玉石，六韬训士总熊罴。",
      "霜威秋肃明条教，恺泽春温善抚绥。",
      "万里边防襄庙算，两军输挽佐畴咨。",
      "任兼宫府仔艰钜，理析豪厘辨等差。",
      "伟绩固难更仆数，清标更系久长思。",
      "撝谦不恃金枝贵，精白匪求黼座知。",
      "乐善荐贤时亹亹，奉公体国日孜孜。",
      "宽仁恤下孚群望，廉洁居心凛自持。",
      "八字褒崇皆实行，四时赐赉必晴曦。",
      "庆流正喜天人合，善积还期福禄宜。",
      "岂意赓扬方际盛，忽惊寝疾永睽离。",
      "鞠躬遑恤身前汁，矢志空余没后悲。",
      "犹忆恳情辞吉地，竟循薄葬守遗规。",
      "公卿徒步随旌仗，老稚扶观泣路歧。",
      "赠谥载光崇德典，加坛还树册勋碑。",
      "明祀配享千秋重，素服衔哀浃月期。",
      "纵极宠荣颁礼数，难酬懿美罄言词。",
      "应知灵爽归仙籍，留得鸿名万古垂。"
    ]
  },
  {
    "id": "adcfe4dbcbf9ad885526e98322ed5812",
    "title": "深柳读书堂避暑",
    "authorName": "胤禛",
    "authorId": "adcfe4dbcbf9ad882cb6b103c4492cbe",
    "dynasty": "清",
    "content": [
      "三庚节届祝融临，闲对明窗阅古箴。",
      "树杪莺喉调妙曲，槛边蝶翅舞芳襟。",
      "嫩荷香远风频递，深柳阴重暑不侵。",
      "移榻帘前何所思，要赓解阜入虞琴。"
    ]
  },
  {
    "id": "adcfe4dbcbf9ad88ce0d70a500a692c9",
    "title": "赐怡亲王二首其一",
    "authorName": "胤禛",
    "authorId": "adcfe4dbcbf9ad882cb6b103c4492cbe",
    "dynasty": "清",
    "content": [
      "皇皇藩服，惟德是荣。",
      "眷言贤王，谟猷光明。",
      "夙夜小心，以忠以诚。",
      "弼予一人，庶绩用成。",
      "嘉兹翊赞，朱邸斯营。",
      "上栋下宇，永安且宁。",
      "有策其基，有壮其楹。",
      "奕世承之，长卫帝京。",
      "庆既令居，式昭颂声。"
    ]
  },
  {
    "id": "adcfe4dbcbf9ad881e05b5624d91bcbb",
    "title": "田家四时词",
    "authorName": "胤禛",
    "authorId": "adcfe4dbcbf9ad882cb6b103c4492cbe",
    "dynasty": "清",
    "content": [
      "陌头杨柳初放，溪上桃花欲燃。",
      "处处青鸠呼雨，家家黄犊耕烟。",
      "牧童群嬉挑菜，饷妇自解撑船。",
      "借问浪游城市，何如乐业村田！"
    ]
  },
  {
    "id": "adcfe4dbcbf9ad88d4b37c9f474e9dcf",
    "title": "夏",
    "authorName": "胤禛",
    "authorId": "adcfe4dbcbf9ad882cb6b103c4492cbe",
    "dynasty": "清",
    "content": [
      "带露叶盈蚕箔，翻云麦熟田家。",
      "白水千塍秧马，绿阴几户缫车。",
      "日午鸣蝉远近，风薰飞燕横斜。",
      "男女适均劳逸，相逢只说桑麻。"
    ]
  },
  {
    "id": "adcfe4dbcbf9ad88fdf31ff3f96c1632",
    "title": "秋",
    "authorName": "胤禛",
    "authorId": "adcfe4dbcbf9ad882cb6b103c4492cbe",
    "dynasty": "清",
    "content": [
      "风露微凉天气，四乡一派秋光。",
      "荞吐东阡雪白，禾香南亩云黄。",
      "青刈园蔬足雨，红收林实经霜。",
      "举室欣逢乐岁，商量筑圃登场。"
    ]
  },
  {
    "id": "adcfe4dbcbf9ad885d6e3b1d6407fd9e",
    "title": "冬",
    "authorName": "胤禛",
    "authorId": "adcfe4dbcbf9ad882cb6b103c4492cbe",
    "dynasty": "清",
    "content": [
      "霭霭炊烟茆舍，霏霏腊雪柴门。",
      "阑静闲眠羔犊，篱牢安稳鸡豚。",
      "夜织梭鸣哑轧，朝舂杵韵喧繁。",
      "赛社争挝祭鼓，歌呼新酿盈盆。"
    ]
  },
  {
    "id": "adcfe4dbcbf9ad883581a91361980bb6",
    "title": "春夜钓鱼矶闻笛",
    "authorName": "胤禛",
    "authorId": "adcfe4dbcbf9ad882cb6b103c4492cbe",
    "dynasty": "清",
    "content": [
      "暮雨一帘初卷，东风万卉齐芳。",
      "隔林渔火明灭，沿溪笛韵悠扬。"
    ]
  },
  {
    "id": "adcfe4dbcbf9ad88ebff018eedc158b9",
    "title": "会心处试笔",
    "authorName": "胤禛",
    "authorId": "adcfe4dbcbf9ad882cb6b103c4492cbe",
    "dynasty": "清",
    "content": [
      "秋霁瑶台晚眺，夜深便殿宵衣。",
      "神会园林妙趣，心勤一日万机。"
    ]
  },
  {
    "id": "adcfe4dbcbf9ad8810d30158372846f9",
    "title": "桃源深处",
    "authorName": "胤禛",
    "authorId": "adcfe4dbcbf9ad882cb6b103c4492cbe",
    "dynasty": "清",
    "content": [
      "溪外每闻犬吠，林间日听莺声。",
      "漫问武陵何处，且来此地移情。"
    ]
  },
  {
    "id": "adcfe4dbcbf9ad883efe5624832c5322",
    "title": "口占",
    "authorName": "胤禛",
    "authorId": "adcfe4dbcbf9ad882cb6b103c4492cbe",
    "dynasty": "清",
    "content": [
      "花谢花开寒暑，雁来雁往春秋。",
      "惟有壶中日月，无今无古无休。"
    ]
  },
  {
    "id": "adcfe4dbcbf9ad887cb24d55ea0196e6",
    "title": "晚晴远眺",
    "authorName": "胤禛",
    "authorId": "adcfe4dbcbf9ad882cb6b103c4492cbe",
    "dynasty": "清",
    "content": [
      "垂柳阴阴亭榭，落花点点池塘。",
      "情怡平林暮霭，目极芳草斜阳。",
      "水硙溪边自转，鱼罾篱外谁张？",
      "万里清光皎洁，数声笛韵悠扬。"
    ]
  },
  {
    "id": "adcfe4dbcbf9ad8859af200a0f7363da",
    "title": "自遣",
    "authorName": "胤禛",
    "authorId": "adcfe4dbcbf9ad882cb6b103c4492cbe",
    "dynasty": "清",
    "content": [
      "清昼梵风传磬，中宵禅月满床。",
      "声色是我得会，色声与我两忘。"
    ]
  },
  {
    "id": "adcfe4dbcbf9ad88a42a42b555df0f7f",
    "title": "雨后对月偶成",
    "authorName": "胤禛",
    "authorId": "adcfe4dbcbf9ad882cb6b103c4492cbe",
    "dynasty": "清",
    "content": [
      "碧天一轮荡漾，皎洁万里晴辉。",
      "夜漏沉沉院宇，寂然默会圆机。"
    ]
  },
  {
    "id": "adcfe4dbcbfb2761803c25f04149bf4f",
    "title": "雪后望西山",
    "authorName": "吉明",
    "authorId": "adcfe4dbcbfb2761d1457b72d1457b72",
    "dynasty": "清",
    "content": [
      "燕城西望尽峰峦，雪后山容更改观。",
      "玉树高擎破空碧，晶屏遥列逼人寒。",
      "光迎晓日浮岚湿，色混晴云擘絮残。",
      "此境虽非真面目，也能爽气豁眉端。"
    ]
  },
  {
    "id": "adcfe4dbcbfb2761e009dfc3824a56ab",
    "title": "忠武庙前铁人歌",
    "authorName": "吉明",
    "authorId": "adcfe4dbcbfb2761d1457b72d1457b72",
    "dynasty": "清",
    "content": [
      "顽铁顽铁殊不屑，铸就奸臣受挫折。道旁来往无限人，只骂奸臣不骂铁。",
      "狱成三字天地悲，东窗秘语终教泄。吁嗟乎！千载而下长恶名，榜罪阶前跪霜雪。"
    ]
  },
  {
    "id": "adcfe4dbcc059ab76c847947e0d2d6fc",
    "title": "驻马亭",
    "authorName": "张映辰",
    "authorId": "adcfe4dbcc059ab7a51c896cdf9028fc",
    "dynasty": "清",
    "content": [
      "驻马亭边试解鞍，遂城南畔暂盘桓。",
      "千林如洗远山静，一鸟不飞秋水寒。",
      "斜日平原看短影，西风黄叶上长安。",
      "青帘摇漾村酤近，底事吟余醉未残。"
    ]
  },
  {
    "id": "adcfe4dbcc059ab7601bbdef53875711",
    "title": "雨中过赤水镇",
    "authorName": "张映辰",
    "authorId": "adcfe4dbcc059ab7a51c896cdf9028fc",
    "dynasty": "清",
    "content": [
      "长桥一带宛垂虹，赤水中分两界通。",
      "云似釜蒸堆大白，花当秋放战危红。",
      "人迷古渡摧颓雨，马踏平冈蹀躞风。",
      "不识香山有遗迹，绿杨只在岸西东。"
    ]
  },
  {
    "id": "adcfe4dbcc0a393d43de095eaeb0867a",
    "title": "秋日偶过西山",
    "authorName": "德宣",
    "authorId": "adcfe4dbcc0a393dd1457b72d1457b72",
    "dynasty": "清",
    "content": [
      "几日酒樽满，不知秋已深。",
      "出门随雁影，巉壁气萧森。",
      "远水明孤棹，寒烟接断林。",
      "忽惊霜际月，樵径散微阴。"
    ]
  },
  {
    "id": "adcfe4dbcc0a393de49d509d1eedeb74",
    "title": "官舍积数石崱屴矹硉空灵有熊日夕吏散俯仰石侧与石既习遂得为诗",
    "authorName": "德宣",
    "authorId": "adcfe4dbcc0a393dd1457b72d1457b72",
    "dynasty": "清",
    "content": [
      "阴阳陶乾坤，坚气余作石。",
      "孕精全介贞，嶷然标挺特。",
      "侧兹掾史庭，正彼太古色。",
      "卓尔标磊落，天然著雕饰。",
      "妙因刚健姿，作诸林壑式。",
      "穴空窥虚明，文耀晰折擘。",
      "枯藤缠老梅，时共泻瑶碧。",
      "客生几岁华，偶与石扪陟。",
      "摩挲属赏心，幽冷契休息。",
      "元化泯凋谢，不朽殊动植。",
      "却思泡幻身，失颜亦易歇。",
      "殚虑抒幽光，肆志保潜德。",
      "夫惟哲士名，终古仰圭璧。"
    ]
  },
  {
    "id": "adcfe4dbcc188d4bd09f700820014ea4",
    "title": "东宁春兴六首",
    "authorName": "黄佺",
    "authorId": "adcfe4dbcc188d4bd1457b72d1457b72",
    "dynasty": "清",
    "content": [
      "昨夜园林播暖风，辛夷开尽小桃红。",
      "云封孤岛天阊外，竹拥人家烟雨中。",
      "社日尚难欺乳燕，波涛原不阻归鸿。",
      "王孙芳草情无限，一曲狂歌仰碧空。"
    ]
  },
  {
    "id": "adcfe4dbcc188d4bd09f70083153cff1",
    "title": "东宁春兴六首",
    "authorName": "黄佺",
    "authorId": "adcfe4dbcc188d4bd1457b72d1457b72",
    "dynasty": "清",
    "content": [
      "三十年来新辟境，春城郊郭俗繁华。",
      "槟榔生啖客唇艳，麦穗横簪女鬓斜。",
      "茅屋人烟连瓦屋，汉家箫管杂番家。",
      "惭余数载为名利，辜负寒园桃李花。"
    ]
  },
  {
    "id": "adcfe4dbcc188d4bd09f7008a5ba48de",
    "title": "东宁春兴六首",
    "authorName": "黄佺",
    "authorId": "adcfe4dbcc188d4bd1457b72d1457b72",
    "dynasty": "清",
    "content": [
      "赤嵌城东番檨林，云晴风静晓烟清。",
      "数声杜宇游人意，几点桃花仙客心。",
      "已对风尘磨旧剑，更从萍水调新琴。",
      "年来劳苦知谁为，亲发萧萧霜鬓侵。"
    ]
  },
  {
    "id": "adcfe4dbcc188d4bd09f7008fb6add27",
    "title": "东宁春兴六首",
    "authorName": "黄佺",
    "authorId": "adcfe4dbcc188d4bd1457b72d1457b72",
    "dynasty": "清",
    "content": [
      "海角偏惊景物新，江城如画草如茵。",
      "黄开映日林头檨，绿长迎风水面蘋。",
      "庭树鸟啼回旅梦，故园花发为谁人。",
      "登楼在处堪成赋，何必江陵独怆神。"
    ]
  },
  {
    "id": "adcfe4dbcc188d4bd09f7008615777d2",
    "title": "东宁春兴六首",
    "authorName": "黄佺",
    "authorId": "adcfe4dbcc188d4bd1457b72d1457b72",
    "dynasty": "清",
    "content": [
      "青山舒却丽容姿，士女欢游杂沓时。",
      "尽解园林看芍药，谁从荆棘辨灵芝。",
      "无名鸟雀呼还止，有节筼筜翠自宜。",
      "今古枯荣非一定，只应醉酒复吟诗。"
    ]
  },
  {
    "id": "adcfe4dbcc188d4bd09f7008597ed3db",
    "title": "东宁春兴六首",
    "authorName": "黄佺",
    "authorId": "adcfe4dbcc188d4bd1457b72d1457b72",
    "dynasty": "清",
    "content": [
      "晓来无事步闲庭，花草当阶任意生。",
      "梅树犹开海外地，春风不落世中情。",
      "烟迷傀儡生番社，苔掩贺兰旧瓦城。",
      "壮志磋磨还未减，举头万里见云情。"
    ]
  },
  {
    "id": "adcfe4dbcc188d4b59ebc2025b2db47b",
    "title": "登冈山",
    "authorName": "黄佺",
    "authorId": "adcfe4dbcc188d4bd1457b72d1457b72",
    "dynasty": "清",
    "content": [
      "海外高冈旧有声，偶然登眺最移情。",
      "步经未历嶙峋径，意解非常草木名。",
      "看去有山皆俯伏，朝来无水不分明。",
      "何妨猿狖缘林叫，且向上头听凤鸣。"
    ]
  },
  {
    "id": "adcfe4dbcc2bfe11a07a9569ab50b293",
    "title": "湖楼望雨",
    "authorName": "贵成",
    "authorId": "adcfe4dbcc2bfe11d1457b72d1457b72",
    "dynasty": "清",
    "content": [
      "忽失来时景，留人雨沛然。",
      "山高云截树，风卷水摇天。",
      "双塔烟中锁，孤帆镜里悬。",
      "湖楼吟好句，千古属坡仙。"
    ]
  },
  {
    "id": "adcfe4dbcc2bfe115550e5064bce9f9f",
    "title": "感怀",
    "authorName": "贵成",
    "authorId": "adcfe4dbcc2bfe11d1457b72d1457b72",
    "dynasty": "清",
    "content": [
      "柴门镇掩剑频磨，岁月惊心电影过。",
      "拟结名流今日少，欲吟好句古人多。",
      "疗贫无计空愁绝，作事常乖奈命何。",
      "不信读书偏误我，几回搔首发悲歌。"
    ]
  },
  {
    "id": "adcfe4dbcc36b5b86764bd893b643cc1",
    "title": "袁浦",
    "authorName": "姚承丰",
    "authorId": "adcfe4dbcc36b5b8d1457b72d1457b72",
    "dynasty": "清",
    "content": [
      "畚锸经营苦，帆樯日夜过。",
      "水争廛市绕，官比士民多。",
      "南北舟车界，淮黄里外河。",
      "年年资钜帑，保障竟如何。"
    ]
  },
  {
    "id": "adcfe4dbcc36b5b85dab228e27704a56",
    "title": "登玉峰山",
    "authorName": "姚承丰",
    "authorId": "adcfe4dbcc36b5b8d1457b72d1457b72",
    "dynasty": "清",
    "content": [
      "群玉浮浮展画屏，遥村近郭总堆青。",
      "琳宫缥缈撑孤塔，石磴萦纡界小亭。",
      "松桧有声疑雨落，岩峦无主任云停。",
      "山僧漱茗殷勘甚，相约何年此再经。"
    ]
  },
  {
    "id": "adcfe4dbcc393fa80b27d7d748f90206",
    "title": "十二月十五夜",
    "authorName": "袁枚",
    "authorId": "adcfe4dbcc393fa866be31e48d9fc230",
    "dynasty": "清",
    "content": [
      "沉沉更鼓急，渐渐人声绝。",
      "吹灯窗更明，月照一天雪。"
    ],
    "intro": "这首诗写农历十二月十五日夜间的所见所闻。观察很细致，体会很深微。全诗用夜深、鼓急、人静、窗明、雪月交辉这些具体现象描绘了凄清明净的夜景，读后仿佛如临其境一般。",
    "annotation": [
      "沉沉：指从远处传来的断断续续的声音。更（gēng）鼓：旧时一夜分成五更，每更大约两小时，晚上派专人巡夜，打鼓报道时刻，叫做“打更”，打更用的鼓叫“更鼓”。",
      "绝：这里是消失的意思。",
      "“吹灯”句：把灯吹灭后，因为窗外有月亮，又有雪光映射，所以窗子里面反而显得更加明亮了。"
    ]
  },
  {
    "id": "adcfe4dbcc393fa81eb52589798aad63",
    "title": "谒岳王墓",
    "authorName": "袁枚",
    "authorId": "adcfe4dbcc393fa866be31e48d9fc230",
    "dynasty": "清",
    "appreciation": "首句“江山也要伟人扶”，写得十分凝重，即山水也需要杰出的人物扶持，也可以理解为国家社稷也需要杰出人物扶持，出句不凡。次句“神化丹青即画图”，指的是西湖的天然景色已入化境，本身就是一幅美不胜收的画图。作者是来谒墓的，之所以要对眼前景色来一番议论，是富有深意的，作这番铺垫是为了彰显作者心中的崇敬之情，三、四句“赖有岳于双少保，人间始觉重西湖”即道出了原委，这是因为仅有西湖的自然景观是不够的，还需要人文景观的支撑，如此方能相得益彰，景观的内涵才能体现，特色才能凸显。天下人之所以开始更加敬重西湖，觉得高山仰止、景行行止，主要是西湖畔有了岳飞和于谦的祠庙和坟墓（岳飞葬于西湖的栖霞岭下，于谦葬于西湖的三台山中），岳飞和于谦，一为南宋的民族英雄，一为明代的民族英雄，两人都是一身正气、一尘不染的清官，又都是遭到昏君、奸臣陷害致死，历代受人敬仰和纪念。明代诗人张煌言诗云：“日月双悬于氏墓，乾坤半壁岳家祠”，概括十分精辟。它表明，人民心中有杆秤，孰忠孰奸墓前分。",
    "content": [
      "江山也要伟人扶，神化丹青即画图。",
      "赖有岳于双少保，人间始觉重西湖。"
    ],
    "intro": "作者袁枚是钱塘（今浙江杭州）人，某日去西湖拜谒岳飞墓，面对西湖秀色，追忆英雄业绩，不免诗兴大发，感慨顿生。“青山有幸埋忠骨，白铁无辜铸佞臣”，忠魂与山河同在，英灵与哀思共存，当游人在饱览西湖的青山绿水之际，心灵必然受到洗礼和熏陶。作者只是在谒墓时，以一人之领悟道出万人之心愿。同时，作者作为清官廉吏，对于前贤，其仰慕之情更别有一番意义。",
    "annotation": [
      "谒（yè）：到陵墓致敬。岳王墓：即岳飞的坟墓。",
      "江山：江河和山岭，即大自然的山水。",
      "神化：出神入化，形容技艺高妙到了极点。",
      "丹青：朱砂和石青，是中国古绘画中常用的颜色。",
      "岳于双少保：指岳飞和于谦，他俩曾官封少保，两人的墓都在西湖边。"
    ]
  },
  {
    "id": "adcfe4dbcc393fa8aeeacb35b5626bc0",
    "title": "所见",
    "authorName": "袁枚",
    "authorId": "adcfe4dbcc393fa866be31e48d9fc230",
    "dynasty": "清",
    "appreciation": "这首诗的第一句平平而起，不着痕迹。第二句调子突然高昂，旋律突然加快，从而形成一个高潮。一二句描写了小牧童的天真活泼、悠然自得的可爱模样和他的愉快心情，“骑”字直接写出了牧童的姿势，“振”字则间接点出他的心情。通过“骑”和“振”两个动词，把牧童那种悠闲自在、无忧无虑的心情和盘托了出来。他几乎完全陶醉在大自然的美景之中，简直不知道世间还有“忧愁”二字。正因为心中欢乐，才不禁引吭高歌，甚至于遏行云，“振林樾”。\n三四句仍然是继续描写神态。第三句是过渡，是作势。写牧童的心理活动，交代了他“闭口立”的原因，也是全诗的转折点。第四句，急转直下，如千尺悬瀑坠入深潭，戛然而止。“忽然”一词，把这个牧童发现树上鸣蝉时的惊喜心情和机警性格栩栩如生地表现了出来。“忽然”发生了变化：由响而静、由行而停，把小牧童闭口注目鸣蝉的瞬间神态写得韵味十足。而“闭”和“立”两个动词，则把这个牧童天真的神态和孩子式的机智刻划得淋漓尽致。全诗纯用白描手法，紧紧抓住小牧童一刹那间的表现，逼真地写出小牧童非常机灵的特点，让人倍觉小牧童的纯真可爱。\n这是一首反映儿童生活的诗篇，诗人在诗中赞美了小牧童充满童趣的生活画面。诗人先写小牧童的动态，那高坐牛背、大声唱歌的派头，何等散漫、放肆；后写小牧童的静态，那屏住呼吸，眼望鸣蝉的神情，显得特别专注。“此时无声胜有声”。这从动到静的变化，写得既突然又自然，把小牧童天真烂漫、好听多事的形象，刻画得活灵活现。这首诗正是在这种起伏变化中获得了巨大的艺术效果。诗的语言，明白如话，质朴无华，十分本色。至于下一步的动静，小牧童怎样捕蝉，捕到没有，诗人没有写，留给读者去体会、去遐想、去思考。\n这首诗通过对自然环境和社会生活的描写，直接抒发生活的感受，看似闲情逸致，实则寄托情思。同时这首诗不顾及格律，活泼自由，语言浅显明了，形象自然生动。综观全诗，它所描绘的和平、宁静和优美如画的田园风光，所刻划的活泼、自在和天真无邪的牧童形象，表现了诗人的一种“真性情”。诗人曾经说过“诗人者，不失其赤子之心也。”毋庸讳言，诗所描绘、所刻划的，正是诗人毕生追求的境界，也正是他所一再强调的“真性情”。",
    "content": [
      "牧童骑黄牛，歌声振林樾。",
      "意欲捕鸣蝉，忽然闭口立。"
    ],
    "comment": [
      "曾令衡：这首诗于质朴中见真性情。",
      "《古诗观止》：这首诗创意新颖，描写生动。",
      "《古诗鉴赏手册》：两幅画面，一动一静，富有童趣。"
    ],
    "translation": "牧童骑在黄牛背上，\n嘹亮的歌声在林中回荡。\n忽然想要捕捉树上鸣叫的知了，\n就马上停止唱歌，一声不响地站立在树旁。",
    "intro": "本诗描绘了一幅林中牧童一派天真快乐的画面，表达了作者对田园风光的喜爱之情。",
    "annotation": [
      "牧童：指放牛的孩子。",
      "振：振荡；回荡。说明牧童的歌声嘹亮。",
      "林樾：指道旁成阴的树。",
      "欲：想要。",
      "捕：捉。",
      "鸣：叫。",
      "立：站立。"
    ]
  },
  {
    "id": "adcfe4dbcc393fa8ee23fbda0e9b8ab4",
    "title": "春寒",
    "authorName": "袁枚",
    "authorId": "adcfe4dbcc393fa866be31e48d9fc230",
    "dynasty": "清",
    "content": [
      "重裘逢二月，神手步芳林。",
      "残雪有余色，百花无竞心。",
      "踏青苔影薄，禁火客愁深。",
      "倾耳碧溪畔，黄鹂迟好音。"
    ]
  },
  {
    "id": "adcfe4dbcc393fa835d5137961c5446e",
    "title": "夜过瓜洲",
    "authorName": "袁枚",
    "authorId": "adcfe4dbcc393fa866be31e48d9fc230",
    "dynasty": "清",
    "content": [
      "霜雁一声语，烟江两岸秋。",
      "芦花三十里，吹雪满船头。",
      "我欲乘潮去，孤帆夜不收。",
      "苍茫云树外，明月出瓜洲。"
    ]
  },
  {
    "id": "adcfe4dbcc393fa8dd0e4626a37b5c8f",
    "title": "十一月十三日冷水步夜起玩月",
    "authorName": "袁枚",
    "authorId": "adcfe4dbcc393fa866be31e48d9fc230",
    "dynasty": "清",
    "content": [
      "霜月两澄鲜，孤篷夜悄然。",
      "自携双鬓雪，独对一江烟。",
      "僵树立如铁，寒星摇满天。",
      "横斜几枝桨，也学榜人眠。"
    ]
  },
  {
    "id": "adcfe4dbcc393fa8179a2b0b655098af",
    "title": "夜过借园见主人坐月下吹笛",
    "authorName": "袁枚",
    "authorId": "adcfe4dbcc393fa866be31e48d9fc230",
    "dynasty": "清",
    "content": [
      "秋夜论秋士，先闻水上音。",
      "半天凉月色，一笛酒人心。",
      "响遏碧云近，香传红藕深。",
      "相逢清露下，流影湿衣襟。"
    ]
  },
  {
    "id": "adcfe4dbcc393fa88fa28f954ee93236",
    "title": "伤心",
    "authorName": "袁枚",
    "authorId": "adcfe4dbcc393fa866be31e48d9fc230",
    "dynasty": "清",
    "content": [
      "伤心六十三除夕，都在慈亲膝下过。",
      "今日慈亲成永诀，又逢除夕恨如何？",
      "素琴将鼓光阴速，椒酒虚供涕泪多。",
      "只觉当初欢侍日，千金一刻总蹉跎！"
    ]
  },
  {
    "id": "adcfe4dbcc393fa8f9df4e7181b289bd",
    "title": "赤壁",
    "authorName": "袁枚",
    "authorId": "adcfe4dbcc393fa866be31e48d9fc230",
    "dynasty": "清",
    "appreciation": "一阵东风强似百万大军，当年刘备、孙权、曹操就是因为赤壁这一战，而决定了三分天下的大势。在三国演义中，赤壁之战是一出热门的连台好戏：孔明智借东风，火烧曹操的连环船，从此天下三分，成为魏、蜀、吴三国。",
    "content": [
      "一面东风百万军，当年此处定三分。",
      "汉家火德终烧贼，池上蛟龙竟得云。",
      "江水自流秋渺渺，渔灯犹照获纷纷。",
      "我来不共吹箫客，乌鹊寒声静夜闻。"
    ]
  },
  {
    "id": "adcfe4dbcc393fa8458ac1c2bdd4906c",
    "title": "春晴",
    "authorName": "袁枚",
    "authorId": "adcfe4dbcc393fa866be31e48d9fc230",
    "dynasty": "清",
    "content": [
      "今岁天公大有情，一冬无雪又春晴。",
      "红梅但觉飞香久，绿草何曾借雨生。",
      "双燕翅如迎晓日，百花心更望清明。",
      "风光如此须行乐，莫管头颅白几茎。"
    ]
  },
  {
    "id": "adcfe4dbcc393fa87bdd214150891211",
    "title": "箴作诗者",
    "authorName": "袁枚",
    "authorId": "adcfe4dbcc393fa866be31e48d9fc230",
    "dynasty": "清",
    "content": [
      "倚马休夸速藻佳，相如终竟压邹枚。",
      "物须见少方为贵，诗到能迟转是才。",
      "清角声高非易奏，优昙花好不轻开。",
      "须知极乐神仙境，修炼多从苦处来。"
    ]
  },
  {
    "id": "adcfe4dbcc393fa8aafd2b93a6a8ce22",
    "title": "澶渊",
    "authorName": "袁枚",
    "authorId": "adcfe4dbcc393fa866be31e48d9fc230",
    "dynasty": "清",
    "content": [
      "路出澶河水最清，当年照影见亲征。",
      "满朝白面三迁议，一角黄旗万岁声。",
      "金币无多民已困，燕云不取祸终生。",
      "行人立马秋风里，懊恼孱王早罢兵。"
    ]
  },
  {
    "id": "adcfe4dbcc393fa855672f9d5e4dfed2",
    "title": "景泰陵",
    "authorName": "袁枚",
    "authorId": "adcfe4dbcc393fa866be31e48d9fc230",
    "dynasty": "清",
    "content": [
      "雨帝当年一曲阑，西山稿葬草漫漫。",
      "目夷守国才何大，叔武迎君事本难。",
      "金锁门高星象动，玉连环小泪珠乾。",
      "阿兄南内如嫌冷，五国城中雪更寒。"
    ]
  },
  {
    "id": "adcfe4dbcc393fa87210253c0c396ae4",
    "title": "柳子厚祠",
    "authorName": "袁枚",
    "authorId": "adcfe4dbcc393fa866be31e48d9fc230",
    "dynasty": "清",
    "content": [
      "金章紫绶照江滨，王者衣冠古逐臣。",
      "但说权门难托足，谁知文士易成神。",
      "宫庭慷慨伊周事，湘水凄凉屈贾身。",
      "剩有《荔支丹》一曲，至今歌遍楚南人。"
    ]
  },
  {
    "id": "adcfe4dbcc393fa813d31292f4b85502",
    "title": "谢太傅祠",
    "authorName": "袁枚",
    "authorId": "adcfe4dbcc393fa866be31e48d9fc230",
    "dynasty": "清",
    "content": [
      "一笑翩然载酒行，东山女妓亦苍生。",
      "能支江左偏安局，难遣中年以后情。",
      "花下残棋儿破敌，镫前老泪客弹筝。",
      "荒祠隔叶黄鹂语，犹似当初丝竹声。"
    ]
  },
  {
    "id": "adcfe4dbcc393fa83c9f57b2a3bc2000",
    "title": "临安怀古",
    "authorName": "袁枚",
    "authorId": "adcfe4dbcc393fa866be31e48d9fc230",
    "dynasty": "清",
    "content": [
      "曾把江湖当敌攻，三千强弩水声中。",
      "霸才越国追句践，家法河西仿窦融。",
      "宰树重重封锦绣，宫花缓缓送春风。",
      "谁知苦创东周局，留与平王避犬戎。"
    ]
  },
  {
    "id": "adcfe4dbcc393fa82f47f07a79e009c8",
    "title": "出山词",
    "authorName": "袁枚",
    "authorId": "adcfe4dbcc393fa866be31e48d9fc230",
    "dynasty": "清",
    "content": [
      "天涯有客赋长征，身要从容马不停。",
      "故节又从江左认，《移文》应向北山听。",
      "梅花送我开如雪，春草留人绿满庭。",
      "揽辔挥毫缘底事，几行僮约付园丁。"
    ]
  },
  {
    "id": "adcfe4dbcc393fa82f47f07ab9bd1285",
    "title": "出山词",
    "authorName": "袁枚",
    "authorId": "adcfe4dbcc393fa866be31e48d9fc230",
    "dynasty": "清",
    "content": [
      "出门身在百花前，难免花枝笑独眠。",
      "南陌马冲红杏雨，竹楼书锁绿杨烟。",
      "长抛春色偏正月，小住名山合四年。",
      "薄宦心情江上水，好风吹处便开船。"
    ]
  },
  {
    "id": "adcfe4dbcc393fa87bb08ba711035860",
    "title": "岘山",
    "authorName": "袁枚",
    "authorId": "adcfe4dbcc393fa866be31e48d9fc230",
    "dynasty": "清",
    "content": [
      "浮生几载青山酒，名士常为万古愁。",
      "双泪偶挥羊太傅，一碑如补晋春秋。",
      "楼传黄鹤仙何在，佩解明珠水自流。",
      "今日敬儿天下满，襄阳片石若为留。"
    ]
  },
  {
    "id": "adcfe4dbcc393fa804e13261bee06e71",
    "title": "赴官秦中",
    "authorName": "袁枚",
    "authorId": "adcfe4dbcc393fa866be31e48d9fc230",
    "dynasty": "清",
    "content": [
      "六朝云物旧淹留，更向咸阳作壮游。",
      "万首诗编秦楚地，半生官领帝王州。",
      "未知两陕谁吾土，孤负三吴说故侯。",
      "到得函关应四月，行人争耐一春愁。"
    ]
  },
  {
    "id": "adcfe4dbcc393fa8a9671325e8591358",
    "title": "过邺下吊高神武",
    "authorName": "袁枚",
    "authorId": "adcfe4dbcc393fa866be31e48d9fc230",
    "dynasty": "清",
    "content": [
      "唱罢阴山《敕勒歌》，英雄涕泪老来多。",
      "生持魏武朝天笏，死授条侯杀贼戈。",
      "六镇华夷传露布，九龙风雨聚漳河。",
      "只今尚有清流月，曾照高王万马过。"
    ]
  },
  {
    "id": "adcfe4dbcc393fa81ab71fbcc5504b61",
    "title": "杜牧墓",
    "authorName": "袁枚",
    "authorId": "adcfe4dbcc393fa866be31e48d9fc230",
    "dynasty": "清",
    "content": [
      "萧郎白马远从军，落日樊川吊紫云。",
      "客里莺花逢杜曲，唐朝春恨属司勋。",
      "高谈泽潞兵三万，论定扬州月二分。",
      "手折夫容来酹酒，有人风骨类夫君。"
    ]
  },
  {
    "id": "adcfe4dbcc393fa8334f44799f230b6a",
    "title": "哭襄勤伯鄂公",
    "authorName": "袁枚",
    "authorId": "adcfe4dbcc393fa866be31e48d9fc230",
    "dynasty": "清",
    "content": [
      "听筑长围几万重，将军匹马独临戎。",
      "天山扫雪兵犹战，青海啼乌帐已空。",
      "拜表泪流秋草上，弯弓弦断夕阳中。",
      "男儿欲报君恩重，死到沙场是善终。"
    ]
  },
  {
    "id": "adcfe4dbcc393fa81390fa6a29e07193",
    "title": "谒史文靖公墓",
    "authorName": "袁枚",
    "authorId": "adcfe4dbcc393fa866be31e48d9fc230",
    "dynasty": "清",
    "content": [
      "手供蘋蘩当束脩，先登华屋后山丘。",
      "九原尚想师随会，一疏曾经识马周。",
      "盖代勋华云影在，满堂丝竹水声愁。",
      "知公泉下应怜我，如此英年也白头。"
    ]
  },
  {
    "id": "adcfe4dbcc393fa8fe635306387529c6",
    "title": "古意",
    "authorName": "袁枚",
    "authorId": "adcfe4dbcc393fa866be31e48d9fc230",
    "dynasty": "清",
    "content": [
      "妾自梦香闺，忘郎在远道。",
      "不惯别离情，回身向空抱。"
    ]
  },
  {
    "id": "adcfe4dbcc393fa804a122c84eba09d1",
    "title": "苔",
    "authorName": "袁枚",
    "authorId": "adcfe4dbcc393fa866be31e48d9fc230",
    "dynasty": "清",
    "appreciation": "苔藓自是低级植物，多寄生于阴暗潮湿之处，可它也有自己的生命本能和生活意向，并不会因为环境恶劣而丧失生发的勇气，诗人能看到这一点并歌而颂之，很有眼光！\n　　「白日不到处」，是如此一个不宜生命成长的地方，可是苔藓却长出绿意来，展现出自己的青春，而这青春从何而来？「恰自来」，嗯，并不从何处来，而是生命力旺盛的苔藓自己创造出来的！它就是凭着坚强的活力，突破环境的重重窒碍，焕发青春的光采。\n　　苔也会开花的，当然，怪可怜的，花如米粒般细小，但难道小的就不是花吗？只要能够开放，结出种子，繁衍后代，便是生命的胜利。所以，「也学牡丹开」，既是谦虚，也是骄傲！对的，苔花如此细小低微，自不能跟国色天香的牡丹相比，可是牡丹是受人玩赏而受悉心栽培的，而苔花却是靠自己生命的力量自强，争得和花一样开放的权利——这世道并非仅为少数天才和英雄而存在的！\n",
    "content": [
      "【其一】",
      "白日不到处，青春恰自来。",
      "苔花如米小，也学牡丹开。",
      "【其二】",
      "各有心情在，随渠爱暖凉。",
      "青苔问红叶，何物是斜阳。"
    ],
    "translation": "春天和煦的阳光照不到的背阴处，生命照常在萌动，苔藓仍旧长出绿意来。\n苔花虽如米粒般微小，依然像那高贵的牡丹一样热烈绽放。",
    "intro": "苔藓自是低级植物，多寄生于阴暗潮湿之处，可它也有自己的生命本能和生活意向，并不会因为环境恶劣而丧失生发的勇气，诗人能看到这一点并歌而颂之，很有眼光！\n“白日不到处”，是如此一个不宜生命成长的地方，可是苔藓却长出绿意来，展现出自己的青春，而这青春从何而来？“恰自来”，并不从何处来，而是生命力旺盛的苔藓自己创造出来的！它就是凭着坚强的活力，突破环境的重重窒碍，焕发青春的光采。\n“苔花如米小”，苔也会开花的，当然，怪可怜的，花如米粒般细小，但难道小的就不是花吗？只要能够开放，结出种子，繁衍后代，便是生命的胜利。所以，“亦学牡丹开”，既是谦虚，也是骄傲！对的，苔花如此细小低微，自不能跟国色天香的牡丹相比，可是牡丹是受人玩赏而受悉心栽培的，而苔花却是靠自己生命的力量自强，争得和花一样开放的权利——这世道并非仅为少数天才和英雄而存在的！",
    "annotation": [
      "白日：太阳",
      "也：一作“亦”"
    ]
  },
  {
    "id": "adcfe4dbcc393fa876762e215a38f028",
    "title": "品画",
    "authorName": "袁枚",
    "authorId": "adcfe4dbcc393fa866be31e48d9fc230",
    "dynasty": "清",
    "content": [
      "品画先神韵，论诗重性情。",
      "蛟龙生气尽，不若鼠横行。"
    ]
  },
  {
    "id": "adcfe4dbcc393fa81b40e2e46bc2fb33",
    "title": "偶作五绝句",
    "authorName": "袁枚",
    "authorId": "adcfe4dbcc393fa866be31e48d9fc230",
    "dynasty": "清",
    "content": [
      "偶寻半开梅，闲倚一竿竹。",
      "儿童不知春，问草何故绿。"
    ]
  },
  {
    "id": "adcfe4dbcc393fa88a6aafbd4d7fa2da",
    "title": "山中绝句",
    "authorName": "袁枚",
    "authorId": "adcfe4dbcc393fa866be31e48d9fc230",
    "dynasty": "清",
    "content": [
      "镇日山腰斸白云，载量烟草活纷纷。",
      "春衫不用金炉热，自向百花香里熏。"
    ]
  },
  {
    "id": "adcfe4dbcc393fa857a9e762e28852f1",
    "title": "马嵬",
    "authorName": "袁枚",
    "authorId": "adcfe4dbcc393fa866be31e48d9fc230",
    "dynasty": "清",
    "content": [
      "莫唱当年长恨歌，人间亦自有银河。",
      "石壕村里夫妻别，泪比长生殿上多！"
    ],
    "comment": [
      "清·吴应和《浙西六家诗钞》：沉痛，足以动人，咏古诸作并传无疑。"
    ],
    "translation": "用不到去歌唱当年皇帝妃子的悲欢离合；在人间也有银河，使得千千万万人家夫妻离散。\n像石壕村那样的夫妻诀别数也数不清，老百姓的泪水比长生殿上洒的那点泪水多得多了。",
    "intro": "这首七言绝句诗将唐玄宗、杨贵妃的爱情悲剧放在民间百姓悲惨遭遇的背景下加以审视，强调广大民众的苦难远非帝妃可比。前两句表现了诗人对下层百姓疾苦的深切同情；后两句揭露了社会上的种种不幸迫使诸多夫妻不能团圆的现实。\n唐玄宗李隆基与贵妃杨玉环之间悲欢离合的故事，引发了很多文人墨客的诗情文思。白居易的《长恨歌》，在揭示唐玄宗宠幸杨贵妃而造成政治悲剧的同时，也表达了对二人爱情悲剧的同情。袁枚此诗却能不落俗套，另翻新意，将李、杨爱情悲剧放在民间百姓悲惨遭遇的背景下加以审视，强调广大民众的苦难远非帝妃可比。《长恨歌》和《石壕吏》是有名的诗篇，其创作背景均为安史之乱。它们一以帝王生活为题材，一以百姓遭遇为主旨，恰好构成鲜明的对照。\n「莫唱当年长恨歌」，莫唱是因为《长恨歌》写的是唐玄宗和杨贵妃的爱情悲剧，对杨贵妃之死，对唐玄宗之无奈，表示了深切的同俏，并歌颂了他们的爱情专一，为后代小说、戏曲创作提供了题材，如宋乐史的《杨太真外传》、元白朴的《梧桐雨》，明吴世美的《惊鸿记》、清洪昇的《长生殿》等等，莫不受其影响。与其大书特书皇帝的悲欢离合，不如深入细致地描写人民群众的生离死别，故「莫唱」二字又引出了第二句「人间亦自有银河」。「人间」就将银河这个民间传说引入现实生活中来。在唐玄宗统治时期，战争频繁，有开边之战，也有内战，其中规模大的，如用兵吐蕃，讨伐南诏，尤其是安史之乱，伤亡惨重，丁壮或死于战场，或死于摇役，或久戍不归，在人间划出了无数条银河，而最令作者痛心的，要数石壕村的一对老夫妻了。「老翁逾墙走」，老妇河阳役的惨状。杜少陵还在同一时期作品《新婚别》中拟写一个「席不暖君床」的新娘子，送别刚刚结婚的新郎官应征入伍，造成一对新婚夫妇「暮婚晨告别」的痛苦。在《垂老别》中，又描写了一个「子孙阵亡尽」的老翁，在风烛残年之时还要应征入伍，与其老伴依依借别、「塌然摧肺肝」的情景。由此可见，「石壕村里夫妻别」是当时极其普遍的社会现象，所以作者感叹地说：「泪比长生殿上多。」长生殿上泪，唐玄宗与杨贵妃的泪没有多少，而要大书特书，深表同情，而不书及比长生殿上泪更多的石壕村。这里，作者严肃地批评了白居易，自有其道理在。似乎可以这样悦，衰枚的这首《马嵬》诗，高出于前人所有咏马嵬之事者。\n这首诗借吟咏马嵬抒情，提倡诗歌要多反映人民苦难生活的主张，表现了作者进步的文学创作观点。此诗虽为抒情之作，实际是议论之诗。前两句借马嵬为题提出论点，后面两句借用典故论证上述观点。论点和论据的材料本来都是旧的，但作者化陈腐为新奇，使其为自己提出新的观点服务，旧的也变为新的，颇有点铁成金之妙。全诗正如作者自己所云：「借古人往事，抒自己之怀抱」。（《随园诗话》）\n这首诗最大的艺术特色是比照。全诗两组比照：一组是《长恨歌》与牛郎织女故事的比照。这一比照，不仅批判了白居易的《长恨歌》，而且突出了人间牛郎织女才值得同情。值得注意的是作者运用「银河」，对唐玄宗与杨贵妃讥笑牛郎织女攀进行了再讥笑，很有情趣。第二组是石壕村与长生殿比照。石壕村是人民群众的材落，长生殿是皇帝皇后的夜殿，这一比照，暗示出村里泪是殿上人造成的，马嵬事变，恶果自食，不值得同情，值得同情的倒是劳动人民。这两组比照又有不同，前者深沉，后者浅近，前者重在映照，后者重在对比。两相配合，共同表达了作者民为贵、君为轻的民本思想。",
    "annotation": [
      "马嵬：即马嵬坡，在陕西省兴平县西。安史之乱时，唐玄宗逃到这里，在随军将士的胁迫下，勒死杨贵妃",
      "长恨歌：唐代诗人白乐天所作之诗，写的是唐玄宗宠幸杨贵妃而造成的政治悲剧与爱情悲剧。",
      "银河：天河。神话传说中，牛郎织女被银河隔开，不得聚会。",
      "石壕村：语出唐代诗人杜少陵《石壕吏》诗，写在安史之乱中，官吏徵兵徵役，造成石壕村中一刘老年夫妻惨别的情形。",
      "长生殿：长生殿：旧址在陕西骊山华清宫内。"
    ]
  },
  {
    "id": "adcfe4dbcc393fa8c830d8bd081db061",
    "title": "由桂林朔漓江至兴安",
    "authorName": "袁枚",
    "authorId": "adcfe4dbcc393fa866be31e48d9fc230",
    "dynasty": "清",
    "content": [
      "江到兴安水最清，青山簇簇水中生。",
      "分明看见青山顶，船在青山顶上行。"
    ]
  },
  {
    "id": "adcfe4dbcc393fa8aa781b82d048bf93",
    "title": "听诗叟",
    "authorName": "袁枚",
    "authorId": "adcfe4dbcc393fa866be31e48d9fc230",
    "dynasty": "清",
    "content": [
      "底事听诗听不清，此翁耳壳欠分明。",
      "拟携谢朓惊人句，来向青天颂数声。"
    ]
  },
  {
    "id": "adcfe4dbcc393fa86543274956f588f0",
    "title": "沙沟",
    "authorName": "袁枚",
    "authorId": "adcfe4dbcc393fa866be31e48d9fc230",
    "dynasty": "清",
    "content": [
      "沙沟日影烟朦胧，隐隐黄河出树中。",
      "刚卷车帘还放下，太阳力薄不胜风。"
    ]
  },
  {
    "id": "adcfe4dbcc393fa8e32612fbecc47f7f",
    "title": "明皇与贵妃",
    "authorName": "袁枚",
    "authorId": "adcfe4dbcc393fa866be31e48d9fc230",
    "dynasty": "清",
    "content": [
      "到底君王负旧盟，江山情重美人轻。",
      "玉环领略夫妻味，从此人间不再生。"
    ]
  },
  {
    "id": "adcfe4dbcc393fa81d772b094c7fcc56",
    "title": "范希文",
    "authorName": "袁枚",
    "authorId": "adcfe4dbcc393fa866be31e48d9fc230",
    "dynasty": "清",
    "content": [
      "黄阁风裁第一清，宋朝名相半书生。",
      "西边经略成何事，尚劝横渠莫论兵。"
    ]
  },
  {
    "id": "adcfe4dbcc393fa884abecd64bcf53d8",
    "title": "桐江作",
    "authorName": "袁枚",
    "authorId": "adcfe4dbcc393fa866be31e48d9fc230",
    "dynasty": "清",
    "content": [
      "久别天台路已迷，眼前尚觉白云低。",
      "诗人用笔求逋峭，何不看山到浙西？"
    ]
  },
  {
    "id": "adcfe4dbcc393fa884abecd62e3a653e",
    "title": "桐江作",
    "authorName": "袁枚",
    "authorId": "adcfe4dbcc393fa866be31e48d9fc230",
    "dynasty": "清",
    "content": [
      "桐江春水绿如油，两岸青山送客舟。",
      "明秀渐多奇险少，分明山色近杭州。"
    ]
  },
  {
    "id": "adcfe4dbcc393fa8440bfb2e7e2940a4",
    "title": "消夏诗",
    "authorName": "袁枚",
    "authorId": "adcfe4dbcc393fa866be31e48d9fc230",
    "dynasty": "清",
    "content": [
      "不着衣冠近半年，水云深处抱花眠。",
      "平生自想无官乐，第一骄人六月天。"
    ]
  },
  {
    "id": "adcfe4dbcc393fa8573502a0c771e34e",
    "title": "寄聪娘",
    "authorName": "袁枚",
    "authorId": "adcfe4dbcc393fa866be31e48d9fc230",
    "dynasty": "清",
    "content": [
      "一枝花对足风流，何事人间万户侯。",
      "生把黄金买别离，是侬薄幸是侬愁。"
    ]
  },
  {
    "id": "adcfe4dbcc393fa8f8f960f0b89d3530",
    "title": "寒夜",
    "authorName": "袁枚",
    "authorId": "adcfe4dbcc393fa866be31e48d9fc230",
    "dynasty": "清",
    "content": [
      "寒夜读书忘却眠，锦衾香尽炉无烟。",
      "美人含怒夺灯去，问郎知是几更天！"
    ]
  },
  {
    "id": "adcfe4dbcc393fa880ca17608ba86629",
    "title": "湖上杂诗",
    "authorName": "袁枚",
    "authorId": "adcfe4dbcc393fa866be31e48d9fc230",
    "dynasty": "清",
    "content": [
      "葛岭花开二月天，游人来往说神仙。",
      "老夫心与游人异，不羡神仙羡少年。"
    ],
    "translation": "葛岭的花都在二月开放（作者闲来无事，在湖滨郊游踏青），一路上游人络绎不绝，都说想做神仙，而我的心境与他们的不一样，我并不羡慕神仙，只是羡慕那些少年。",
    "intro": "这是清朝著名诗人袁枚所写的一首借景抒情的诗，全诗采用对比的写法，写出了郊游踏青的闲情，表达了作者对青春的渴盼并对在年轻的希冀中隐藏着一股难言的惆怅和无奈。\n青春是最令人如痴如醉的，但是年华如水，青春易逝，谁也无法挽留青春逝去的脚步呀！“不羡神仙羡少年”这句诗，明显流露出作者对青春的渴盼，希冀中又隐藏着一股难言的惆怅和无奈的心情。\n袁枚三十三岁父亲亡故，便辞官回家养母，悠闲地在“随园”生活近五十年。他想年轻，想回到有思想有抱负的时候，做一些更有意义的事，而不是仅仅的悠闲地生活，可是现在已垂垂老矣，只有羡慕年轻人的份了。"
  },
  {
    "id": "adcfe4dbcc393fa880ca176020eaf7b1",
    "title": "湖上杂诗",
    "authorName": "袁枚",
    "authorId": "adcfe4dbcc393fa866be31e48d9fc230",
    "dynasty": "清",
    "content": [
      "凤岭高登演武台，排衙石上大风来。",
      "钱王英武康王弱，一样江山两样才。"
    ]
  },
  {
    "id": "adcfe4dbcc393fa8081f4bd93ef7696d",
    "title": "陇上作",
    "authorName": "袁枚",
    "authorId": "adcfe4dbcc393fa866be31e48d9fc230",
    "dynasty": "清",
    "content": [
      "忆昔童孙小，曾蒙大母怜。",
      "胜衣先取抱，弱冠尚同眠。",
      "髻影红镫下，书声白发前。",
      "倚娇频索果，逃学免施鞭。",
      "敬奉先生馔，亲装稚子绵。",
      "掌珠真护惜，轩鹤望腾骞。",
      "行药常扶背，看花屡抚肩。",
      "亲邻惊宠极，姊妹妒恩偏。",
      "玉陛胪传夕，秋风榜发天。",
      "望儿终有日，道我见无年。",
      "渺渺言犹在，悠悠岁几迁。",
      "果然宫锦服，来拜墓门烟。",
      "返哺心虽急，舍饴梦已捐。",
      "恩难酬白骨，泪可到黄泉。",
      "宿草翻残照，秋山泣杜鹃。",
      "今宵华表月，莫向陇头圆。"
    ]
  },
  {
    "id": "adcfe4dbcc393fa8ef2712b1ca3e3cc3",
    "title": "鸡",
    "authorName": "袁枚",
    "authorId": "adcfe4dbcc393fa866be31e48d9fc230",
    "dynasty": "清",
    "content": [
      "养鸡纵鸡食，鸡肥乃烹之。",
      "主人计固佳，不可使鸡知。"
    ]
  },
  {
    "id": "adcfe4dbcc393fa80f11a700c52f247a",
    "title": "遣兴二首",
    "authorName": "袁枚",
    "authorId": "adcfe4dbcc393fa866be31e48d9fc230",
    "dynasty": "清",
    "content": [
      "【其一】",
      "爱好由来落笔难，一诗千改心始安。",
      "阿婆还是初笄女，头未梳成不许看。",
      "【其二】",
      "但肯寻诗便有诗，灵犀一点是吾师。",
      "夕阳芳草寻常物，解用多为绝妙词。"
    ],
    "intro": "这两首诗作于乾隆五十六年（公元1791年），表现作者写诗的态度和见解。",
    "annotation": [
      "初笄（jī）：古代女子成年称及笄，这里是刚成年的意思。",
      "头未梳成：比喻诗未改定。",
      "“阿婆还是初笄女，头未梳成不许看”句：比喻老年写诗还似少时用心。",
      "灵犀一点：作者论诗重“性灵”，此即指性灵。旧说犀牛角中有白纹如线，直通两头。见《汉书·西域传赞》颜师古注。唐·李商隐《无题》诗：“心有灵犀一点通”。",
      "解用：懂得用，会用。"
    ]
  },
  {
    "id": "adcfe4dbcc393fa87308d717a2de7b02",
    "title": "大树",
    "authorName": "袁枚",
    "authorId": "adcfe4dbcc393fa866be31e48d9fc230",
    "dynasty": "清",
    "content": [
      "繁枝高拂九霄霜，荫屋常生夏日凉。",
      "叶落每横千亩田，花开曾作六朝香。",
      "不逢大匠材难用，肯住深山寿更长。",
      "奇树有人问名字，为言南国老甘棠。"
    ]
  },
  {
    "id": "adcfe4dbcc393fa8ccdcb9c9c6e652c0",
    "title": "大龙湫之瀑",
    "authorName": "袁枚",
    "authorId": "adcfe4dbcc393fa866be31e48d9fc230",
    "dynasty": "清",
    "content": [
      "龙湫之势高绝天，一线瀑走兜罗绵。",
      "五丈收上尚是水，十丈以下全以烟。",
      "况复百丈至千丈，水云烟雾难分焉。"
    ]
  },
  {
    "id": "adcfe4dbcc393fa85e69bbc31b848233",
    "title": "过柴桑乱峰中，蹑梯而上观陶公醉石",
    "authorName": "袁枚",
    "authorId": "adcfe4dbcc393fa866be31e48d9fc230",
    "dynasty": "清",
    "content": [
      "先生容易醉，偶尔石上眠。谁知一拳石，艳传千百年。",
      "金床玉几世恒有，眠者一过人知否？不如此石占桑，胜立穹碑万丈长。"
    ]
  },
  {
    "id": "adcfe4dbcc393fa8364b4887e582d785",
    "title": "到石梁观瀑布",
    "authorName": "袁枚",
    "authorId": "adcfe4dbcc393fa866be31e48d9fc230",
    "dynasty": "清",
    "content": [
      "天风肃肃衣裳飘，人声渐小滩声骄。知是天台古石桥。",
      "一龙独跨山之凹，高耸脊背横伸腰，其下嵌空走怒涛。",
      "涛水来从华顶遥，分为左右瀑两条，到此收束群流交。",
      "五叠六叠势益高，一落千丈声怒号。如旗如布如狂蛟，非雷非电非笙匏。",
      "银河飞落青松梢，素车白马云中跑。势急欲下石阻挠，回澜怒立猛欲跳。",
      "逢逢布鼓雷门敲，水犀军向皋兰鏖。三千组练挥银刀，四川崖壁齐动摇。",
      "伟哉铜殿造前朝，五百罗汉如相招。我本钱塘儿弄潮，到此使人意也消，心花怒开神理超。",
      "高枕龙背持其尻，上视下视行周遭；其奈冷泠雨溅袍，天风吹人立不牢。",
      "北宫虽勇目已逃，恍如子在齐闻韶。不图为乐如斯妙，得坐一刻胜千朝。",
      "安得将身化巨鳌，看他万古长滔滔！"
    ]
  },
  {
    "id": "adcfe4dbcc393fa88072b65c6889fe9c",
    "title": "咏史",
    "authorName": "袁枚",
    "authorId": "adcfe4dbcc393fa866be31e48d9fc230",
    "dynasty": "清",
    "content": [
      "东汉耻机权，君子多硁硁。",
      "悲哉陈与窦，谋疏功不成。",
      "其时凉州反，有人颁孝经；",
      "意欲口打贼，贼闻笑不胜。",
      "虽无补国家，尚未远人情。",
      "一变至南宋，佛行而儒名。",
      "希哲学主静，人死不闻声。",
      "魏公败符离，自夸心学精。",
      "杀人三十万，于心不曾惊。",
      "似此称理学，何处托生灵。",
      "呜呼孔与孟，九泉涕沾缨。"
    ]
  },
  {
    "id": "adcfe4dbcc393fa847f852dc65fefef5",
    "title": "独秀峰",
    "authorName": "袁枚",
    "authorId": "adcfe4dbcc393fa866be31e48d9fc230",
    "dynasty": "清",
    "content": [
      "来龙去脉绝无有，突然一峰插南斗。",
      "桂林山水奇八九，独秀峰尤冠其首。",
      "三百六级登其巅，一城烟水来眼前。",
      "青山尚且直如弦，人生孤立何伤焉？"
    ]
  },
  {
    "id": "adcfe4dbcc393fa8079e0d160b790224",
    "title": "登华山",
    "authorName": "袁枚",
    "authorId": "adcfe4dbcc393fa866be31e48d9fc230",
    "dynasty": "清",
    "content": [
      "太华峙西方，倚天如插刀。",
      "闪烁铁花冷，惨淡阴风号。",
      "云雷莽回护，仙掌时动摇。",
      "流泉鸣青天，乱走三千条。",
      "我来蹑芒蹻，逸气不敢骄。",
      "绝壁纳双踵，白云埋半腰。",
      "忽然身入井，忽然影坠巢。",
      "天路望已绝，云栈断复交。",
      "惊魂飘落叶，定志委铁镣。",
      "闭目谢人世，伸手探斗杓。",
      "屡见前峰俯，愈知后历高。",
      "白日死厓上，黄河生树梢。",
      "自笑亡命贼，不如升木猱。",
      "仍复自崖返，不敢向顶招。",
      "归来如再生，两眼青寥寥。"
    ]
  },
  {
    "id": "adcfe4dbcc393fa88a6603c9caa97495",
    "title": "晚宿净名寺步铁障城认一线天",
    "authorName": "袁枚",
    "authorId": "adcfe4dbcc393fa866be31e48d9fc230",
    "dynasty": "清",
    "content": [
      "游山惜寸阴，得暇即寻讨。",
      "步入铁障城，城高天渐小。",
      "打头洒珠玑，湿我缣单衣。",
      "似雨恰非雨，蒙蒙山溜飞。",
      "诸洞空中悬，道是猿猴宅。",
      "颇有高人风，呼之不肯出。",
      "踏湿两芒鞋，流连那肯回。",
      "一线天未过，一线月又来。"
    ]
  },
  {
    "id": "adcfe4dbcc393fa8509cd03059f3368c",
    "title": "行役杂咏",
    "authorName": "袁枚",
    "authorId": "adcfe4dbcc393fa866be31e48d9fc230",
    "dynasty": "清",
    "content": [
      "男儿年二十，渐衰珠玉颜。",
      "况乃远行役，风霜悴其间。",
      "饮酒未及醉，坐看白石还。",
      "所著一尺高，不供史家删。",
      "勉旃崇节业，银管长斑斑。",
      "否亦鍊玉液，金骨列仙寰。",
      "生人皆山水，且共耐清闲。"
    ]
  },
  {
    "id": "adcfe4dbcc393fa8509cd0300cfee57b",
    "title": "行役杂咏",
    "authorName": "袁枚",
    "authorId": "adcfe4dbcc393fa866be31e48d9fc230",
    "dynasty": "清",
    "content": [
      "看山有所得，日暮聊为文。",
      "厌听舟人子，村语徒纷纷。",
      "酝酿非素乐，典坟愤所忻。",
      "万谋窘一字，迫如临三军。"
    ]
  },
  {
    "id": "adcfe4dbcc393fa8509cd03022b37f2e",
    "title": "行役杂咏",
    "authorName": "袁枚",
    "authorId": "adcfe4dbcc393fa866be31e48d9fc230",
    "dynasty": "清",
    "content": [
      "无心推篷看，不意与月近。",
      "欣然卧以观，星尽惟斗柄。",
      "始之肌肤寒，久乃心肝映。",
      "白云如覆被，人面渐贴镜。",
      "万里湛清华，九天涵绿净。",
      "狂痴不能还，吾亦见吾性。"
    ]
  },
  {
    "id": "adcfe4dbcc393fa8509cd03069130f06",
    "title": "行役杂咏",
    "authorName": "袁枚",
    "authorId": "adcfe4dbcc393fa866be31e48d9fc230",
    "dynasty": "清",
    "content": [
      "南游过楚江，西征临越甸。",
      "当涂想分割，龙津忆征战。",
      "或营酸枣台，或起明光殿。",
      "平畛开歌舞，危巘收组练。",
      "亡何岁似流，悲哉日似电。",
      "白骨埋中原，朱扃罢华宴。",
      "史册尚流播，山川灭闻见。",
      "秦宫无遗瓦，汉苑少残箭。",
      "荒烟废冢倾，衰草流萤遍。",
      "黄云自南飞，白日但西暝。",
      "闲寂窘游志，衰飒穷遐眷。",
      "慨然至于今，叹者凡几遍。",
      "平生豪横心，虽悟不得遣。"
    ]
  },
  {
    "id": "adcfe4dbcc393fa8c9a9fa90f9200537",
    "title": "至黄厓再登文殊塔观瀑",
    "authorName": "袁枚",
    "authorId": "adcfe4dbcc393fa866be31e48d9fc230",
    "dynasty": "清",
    "content": [
      "黄厓天上生，对面作浪起。",
      "我头不敢仰，诚恐浪压己。",
      "岂知下望深，青天反作底。",
      "山外有山立，山内有山倚。",
      "颇类人衣裳，幅幅有表里。",
      "忽然暴雨来，人天一齐洗。",
      "避登千寻塔，正对一条水。",
      "瀑布从高看，匹练更长矣。",
      "始知开先寺，相离咫尺耳。",
      "只为绝巘遮，纡行十余里。"
    ]
  },
  {
    "id": "adcfe4dbcc393fa820e8b0ab3921cbf5",
    "title": "游风洞登高望仙鹤明月诸峰",
    "authorName": "袁枚",
    "authorId": "adcfe4dbcc393fa866be31e48d9fc230",
    "dynasty": "清",
    "content": [
      "泱泱天大风，谁知生此洞。",
      "古剑劈山开，千年不合缝。",
      "我身伛偻入，风迎更风送。",
      "折腰非为米，缩脰岂畏冻。",
      "偶作謦欬声，一时答者众。",
      "䃂散非扣钟，弇郁类裂瓮。",
      "奥草挂绵络，阴冰凝螮蝀。",
      "游毕再登高，出洞如出梦。",
      "一筇偃又竖，两目阑复纵。",
      "远山亦献媚，横陈怪石供。",
      "仙鹤不可招，明月犹堪弄。",
      "底事急归来，云湿衣裳重。"
    ]
  },
  {
    "id": "adcfe4dbcc393fa81cc2678dfc085ec9",
    "title": "水西亭夜坐",
    "authorName": "袁枚",
    "authorId": "adcfe4dbcc393fa866be31e48d9fc230",
    "dynasty": "清",
    "content": [
      "明月爱流水，一轮池上明。水亦爱明月，金波彻底清。",
      "爱水兼爱月，有客登西亭。其时万籁寂，秋花呈微馨。",
      "荷珠不甚惜，风来一齐倾，露零萤火湿，屟响蛩语停。",
      "感此玄化理，形骸付空冥。坐久并忘我，何处尘虑撄。",
      "钟声偶然来，起念知三更。当我起念时，天亦微云生。"
    ]
  },
  {
    "id": "adcfe4dbcc393fa83ae121388bcf3c54",
    "title": "雨后步水西亭",
    "authorName": "袁枚",
    "authorId": "adcfe4dbcc393fa866be31e48d9fc230",
    "dynasty": "清",
    "content": [
      "雨气不能尽，散作满园烟。",
      "好风何处来，荷叶为翩翩。",
      "群花浴三日，意态柔且鲜。",
      "幽人倾两耳，竹外鸣新泉。",
      "啁啁一鸟歇，阁阁群蛙连。",
      "暝色起乔木，断虹媚远天。",
      "蜗过有残篆，琴润无断弦。",
      "凭阑意清悄，与鸥相对眠。"
    ]
  },
  {
    "id": "adcfe4dbcc393fa87e0e63dca45e2370",
    "title": "玉泉观鱼",
    "authorName": "袁枚",
    "authorId": "adcfe4dbcc393fa866be31e48d9fc230",
    "dynasty": "清",
    "content": [
      "玉泉何澄清，银河移在地。",
      "戢戢万鱼头，空行渺无际。",
      "红鳞色陆离，白小影摇曳。",
      "窥客若有情，衔花俨相戏。",
      "池间荇藻长，风定水烟细。",
      "可惜夕阳沈，钟声云外至。",
      "春山生睡容，游客有归意。",
      "回首波纹平，淡月僧门闭。"
    ]
  },
  {
    "id": "adcfe4dbcc393fa8b5404776aebef9b5",
    "title": "宝刀歌为云若司马作",
    "authorName": "袁枚",
    "authorId": "adcfe4dbcc393fa866be31e48d9fc230",
    "dynasty": "清",
    "content": [
      "云若司马真英豪，磨墨捉我题宝刀。此刀不许俗笔写，也须笔健如刀者。",
      "拔鞘相夸风满庭，将拔未拔刀先鸣。电光荧荧射窗冷，夫容飘飘上手轻。",
      "伸则铿然屈则转，从古英雄善舒卷。海上长鲸见汝愁，月中丹桂为谁短。",
      "精铁镕成历几年，孟劳身分压龙泉。可磨巴汉三江水，可走哥翰万里天。",
      "摩挲拟叩金环问，吾戴吾头不敢近。今年六月如秋凉，疑是刀来照此方。",
      "吁嗟乎！神农药，尧舜法，一半生人一半杀。不如君家此物知恩仇，不报仇时绕指柔。"
    ]
  },
  {
    "id": "adcfe4dbcc393fa8938118ce84886679",
    "title": "观大龙湫作歌",
    "authorName": "袁枚",
    "authorId": "adcfe4dbcc393fa866be31e48d9fc230",
    "dynasty": "清",
    "content": [
      "龙湫山高势绝天，一条瀑走兜罗绵。五丈以上尚是水，十丈以下全为烟。",
      "况复百丈至千丈，水云烟雾虽分焉。初疑天孙工织素，雷棱抛掷银河边。",
      "继疑玉龙耕田倦，九天咳唾唇流涎。谁知乃是风水相摇荡，波回澜卷冰绡联。",
      "分明合并忽迸散，业已坠下还迁延。有时软舞工作态，如让如慢如盘旋。",
      "有时日光来照耀，非青非红五色宣。夜明帘献九公主，诸天花散维摩肩。",
      "玉尘万斛橘叟赌，明珠九曲桑女穿。到此都难作比拟，岿然独占宇宙奇观偏。",
      "更怪人立百步外，忽然满面喷寒泉。及至逼近龙湫侧，转复发燥神悠然。",
      "直是山灵有意作游戏，教我亦复无处穷真诠。天台之瀑何狂颠，雁山之瀑何蝉嫣，石门之瀑何喧阗，龙湫之瀑何静妍。",
      "化工事事无复笔，一瀑布耳形万千。要知地位孤高依傍少，水亦变化如飞仙。"
    ]
  },
  {
    "id": "adcfe4dbcc393fa8c03183e6599ee4f7",
    "title": "闻鱼门吏部充四库馆纂修喜寄以诗",
    "authorName": "袁枚",
    "authorId": "adcfe4dbcc393fa866be31e48d9fc230",
    "dynasty": "清",
    "content": [
      "文思天子搜遗书，子以文名领石渠。士安不用借五车，嫏嬛福地张华居。",
      "忆昔蛩蛩附蚷虚，两家简牒争搜储，爱而不见心瞿瞿。",
      "一朝去我翔天都，明堂大开招群儒。青藜太乙从从趋，四千年物尽挽输。",
      "朱文绿字体制殊，龙威玉牒元皇符，汉唐所少元明无。",
      "咸集舜陛来尧衢，酉山光芒烛太虚。子与兰台诸大夫，双眸一串牟尼珠，部居别白分锱铢。",
      "纵难读尽在须臾，但观大略亦足娱。有如饿腹餐天厨，朵颐未动口欲呿。",
      "又如大海游蟫鱼，恣汝属餍乐有余。问谁有此遭逢欤，领百万军恐不如。",
      "我犹未免为乡愚，闻见狭隘探索疏。侧身西望空嗟吁，不能从子为书奴。",
      "愿钞书目遥寄予，俾得约略知些须，此身不负生唐虞。"
    ]
  },
  {
    "id": "adcfe4dbcc393fa8d12f00302eedb53d",
    "title": "禹陵",
    "authorName": "袁枚",
    "authorId": "adcfe4dbcc393fa866be31e48d9fc230",
    "dynasty": "清",
    "content": [
      "天地平成始，皇王禅让终。",
      "一人生石纽，万古辟蚕丛。",
      "玉斗胸垂象，金鼗耳启聪。",
      "寻书斋委宛，受牒作司空。",
      "地险龙门凿，人功鸟道通。",
      "为鱼援赤子，干蛊慰黄熊。",
      "学裸姑徇俗，乘樏又转蓬。",
      "庚辰禽水怪，竖亥步崆峒。",
      "贰负甘双梏，将军号百虫。",
      "尝闻下车泣，忍过羽山东。",
      "破石佳儿出，开山遁甲穷。",
      "勤能师睪子，威不赦防风。",
      "息壤波全奠，扶桑日更红。",
      "过门心澹泊，造粉事朦胧。",
      "铸鼎神奸列，遐方玉帛同。",
      "偶然巡越甸，遽尔堕轩弓。",
      "身自跳天上，椑应葬穴中。",
      "葛绷烟露冷，阴眄水云空。",
      "复土来苍鸟，南风送祝融。",
      "江山犹拱侍，庙貌更穹隆。",
      "真冷怀文命，偏枯想圣躬。",
      "两厢环岳牧，九殿拜儿童。",
      "窆石摩挲古，衡碑刻划工。",
      "微臣擎旨酒，不敢献玄宫。"
    ]
  },
  {
    "id": "adcfe4dbcc393fa8b3af3e43968f9e4e",
    "title": "绝命词",
    "authorName": "袁枚",
    "authorId": "adcfe4dbcc393fa866be31e48d9fc230",
    "dynasty": "清",
    "content": [
      "赋性生来本野流，手提竹杖过通州。",
      "饭篮向晓迎残月，歌板临风唱晚秋。",
      "两脚踏翻尘世路，一肩担尽古今愁。",
      "如今不受嗟来食，村犬何须吠不休。"
    ],
    "intro": "一作《绝命诗》，淸代通州诗丐所作。",
    "annotation": [
      "两脚踏翻尘世路：一作“两脚踢翻尘世路”。"
    ]
  },
  {
    "id": "adcfe4dbcc393fa8a1dd5b541033ad9f",
    "title": "山行杂咏",
    "authorName": "袁枚",
    "authorId": "adcfe4dbcc393fa866be31e48d9fc230",
    "dynasty": "清",
    "content": [
      "十里崎岖半里平，一峰才送一峰迎。",
      "青山似茧将人裹，不信前头有路行。"
    ],
    "intro": "此诗抒写作者于乾隆四十七年(公元1782年)出游浙江南部山区时的感受，真切细致，新颖奇特，使人读后如身历其境。\n诗题云“山行”，诗前两句即如同一路移动的电影镜头，在山路行进史反映所见所感。首句“十里崎岖半里平”，表面上看是客观、静止地写山路，实际上于“十里”、“半里”的数字变化中正暗寓一路。山行”之意，此乃以静显动。而“十里崎岖”与“半里平”的相互对比，又隐含诗人对此地山路多坎坷而少平坦的新奇感。这里的“十里”与“半里”并非精确的测量数据，只是诗人对山路。崎岖”的一种大致感觉而已。脚下山路不平，眼前则峰峦重重，次句“一峰才送一峰迎”又将山峰拟人化。此地山峰恰似热情的朋友，而“迎”与“送”衔接之紧，又生动逼真地写出诗人穿行于层峦迭嶂之中那应接不暇的感受。\n如果说，前两句是描写诗人对脚下征途与眼前障碍的局部地理环境之感受；那么。后两句则是进而表现山行的整体地理环境的体验。此时诗人仿佛一分为二：一个袁枚仍在山中苦苦寻找路的尽头，而另一个袁枚则已跳出群峰而凌空俯视，只见重重青山仍然如同层层蚕茧将“人”四周包“裹’’住，无法冲出，以至不相信还有出路。这两句反映的是诗人“山行”时久不见平川的郁闷心态，但诗人将“青山”之大意象比喻为“茧”之小意象，甚是奇特，亦是本诗的妙处。惟有化大为小，才更能恰切地表达诗人于“山行”时的憋气不舒的感受。\n这首诗不用一典，比喻精巧而易晓，是袁枚“性灵”之作的一个范例。"
  },
  {
    "id": "adcfe4dbcc393fa8165d8e8ae05ac174",
    "title": "春风",
    "authorName": "袁枚",
    "authorId": "adcfe4dbcc393fa866be31e48d9fc230",
    "dynasty": "清",
    "content": [
      "春风如贵客，一到便繁华。",
      "来扫千山雪，归留万国花。"
    ],
    "translation": "春风就像贵客一般，所到之地立刻繁华起来。\n春风吹来时融化千山的积雪，吹过后留下万国的花香。"
  },
  {
    "id": "adcfe4dbcc393fa8fc67aff896837099",
    "title": "偶步",
    "authorName": "袁枚",
    "authorId": "adcfe4dbcc393fa866be31e48d9fc230",
    "dynasty": "清",
    "content": [
      "偶步西廊下，幽兰一朵开。",
      "是谁先报信，便有蜜蜂来？"
    ]
  },
  {
    "id": "adcfe4dbcc393fa8913140787a4579a3",
    "title": "春日杂诗",
    "authorName": "袁枚",
    "authorId": "adcfe4dbcc393fa866be31e48d9fc230",
    "dynasty": "清",
    "content": [
      "千枝红雨万重烟，画出诗人得意天。",
      "山上春云如我懒，日高犹宿翠微巅。"
    ]
  },
  {
    "id": "adcfe4dbcc393fa87abbceb7fd8b09a6",
    "title": "新正十一日还山",
    "authorName": "袁枚",
    "authorId": "adcfe4dbcc393fa866be31e48d9fc230",
    "dynasty": "清",
    "content": [
      "自觉山人胆足夸，行年七十走天涯。",
      "公然一万三千里，听水听风笑到家。",
      "迎门儿女庆团圞，邻里争当远客看。",
      "不是桃源真福地，如何鸡犬尽平安。",
      "香雪阶前扑面飞，喜从香里解征衣。",
      "老妻指向诸姬笑，不为梅花尚不归。",
      "一双孔雀艳归装，惹得倾城士女狂。",
      "为要诱他开翠尾，丽人来往尽浓妆。",
      "宾客连宵坐满庭，问山问海问花名。",
      "急抄诗与诸公读，省得衰翁说不清。",
      "重理残书喜不支，一言拟告世人知。",
      "莫嫌海角天涯远，但肯摇鞭有到时。"
    ]
  },
  {
    "id": "adcfe4dbcc393fa879e47eab8e6cad7f",
    "title": "续诗品·尚识",
    "authorName": "袁枚",
    "authorId": "adcfe4dbcc393fa866be31e48d9fc230",
    "dynasty": "清",
    "content": [
      "学如弓弩，才如箭镞。",
      "识以领之，方能中鹄。",
      "善学邯郸，莫失故步。",
      "善求仙方，不为药误。",
      "我有禅灯，独照独明。",
      "不取亦取，虽师勿师。"
    ],
    "intro": "“学如弓弩，才如箭镞”出自袁简斋的《续诗品·尚识》，说的是学问的根基好比弓弩，才能好比箭头，只有依靠厚实的见识来引导，才可以让才能很好发挥作用。"
  },
  {
    "id": "adcfe4dbcc393fa8503c6f89f5a5bfab",
    "title": "题画",
    "authorName": "袁枚",
    "authorId": "adcfe4dbcc393fa866be31e48d9fc230",
    "dynasty": "清",
    "content": [
      "村落晚晴天，桃花映水鲜。",
      "牧童何处去？牛背一鸥眠。"
    ],
    "translation": "村落傍晚天还很晴，桃花倒映在水中显得更加鲜艳。牧童到了什么地方去？牛背上一只鸥睡着了。"
  },
  {
    "id": "adcfe4dbcc393fa824d421a34556291e",
    "title": "续诗品·崇意",
    "authorName": "袁枚",
    "authorId": "adcfe4dbcc393fa866be31e48d9fc230",
    "dynasty": "清",
    "content": [
      "虞舜教夔，曰“诗言志”。",
      "何今之人，多辞寡意？",
      "意似主人，辞如奴婢。",
      "主弱奴强，呼之不至。",
      "穿贯无绳，散钱委地。",
      "开千枝花，一本所系。"
    ]
  },
  {
    "id": "adcfe4dbcc393fa8d50089c9aa7d3816",
    "title": "续诗品·精思",
    "authorName": "袁枚",
    "authorId": "adcfe4dbcc393fa866be31e48d9fc230",
    "dynasty": "清",
    "content": [
      "疾行善步，两不能全。",
      "暴长之物，其亡忽焉。",
      "文不加点，兴到语耳。",
      "孔明天才，思十反矣。",
      "惟思之精，屈曲超迈。",
      "人居屋中，我来天外。"
    ]
  },
  {
    "id": "adcfe4dbcc393fa8d1604018ca25e88e",
    "title": "续诗品·博习",
    "authorName": "袁枚",
    "authorId": "adcfe4dbcc393fa866be31e48d9fc230",
    "dynasty": "清",
    "content": [
      "万卷山积，一篇吟成。",
      "诗之与书，有情无情。",
      "钟鼓非乐，舍之何鸣？",
      "易牙善烹，先羞百牲。",
      "不从糟粕，安得精英！",
      "曰“不关学”，终非正声。"
    ]
  },
  {
    "id": "adcfe4dbcc393fa8c20c0c05b6def83a",
    "title": "续诗品·相题",
    "authorName": "袁枚",
    "authorId": "adcfe4dbcc393fa866be31e48d9fc230",
    "dynasty": "清",
    "content": [
      "古人诗易，门户独开。",
      "今人诗难，群题纷来。",
      "专习一家，硁硁小哉！",
      "宜善相之，多师为佳。",
      "地殊景光，人各身分。",
      "天女量衣，不差尺寸。"
    ]
  },
  {
    "id": "adcfe4dbcc393fa85ecb8f68bf3332f1",
    "title": "续诗品·选材",
    "authorName": "袁枚",
    "authorId": "adcfe4dbcc393fa866be31e48d9fc230",
    "dynasty": "清",
    "content": [
      "用一僻典，如请生客。",
      "如何选材，而可不择？",
      "古香时艳，各有攸宜。",
      "所宜之中，且争毫厘。",
      "锦非不佳，不可为帽。",
      "金貂满堂，狗来必笑。"
    ]
  },
  {
    "id": "adcfe4dbcc393fa82b8ecbaaa93eae09",
    "title": "续诗品·用笔",
    "authorName": "袁枚",
    "authorId": "adcfe4dbcc393fa866be31e48d9fc230",
    "dynasty": "清",
    "content": [
      "思苦而晦，丝不成绳。",
      "书多而壅，膏乃灭灯。",
      "焚香再拜，拜笔一枝。",
      "星月驱使，华岳奔驰。",
      "能刚能柔，忽敛忽纵。",
      "笔岂能然？惟吾所用。"
    ]
  },
  {
    "id": "adcfe4dbcc393fa85f40264b710b86e3",
    "title": "续诗品·理气",
    "authorName": "袁枚",
    "authorId": "adcfe4dbcc393fa866be31e48d9fc230",
    "dynasty": "清",
    "content": [
      "吹气不同，油然浩然。",
      "要其盘旋，总在笔先。",
      "汤汤来潮，缕缕腾烟。",
      "有馀物于，物自浮焉。",
      "如其客气，冉猛必颠。",
      "无万里风，莫乘海船。"
    ]
  },
  {
    "id": "adcfe4dbcc393fa8254ab75e21f58763",
    "title": "续诗品·布格",
    "authorName": "袁枚",
    "authorId": "adcfe4dbcc393fa866be31e48d9fc230",
    "dynasty": "清",
    "content": [
      "造屋先画，点兵先派。",
      "诗虽百家，各有疆界。",
      "我用何格，如盘走丸。",
      "横斜操纵，不出于盘。",
      "消息机关，按之甚细。",
      "一律未调，八风扫地。"
    ]
  },
  {
    "id": "adcfe4dbcc393fa8dbee5df9b6a65fca",
    "title": "续诗品·择韵",
    "authorName": "袁枚",
    "authorId": "adcfe4dbcc393fa866be31e48d9fc230",
    "dynasty": "清",
    "content": [
      "酱百二瓮，帝岂尽甘？",
      "韵八千字，人何乱探。",
      "次韵自系，叠韵无味。",
      "斗险贪多，偶然游戏。",
      "勿瓦缶撞，而铜山鸣。",
      "食鸡取跖，烹鱼去丁。"
    ]
  },
  {
    "id": "adcfe4dbcc393fa803d4b73c12035856",
    "title": "续诗品·振采",
    "authorName": "袁枚",
    "authorId": "adcfe4dbcc393fa866be31e48d9fc230",
    "dynasty": "清",
    "content": [
      "明珠非白，精金非黄。",
      "美人当前，烂如朝阳。",
      "虽抱仙骨，亦由严妆。",
      "匪沐何清？非熏何香？",
      "西施蓬发，终竟不臧。",
      "若非华羽，曷别凤凰！"
    ]
  },
  {
    "id": "adcfe4dbcc393fa82785b910266cf07c",
    "title": "续诗品·结响",
    "authorName": "袁枚",
    "authorId": "adcfe4dbcc393fa866be31e48d9fc230",
    "dynasty": "清",
    "content": [
      "金先于石，馀响较多。",
      "竹不如肉，为其音和。",
      "诗本乐章，按节当歌。",
      "将断必续，如往复过。",
      "箫来天霜，琴生海波。",
      "三日绕梁，我思韩娥。"
    ]
  },
  {
    "id": "adcfe4dbcc393fa84a0156629f6c2dff",
    "title": "续诗品·取径",
    "authorName": "袁枚",
    "authorId": "adcfe4dbcc393fa866be31e48d9fc230",
    "dynasty": "清",
    "content": [
      "揉直使曲，叠单使复。",
      "山爱武夷，为游不足。",
      "扰扰阛阓，纷纷人行。",
      "一览而竟，倦心齐生。",
      "幽径蚕丛，是谁开创？",
      "千秋过者，犹祀其像。"
    ]
  },
  {
    "id": "adcfe4dbcc393fa815204a3ff41de65c",
    "title": "续诗品·知难",
    "authorName": "袁枚",
    "authorId": "adcfe4dbcc393fa866be31e48d9fc230",
    "dynasty": "清",
    "content": [
      "赵括小儿，兵乃易用。",
      "充国晚年，愈加持重。",
      "问所由然，知与不知。",
      "知味难食，知脉难医。",
      "如此千秋，万手齐抗。",
      "谈何容易？著墨纸上。"
    ]
  },
  {
    "id": "adcfe4dbcc393fa83477a560a1d369d3",
    "title": "续诗品·葆真",
    "authorName": "袁枚",
    "authorId": "adcfe4dbcc393fa866be31e48d9fc230",
    "dynasty": "清",
    "content": [
      "貌有不足，敷粉施朱。",
      "才有不足，征典求书。",
      "古人文章，俱非得已。",
      "伪笑佯哀，吾其优矣。",
      "画美无宠，绘兰无香。",
      "揆厥所由，君形者亡。"
    ]
  },
  {
    "id": "adcfe4dbcc393fa8e69c36a914b818c3",
    "title": "续诗品·安雅",
    "authorName": "袁枚",
    "authorId": "adcfe4dbcc393fa866be31e48d9fc230",
    "dynasty": "清",
    "content": [
      "虽真不雅，庸奴叱咤。",
      "悖矣曾规，野哉孔骂。",
      "君子不然，芳花当齿。",
      "言必先王，左图右史。",
      "沈夸征栗，刘怯题糕。",
      "想见古人，射古为招。"
    ]
  },
  {
    "id": "adcfe4dbcc393fa8062f712298f34824",
    "title": "续诗品·空行",
    "authorName": "袁枚",
    "authorId": "adcfe4dbcc393fa866be31e48d9fc230",
    "dynasty": "清",
    "content": [
      "钟厚必哑，耳塞必聋。",
      "万古不坏，其惟虚空。",
      "诗人之笔，列子之风。",
      "离之愈远，即之弥工。",
      "仪神黜貌，借西摇东。",
      "不阶尺水，斯名应龙。"
    ]
  },
  {
    "id": "adcfe4dbcc393fa8080f48dbe5742da7",
    "title": "续诗品·固存",
    "authorName": "袁枚",
    "authorId": "adcfe4dbcc393fa866be31e48d9fc230",
    "dynasty": "清",
    "content": [
      "酒薄易酸，栋挠易动。",
      "固而存之，骨欲其重。",
      "视民不佻，沉沉为王。",
      "八十万人，九鼎始扛。",
      "重而能行，乘百斛舟。",
      "重而不行，猴骑土牛。"
    ]
  },
  {
    "id": "adcfe4dbcc393fa8165d2d772e811b6f",
    "title": "续诗品·辨微",
    "authorName": "袁枚",
    "authorId": "adcfe4dbcc393fa866be31e48d9fc230",
    "dynasty": "清",
    "content": [
      "是新非纤，是淡非枯。",
      "是朴非拙，是健非粗。",
      "急宜判分，毫厘千里。",
      "勿混淄渑，勿眩朱紫。",
      "戒之戒之！贤智之过。",
      "老手颓唐，才人胆大。"
    ]
  },
  {
    "id": "adcfe4dbcc393fa8058f18f831840e4e",
    "title": "续诗品·澄滓",
    "authorName": "袁枚",
    "authorId": "adcfe4dbcc393fa866be31e48d9fc230",
    "dynasty": "清",
    "content": [
      "描诗者多，作诗者少。",
      "其故云何？渣滓不扫。",
      "糟去酒清，肉去洎馈。",
      "宁可不吟，不可附会。",
      "大官筵馔，何必横陈！",
      "老生常谈，嚼蜡难闻。"
    ]
  },
  {
    "id": "adcfe4dbcc393fa80c82e8aff268cde4",
    "title": "续诗品·斋心",
    "authorName": "袁枚",
    "authorId": "adcfe4dbcc393fa866be31e48d9fc230",
    "dynasty": "清",
    "content": [
      "诗如鼓琴，声声见心。",
      "心为人籁，诚中形外。",
      "我心清妥，语无烟火。",
      "我心缠绵，读者泫然。",
      "禅偈非佛，理障非儒。",
      "心之孔嘉，其言蔼如。"
    ]
  },
  {
    "id": "adcfe4dbcc393fa881431d49106fed3d",
    "title": "续诗品·矜严",
    "authorName": "袁枚",
    "authorId": "adcfe4dbcc393fa866be31e48d9fc230",
    "dynasty": "清",
    "content": [
      "贵人举止，咳唾生风。",
      "优昙花开，半刻而终。",
      "我饮仙露，何必千钟？",
      "寸铁杀人，宁非英雄？",
      "博极而约，淡蕴于浓。",
      "若徒泶㺒，非浮邱翁。"
    ]
  },
  {
    "id": "adcfe4dbcc393fa8146c145f28efa950",
    "title": "续诗品·藏拙",
    "authorName": "袁枚",
    "authorId": "adcfe4dbcc393fa866be31e48d9fc230",
    "dynasty": "清",
    "content": [
      "书赢宵缩，天不两隆。",
      "如何弱手，好弯强弓。",
      "因謇徐言，因跛缓步。",
      "善藏其拙，巧乃益露。",
      "右师取败，敌必当王。",
      "霍王无短，是以无长。"
    ]
  },
  {
    "id": "adcfe4dbcc393fa839397990b09675c4",
    "title": "续诗品·神悟",
    "authorName": "袁枚",
    "authorId": "adcfe4dbcc393fa866be31e48d9fc230",
    "dynasty": "清",
    "content": [
      "鸟啼花落，皆与神通。",
      "人不能悟，付之飘风。",
      "惟我诗人，众妙扶智。",
      "但见性情，不著文字。",
      "宣尼偶过，童歌沧浪。",
      "闻之欣然，示我周行。"
    ]
  },
  {
    "id": "adcfe4dbcc393fa883d91a3c3e14165e",
    "title": "续诗品·即景",
    "authorName": "袁枚",
    "authorId": "adcfe4dbcc393fa866be31e48d9fc230",
    "dynasty": "清",
    "content": [
      "混元运物，流而不注。",
      "迎之未来，揽之已去。",
      "诗如化工，即景成趣。",
      "逝者如斯，有新无故。",
      "因物赋形，随景换步。",
      "彼胶柱者，将朝认暮。"
    ]
  },
  {
    "id": "adcfe4dbcc393fa8c3ca8c14a2e4af51",
    "title": "续诗品·勇改",
    "authorName": "袁枚",
    "authorId": "adcfe4dbcc393fa866be31e48d9fc230",
    "dynasty": "清",
    "content": [
      "千招不来，仓猝忽至。",
      "十年矜宠，一朝捐弃。",
      "人贵知足，惟学不然。",
      "人功不竭，天巧不传。",
      "知一重非，进一重境。",
      "亦有生金，一铸而定。"
    ]
  },
  {
    "id": "adcfe4dbcc393fa8deeb5eea73e7dd9e",
    "title": "续诗品·著我",
    "authorName": "袁枚",
    "authorId": "adcfe4dbcc393fa866be31e48d9fc230",
    "dynasty": "清",
    "content": [
      "不学古人，法无一可。",
      "竟似古人，何处著我？",
      "字字古有，言言古无。",
      "吐故吸新，其庶几乎？",
      "孟学孔子，孔学周公。",
      "三人文章，颇不相同。"
    ]
  },
  {
    "id": "adcfe4dbcc393fa824a68db386dcadc2",
    "title": "续诗品·戒偏",
    "authorName": "袁枚",
    "authorId": "adcfe4dbcc393fa866be31e48d9fc230",
    "dynasty": "清",
    "content": [
      "抱杜尊韩，托足权门。",
      "苦守陶韦，贫贱骄人。",
      "偏则成魔，分唐界宋。",
      "霹雳一声，邹鲁不哄。",
      "江海虽大，岂无潇湘？",
      "穾夏自幽，亦须庙堂。"
    ]
  },
  {
    "id": "adcfe4dbcc393fa87e9703c221aaded1",
    "title": "续诗品·割忍",
    "authorName": "袁枚",
    "authorId": "adcfe4dbcc393fa866be31e48d9fc230",
    "dynasty": "清",
    "content": [
      "叶多花蔽，词多语费。",
      "割之为佳，非忍不济。",
      "骊龙选珠，颗颗明丽。",
      "深夜九渊，一取万弃。",
      "知熟必避，知生必避。",
      "入人意中，出人头地。"
    ]
  },
  {
    "id": "adcfe4dbcc393fa8c1e914890cb6ab10",
    "title": "续诗品·求友",
    "authorName": "袁枚",
    "authorId": "adcfe4dbcc393fa866be31e48d9fc230",
    "dynasty": "清",
    "content": [
      "游山先问，参禅贵印。",
      "闭门自高，吾斯未信。",
      "圣求童蒙，而况于我？",
      "低棋偶然，一着颇可。",
      "临池正领，倚镜装花。",
      "笑倩傍人，是耶非耶？"
    ]
  },
  {
    "id": "adcfe4dbcc393fa8dc1246137a7af290",
    "title": "续诗品·拔萃",
    "authorName": "袁枚",
    "authorId": "adcfe4dbcc393fa866be31e48d9fc230",
    "dynasty": "清",
    "content": [
      "同锵玉佩，独姣宋朝。",
      "同歌苕花，独美孟姚。",
      "拔乎其萃，神理超超。",
      "布帛菽粟，终逊琼瑶。",
      "折杨皇荂，敢望钧韶。",
      "请披采衣，飞入丹霄。"
    ]
  },
  {
    "id": "adcfe4dbcc393fa83a95737f8f3a0896",
    "title": "续诗品·灭迹",
    "authorName": "袁枚",
    "authorId": "adcfe4dbcc393fa866be31e48d9fc230",
    "dynasty": "清",
    "content": [
      "织锦有迹，岂曰惠娘？",
      "修月无痕，乃号吴刚。",
      "白傅改诗，不留一字。",
      "今读其诗，平平无异。",
      "意深词浅，思苦言甘。",
      "寥寥千年，此妙谁探？"
    ]
  },
  {
    "id": "adcfe4dbcc393fa86eaa2cde4720328b",
    "title": "吴桓王庙",
    "authorName": "袁枚",
    "authorId": "adcfe4dbcc393fa866be31e48d9fc230",
    "dynasty": "清",
    "content": [
      "掷戟神亭一笑分，英雄名号尚郎君。",
      "南来剑夺中原色，猎罢龙惊草上云。",
      "自觉风流夸二婿，有谁旗鼓斗三军？",
      "千年愿献铙歌曲，帐下还愁子布闻。"
    ]
  },
  {
    "id": "adcfe4dbcc3e465f2a3429298c197a52",
    "title": "自松江抵苏州舟中",
    "authorName": "黄堂",
    "authorId": "adcfe4dbcc3e465fd1457b72d1457b72",
    "dynasty": "清",
    "content": [
      "千涧复万涧，出湖旋入湖。",
      "桥多帆屡落，村小店仍孤。",
      "酒艇供晨饮，吴歌当夜呼。",
      "秋风起寥泬，还与问莼鲈。"
    ]
  },
  {
    "id": "adcfe4dbcc3e465f5f1708951fa8283a",
    "title": "开春偶题草堂",
    "authorName": "黄堂",
    "authorId": "adcfe4dbcc3e465fd1457b72d1457b72",
    "dynasty": "清",
    "content": [
      "晨雪欲渐霁，出门念何之。",
      "山墅此轩豁，屡来诚不辞。",
      "当户照高梅，繁花何离离。",
      "念此谁护植，磊落寒犹姿。",
      "草木交冬春，颇似穷居时。",
      "骨干苟不立，何由待华滋。",
      "抚树再三叹，为汝发歌词。",
      "人生有本志，憔悴复奚为。"
    ]
  },
  {
    "id": "adcfe4dbcc46a284bbee4cda737e3e7f",
    "title": "中秋夜集次郡伯李公韵",
    "authorName": "吴李芳",
    "authorId": "adcfe4dbcc46a284d1457b72d1457b72",
    "dynasty": "清",
    "content": [
      "每从风雨祝新晴，兀坐城隅江水青。",
      "半壁篝镫方黯黯，平台皎月自明明。",
      "菰菱乍白蝉无语，橙橘才黄雁有声。",
      "樽酒颇堪酬永夜，湖天漠漠故人情。"
    ]
  },
  {
    "id": "adcfe4dbcc55756c012a68a9e3237c24",
    "title": "台阳杂咏其一十三",
    "authorName": "何澄",
    "authorId": "adcfe4dbcc55756cd1457b7230723f98",
    "dynasty": "清",
    "content": [
      "遑论宋士与金民，平埔高山迥不伦。",
      "凭著刺桐花纪岁，每刳大树腹藏身；",
      "生涯林莽惟搜鹿，事业箕裘在杀人。",
      "我听番歌疑梵韵，手牵足顿别传神。"
    ]
  },
  {
    "id": "adcfe4dbcc60759a7870b336e6f5100e",
    "title": "春日东社诗成述怀",
    "authorName": "李惠源",
    "authorId": "adcfe4dbcc60759ad1457b72d1457b72",
    "dynasty": "清",
    "content": [
      "敢向乔林借一枝，天容卑隐亦吾私。",
      "桑柚嫩叶蚕娘早，巢垒香泥燕子迟。",
      "每向东邻分杏火，不随楚客咏江蓠。",
      "年来长物家何有，一瓮村醪两袖诗。"
    ]
  },
  {
    "id": "adcfe4dbcc60759a7870b336290bdcf2",
    "title": "春日东社诗成述怀",
    "authorName": "李惠源",
    "authorId": "adcfe4dbcc60759ad1457b72d1457b72",
    "dynasty": "清",
    "content": [
      "太平岁月纪羲轩，人坐东风淑气温。",
      "老去更知书味好，闲来方觉布衣尊。",
      "山光着意青依屋，溪水何心绿到门。",
      "报答春晖无一事，年年花下共开樽。"
    ]
  },
  {
    "id": "adcfe4dbcc62dd7a769285ea625b6f67",
    "title": "秋河",
    "authorName": "洪榜",
    "authorId": "adcfe4dbcc62dd7ad1457b72d1457b72",
    "dynasty": "清",
    "content": [
      "秋城寒柝隐霜鼙，银汉中宵望不迷。",
      "耿耿正临金阙直，昭昭还似玉绳低。",
      "河山两戒殷星鸟，楼阁千家起曙鸡。",
      "万里凿空劳博望，天台原自有丹梯。"
    ]
  },
  {
    "id": "adcfe4dbcc62dd7ae7a41095105595ef",
    "title": "秋蛩",
    "authorName": "洪榜",
    "authorId": "adcfe4dbcc62dd7ad1457b72d1457b72",
    "dynasty": "清",
    "content": [
      "秋声万种在风前，听到寒蛩倍惘然。",
      "野舫正添三尺水，夜堂初种七条弦。",
      "月残东壁难成咏，雨暗西窗未稳眠。",
      "输与鄱阳姜白石，独吟愁赋寄遥天。"
    ]
  },
  {
    "id": "adcfe4dbcc65409820a7054442b60edc",
    "title": "吊衡州",
    "authorName": "于式敷",
    "authorId": "adcfe4dbcc654098d1457b72d1457b72",
    "dynasty": "清",
    "content": [
      "牝鸡戎晨鸣，光皇昵悍妇。历岁不过宫，天寒且饮酒。",
      "丞相去江亭，谏官空碎首。弥留饭不食，丧幄谁执卣。",
      "多言良可畏，百僚弃笏走。嗟哉此何时，宗臣忍袖手。",
      "大叫朝天门，割死差无疚。天启忠良心，定变机非偶。",
      "宛转达太皇，嘉王可为后。御笔好从权，磐石安九有。",
      "授鼎负白龙，祥符兆已久。赫赫社稷功，万古兹难朽。",
      "经筵半老儒，新政初无丑。失策忤权奸，酿祸大而厚。",
      "閤门功炀灶，台谏甘为狗。簧鼓乌白头，假梦言真否。",
      "伪学锢诸贤，以公为祸薮。迁谪投穷荒，弃掷同敝帚。",
      "何物韩平原，逢恶衡州守。一死诚所欠，身后公何有。",
      "是非不可没，啧啧碑在口。麟笔建阳翁，注《骚》求快友。"
    ]
  },
  {
    "id": "adcfe4dbcc6db9ae9a1579b2372b7591",
    "title": "春雨夜坐",
    "authorName": "王映薇",
    "authorId": "adcfe4dbcc6db9aed1457b72d1457b72",
    "dynasty": "清",
    "content": [
      "西风猎猎雨潇潇，冷焰无光夜寂寥。",
      "寸草报春心半死，残桐入爨尾全焦。",
      "旧诗已徇秦灰劫，新鬼难凭楚些招。",
      "抚髀愁生推枕起，村醪味薄不能浇。"
    ]
  },
  {
    "id": "adcfe4dbcc78a27cf3c13ea5c24d19eb",
    "title": "新霁",
    "authorName": "彭仕商",
    "authorId": "adcfe4dbcc78a27cd1457b72d1457b72",
    "dynasty": "清",
    "content": [
      "一雨逢朝旭，融怡天下春。",
      "飞禽还恋旧，邻树各怀新。",
      "微绿侵书幌，新红点水蘋。",
      "隔江云出岫，远思共谁论。"
    ]
  },
  {
    "id": "adcfe4dbcc78a27cf02a8f561cd7fc65",
    "title": "游方广",
    "authorName": "彭仕商",
    "authorId": "adcfe4dbcc78a27cd1457b72d1457b72",
    "dynasty": "清",
    "content": [
      "羊肠峭削几惊魂，道是蚕丛辟剑门。",
      "磴道栖云晴亦湿，攒峰陷日晓犹昏。",
      "阴浓古寺杉松老，风起层崖虎豹尊。",
      "半壁南维天一隙，朱张旧迹许谁论。"
    ]
  },
  {
    "id": "adcfe4dbcc7adeb13a8385e1be87a16a",
    "title": "扬州湖上迟月",
    "authorName": "鲍之蕙",
    "authorId": "adcfe4dbcc7adeb1d1457b72d1457b72",
    "dynasty": "清",
    "content": [
      "试镫风细夜潮平，曲岸维舟待月生。",
      "垂柳和烟欹水影，乱鸦如雨入林声。",
      "山桥客散车尘定，画舫镫红鼓吹清。",
      "却忆板舆花里过，湖光应识旧时情。"
    ]
  },
  {
    "id": "adcfe4dbcc7adeb113a7a89cb631c438",
    "title": "晚烟",
    "authorName": "鲍之蕙",
    "authorId": "adcfe4dbcc7adeb1d1457b72d1457b72",
    "dynasty": "清",
    "content": [
      "夕阳才下远峰颠，漠漠平芜起暮烟。",
      "度水一痕疏复密，随风千缕断还连。",
      "花间杂雾迷归鸟，柳外和云锁客船。",
      "最是沧江收钓处，溟蒙无际晚晴天。"
    ]
  },
  {
    "id": "adcfe4dbcc7adeb16a949a2498bd9794",
    "title": "清娱阁晚眺怀佩芳妹",
    "authorName": "鲍之蕙",
    "authorId": "adcfe4dbcc7adeb1d1457b72d1457b72",
    "dynasty": "清",
    "content": [
      "空阶微雨过，高阁销烦暑。",
      "虹影驾长桥，崩云乱烟屿。",
      "畦蛙阁阁喧，归鸟喈喈语。",
      "徘徊动远情，尺素经年阻。",
      "忆昔垂髫时，深闺日为侣。",
      "欣看案上书，倦织窗间杼。",
      "细字写红蕉，新词题白苎。",
      "星霜催鬓发，聚散消时序。",
      "怅望竟何如，落霞际沙渚。"
    ]
  },
  {
    "id": "adcfe4dbcc880339cd8265cbd0a5badb",
    "title": "雨窗写怀",
    "authorName": "缪思勃",
    "authorId": "adcfe4dbcc880339d1457b72d1457b72",
    "dynasty": "清",
    "content": [
      "皮裹肉何往，光阴似转轮。",
      "老惟贪话旧，贫已畏逢人。",
      "淫雨天长暗，丛书眼倦亲。",
      "一杯桑落酒，聊养太和春。"
    ]
  },
  {
    "id": "adcfe4dbcc880339627b7bbeeb18662a",
    "title": "怀史淩霄",
    "authorName": "缪思勃",
    "authorId": "adcfe4dbcc880339d1457b72d1457b72",
    "dynasty": "清",
    "content": [
      "所思竟何处，家住在金坛。",
      "天上行云易，人间聚首难。",
      "况于池水上，兼以松风寒。",
      "徒然劳梦想，不得共盘餐。"
    ]
  },
  {
    "id": "adcfe4dbcc880339d57879a5855f907b",
    "title": "寿岸生从叔六十",
    "authorName": "缪思勃",
    "authorId": "adcfe4dbcc880339d1457b72d1457b72",
    "dynasty": "清",
    "content": [
      "卜屋缘溪一斗方，安身仍是旧柴桑。",
      "居然六十添华发，撑住梅花度暗香。",
      "风雨莫惊翻累瓦，烟霞常为护穿床。",
      "鹿裘带索浑无事，祖武还须授二郎。"
    ]
  },
  {
    "id": "adcfe4dbcc880339d0f627ec8315e392",
    "title": "寄金沙史淩霄",
    "authorName": "缪思勃",
    "authorId": "adcfe4dbcc880339d1457b72d1457b72",
    "dynasty": "清",
    "content": [
      "萍水交欢遇亦奇，性情疏豁实相宜。",
      "心亲何必常晨夕，地远将无太别离。",
      "我是恨人空皓首，君真名士正清时。",
      "即今彩翼冲天去，除却河东更数谁。"
    ]
  },
  {
    "id": "adcfe4dbcc8803399694820a73ffef05",
    "title": "寿叶茂卿八十",
    "authorName": "缪思勃",
    "authorId": "adcfe4dbcc880339d1457b72d1457b72",
    "dynasty": "清",
    "content": [
      "八十长年阅历多，桑田沧海几经过。",
      "若能重数平生事，与尔挥毫一放歌。",
      "三径蓬蒿应不改，五陵裘马竟如何。",
      "相看只隔前溪水，倚杖时来理薜萝。"
    ]
  },
  {
    "id": "adcfe4dbcc8803399e57230e77ffe14f",
    "title": "南村写怀",
    "authorName": "缪思勃",
    "authorId": "adcfe4dbcc880339d1457b72d1457b72",
    "dynasty": "清",
    "content": [
      "春雨春风忒放颠，最难消遣是今年。",
      "池通屈曲畦间水，麦杂青黄陇上田。",
      "到处催租门有吏，谁家亭午甑生烟。",
      "花前行乐寻常事，回首当时意惘然。"
    ]
  },
  {
    "id": "adcfe4dbcc8803390f5480f786d2e9ef",
    "title": "积雨初晴沿村眺望",
    "authorName": "缪思勃",
    "authorId": "adcfe4dbcc880339d1457b72d1457b72",
    "dynasty": "清",
    "content": [
      "昔日词场喜啖名，年来鸥鹭已寻盟。",
      "乱书堆里支颐卧，老树村前拄杖行。",
      "酒旆插檐沾雨湿，纸鸢牵线挟风鸣。",
      "剧怜景物清明近，天意回瞋肯放晴。"
    ]
  },
  {
    "id": "adcfe4dbcc880339b10d9fdefd2d1485",
    "title": "缪觉轩先生过访简诗",
    "authorName": "缪思勃",
    "authorId": "adcfe4dbcc880339d1457b72d1457b72",
    "dynasty": "清",
    "content": [
      "老去知交会面难，留君小住共盘桓。",
      "清和正值年光好，放旷长教心境宽。",
      "野簌圆蔬随意办，牡丹芍药逐时看。",
      "不然相对忘言坐，万卷图书与古欢。"
    ]
  },
  {
    "id": "adcfe4dbcc8803390e5e49bcf1be651c",
    "title": "示学者",
    "authorName": "缪思勃",
    "authorId": "adcfe4dbcc880339d1457b72d1457b72",
    "dynasty": "清",
    "content": [
      "气盈天地间，上清而下浊。",
      "收得清气归，心胸自开拓。"
    ]
  },
  {
    "id": "adcfe4dbcc880339c3b51f0bda5d38fa",
    "title": "老梅",
    "authorName": "缪思勃",
    "authorId": "adcfe4dbcc880339d1457b72d1457b72",
    "dynasty": "清",
    "content": [
      "冰雪倍经过，侵淩奈老何。",
      "春风怜爱否，披拂也应多。"
    ]
  },
  {
    "id": "adcfe4dbcc880339562f39626504da00",
    "title": "中秋",
    "authorName": "缪思勃",
    "authorId": "adcfe4dbcc880339d1457b72d1457b72",
    "dynasty": "清",
    "content": [
      "万古中秋月，年年看煞人。",
      "沧桑知几变，月色总如新。"
    ]
  },
  {
    "id": "adcfe4dbcc880339b1189e3f8062b161",
    "title": "书斋四咏盆中小松",
    "authorName": "缪思勃",
    "authorId": "adcfe4dbcc880339d1457b72d1457b72",
    "dynasty": "清",
    "content": [
      "长养方盆内，蛇跤小结盘。",
      "谁于妍暖日，长作岁寒看。"
    ]
  },
  {
    "id": "adcfe4dbcc880339b1189e3f19ff0de3",
    "title": "书斋四咏盆中小松",
    "authorName": "缪思勃",
    "authorId": "adcfe4dbcc880339d1457b72d1457b72",
    "dynasty": "清",
    "content": [
      "洛浦遗踪后，盈盈出水妍。",
      "幽香微动处，冰雪冱寒天。"
    ]
  },
  {
    "id": "adcfe4dbcc880339b1189e3f3886c4e0",
    "title": "书斋四咏盆中小松",
    "authorName": "缪思勃",
    "authorId": "adcfe4dbcc880339d1457b72d1457b72",
    "dynasty": "清",
    "content": [
      "老干亭亭立，疏花淡淡香。",
      "肯随桃与李，同斗艳阳妆。"
    ]
  },
  {
    "id": "adcfe4dbcc880339b1189e3f3c3a6120",
    "title": "书斋四咏盆中小松",
    "authorName": "缪思勃",
    "authorId": "adcfe4dbcc880339d1457b72d1457b72",
    "dynasty": "清",
    "content": [
      "昔作骚人佩，今为处士栽。",
      "虽非空谷比，亦是少尘埃。"
    ]
  },
  {
    "id": "adcfe4dbcc8803392f4014fb96dfb7d9",
    "title": "荫千赵生游庠志喜",
    "authorName": "缪思勃",
    "authorId": "adcfe4dbcc880339d1457b72d1457b72",
    "dynasty": "清",
    "content": [
      "曾携书卷到茅堂，春韭秋菘共饱尝。",
      "昨夜灯花先有信，令人还忆旧青箱。"
    ]
  },
  {
    "id": "adcfe4dbcc880339ffd5219c038c557b",
    "title": "与钱匏园交最久诗以纪之",
    "authorName": "缪思勃",
    "authorId": "adcfe4dbcc880339d1457b72d1457b72",
    "dynasty": "清",
    "content": [
      "风雨交亲四十年，每于吟眺思无边。",
      "胸藏无数古今事，咳唾成珠颗颗圆。"
    ]
  },
  {
    "id": "adcfe4dbcc8803399157eea8bdb0fb4d",
    "title": "水南见菊",
    "authorName": "缪思勃",
    "authorId": "adcfe4dbcc880339d1457b72d1457b72",
    "dynasty": "清",
    "content": [
      "浅白深黄一径斜，对花偏忆旧时花。",
      "看花人去花无主，满地凄凉正落霞。"
    ]
  },
  {
    "id": "adcfe4dbcc8803393831570a81a1a59d",
    "title": "李慎修外兄",
    "authorName": "缪思勃",
    "authorId": "adcfe4dbcc880339d1457b72d1457b72",
    "dynasty": "清",
    "content": [
      "种得当庭紫牡丹，疏狂于我独相安。",
      "年年约我花开日，绿酒红灯障下看。"
    ]
  },
  {
    "id": "adcfe4dbcc880339e6633c71e65a0e56",
    "title": "江天一至",
    "authorName": "缪思勃",
    "authorId": "adcfe4dbcc880339d1457b72d1457b72",
    "dynasty": "清",
    "content": [
      "三日两天一度来，经秋三径冷苍苔。",
      "儿童报道君来矣，门外芙蓉朵朵开。"
    ]
  },
  {
    "id": "adcfe4dbcc88033968dceb4d977011f8",
    "title": "杂兴四首",
    "authorName": "缪思勃",
    "authorId": "adcfe4dbcc880339d1457b72d1457b72",
    "dynasty": "清",
    "content": [
      "老我头颅事事赊，却将何计作生涯。",
      "年年来往松坡下，倚着寒梅候放花。"
    ]
  },
  {
    "id": "adcfe4dbcc88033968dceb4d758541d4",
    "title": "杂兴四首",
    "authorName": "缪思勃",
    "authorId": "adcfe4dbcc880339d1457b72d1457b72",
    "dynasty": "清",
    "content": [
      "插槿周遭倚水涯，秋光恰称野人家。",
      "桂花开后芙蓉放，又向篱边看菊花。"
    ]
  },
  {
    "id": "adcfe4dbcc88033968dceb4d31b46312",
    "title": "杂兴四首",
    "authorName": "缪思勃",
    "authorId": "adcfe4dbcc880339d1457b72d1457b72",
    "dynasty": "清",
    "content": [
      "铺堂富贵果非夸，倾国倾城赛丽华。",
      "来客莫教容易看，经年雨露一时花。"
    ]
  },
  {
    "id": "adcfe4dbcc88033968dceb4ddb8e9a9b",
    "title": "杂兴四首",
    "authorName": "缪思勃",
    "authorId": "adcfe4dbcc880339d1457b72d1457b72",
    "dynasty": "清",
    "content": [
      "最宜闲赏是兰花，好共琴书作一家。",
      "相对坐忘疑入定，觉来新沸惠泉茶。"
    ]
  },
  {
    "id": "adcfe4dbcc880339ee921cac67532347",
    "title": "小圃",
    "authorName": "缪思勃",
    "authorId": "adcfe4dbcc880339d1457b72d1457b72",
    "dynasty": "清",
    "content": [
      "老至风情似冷烟，寻山问水了无缘。",
      "荒园片石疏松在，错被人呼小洞天。"
    ]
  },
  {
    "id": "adcfe4dbcc8803391e049558b8ff1c8f",
    "title": "梦见第二女兄",
    "authorName": "缪思勃",
    "authorId": "adcfe4dbcc880339d1457b72d1457b72",
    "dynasty": "清",
    "content": [
      "五十年来无见期，分明昨夜俨容仪。",
      "也知同气情还在，入梦教吾为赋诗。"
    ]
  },
  {
    "id": "adcfe4dbcc880339378939740d1df6b0",
    "title": "为印孙作二首",
    "authorName": "缪思勃",
    "authorId": "adcfe4dbcc880339d1457b72d1457b72",
    "dynasty": "清",
    "content": [
      "吾儿纯孝又生孙，一脉相传有宿根。",
      "暂尔阿婆初地去，半言才及辄销魂。"
    ]
  },
  {
    "id": "adcfe4dbcc88033937893974f2833936",
    "title": "为印孙作二首",
    "authorName": "缪思勃",
    "authorId": "adcfe4dbcc880339d1457b72d1457b72",
    "dynasty": "清",
    "content": [
      "金玉无求愿子孙，夜香台上种前根。",
      "若能子子孙孙孝，何减三槐八桂门。"
    ]
  },
  {
    "id": "adcfe4dbcc880339cddfe44722c67fcb",
    "title": "就愚和尚七十",
    "authorName": "缪思勃",
    "authorId": "adcfe4dbcc880339d1457b72d1457b72",
    "dynasty": "清",
    "content": [
      "小小茅庵一弹丸，沧桑几度历艰难。",
      "就公卓锡开生面，菩萨心钦佛也欢。"
    ]
  },
  {
    "id": "adcfe4dbcc880339cddfe44720c0e499",
    "title": "就愚和尚七十",
    "authorName": "缪思勃",
    "authorId": "adcfe4dbcc880339d1457b72d1457b72",
    "dynasty": "清",
    "content": [
      "平头七十体安康，戒律森严色相庄。",
      "愿得法身常示世，一杯春茗当霞觞。"
    ]
  },
  {
    "id": "adcfe4dbcc880339a5fa61768fe322c8",
    "title": "偶然作二首",
    "authorName": "缪思勃",
    "authorId": "adcfe4dbcc880339d1457b72d1457b72",
    "dynasty": "清",
    "content": [
      "老来事事从他懒，写字赋诗不厌忙。",
      "自讶何因偏乐此，定因宿世一清狂。"
    ]
  },
  {
    "id": "adcfe4dbcc880339a5fa6176c05c3644",
    "title": "偶然作二首",
    "authorName": "缪思勃",
    "authorId": "adcfe4dbcc880339d1457b72d1457b72",
    "dynasty": "清",
    "content": [
      "老来日日看花开，听得将开兴已来。",
      "童子不知何处去，自拖竹杖到花台。"
    ]
  },
  {
    "id": "adcfe4dbcc880339534046b3fe2868eb",
    "title": "题小幅画辋川诗意",
    "authorName": "缪思勃",
    "authorId": "adcfe4dbcc880339d1457b72d1457b72",
    "dynasty": "清",
    "content": [
      "长江落落水粼粼，尽著闲吟自在身。",
      "世道险巘吾道坦，何须白眼看他人。"
    ]
  },
  {
    "id": "adcfe4dbcc880339f078edacb97b185e",
    "title": "自题小照二首",
    "authorName": "缪思勃",
    "authorId": "adcfe4dbcc880339d1457b72d1457b72",
    "dynasty": "清",
    "content": [
      "年来婚嫁事粗酬，五岳名山已倦游。",
      "天气晚凉随处好，石阑干外即沧州。"
    ]
  },
  {
    "id": "adcfe4dbcc880339f078edacfabb2dc9",
    "title": "自题小照二首",
    "authorName": "缪思勃",
    "authorId": "adcfe4dbcc880339d1457b72d1457b72",
    "dynasty": "清",
    "content": [
      "会心不远思悠然，池上闲吟慕乐天。",
      "一字安排犹未稳，芭蕉斜展石阑前。"
    ]
  },
  {
    "id": "adcfe4dbcc880339da3dbc1217251b6a",
    "title": "江子山亲家物故十有八年矣，吉人谢世，时切于怀，用赋长句",
    "authorName": "缪思勃",
    "authorId": "adcfe4dbcc880339d1457b72d1457b72",
    "dynasty": "清",
    "content": [
      "生喜天真恶人巧，与世不谐常潦倒。",
      "廿年不见素心人，风月无情天地老。",
      "忆昔交知久更亲，先为管鲍继朱陈。",
      "有时赌酒灯将灺，有时鏖文鸡欲鸣。",
      "酒酣文成放意睡，睡起相对意思平。",
      "不知人世有畛域，融融泄泄物皆春。",
      "斯人一去使我独，顾影凄清直到今。"
    ]
  },
  {
    "id": "adcfe4dbcc961886ed74c843cbeacce0",
    "title": "无题",
    "authorName": "庄肇奎",
    "authorId": "adcfe4dbcc961886d1457b72d1457b72",
    "dynasty": "清",
    "content": [
      "更有何人不断魂，春风如梦了无痕。",
      "瘴云粉黛凋金齿，塞草琵琶度玉门。",
      "禁漏星移穷碧落，沙磷雨湿哭黄昏。",
      "舞衣歌板飘零尽，羞说明妃自有村。"
    ]
  },
  {
    "id": "adcfe4dbcc961886ed74c8436571b6a5",
    "title": "无题",
    "authorName": "庄肇奎",
    "authorId": "adcfe4dbcc961886d1457b72d1457b72",
    "dynasty": "清",
    "content": [
      "采葑下体忽遗捐，弃妇情同玉石坚。",
      "葵未死心终向日，鸿虽断影不离天。",
      "秋风纨扇浑闲事，人面桃花已往年。",
      "傥许为容理膏沐，犹能巧笑受君怜。"
    ]
  },
  {
    "id": "adcfe4dbcc9618866badca2dada9e856",
    "title": "次韵陈莼涘同人招饮鉴远楼",
    "authorName": "庄肇奎",
    "authorId": "adcfe4dbcc961886d1457b72d1457b72",
    "dynasty": "清",
    "content": [
      "一发中原夕照斜，青山何处是吾家。",
      "倚楼有客吹羌笛，杨柳边声怨落花。"
    ]
  },
  {
    "id": "adcfe4dbcca2adb3b8b75a5fb56b3e67",
    "title": "天津",
    "authorName": "吴大廷",
    "authorId": "adcfe4dbcca2adb32647c1dbf31b2046",
    "dynasty": "清",
    "content": [
      "万古渔阳郡，东流枕九河。",
      "地形雄碣石，水势接滹沱。",
      "瀛草依京近，寒潮入夜多。",
      "庚申今几载，薄海尚悲歌。"
    ]
  },
  {
    "id": "adcfe4dbcca2adb34a1db580d3fd153b",
    "title": "送陈右铭出都",
    "authorName": "吴大廷",
    "authorId": "adcfe4dbcca2adb32647c1dbf31b2046",
    "dynasty": "清",
    "content": [
      "君今复此别，吾党更何人。",
      "渺渺千秋业，茫茫百感身。",
      "微言艰独讨，高义向谁陈。",
      "余亦欲归去，湖西愿结邻。"
    ]
  },
  {
    "id": "adcfe4dbcca2adb3f27de115cb30707b",
    "title": "题顾亭林先生诗集后",
    "authorName": "吴大廷",
    "authorId": "adcfe4dbcca2adb32647c1dbf31b2046",
    "dynasty": "清",
    "content": [
      "胜朝吴下一诸生，毕世栖栖旅客情。",
      "高蹈自希庞隐士，传经未让郑康成。",
      "昂藏大志期追古，忧患余年尚论兵。",
      "即诵诗歌亦奇健，犹能吐气截长鲸。"
    ]
  },
  {
    "id": "adcfe4dbcca2adb3880490aefac27009",
    "title": "常州",
    "authorName": "吴大廷",
    "authorId": "adcfe4dbcca2adb32647c1dbf31b2046",
    "dynasty": "清",
    "content": [
      "四百年前旧里门，扁舟经过惨离魂。",
      "道旁瓦砾馀荒市，劫后荆榛蔽废村。",
      "游宦已抛三径去，先畴曾有几人存。",
      "伤心谱牒无寻处，空见前途战垒屯。"
    ]
  },
  {
    "id": "adcfe4dbccabb5a8b1ae3cd268b643d9",
    "title": "和李青墅培葛培初韵",
    "authorName": "戈源",
    "authorId": "adcfe4dbccabb5a8d1457b72d1457b72",
    "dynasty": "清",
    "content": [
      "忆曾叱驭访衡门，茗碗香烟笑语温。",
      "士气故从吾辈作，诗名原并使臣尊。",
      "相知敢诩传心法，晚遇翻愁惹泪痕。",
      "好记青霄蜚羽日，望云有客咏腾骞。"
    ]
  },
  {
    "id": "adcfe4dbccabb82f0c5fbcbf20548a26",
    "title": "瘗鹤",
    "authorName": "董晓山",
    "authorId": "adcfe4dbccabb82fd1457b72d1457b72",
    "dynasty": "清",
    "content": [
      "长蛇嘘雾毒暗天，老鹤俯视心为怜。引雏振翮下啄蛇，反为蛇噬身不全。",
      "嗟嗟鹤死群鹤怨，中有一鹤负机变。徘徊蛇旁衔骨归，瘗之中野酬孤愿。",
      "此中地气大吉非偶然，蛇灭雾息还青天，老鹤心魂耿耿悬。"
    ]
  },
  {
    "id": "adcfe4dbccb6074b71b762ca7ae48a35",
    "title": "春愁",
    "authorName": "白衣保",
    "authorId": "adcfe4dbccb6074bd1457b72d1457b72",
    "dynasty": "清",
    "content": [
      "不解因何事，当春倍黯然。",
      "野棠孤冢月，芳草暮村烟。",
      "许国心犹壮，怀人梦可怜。",
      "无聊频唤酒，费尽买花钱。"
    ]
  },
  {
    "id": "adcfe4dbccb6074bc92a59523957d697",
    "title": "渡黄河",
    "authorName": "白衣保",
    "authorId": "adcfe4dbccb6074bd1457b72d1457b72",
    "dynasty": "清",
    "content": [
      "击楫金堤下，中流望眼开。",
      "水从天上落，人自日边来。",
      "废垒寒烟白，荒墩画角哀。",
      "夷门知不远，吊古独徘徊。"
    ]
  },
  {
    "id": "adcfe4dbccb6074b11514d455ae82c8c",
    "title": "秋日晚归",
    "authorName": "白衣保",
    "authorId": "adcfe4dbccb6074bd1457b72d1457b72",
    "dynasty": "清",
    "content": [
      "林外红霞拂女墙，征衫初换爱新凉。",
      "板桥柳色经残雨，山店鸦声报夕阳。",
      "久客不妨甘寂寞，微官何必卜行藏。",
      "萧萧鞍马秋风里，又见梧桐几叶黄。"
    ]
  },
  {
    "id": "adcfe4dbccb6074bfed4b8cef9330406",
    "title": "山僧吟赠青眉道人",
    "authorName": "白衣保",
    "authorId": "adcfe4dbccb6074bd1457b72d1457b72",
    "dynasty": "清",
    "content": [
      "夕阳落幽涧，风泉鸣疏林。",
      "泉声泻涧影，不乱山僧心。",
      "山僧久面壁，坐处寒云深。",
      "哀猿与孤鹤，相伴山僧吟。"
    ]
  },
  {
    "id": "adcfe4dbccd514816e42e2b8c30d16fc",
    "title": "夹山竹林寺",
    "authorName": "鲍珍",
    "authorId": "adcfe4dbccd51481d43ab11054e36c5f",
    "dynasty": "清",
    "content": [
      "谽谺通积翠，一径抱幽岑。",
      "白日下松杪，清风满竹林。",
      "山空奇奴迹，泉响戴颙琴。",
      "茶话忘归去，沧江暮霭深。"
    ]
  },
  {
    "id": "adcfe4dbccd51481e512e516ed4f4c17",
    "title": "张文献公祠",
    "authorName": "鲍珍",
    "authorId": "adcfe4dbccd51481d43ab11054e36c5f",
    "dynasty": "清",
    "content": [
      "唐相经营地，灵祠灌木围。",
      "笏囊人共羡，羽扇恨偏违。",
      "望祭神雅集，焚香海燕飞。",
      "千秋金鉴录，风度想依稀。"
    ]
  },
  {
    "id": "adcfe4dbccd514819feb47256fe8a293",
    "title": "惶恐滩",
    "authorName": "鲍珍",
    "authorId": "adcfe4dbccd51481d43ab11054e36c5f",
    "dynasty": "清",
    "content": [
      "江雾失山晓，乾坤一混茫。",
      "高滩荻苗冷，微雨豆花凉。",
      "牛马渺难辨，鱼龙深自藏。",
      "不须说惶恐，前度已神伤。"
    ]
  },
  {
    "id": "adcfe4dbccd51481b819d3c0be3920d7",
    "title": "范忠贞公祠",
    "authorName": "鲍珍",
    "authorId": "adcfe4dbccd51481d43ab11054e36c5f",
    "dynasty": "清",
    "content": [
      "当年闽海见传烽，犀兕空多弃甲重。",
      "大节并推颜鲁国，孤忠直继段司农。",
      "碑题岘首留残劫，世握兵符踵旧封。",
      "万古南雷同庙食，堂堂授命尽从容。"
    ]
  },
  {
    "id": "adcfe4dbccd51481b0fc33b65d980b72",
    "title": "宿楼贤寺",
    "authorName": "鲍珍",
    "authorId": "adcfe4dbccd51481d43ab11054e36c5f",
    "dynasty": "清",
    "content": [
      "三日游庐南，遍历诸中寺。",
      "虽未造其巅，亦颇称快意。",
      "栖贤剧幽遐，李渤读书地。",
      "五老翼然临，石人宛相企。",
      "秋深叶缀红，林密烟含翠。",
      "坐卧云绕衣，溪声裂檐际。",
      "冰霜冷衾裯，钟磬清梦寐。",
      "凌晨礼世尊，一探珠阁秘。",
      "老僧启塔函，示我佛舍利。",
      "玉瓶托金盘，光芒骇魑魅。",
      "日精与月华，不可以思议。",
      "膜拜袒右肩，白椎参妙义。",
      "我抱禽向情，未脱周何累。",
      "每耽方外游，依依不能置。",
      "何时遂初心，料理出世事。",
      "作佛似可图，勇迈何骠骑。"
    ]
  },
  {
    "id": "adcfe4dbccd51481f87118c95ae9db17",
    "title": "春日有事学宫同冯校官登尊经阁次日雨中奉寄",
    "authorName": "鲍珍",
    "authorId": "adcfe4dbccd51481d43ab11054e36c5f",
    "dynasty": "清",
    "content": [
      "春阴日日涵朝晖，山城睥睨如重围。匆匆已过二月半，暖风扑鼻香馡馡。",
      "讼牒台符厌遮眼，赏心乐事殊疏稀。偶尔间过矍相圃，广文馆静忘尘机。",
      "梓红主人最心契，舟旋无厌相依依。踏阁攀林兴不浅，凭陵百尺穷纤微。",
      "五峰绵延互钩带，长松野竹连渔矶。溪水靴纹蘸新柳，梨花傅粉桃施绯。",
      "指顾胸眸坐开豁，如蚕出茧马脱鞿。俄晷留连日卓午，归来逸兴犹遄飞。",
      "懊恼春工裂风景，昨朝物态今全非。无事垂帘听疏雨，陌头狼藉愁芳菲。",
      "数盎幽兰作清供，思君闭户摩编韦。《五经》纷纶较同异，门生蓝舆应多违。",
      "拟从渔父借龙具，五湖长往毋庸归。"
    ]
  },
  {
    "id": "adcfe4dbccd5148165c695b3b9fd5e8b",
    "title": "晓坐还元阁望渔洋山",
    "authorName": "鲍珍",
    "authorId": "adcfe4dbccd51481d43ab11054e36c5f",
    "dynasty": "清",
    "content": [
      "僧楼借床眠，宵残听粥鼓。清盥据梧坐，山翠飞入户。",
      "夙慕渔洋名，常如梦天姥。夜来看不足，朝窗笏更拄。",
      "宛将螺子黛，镜中画眉妩。《法华》虽附丽，卑之奚足数。",
      "忆昔王尚书，好事鲁掠取。至今竟属公，湖山号宗主。",
      "譬诸冶城墩，风流擅千古。自来称王谢，后先堪接武。",
      "平山一瓣香，敬为先生许。典型犹在望，苍茫云缕缕。"
    ]
  },
  {
    "id": "adcfe4dbcce568197f566695265e55e2",
    "title": "秋日杂感次秦楚芳韵",
    "authorName": "陆阶",
    "authorId": "adcfe4dbcce56819d1457b72d1457b72",
    "dynasty": "清",
    "content": [
      "秋水新添一尺波，晚凉处处采菱歌。",
      "无家似我虚弹铗，有恨何人共枕戈。",
      "酒户不缘贫后减，风情终觉少年多。",
      "鬓毛几缕惊非旧，白日相催马下坡。"
    ]
  },
  {
    "id": "adcfe4dbcce6eb80d400acb245722855",
    "title": "云台先生以西汉定陶铜鼎置于焦山首倡媵鼎歌命同人和之得五古二十六韵",
    "authorName": "方廷瑚",
    "authorId": "adcfe4dbcce6eb80d1457b72d1457b72",
    "dynasty": "清",
    "content": [
      "吉金重鼎彝，精神孕山岳。",
      "铜花啮蚀余，得一夔已足。",
      "吾师富藏弆，古器罗梣椟。",
      "商周众赢秦，审定剧精确。",
      "就中西汉鼎，隶古铭可读。",
      "器盖蔌煮湘，鼻耳苔斑驳。",
      "共自隃麋汧，量衡咸纪录。",
      "汉帝尊陶陵，蒸尝表虔肃。",
      "五色歊浮云，金景灿盈目。",
      "火炎草木焦，硕果幸不剥。",
      "拂拭入仙馆，赖免污莱辱。",
      "吾师位鼎衡，说士甘如肉。",
      "爱士贡庙廊，俾为苍生福。",
      "爱鼎不自私，永图置岩谷。",
      "突兀古谯山，大江绕其麓。",
      "中有南促鼎，光焰四山烛。",
      "丹山珠交柯，蓝田璧合珏。",
      "自古物通神，有耦而无独。",
      "海云枯木堂，厥鼎寄幽躅。",
      "丹青绘作图，琳琅书作幅。",
      "送鼎载沙棠，絪缊云气覆。",
      "翻嗤饕餮者，岑赝纷争逐。",
      "寿梦应晋求，甲父餍齐欲。",
      "名或夸嗜古，实不能免俗。",
      "孰如此一举，鼎寿无疆祝。",
      "奇光夺珉碑，佳话压玉局。",
      "遥夜山灵朝，皓月照黄鹄。"
    ]
  },
  {
    "id": "adcfe4dbccf0e6523cd881eee5ec0d45",
    "title": "送郭十四南归",
    "authorName": "黄易",
    "authorId": "adcfe4dbccf0e652418ef612dc40b712",
    "dynasty": "清",
    "content": [
      "踏雪送君去，江南笋正肥。",
      "花随春雨密，帆逐乱云飞。",
      "归兴浓于酒，波光绿上衣。",
      "官闲贫亦好，来往总忘机。"
    ]
  },
  {
    "id": "adcfe4dbccf0e65298c3fad97eb96c33",
    "title": "游洛阳道中",
    "authorName": "黄易",
    "authorId": "adcfe4dbccf0e652418ef612dc40b712",
    "dynasty": "清",
    "content": [
      "嵩少归来指洛阳，崎岖历后尽康庄。",
      "人夸走马看花地，我爱寻僧选佛场。",
      "苔藓残碑迷汉魏，战争旧垒认隋唐。",
      "前贤只羡西崖好，配食香山葺小堂。"
    ]
  },
  {
    "id": "adcfe4dbccf0e65296b48c7868ff51b4",
    "title": "题刘观察纯斋忏心图",
    "authorName": "黄易",
    "authorId": "adcfe4dbccf0e652418ef612dc40b712",
    "dynasty": "清",
    "content": [
      "身经万里头初白，名已千秋心自清。",
      "慧业忏除禅味好，筼筜深处听泉声。"
    ]
  },
  {
    "id": "adcfe4dbccf0e6521324161cfc11c990",
    "title": "郑鲁门得停云馆遗砚",
    "authorName": "黄易",
    "authorId": "adcfe4dbccf0e652418ef612dc40b712",
    "dynasty": "清",
    "content": [
      "边阑题认黄初字，小印镌疑国博文。",
      "合与先生书篆隶，雨昏时候起寒云。"
    ]
  },
  {
    "id": "adcfe4dbccf0e6521324161ccb41a319",
    "title": "郑鲁门得停云馆遗砚",
    "authorName": "黄易",
    "authorId": "adcfe4dbccf0e652418ef612dc40b712",
    "dynasty": "清",
    "content": [
      "忠孝家传两相名，一门翰墨冠前明。",
      "风流已往贞珉在，此亦人间玉带生。"
    ]
  },
  {
    "id": "adcfe4dbccf0e652017f4d660dd60a34",
    "title": "杨兄鹤洲购赠元氏赞皇石刻有汉篆三公碑甚奇喜极复求沈君愚溪觅之",
    "authorName": "黄易",
    "authorId": "adcfe4dbccf0e652418ef612dc40b712",
    "dynasty": "清",
    "content": [
      "古人不可见，古迹亦有数。",
      "灵奇秘幽邈，难致空怀慕。",
      "杨兄元氏来，古物欣所聚。",
      "启箧见百幅，如涉山阴路。",
      "墨翠开春岩，字明点烟鹭。",
      "坛山强弩张，白石神虎步。",
      "封龙残字四，亦得褚欧趣。",
      "最奇三公碑，琳琅汉玉箸。",
      "虫蚀二百字，瘦蛟蟠老树。",
      "疏密任意为，篆隶体兼具。",
      "或屈玉折刀，或悬针垂露。",
      "或疾若风行，或郁若云布。",
      "辨文知冯君，祷降甘雨屡。",
      "绝类五凤砖，证字亦有鲁。",
      "欧赵录不同，或未身亲遇。",
      "我见诚奇缘，狂喜不能语。",
      "平生嗜古癖，于此得饱饫。",
      "汉代六名山，元氏碑尤著。",
      "便欲策杖探，羁栖苦难赴。",
      "官阁有休文，神交托心素。",
      "遥结岁寒盟，可同金石固。",
      "驰求三百番，疗我烟霞痼。"
    ]
  },
  {
    "id": "adcfe4dbccfa3091877dec5da6141712",
    "title": "除夕",
    "authorName": "缪鹤鸣",
    "authorId": "adcfe4dbccfa3091d1457b72d1457b72",
    "dynasty": "清",
    "content": [
      "年华荏苒又残冬，云水为家事事慵。",
      "酒债虽无诗债逼，俗情渐淡道情浓。",
      "霜天一字还乡雁，烟寺三声报晓钟。",
      "问我金丹真口诀，庵前笑指岁寒松。"
    ]
  },
  {
    "id": "adcfe4dbccfa62b0da2cab73057b90ab",
    "title": "江行",
    "authorName": "何慧生",
    "authorId": "adcfe4dbccfa62b0d1457b72d1457b72",
    "dynasty": "清",
    "content": [
      "长江波浪静，清露夜沾襟。",
      "万里飞鸿急，千山落叶深。",
      "寒猿啸云谷，冷月泻霜林。",
      "愁听芦花下，秋虫唧唧吟。"
    ]
  },
  {
    "id": "adcfe4dbccfa62b0da2cab735ea00e1e",
    "title": "江行",
    "authorName": "何慧生",
    "authorId": "adcfe4dbccfa62b0d1457b72d1457b72",
    "dynasty": "清",
    "content": [
      "风物夜凄迷，天边远树齐。",
      "云深猿啸谷，石乱水鸣溪。",
      "野岭三更月，寒城半夜鸡。",
      "客情正无限，怕听子规啼。"
    ]
  },
  {
    "id": "adcfe4dbccfa62b010738f8351efd662",
    "title": "感事",
    "authorName": "何慧生",
    "authorId": "adcfe4dbccfa62b0d1457b72d1457b72",
    "dynasty": "清",
    "content": [
      "天下兵犹满，司农算已空。",
      "群黎饲豺虎，战士几沙虫。",
      "扫荡知何日，谋猷误数公。",
      "可怜惟赤子，无路诉苍穹。"
    ]
  },
  {
    "id": "adcfe4dbccfa62b010738f83f9081bc1",
    "title": "感事",
    "authorName": "何慧生",
    "authorId": "adcfe4dbccfa62b0d1457b72d1457b72",
    "dynasty": "清",
    "content": [
      "王师已疲困，盗贼尚纵横。",
      "四野空闻战，频年不解兵。",
      "颇劳持使节，何以对苍生。",
      "感慨惟长叹，深恩负圣明。"
    ]
  },
  {
    "id": "adcfe4dbccfa62b0055ee377002ffac7",
    "title": "春日闲居",
    "authorName": "何慧生",
    "authorId": "adcfe4dbccfa62b0d1457b72d1457b72",
    "dynasty": "清",
    "content": [
      "片云孤鹤兴无穷，野水危桥处处通。",
      "十里琴筝人似玉，五陵冠盖马如龙。",
      "楼台隐隐寒烟外，桃李阴阴细雨中。",
      "回首沧波空叹息，六朝剩有夕阳红。"
    ]
  },
  {
    "id": "adcfe4dbccfa62b096ff90d354853766",
    "title": "放言",
    "authorName": "何慧生",
    "authorId": "adcfe4dbccfa62b0d1457b72d1457b72",
    "dynasty": "清",
    "content": [
      "天涯扰扰尽风尘，欲报君恩愧此身。",
      "若使朝廷用巾帼，高凉应有洗夫人。"
    ]
  },
  {
    "id": "adcfe4dbccfa62b0bf2916fd4b4e93c5",
    "title": "寒夜吟",
    "authorName": "何慧生",
    "authorId": "adcfe4dbccfa62b0d1457b72d1457b72",
    "dynasty": "清",
    "content": [
      "寒风萧萧响修竹，抱琴闲作《水仙曲》。",
      "月明天际鹤归来，夜深独伴梅花宿。"
    ]
  },
  {
    "id": "adcfe4dbccfa62b0c3979089616412d8",
    "title": "春闺杂咏",
    "authorName": "何慧生",
    "authorId": "adcfe4dbccfa62b0d1457b72d1457b72",
    "dynasty": "清",
    "content": [
      "湘帘半卷梦初醒，闲听争巢燕子鸣。",
      "人静绿窗春昼永，落花如雨点棋枰。",
      "万籁无声天地空，帘钩摇荡画阑风。",
      "楼台十二明如雪，知是银河月正中。"
    ]
  },
  {
    "id": "adcfe4dbcd004403866dae97e927f085",
    "title": "题金山僧云峰卓锡图",
    "authorName": "陈伯铭",
    "authorId": "adcfe4dbcd004403d1457b72d1457b72",
    "dynasty": "清",
    "content": [
      "手不持瓶头不笠，行李一肩松下息。既非竺道生，亦非鸠摩什。",
      "细摹面目揣精神，十年以前旧相识。忆我与君初见时，地棘天荆无所之。",
      "万里乡园那得返，一家生死不可知。君于此中悟真谛，人世须臾皆梦寐。",
      "果然打破利名关，一出危城便披剃。野鹤孤云自往来，到处名蓝商位置。",
      "金山殿宇纵成空，至竟江南名胜地。打包行脚尚嫌劳，欲结茅庵谋小憩。",
      "绘成一幅卓锡图，洒脱悠然见真意。愧我从军屡及瓜，江尘碌碌走天涯。",
      "会当料理芒鞋兼竹杖，从君妙高塔顶看烟霞。"
    ]
  },
  {
    "id": "adcfe4dbcd05bc99b63ece08e2c18fc7",
    "title": "送伯姊之姑苏",
    "authorName": "陆莘行",
    "authorId": "adcfe4dbcd05bc99d1457b72d1457b72",
    "dynasty": "清",
    "content": [
      "自怜娇小不知诗，执手临行强致词。",
      "盼杀天涯传锦字，吴江枫落雁归时。"
    ]
  },
  {
    "id": "adcfe4dbcd081cd9b899030b70f33d72",
    "title": "崇庆牧常公殉节诗",
    "authorName": "仲贻桂",
    "authorId": "adcfe4dbcd081cd9d1457b72d1457b72",
    "dynasty": "清",
    "content": [
      "书生报国重边疆，意气临戎转激昂。",
      "烈士曾闻裹马革，诗人合祀浣花堂。",
      "丹心己向戈铦死，青史安知姓字香。",
      "此日九原料无恨，圣朝莫敢不来王。"
    ]
  },
  {
    "id": "adcfe4dbcd09e9916db63d1b467ba8f6",
    "title": "曹仁宪谨荣寿",
    "authorName": "陈登岸",
    "authorId": "adcfe4dbcd09e991d1457b72d1457b72",
    "dynasty": "清",
    "content": [
      "大德如公夙慎修，遥知岁寿享千秋。",
      "时周甲子心仍壮，宰在方隅政自优。",
      "星映华堂比晋祝，天开海屋又添筹。",
      "要思群进长生曲，五载甘棠惠爱流。"
    ]
  },
  {
    "id": "adcfe4dbcd0c9f34f657d11ac1f69cd3",
    "title": "秋晚",
    "authorName": "萧道管",
    "authorId": "adcfe4dbcd0c9f34d1457b72d1457b72",
    "dynasty": "清",
    "content": [
      "蝉声摇曳歇，庭院晚凉留。",
      "衫袖风添裥，帘栊月当钩。",
      "竹香秋梦碎，树影夕阳收。",
      "亦是诗家语，谁能刻意求。"
    ]
  },
  {
    "id": "adcfe4dbcd0c9f34f657d11a56f494ed",
    "title": "秋晚",
    "authorName": "萧道管",
    "authorId": "adcfe4dbcd0c9f34d1457b72d1457b72",
    "dynasty": "清",
    "content": [
      "微月澹空庭，薄云天际青。",
      "鸣蛩犹阁阁，瘦蝶已星星。",
      "曲院蕉疑雨，疏窗镫似萤。",
      "江潮少焉至，荻叶最堪听。"
    ]
  },
  {
    "id": "adcfe4dbcd0c9f341d85c2c3f7cded69",
    "title": "春暮",
    "authorName": "萧道管",
    "authorId": "adcfe4dbcd0c9f34d1457b72d1457b72",
    "dynasty": "清",
    "content": [
      "春暮花飞尽，无人寂闭门。",
      "满庭苔草色，诗思在黄昏。"
    ]
  },
  {
    "id": "adcfe4dbcd0c9f341ee16950dfb0012e",
    "title": "西郊上冢即目",
    "authorName": "萧道管",
    "authorId": "adcfe4dbcd0c9f34d1457b72d1457b72",
    "dynasty": "清",
    "content": [
      "荠麦东风绿，菜花斜日黄。",
      "郊原好颜色，生色上衣裳。"
    ]
  },
  {
    "id": "adcfe4dbcd0c9f341ee169502e81fc2d",
    "title": "西郊上冢即目",
    "authorName": "萧道管",
    "authorId": "adcfe4dbcd0c9f34d1457b72d1457b72",
    "dynasty": "清",
    "content": [
      "梨花零落尽，独有豆花肥。",
      "多谢东风意，微香吹扑衣。"
    ]
  },
  {
    "id": "adcfe4dbcd0c9f341ee16950f7c7225f",
    "title": "西郊上冢即目",
    "authorName": "萧道管",
    "authorId": "adcfe4dbcd0c9f34d1457b72d1457b72",
    "dynasty": "清",
    "content": [
      "水田真漠漠，雨后少人耕。",
      "白鹭不飞去，相随立复行。"
    ]
  },
  {
    "id": "adcfe4dbcd0c9f3475a4950b9da0c61d",
    "title": "七夕杂诗仿曝书亭体",
    "authorName": "萧道管",
    "authorId": "adcfe4dbcd0c9f34d1457b72d1457b72",
    "dynasty": "清",
    "content": [
      "定有琼楼特地凉，银河烂熳起红墙。",
      "黄姑曝惯黄绵袄，不领天孙云锦裳。"
    ]
  },
  {
    "id": "adcfe4dbcd0c9f3475a4950bf48fe40b",
    "title": "七夕杂诗仿曝书亭体",
    "authorName": "萧道管",
    "authorId": "adcfe4dbcd0c9f34d1457b72d1457b72",
    "dynasty": "清",
    "content": [
      "西风不算清凉伞，南阮无多黄竹箱。",
      "拥得桃笙背镫坐，月痕如水过东墙。"
    ]
  },
  {
    "id": "adcfe4dbcd0c9f3475a4950b1110e4f2",
    "title": "七夕杂诗仿曝书亭体",
    "authorName": "萧道管",
    "authorId": "adcfe4dbcd0c9f34d1457b72d1457b72",
    "dynasty": "清",
    "content": [
      "秋声不起青杨巷，夜色平分黄篾楼。",
      "晒罢残书无个事，诗情伫到个萤流。"
    ]
  },
  {
    "id": "adcfe4dbcd0c9f34210240f310d57b2f",
    "title": "窗前树金银花一架",
    "authorName": "萧道管",
    "authorId": "adcfe4dbcd0c9f34d1457b72d1457b72",
    "dynasty": "清",
    "content": [
      "酴醾香梦何匆匆，花散天女褪紫红。",
      "天然金玉抱奇相，锦绣照耀谢化工。",
      "美人薄采不盈掬，宜田待女怨东风。",
      "烟携雪挺搴素袂，淡黄深白摇绮栊。",
      "低垂蕙帐悄然觉，蘅芜恍惚把芳丛。",
      "残蜂倦蝶不到处，无衣妆额尤玲珑。",
      "美人何日不成虹，白云黄竹逢西东。"
    ]
  },
  {
    "id": "adcfe4dbcd0c9f340d4385680db9240f",
    "title": "春阴",
    "authorName": "萧道管",
    "authorId": "adcfe4dbcd0c9f34d1457b72d1457b72",
    "dynasty": "清",
    "content": [
      "薄帷淡如烟，春阴浓于墨。",
      "窗前倚复倚，稍觉寒恻恻。",
      "顾兹瓶中花，倍有销魂色。",
      "因思成小筑，万本会香国。",
      "南轩坐管领，红紫面皆北。",
      "太阴有炼形，暄妍未为得。"
    ]
  },
  {
    "id": "adcfe4dbcd0c9f34dd628e8f989a7398",
    "title": "夜坐",
    "authorName": "萧道管",
    "authorId": "adcfe4dbcd0c9f34d1457b72d1457b72",
    "dynasty": "清",
    "content": [
      "下帘划袜移，萧寥夜又冷。",
      "窗纱厌白地，位以瓶花影。",
      "微风尔何来，欺我炉烟挺。",
      "昔年两无寐，索句银烛秉。",
      "画屏看双星，娇宠形影并。",
      "无眠更延伫，钗划月痕等。",
      "良夜去迢迢，有如兰釭耿。",
      "与君复此夕，静味当细领。",
      "宿雨响不停，谯楼静而迥。",
      "独怜栖鸟惊，踏踏怯寒梗。"
    ]
  },
  {
    "id": "adcfe4dbcd0c9f34a210babd60692910",
    "title": "七夕杂诗仿曝书亭体其三",
    "authorName": "萧道管",
    "authorId": "adcfe4dbcd0c9f34d1457b72d1457b72",
    "dynasty": "清",
    "content": [
      "碧海青天几度来，婿乡缥缈指蓬莱。",
      "嫦娥懒见双星会，渐渐灵妃唤不回。",
      "依旧东西沟水流，有人为古起担忧。",
      "玉皇不付冯暖券，何处婚钱醵阮修。"
    ]
  },
  {
    "id": "adcfe4dbcd0c9f341fdc8337924d81f0",
    "title": "龙华镇看桃花",
    "authorName": "萧道管",
    "authorId": "adcfe4dbcd0c9f34d1457b72d1457b72",
    "dynasty": "清",
    "content": [
      "龙华桃花十五里，桃花红白玫瑰紫。",
      "游人看花兼看人，马如游龙车如水。",
      "罥枝裙衩香春风，映肉花光一何绮。",
      "游人只恐斜阳暮，照影争怜绿波美。",
      "长安水边不可见，湖西花钿只如此。",
      "明朝处处卖花声，苦报春光疾如驶。"
    ]
  },
  {
    "id": "adcfe4dbcd0c9f347611254914e716ed",
    "title": "暑晚得雨",
    "authorName": "萧道管",
    "authorId": "adcfe4dbcd0c9f34d1457b72d1457b72",
    "dynasty": "清",
    "content": [
      "疏雨洒池竹，雨斜竹已垂。",
      "继以微风度，门馆生凉时。",
      "细点湿窗纸，馀飔扬书帷。",
      "瓶花如新润，炉烟惟清丝。",
      "于焉遂延伫，数语不成诗。"
    ]
  },
  {
    "id": "adcfe4dbcd0c9f34373d7c361f60c39e",
    "title": "有所思",
    "authorName": "萧道管",
    "authorId": "adcfe4dbcd0c9f34d1457b72d1457b72",
    "dynasty": "清",
    "content": [
      "桔槔声里月如烟，危栏虚倚愁不眠。",
      "梦魂飞越路三千，碧云楼阁何处边。",
      "下有清影照㛹娟，亭亭隐约画廊前。",
      "此时幽怨鬓斜偏，紫霄鸾凤乘何缘。",
      "西风写韵传一篇，不然湖色西子妍。",
      "波纹滑笏如春笺，飘零风露共叩舷。",
      "云鬟香雾湿可怜，弃掷宝枕梦游仙。",
      "销歇锦瑟张鹍弦，胡为落叶听哀蝉。",
      "蘧蘧蝴蝶去不还，秋更一一年复年。"
    ]
  },
  {
    "id": "adcfe4dbcd181e59629fff528c8853ee",
    "title": "八月十六日湖楼坐雨",
    "authorName": "蒋宝龄",
    "authorId": "adcfe4dbcd181e598b6a80c3201d7288",
    "dynasty": "清",
    "content": [
      "黄雪已飘尽，余香犹恋枝。",
      "那堪连日雨，辜负艳秋时。",
      "山气隔烟没，橹声缘岸迟。",
      "坐看湖水涨，难践鹭鸥期。"
    ]
  },
  {
    "id": "adcfe4dbcd181e59822c12fd83a9abbb",
    "title": "湖楼杂诗",
    "authorName": "蒋宝龄",
    "authorId": "adcfe4dbcd181e598b6a80c3201d7288",
    "dynasty": "清",
    "content": [
      "一径烟荒画㡧开，孤游转爱废亭台。",
      "也知尽有春妍处，不称残衫破帽来。"
    ]
  },
  {
    "id": "adcfe4dbcd181e59822c12fd5ff719c6",
    "title": "湖楼杂诗",
    "authorName": "蒋宝龄",
    "authorId": "adcfe4dbcd181e598b6a80c3201d7288",
    "dynasty": "清",
    "content": [
      "掩关几度忍乾饥，无赖春禽苦劝归。",
      "却感多情老杨柳，长条绾我独依依。"
    ]
  },
  {
    "id": "adcfe4dbcd181e59822c12fd33ba101b",
    "title": "湖楼杂诗",
    "authorName": "蒋宝龄",
    "authorId": "adcfe4dbcd181e598b6a80c3201d7288",
    "dynasty": "清",
    "content": [
      "易逝繁华等水流，水媐过后断豪游。",
      "寂寥不少湖边客，间与斜阳写古愁。"
    ]
  },
  {
    "id": "adcfe4dbcd181e59822c12fd0061b04c",
    "title": "湖楼杂诗",
    "authorName": "蒋宝龄",
    "authorId": "adcfe4dbcd181e598b6a80c3201d7288",
    "dynasty": "清",
    "content": [
      "群峰倒影碧波澄，清夜无眠槛独凭。",
      "赢得湖头人共说，五更楼上有诗镫。"
    ]
  },
  {
    "id": "adcfe4dbcd270738e318ab11cd517d49",
    "title": "东郊晚眺",
    "authorName": "李晸应",
    "authorId": "adcfe4dbcd270738d1457b72d1457b72",
    "dynasty": "清",
    "content": [
      "总是溪山不世情，禅心浑觉静中生。",
      "斜阳明媚川原迥，野色苍茫草树平。",
      "诗到深秋烟共澹，人来胜境月俱清。",
      "游筇从此寻真好，绕岸幽蹊一线横。"
    ]
  },
  {
    "id": "adcfe4dbcd2b2421edb1f7f78ae479fc",
    "title": "太安驿",
    "authorName": "陈德正",
    "authorId": "adcfe4dbcd2b2421d1457b72d1457b72",
    "dynasty": "清",
    "content": [
      "石山如旋螺，土山如拾级。",
      "百里山行间，登陟穷险涩。",
      "冈峦纷合沓，岚雾与出入。",
      "攀缘越岭重，颠顿经坎习。",
      "频惊霜露繁，稍喜人烟集。",
      "悬磴逐鸟回，坟壤屹壁立。",
      "团栾荫榆柳，高下错原隰。",
      "旅悰旷欲释，佳境静可挹。",
      "笑为父老言，秋茅行将葺。"
    ]
  },
  {
    "id": "adcfe4dbcd2b2421a3c217318b31687b",
    "title": "游趵突泉",
    "authorName": "陈德正",
    "authorId": "adcfe4dbcd2b2421d1457b72d1457b72",
    "dynasty": "清",
    "content": [
      "万斛涌地出，一气恣喷薄。",
      "横泻独潺湲，直上谁激搏。",
      "虹垂浪跋立，珠错波翻落。",
      "咽石声喧豗，照日光的铄。",
      "应知造化奇，不假人工凿。",
      "翕辟秘玄关，往来一橐龠。",
      "窍开鼓愈张，机转流不涸。",
      "芥纳通一源，派引分万壑。",
      "泛衍交沦漪，澄深杳渟著。",
      "尘缨清可濯，瓢饮旨堪酌。",
      "缅想乘槎游，自得观濠乐。",
      "倚槛怅踌躇，无由御黄鹤。"
    ]
  },
  {
    "id": "adcfe4dbcd2b2421baa1cde293ce2d3f",
    "title": "田家诗",
    "authorName": "陈德正",
    "authorId": "adcfe4dbcd2b2421d1457b72d1457b72",
    "dynasty": "清",
    "content": [
      "今年禾黍好，谷贱愁熟荒。",
      "两税半折色，无物充官粮。",
      "薄田十数亩，妇子终岁忙。",
      "衣裳苦不早，野外饶风霜。",
      "昨夜府帖下，新设常平仓。",
      "谁无久远计，饥寒实未遑。",
      "人言太平世，耕凿两相忘。",
      "但愿长无扰，恩膏非所望。"
    ]
  },
  {
    "id": "adcfe4dbcd2b2421baa1cde294602e5e",
    "title": "田家诗",
    "authorName": "陈德正",
    "authorId": "adcfe4dbcd2b2421d1457b72d1457b72",
    "dynasty": "清",
    "content": [
      "膏腴无旧业，安得辞苦辛。",
      "倾赀输官府，丝粒谁上身。",
      "追呼幸得免，所伤非窭贫。",
      "连年遭水旱，无力事耕耘。",
      "夜深望云汉，杲杲天无云。",
      "四邻烟火绝，最苦繄荒春。",
      "呼儿收橡栗，日入还负薪。",
      "桃源邈已闭，后此无问津。"
    ]
  },
  {
    "id": "adcfe4dbcd2b242170d6fd27438112f5",
    "title": "游历山",
    "authorName": "陈德正",
    "authorId": "adcfe4dbcd2b2421d1457b72d1457b72",
    "dynasty": "清",
    "content": [
      "泉冷石气清，雨涤山容净。",
      "行行苍蔼中，一往乘幽兴。",
      "迢递陟层峦，盘曲上危磴。",
      "地间草木春，人远禽鱼静。",
      "赏爱情屡延，怀新路无定。",
      "阴知岚雾滋，密识松篁映。",
      "挹翠释烦襟，濯流浣尘听。",
      "眷彼云物奇，悦兹山水性。",
      "向晚憩精庐，带月下樵径。",
      "回首望烟扉，隔萝袅清磬。"
    ]
  },
  {
    "id": "adcfe4dbcd2b24217ef4dff042fbc6ad",
    "title": "长歌行",
    "authorName": "陈德正",
    "authorId": "adcfe4dbcd2b2421d1457b72d1457b72",
    "dynasty": "清",
    "content": [
      "日月逝不处，少壮能几时。",
      "行行薄暮景，去去不可追。",
      "衰颜坐自槁，华发无再缁。",
      "天运有时极，人寿安可希。",
      "饮食拳形体，魂魄来居之。",
      "吾生一侨舍，日久终须辞。",
      "所忧名未立，腐草忽同归。",
      "茫茫百世后，知我复为谁。",
      "寸心揽万古，中亦有所持。",
      "长歌泣泗下，千载魂同悲。"
    ]
  },
  {
    "id": "adcfe4dbcd2b242183d93e5433451b96",
    "title": "升天行",
    "authorName": "陈德正",
    "authorId": "adcfe4dbcd2b2421d1457b72d1457b72",
    "dynasty": "清",
    "content": [
      "神仙不可学，性命夙所同。",
      "云天莽辽阔，嘘吸元相通。",
      "落地遂沦隔，仰视空梦梦。",
      "安知青云秘，不出元胎中。",
      "晶晶白日上，霭霭金银宫。",
      "天衢洞豁达，飞观交玲珑。",
      "正气良有田，踵息绵无穷。",
      "坱虚括元化，倪动分鸿蒙。",
      "飘飖载营魄，云壁开重重。",
      "银河泛清浅，下指扶桑红。",
      "共触熟为折，娲鍊孰为功。",
      "杜之閟朕兆，恢之弥穹窿。",
      "谷神谅斯在，何事从赤松。"
    ]
  },
  {
    "id": "adcfe4dbcd2b24218c37de151f4e96dd",
    "title": "归里",
    "authorName": "陈德正",
    "authorId": "adcfe4dbcd2b2421d1457b72d1457b72",
    "dynasty": "清",
    "content": [
      "七岁窜遐荒，玉门幸生入。",
      "久霾沙碛场，形骸空骨立。",
      "到门人不识，亲戚尽垂泣。",
      "相对疑梦中，无语声鸣唈。",
      "惊魂滞天外，恍惚招未集。",
      "久客乍还家，反觉非所习。",
      "触物增感端，百忧纷相袭。",
      "往事何足陈，伤心悔无及。"
    ]
  },
  {
    "id": "adcfe4dbcd2b24217d8e5ae51a334b18",
    "title": "秋日闲居",
    "authorName": "陈德正",
    "authorId": "adcfe4dbcd2b2421d1457b72d1457b72",
    "dynasty": "清",
    "content": [
      "负郭无旧业，依布才数椽。",
      "衣食苦不给，藜藿充朝餐。",
      "敝裘行复被，野外气早寒。",
      "萧条守环堵，蓬扉昼常关。",
      "人生分有定，随在皆可安。",
      "此心既无累，俯仰俱宽然。",
      "闲居玩物化，生意盎目前。",
      "适然意有会，兴至遂忘言。",
      "万物性各得，吾心别有天。",
      "逍遥人间世，聊用穷岁年。"
    ]
  },
  {
    "id": "adcfe4dbcd2b24213de9f7d67c8baa0e",
    "title": "过潼关",
    "authorName": "陈德正",
    "authorId": "adcfe4dbcd2b2421d1457b72d1457b72",
    "dynasty": "清",
    "content": [
      "秦关百二重，沃野横千里。",
      "一经穿诘屈，险窄不容轨。",
      "太华与首阳，两崖并雄峙。",
      "黄河走中间，神龙掉其尾。",
      "凿幽开门户，设险良为此。",
      "乾坤兹奥区，壮哉山河美！",
      "缅想嬴秦初，吞噬奋长觜。",
      "六合混一家，殽函正东启。",
      "兴亡不一姓，城郭今犹是。",
      "衰柳带行人，颓阳没残垒。",
      "立马重徘徊，苍苍暮烟起。"
    ]
  },
  {
    "id": "adcfe4dbcd2b24214fd479a88342880c",
    "title": "怀仙歌",
    "authorName": "陈德正",
    "authorId": "adcfe4dbcd2b2421d1457b72d1457b72",
    "dynasty": "清",
    "content": [
      "罡风簸空烂金石，蓬莱夜半沈海水。",
      "黄芽白雪总虚名，长生有道非不死。",
      "青云无梯不可升，九重八柱高层层。",
      "水火依然后天物，中有元化苞真灵。",
      "圆成坚固无休息，不炼服食炼道德。",
      "子珠生处是杀机，绵绵踵息通无极。",
      "化精为气气为神，漠然虚白中无魂。",
      "性命有门造化始，南华真人古仙子。"
    ]
  },
  {
    "id": "adcfe4dbcd2b2421e31c424bdcbe8f10",
    "title": "古剑歌",
    "authorName": "陈德正",
    "authorId": "adcfe4dbcd2b2421d1457b72d1457b72",
    "dynasty": "清",
    "content": [
      "鱼肠古制世所贵，不在锋芒在神气。",
      "霜花照眼色正明，百炼精金成宝器。",
      "匣开夜半流电惊，熊光直上插青冥。",
      "铁骨坚凝月魄死，晶芒锐吐幽磷腥。",
      "脊高胁突星文直，濡缕吹毛扪不得。",
      "雕缋何须珠玉装，刮磨不受铜花蚀。",
      "床头风雨苍龙吟，用杀止杀仁者心。",
      "失身荆聂良可耻，凛凛三尺横天倚。"
    ]
  },
  {
    "id": "adcfe4dbcd2b242129debe367868d35e",
    "title": "题襄阳邱相国绝命词后",
    "authorName": "陈德正",
    "authorId": "adcfe4dbcd2b2421d1457b72d1457b72",
    "dynasty": "清",
    "content": [
      "蝮蛇横海沈鳌极，宵旰十年坐亡国。煤山风雨悬高枝，龙髯一去攀不得。",
      "箕尾晶晶射霄汉，骂贼舌在光如电。高皇孝皇灵有无，血泪模糊眼中见。",
      "左携《国殇》右《山鬼》，毅魄千秋长不死。荒陵月黑魂归来，青磷照树阴飙起。"
    ]
  },
  {
    "id": "adcfe4dbcd2b2421ecb71f6375c851f2",
    "title": "元祐党籍碑",
    "authorName": "陈德正",
    "authorId": "adcfe4dbcd2b2421d1457b72d1457b72",
    "dynasty": "清",
    "content": [
      "国运士气相终始，衣冠流祸何时已。事由我辈半激成，调停未罢绍述起。",
      "当时特标乱政臣，丰碑矗立端礼门。子孙禁锢身系累，岭南万里犹君恩。",
      "司空门下臣京记，夷列罪状分次第。某也首恶某附丽，前书具官后姓字。",
      "颁之天下垂万世，天下万世不可欺。恩仇反覆竞一时，小人自为门户计。",
      "好恶谁能移是非，石虽可毁名不灭。千载凛然见高节，史家记载未能详。",
      "赖有此碑上论列，庆历之世已萌芽。中间蜀洛更纷拿，包荒无力伏莽发。",
      "一时互指为奸邪，剥削隐然在元气。放逐殛流日多事，祖宗培植几百年。",
      "可怜一网无遗类，消长从兹治乱分，官家别用一番人。",
      "君不见厚陵松柏寒食路，社饭明年思老身。"
    ]
  },
  {
    "id": "adcfe4dbcd2b2421a5652b9cff38e4ba",
    "title": "骊山温泉",
    "authorName": "陈德正",
    "authorId": "adcfe4dbcd2b2421d1457b72d1457b72",
    "dynasty": "清",
    "content": [
      "金乌飞入重泉底，烈炬烧山漱山髓。",
      "阴阳失位水火争，一泓鼎沸神蛟死。",
      "本是玄黄血所变，劫灰烬热煽幽焰。",
      "文瑶密石漾中流，溶溶春暖回深殿。",
      "华清赐浴承恩始，遗恨千年成祸水。",
      "望春新赐洗儿钱，翻涡十丈黄虬起。"
    ]
  },
  {
    "id": "adcfe4dbcd2d0b419c0e01413d8c01cc",
    "title": "河间府",
    "authorName": "胡承珙",
    "authorId": "adcfe4dbcd2d0b417dd0240c61b1fb3f",
    "dynasty": "清",
    "content": [
      "马头纷落叶，疏树晓苍苍。",
      "海色明诸县，河流没大荒。",
      "孤烟升野直，一雁度天长。",
      "为问当垆女，新篘定可尝。"
    ]
  },
  {
    "id": "adcfe4dbcd2d0b4134ac3b76669846dc",
    "title": "彰化道中",
    "authorName": "胡承珙",
    "authorId": "adcfe4dbcd2d0b417dd0240c61b1fb3f",
    "dynasty": "清",
    "content": [
      "晓雨细愔愔，春寒昼屡阴。",
      "征衣饶海色，诗句换蛮音。",
      "生事依藷蔗，人家恃竹林。",
      "归耕无计得，惭愧劝农心。"
    ]
  },
  {
    "id": "adcfe4dbcd2d0b41ba32940b966499f2",
    "title": "张瑕瑀明经来郡数日旋回嘉义",
    "authorName": "胡承珙",
    "authorId": "adcfe4dbcd2d0b417dd0240c61b1fb3f",
    "dynasty": "清",
    "content": [
      "共有乘桴兴，曾邀作伴归。",
      "海云供画本，番雀识儒衣。",
      "为我瓜期误，劳君鹤梦违。",
      "衙斋似僧舍，岁莫好相依。"
    ]
  },
  {
    "id": "adcfe4dbcd2d0b41ba32940bb324caad",
    "title": "张瑕瑀明经来郡数日旋回嘉义",
    "authorName": "胡承珙",
    "authorId": "adcfe4dbcd2d0b417dd0240c61b1fb3f",
    "dynasty": "清",
    "content": [
      "白发悲何限，青毡计尚疏。",
      "安心原是药，引睡可无书。",
      "园吏今为蝶，溪翁昨献鱼。",
      "加餐须努力，赢得腹如壶。"
    ]
  },
  {
    "id": "adcfe4dbcd2d0b41dca8a11a832f8a07",
    "title": "大湖行馆",
    "authorName": "胡承珙",
    "authorId": "adcfe4dbcd2d0b417dd0240c61b1fb3f",
    "dynasty": "清",
    "content": [
      "候馆谁牵马，行厨祗食鱼。",
      "异花惊绝域，修竹忆吾庐。",
      "木客催寻药，波臣托致书。",
      "一沤如许借，自足不求馀。"
    ]
  },
  {
    "id": "adcfe4dbcd2d0b4142ef1245cc621074",
    "title": "凤山道中",
    "authorName": "胡承珙",
    "authorId": "adcfe4dbcd2d0b417dd0240c61b1fb3f",
    "dynasty": "清",
    "content": [
      "一缕上炊烟，连村欲暮天。",
      "竹林风扫秃，溪谷浪淘圆。",
      "埤长分泉约，巫师剧社钱。",
      "独怜冬候暖，秧碧已平田。"
    ]
  },
  {
    "id": "adcfe4dbcd2d0b415f9c8483dcb00ab1",
    "title": "病起行署后小园",
    "authorName": "胡承珙",
    "authorId": "adcfe4dbcd2d0b417dd0240c61b1fb3f",
    "dynasty": "清",
    "content": [
      "日出能无事，风来便有情。",
      "归迟农节误，病久道心生。",
      "枹屐行泥稳，椰冠试沐轻。",
      "园丁忘我在，荒秽任纵横。"
    ]
  },
  {
    "id": "adcfe4dbcd2d0b412fb3e74999a08f5d",
    "title": "冈山道中",
    "authorName": "胡承珙",
    "authorId": "adcfe4dbcd2d0b417dd0240c61b1fb3f",
    "dynasty": "清",
    "content": [
      "木杪行人度，篱根稚子嬉。",
      "草荒眠鹿疃，风堕挂猿枝。",
      "白屋贫如许，青山自不知。",
      "林端鸣络纬，能得几絇丝。"
    ]
  },
  {
    "id": "adcfe4dbcd2d0b415fa9742c554b1838",
    "title": "盐水港",
    "authorName": "胡承珙",
    "authorId": "adcfe4dbcd2d0b417dd0240c61b1fb3f",
    "dynasty": "清",
    "content": [
      "十月晓寒轻，搴帷问去程。",
      "野花檐外朵，蛮鸟树头声。",
      "斥地时防晒，沙田近废耕。",
      "眼看流寓夥，何计活苍生。"
    ]
  },
  {
    "id": "adcfe4dbcd2d0b4198765af313f7daa5",
    "title": "淡水道中",
    "authorName": "胡承珙",
    "authorId": "adcfe4dbcd2d0b417dd0240c61b1fb3f",
    "dynasty": "清",
    "content": [
      "荦确疲行役，肩舆得暂眠。",
      "邮程榕记里，番俗黍为年。",
      "鲎柱通沟尾，蚝山出屋颠。",
      "乡心托飞鸟，已在夕阳边。"
    ]
  },
  {
    "id": "adcfe4dbcd2d0b4177e872dffd402ad1",
    "title": "竹堑",
    "authorName": "胡承珙",
    "authorId": "adcfe4dbcd2d0b417dd0240c61b1fb3f",
    "dynasty": "清",
    "content": [
      "地辟洪荒近，天围渤澥宽。",
      "海云生处白，山雨晚来寒。",
      "但足鱼羹饭，何须鲎壳冠。",
      "时清息烽火，有竹报平安。"
    ]
  },
  {
    "id": "adcfe4dbcd2d0b416eb0fd3e7c512b7f",
    "title": "冬日郡郊述怀",
    "authorName": "胡承珙",
    "authorId": "adcfe4dbcd2d0b417dd0240c61b1fb3f",
    "dynasty": "清",
    "content": [
      "炎徼时无准，经冬未作寒。",
      "白云蒸海热，碧树裹烟团。",
      "晓市鱼虾贱，丰塍乌雀欢。",
      "郊西逢猎骑，为觅鹿皮冠。"
    ]
  },
  {
    "id": "adcfe4dbcd2d0b416eb0fd3ef148bc9a",
    "title": "冬日郡郊述怀",
    "authorName": "胡承珙",
    "authorId": "adcfe4dbcd2d0b417dd0240c61b1fb3f",
    "dynasty": "清",
    "content": [
      "岁事从人问，官声转自疑。",
      "贫缘安命早，病学养生迟。",
      "对客常求药，归装只辨诗。",
      "犹馀几两屐，未了一生痴。"
    ]
  },
  {
    "id": "adcfe4dbcd2d0b4170aa32a027588001",
    "title": "午日",
    "authorName": "胡承珙",
    "authorId": "adcfe4dbcd2d0b417dd0240c61b1fb3f",
    "dynasty": "清",
    "content": [
      "竞渡空佳节，生还尚异乡。",
      "蛟龙虽未得，蒲柳总堪伤。",
      "懒学灵均问，闲寻抱朴方。",
      "赪桐好颜色，回首惜年芳。"
    ]
  },
  {
    "id": "adcfe4dbcd2d0b41e5498334c9326c01",
    "title": "灵岩山谒毕秋帆尚书墓",
    "authorName": "胡承珙",
    "authorId": "adcfe4dbcd2d0b417dd0240c61b1fb3f",
    "dynasty": "清",
    "content": [
      "庭院阴阴覆薜萝，尚书祠墓此岩阿。",
      "长才只合从簪笔，晚节犹教学枕戈。",
      "毕竟圣明持法恕，空闻门馆受恩多。",
      "平泉花木浑无恙，几辈西州掣泪过。"
    ]
  },
  {
    "id": "adcfe4dbcd2d0b411b5befc1e91a4d1e",
    "title": "大庾岭",
    "authorName": "胡承珙",
    "authorId": "adcfe4dbcd2d0b417dd0240c61b1fb3f",
    "dynasty": "清",
    "content": [
      "五峤崔巍此最东，天将奇险界蛮中。",
      "炎洲气色鱼龙变，阴壑牙须虎豹雄。",
      "天末几回瞻北斗，林端犹未换西风。",
      "乡书欲寄无黄耳，谁识征人两鬓蓬。"
    ]
  },
  {
    "id": "adcfe4dbcd2d0b4134b4571f18423b09",
    "title": "立冬前一日盖碧轩方泌太守招同音健斋登额总戎集鸿指园看菊因以酥和菊叶煎食之",
    "authorName": "胡承珙",
    "authorId": "adcfe4dbcd2d0b417dd0240c61b1fb3f",
    "dynasty": "清",
    "content": [
      "何必骚人嗅落英，攀条撷叶试新烹。",
      "鸿园拂石秋还暖，燕寝凝香晚更清。",
      "插帽不妨开笑口，持螯端足了浮生。",
      "为君醉草天随赋，合占沧洲吏隐名。"
    ]
  },
  {
    "id": "adcfe4dbcd2d0b4150dd5c7a2516a516",
    "title": "将往台湾次韵兰卿赠",
    "authorName": "胡承珙",
    "authorId": "adcfe4dbcd2d0b417dd0240c61b1fb3f",
    "dynasty": "清",
    "content": [
      "觚棱昨夜梦瀛洲，踪迹无端出九州。",
      "历历风烟诸岛碎，茫茫星斗四天浮。",
      "题诗剩欲夸奇观，报国何曾效细流。",
      "回首中原青一发，只应西北倚高楼。"
    ]
  },
  {
    "id": "adcfe4dbcd2d0b4150dd5c7af32376cf",
    "title": "将往台湾次韵兰卿赠",
    "authorName": "胡承珙",
    "authorId": "adcfe4dbcd2d0b417dd0240c61b1fb3f",
    "dynasty": "清",
    "content": [
      "跕跕飞鸢堕海烟，天涯只在片帆前。",
      "劳生尚欠当归药，浮世原如不系船。",
      "偶学泥鸿留爪印，仍随枥马听牙弦。",
      "故人珍重临歧意，香火寻盟更几年。"
    ]
  },
  {
    "id": "adcfe4dbcd2d0b415ea82350994ed208",
    "title": "辛巳1821二月二十六日鹿港登岸",
    "authorName": "胡承珙",
    "authorId": "adcfe4dbcd2d0b417dd0240c61b1fb3f",
    "dynasty": "清",
    "content": [
      "千骑东方且莫论，牧童迎我海边村。",
      "新麰雨足须尤茁，老树风多顶尽髡。",
      "地下有怀输虮虱，天涯无兴寄鹏鲲。",
      "去年今日车箱梦，瘦马频嘶出国门。"
    ]
  },
  {
    "id": "adcfe4dbcd2d0b41dde4122b0467d733",
    "title": "衙斋偶成",
    "authorName": "胡承珙",
    "authorId": "adcfe4dbcd2d0b417dd0240c61b1fb3f",
    "dynasty": "清",
    "content": [
      "小庭风细蝶依花，日午黄蜂亦散衙。",
      "岂有不平鸣蜥蜴，未知何事闹虾蟆。",
      "偶缘碍足思锄草，莫为伤脾便毁茶。",
      "树影微欹残梦醒，浑忘身世在天涯。"
    ]
  },
  {
    "id": "adcfe4dbcd2d0b412638ea7e9b46b0d1",
    "title": "斐亭即事",
    "authorName": "胡承珙",
    "authorId": "adcfe4dbcd2d0b417dd0240c61b1fb3f",
    "dynasty": "清",
    "content": [
      "旋汲清泉满旧池，遍寻异花得新知。",
      "未堪谢客呼山贼，且学樊须作圃师。",
      "沧海此亭原粒粟，青天终古自游丝。",
      "闲来扫地焚香坐，也算平生一段奇。"
    ]
  },
  {
    "id": "adcfe4dbcd2d0b41165fbc481d0f5ea7",
    "title": "澄台晚眺",
    "authorName": "胡承珙",
    "authorId": "adcfe4dbcd2d0b417dd0240c61b1fb3f",
    "dynasty": "清",
    "content": [
      "寂历斜阳上丽谯，微茫一线鹿门招。",
      "小园种树刚春雨，暇日登楼又晚潮。",
      "公子风标看白鹭，美人名字记红蕉。",
      "天涯滋味蛮乡景，赖有诗情耐可销。"
    ]
  },
  {
    "id": "adcfe4dbcd2d0b41f753c5c18cfa3d5a",
    "title": "西螺柑",
    "authorName": "胡承珙",
    "authorId": "adcfe4dbcd2d0b417dd0240c61b1fb3f",
    "dynasty": "清",
    "content": [
      "橙黄橘绿一天愁，赖有尝新慰滞留。",
      "欲寄书题三百颗，故人多在海西头。"
    ]
  },
  {
    "id": "adcfe4dbcd2d0b41f753c5c1230af33a",
    "title": "西螺柑",
    "authorName": "胡承珙",
    "authorId": "adcfe4dbcd2d0b417dd0240c61b1fb3f",
    "dynasty": "清",
    "content": [
      "露叶烟枝傍水涯，洞庭春色漫相夸。",
      "素罗双帕无由致，不及金盘进御瓜。"
    ]
  },
  {
    "id": "adcfe4dbcd2d0b41a7effb0d5155d299",
    "title": "槟榔笋",
    "authorName": "胡承珙",
    "authorId": "adcfe4dbcd2d0b417dd0240c61b1fb3f",
    "dynasty": "清",
    "content": [
      "青子和灰曾代茗，白肪包箨复中蔬。",
      "蛮乡风味新奇剧，坡老徒夸食木鱼。"
    ]
  },
  {
    "id": "adcfe4dbcd2d0b41a7effb0df2f4bd13",
    "title": "槟榔笋",
    "authorName": "胡承珙",
    "authorId": "adcfe4dbcd2d0b417dd0240c61b1fb3f",
    "dynasty": "清",
    "content": [
      "消食平生不讳饥，书来何事戒冰脾。",
      "蔗霜蒟酱殊嫌腻，芒角枯肠此最宜。"
    ]
  },
  {
    "id": "adcfe4dbcd2d0b41a7effb0db8c2e5c2",
    "title": "槟榔笋",
    "authorName": "胡承珙",
    "authorId": "adcfe4dbcd2d0b417dd0240c61b1fb3f",
    "dynasty": "清",
    "content": [
      "烟雨苍茫暗一林，长镵木柄欲相寻。",
      "无因却致韩康伯，枨触中原万里心。"
    ]
  },
  {
    "id": "adcfe4dbcd2d0b414421bbc42cc1a7ce",
    "title": "小眠斋口号",
    "authorName": "胡承珙",
    "authorId": "adcfe4dbcd2d0b417dd0240c61b1fb3f",
    "dynasty": "清",
    "content": [
      "半穗香烟万念灰，小眠初醒一编开。",
      "何人肯复哀吾老，正用此时持事来。"
    ]
  },
  {
    "id": "adcfe4dbcd2d0b4140c32ee7129fcf04",
    "title": "盆中白莲",
    "authorName": "胡承珙",
    "authorId": "adcfe4dbcd2d0b417dd0240c61b1fb3f",
    "dynasty": "清",
    "content": [
      "何必峰头十丈悬，一枝风物便鲜妍。",
      "沧溟万里休嫌阔，归去堪乘太乙船。"
    ]
  },
  {
    "id": "adcfe4dbcd2d0b4140c32ee722b06f3a",
    "title": "盆中白莲",
    "authorName": "胡承珙",
    "authorId": "adcfe4dbcd2d0b417dd0240c61b1fb3f",
    "dynasty": "清",
    "content": [
      "汲井埋盆笑学韩，经旬未得一花看。",
      "输他老卒探骊手，唤出冯夷捧玉盘。"
    ]
  },
  {
    "id": "adcfe4dbcd2d0b4140c32ee7e40db071",
    "title": "盆中白莲",
    "authorName": "胡承珙",
    "authorId": "adcfe4dbcd2d0b417dd0240c61b1fb3f",
    "dynasty": "清",
    "content": [
      "已是淤泥不染身，肯教脂粉涴天真。",
      "有情无恨才能尔，未许龟蒙作解人。"
    ]
  },
  {
    "id": "adcfe4dbcd2d0b4140c32ee71f4afb31",
    "title": "盆中白莲",
    "authorName": "胡承珙",
    "authorId": "adcfe4dbcd2d0b417dd0240c61b1fb3f",
    "dynasty": "清",
    "content": [
      "饯腊迎凉竟未休，无端诗思动沧洲。",
      "年光付与花光送，准拟觥船恣拍浮。"
    ]
  },
  {
    "id": "adcfe4dbcd2d0b412bd67eca7b0115d4",
    "title": "戏咏树上白头翁",
    "authorName": "胡承珙",
    "authorId": "adcfe4dbcd2d0b417dd0240c61b1fb3f",
    "dynasty": "清",
    "content": [
      "翁姥相呼意转亲，江东子布漫生嗔。",
      "伯符公瑾俱夭折，到得白头能几人。"
    ]
  },
  {
    "id": "adcfe4dbcd2d0b416ed1085525430f2c",
    "title": "澄台望海",
    "authorName": "胡承珙",
    "authorId": "adcfe4dbcd2d0b417dd0240c61b1fb3f",
    "dynasty": "清",
    "content": [
      "乾坤底处有端倪，蒙叟难令物论齐。",
      "河泊望洋休更叹，可知海若亦醯鸡。"
    ]
  },
  {
    "id": "adcfe4dbcd2d0b41187d48f1915ff2d7",
    "title": "张瑕瑀为予写扶桑一幅因题其上",
    "authorName": "胡承珙",
    "authorId": "adcfe4dbcd2d0b417dd0240c61b1fb3f",
    "dynasty": "清",
    "content": [
      "水国春阴护板扉，仙葩合与饲蚕肥。",
      "茧成如瓮丝如血，不数猩红覆地衣。"
    ]
  },
  {
    "id": "adcfe4dbcd2d0b41187d48f12cac534c",
    "title": "张瑕瑀为予写扶桑一幅因题其上",
    "authorName": "胡承珙",
    "authorId": "adcfe4dbcd2d0b417dd0240c61b1fb3f",
    "dynasty": "清",
    "content": [
      "牡丹只许和酥黏，金凤惟能蘸甲尖。",
      "别有风流传荔谱，赤浆盈碗渍红盐。"
    ]
  },
  {
    "id": "adcfe4dbcd2d0b41187d48f171902afd",
    "title": "张瑕瑀为予写扶桑一幅因题其上",
    "authorName": "胡承珙",
    "authorId": "adcfe4dbcd2d0b417dd0240c61b1fb3f",
    "dynasty": "清",
    "content": [
      "千丈蟠根碧海东，全胜百日半年红。",
      "何因却植通明殿，照彻丹霞影正中。"
    ]
  },
  {
    "id": "adcfe4dbcd2d0b41187d48f177023f96",
    "title": "张瑕瑀为予写扶桑一幅因题其上",
    "authorName": "胡承珙",
    "authorId": "adcfe4dbcd2d0b417dd0240c61b1fb3f",
    "dynasty": "清",
    "content": [
      "故人几许费燕支，一幅鹅溪写折枝。",
      "我亦枯肠苦搜索，为君拈句比红儿。"
    ]
  },
  {
    "id": "adcfe4dbcd2d0b412022c47e8c38e7c9",
    "title": "雁来红",
    "authorName": "胡承珙",
    "authorId": "adcfe4dbcd2d0b417dd0240c61b1fb3f",
    "dynasty": "清",
    "content": [
      "三年长剑倚天东，手种扶桑映日红。",
      "数遍园中闲草木，独将心事托飞鸿。"
    ]
  },
  {
    "id": "adcfe4dbcd2d0b41fd3427d2431255f2",
    "title": "秋杪同人至东湖久憩归过黄园饮于韩家园",
    "authorName": "胡承珙",
    "authorId": "adcfe4dbcd2d0b417dd0240c61b1fb3f",
    "dynasty": "清",
    "content": [
      "海国秋光迟，出郭试一访。",
      "野花犹有香，碧草浑无恙。",
      "十里见澄潭，环流抱清旷。",
      "树簪堤外影，山眉镜中样。",
      "一篙划空明，水云互摇漾。",
      "可惜在蛮村，好景付孟浪。",
      "是时风日佳，晴波绿犹涨。",
      "见说湖畔田，馀润资酝酿。",
      "耕馀供牛租，钓罢足鱼饷。",
      "西顾语海若，回面漫相向。",
      "万里安用驯，一沤自神王。",
      "吾侪洗眼来，未要烦供张。",
      "非无白接䍦，所欠黄篾舫。",
      "地偏暂勾留，兴逸转惆怅。",
      "何当明月夜，还来听渔唱。"
    ]
  },
  {
    "id": "adcfe4dbcd2d0b41fd3427d201244c78",
    "title": "秋杪同人至东湖久憩归过黄园饮于韩家园",
    "authorName": "胡承珙",
    "authorId": "adcfe4dbcd2d0b417dd0240c61b1fb3f",
    "dynasty": "清",
    "content": [
      "清风不入城，送我到东郭。",
      "城隅幽僻处，修竹好篱落。",
      "谁家数亩园，一径通略彴。",
      "亭池未断手，黄垆已寂寞。",
      "韩园稍高敞，位置苦参错。",
      "清泉更宜引，丛树须一廓。",
      "草堂回向南，茅亭尚待缚。",
      "一笑悔多事，无人孰商榷。",
      "且效袁丹阳，径造不须约。",
      "虽无荡云胸，终胜插尘脚。",
      "竹里安行厨，深杯竞斟酌。",
      "醉卧君莫辞，流光不可捉。",
      "夕阳散林影，送客噪双鹊。",
      "拦街唱铜鞮，儿童手空拍。",
      "醉翁名酿泉，痴儿觅快阁。",
      "自非谢幼舆，谁宜置邱壑。"
    ]
  },
  {
    "id": "adcfe4dbcd2d0b41af654283c60c0574",
    "title": "食荔枝",
    "authorName": "胡承珙",
    "authorId": "adcfe4dbcd2d0b417dd0240c61b1fb3f",
    "dynasty": "清",
    "content": [
      "秦皇汉武未闻道，海上那得如瓜枣。",
      "独有仙人冰玉肤，沐雨笼烟住瑶岛。",
      "我来海国春正中，屋角如火扶桑红。",
      "心知绝世在空谷，仿佛梦到扶荔宫。",
      "朝来有酒漾螺碗，眼明见此赪虬卵。",
      "龙女金枝烁有光，鲛人火齐堆无算。",
      "蓝红江绿漫复夸，倾成风味自一家。",
      "餐芳顿欲换肌骨，忍俊谁能惜齿牙。",
      "十年以前无此物，衔子飞来烦海鹄。",
      "天公着意厚穷荒，应遣分甘到铃卒。",
      "万事灰心杜牧之，罪言自著少人知。",
      "朅来正值成阴候，只合兹游为荔支。"
    ]
  },
  {
    "id": "adcfe4dbcd2d0b4164ea3695681bc75a",
    "title": "扶桑花",
    "authorName": "胡承珙",
    "authorId": "adcfe4dbcd2d0b417dd0240c61b1fb3f",
    "dynasty": "清",
    "content": [
      "金乌万里翔逸骇，踏折桑枝落东海。",
      "胚胎元气成扶疏，锻鍊阳精蓄光采。",
      "稠条沃叶墙东隈，烧空擎出玛瑙杯。",
      "红绒一线烛龙吐，丹砂万片金炉开。",
      "呼工调脂不敢画，认取蟠根出天外。",
      "羲辔应从此地升，羿弓定自何年挂。",
      "见说长春历四时，斜槎倒插足生机。",
      "转瞬荣华羞似槿，向阳心事本如葵。",
      "无端流落鱼蛙国，却被时人妄品题。"
    ]
  },
  {
    "id": "adcfe4dbcd2d0b41178618d0382d86b7",
    "title": "绿珊瑚树歌",
    "authorName": "胡承珙",
    "authorId": "adcfe4dbcd2d0b417dd0240c61b1fb3f",
    "dynasty": "清",
    "content": [
      "龙工胡为不自惜，琪树琅玕掷千尺。",
      "弃置人家溷厕间，牛栅鸡栖恣狼籍。",
      "世人但羡出水赤，石上蟠根多不识。",
      "故将本色示人间，任使看朱乱成碧。",
      "颇闻此树含毒浆，樊圃可止狂夫狂。",
      "愿金如粟马如羊，使君归去垂空囊。",
      "明珠薏苡多谤伤，安用绿玉枝交相。",
      "酒酣起舞铁如意，七尺珊瑚等闲碎。"
    ]
  },
  {
    "id": "adcfe4dbcd2d0b414a20b8f922f44179",
    "title": "与碧轩太守夜话有感赋赠",
    "authorName": "胡承珙",
    "authorId": "adcfe4dbcd2d0b417dd0240c61b1fb3f",
    "dynasty": "清",
    "content": [
      "四座且勿语，为君停举杯。问君从军有何乐，君言痛定犹馀哀。",
      "忆昔黄巾遍秦陇，昼磨盾鼻宵衔枚。连营傍山塞谷口，忽然飞雹如李梅。",
      "马牛毙野大木拔，暴流怒发声喧豗。是时危坐待没顶，讵料雨歇涛头回。",
      "军行偶尔得空舍，解鞍暂憩无疑猜。门前遗火竟谁厝，焰焰已及硝磺堆。",
      "仓皇欲出不得出，顷刻将化昆明灰。以裘蒙首急伏地，大声一裂如轰雷。",
      "焦椽烂瓦不知处，面目无恙粘青苔。平生绝险此二事，廿年首白难重回。",
      "听君语罢起长叹，不经困阨无良材。人生万事有司命，水火不杀商邱开。",
      "即今无事抚髀肉，上头千骑东方来。塞马久应识倚伏，海鸥何用生徘徊。",
      "为君引满浮大白，有酒不饮胡为哉。"
    ]
  },
  {
    "id": "adcfe4dbcd2d0b41c4b329eac5ea7523",
    "title": "喜雨",
    "authorName": "胡承珙",
    "authorId": "adcfe4dbcd2d0b417dd0240c61b1fb3f",
    "dynasty": "清",
    "content": [
      "谁言井底泉，能应海上波。",
      "但看园中花，足知田间禾。",
      "井枯少涓滴，花蔫无婀娜。",
      "顾此不足道，将奈吾民何。",
      "昨来走群望，所惜冤白鹅。",
      "事急一投牒，只恐遭神诃。",
      "竟获允所请，谅我诚匪佗。",
      "枕上闻淅沥，疑是风声讹。",
      "三更疏点布，四更急阵过。",
      "披衣起清晓，砌下成滂沱。",
      "澄台一以望，海云高嵯峨。",
      "雷声起何处，隐隐鸣潜鼍。",
      "郊原杂青碧，但见笠与蓑。",
      "灌瓜泯楚衅，插秧学吴歌。",
      "即我不耕食，所得亦已多。",
      "长我旧栽菊，活我新种荷。",
      "书池玩蝌斗，画壁怜蜗蠃。",
      "鱼游意已忘，鸟啼声更和。",
      "讵谁慰勤望，并欲捐烦疴。",
      "呼奴酌白酒，劝客金叵罗。"
    ]
  },
  {
    "id": "adcfe4dbcd2d0b41013f86296887757b",
    "title": "齿落",
    "authorName": "胡承珙",
    "authorId": "adcfe4dbcd2d0b417dd0240c61b1fb3f",
    "dynasty": "清",
    "content": [
      "香烟不盈寸，午梦忽已醒。",
      "漱口承落齿，蠹穴嵌珑玲。",
      "前时辅车动，杌卼久不宁。",
      "今兹无所苦，豁如脱关扃。",
      "因之悟化理，气候如毒亭。",
      "蛮方乏霜霰，冬卉繁郊坰。",
      "亦有舍旁树，一岁叶再零。",
      "时至自勃郁，气散无留停。",
      "人生非草木，造物劳我形。",
      "况复煎膏油，自燔以出馨。",
      "不如扪吾舌，默坐存黄庭。",
      "所惜编贝状，渐次成零星。",
      "存者锋亦敝，干莫非新硎。",
      "大胾与硬饼，竞欲欺伶俜。",
      "稍迟更缺落，饮乳空馀腥。",
      "急须为苦笋，脱此青衫青。"
    ]
  },
  {
    "id": "adcfe4dbcd2d0b4104ae77929442b171",
    "title": "春初种藕池中久不出叶后稍稍出而不繁以为花已无望矣五月间忽发两枝皆红色一枝中含双朵如并头然一则中分三萼形类品字瓣皆表大而里细色则外浅而内深苞裹重叠跗鄂分明曩所罕见诗以纪之",
    "authorName": "胡承珙",
    "authorId": "adcfe4dbcd2d0b417dd0240c61b1fb3f",
    "dynasty": "清",
    "content": [
      "江上多芙蓉，胡为泛瀛海。",
      "迂哉任公子，坐钓知几载。",
      "六鳌骨已霜，蓬莱竟安在。",
      "小池深尺馀，枯萍黏礧磈。",
      "汲井疏清泉，种藕将有待。",
      "经月无田田，颇疑圃师绐。",
      "徘徊重裴𧙪，得叶吾不悔。",
      "讵知晓镜中，两枝茁蓓蕾。",
      "绛裙足连跗，缃苞玉三采。",
      "翡翠巢双栖，鸳鸯翼交彩。",
      "伟哉造物者，殷勤意无怠。",
      "默识种花心，事半偿且倍。",
      "我无锦十重，又乏珠百琲。",
      "惟应遂初衣，芰制纫兰茝。",
      "旁观见未曾，异种得毋乃。",
      "花样竞翻新，一笑付真宰。",
      "回看修竹林，四序色不改。"
    ]
  },
  {
    "id": "adcfe4dbcd2d0b41d06b75182111a32c",
    "title": "重阳前五日有馈蟹者时予病小愈约同人持螯把酒为乐",
    "authorName": "胡承珙",
    "authorId": "adcfe4dbcd2d0b417dd0240c61b1fb3f",
    "dynasty": "清",
    "content": [
      "平生注尔雅，虫鱼竞细碎。",
      "一为捧檄行，此事悄然废。",
      "况兼婴痼疾，伏案气辄碍。",
      "遂欲弃笔研，恝如农舍耒。",
      "终夕守一铛，此腹成药碓。",
      "秋风海上来，凉应苏病肺。",
      "黄花虽未繁，绿橙已可爱。",
      "朝来食指动，寒蒲束几辈。",
      "郭索非恶声，蹒跚有馀态。",
      "老饕兴忽狂，忍俊不容耐。",
      "检点尖团形，商量椒姜配。",
      "排日饮亡何，屈指佳节逮。",
      "异乡风味恶，赖有故人对。",
      "小愈自宜防，大嚼未敢快。",
      "庶无劝学误，差免雕虫悔。",
      "一触江湖心，扁舟渺虾菜。"
    ]
  },
  {
    "id": "adcfe4dbcd2d0b41fa32aafd361a1f7c",
    "title": "惜字歌",
    "authorName": "胡承珙",
    "authorId": "adcfe4dbcd2d0b417dd0240c61b1fb3f",
    "dynasty": "清",
    "content": [
      "吾侪足傲虞姬婿，识字非徒姓名记。",
      "伟哉仓圣万古功，一丁差胜两石弓。",
      "粪土何人恣狠籍，元经覆瓿不知惜。",
      "世人但詈秦始皇，焚馀犹胜为帣囊。",
      "何怪荒郊鬼夜哭，不如饱死蠹鱼腹。",
      "陈生海外守一毡，抱此区区殊可怜。",
      "斯冰骨朽数千载，掩骼埋胔赖生在。",
      "更怜近代多好奇，细书布满著色磁。",
      "一朝失手甑堕地，泥中恍惚成窑字。",
      "陈生见之辄攘臂，大石粗沙竞磨厉。",
      "此意堪为学子师，拜经瘗笔徒尔为。",
      "嗤他诗礼称儒者，袖有金椎祗控颐。"
    ]
  },
  {
    "id": "adcfe4dbcd346fa83166fcba557dcf27",
    "title": "山中访旧",
    "authorName": "陈艺衡",
    "authorId": "adcfe4dbcd346fa8d1457b72d1457b72",
    "dynasty": "清",
    "content": [
      "不辞途九折，独向此林间。",
      "一树看人老，孤云仍自闲。",
      "泉声凉到榻，草色碧堆山。",
      "携手岩深处，月高话未还。"
    ]
  },
  {
    "id": "adcfe4dbcd346fa8be72b159cd2569b6",
    "title": "偶题",
    "authorName": "陈艺衡",
    "authorId": "adcfe4dbcd346fa8d1457b72d1457b72",
    "dynasty": "清",
    "content": [
      "携手东桥话未休，可堪回首作波流。",
      "月明犹忆花前夜，风冷难胜竹外秋。",
      "剔尽兰膏希入梦，披来玉版倦书愁。",
      "芳踪别后无寻处，一任蒹葭白满洲。"
    ]
  },
  {
    "id": "adcfe4dbcd346fa8197019da9426c9e8",
    "title": "和砚村侄旸村即事诗",
    "authorName": "陈艺衡",
    "authorId": "adcfe4dbcd346fa8d1457b72d1457b72",
    "dynasty": "清",
    "content": [
      "深林人静野花妍，云里相留欲暮年。",
      "暂出新诗开笑口，休题生事到荒田。",
      "约寻梅过邻村路，迟载酒来腊月天。",
      "溪北渔翁曾旧识，重游不用买舟钱。"
    ]
  },
  {
    "id": "adcfe4dbcd346fa85c93917494c71483",
    "title": "闻笛",
    "authorName": "陈艺衡",
    "authorId": "adcfe4dbcd346fa8d1457b72d1457b72",
    "dynasty": "清",
    "content": [
      "美人掷帘坐，初月照林寂。",
      "时见乱松间，清风数声笛。",
      "一声牵一丝，凌空寒欲滴。",
      "顷刻愁纷来，连宵理不直。"
    ]
  },
  {
    "id": "adcfe4dbcd38e4f37d7a238269276da2",
    "title": "客楼间望",
    "authorName": "刘士俊",
    "authorId": "adcfe4dbcd38e4f3d1457b72d1457b72",
    "dynasty": "清",
    "content": [
      "枯藤短发此经过，目极高楼唤奈何。远岭日斜孤塔迥，遥天瘴起百蛮多。",
      "木棉花贱村姑乐，芦管声寒牧竖歌。太息南中章句容，吟坛无处问《横戈》。"
    ]
  },
  {
    "id": "adcfe4dbcd3b569f9ee78c595cde18e6",
    "title": "晓过黄叶岭",
    "authorName": "陈毅",
    "authorId": "adcfe4dbcd3b569fd1457b72d1457b72",
    "dynasty": "清",
    "content": [
      "岭头孤店小，一径与山分。",
      "晓日明高树，篮舆破白云。",
      "野花村妇髻，乱石古人坟。",
      "黄叶初飞处，秋声不可闻。"
    ]
  },
  {
    "id": "adcfe4dbcd3b569fe3872325b653698c",
    "title": "偶作",
    "authorName": "陈毅",
    "authorId": "adcfe4dbcd3b569fd1457b72d1457b72",
    "dynasty": "清",
    "content": [
      "宁懒方知愤，终狂不自愚。",
      "吾身竟何有，斯意岂能无。",
      "夜气枯禅得，秋心健隼孤。",
      "际天皆肃杀，独信北风苏。"
    ]
  },
  {
    "id": "adcfe4dbcd3b569f0477a26657a4a1e5",
    "title": "题铜官感旧图",
    "authorName": "陈毅",
    "authorId": "adcfe4dbcd3b569fd1457b72d1457b72",
    "dynasty": "清",
    "content": [
      "百战中原血，江山一敝袍。",
      "艰难军国计，生死布衣交。",
      "道以相知重，功为不赏高。",
      "咸同诸将在，专阃各旌旄。"
    ]
  },
  {
    "id": "adcfe4dbcd3b569f0477a2661caf8e8b",
    "title": "题铜官感旧图",
    "authorName": "陈毅",
    "authorId": "adcfe4dbcd3b569fd1457b72d1457b72",
    "dynasty": "清",
    "content": [
      "日暮铜官渚，芦花瑟瑟秋。",
      "惊心思往事，援手出神州。",
      "白水犹残垒，苍生已百忧。",
      "抚今看此卷，欲济几同舟。"
    ]
  },
  {
    "id": "adcfe4dbcd3b569f703e923099212887",
    "title": "哭长沙张文达公",
    "authorName": "陈毅",
    "authorId": "adcfe4dbcd3b569fd1457b72d1457b72",
    "dynasty": "清",
    "content": [
      "济乱无长策，忧疑日万端。",
      "民愚重贫弱，文胜转艰难。",
      "蜀洛非师说，权衡有学官。",
      "只今遗疏在，语语见心肝。"
    ]
  },
  {
    "id": "adcfe4dbcd3b569f703e9230a7bad60a",
    "title": "哭长沙张文达公",
    "authorName": "陈毅",
    "authorId": "adcfe4dbcd3b569fd1457b72d1457b72",
    "dynasty": "清",
    "content": [
      "国计兼身世，梯航遂至今。",
      "量官明主术，养士老臣心。",
      "谴及恩弥厚，名高谤转深。",
      "不胜东首意，流涕答纶音。"
    ]
  },
  {
    "id": "adcfe4dbcd3b569f703e92309a3007bc",
    "title": "哭长沙张文达公",
    "authorName": "陈毅",
    "authorId": "adcfe4dbcd3b569fd1457b72d1457b72",
    "dynasty": "清",
    "content": [
      "初见晴川道，方回使者车。",
      "平生知己分，一纸议边书。",
      "恻恻亲朋尽，看看意气疏。",
      "门前舆马地，春雨长蓬芦。"
    ]
  },
  {
    "id": "adcfe4dbcd3b569fefbb92a1fa03b9f9",
    "title": "中元祭后感书",
    "authorName": "陈毅",
    "authorId": "adcfe4dbcd3b569fd1457b72d1457b72",
    "dynasty": "清",
    "content": [
      "客病存秋祭，精诚豁此襟。",
      "儿孙经乱长，诗礼泽吾深。",
      "猿鹤谁家子，鸡牺自惮心。",
      "终当际明盛，幸活傥思今。"
    ]
  },
  {
    "id": "adcfe4dbcd3b569fefbb92a188b38fa4",
    "title": "中元祭后感书",
    "authorName": "陈毅",
    "authorId": "adcfe4dbcd3b569fd1457b72d1457b72",
    "dynasty": "清",
    "content": [
      "居乱曾闻训，艰难竟及身。",
      "祷深思更杂，心苦语多真。",
      "脉脉馨香彻，飘飘气志伸。",
      "微茫如有触，随地见君亲。"
    ]
  },
  {
    "id": "adcfe4dbcd3b569fefbb92a173d42159",
    "title": "中元祭后感书",
    "authorName": "陈毅",
    "authorId": "adcfe4dbcd3b569fd1457b72d1457b72",
    "dynasty": "清",
    "content": [
      "忠孝都资盗，方知信史难。",
      "逃名宁得已，吞泪几曾干。",
      "鼠殉终无觉，鸲跦且未安。",
      "临筵愧先志，虽暑亦生寒。"
    ]
  },
  {
    "id": "adcfe4dbcd3b569fefbb92a18aae1dcf",
    "title": "中元祭后感书",
    "authorName": "陈毅",
    "authorId": "adcfe4dbcd3b569fd1457b72d1457b72",
    "dynasty": "清",
    "content": [
      "乡味兵戈阻，侨居祖祢凭。",
      "蓼莪终与废，荐芰亦难能。",
      "莫静风前树，差传暗里镫。",
      "民生惟菽水，识此足飞腾。"
    ]
  },
  {
    "id": "adcfe4dbcd3b569f424fdd9dc5bcaff4",
    "title": "湖港阻风",
    "authorName": "陈毅",
    "authorId": "adcfe4dbcd3b569fd1457b72d1457b72",
    "dynasty": "清",
    "content": [
      "刺骨寒风叹石尤，烟波东望迥生愁。",
      "早霜红树藏湖岸，残日青山满柁楼。",
      "已觉空囊归故里，何因歧路感深秋。",
      "思量蹇滞平生事，来去还应笑野鸥。"
    ]
  },
  {
    "id": "adcfe4dbcd3b569f5791012c849a3729",
    "title": "怀蒋愚谷归吴门",
    "authorName": "陈毅",
    "authorId": "adcfe4dbcd3b569fd1457b72d1457b72",
    "dynasty": "清",
    "content": [
      "我闻蒋诩三年余，访之未遇城南居。",
      "昨叩松扉问童子，言向岣嵝求神书。",
      "苍烟满空暮色澹，红日下江天影虚。",
      "太湖七十二峰色，登高不见生踌躇。"
    ]
  },
  {
    "id": "adcfe4dbcd3fd89fa1f0105c96d9db30",
    "title": "扈驾谒陵",
    "authorName": "允祐",
    "authorId": "adcfe4dbcd3fd89fd1457b72d1457b72",
    "dynasty": "清",
    "content": [
      "迢遥一望郁苍苍，烟霭云岚带瑞光。",
      "万代共瞻先泽远，一人亲展孝思长。",
      "山前细听《箫韶》奏，松下时陈俎豆香。",
      "尽仰发祥来此地，自今永世卜遐昌。"
    ]
  },
  {
    "id": "adcfe4dbcd57e06b2c4ad2c49a7b57f6",
    "title": "与姨丈李幼云师希杰再游长城感旧",
    "authorName": "史恩培",
    "authorId": "adcfe4dbcd57e06bd1457b72d1457b72",
    "dynasty": "清",
    "content": [
      "一带荒城隐僻村，秦关汉隘竟谁论。",
      "万重冷翠侵眉宇，前度飞鸿失爪痕。",
      "石磴几湾容马足，山泉多半入云根。",
      "明年桃李花开日，可许春风度玉门。"
    ]
  },
  {
    "id": "adcfe4dbcd57e06b47911992c1c2fc1b",
    "title": "楚霸王墓",
    "authorName": "史恩培",
    "authorId": "adcfe4dbcd57e06bd1457b72d1457b72",
    "dynasty": "清",
    "content": [
      "休将神圣例英雄，抔土残碑已不同。",
      "埋伏拌当韩十面，宽仁宜似舜重瞳。",
      "何伤刓印封诸将，不悔分羹释太公。",
      "迁固汉臣多曲笔，岂真纪录尽由衷。"
    ]
  },
  {
    "id": "adcfe4dbcd57e06b0d52e490271f7342",
    "title": "秋宵",
    "authorName": "史恩培",
    "authorId": "adcfe4dbcd57e06bd1457b72d1457b72",
    "dynasty": "清",
    "content": [
      "秋宵静坐冷于僧，参澈诗禅悟未能。",
      "也是置身图画里，菊花深处一书镫。"
    ]
  },
  {
    "id": "adcfe4dbcd57e06bb79837b07e99c818",
    "title": "题徐友梅碧梧听雨图",
    "authorName": "史恩培",
    "authorId": "adcfe4dbcd57e06bd1457b72d1457b72",
    "dynasty": "清",
    "content": [
      "人生天地间，百年直须臾。",
      "我生俦类间，七尺同骸躯。",
      "置身冠盖间，苦为形所拘。",
      "属耳笙琶间，易为声所濡。",
      "讵知遭际同，各托情怀殊。",
      "或从喧求寂，或必清始娱。",
      "争似廓襟期，所至任菀枯。",
      "抑且脱羁束，自顾忘腴癯。",
      "何事非吾天，何地非吾庐。",
      "何遇非吾乐，何曹非吾徒。",
      "第未逢解人，畴复嘲迂儒。",
      "吾乡迩郊畿，邻壤接津沽。",
      "屋指东西陆，家称大小徐。",
      "诸兄文福齐，二难乡科俱。",
      "元方快登龙，仲氏怅飞凫。",
      "讲席中州游，宦辙东海隅。",
      "记主聚星堂，迭绘听雨图。",
      "培娄当苍厓，芭蕉间碧梧。",
      "咫尺具千里，峥嵘喻双株。",
      "画笔羡干云，题句抵穿珠。",
      "辁才钝且庸，座谈嗫复嚅。",
      "恨未侍皋比，思将访许都。",
      "写生宋与王，慕古欧与苏。",
      "神交证丹铅，客程阻舟车。",
      "快登北极台，俯瞰大明湖。",
      "恰逢屋雪融，恍滴檐溜疏。",
      "此味此声希，旧雨今雨符。",
      "多恐柳阴浓，未及桐柯孤。",
      "况隔杏坛遥，孰开蒋径芜。",
      "安得足所经，遍假手为摹。",
      "纵甘耳无闻，究喜身自如。",
      "酒杯块磊浇，禅机色相虚。",
      "放出野腔歌，泼开墨沈涂。",
      "弹倦悔冯铗，吹滥讥齐竽。",
      "转防知音知，相对同胡卢。"
    ]
  },
  {
    "id": "adcfe4dbcd58c1f735a99492eb3e5367",
    "title": "园居",
    "authorName": "杜若拙",
    "authorId": "adcfe4dbcd58c1f7d1457b72d1457b72",
    "dynasty": "清",
    "content": [
      "年来疏懒谢寒喧，门掩青萝自一村。",
      "短句闲吟聊遣兴，危机防蹈欲无言。",
      "时烦狎鸟窥檐际，且喜新苔汲屐痕。",
      "流水半湾容小隐，旁人错认武陵源。"
    ]
  },
  {
    "id": "adcfe4dbcd59b960eb2cb36f94c58080",
    "title": "甘泉宫瓦歌",
    "authorName": "林佶",
    "authorId": "adcfe4dbcd59b9609a440050d1457b72",
    "dynasty": "清",
    "content": [
      "甘泉汉宫遗古瓦，何年弃掷荒陇下。泥沙埋没风雨剥，谁人物色求诸野。",
      "阿兄游宦入西秦，嗜奇好古搜沈沦。西京文字传绝少，何意长生四字完形神。",
      "周围一尺有二寸，水清翡翠光鲜新。非篆非隶含古意，不雕不琢归元淳。",
      "欧阳集古见未到，刘攽博雅谁探真。二千余年复宝重，转忆飞廉太乙俱成尘。",
      "当涂铜雀非侪偶，历十四朝真可久。宝器逾晦逾光明，肯让漳河片瓦传不朽。"
    ]
  },
  {
    "id": "adcfe4dbcd59b9600a2a2c706f0c6121",
    "title": "游武夷登一鉴亭",
    "authorName": "林佶",
    "authorId": "adcfe4dbcd59b9609a440050d1457b72",
    "dynasty": "清",
    "content": [
      "吾闻武夷山，乃是升真元化之洞天。中间溪流有九曲，三十六峰峭折相排联。",
      "我家去山七百里，逌然神往已十年。虽未扶藜临涧谷，早有清梦来腾骞。",
      "今冬适经双溪口，舟子西指思回船。兴高踊跃决探胜，四日径到仙宫前。",
      "凌晨登筏溯霜濑，山容面面堪沿缘。幔亭巍峨耸云际，玉女秀出清而妍。",
      "虹桥千载驾陡削，接笋一线梯钩连。嫣然花竹藏别坞，小九曲内宜女禅。",
      "隐屏精舍昔讲学，窅且奥处罗群贤。雍雍弦诵倡棹曲，会心微妙超言诠。",
      "盘游六曲望不极，有亭天半凭空悬。虚无缥缈径欲断，猿乌绝迹惟云烟。",
      "舍舟轻身陟危磴，听彻水乐泻溅溅。仙船天路落不落，谁弄狡狯疑彭篯。",
      "险艰历尽到奇绝，天游古观山之颠。亭称一览小闽越，抉眦远睇无涯边。",
      "此时不知此身在何处，便思脱遗人世同飞仙。丹山碧水如此胜，恨不早拍洪厓肩。",
      "会当买山傍云壑，尽载群籍来摩编。山灵爱山亦爱我，定应招我弃官赋就归来篇。"
    ]
  },
  {
    "id": "adcfe4dbcd6fb03257188cdf9d601bdc",
    "title": "徐青藤旧宅",
    "authorName": "吴爚文",
    "authorId": "adcfe4dbcd6fb032d1457b72d1457b72",
    "dynasty": "清",
    "content": [
      "古藤高百尺，旷世忆初栽。",
      "著土皆奇干，斯人本逸才。",
      "龙蛇居粉壁，风雨养苍苔。",
      "仿佛临江宅，诛茅动客哀。"
    ]
  },
  {
    "id": "adcfe4dbcd6fb032d6a6fe3d09a35ee8",
    "title": "庐山白衣洞谒朱子祠",
    "authorName": "吴爚文",
    "authorId": "adcfe4dbcd6fb032d1457b72d1457b72",
    "dynasty": "清",
    "content": [
      "南渡《儒林传》，先生第一人。",
      "空山尚祠宇，众口枉缁磷。",
      "红鹤有时去，青松终古春。",
      "匡庐初识面，惟觉此间真。"
    ]
  },
  {
    "id": "adcfe4dbcd6fb032600b1a174fde9c50",
    "title": "过安肃有感",
    "authorName": "吴爚文",
    "authorId": "adcfe4dbcd6fb032d1457b72d1457b72",
    "dynasty": "清",
    "content": [
      "鸿泥觅遍总微茫，如梦如痴柳数行。",
      "一夜城乌头易白，将雏飞过浣衣塘。"
    ]
  },
  {
    "id": "adcfe4dbcd6fb03268807e98ee0112f7",
    "title": "投壶歌",
    "authorName": "吴爚文",
    "authorId": "adcfe4dbcd6fb032d1457b72d1457b72",
    "dynasty": "清",
    "content": [
      "珍珠红滴银丝落，当帘细雨纷帘箔。",
      "主人无语客鲜欢，哨壶枉矢相为乐。",
      "司射进度前致词，二矢以半实间之。",
      "顺投为入比不释，从马释算无差池。",
      "平空矢落琤琤响，四座无争齐拍掌。",
      "计筹浮白安足辞，胜固为欢败亦爽。",
      "倚竿带剑真腾超，就中尤妙莲花骁。",
      "殿上舍人善激越，军中名将能逍遥。",
      "古人尚德不尚巧，射礼投壶本同调。",
      "专精一技通神明，天帝开颜亦为笑。",
      "弹棋公子妙角巾，蹴鞠之戏徒劳人。",
      "鲁鼓薛鼓诗可补，咽咽催出壶中春。"
    ]
  },
  {
    "id": "adcfe4dbcd6fb0325ec46b0d5d4ebac3",
    "title": "曲阳孙晴崖明府掘地得晋王李克用手书安天庙题名碑",
    "authorName": "吴爚文",
    "authorId": "adcfe4dbcd6fb032d1457b72d1457b72",
    "dynasty": "清",
    "content": [
      "阴风撼树飘灵旗，山鬼吹火烧丛祠。沙觜崩塌露圭角，荣光下闪埋丰碑。",
      "孙君嗜古负奇癖，掎摭金石靡孑遗。石鼓遥辨𧾨{辝火}字，金薤高媲寴䡅词。",
      "栽花曲阳有余暇，命工掘地乃得之。剜泥剔藓见古刻，传自唐末僖宗时。",
      "陇西郡王忠且勇，中山告急亲援师。道经神庙躬礼飨，凯旋赛神神格思。",
      "司空偕行名忝附，大书勒石盘蛟螭。欧九作纪轶此事，不学合受原父嗤。",
      "有唐晚叶事百战，文人失职悲流离。鸱张鲸突凤凰死，文笔亦复归鸦儿。",
      "昭陵玉匣那可得，韩陵片石逾琼瑰。依稀颜筋并柳骨，孙君宝此勿复疑。",
      "呜呼，孙君宝此勿复疑，屹立直退千熊罴。"
    ]
  },
  {
    "id": "adcfe4dbcd7063ef067056c02044924a",
    "title": "晚次安乡县",
    "authorName": "刘士璋",
    "authorId": "adcfe4dbcd7063efd1457b72d1457b72",
    "dynasty": "清",
    "content": [
      "西风摇落雁行分，向晚移舟酒半醺。",
      "水护县楼秋柝出，林藏古寺暮钟闻。",
      "来朝便鼓湘江柁，何日踏开衡岳云。",
      "欲向重湖看明月，洞庭木叶落纷纷。"
    ]
  },
  {
    "id": "adcfe4dbcd7063efee6328bb9e7c1481",
    "title": "荆门别王峻封",
    "authorName": "刘士璋",
    "authorId": "adcfe4dbcd7063efd1457b72d1457b72",
    "dynasty": "清",
    "content": [
      "下马邮亭饮君酒，君醉不辞酌以斗，故人情笃重分手。",
      "并行共宿三旬同，长途渺渺随秋风，河梁一赋嗟西东。",
      "人生聚散岂非数，他日相逢定何处，我返自崖君且去。"
    ]
  },
  {
    "id": "adcfe4dbcd70ab4c3df20a29cae3b86a",
    "title": "夏日",
    "authorName": "乔远炳",
    "authorId": "adcfe4dbcd70ab4cd1457b72d1457b72",
    "dynasty": "清",
    "content": [
      "薰风愠解引新凉，小暑神清夏日长。",
      "断续蝉声传远树，呢喃燕语倚雕梁。",
      "眠摊薤簟千纹滑，座接花茵一院香。",
      "雪藕冰桃情自适，无烦珍重碧筒尝。"
    ]
  },
  {
    "id": "adcfe4dbcd8255d9917aa1bcc5a88fb2",
    "title": "寄畅园",
    "authorName": "秦赓彤",
    "authorId": "adcfe4dbcd8255d91f1baa5bf0fcf351",
    "dynasty": "清",
    "content": [
      "凤谷旧行窝，园扉罥女萝。",
      "岚光吞日小，树影落池多。",
      "台榭今已矣，禽鱼乐若何。",
      "天然有真趣，游憩恍盘阿。"
    ]
  },
  {
    "id": "adcfe4dbcd946adba82d531e14b49983",
    "title": "憔悴吟",
    "authorName": "嵇永仁",
    "authorId": "adcfe4dbcd946adb52c51893831c2f88",
    "dynasty": "清",
    "content": [
      "余本抱犊人，东皋有荒田。荷锄将经营，课仆耕云烟。",
      "天南节度不肯放，聘书早到薜萝边。薜萝闲挂处士墙，处士一去令君伤。",
      "招携宾客置饯觞，吐词制调魂飞扬。有心负米恋草堂，堂上念旧催治装，可怜离别九回肠。",
      "陟岭逾滩跻险峻，一步一望吴天长。羁栖伏枕药炉间，海滨倦鸟思飞还。",
      "好音慰藉情凄婉，劝我停骖迟入山。好友掉臂行，病夫衔泪住。",
      "张罗设网日月昏，冥冥翔鸿去无路。雨雪从来霰集成，蓍龟四体先分明。",
      "自是愚忠被束缚，休嗤野客迷归程。吟来憔悴看双鬓，只恐秋添宋玉情。"
    ]
  },
  {
    "id": "adcfe4dbcd946adbedf9db75551ff322",
    "title": "颠倒歌",
    "authorName": "嵇永仁",
    "authorId": "adcfe4dbcd946adb52c51893831c2f88",
    "dynasty": "清",
    "content": [
      "颠倒英雄熟是非，伯夷饿死盗蹠肥。太史著书发悲愤，问天不应增歔欷。",
      "寒士好古艰遇合，牢落科场遭践踏。肉眼岂识璞中玉，销魂还逐风前蜡。",
      "家徒四壁依傍人，巧者致富拙受贫。忧谗畏讥叹维谷，犹幸知己愁眉伸。",
      "道义相交澹如水，金多交深物所鄙。小人有母孰养之，千里轻身浪掷死。",
      "死忠死义原相成，惟有罔极魂萦萦。山鬼揶揄夸明哲，闾里温饱翻偷生。",
      "辜恩报恩□莫计，世上休轻天下士。金乌玉兔疾如梭，千秋难解颠倒意。",
      "请君熟读《颠倒歌》，英雄英雄可奈何！"
    ]
  },
  {
    "id": "adcfe4dbcd946adb5028aabc0f381e0b",
    "title": "拟古",
    "authorName": "嵇永仁",
    "authorId": "adcfe4dbcd946adb52c51893831c2f88",
    "dynasty": "清",
    "content": [
      "常山舌既乾，两耳了不闻。",
      "声留白刃间，迟回遏阴云。",
      "首阳腹已馁，薇蕨徒芳芬。",
      "精气弥豪放，鼎食安足云。",
      "维彼苏属国，持节牧羌羵。",
      "十年如一日，冰雪嚼纷纭。",
      "求死既不得，坚志豺虎群。",
      "从容与激烈，大道原无分。",
      "上林□雁札，终得达圣君。",
      "愿言励忠悃，天心将罢军。"
    ]
  },
  {
    "id": "adcfe4dbcd946adb51a2ed502712600f",
    "title": "红桥庄歌",
    "authorName": "嵇永仁",
    "authorId": "adcfe4dbcd946adb52c51893831c2f88",
    "dynasty": "清",
    "content": [
      "秋风荡漾扁舟早，双桨到门搅怀抱。",
      "薄雾笼烟水气蒸，鸡鸣桑树催晨兴。",
      "怀中洁白鹅湖绫，眼枯难拭泪痕凝。",
      "良人远游意飞腾，不知前路多寒冰。",
      "虽然弧矢分所应，临深履薄生战兢。",
      "上有高堂下乳稚，养亲教子将何凭。",
      "出门儿女愁葛藤，欲语不语长抚膺。",
      "矫情挥袂急解缆，蒹葭摇落凫雁升。",
      "野老涤场将打稻，渔翁拨剌亦开罾。",
      "惟有征夫舍耕钓，红桥庄上画栏凭。"
    ]
  },
  {
    "id": "adcfe4dbcd998eac0969db79a4d6e209",
    "title": "贺陈握卿梅月举第二子",
    "authorName": "李连升",
    "authorId": "adcfe4dbcd998eacd1457b72d1457b72",
    "dynasty": "清",
    "content": [
      "颖川流派卜亨昌，报诞元方又季方。",
      "八俊蝉联先继美，双珠蚌剖便争光。",
      "祥符再索参其偶，庆衍中男弄以璋。",
      "况复晴和天气好，悬弧此日焕华堂。"
    ]
  },
  {
    "id": "adcfe4dbcdaea9b5421e30cd9ee68c73",
    "title": "同查氏姊张氏妹游弃家园园一名野鹤林",
    "authorName": "葛宜",
    "authorId": "adcfe4dbcdaea9b5d1457b72d1457b72",
    "dynasty": "清",
    "content": [
      "小筑成高隐，幽寻一叩关。",
      "水亭涵白日，草阁卧青山。",
      "家弃尊仍在，林深鹤未还。",
      "谁言武陵隔，今已出人间。"
    ]
  },
  {
    "id": "adcfe4dbcdaea9b5ae35899849a7a3a3",
    "title": "别母",
    "authorName": "葛宜",
    "authorId": "adcfe4dbcdaea9b5d1457b72d1457b72",
    "dynasty": "清",
    "content": [
      "莫听寒鸟叫，夜雨岂堪闻。",
      "不尽离堂泪，无端此地分。",
      "楼高长寂寂，叶落故纷纷。",
      "掩涕非无语，依帏恋白云。"
    ]
  },
  {
    "id": "adcfe4dbcdaea9b5ae3589986eb49cfd",
    "title": "别母",
    "authorName": "葛宜",
    "authorId": "adcfe4dbcdaea9b5d1457b72d1457b72",
    "dynasty": "清",
    "content": [
      "不尽城南路，凄然说送行。",
      "深闺一夜别，小女十年情。",
      "露下兼秋迥，天高闻雁鸣。",
      "离愁空黯黯，寒月为谁明。"
    ]
  },
  {
    "id": "adcfe4dbcdaea9b56db23a92349d954b",
    "title": "九日还远",
    "authorName": "葛宜",
    "authorId": "adcfe4dbcdaea9b5d1457b72d1457b72",
    "dynasty": "清",
    "content": [
      "此日金陵客，登高何处台。",
      "江寒鸿雁下，霜老菊花开。",
      "书札人千里，风尘酒一杯。",
      "莫因青草歇，不遣马蹄回。"
    ]
  },
  {
    "id": "adcfe4dbcdaea9b5ce87a5b6ea7dc1a0",
    "title": "和日观止溪杂咏",
    "authorName": "葛宜",
    "authorId": "adcfe4dbcdaea9b5d1457b72d1457b72",
    "dynasty": "清",
    "content": [
      "十亩成高志，三春足胜游。",
      "篱深容鹿卧，墙圮任云留。",
      "岸柳藏书屋，溪花失钓舟。",
      "不须嫌寂寞，吾道合沧洲。"
    ]
  },
  {
    "id": "adcfe4dbcdaea9b5ce87a5b655c2347d",
    "title": "和日观止溪杂咏",
    "authorName": "葛宜",
    "authorId": "adcfe4dbcdaea9b5d1457b72d1457b72",
    "dynasty": "清",
    "content": [
      "谷口逃名处，何如郑子真。",
      "种松曾买地，养竹为投纶。",
      "岁月杯中尽，琴书枕上亲。",
      "鹿车应共挽，持此谢风尘。"
    ]
  },
  {
    "id": "adcfe4dbcdaea9b5e31d7ce5783f5ca2",
    "title": "送日观蜀游",
    "authorName": "葛宜",
    "authorId": "adcfe4dbcdaea9b5d1457b72d1457b72",
    "dynasty": "清",
    "content": [
      "蚕丛天地险，剑阁古今愁。",
      "挥手从兹别，难为芳草秋。",
      "啼猿三峡树，月挂九江流。",
      "不尽凭高目，西风独倚楼。"
    ]
  },
  {
    "id": "adcfe4dbcdaea9b510e335f26a713e64",
    "title": "有怀",
    "authorName": "葛宜",
    "authorId": "adcfe4dbcdaea9b5d1457b72d1457b72",
    "dynasty": "清",
    "content": [
      "别馆人高卧，终朝独自愁。",
      "大都征鸟下，只是白云留。",
      "夜静寒花落，庭空芳草秋。",
      "此心尝百折，日夜水东流。"
    ]
  },
  {
    "id": "adcfe4dbcdaea9b54a5b73bacac8a27e",
    "title": "怀日观留蜀",
    "authorName": "葛宜",
    "authorId": "adcfe4dbcdaea9b5d1457b72d1457b72",
    "dynasty": "清",
    "content": [
      "北风吹万里，岁晚客衣单。",
      "可惜吴云隔，长歌蜀道难。",
      "鸟啼知阁近，雁影寄书寒。",
      "只有天边月，清光两地看。"
    ]
  },
  {
    "id": "adcfe4dbcdaea9b51969fcbb2190f1d9",
    "title": "西山同日观游包氏废园",
    "authorName": "葛宜",
    "authorId": "adcfe4dbcdaea9b5d1457b72d1457b72",
    "dynasty": "清",
    "content": [
      "山深地僻少经过，宛宛柴荆出涧阿。",
      "不尽泉声流日月，无端雨色挂藤萝。",
      "亭开丛桂留人住，径入苍松舞鹤多。",
      "即此投闲应胜绝，鹿门偕隐定如何。"
    ]
  },
  {
    "id": "adcfe4dbcdaea9b5b88f9aca2e80c0ae",
    "title": "送日观游越",
    "authorName": "葛宜",
    "authorId": "adcfe4dbcdaea9b5d1457b72d1457b72",
    "dynasty": "清",
    "content": [
      "江花江草映江明，孤客孤舟江上行。",
      "不断乡心吴苑隔，无边妾梦越潮平。",
      "拂衣几卧千岩月，把酒还寻万树莺。",
      "傥到镜湖凭远望，绿蘋处处是归程。"
    ]
  },
  {
    "id": "adcfe4dbcdaea9b558e132b30984afd3",
    "title": "湖上",
    "authorName": "葛宜",
    "authorId": "adcfe4dbcdaea9b5d1457b72d1457b72",
    "dynasty": "清",
    "content": [
      "秋晚芙蓉好，人归古渡头。",
      "相看不相识，多少钓鱼舟。"
    ]
  },
  {
    "id": "adcfe4dbcdaea9b5631e9b302686125f",
    "title": "九日",
    "authorName": "葛宜",
    "authorId": "adcfe4dbcdaea9b5d1457b72d1457b72",
    "dynasty": "清",
    "content": [
      "黄菊萧疏放，重阳风雨哀。",
      "登高何处是，白雁故飞来。"
    ]
  },
  {
    "id": "adcfe4dbcdaea9b52e9f7901de9cfdef",
    "title": "送日观之金陵",
    "authorName": "葛宜",
    "authorId": "adcfe4dbcdaea9b5d1457b72d1457b72",
    "dynasty": "清",
    "content": [
      "送客金陵极望中，江流无恙片帆风。",
      "应知歌舞秦淮月，不与高楼梦里同。"
    ]
  },
  {
    "id": "adcfe4dbcdaea9b597e5344094589ab9",
    "title": "哀江南妇",
    "authorName": "葛宜",
    "authorId": "adcfe4dbcdaea9b5d1457b72d1457b72",
    "dynasty": "清",
    "content": [
      "五月新蒲叶正齐，清江极目远萋萋。",
      "何堪多难伤心切，一曲箜篌扬子西。"
    ]
  },
  {
    "id": "adcfe4dbcdaea9b5290789d940b7d465",
    "title": "春感",
    "authorName": "葛宜",
    "authorId": "adcfe4dbcdaea9b5d1457b72d1457b72",
    "dynasty": "清",
    "content": [
      "二月梅花落似雪，三春杨柳乱如丝。",
      "那堪花柳添愁思，寄与东风总不知。"
    ]
  },
  {
    "id": "adcfe4dbcdaea9b5290789d9afb4c062",
    "title": "春感",
    "authorName": "葛宜",
    "authorId": "adcfe4dbcdaea9b5d1457b72d1457b72",
    "dynasty": "清",
    "content": [
      "寂寞村居水一涯，半间茅屋傍溪斜。",
      "亦知昨日复今日，闲数开花与落花。"
    ]
  },
  {
    "id": "adcfe4dbcdaea9b579232423448416a6",
    "title": "拟古呈家日观",
    "authorName": "葛宜",
    "authorId": "adcfe4dbcdaea9b5d1457b72d1457b72",
    "dynasty": "清",
    "content": [
      "回车驾言远，迢迢适长道。",
      "四望郁苍苍，秋风吹百草。",
      "上山山高高，涉江江浩浩。",
      "万物各有时，应须置身早。"
    ]
  },
  {
    "id": "adcfe4dbcdaea9b53ecdb749cc182907",
    "title": "古诗",
    "authorName": "葛宜",
    "authorId": "adcfe4dbcdaea9b5d1457b72d1457b72",
    "dynasty": "清",
    "content": [
      "初日当窗牖，盈盈楼上妇。",
      "朱颜若桃李，宝钗耀螓首。",
      "自言十五馀，同心备箕帚。",
      "山川一何辽，别离日以久。",
      "春风陌上来，吹我檐前柳。"
    ]
  },
  {
    "id": "adcfe4dbcdaea9b577f61c3474078689",
    "title": "寄日观读书灵鹫",
    "authorName": "葛宜",
    "authorId": "adcfe4dbcdaea9b5d1457b72d1457b72",
    "dynasty": "清",
    "content": [
      "明月夜何皎，独照离人思。",
      "忆别若为情，悲歌空自知。",
      "春风吹客帐，山馆鸟声迟。",
      "百里烽烟隔，何时共赋诗。"
    ]
  },
  {
    "id": "adcfe4dbcdaea9b565e7e7ee76503f67",
    "title": "明月照高楼",
    "authorName": "葛宜",
    "authorId": "adcfe4dbcdaea9b5d1457b72d1457b72",
    "dynasty": "清",
    "content": [
      "明月照高楼，皎皎多光辉。",
      "上有荡子妇，凭高独徘徊。",
      "徘徊复何如，洒泪沾裳衣。",
      "思君不能语，忽忽如调饥。",
      "朔风吹庭树，贱妾将何依。",
      "愿作高山鸟，飞向君怀栖。",
      "君怀不我顾，鸣声悲以凄。",
      "四海抑何旷，分飞东复西。"
    ]
  },
  {
    "id": "adcfe4dbcdaea9b57d6852916b3c6565",
    "title": "凛凛岁云暮",
    "authorName": "葛宜",
    "authorId": "adcfe4dbcdaea9b5d1457b72d1457b72",
    "dynasty": "清",
    "content": [
      "凛凛岁云暮，雪花吹不住。",
      "念子去不归，徘徊顿中路。",
      "梦里见君还，恍惚携君手。",
      "哀乐难具陈，但言别离久。",
      "喔喔晨鸡鸣，日出当窗牖。"
    ]
  },
  {
    "id": "adcfe4dbcdaea9b568ee2bce05619622",
    "title": "游禺园",
    "authorName": "葛宜",
    "authorId": "adcfe4dbcdaea9b5d1457b72d1457b72",
    "dynasty": "清",
    "content": [
      "驾言禺园游，流水一何长。",
      "芙蓉花烂漫，吹气溢金塘。",
      "林高残暑退，宿雨动微凉。",
      "浮鱼跃曲渚，新燕来雕梁。",
      "物理固有托，人胡独忧伤。"
    ]
  },
  {
    "id": "adcfe4dbcdaea9b5505e12fdb8b85d65",
    "title": "午日自题",
    "authorName": "葛宜",
    "authorId": "adcfe4dbcdaea9b5d1457b72d1457b72",
    "dynasty": "清",
    "content": [
      "吾年三十复添五，终日卧病当端午。",
      "只今且种忘忧草，富贵浮云何足数。"
    ]
  },
  {
    "id": "adcfe4dbcdaea9b5b8c99ff4314a63db",
    "title": "燕歌行",
    "authorName": "葛宜",
    "authorId": "adcfe4dbcdaea9b5d1457b72d1457b72",
    "dynasty": "清",
    "content": [
      "别日苦促会日稀，云山阻隔雁飞飞。",
      "怀君永夜漫凄其，憔悴兰房怅别离。",
      "妾只含情独掩扉，君留他乡胡不归。",
      "欲语不语还低眉，抚琴一弹心伤悲。",
      "再弹不觉泪连丝，明月烂烂无光辉。",
      "牛女咫尺河间之，斗转参横夜半时。"
    ]
  },
  {
    "id": "adcfe4dbcdaea9b557659484421ad50a",
    "title": "长相思",
    "authorName": "葛宜",
    "authorId": "adcfe4dbcdaea9b5d1457b72d1457b72",
    "dynasty": "清",
    "content": [
      "长相思，泪潸潸，芙蓉落尽凋秋兰。深深水，高高山。",
      "鸿雁那能度，鲤鱼空复还。对镜不敢照，横琴欲罢弹。"
    ]
  },
  {
    "id": "adcfe4dbcdaea9b5ca608431e8279440",
    "title": "芳树",
    "authorName": "葛宜",
    "authorId": "adcfe4dbcdaea9b5d1457b72d1457b72",
    "dynasty": "清",
    "content": [
      "庭前芳树影参差，春暖莺啼争上枝。",
      "开落不堪人事改，青松独与岁寒期。"
    ]
  },
  {
    "id": "adcfe4dbcdb75b606a20e5f4d31927a4",
    "title": "秋夜",
    "authorName": "冒德娟",
    "authorId": "adcfe4dbcdb75b60d1457b72d1457b72",
    "dynasty": "清",
    "content": [
      "飘来红叶忽成秋，又见双星两地愁。",
      "阶下细虫喧不歇，檐前紫燕语难留。",
      "空庭砧杵催长夜，远寺钟鱼逼戍楼。",
      "薄醉欲眠犹未得，绮窗遥望月如钩。"
    ]
  },
  {
    "id": "adcfe4dbcdb75b60d8a5c1bb53059526",
    "title": "暮春",
    "authorName": "冒德娟",
    "authorId": "adcfe4dbcdb75b60d1457b72d1457b72",
    "dynasty": "清",
    "content": [
      "闲步空阶有所思，无端新绿又盈枝。",
      "暮春天气人如醉，喜听莺声未老时。"
    ]
  },
  {
    "id": "adcfe4dbcdb75b604dcbe4c83651b140",
    "title": "晓起",
    "authorName": "冒德娟",
    "authorId": "adcfe4dbcdb75b60d1457b72d1457b72",
    "dynasty": "清",
    "content": [
      "晓来初起对窗纱，日上珠帘弄影斜。",
      "风动高枝黄鸟啭，声声啼向碧桃花。"
    ]
  },
  {
    "id": "adcfe4dbcdb75b603df20a29082f84e4",
    "title": "夏日",
    "authorName": "冒德娟",
    "authorId": "adcfe4dbcdb75b60d1457b72d1457b72",
    "dynasty": "清",
    "content": [
      "芭蕉深绿映疏窗，高柳蝉鸣昼景长。",
      "闷卷珠帘看日影，鸳鸯相并立池塘。"
    ]
  },
  {
    "id": "adcfe4dbcdb75b60f8a1635689502a74",
    "title": "春闺",
    "authorName": "冒德娟",
    "authorId": "adcfe4dbcdb75b60d1457b72d1457b72",
    "dynasty": "清",
    "content": [
      "风动帘栊春昼长，莺声催起整残妆。",
      "独行亭畔拈花朵，不觉罗衣怯晚凉。"
    ]
  },
  {
    "id": "adcfe4dbcdc781c75fe3ec1f2a78c668",
    "title": "玉石上岩",
    "authorName": "廖运芳",
    "authorId": "adcfe4dbcdc781c7d1457b72d1457b72",
    "dynasty": "清",
    "content": [
      "何人随手抉空冥，划断云崖半壁青。",
      "松响未妨溪性寂，石虚应识地根灵。",
      "朝钟散食猿分钵，暮磬关门鹿守扃。",
      "最爱玉帘垂紫乳，晓窗飞雾洒清泠。"
    ]
  },
  {
    "id": "adcfe4dbcdc781c71a4b84d34841fc15",
    "title": "晚步南郊过浮杯精舍",
    "authorName": "廖运芳",
    "authorId": "adcfe4dbcdc781c7d1457b72d1457b72",
    "dynasty": "清",
    "content": [
      "古林深寂抱江干，风物萧疏画亦难。",
      "乱水穿篱秋后涨，残云抱树雨余山。",
      "一杯聊遣闲中兴，双屐还寻竹里关。",
      "归路恰乘渔艇便，钓竿插住看孱颜。"
    ]
  },
  {
    "id": "adcfe4dbcdd25d9421b77807f8f6a4ef",
    "title": "周晋琦约游狼山以脚弱不能应",
    "authorName": "金泽荣",
    "authorId": "adcfe4dbcdd25d94d1457b72d1457b72",
    "dynasty": "清",
    "content": [
      "万里江穷处，名山势特骄。",
      "天空僧影小，塔峻客魂摇。",
      "鬼误梅询足，虹无道士桥。",
      "望尘凝恨甚，况值月明宵。"
    ]
  },
  {
    "id": "adcfe4dbcdd25d946a4bcfaaa14a1208",
    "title": "追感",
    "authorName": "金泽荣",
    "authorId": "adcfe4dbcdd25d94d1457b72d1457b72",
    "dynasty": "清",
    "content": [
      "半夜狂风海上来，玄冬霹雳汉城摧。",
      "朝衣鬼泣嵇山血，犀甲天悭范蠡才。",
      "炉底死灰心共冷，天涯芳草首难回。",
      "兰成识字知何用，空赋江南一段哀。"
    ]
  },
  {
    "id": "adcfe4dbcdd40058b08c2647033b81d8",
    "title": "中秋玩月寄适唐氏姑母沈太夫人",
    "authorName": "沈溎",
    "authorId": "adcfe4dbcdd40058d1457b72d1457b72",
    "dynasty": "清",
    "content": [
      "慈颜暌隔几经秋，秋月重圆万象幽。",
      "银汉冲霄横玉宇，金波炫彩射琼楼。",
      "迟来雁信频遥盼，怕对蟾光照别愁。",
      "翘羡膝前兰桂绕，承欢犹忆比儿不。"
    ]
  },
  {
    "id": "adcfe4dbcdd400585dec1f7da8e38921",
    "title": "中秋玩月感怀寄夫子",
    "authorName": "沈溎",
    "authorId": "adcfe4dbcdd40058d1457b72d1457b72",
    "dynasty": "清",
    "content": [
      "闲庭月朗正当头，对景徘徊忆旧游。",
      "菡萏也愁蟾独照，稻粱犹羡雁双谋。",
      "冰轮有耀临疏牖，银汉无声转画楼。",
      "天上若怜离别憾，团圞常似此宵留。"
    ]
  },
  {
    "id": "adcfe4dbcdd40058ac0ee142994c5a1c",
    "title": "老犍坡",
    "authorName": "沈溎",
    "authorId": "adcfe4dbcdd40058d1457b72d1457b72",
    "dynasty": "清",
    "content": [
      "山径崔嵬不易行，扶摇直上午风轻。",
      "巩关西望河千里，一抹烟云绝顶生。"
    ]
  },
  {
    "id": "adcfe4dbcdd400582aa32cd26d97ec48",
    "title": "留别河东道署庭前新竹",
    "authorName": "沈溎",
    "authorId": "adcfe4dbcdd40058d1457b72d1457b72",
    "dynasty": "清",
    "content": [
      "绿竹猗猗手自栽，频行不禁数徘徊。",
      "殷勤惟向此君祝，留待儿孙日后来。"
    ]
  },
  {
    "id": "adcfe4dbcdd40058cd6527806aaed7e6",
    "title": "度佛耳严",
    "authorName": "沈溎",
    "authorId": "adcfe4dbcdd40058d1457b72d1457b72",
    "dynasty": "清",
    "content": [
      "高峰层级似天梯，万竹回环好鸟啼。",
      "一气扶摇临绝顶，举头犹觉白云低。",
      "悬岩绝壁树丫杈，林隙遥窥日已斜。",
      "隔著重峦闻犬吠，酒帘飘处有人家。"
    ]
  },
  {
    "id": "adcfe4dbcdd579b802653eb180b25fdd",
    "title": "秋馆",
    "authorName": "叶坤厚",
    "authorId": "adcfe4dbcdd579b8d1457b72d1457b72",
    "dynasty": "清",
    "content": [
      "蟋蟀吟秋馆，空庭欲二更。",
      "茶烟风乍静，作露月初明。",
      "一榻坐花影，乱山围水声。",
      "夜凉人不寐，孤鹤伴凄清。"
    ]
  },
  {
    "id": "adcfe4dbcdd579b81497d19f54463f5e",
    "title": "题黄左田先生别圃",
    "authorName": "叶坤厚",
    "authorId": "adcfe4dbcdd579b8d1457b72d1457b72",
    "dynasty": "清",
    "content": [
      "忘忧早树北堂萱，比似温公独乐园。",
      "恐踏落花常避路，爱栽修竹恰当轩。",
      "门前山色经春染，石上泉声带雨喧。",
      "一种幽情间领受，不知尘世有篱樊。"
    ]
  },
  {
    "id": "adcfe4dbcdd579b812aee6a9d3177a67",
    "title": "哭江忠烈",
    "authorName": "叶坤厚",
    "authorId": "adcfe4dbcdd579b8d1457b72d1457b72",
    "dynasty": "清",
    "content": [
      "旌旄朝至未安营，夕见妖氛蚁附城。",
      "自击鼓鼙亲率战，能教妇孺尽持兵。",
      "挥戈共效田横死，结草难回魏颗生。",
      "南八乞师终不应，睢阳千古恨难平。"
    ]
  },
  {
    "id": "adcfe4dbcdd579b8f01e59bbfa67dd3f",
    "title": "读胡文忠遗集感赋",
    "authorName": "叶坤厚",
    "authorId": "adcfe4dbcdd579b8d1457b72d1457b72",
    "dynasty": "清",
    "content": [
      "事繁食少益坚贞，旋转乾坤志竟成。",
      "定策直追羊太傅，论功远迈李西平。",
      "两间弥满皆真气，一片淋漓是血诚。",
      "今日河山仍巩固，起公无路涕纵横。"
    ]
  },
  {
    "id": "adcfe4dbcdeba643cf69042f3e1e2e01",
    "title": "题方坦庵太史𤾂山语石",
    "authorName": "智豁",
    "authorId": "adcfe4dbcdeba643d1457b72d1457b72",
    "dynasty": "清",
    "content": [
      "撑云吸露貌奇峰，声借流泉色借松。",
      "昔日点头今日语，生公应让海门龙。"
    ]
  },
  {
    "id": "adcfe4dbcdf2494ac45796fa02eb50a6",
    "title": "燕中秋感",
    "authorName": "陈树蓍",
    "authorId": "adcfe4dbcdf2494ad1457b72d1457b72",
    "dynasty": "清",
    "content": [
      "幽州秋意早，客望独登台。",
      "斜日连云去，凉风逐雁来。",
      "当归非郑重，久立亦迟回。",
      "已自逢萧瑟，砧声莫漫催。"
    ]
  },
  {
    "id": "adcfe4dbcdf2494ab41c267d38111b5e",
    "title": "金华题砌下小松",
    "authorName": "陈树蓍",
    "authorId": "adcfe4dbcdf2494ad1457b72d1457b72",
    "dynasty": "清",
    "content": [
      "何年离涧底，傍砌亦成阴。",
      "未有栋梁具，空含霜雪心。",
      "墙花低欲压，檐溜暗相侵。",
      "不作虬龙隐，华嵩山自深。"
    ]
  },
  {
    "id": "adcfe4dbcdf47838fb792f91e11d2b10",
    "title": "晓过玉蝀桥",
    "authorName": "张廷璐",
    "authorId": "adcfe4dbcdf4783864f1f27b97d98119",
    "dynasty": "清",
    "content": [
      "沙路初干宿雨晴，软红不动气尤清。",
      "水风吹绿双桥接，疏柳阴中款段行。"
    ]
  },
  {
    "id": "adcfe4dbcdf47838fb792f917692536a",
    "title": "晓过玉蝀桥",
    "authorName": "张廷璐",
    "authorId": "adcfe4dbcdf4783864f1f27b97d98119",
    "dynasty": "清",
    "content": [
      "水气空蒙曙色开，觚棱金碧望成堆。",
      "仙山楼阁云光里，曾见营丘画本来。"
    ]
  },
  {
    "id": "adcfe4dbcdf47838fb792f9184800ee2",
    "title": "晓过玉蝀桥",
    "authorName": "张廷璐",
    "authorId": "adcfe4dbcdf4783864f1f27b97d98119",
    "dynasty": "清",
    "content": [
      "烟柳风蒲水一涯，红妆临镜艳明霞。",
      "露华犹白晨光动，开遍瀛州万朵花。"
    ]
  },
  {
    "id": "adcfe4dbcdf478382133a94593842619",
    "title": "先公有浮山诗因忆旧游敬步原韵·沧浪亭",
    "authorName": "张廷璐",
    "authorId": "adcfe4dbcdf4783864f1f27b97d98119",
    "dynasty": "清",
    "content": [
      "沧浪亭畔柳如丝，小板红桥枕碧漪。",
      "千载风流成歇绝，居人惟说漫堂祠。"
    ]
  },
  {
    "id": "adcfe4dbcdf478382133a945b9043e5e",
    "title": "先公有浮山诗因忆旧游敬步原韵·沧浪亭",
    "authorName": "张廷璐",
    "authorId": "adcfe4dbcdf4783864f1f27b97d98119",
    "dynasty": "清",
    "content": [
      "雨馀凉气入生衣，夏木阴阴罨翠微。",
      "欲觅石棋枰在否，夕阳惟见鹭莺飞。"
    ]
  },
  {
    "id": "adcfe4dbcdf47838a2ab6dd2b8b7f01d",
    "title": "先公有浮山诗因忆旧游敬步原韵·金谷岩西种茶处",
    "authorName": "张廷璐",
    "authorId": "adcfe4dbcdf4783864f1f27b97d98119",
    "dynasty": "清",
    "content": [
      "岩空一线天，烟云自回翔。",
      "穹碑屹千仞，奇幻不可量。",
      "金石更轩豁，万木环苍苍。",
      "天风发清籁，倾耳聆瑶簧。",
      "秋深霜树丹，纵目云锦张。",
      "金佛丈六身，青鸟栖其傍。",
      "山僧未脱俗，法海空津梁。",
      "苦忆种茶处，徘徊闻古香。"
    ]
  },
  {
    "id": "adcfe4dbcdf478381f63372c00bbf867",
    "title": "先公有浮山诗因忆旧游敬步原韵·陆子岩前竹下",
    "authorName": "张廷璐",
    "authorId": "adcfe4dbcdf4783864f1f27b97d98119",
    "dynasty": "清",
    "content": [
      "会圣多胜迹，幽窅景益奇。",
      "霜皮挺老树，女萝相蔽亏。",
      "萧萧青琅玕，古澹绝世姿。",
      "疏影荡微风，湘波泛涟漪。",
      "徒存高衲偈，剩有名贤诗。",
      "九带寻遗踪，峭壁空厜㕒。",
      "长松落子声，如闻仙人棋。",
      "空明浩啸廊，想像跏趺时。",
      "蜕骨体自轻，世人那得知。"
    ]
  },
  {
    "id": "adcfe4dbcdf47838ce27aa036aabd8ad",
    "title": "先公有浮山诗因忆旧游敬步原韵·指月石",
    "authorName": "张廷璐",
    "authorId": "adcfe4dbcdf4783864f1f27b97d98119",
    "dynasty": "清",
    "content": [
      "绕云百级梯，指月一片石。",
      "乾坤怪未了，往往见奇迹。",
      "莲华宛朱青，天池湛虚白。",
      "了无斧凿痕，斯理耐寻绎。",
      "旷览林莽间，窅然入深碧。",
      "俯仰天地宽，变幻烟云积。",
      "瑶草近可寻，谁是餐霞客。"
    ]
  },
  {
    "id": "adcfe4dbcdf478389b29df3a089fce8f",
    "title": "先公有浮山诗因忆旧游敬步原韵·石龙峰松下",
    "authorName": "张廷璐",
    "authorId": "adcfe4dbcdf4783864f1f27b97d98119",
    "dynasty": "清",
    "content": [
      "何年巨灵掌，鞭石作苍龙。",
      "鳞鬣自起伏，夭矫成横峰。",
      "环以澄碧泉，荫以偃盖松。",
      "仙人自来去，谁能蹑其踪。",
      "寒涛响清籁，排荡千芙蓉。",
      "何当成独往，九节扶孤筇。"
    ]
  },
  {
    "id": "adcfe4dbcdf478384f8815ac379ecf63",
    "title": "先公有浮山诗因忆旧游敬步原韵·响雪廊",
    "authorName": "张廷璐",
    "authorId": "adcfe4dbcdf4783864f1f27b97d98119",
    "dynasty": "清",
    "content": [
      "修廊云锦丽，涧水桃花香。",
      "张公留遗踪，丹井依平冈。",
      "寒泉激危石，响雪奔飞梁。",
      "溪喧心愈静，炎蒸有余凉。",
      "杳霭散云影，澄碧涵天光。",
      "烟林互苍莽，幽邃安可量。",
      "别来岁月遒，结想徒茫茫。"
    ]
  },
  {
    "id": "adcfe4dbcdfaa27e0f5e879f56bd128f",
    "title": "台阳杂咏",
    "authorName": "孙尔准",
    "authorId": "adcfe4dbcdfaa27e2995704761b1fb3f",
    "dynasty": "清",
    "content": [
      "关门非雁塞，沙碛似龙堆。",
      "甲壤田畴辟，针盘市舶来。",
      "云容晴后满，山黛雨中开。",
      "梦蝶无寻处，名园付劫灰。"
    ]
  },
  {
    "id": "adcfe4dbcdfaa27e0f5e879f03ce1ba4",
    "title": "台阳杂咏",
    "authorName": "孙尔准",
    "authorId": "adcfe4dbcdfaa27e2995704761b1fb3f",
    "dynasty": "清",
    "content": [
      "蟒甲船刳木，龙香剂割涎。",
      "焚轮风有火，沸井水无烟。",
      "硐户徵蚝饟，山居讼蛎田。",
      "沿流频唤渡，九十九溪边。"
    ]
  },
  {
    "id": "adcfe4dbcdfaa27e0f5e879f7b911178",
    "title": "台阳杂咏",
    "authorName": "孙尔准",
    "authorId": "adcfe4dbcdfaa27e2995704761b1fb3f",
    "dynasty": "清",
    "content": [
      "风草欣无节，霜筠怯走鞭。",
      "玉香花媚晚，金缀菊迎年。",
      "湖采螺纹石，番通马剑钱。",
      "忽看方物集，新返荷兰船。"
    ]
  },
  {
    "id": "adcfe4dbcdfaa27e0f5e879fe46d9596",
    "title": "台阳杂咏",
    "authorName": "孙尔准",
    "authorId": "adcfe4dbcdfaa27e2995704761b1fb3f",
    "dynasty": "清",
    "content": [
      "拱鼠曾名曲，蹲鸥藉作粮。",
      "潮鱼惊海熟，火鹿悯番荒。",
      "檨捣蓬莱酱，椰倾沆瀣浆。",
      "病来烦米卦，三保有遗姜。"
    ]
  },
  {
    "id": "adcfe4dbcdfaa27e0f5e879fd5931a25",
    "title": "台阳杂咏",
    "authorName": "孙尔准",
    "authorId": "adcfe4dbcdfaa27e2995704761b1fb3f",
    "dynasty": "清",
    "content": [
      "佛髻波罗蜜，仙肤优钵昙。",
      "苓抽芳薏苦，蕉剥露芽甘。",
      "南凤三杯粟，西螺五寸柑。",
      "问谁能编织，名状漏嵇含。"
    ]
  },
  {
    "id": "adcfe4dbcdfaa27e0f5e879fa3263406",
    "title": "台阳杂咏",
    "authorName": "孙尔准",
    "authorId": "adcfe4dbcdfaa27e2995704761b1fb3f",
    "dynasty": "清",
    "content": [
      "方法唐僧授，凝冰滤蔗浆。",
      "输租连蔀屋，擅利走帆樯。",
      "味压嵰山雪，光欺宋井霜。",
      "缘知雩都县，何减木奴乡。"
    ]
  },
  {
    "id": "adcfe4dbcdfaa27e0f5e879ff3c5fea2",
    "title": "台阳杂咏",
    "authorName": "孙尔准",
    "authorId": "adcfe4dbcdfaa27e2995704761b1fb3f",
    "dynasty": "清",
    "content": [
      "渐习殊方俗，何辞过海门。",
      "吉凶占雀语，更鼓听鸠鸣。",
      "铁树珊瑚细，金茎蛱蝶轻。",
      "邮亭欣远眺，云脚画新晴。"
    ]
  },
  {
    "id": "adcfe4dbcdfaa27e0f5e879f32692b47",
    "title": "台阳杂咏",
    "authorName": "孙尔准",
    "authorId": "adcfe4dbcdfaa27e2995704761b1fb3f",
    "dynasty": "清",
    "content": [
      "到来时令异，何处问神功。",
      "稻熟三春早，蝉鸣二月中。",
      "夏占帆鲎雨，秋试纸鸢风。",
      "叹息吾行远，真看地轴穷。"
    ]
  },
  {
    "id": "adcfe4dbcdfaa27ea07811e57f3c415f",
    "title": "过泰山",
    "authorName": "孙尔准",
    "authorId": "adcfe4dbcdfaa27e2995704761b1fb3f",
    "dynasty": "清",
    "content": [
      "早岁曾携绿玉筇，飙轮掖上最高峰。",
      "笠边海日三更白，舄下齐烟九点浓。",
      "得句秋坛赓老鹤，投文夜壑起乖龙。",
      "今来济胜嗟无具，梦绕天门第几松。"
    ]
  },
  {
    "id": "adcfe4dbcdfaa27e6b1f8e4686faf11d",
    "title": "奉命辑全唐文赴西苑万善殿翻阅释典",
    "authorName": "孙尔准",
    "authorId": "adcfe4dbcdfaa27e2995704761b1fb3f",
    "dynasty": "清",
    "content": [
      "谁来天上溯银流，一叶凌虚太乙舟。",
      "莲海径从香界渡，蓬山不是世间秋。",
      "旃檀缥缈行边惹，楼阁溟蒙望里浮。",
      "每怅三神波浪隔，乘槎真个到瀛洲。"
    ]
  },
  {
    "id": "adcfe4dbcdfaa27e6b1f8e46c0c4728a",
    "title": "奉命辑全唐文赴西苑万善殿翻阅释典",
    "authorName": "孙尔准",
    "authorId": "adcfe4dbcdfaa27e2995704761b1fb3f",
    "dynasty": "清",
    "content": [
      "石阑几曲枕湖光，独立松阴一盖凉。",
      "长日但闻钟磬响，四围全绕芰荷香。",
      "不持戒偈心先净，更展《楞严》世已忘。",
      "俯首风烟看下界，红尘扰扰限飞梁。"
    ]
  },
  {
    "id": "adcfe4dbcdfaa27e6b1f8e46ac4de7ea",
    "title": "奉命辑全唐文赴西苑万善殿翻阅释典",
    "authorName": "孙尔准",
    "authorId": "adcfe4dbcdfaa27e2995704761b1fb3f",
    "dynasty": "清",
    "content": [
      "鹭鹚飞到澹湖烟，吹袂荷风意洒然。",
      "退直原名小自在，翻经更印大乘禅。",
      "三车解脱真无碍，初地登临已胜仙。",
      "留我惜无缸面酒，徒从文字证唐贤。"
    ]
  },
  {
    "id": "adcfe4dbcdfaa27ee420b66b926ac972",
    "title": "吴兴道中",
    "authorName": "孙尔准",
    "authorId": "adcfe4dbcdfaa27e2995704761b1fb3f",
    "dynasty": "清",
    "content": [
      "二月苕溪水浸矶，舟行终日漾清晖。",
      "红深杜牧寻春路，绿上元真钓雨衣。",
      "西塞山前鱼正美，东林寺里鹤应归。",
      "何时却许浮家住，卧听渔歌无是非。"
    ]
  },
  {
    "id": "adcfe4dbcdfaa27e034e263ef3247906",
    "title": "滩声",
    "authorName": "孙尔准",
    "authorId": "adcfe4dbcdfaa27e2995704761b1fb3f",
    "dynasty": "清",
    "content": [
      "泉声使人间，滩声使人忙。",
      "去滩尚数里，弭棹停孤航。",
      "温汾复贲迅，似抑旋更扬。",
      "入夜响逾厉，拍枕惊雷硠。",
      "无乃地轴回，噏嘘陷颓阳。",
      "不然阴火然，呀呷扬沸汤。",
      "忽疑奋厥武，勇士赴敌场。",
      "前军突后队，轰轕争腾装。",
      "又疑古志士，万言溢其吭。",
      "一吐失先后，噂沓不可详。",
      "听之不成寐，挑灯起彷徨。",
      "平生事万端，一时集中肠。",
      "并入滩声中，奔腾逐流光。",
      "百年竟何成，赪尾怜河鲂。",
      "何如漱甘洁，归卧漪澜堂。"
    ]
  },
  {
    "id": "adcfe4dbcdfaa27e81a6f0dc115376e3",
    "title": "下滩",
    "authorName": "孙尔准",
    "authorId": "adcfe4dbcdfaa27e2995704761b1fb3f",
    "dynasty": "清",
    "content": [
      "上滩如上天，下滩如入渊。逆流轑登阪，顺流箭脱弦。",
      "船头俯啄骇，欲没却值槛。泉觱沸推船，直出群峰巅。",
      "群峰两岸腾万马，骖騿左右相后先。不知轻舟随涡旋转不得住，翻疑袖有秦皇鞭。",
      "回波乘间忽一驶，但觉众山倒走纷联翩。风帆篙橹弃不用，惟恃船头一人指总持挺名长年。",
      "人生失足在快意，况乃四旁锐石相磨镌。垂堂之诫古所凛，宗壳豪语非万全。",
      "螺女江头幸出险，喜见船人酌酒企脚皆高眠。"
    ]
  },
  {
    "id": "adcfe4dbcdfaa27e13f2775d82358b8c",
    "title": "埔里社",
    "authorName": "孙尔准",
    "authorId": "adcfe4dbcdfaa27e2995704761b1fb3f",
    "dynasty": "清",
    "content": [
      "台东山势如连鳌，溟郣气大喷云涛。",
      "包孕隐现不可测，突兀时露脽与尻。",
      "长风一扫净寥廓，苍峭百摺屏风高。",
      "恍移庐阜坠蛮徼，奇秀未可轻訾謷。",
      "悬厓绝磴孰能傍，生番趫捷追猿猱。",
      "平时杀戮代耕作，强弓毒矢争先操。",
      "岂惟人迹不敢入，赤豹骇遁玄熊嘷。",
      "安知中央大如砺，沃野顷莫开平皋。",
      "天荒地老未开辟，土乳泫泫流春膏。",
      "迩来汉奸颇深入，争营瓯脱围𥯨簩。",
      "南山虽锢犹有鄛，利在彼肯遗秋毫。",
      "决渠荷锸昼画井，腰镰秷秷芟蓬蒿。",
      "野犍千头竞跳掷，驯伏渐可加笼绦。",
      "人生有性物有性，物犹就扰人何逃。",
      "胡为巧诱复豪夺，密箐昼夜长号咷。",
      "况闻风俗亦不恶，嗜好服食同吾曹。",
      "龙梭作镊织锦罽，鹅管书字传红毛。",
      "留客囤居若图画，待姑嚼米成香醪。",
      "秋千游戏树阴底，嘴琴鼻箫声囋嘈。",
      "谁能抚摩适厥性，淳质正可资薰陶。",
      "屯田计口授之食，角材团练收其豪。",
      "倚天争奉■布约，诅酒共饮留犁挠。",
      "力役群趋听鼛鼓，积粟高廪堆连廒。",
      "卑枝鸟巢俯窥■，开户犬足眠生□。",
      "武陵仙乡在人世，青溪夹岸栽红桃。",
      "花开洞口春水发，相寻我欲拿鱼鱽。"
    ]
  },
  {
    "id": "adcfe4dbcdfaa27e39de17a6b3019073",
    "title": "噶玛兰北关",
    "authorName": "孙尔准",
    "authorId": "adcfe4dbcdfaa27e2995704761b1fb3f",
    "dynasty": "清",
    "content": [
      "山头乱石金华羊，下饮大澥波茫茫。",
      "蹴蹋洪涛溅飞沫，紫澜迅激浮惊霜。",
      "北关拔起通一线，訇然石扇森开张。",
      "天开地辟绝人迹，胡烦设险劳堤防。",
      "我皇德远暨日出，坐变斥卤为耕桑。",
      "乃知天意早有在，阳施阴设成岩疆。",
      "我来叱驭行过此，戍卒环列排藟枪。",
      "关中沃野七千甲，南东其亩棻铺穰。",
      "茆茨土舍鸡犬静，疑从上古窥洪荒。",
      "鴂舌侏𠌯费重译，见人狂顾如惊獐。",
      "地无可欲视听寂，安得习染生痴狂。",
      "无怀葛天在人世，桃源之说非荒唐。",
      "鳀壑东瞻寒礁石，鸡笼西顾连崇冈。",
      "瞿唐剑阁身未到，鄳阨视此谁低昂。",
      "援毫思欲勒铭去，愧无笔力追孟阳。"
    ]
  },
  {
    "id": "adcfe4dbce04d3c8cf75d7394aa1d863",
    "title": "月夜步鲁王宫遗址",
    "authorName": "乔世臣",
    "authorId": "adcfe4dbce04d3c8b618c321c4492cbe",
    "dynasty": "清",
    "content": [
      "荒城一片月，何处汉与秦。",
      "珠玑余瓦石，台榭留荆榛。",
      "鲁宫今不见，况乃宫中人。",
      "阿房三月火，姑苏千载尘。",
      "徘徊意无限，闻钟警迷津。"
    ]
  },
  {
    "id": "adcfe4dbce0ec490c580976eb70b1d0d",
    "title": "不寐",
    "authorName": "盛徵玙",
    "authorId": "adcfe4dbce0ec490d1457b72d1457b72",
    "dynasty": "清",
    "content": [
      "支枕不成寐，枯镫一穗明。",
      "风声收草阁，雪意聚江城。",
      "兀兀残年逼，茫茫独客惊。",
      "如何今夕酒，无计戢愁兵。"
    ]
  },
  {
    "id": "adcfe4dbce0ec490ebff011580434a7e",
    "title": "积雨书闷",
    "authorName": "盛徵玙",
    "authorId": "adcfe4dbce0ec490d1457b72d1457b72",
    "dynasty": "清",
    "content": [
      "一帘宿雨漏沈沈，岑寂空阶鲜足音。",
      "江渚杨花身世感，池塘春草弟兄心。",
      "纵倾浊酿愁滩涤，不读《离骚》怨已深。",
      "无赖游丝两三尺，半明半灭湿墙阴。"
    ]
  },
  {
    "id": "adcfe4dbce0ec490717bda4eb243fe7e",
    "title": "野步",
    "authorName": "盛徵玙",
    "authorId": "adcfe4dbce0ec490d1457b72d1457b72",
    "dynasty": "清",
    "content": [
      "负郭人家蚕上箔，隔溪村落犊归田。",
      "满堤杨柳满畦菜，黄到维摩岭上烟。"
    ]
  },
  {
    "id": "adcfe4dbce10032c54dd669670763908",
    "title": "读汉书有感",
    "authorName": "汪洵",
    "authorId": "adcfe4dbce10032cd1457b72d1457b72",
    "dynasty": "清",
    "content": [
      "蠛蠓浮天劫竟乘，居然栖爵上觚棱。",
      "窥窗玉女云都散，承盖铜仙露尚疑。",
      "此日黄图成故事，何时赤伏佐中兴。",
      "运移新室悲文母，望断瀛台泣渭陵。"
    ]
  },
  {
    "id": "adcfe4dbce117cc709f773d28de92a09",
    "title": "南钱杂赋",
    "authorName": "钱家吉",
    "authorId": "adcfe4dbce117cc7d1457b72d1457b72",
    "dynasty": "清",
    "content": [
      "养拙何妨懒，幽居不厌贫。",
      "小桥低压水，乱柳密迷津。",
      "风月宜佳客，江南有散人。",
      "阳山岚翠合，闲眺一怡神。"
    ]
  },
  {
    "id": "adcfe4dbce20ddd8c081776b806c7b0f",
    "title": "季春贺门人陈廷瑜新婚",
    "authorName": "苏继朋",
    "authorId": "adcfe4dbce20ddd8d1457b72d1457b72",
    "dynasty": "清",
    "content": [
      "笙歌满院醉春风，翠绕珠围烛影红。",
      "百两在门星在户，瑶池春暖戏双鸿。"
    ]
  },
  {
    "id": "adcfe4dbce20ddd8c081776b2cc58520",
    "title": "季春贺门人陈廷瑜新婚",
    "authorName": "苏继朋",
    "authorId": "adcfe4dbce20ddd8d1457b72d1457b72",
    "dynasty": "清",
    "content": [
      "莲开并蒂花无色，梅结同心玉有香。",
      "自是好逑天作合，明星烂矣警翱翔。"
    ]
  },
  {
    "id": "adcfe4dbce20ddd8c081776b64aacae2",
    "title": "季春贺门人陈廷瑜新婚",
    "authorName": "苏继朋",
    "authorId": "adcfe4dbce20ddd8d1457b72d1457b72",
    "dynasty": "清",
    "content": [
      "惟读书人能好色，是真名士许多情。",
      "画眉千古传佳话，何似齐眉不唤卿。"
    ]
  },
  {
    "id": "adcfe4dbce20ddd8c081776b354a6662",
    "title": "季春贺门人陈廷瑜新婚",
    "authorName": "苏继朋",
    "authorId": "adcfe4dbce20ddd8d1457b72d1457b72",
    "dynasty": "清",
    "content": [
      "博议书成命世儒，太平王化起刑于。",
      "闺中大有经纶在，肯作登科小快无。"
    ]
  },
  {
    "id": "adcfe4dbce2521c243059f1dadc9d783",
    "title": "书傅素余诗卷后即以赠别",
    "authorName": "唐金",
    "authorId": "adcfe4dbce2521c2d1457b72d1457b72",
    "dynasty": "清",
    "content": [
      "与子同为客，归途却异天。",
      "苦吟消驿路，远梦入江船。",
      "离隔又今日，唱酬知几年。",
      "怀余应有赋，取次续新编。"
    ]
  },
  {
    "id": "adcfe4dbce25aa682d77d13c6324b664",
    "title": "中山纸用山谷奉答茂衡赠纸长句韵",
    "authorName": "贵徵",
    "authorId": "adcfe4dbce25aa68d1457b72d1457b72",
    "dynasty": "清",
    "content": [
      "海苔生海凝豨肪，潜然阴火浮幽光。海人捣治成侧理，肌肤莹薄欺硬黄。",
      "今年敕使特持赠，茂先不敢书瑰章。平山一藏祛卢语，脉望浸淫断章句。",
      "山僧索我赫蹄书，白氎朱绳象驮去。小窗习静写《法华》，定胜摩醯供花雨。",
      "嗟乎我用此纸不负纸，可识三乘结聚处。此纸永在阎浮提，好将文字证初祖。"
    ]
  },
  {
    "id": "adcfe4dbce2fa499fec841855b16710f",
    "title": "山塘驿次壁间韵",
    "authorName": "蔡秉公",
    "authorId": "adcfe4dbce2fa499d1457b72d1457b72",
    "dynasty": "清",
    "content": [
      "攀条老泪坠天涯，怅望云端白鹿车。",
      "山好几疑身入画，日斜遥指店为家。",
      "缘村桐树垂黄实，绕涧藤梢落紫花。",
      "地僻莫嫌迎送少，眼前风景不须赊。"
    ]
  },
  {
    "id": "adcfe4dbce2fa499c90e6ab992d1c59c",
    "title": "寓普贤寺邀八大山人小饮",
    "authorName": "蔡秉公",
    "authorId": "adcfe4dbce2fa499d1457b72d1457b72",
    "dynasty": "清",
    "content": [
      "薄暮招携听鸟声，楼头钟鼓未须惊。",
      "水云坐我浑如梦，鬓发催人太不情。",
      "写兴久输诗伯健，低头殊愧野翁清。",
      "十年踪迹衣尘满，此际相看眼倍明。"
    ]
  },
  {
    "id": "adcfe4dbce34616676267260a9ad1317",
    "title": "卢舜徒太守送余至天津留别",
    "authorName": "陈奕禧",
    "authorId": "adcfe4dbce3461667437d13652d080a3",
    "dynasty": "清",
    "content": [
      "谁信黔西去，相随泛海云。",
      "明知终欲别，只为惜难分。",
      "老泪不空洒，此情倾向君。",
      "桃花潭水意，岂独古人闻。"
    ]
  },
  {
    "id": "adcfe4dbce346166ed0abbb509b101d0",
    "title": "云顶关",
    "authorName": "陈奕禧",
    "authorId": "adcfe4dbce3461667437d13652d080a3",
    "dynasty": "清",
    "content": [
      "云顶关头路，丛篁绕翠微。",
      "蹴花双燕下，带雨一僧归。",
      "吟兴消长昼，春寒上裌衣。",
      "朋俦尽何在，行处颇忘机。"
    ]
  },
  {
    "id": "adcfe4dbce346166665d1351a3909fc3",
    "title": "往通州途中漫成",
    "authorName": "陈奕禧",
    "authorId": "adcfe4dbce3461667437d13652d080a3",
    "dynasty": "清",
    "content": [
      "两载川衡转运功，今朝又挂布帆东。",
      "鹥凫野岸弥弥水，禾黍秋原淅淅风。",
      "高鸟独归残照外，晚山半入乱云中。",
      "淡然心事凭谁识，一笑吟成意未穷。"
    ]
  },
  {
    "id": "adcfe4dbce34616600d35f5df5ccf92e",
    "title": "平山道上",
    "authorName": "陈奕禧",
    "authorId": "adcfe4dbce3461667437d13652d080a3",
    "dynasty": "清",
    "content": [
      "暖日晴风弄远晖，好山嘉树绿成围。",
      "唤回僧梦蒲牢响，点破溪烟属玉飞。",
      "麦陇近秋垂穗熟，鱼梁向晚得鲜归。",
      "何人解作诛茅计，莫叹桃源客到稀。"
    ]
  },
  {
    "id": "adcfe4dbce34616656d3f0fb5208c95c",
    "title": "祁州道上",
    "authorName": "陈奕禧",
    "authorId": "adcfe4dbce3461667437d13652d080a3",
    "dynasty": "清",
    "content": [
      "榆柳清阴覆井床，南风五月叫蜩螗。",
      "我行真为村农喜，绿树中间麦尽黄。"
    ]
  },
  {
    "id": "adcfe4dbce3461668989699d13cd8112",
    "title": "易隆寓夜",
    "authorName": "陈奕禧",
    "authorId": "adcfe4dbce3461667437d13652d080a3",
    "dynasty": "清",
    "content": [
      "对客衔杯睡已迟，夜凉欲到被先知。",
      "暗风将雨窗前过，正是驿楼酒醒时。"
    ]
  },
  {
    "id": "adcfe4dbce36d765c9320eb60a4e6168",
    "title": "春晚野步",
    "authorName": "陈同",
    "authorId": "adcfe4dbce36d765d1457b72d1457b72",
    "dynasty": "清",
    "content": [
      "满地木棉花，空村堆晚霞。",
      "敢嫌春事老，偏恋夕阳斜。",
      "幽径风前蝶，荒坡雨后蛙。",
      "归返值邻叟，絮絮话桑麻。"
    ]
  },
  {
    "id": "adcfe4dbce36d765717bda4e76d2efbe",
    "title": "野步",
    "authorName": "陈同",
    "authorId": "adcfe4dbce36d765d1457b72d1457b72",
    "dynasty": "清",
    "content": [
      "蓬蓬春色有无间，白裕青鞋自往还。",
      "潮张顿移前日岸，帆迟遮断隔江山。",
      "提壶鸟解扶人醉，含笑花能破客颜。",
      "瘦耸吟肩聊觅句，炊烟青已袅柴关。"
    ]
  },
  {
    "id": "adcfe4dbce36d765f9207a4029151e00",
    "title": "洞庭湖大雪作歌",
    "authorName": "陈同",
    "authorId": "adcfe4dbce36d765d1457b72d1457b72",
    "dynasty": "清",
    "content": [
      "天低野阔云堆墨，倒压全湖湖水黑。",
      "纷然快雪破空来，上下湖天此飞白。",
      "雪轻到水水交融，瞥现昙花本无迹。",
      "那知玉戏幻天公，转瞬船头已数尺。",
      "平湖皓皓四望空，黛痕碧露三两峰。",
      "平时君山满湘竹，冻折琅玕斑不红。",
      "此是钱塘破阵舞，组练明光麾白羽。",
      "玉龙鏖退搅空飞，败甲残鳞坠如雨。",
      "又疑张乐觞百神，琼华岛阔玉雨匀。",
      "霓裳队散百花舞，龙堂贝阙霏珠尘。",
      "媵予杂遝鱼鳞鳞，珠斿羽节湘夫人。",
      "粉泪远洒九疑去，耐寒离立云中君。",
      "虚无玉驷骖灵均，招来片片玻璃魂。",
      "我时银海光初眩，不暇清吟矜白战。",
      "赏奇呼酒岳阳楼，笑拉仙人共狂咽。",
      "醉横铁笛吹落梅，六出花飞遍南甸。"
    ]
  },
  {
    "id": "adcfe4dbce36d765bf56d4e981884fd8",
    "title": "过小岭",
    "authorName": "陈同",
    "authorId": "adcfe4dbce36d765d1457b72d1457b72",
    "dynasty": "清",
    "content": [
      "此岭九十里，所历颇险恶。",
      "两夫舁一兜，袅袅竹竿弱。",
      "片篷圆幕天，尺板危垫脚。",
      "所见高一头，有美自呈跃。",
      "岭转初螺旋，崖断忽瓜削。",
      "曲则蚁穿珠，窄作鼠入角。",
      "陡则马蓦坡，藏则蛇赴壑。",
      "进则鸟道争，退则蚓行却。",
      "溪回路已穷，林转山又廓。",
      "峰峦递显藏，隐现随起落。",
      "肩舆升降间，一一归领略。",
      "景色真难名，可喜又可愕。"
    ]
  },
  {
    "id": "adcfe4dbce36d765bf56d4e9ed80cbaa",
    "title": "过小岭",
    "authorName": "陈同",
    "authorId": "adcfe4dbce36d765d1457b72d1457b72",
    "dynasty": "清",
    "content": [
      "湖南近岭南，地暖少霜霰。",
      "即无春雨膏，青山终不变。",
      "况经三日霖，一绿万峰遍。",
      "我时冒雨来，湿翠泼人面。",
      "回飙揭层烟，岚光递隐见。",
      "密雨渍颓云，模糊又一片。",
      "宿雾松杉深，浓露藤萝罥。",
      "生气入深山，草木郁葱茜。",
      "樵径碧逾高，烧痕青山旋。",
      "山畬叠鱼鳞，棱棱自筑堰。",
      "高低畎浍盈，横溢水花溅。",
      "溪谷酣笙镛，树杪明匹练。",
      "应接声色劳，远近耳目眩。",
      "衣装无寸乾，吾游岂告倦。"
    ]
  },
  {
    "id": "adcfe4dbce3e1f59999680829622dbc8",
    "title": "感事后四首",
    "authorName": "赖承裕",
    "authorId": "adcfe4dbce3e1f59d1457b72d1457b72",
    "dynasty": "清",
    "content": [
      "蜃云弥漫首重搔，城郭隳残落羽旄。",
      "却敌总戎都免冑，拍张诸将孰衔刀。",
      "空劳豹略占风角，唯见龙旗逐海涛。",
      "要塞连朝齐失险，却将砥柱仗灵鳌。"
    ]
  },
  {
    "id": "adcfe4dbce3e1f5999968082553e73dd",
    "title": "感事后四首",
    "authorName": "赖承裕",
    "authorId": "adcfe4dbce3e1f59d1457b72d1457b72",
    "dynasty": "清",
    "content": [
      "么么坐大误迟回，未戮鲸鲵剖祸胎。",
      "碧海新图翻战斗，苍生残劫到霆雷。",
      "秉钧谁挽艰难局，泛驾思求跅弛才。",
      "旌节联翩开幕府，重臣仗钺已东来。"
    ]
  },
  {
    "id": "adcfe4dbce3e1f59999680826ddc7fd0",
    "title": "感事后四首",
    "authorName": "赖承裕",
    "authorId": "adcfe4dbce3e1f59d1457b72d1457b72",
    "dynasty": "清",
    "content": [
      "连鸡形势本相关，海上楼船自往还。",
      "孰御长风擒颉利，岂容割地畀完颜。",
      "赡军夜听钱神啸，重赏朝辞勇爵颁。",
      "知否东南苦徵调，深闺嫠也泣刀环。"
    ]
  },
  {
    "id": "adcfe4dbce3e1f59999680828ba77710",
    "title": "感事后四首",
    "authorName": "赖承裕",
    "authorId": "adcfe4dbce3e1f59d1457b72d1457b72",
    "dynasty": "清",
    "content": [
      "穷檐涂炭坐吞声，愁绝台澎半壁倾。",
      "裹革未闻谁报国，投鞭翻诩又翻营。",
      "六州铸铁难成错，五利和戎望罢兵。",
      "寄语伤心诸父老，中原早自坏长城。"
    ]
  },
  {
    "id": "adcfe4dbce416cfc1093d8d37a5a37b9",
    "title": "恭和御制赐朝鲜琉球安南诸国使臣诗",
    "authorName": "阮偍",
    "authorId": "adcfe4dbce416cfcd1457b72d1457b72",
    "dynasty": "清",
    "content": [
      "九十韶光甫二旬，灵园莺燕报春频。",
      "星驰轮辔趋行殿，云集衣冠拜圣人。",
      "仰见英君德得寿，可知天命敬惟亲。",
      "金章玉席洪恩浃，泸伞难酬顶踵仁。"
    ]
  },
  {
    "id": "adcfe4dbce416cfcec51e04027523924",
    "title": "次东山偶忆兰溪渔者",
    "authorName": "阮偍",
    "authorId": "adcfe4dbce416cfcd1457b72d1457b72",
    "dynasty": "清",
    "content": [
      "东鲁行车雨雪飞，偶怀闲客钓鱼矶。",
      "二伦情谊心相合，十载穷通命每违。",
      "不审役形当世事，何如拭目看时机。",
      "首阳今日无人问，也任夷齐采尽薇。"
    ]
  },
  {
    "id": "adcfe4dbce44c9617cd23f6f3eae4c86",
    "title": "孤雁",
    "authorName": "黄幼藻",
    "authorId": "adcfe4dbce44c961d1457b72d1457b72",
    "dynasty": "清",
    "content": [
      "渺渺高秋外，长空一雁迟。",
      "哀鸣关底事，澹远写相思。",
      "瘦马征夫泪，回文少妇诗。",
      "明年楼上过，莫向夕阳时。"
    ]
  },
  {
    "id": "adcfe4dbce44c9616c8c46690d26309c",
    "title": "雨中看紫芍药",
    "authorName": "黄幼藻",
    "authorId": "adcfe4dbce44c961d1457b72d1457b72",
    "dynasty": "清",
    "content": [
      "晨妆乍点自倾城，冉冉香生绣户清。",
      "厌说广陵春色暮，胭脂和泪雨中倾。"
    ]
  },
  {
    "id": "adcfe4dbce44c961436a73eb791dd5ed",
    "title": "恨白芍药不开",
    "authorName": "黄幼藻",
    "authorId": "adcfe4dbce44c961d1457b72d1457b72",
    "dynasty": "清",
    "content": [
      "万种花开斗晓红，含羞无语倚东风。",
      "素妆不理因谁倦，一段春藏粉黛中。"
    ]
  },
  {
    "id": "adcfe4dbce44c961a6c5d555d54c36d2",
    "title": "登楼望海",
    "authorName": "黄幼藻",
    "authorId": "adcfe4dbce44c961d1457b72d1457b72",
    "dynasty": "清",
    "content": [
      "遥山层叠海云开，浴鹭飞鸥自去回。",
      "春水茫茫天不尽，片帆浮动碧空来。"
    ]
  },
  {
    "id": "adcfe4dbce45f1c4fb8365b156121e5d",
    "title": "清明感怀",
    "authorName": "张耿",
    "authorId": "adcfe4dbce45f1c4d1457b72d1457b72",
    "dynasty": "清",
    "content": [
      "涉历崎岖巳半生，况今客里过清明。",
      "二人属望恩胡报，三十蹉跎业未成。",
      "赛鼓社中仍腊腊，落花几上故轻轻。",
      "窗前好鸟还催听，无奈愁深别系情。"
    ]
  },
  {
    "id": "adcfe4dbce495357cdbf3db62aa0de26",
    "title": "送王石谷恽正叔",
    "authorName": "顾祖禹",
    "authorId": "adcfe4dbce495357d1457b72d1457b72",
    "dynasty": "清",
    "content": [
      "秋色牵衣户半扃，君行应念此园亭。",
      "桐枝濯濯侵檐绿，竹叶垂垂带雨青。",
      "别意欲言思转涩，愁怀难解酒无灵。",
      "漫劳握手增惆怅，他日还添两鬓星。"
    ]
  },
  {
    "id": "adcfe4dbce49535744f8e82dde76a92e",
    "title": "甲辰九日感事",
    "authorName": "顾祖禹",
    "authorId": "adcfe4dbce495357d1457b72d1457b72",
    "dynasty": "清",
    "content": [
      "萧飒西风动客愁，携尊无处漫登楼。",
      "赭衣天地骊山道，白帢亲朋易水秋。",
      "征雁南飞无故国，啼猿北望有神州。",
      "茱萸黄菊寻常事，此日催人易白头。"
    ]
  },
  {
    "id": "adcfe4dbce495357a5b52cc641c1e7b9",
    "title": "过石谷秦淮水阁看画鹊华秋色图",
    "authorName": "顾祖禹",
    "authorId": "adcfe4dbce495357d1457b72d1457b72",
    "dynasty": "清",
    "content": [
      "辋川六月写沧浪，梦入平津逸兴长。",
      "却忆挥毫千万里，风生腕底为君凉。"
    ]
  },
  {
    "id": "adcfe4dbce4953570aab81dc9da5c577",
    "title": "送魏叔子还宁都",
    "authorName": "顾祖禹",
    "authorId": "adcfe4dbce495357d1457b72d1457b72",
    "dynasty": "清",
    "content": [
      "大地方冱寒，君行涉江水。",
      "问君行何为，抱膝深山里。",
      "易堂好弟兄，事业寄文史。",
      "天空雕鹗飞，日落云霞起。",
      "遥望翠微峰，迢迢四千里。",
      "吾欲牵君衣，君行其少俟。",
      "好风从东来，扬帆疾如驶。",
      "山中正春光，寒香放梅蕊。"
    ]
  },
  {
    "id": "adcfe4dbce66cfd071cd7bb766bf179e",
    "title": "舫斋感怀",
    "authorName": "钱蘅生",
    "authorId": "adcfe4dbce66cfd0d1457b72d1457b72",
    "dynasty": "清",
    "content": [
      "帘卷湘波细，梧桐凉意生。",
      "架存书几卷，地敞屋三楹。",
      "石砌苔痕满，风窗竹影清。",
      "回头问明月，应记主人情。"
    ]
  },
  {
    "id": "adcfe4dbce66cfd0e5fd871d25715548",
    "title": "梧桐",
    "authorName": "钱蘅生",
    "authorId": "adcfe4dbce66cfd0d1457b72d1457b72",
    "dynasty": "清",
    "content": [
      "高树能遮暑，斜阳照绿阴。",
      "阶前寒漠漠，庭下峭森森。",
      "细雨清香散，微凉小院深。",
      "风吹疏叶响，静坐听蝉吟。"
    ]
  },
  {
    "id": "adcfe4dbce66cfd06ef5520577a26e79",
    "title": "秋夜听雨",
    "authorName": "钱蘅生",
    "authorId": "adcfe4dbce66cfd0d1457b72d1457b72",
    "dynasty": "清",
    "content": [
      "风送帘钩响，凉生枕簟清。",
      "灯摇如一豆，梦醒正三更。",
      "窗外萧萧雨，檐前滴滴声。",
      "此时人语静，绕砌乱蛩鸣。"
    ]
  },
  {
    "id": "adcfe4dbce66cfd0d0b960995916e84d",
    "title": "喜伯姊自闽中归",
    "authorName": "钱蘅生",
    "authorId": "adcfe4dbce66cfd0d1457b72d1457b72",
    "dynasty": "清",
    "content": [
      "三载天涯各一方，今朝相见倍情长。",
      "参差桐影消烦暑，断续荷香纳晚凉。",
      "窗启微风清簟席，帘开明月浸衣裳。",
      "夜深细语当年事，玉漏声声乐未央。"
    ]
  },
  {
    "id": "adcfe4dbce66cfd0fcb9c0896a0de348",
    "title": "池上纳凉",
    "authorName": "钱蘅生",
    "authorId": "adcfe4dbce66cfd0d1457b72d1457b72",
    "dynasty": "清",
    "content": [
      "月上池塘冷，微波浸碧莲。",
      "香风吹不断，凉意似秋天。"
    ]
  },
  {
    "id": "adcfe4dbce66cfd00f3cb85433c8ac8a",
    "title": "腊梅",
    "authorName": "钱蘅生",
    "authorId": "adcfe4dbce66cfd0d1457b72d1457b72",
    "dynasty": "清",
    "content": [
      "晓风帘自卷，春信占梅先。",
      "腊蕊雪中破，清香小院前。"
    ]
  },
  {
    "id": "adcfe4dbce66cfd06a20e5f45fa64c98",
    "title": "秋夜",
    "authorName": "钱蘅生",
    "authorId": "adcfe4dbce66cfd0d1457b72d1457b72",
    "dynasty": "清",
    "content": [
      "月移花影动，风送绣帘斜。",
      "夜冷人声寂，萤火透碧纱。"
    ]
  },
  {
    "id": "adcfe4dbce66cfd06b380bbe30e25182",
    "title": "月夜",
    "authorName": "钱蘅生",
    "authorId": "adcfe4dbce66cfd0d1457b72d1457b72",
    "dynasty": "清",
    "content": [
      "人静月轮高，月高人意消。",
      "人邀月共语，人月两无聊。"
    ]
  },
  {
    "id": "adcfe4dbce66cfd0ef6244b6b353cb6f",
    "title": "送外",
    "authorName": "钱蘅生",
    "authorId": "adcfe4dbce66cfd0d1457b72d1457b72",
    "dynasty": "清",
    "content": [
      "临别翻无语，深闺静掩扉。",
      "潇潇风雨夜，打点客中衣。"
    ]
  },
  {
    "id": "adcfe4dbce66cfd0e0a181c21cdeac4e",
    "title": "送吉卿三姊回梨花里",
    "authorName": "钱蘅生",
    "authorId": "adcfe4dbce66cfd0d1457b72d1457b72",
    "dynasty": "清",
    "content": [
      "不尽思亲泪，那堪又别离。",
      "雁行分几处，何日慰相思。"
    ]
  },
  {
    "id": "adcfe4dbce66cfd0aa8690f803277bf8",
    "title": "茉莉花",
    "authorName": "钱蘅生",
    "authorId": "adcfe4dbce66cfd0d1457b72d1457b72",
    "dynasty": "清",
    "content": [
      "晚来小立向风前，细雨微风绝可怜。",
      "疏放一枝浑似雪，湘帘月上影婵娟。"
    ]
  },
  {
    "id": "adcfe4dbce66cfd0c60e8788e4e0d6f9",
    "title": "团扇",
    "authorName": "钱蘅生",
    "authorId": "adcfe4dbce66cfd0d1457b72d1457b72",
    "dynasty": "清",
    "content": [
      "小窗避暑拂轻罗，静倚阑干凉意多。",
      "好似团圞天上月，握中何处著嫦娥。"
    ]
  },
  {
    "id": "adcfe4dbce66cfd03df20a29d12f4ab5",
    "title": "夏日",
    "authorName": "钱蘅生",
    "authorId": "adcfe4dbce66cfd0d1457b72d1457b72",
    "dynasty": "清",
    "content": [
      "避暑池亭抚玉琴，阶前一鹤卧松阴。",
      "寻诗不把珠帘卷，只恐莲花笑苦吟。"
    ]
  },
  {
    "id": "adcfe4dbce66cfd0f72d02b41388fa87",
    "title": "夏夜玩月",
    "authorName": "钱蘅生",
    "authorId": "adcfe4dbce66cfd0d1457b72d1457b72",
    "dynasty": "清",
    "content": [
      "人静风微凉满天，一轮明月浸池莲。",
      "倚栏玉露沾衣袖，遥听松间响石泉。"
    ]
  },
  {
    "id": "adcfe4dbce66cfd0e6baa3e900d6dc55",
    "title": "咏阑干",
    "authorName": "钱蘅生",
    "authorId": "adcfe4dbce66cfd0d1457b72d1457b72",
    "dynasty": "清",
    "content": [
      "晚来独倚静生凉，隔却花光风送香。",
      "竹影萧疏依录曲，赚他明月到回廊。"
    ]
  },
  {
    "id": "adcfe4dbce66cfd0ee754c58ff538e42",
    "title": "采莲曲",
    "authorName": "钱蘅生",
    "authorId": "adcfe4dbce66cfd0d1457b72d1457b72",
    "dynasty": "清",
    "content": [
      "小舟风送荡微波，女伴相携笑语和。",
      "月照花开香满袖，折花低唱采莲歌。"
    ]
  },
  {
    "id": "adcfe4dbce66cfd035d5c1bb4821bd87",
    "title": "画美人",
    "authorName": "钱蘅生",
    "authorId": "adcfe4dbce66cfd0d1457b72d1457b72",
    "dynasty": "清",
    "content": [
      "桃花如面染胭脂，秋水含情不语时。",
      "一种风流谁写出，对人似欲诉相思。"
    ]
  },
  {
    "id": "adcfe4dbce66cfd09aee1ecb6cf4212f",
    "title": "晓起看荷",
    "authorName": "钱蘅生",
    "authorId": "adcfe4dbce66cfd0d1457b72d1457b72",
    "dynasty": "清",
    "content": [
      "窗前帘卷挹微凉，花放池塘露亦香。",
      "晓色含清人寂寂，看花先我有鸳鸯。"
    ]
  },
  {
    "id": "adcfe4dbce66cfd05acdfde3868ef687",
    "title": "迎秋",
    "authorName": "钱蘅生",
    "authorId": "adcfe4dbce66cfd0d1457b72d1457b72",
    "dynasty": "清",
    "content": [
      "风吹一叶报秋来，天送新凉云影开。",
      "今夜月明光倍好，娟娟如水照池台。"
    ]
  },
  {
    "id": "adcfe4dbce66cfd06a20e5f46253d3e3",
    "title": "秋夜",
    "authorName": "钱蘅生",
    "authorId": "adcfe4dbce66cfd0d1457b72d1457b72",
    "dynasty": "清",
    "content": [
      "凉雨初过蟋蟀鸣，梧桐落叶带风轻。",
      "不知玉露沾衣袖，倚遍阑干句乍成。"
    ]
  },
  {
    "id": "adcfe4dbce66cfd08fa94f5ccdc2063a",
    "title": "菊花",
    "authorName": "钱蘅生",
    "authorId": "adcfe4dbce66cfd0d1457b72d1457b72",
    "dynasty": "清",
    "content": [
      "露下天高三径秋，东篱花放满枝头。",
      "西风吹急疏帘卷，人倚诗屏月射楼。"
    ]
  },
  {
    "id": "adcfe4dbce66cfd0e3dc6124ec38a686",
    "title": "贺衡卿弟新婚三首",
    "authorName": "钱蘅生",
    "authorId": "adcfe4dbce66cfd0d1457b72d1457b72",
    "dynasty": "清",
    "content": [
      "玉箫吹彻画堂前，兰室生香笑并肩。",
      "如此秋光良夜永，灯光红夺月华鲜。"
    ]
  },
  {
    "id": "adcfe4dbce66cfd0e3dc61243a099c0c",
    "title": "贺衡卿弟新婚三首",
    "authorName": "钱蘅生",
    "authorId": "adcfe4dbce66cfd0d1457b72d1457b72",
    "dynasty": "清",
    "content": [
      "问字宵分莲漏迟，新声唱出合欢词。",
      "明朝厨下羹汤作，姊妹同看洗手时。"
    ]
  },
  {
    "id": "adcfe4dbce66cfd0e3dc6124725c14bb",
    "title": "贺衡卿弟新婚三首",
    "authorName": "钱蘅生",
    "authorId": "adcfe4dbce66cfd0d1457b72d1457b72",
    "dynasty": "清",
    "content": [
      "隔篱犹记听经时，雏凤于今韵渐清。",
      "从此挑灯人伴读，窗前赓和是书声。"
    ]
  },
  {
    "id": "adcfe4dbce66cfd0c8f9d1a3cdb0a176",
    "title": "寄梨花里吉卿三姊二首",
    "authorName": "钱蘅生",
    "authorId": "adcfe4dbce66cfd0d1457b72d1457b72",
    "dynasty": "清",
    "content": [
      "春雨丝丝润小庭，梅花初放柳含青。",
      "嫩寒天气添衣否，一度相思午梦醒。"
    ]
  },
  {
    "id": "adcfe4dbce66cfd0c8f9d1a30389e1e8",
    "title": "寄梨花里吉卿三姊二首",
    "authorName": "钱蘅生",
    "authorId": "adcfe4dbce66cfd0d1457b72d1457b72",
    "dynasty": "清",
    "content": [
      "盈盈一水怅离群，几日东风别绪纷。",
      "斜揭绣帘鹦鹉语，暂抛针线为思君。"
    ]
  },
  {
    "id": "adcfe4dbce66cfd09b1634ad6fcd387d",
    "title": "春日",
    "authorName": "钱蘅生",
    "authorId": "adcfe4dbce66cfd0d1457b72d1457b72",
    "dynasty": "清",
    "content": [
      "隔帘粉蝶舞参差，树影低垂绿满池。",
      "几阵微风书幌静，北窗高卧落花时。"
    ]
  },
  {
    "id": "adcfe4dbce66cfd097156434034ebbbb",
    "title": "池荷",
    "authorName": "钱蘅生",
    "authorId": "adcfe4dbce66cfd0d1457b72d1457b72",
    "dynasty": "清",
    "content": [
      "风散一天暑，夕照池塘隐。",
      "淡淡蕊含香，娟娟花弄影。",
      "鱼游水起波，蝶戏叶黏粉。",
      "晚露滴新枝，莲房明月引。"
    ]
  },
  {
    "id": "adcfe4dbce66cfd014a277da77e74f91",
    "title": "新月",
    "authorName": "钱蘅生",
    "authorId": "adcfe4dbce66cfd0d1457b72d1457b72",
    "dynasty": "清",
    "content": [
      "一钩挂云端，向夕光囧囧。",
      "帘卷碧窗明，纤纤上高岭。",
      "弯环似修眉，扫出春山影。",
      "团圞待三五，朗照秋天迥。"
    ]
  },
  {
    "id": "adcfe4dbce66cfd07c261c1b121c98c3",
    "title": "夜梦身坐小斋，见碧天沉沉，不著纤翳，俄有白云自空而起，屹若两峰，耸秀可爱，凝望久之而觉，盖幻景犹在目也，因系以诗",
    "authorName": "钱蘅生",
    "authorId": "adcfe4dbce66cfd0d1457b72d1457b72",
    "dynasty": "清",
    "content": [
      "浅梦重帘夜半，灯花冷坠琴案。",
      "白云飞去无痕，明月却来为伴。"
    ]
  },
  {
    "id": "adcfe4dbce75e44ada0be55513524015",
    "title": "题顾子朋斋壁",
    "authorName": "郑孝胥",
    "authorId": "adcfe4dbce75e44ad1457b72d1457b72",
    "dynasty": "清",
    "content": [
      "客去晚窗明，行吟山鸟惊。",
      "残阳一峰静，秋水半潭清。",
      "几席馀文字，祠堂近老成。",
      "终知归寂寞，徙倚若为情。"
    ]
  },
  {
    "id": "adcfe4dbce75e44a3026bd6470aa4cb8",
    "title": "伯潜约游鼓山",
    "authorName": "郑孝胥",
    "authorId": "adcfe4dbce75e44ad1457b72d1457b72",
    "dynasty": "清",
    "content": [
      "风雨危前诺，中宵喜见星。",
      "夜寒依竹轿，晓雾出茅亭。",
      "沧海归人瘦，孤峰向我青。",
      "入山真恨晚，举首愧山灵。"
    ]
  },
  {
    "id": "adcfe4dbce75e44ad9acf54b36b1b4a4",
    "title": "形赠影",
    "authorName": "郑孝胥",
    "authorId": "adcfe4dbce75e44ad1457b72d1457b72",
    "dynasty": "清",
    "content": [
      "学道未为晚，新持胎息经。",
      "凝心存日景，行气摄神庭。",
      "情在妨飞举，身微混醉醒。",
      "对君终不愧，勿复患颓龄。"
    ]
  },
  {
    "id": "adcfe4dbce75e44a5109c3838720ce92",
    "title": "影赠形",
    "authorName": "郑孝胥",
    "authorId": "adcfe4dbce75e44ad1457b72d1457b72",
    "dynasty": "清",
    "content": [
      "用意君良苦，崎岖欲胜天。",
      "拙迟期得巧，后发待争先。",
      "世运行一变，人谋无万全。",
      "就阴应可息，吾已倦周旋。"
    ]
  },
  {
    "id": "adcfe4dbce75e44ac694dcb7722c92a5",
    "title": "神释",
    "authorName": "郑孝胥",
    "authorId": "adcfe4dbce75e44ad1457b72d1457b72",
    "dynasty": "清",
    "content": [
      "万化有消长，而非减与增。",
      "短长初止此，得失亦何曾。",
      "知退宁渠黠，好谋讵尔能。",
      "唯当量心力，兴到径须乘。"
    ]
  },
  {
    "id": "adcfe4dbce75e44abbc78198e5ecd10d",
    "title": "王子飞鸟山看红叶饮扇屋",
    "authorName": "郑孝胥",
    "authorId": "adcfe4dbce75e44ad1457b72d1457b72",
    "dynasty": "清",
    "content": [
      "有山曰飞鸟，似我射乌不？",
      "高树红犹浅，回溪响更流。",
      "烹鱼怜女手，把酒爱楼头。",
      "莫厌三年住，堪成一笑留。"
    ]
  },
  {
    "id": "adcfe4dbce75e44a0278ab45abcf856f",
    "title": "答袁爽秋",
    "authorName": "郑孝胥",
    "authorId": "adcfe4dbce75e44ad1457b72d1457b72",
    "dynasty": "清",
    "content": [
      "踪迹宣南阔，情怀海外孤。",
      "佳书能见及，妍语故多殊。",
      "岛族滔新法，宾僚局腐儒。",
      "默惭袁伯业，勤力久过吾。"
    ]
  },
  {
    "id": "adcfe4dbce75e44a5b91057da779f088",
    "title": "川和村看菊途遇雷雨返饮神奈川丁子屋",
    "authorName": "郑孝胥",
    "authorId": "adcfe4dbce75e44ad1457b72d1457b72",
    "dynasty": "清",
    "content": [
      "秋来足风雨，已自负重阳。",
      "佳日天公妒，黄花异国香。",
      "郎当游亦壮，调笑意殊狂。",
      "我辈人谁识？",
      "胡姬傥不忘。"
    ]
  },
  {
    "id": "adcfe4dbce75e44ac4b8b0a2b5ae5e31",
    "title": "南河县尉王寅侯死贼诗",
    "authorName": "郑孝胥",
    "authorId": "adcfe4dbce75e44ad1457b72d1457b72",
    "dynasty": "清",
    "content": [
      "挺身追语贼，父弟得生全。",
      "尔辈可杀我，微官宁愧天。",
      "彭修今复见，赵孝世终传。",
      "高位多偷活，吾因表此贤。"
    ]
  },
  {
    "id": "adcfe4dbce75e44ade7f718a053122bf",
    "title": "晚登吴园小台",
    "authorName": "郑孝胥",
    "authorId": "adcfe4dbce75e44ad1457b72d1457b72",
    "dynasty": "清",
    "content": [
      "众喧不妨寂，独往偶成游。",
      "阅世人将老，登台月已秋。",
      "蒲荷丛暮气，星宿沸清流。",
      "何事单衣客，悲歌起饭牛。"
    ]
  },
  {
    "id": "adcfe4dbce75e44a9cce2d6c010eef5c",
    "title": "赠王幼霞前辈鹏运即题其忆远图册",
    "authorName": "郑孝胥",
    "authorId": "adcfe4dbce75e44ad1457b72d1457b72",
    "dynasty": "清",
    "content": [
      "朝士衰风雅，嵚崎老半塘。",
      "封章函涕泪，乐府积悲凉。",
      "画本秋心稿，残碑翠墨装。",
      "此中从遣日，祇禁说行藏。"
    ]
  },
  {
    "id": "adcfe4dbce75e44aef638627eaab4c06",
    "title": "芜湖道署燕集上广雅尚书",
    "authorName": "郑孝胥",
    "authorId": "adcfe4dbce75e44ad1457b72d1457b72",
    "dynasty": "清",
    "content": [
      "细雨于湖路，扬舲节使过。",
      "高斋春日晏，江介晚来波。",
      "宏济时谁赖，艰贞理不磨。",
      "赭山楼甫落，叹息话涪皤。"
    ]
  },
  {
    "id": "adcfe4dbce75e44a48dcfc3e60b178a6",
    "title": "题上元顾氏忠贞录",
    "authorName": "郑孝胥",
    "authorId": "adcfe4dbce75e44ad1457b72d1457b72",
    "dynasty": "清",
    "content": [
      "忠节元天性，尤悲不遇身。",
      "从来依草莽，何处有君臣。",
      "浩劫灰俱烬，贞闺志独辛。",
      "表微下廷议，未足慰斯人。"
    ]
  },
  {
    "id": "adcfe4dbce75e44a48dcfc3ef62b5233",
    "title": "题上元顾氏忠贞录",
    "authorName": "郑孝胥",
    "authorId": "adcfe4dbce75e44ad1457b72d1457b72",
    "dynasty": "清",
    "content": [
      "著录存家乘，清门挺隽才。",
      "友朋倾一世，文笔助馀哀。",
      "天道宜昌此，人言岂妄哉。",
      "君看明德后，名字已如雷。"
    ]
  },
  {
    "id": "adcfe4dbce75e44a4f48a8a6b3eb23bd",
    "title": "南皮制军六十生日二首",
    "authorName": "郑孝胥",
    "authorId": "adcfe4dbce75e44ad1457b72d1457b72",
    "dynasty": "清",
    "content": [
      "独起辉天际，尚书若启明。",
      "深心逾少壮，浩气贯平生。",
      "诸老唯无术，神州久见轻。",
      "如闻觇国者，反报为司城。"
    ]
  },
  {
    "id": "adcfe4dbce75e44a4f48a8a655183778",
    "title": "南皮制军六十生日二首",
    "authorName": "郑孝胥",
    "authorId": "adcfe4dbce75e44ad1457b72d1457b72",
    "dynasty": "清",
    "content": [
      "神完中有恃，谈笑却熊罴。",
      "自古虽闻此，于公始见之。",
      "个臣坐江汉，四海念须眉。",
      "吾道微如发，还看振孔姬。"
    ]
  },
  {
    "id": "adcfe4dbce75e44a61c40573c60881b0",
    "title": "十月向尽刘五聚卿贻晚菊数种",
    "authorName": "郑孝胥",
    "authorId": "adcfe4dbce75e44ad1457b72d1457b72",
    "dynasty": "清",
    "content": [
      "爱好休嗟晚，微言欲辨韩。",
      "能留孤兴在，正耐此时看。",
      "秋气关人事，霜丛耿岁寒。",
      "刘郎应解意，冷淡自成欢。"
    ]
  },
  {
    "id": "adcfe4dbce75e44afd2b26b978f42612",
    "title": "答沈子培",
    "authorName": "郑孝胥",
    "authorId": "adcfe4dbce75e44ad1457b72d1457b72",
    "dynasty": "清",
    "content": [
      "委靡谋何济，优游意自哀。",
      "津梁愁作佛，党锢怕成魁。",
      "海覆虚琴操，池枯待劫灰。",
      "不应子沈子，图霸尚怜才。"
    ]
  },
  {
    "id": "adcfe4dbce75e44aa0d0b413b8c11a36",
    "title": "三月三十日",
    "authorName": "郑孝胥",
    "authorId": "adcfe4dbce75e44ad1457b72d1457b72",
    "dynasty": "清",
    "content": [
      "一雨海棠尽，闲庭春已归。",
      "池蛙空阁阁，梁燕自飞飞。",
      "晼晚时不与，蹉跎心有违。",
      "邻园犹可借，聊探牡丹肥。"
    ]
  },
  {
    "id": "adcfe4dbce75e44ac12c83ac244b28fc",
    "title": "幽栖",
    "authorName": "郑孝胥",
    "authorId": "adcfe4dbce75e44ad1457b72d1457b72",
    "dynasty": "清",
    "content": [
      "空翠晓絪缊，鸟声清可闻。",
      "目成溪上水，心悦岭头云。",
      "下吏何妨隐，幽栖谁与群？",
      "前湾异喧寂，弦管太纷纷。"
    ]
  },
  {
    "id": "adcfe4dbce75e44ab4b208787a66ec7f",
    "title": "题吴干臣",
    "authorName": "郑孝胥",
    "authorId": "adcfe4dbce75e44ad1457b72d1457b72",
    "dynasty": "清",
    "content": [
      "会见侵边警，宁论距海忧。",
      "南藩隳缅越，左股折蛮瓯。",
      "群醉谁先觉？",
      "孤忠入九幽。",
      "图穷心不灭，诗就涕应流。"
    ]
  },
  {
    "id": "adcfe4dbce75e44a5fd8fad6420e2295",
    "title": "陈雨生孝廉属赋其子妇殉节事",
    "authorName": "郑孝胥",
    "authorId": "adcfe4dbce75e44ad1457b72d1457b72",
    "dynasty": "清",
    "content": [
      "婉婉双栖子，俄成寡鹄哀。",
      "戏言终不负，烈意苦难回。",
      "乳药中宵觉，离魂七日才。",
      "凭君续原鬼，莫说望思台。"
    ]
  },
  {
    "id": "adcfe4dbce75e44ac764f9262754913f",
    "title": "挽丁叔珩二首",
    "authorName": "郑孝胥",
    "authorId": "adcfe4dbce75e44ad1457b72d1457b72",
    "dynasty": "清",
    "content": [
      "无术移常熟，虚闻罪合肥。",
      "词臣私激烈，国是苦乖违。",
      "议礼书终上，论兵士稍归。",
      "虽云谋不用，正色自崔巍。"
    ]
  },
  {
    "id": "adcfe4dbce75e44ac764f926bb23085d",
    "title": "挽丁叔珩二首",
    "authorName": "郑孝胥",
    "authorId": "adcfe4dbce75e44ad1457b72d1457b72",
    "dynasty": "清",
    "content": [
      "病废卒难起，平生意遂沉。",
      "函书驱左腕，兴学折深心。",
      "伯道天何在，翁卿政可寻。",
      "死灰为君灭，郁郁涕盈襟。"
    ]
  },
  {
    "id": "adcfe4dbce75e44a17dcd98d72ad225e",
    "title": "正月廿七日夜雨竟夕不寐明日遂去汉口",
    "authorName": "郑孝胥",
    "authorId": "adcfe4dbce75e44ad1457b72d1457b72",
    "dynasty": "清",
    "content": [
      "缘尽亦无梦，劳人意未穷。",
      "蹉跎五年所，辗转一宵中。",
      "欲老来残世，安归此寓公。",
      "灯昏江渐白，楚雨莫翻空。"
    ]
  },
  {
    "id": "adcfe4dbce75e44a55ba906b095cd58a",
    "title": "苏松太道袁海观求题小像",
    "authorName": "郑孝胥",
    "authorId": "adcfe4dbce75e44ad1457b72d1457b72",
    "dynasty": "清",
    "content": [
      "精悍见眉间，堂堂报国颜。",
      "清吟须少谷，雅望属君山。",
      "密迩犹常隔，栖迟却未闲。",
      "卷中幸相对，小缓莫催还。"
    ]
  },
  {
    "id": "adcfe4dbce75e44acb737fc472dc6440",
    "title": "与易实甫观察同游玉洞",
    "authorName": "郑孝胥",
    "authorId": "adcfe4dbce75e44ad1457b72d1457b72",
    "dynasty": "清",
    "content": [
      "入洞如登塔，空明面面穿。",
      "床敷且容与，花木亦苍然。",
      "斜日飞临海，荒山走控边。",
      "吾侪能小立，留取话龙编。"
    ]
  },
  {
    "id": "adcfe4dbce75e44ad02b62d019bf7533",
    "title": "龙州杂诗",
    "authorName": "郑孝胥",
    "authorId": "adcfe4dbce75e44ad1457b72d1457b72",
    "dynasty": "清",
    "content": [
      "一旅当边锁，中朝意甚轻。",
      "疲氓殊未活，强对况难撄。",
      "坐见前车覆，宁论卧榻争。",
      "官家方省事，付与老书生。"
    ]
  },
  {
    "id": "adcfe4dbce75e44a1e4a5479e1485e8e",
    "title": "八月初十夜即事",
    "authorName": "郑孝胥",
    "authorId": "adcfe4dbce75e44ad1457b72d1457b72",
    "dynasty": "清",
    "content": [
      "雨过云逾霁，夜凉云自流。",
      "明明一天月，飒飒四山秋。",
      "林影纷当户，滩声静入楼。",
      "曲廊聊坐地，莫说是龙州。"
    ]
  },
  {
    "id": "adcfe4dbce75e44a1f837341bf8e29a2",
    "title": "述轩辕弥明语",
    "authorName": "郑孝胥",
    "authorId": "adcfe4dbce75e44ad1457b72d1457b72",
    "dynasty": "清",
    "content": [
      "知者谈何易，就之姑有云。",
      "莫疑吾所学，聊与子同群。",
      "孰意卒无取，于时谁复分？",
      "道人今闭口，不语岂当闻。"
    ]
  },
  {
    "id": "adcfe4dbce75e44ac21d348d2d913de9",
    "title": "劳人",
    "authorName": "郑孝胥",
    "authorId": "adcfe4dbce75e44ad1457b72d1457b72",
    "dynasty": "清",
    "content": [
      "楼阁明清夜，星河挂暮秋。",
      "月低蕉影大，露下角声遒。",
      "边事将谁语？",
      "劳人失自谋。",
      "平生江海思，坐觉负扁舟。"
    ]
  },
  {
    "id": "adcfe4dbce75e44a17bbc24c95e22463",
    "title": "两兄将葬",
    "authorName": "郑孝胥",
    "authorId": "adcfe4dbce75e44ad1457b72d1457b72",
    "dynasty": "清",
    "content": [
      "临穴沦前誓，馀生负九原。",
      "穷山旋敛骨，瘴海独销魂。",
      "世短犹相失，神伤亦仅存。",
      "弃官如见许，终拟展松根。"
    ]
  },
  {
    "id": "adcfe4dbce75e44a3ac076328fa5ac59",
    "title": "伏波庙",
    "authorName": "郑孝胥",
    "authorId": "adcfe4dbce75e44ad1457b72d1457b72",
    "dynasty": "清",
    "content": [
      "水挟双溪急，山蟠百越多。",
      "祠堂空徙倚，松竹任婆娑。",
      "别欲营高阁，何须附伏波。",
      "一州推绝景，来看坠金锣。"
    ]
  },
  {
    "id": "adcfe4dbce75e44ad823d19a1ff1fa1a",
    "title": "久戍",
    "authorName": "郑孝胥",
    "authorId": "adcfe4dbce75e44ad1457b72d1457b72",
    "dynasty": "清",
    "content": [
      "乱平嗟戍久，岁稔觉民驯。",
      "好整戎常避，无功众转亲。",
      "后人思愦愦，儒者意申申。",
      "谢病真能去，休论过与仁。"
    ]
  },
  {
    "id": "adcfe4dbce75e44a9a18ae7a2b9289fd",
    "title": "题孟莼孙新著广西边事旁记",
    "authorName": "郑孝胥",
    "authorId": "adcfe4dbce75e44ad1457b72d1457b72",
    "dynasty": "清",
    "content": [
      "龙江波似箭，一夕下邕州。",
      "稍转苍梧棹，遂乘南海流。",
      "行歌具区薮，归隐海藏楼。",
      "欲问来南录，名山属孟侯。"
    ]
  },
  {
    "id": "adcfe4dbce75e44a960bda5c725bb3e9",
    "title": "报言粤东加抽赌饷感赋",
    "authorName": "郑孝胥",
    "authorId": "adcfe4dbce75e44ad1457b72d1457b72",
    "dynasty": "清",
    "content": [
      "盗贼非天性，纷纷皆博徒。",
      "孰能止游堕，自足靖萑苻。",
      "饮鸩有切喻，攘鸡宁后图。",
      "如何理财者，犹税牧猪奴。"
    ]
  },
  {
    "id": "adcfe4dbce75e44a3257506873245c95",
    "title": "九月八日",
    "authorName": "郑孝胥",
    "authorId": "adcfe4dbce75e44ad1457b72d1457b72",
    "dynasty": "清",
    "content": [
      "竹影妙于画，夜窗看最幽。",
      "灯清犹助月，虫老亦吟秋。",
      "乐土将奚适，穷边未解忧。",
      "三年负重九，知我有高楼。"
    ]
  },
  {
    "id": "adcfe4dbce75e44a9c01727a63472e07",
    "title": "元旦试笔",
    "authorName": "郑孝胥",
    "authorId": "adcfe4dbce75e44ad1457b72d1457b72",
    "dynasty": "清",
    "content": [
      "胜天由素定，吾意稍施行。",
      "归老方耽学，投荒久厌兵。",
      "一闻春风至，复有少年情。",
      "只恐清樽侧，回肠醉不成。"
    ]
  },
  {
    "id": "adcfe4dbce75e44a90c60c90824fabaf",
    "title": "十二月初九日渡海",
    "authorName": "郑孝胥",
    "authorId": "adcfe4dbce75e44ad1457b72d1457b72",
    "dynasty": "清",
    "content": [
      "屯云连岛屿，漏日射波澜。",
      "不觉天风劲，空怜海水寒。",
      "乞归翻远逝，称老得游观。",
      "鸟兽同群者，移情可是难？"
    ]
  },
  {
    "id": "adcfe4dbce75e44a90c60c90cfacff08",
    "title": "十二月初九日渡海",
    "authorName": "郑孝胥",
    "authorId": "adcfe4dbce75e44ad1457b72d1457b72",
    "dynasty": "清",
    "content": [
      "殉道乘桴外，收身把钓边。",
      "波涛真隔世，烟雾欲迷天。",
      "一粟宁轻重，千帆孰后先？",
      "麻姑无恙在，呼取话桑田。"
    ]
  },
  {
    "id": "adcfe4dbce75e44a90c60c90a533d5c0",
    "title": "十二月初九日渡海",
    "authorName": "郑孝胥",
    "authorId": "adcfe4dbce75e44ad1457b72d1457b72",
    "dynasty": "清",
    "content": [
      "海与风俱碎，天为水所吞。",
      "重围从荡决，万象各崩奔。",
      "白日俄无色，群山仅自存。",
      "窗间数高浪，奇绝度黄昏。"
    ]
  },
  {
    "id": "adcfe4dbce75e44aa11c1e9749297335",
    "title": "赠严复",
    "authorName": "郑孝胥",
    "authorId": "adcfe4dbce75e44ad1457b72d1457b72",
    "dynasty": "清",
    "content": [
      "《楞严》虽妙绝，笔授赖房融。",
      "译者论能事，儒林属钜公。",
      "东坡端可信，几道始称雄。",
      "西士应传写，倾心更向东。"
    ]
  },
  {
    "id": "adcfe4dbce75e44a19dc8f71ed4b1625",
    "title": "残春二首",
    "authorName": "郑孝胥",
    "authorId": "adcfe4dbce75e44ad1457b72d1457b72",
    "dynasty": "清",
    "content": [
      "孤抱曾何惜，残春绝可哀。",
      "不成依斗室，复作揽高台。",
      "心与惊鸿逝，书凭梦蝶回。",
      "司勋休刻意，意尽恐难裁。"
    ]
  },
  {
    "id": "adcfe4dbce75e44a19dc8f710b8b6d70",
    "title": "残春二首",
    "authorName": "郑孝胥",
    "authorId": "adcfe4dbce75e44ad1457b72d1457b72",
    "dynasty": "清",
    "content": [
      "近水生惆怅，看天抱苦辛。",
      "一闲成落魄，多恨失收身。",
      "又做江南客，还逢白下春。",
      "春风太轻别，无地著愁人。"
    ]
  },
  {
    "id": "adcfe4dbce75e44a26e73c174a4f6348",
    "title": "弃官",
    "authorName": "郑孝胥",
    "authorId": "adcfe4dbce75e44ad1457b72d1457b72",
    "dynasty": "清",
    "content": [
      "弃官宁不遇，厌世始猖狂。",
      "欲老真甘死，难行却善藏。",
      "累心情略尽，用短巧何妨。",
      "此意将谁语，凭栏送夕阳。"
    ]
  },
  {
    "id": "adcfe4dbce75e44a0c21940937989e6e",
    "title": "送稚辛之日本",
    "authorName": "郑孝胥",
    "authorId": "adcfe4dbce75e44ad1457b72d1457b72",
    "dynasty": "清",
    "content": [
      "预言一年别，岁月已销除。",
      "相见定何处，自知非昔余。",
      "滔天天正醉，转世世难居。",
      "歇浦凉风味，重寻恐不如。"
    ]
  },
  {
    "id": "adcfe4dbce75e44ad867bbbee907840f",
    "title": "又题金陵三羽士录",
    "authorName": "郑孝胥",
    "authorId": "adcfe4dbce75e44ad1457b72d1457b72",
    "dynasty": "清",
    "content": [
      "彼曹能厌世，我乃未忘情。",
      "身外留文字，人间说姓名。",
      "君胡录三士，翻似辟长生。",
      "生死原难了，年来意渐平。"
    ]
  },
  {
    "id": "adcfe4dbce75e44ad5b030cd042329b9",
    "title": "雨中过如皋赠知县周松孙",
    "authorName": "郑孝胥",
    "authorId": "adcfe4dbce75e44ad1457b72d1457b72",
    "dynasty": "清",
    "content": [
      "子压京城污，能来宰此乡。",
      "官身贫益傲，诗境老弥苍。",
      "入县逢秋雨，看图话辟疆。",
      "自嫌行太急，别酒沸离肠。"
    ]
  },
  {
    "id": "adcfe4dbce75e44ac95ead0adfd7e5d7",
    "title": "答姚叟",
    "authorName": "郑孝胥",
    "authorId": "adcfe4dbce75e44ad1457b72d1457b72",
    "dynasty": "清",
    "content": [
      "看君飘白发，意气百重哀。",
      "我辈行为士，当年岂再来。",
      "一言销尔恨，成败莫论才。",
      "歌管喑呜地，沉思更覆杯。"
    ]
  },
  {
    "id": "adcfe4dbce75e44a1df4d3da985851aa",
    "title": "九月二十四日葬弥明于苏州木渎米斗山",
    "authorName": "郑孝胥",
    "authorId": "adcfe4dbce75e44ad1457b72d1457b72",
    "dynasty": "清",
    "content": [
      "骨肉须归土，来分木渎山。",
      "离魂伤若女，掩坎变衰颜。",
      "湖海聊漂泊，彭殇亦等闲。",
      "有谁观季札，左袒便东还。"
    ]
  },
  {
    "id": "adcfe4dbce75e44a1466f98f26613db3",
    "title": "得胡梓方书却寄",
    "authorName": "郑孝胥",
    "authorId": "adcfe4dbce75e44ad1457b72d1457b72",
    "dynasty": "清",
    "content": [
      "蹙国金何日，滔天逮此生。",
      "幕巢宁可托，厦木欲同倾。",
      "物外高楼在，樽前举世轻。",
      "报书无别语，收泪复纵横。"
    ]
  },
  {
    "id": "adcfe4dbce75e44a4a30a11e5a4f2602",
    "title": "六月二十一日夜起",
    "authorName": "郑孝胥",
    "authorId": "adcfe4dbce75e44ad1457b72d1457b72",
    "dynasty": "清",
    "content": [
      "林暗幽光起，楼高碧落通。",
      "微风成独夜，凉月亦凌空。",
      "草草随残劫，纷纷谁长雄？",
      "死棋聊插手，吾道若为东。"
    ]
  },
  {
    "id": "adcfe4dbce75e44a04398ef60ee57652",
    "title": "七月十八夜舍饭寺",
    "authorName": "郑孝胥",
    "authorId": "adcfe4dbce75e44ad1457b72d1457b72",
    "dynasty": "清",
    "content": [
      "雷电向何处，长空月皎然。",
      "浮云宁易世，人意自弥天。",
      "树影深遮寺，钟声苦破眠。",
      "酣嬉不归者，真比独居贤。"
    ]
  },
  {
    "id": "adcfe4dbce75e44a5309fe0da842a0f9",
    "title": "闻诏述哀二首",
    "authorName": "郑孝胥",
    "authorId": "adcfe4dbce75e44ad1457b72d1457b72",
    "dynasty": "清",
    "content": [
      "少负致君志，蹉跎三十年。",
      "恨深孝钦世，气尽景皇前。",
      "自窜长辞阙，投荒遂戍边。",
      "拊膺终有欠，晚节不成坚。"
    ]
  },
  {
    "id": "adcfe4dbce75e44a5309fe0d701bac96",
    "title": "闻诏述哀二首",
    "authorName": "郑孝胥",
    "authorId": "adcfe4dbce75e44ad1457b72d1457b72",
    "dynasty": "清",
    "content": [
      "吾父潜郎署，趋庭只教忠。",
      "宦途偏不遂，国史忽云终。",
      "死所原难觅，时流莫苟同。",
      "未求人事尽，可得咎天公。"
    ]
  },
  {
    "id": "adcfe4dbce75e44afd2b26b9118f175f",
    "title": "答沈子培",
    "authorName": "郑孝胥",
    "authorId": "adcfe4dbce75e44ad1457b72d1457b72",
    "dynasty": "清",
    "content": [
      "往者心宁逝，颓然迹愈疏。",
      "交期龚语隗，相视祀怜舆。",
      "挂月楼常迥，凝寒岁向除。",
      "思君须雪后，访戴未为虚。"
    ]
  },
  {
    "id": "adcfe4dbce75e44a3f19f41741309a0b",
    "title": "陈仁先听松图",
    "authorName": "郑孝胥",
    "authorId": "adcfe4dbce75e44ad1457b72d1457b72",
    "dynasty": "清",
    "content": [
      "飒飒寻徐至，飕飕久未停。",
      "崩腾赴空阔，萧洒出沉冥。",
      "倚石梦初觉，推窗酒欲醒。",
      "劝君勤洗耳，凡响不须听。"
    ]
  },
  {
    "id": "adcfe4dbce75e44a5d340019366eef29",
    "title": "吾分",
    "authorName": "郑孝胥",
    "authorId": "adcfe4dbce75e44ad1457b72d1457b72",
    "dynasty": "清",
    "content": [
      "老死虽吾分，衔冤欲一言。",
      "辟人中辟世，为鹤亦为猿。",
      "楼夐天沉月，秋悲叶去根。",
      "儒生机屡失，端已绝乾坤。"
    ]
  },
  {
    "id": "adcfe4dbce75e44a709f5ece42c350a9",
    "title": "张楚实求作石老人君子居诗",
    "authorName": "郑孝胥",
    "authorId": "adcfe4dbce75e44ad1457b72d1457b72",
    "dynasty": "清",
    "content": [
      "辟世欲何往，飘然海上逃。",
      "离群从鸟兽，孤啸答风涛。",
      "此叟堪师事，高踪谢尔曹。",
      "题名非石隐，试为问文豪。"
    ]
  },
  {
    "id": "adcfe4dbce75e44a709f5ece14c07cb1",
    "title": "张楚实求作石老人君子居诗",
    "authorName": "郑孝胥",
    "authorId": "adcfe4dbce75e44ad1457b72d1457b72",
    "dynasty": "清",
    "content": [
      "白下寻残梦，吾尝过竹居。",
      "胎禽养丹顶，壁记刻行书。",
      "觞咏怀前辈，风流话旧庐。",
      "宫墙照眼地，今日是殷墟。"
    ]
  },
  {
    "id": "adcfe4dbce75e44a68de55769acfb309",
    "title": "幽思",
    "authorName": "郑孝胥",
    "authorId": "adcfe4dbce75e44ad1457b72d1457b72",
    "dynasty": "清",
    "content": [
      "幽思破残夜，禁寒弥憯悽。",
      "野苍霜气白，窗曙月痕低。",
      "我倦不能寝，鸡鸣真欲啼。",
      "旁皇殊未已，觅句奈无题。"
    ]
  },
  {
    "id": "adcfe4dbce75e44a1837df41f46c7b93",
    "title": "十一月十八夜",
    "authorName": "郑孝胥",
    "authorId": "adcfe4dbce75e44ad1457b72d1457b72",
    "dynasty": "清",
    "content": [
      "夜起久成癖，晦明观吐吞。",
      "苦寒知月味，衔恨敛霜魂。",
      "衾影曾何愧，荆凡定孰存？",
      "恶声闻最熟，不必蹴刘琨。"
    ]
  },
  {
    "id": "adcfe4dbce75e44a2bb70e97f2e7397d",
    "title": "题张亨甫洪桥送别图",
    "authorName": "郑孝胥",
    "authorId": "adcfe4dbce75e44ad1457b72d1457b72",
    "dynasty": "清",
    "content": [
      "慢世才难屈，高名遇独穷。",
      "平生姚石甫，期尔李空同。",
      "往事洪桥别，交游国士风。",
      "风流殊未尽，宛在夕阳红。"
    ]
  },
  {
    "id": "adcfe4dbce75e44a95f5c259570ddbaa",
    "title": "哭旭庄",
    "authorName": "郑孝胥",
    "authorId": "adcfe4dbce75e44ad1457b72d1457b72",
    "dynasty": "清",
    "content": [
      "期许从童稚，君家伯仲间。",
      "平生心入土，往事梦如山。",
      "抱节残年尽，能贫晚遇艰。",
      "病中怀旧意，惟有泪相还。"
    ]
  },
  {
    "id": "adcfe4dbce75e44acd9fc607fe2b6580",
    "title": "和硕恭亲王福晋挽歌",
    "authorName": "郑孝胥",
    "authorId": "adcfe4dbce75e44ad1457b72d1457b72",
    "dynasty": "清",
    "content": [
      "碧鲁承金册，天湟迓鹿车。",
      "河间钦德助，鸿烈相成书。",
      "风驭随灵雨，神山出太虚。",
      "谁纾隆准恸，哀语散琼琚。"
    ]
  },
  {
    "id": "adcfe4dbce75e44acd9fc607475b7d72",
    "title": "和硕恭亲王福晋挽歌",
    "authorName": "郑孝胥",
    "authorId": "adcfe4dbce75e44ad1457b72d1457b72",
    "dynasty": "清",
    "content": [
      "去国捐环佩，从亡护棣华。",
      "遗言薪胆恻，逝影镜尘遮。",
      "贤孝辉彤管，仙游望落霞。",
      "东平正深念，保乂重王家。"
    ]
  },
  {
    "id": "adcfe4dbce75e44a2d4b149f95efc52c",
    "title": "二月初五日内务府夜直",
    "authorName": "郑孝胥",
    "authorId": "adcfe4dbce75e44ad1457b72d1457b72",
    "dynasty": "清",
    "content": [
      "初月犹依魄，虚衙欲敛阴。",
      "星河天脉脉，宫禁夜沈沈。",
      "曙意鸦先觉，忧端蝶独寻。",
      "宁知将压喻，未尽杞人心。"
    ]
  },
  {
    "id": "adcfe4dbce75e44a74542837e853800a",
    "title": "行严揖唐纕衡次公见和重九诗",
    "authorName": "郑孝胥",
    "authorId": "adcfe4dbce75e44ad1457b72d1457b72",
    "dynasty": "清",
    "content": [
      "垂老从亡者，知为举世非。",
      "诸公胡不弃，异趣或同归。",
      "好乱犹难止，当仁孰见机。",
      "沉思言外旨，相感入精微。"
    ]
  },
  {
    "id": "adcfe4dbce75e44a8d1c52c517e95b80",
    "title": "李园",
    "authorName": "郑孝胥",
    "authorId": "adcfe4dbce75e44ad1457b72d1457b72",
    "dynasty": "清",
    "content": [
      "芦荻似江乡，迎寒花已霜。",
      "一亭伴秋水，数客语斜阳。",
      "渐远双凫静，孤横小艇凉。",
      "不嫌寂寞味，来话水西庄。"
    ]
  },
  {
    "id": "adcfe4dbce75e44aceee88d34f0b3390",
    "title": "十一月十七日四鼓玩月",
    "authorName": "郑孝胥",
    "authorId": "adcfe4dbce75e44ad1457b72d1457b72",
    "dynasty": "清",
    "content": [
      "落月好颜色，东方殊未明。",
      "徘徊若相顾，欲逝转含情。",
      "残夜成元赏，祁寒见独行。",
      "此生如此已，谁与惜平生？"
    ]
  },
  {
    "id": "adcfe4dbce75e44a934d87933f095588",
    "title": "李星冶师挽诗",
    "authorName": "郑孝胥",
    "authorId": "adcfe4dbce75e44ad1457b72d1457b72",
    "dynasty": "清",
    "content": [
      "门人虽亦老，迷恋授经时。",
      "巽语儿尝说，温颜弟共窥。",
      "何曾见衰惫，私意望期颐。",
      "称寿文无隐，凭谁论事师？"
    ]
  },
  {
    "id": "adcfe4dbce75e44a05ec55f0af85efc1",
    "title": "青岛",
    "authorName": "郑孝胥",
    "authorId": "adcfe4dbce75e44ad1457b72d1457b72",
    "dynasty": "清",
    "content": [
      "昔我游斯岛，于今十八年。",
      "兴亡空复尔，桑海故依然。",
      "林气犹吞日，涛声欲问天。",
      "劳山信堪隐，独忆抱经贤。"
    ]
  },
  {
    "id": "adcfe4dbce75e44aff151b2d2b2671f0",
    "title": "万国公墓",
    "authorName": "郑孝胥",
    "authorId": "adcfe4dbce75e44ad1457b72d1457b72",
    "dynasty": "清",
    "content": [
      "逝者如斯耳，空山石像哀。",
      "残骸终共掩，毅魄恐难灰。",
      "怅惘二三子，沉吟归去来。",
      "受辛谁幼妇，情恨满苍苔。"
    ]
  },
  {
    "id": "adcfe4dbce75e44a5036b26c663f9f3f",
    "title": "杨味云寿栴求作贯华阁诗",
    "authorName": "郑孝胥",
    "authorId": "adcfe4dbce75e44ad1457b72d1457b72",
    "dynasty": "清",
    "content": [
      "容若无双士，梁汾一世才。",
      "交期缘未尽，冥感梦还来。",
      "岩壑怀遗韵，精庐问劫灰。",
      "多情铁厓老，手为辟蒿莱。"
    ]
  },
  {
    "id": "adcfe4dbce75e44a5036b26cd37fb8d0",
    "title": "杨味云寿栴求作贯华阁诗",
    "authorName": "郑孝胥",
    "authorId": "adcfe4dbce75e44ad1457b72d1457b72",
    "dynasty": "清",
    "content": [
      "题匾虽难见，荒庵故可寻。",
      "林开峰自掩，阑曲阁能深。",
      "便做名山主，仍编白雪吟。",
      "词流重风义，应契昔贤心。"
    ]
  },
  {
    "id": "adcfe4dbce75e44ae4dcb6f53f41e722",
    "title": "旁观一首",
    "authorName": "郑孝胥",
    "authorId": "adcfe4dbce75e44ad1457b72d1457b72",
    "dynasty": "清",
    "content": [
      "当局固无觉，旁观亦自疑。",
      "难言天下变，未信老夫知。",
      "囊底智何在，周馀民偶遗。",
      "后清三百载，聊与彼苍期。"
    ]
  },
  {
    "id": "adcfe4dbce75e44a1d64cab561c2bc93",
    "title": "题刘氏从母小像",
    "authorName": "郑孝胥",
    "authorId": "adcfe4dbce75e44ad1457b72d1457b72",
    "dynasty": "清",
    "content": [
      "儿时事历历，壮岁反多忘。",
      "一忆姨相唤，真同母在堂。",
      "乱离负乡土，亲爱苦肝肠。",
      "莫话山兜尾，残年付夕阳。"
    ]
  },
  {
    "id": "adcfe4dbce75e44a360b38d00624af3b",
    "title": "书扇赠武藤大使",
    "authorName": "郑孝胥",
    "authorId": "adcfe4dbce75e44ad1457b72d1457b72",
    "dynasty": "清",
    "content": [
      "岘首羊叔子，云台马伏波。",
      "风怀去人远，谈吐得天多。",
      "沧海当斜照，朱楼出翠蛾。",
      "烹茶留片刻，不厌小诗么。"
    ]
  },
  {
    "id": "adcfe4dbce75e44a5b73ab56545d3230",
    "title": "春归",
    "authorName": "郑孝胥",
    "authorId": "adcfe4dbce75e44ad1457b72d1457b72",
    "dynasty": "清",
    "content": [
      "正是春归却送归，斜街长日见花飞。",
      "茶能破睡人终倦，诗与排愁事已微。",
      "三十不官宁有道，一生负气恐全非。",
      "昨宵索共红裙醉，酒泪无端欲满衣。"
    ]
  },
  {
    "id": "adcfe4dbce75e44a769b5e39abcbb8e4",
    "title": "六月十六日观洗象",
    "authorName": "郑孝胥",
    "authorId": "adcfe4dbce75e44ad1457b72d1457b72",
    "dynasty": "清",
    "content": [
      "宣南洗象迎初伏，万骑千车夹水看。",
      "法驾旧仪从卤簿，玉泉新涨试波澜。",
      "蒲甘国破封难复，莽氏民存业遂残。",
      "留汝南荒遗老在，可堪有齿已先寒。"
    ]
  },
  {
    "id": "adcfe4dbce75e44aa701c8b2a50bf95e",
    "title": "九日独登清凉山",
    "authorName": "郑孝胥",
    "authorId": "adcfe4dbce75e44ad1457b72d1457b72",
    "dynasty": "清",
    "content": [
      "科头直上翠微亭，吴甸诸峰向我青。",
      "新霁云归江浦暗，晓风浪入石头腥。",
      "忍饥方朔非真隐，避地梁鸿自客星。",
      "意气频年收拾尽，登高何事叩苍冥。"
    ]
  },
  {
    "id": "adcfe4dbce75e44a752bb5b7a8392ca4",
    "title": "人日登陶然亭",
    "authorName": "郑孝胥",
    "authorId": "adcfe4dbce75e44ad1457b72d1457b72",
    "dynasty": "清",
    "content": [
      "春来料理唤吟朋，暖日江亭便可登。",
      "林杪山光能映酒，芦根泉脉欲消冰。",
      "闲曹踪迹人谁觉，老辈追陪我亦曾。",
      "犹有后山同刻意，故应风味爱盲僧。"
    ]
  },
  {
    "id": "adcfe4dbce75e44a518c950587f69f1f",
    "title": "赠许豫生下第南归",
    "authorName": "郑孝胥",
    "authorId": "adcfe4dbce75e44ad1457b72d1457b72",
    "dynasty": "清",
    "content": [
      "西笑频嗟宦未成，故山还我旧才名。",
      "春衫涴酒重寻梦，纨扇题诗又送行。",
      "海上闲居娱寿母，朝端知己说门生。",
      "南归垂翅吾犹羡，姜被多年冷弟兄。"
    ]
  },
  {
    "id": "adcfe4dbce75e44a87165624327f1311",
    "title": "官学雨中与陈笙陔夜坐",
    "authorName": "郑孝胥",
    "authorId": "adcfe4dbce75e44ad1457b72d1457b72",
    "dynasty": "清",
    "content": [
      "宣南五月翻阶雨，二客虚堂坐渺然。",
      "聊喜素心共今夕，忽惊浪迹近中年。",
      "清谈忍刺当时事，归梦贪寻自在眠。",
      "来日闭门同索句，便从正字证诗禅。"
    ]
  },
  {
    "id": "adcfe4dbce75e44a523d3dccc94f3f06",
    "title": "冯园看牡丹",
    "authorName": "郑孝胥",
    "authorId": "adcfe4dbce75e44ad1457b72d1457b72",
    "dynasty": "清",
    "content": [
      "出郭车声不厌迟，寻春聊赴好花期。",
      "园林客里重游地，风日樽前绝艳思。",
      "孤宦正堪栖物外，壮年转易触儿时。",
      "阿翁轶事谁能说，感激初闻访友诗。"
    ]
  },
  {
    "id": "adcfe4dbce75e44ab38c71627e831549",
    "title": "寄栗生兄",
    "authorName": "郑孝胥",
    "authorId": "adcfe4dbce75e44ad1457b72d1457b72",
    "dynasty": "清",
    "content": [
      "齑盐未了持家事，灯火惟馀课弟编。",
      "料理儿曹聊晚计，浮湛闾里忽中年。",
      "好乘佳日舒心眼，莫遣新霜拂鬓边。",
      "准拟江淮乞郡倅，为兄先办杖头钱。"
    ]
  },
  {
    "id": "adcfe4dbce75e44aad21c07da09f8cde",
    "title": "枕上",
    "authorName": "郑孝胥",
    "authorId": "adcfe4dbce75e44ad1457b72d1457b72",
    "dynasty": "清",
    "content": [
      "闲身急景暗中过，枕上方惊去日多。",
      "月影渐寒秋浩洞，柝声弥厉夜嵯峨。",
      "养生候密须逢子，学道心繁总著魔。",
      "是事故应思熟烂，不将美睡换奔波。"
    ]
  },
  {
    "id": "adcfe4dbce75e44ae0939d039e5e1729",
    "title": "八月二十八日夜坐时将出都",
    "authorName": "郑孝胥",
    "authorId": "adcfe4dbce75e44ad1457b72d1457b72",
    "dynasty": "清",
    "content": [
      "宵凉百念集孤灯，暗雨鸣廊睡未能。",
      "生计坐怜秋一叶，归程冥想浪千层。",
      "寒心国事浑难料，堆眼官资信可憎。",
      "此去梦中应不忘，顺承门内近觚棱。"
    ]
  },
  {
    "id": "adcfe4dbce75e44a8db89999fb764399",
    "title": "听水楼偕伯潜夜坐",
    "authorName": "郑孝胥",
    "authorId": "adcfe4dbce75e44ad1457b72d1457b72",
    "dynasty": "清",
    "content": [
      "人闲可语转寥寥，默坐空山尽此宵。",
      "月黑忽惊林突兀，泉枯惟对石嶕峣。",
      "宣南气类今难问，楼上诗魂我欲招。",
      "莫便相逢恨岑寂，明朝分手马江潮。"
    ]
  },
  {
    "id": "adcfe4dbce75e44ab7ef9f6400f568e9",
    "title": "东坡生日集翁铁梅斋中",
    "authorName": "郑孝胥",
    "authorId": "adcfe4dbce75e44ad1457b72d1457b72",
    "dynasty": "清",
    "content": [
      "江上残年我又归，高斋雪后正添衣。",
      "终知此老堂堂在，剩觉虚名种种非。",
      "酒半题诗忘客去，香中读画爱梅肥。",
      "聚山楼外山能识，只欠相携看夕晖。"
    ]
  },
  {
    "id": "adcfe4dbce75e44ac0c8f735f9587848",
    "title": "薛庐同子朋待月",
    "authorName": "郑孝胥",
    "authorId": "adcfe4dbce75e44ad1457b72d1457b72",
    "dynasty": "清",
    "content": [
      "欲雪城西尝对饮，旧游新岁感峥嵘。",
      "平生已畏论怀抱，湖海何缘识姓名？",
      "入寺看江孤阁冷，烹鱼炊稻暮钟晴。",
      "与君晚遇良非浅，小待梅梢好月生。"
    ]
  },
  {
    "id": "adcfe4dbce75e44a722504ac5003bf16",
    "title": "游栖霞泊舟下关寻三宿岩题字不得",
    "authorName": "郑孝胥",
    "authorId": "adcfe4dbce75e44ad1457b72d1457b72",
    "dynasty": "清",
    "content": [
      "寒鸦衰柳点霜天，好放城根下水船。",
      "岁暮暂寻招隐客，年来深欠入山缘。",
      "江光月尽空含影，人语宵分渐坠烟。",
      "惆怅精蓝三宿字，吟魂梦倚洞龙眠。"
    ]
  },
  {
    "id": "adcfe4dbce75e44a0b4c42b25fe8287f",
    "title": "登摄山最高峰",
    "authorName": "郑孝胥",
    "authorId": "adcfe4dbce75e44ad1457b72d1457b72",
    "dynasty": "清",
    "content": [
      "每愁飞鸟灭云端，石磴行来倦百盘。",
      "钟阜云开分晚照，吴江枫落入新寒。",
      "名山谁信身堪隐，世事终怜劫未阑。",
      "直恐哦诗增客感，松风还为卷波澜。"
    ]
  },
  {
    "id": "adcfe4dbce75e44a779db94a9ff1e2f5",
    "title": "栖霞市",
    "authorName": "郑孝胥",
    "authorId": "adcfe4dbce75e44ad1457b72d1457b72",
    "dynasty": "清",
    "content": [
      "街名最爱栖霞市，兵火荒村定几经。",
      "欲考江乘图仿佛，漫过茶肆客零星。",
      "溪流抱寺通渔艇，山色开门展画屏。",
      "闻说徐家存诰敕，可堪寻看伪银青。"
    ]
  },
  {
    "id": "adcfe4dbce75e44a6193b2393e809a6d",
    "title": "正月二十一日城西步归作",
    "authorName": "郑孝胥",
    "authorId": "adcfe4dbce75e44ad1457b72d1457b72",
    "dynasty": "清",
    "content": [
      "嗅遍江梅更惘然，东风吹面又今年。",
      "春山渐绿荒烟外，野水偏明落照前。",
      "谁遣旁人觉哀乐，稍从浪迹悟因缘。",
      "寻思光绪承平日，好办闲身付酒边。"
    ]
  },
  {
    "id": "adcfe4dbce75e44a621ed0fe4a885958",
    "title": "吴氏草堂梅花下作",
    "authorName": "郑孝胥",
    "authorId": "adcfe4dbce75e44ad1457b72d1457b72",
    "dynasty": "清",
    "content": [
      "今年又见江梅发，叹息劳生几往还。",
      "淡荡风香春欲半，萧寥烟日地常闲。",
      "墙阴活计添新竹，篱角幽情带好山。",
      "莫管花前诗力减，怜渠岁月不教删。"
    ]
  },
  {
    "id": "adcfe4dbce75e44a7edfe4acb094f619",
    "title": "花市",
    "authorName": "郑孝胥",
    "authorId": "adcfe4dbce75e44ad1457b72d1457b72",
    "dynasty": "清",
    "content": [
      "秋后闲行不厌频，爱过花市逐闲人。",
      "买来小树连盆活，缩得孤峰入座新。",
      "坐想须弥藏芥子，何如沧海著吟身。",
      "把茅盖顶他年办，真与松篁作主宾。"
    ]
  },
  {
    "id": "adcfe4dbce75e44ac7a9df5b9adc4b5c",
    "title": "八月二十六日芝口张饮",
    "authorName": "郑孝胥",
    "authorId": "adcfe4dbce75e44ad1457b72d1457b72",
    "dynasty": "清",
    "content": [
      "豪举京华在眼前，谁知海外有今年。",
      "客中总觉朋尊乐，酒后差怜粉黛妍。",
      "灯影自繁无月夜，桂香微动欲霜天。",
      "欢场那落中原后，听罢清歌莫惘然。"
    ]
  },
  {
    "id": "adcfe4dbce75e44a961e6c5bc2fcba2b",
    "title": "九日爱宕山登高同秋樵袖海",
    "authorName": "郑孝胥",
    "authorId": "adcfe4dbce75e44ad1457b72d1457b72",
    "dynasty": "清",
    "content": [
      "秋怀闭户兀嵯峨，都付登临眼底过。",
      "蛮菊那知佳节重，霜林也傍醉颜酡。",
      "楼西地尽邻斜日，海上帆收展夕波。",
      "爱宕山头三客望，乡愁谁似舍人多？"
    ]
  },
  {
    "id": "adcfe4dbce75e44a3193ca3e855fb929",
    "title": "曲町",
    "authorName": "郑孝胥",
    "authorId": "adcfe4dbce75e44ad1457b72d1457b72",
    "dynasty": "清",
    "content": [
      "檐牙初日下霜风，坐看窗前半树红。",
      "稍喜书声侵梦寐，乍怜秋气入房栊。",
      "晓寒峭后衣频著，浅语拈来句未工。",
      "谁念诗人渐消瘦，曲町馆里送归鸿。"
    ]
  },
  {
    "id": "adcfe4dbce75e44af370beedee88a09f",
    "title": "江之岛夜宿岩本楼",
    "authorName": "郑孝胥",
    "authorId": "adcfe4dbce75e44ad1457b72d1457b72",
    "dynasty": "清",
    "content": [
      "潮头未没一痕沙，来处回看隔浪花。",
      "气暖洞天巢蝙蝠，山贫夷户卖龙虾。",
      "灯前归梦愁难熟，浦口遥峰认欲差。",
      "却笑含情吕居士，偏将情感证无邪。"
    ]
  },
  {
    "id": "adcfe4dbce75e44a305ec8e827d723c3",
    "title": "上海旅次寄京中友人书",
    "authorName": "郑孝胥",
    "authorId": "adcfe4dbce75e44ad1457b72d1457b72",
    "dynasty": "清",
    "content": [
      "惘惘重经黄浦滩，霜灯照彻月千盘。",
      "潮喧楼外车初过，雨迸尊前曲未残。",
      "入洛士龙成独往，伤春小杜罢追欢。",
      "修书粗说江湖意，已觉春阴到指寒。"
    ]
  },
  {
    "id": "adcfe4dbce75e44ab57942ee54073d16",
    "title": "二月廿七日集沈祠文肃公生日",
    "authorName": "郑孝胥",
    "authorId": "adcfe4dbce75e44ad1457b72d1457b72",
    "dynasty": "清",
    "content": [
      "一见斯人怅永藏，病中尤自意堂堂。",
      "流风可但兴吾党，后起谁当望雁行？",
      "入幕往曾依肃毅，游吴晚及接忠襄。",
      "若凭目击评风节，公论年来有短长。"
    ]
  },
  {
    "id": "adcfe4dbce75e44ab57942eea45ef27b",
    "title": "二月廿七日集沈祠文肃公生日",
    "authorName": "郑孝胥",
    "authorId": "adcfe4dbce75e44ad1457b72d1457b72",
    "dynasty": "清",
    "content": [
      "潭上祠堂拜此辰，傍祠潭水碧鳞鳞。",
      "石城作里崇遗爱，嘉树成阴表好春。",
      "寂寞庙廊虚一老，轮囷肝胆向何人？",
      "赵州浇酒平生感，斜日沉吟忽满身。"
    ]
  },
  {
    "id": "adcfe4dbce75e44a9291f12dc1869b0a",
    "title": "日枝神社晚眺",
    "authorName": "郑孝胥",
    "authorId": "adcfe4dbce75e44ad1457b72d1457b72",
    "dynasty": "清",
    "content": [
      "望眼能令意暂伸，门前假我小嶙峋。",
      "入天峰影长含雪，照海波光已酿春。",
      "屈指交亲增恨别，乱思文字赖忘贫。",
      "少年心事行看尽，忧患人间待此身。"
    ]
  },
  {
    "id": "adcfe4dbce75e44ad033dca8803596ec",
    "title": "栗兄书言荔支老树枯矣因感念介节叔祖",
    "authorName": "郑孝胥",
    "authorId": "adcfe4dbce75e44ad1457b72d1457b72",
    "dynasty": "清",
    "content": [
      "岁星人望鲁灵光，此树婆娑共可伤。",
      "不见赪虬虚老屋，载寻白发亦空堂。",
      "披书海国怀难遣，照影池波梦岂忘。",
      "凭仗阿兄勤点缀，春寒更与种修篁。"
    ]
  },
  {
    "id": "adcfe4dbce75e44adf824b04619b6235",
    "title": "神户理事署楼中雨望",
    "authorName": "郑孝胥",
    "authorId": "adcfe4dbce75e44ad1457b72d1457b72",
    "dynasty": "清",
    "content": [
      "危峰郁郁浪苍苍，对此茫茫我亦忘。",
      "时命看天终濩落，雨风注面暂清凉。",
      "华民力屈愁微业，岛市风移足老羌。",
      "海内故人应绝倒，便从穷发问行藏。"
    ]
  },
  {
    "id": "adcfe4dbce75e44a047df0490c616f7a",
    "title": "七月七日官舍风雨中作",
    "authorName": "郑孝胥",
    "authorId": "adcfe4dbce75e44ad1457b72d1457b72",
    "dynasty": "清",
    "content": [
      "四围山海一身藏，历落嵚崎自笑狂。",
      "天际云涛秋益壮，楼头风雨昼初凉。",
      "操心稍悟安心诀，更事翻思忍事方。",
      "独有韦郎言可念，俸钱虚愧对流亡。"
    ]
  },
  {
    "id": "adcfe4dbce75e44ad797b659d40982e4",
    "title": "寄酬秋樵赠别之作",
    "authorName": "郑孝胥",
    "authorId": "adcfe4dbce75e44ad1457b72d1457b72",
    "dynasty": "清",
    "content": [
      "秋风夕起忆秋樵，高馆人稀暑渐消。",
      "谁解微言长耿耿，时吟清句便超超。",
      "等闲未悟欢难继，他日方愁迹更遥。",
      "身世政须容度外，莫令相见减风标。"
    ]
  },
  {
    "id": "adcfe4dbce75e44aa58719a871955c1c",
    "title": "梦乌山因寄怡舅",
    "authorName": "郑孝胥",
    "authorId": "adcfe4dbce75e44ad1457b72d1457b72",
    "dynasty": "清",
    "content": [
      "万叠悲欢逐境空，乌山只在梦魂中。",
      "泪痕自共华年积，心事真看隔世同。",
      "此日诸甥多失母，即今阿舅亦为翁。",
      "山兜老屋如重到，惘惘斜阳巷尾红。"
    ]
  },
  {
    "id": "adcfe4dbce75e44a449b3c32a4315685",
    "title": "望月怀沈子培",
    "authorName": "郑孝胥",
    "authorId": "adcfe4dbce75e44ad1457b72d1457b72",
    "dynasty": "清",
    "content": [
      "天风海色飒成围，独倚三更万籁稀。",
      "不觉肺肝生白露，空怜河汉失流晖。",
      "东溟自窜谁还忆，北斗孤悬讵可依。",
      "今夕太虚便相见，屋梁留照梦中归。"
    ]
  },
  {
    "id": "adcfe4dbce75e44a6d6c80099d014b5f",
    "title": "张绮季属题小金井观樱图",
    "authorName": "郑孝胥",
    "authorId": "adcfe4dbce75e44ad1457b72d1457b72",
    "dynasty": "清",
    "content": [
      "海山尽道是蓬莱，怅望群仙去不回。",
      "偶约寻春向江户，又疑失路入天台。",
      "玉颜一队连云出，金井千株枕水开。",
      "应念此花太岑寂，长教我辈画中来。"
    ]
  },
  {
    "id": "adcfe4dbce75e44a3cef891743757318",
    "title": "樱花花下作",
    "authorName": "郑孝胥",
    "authorId": "adcfe4dbce75e44ad1457b72d1457b72",
    "dynasty": "清",
    "content": [
      "仙云昨夜坠庭柯，化作蹁跹万玉娥。",
      "映日横陈酣国色，倚风小舞荡天魔。",
      "春来惆怅谁人见，醉后风怀奈汝何。",
      "坐对名花应笑我，陋邦流俗似东坡。"
    ]
  },
  {
    "id": "adcfe4dbce75e44a3cef89174042fec6",
    "title": "樱花花下作",
    "authorName": "郑孝胥",
    "authorId": "adcfe4dbce75e44ad1457b72d1457b72",
    "dynasty": "清",
    "content": [
      "嫣然欲笑媚东墙，绰约终疑胜海棠。",
      "颜色不辞脂粉污，风神偏带绮罗香。",
      "园林尽日开图画，丝管含情趁艳阳。",
      "怪底近来浑自醉，一尊难发少年狂。"
    ]
  },
  {
    "id": "adcfe4dbce75e44a3cef891743b6a055",
    "title": "樱花花下作",
    "authorName": "郑孝胥",
    "authorId": "adcfe4dbce75e44ad1457b72d1457b72",
    "dynasty": "清",
    "content": [
      "脉脉轻阴压软尘，闲愁渐逐柳枝新。",
      "清明寒食初惊艳，秾李夭桃不当春。",
      "薄醉乍苏沈宿梦，凝妆才就写全身。",
      "亭西枨触年时事，错认东华绝代人。"
    ]
  },
  {
    "id": "adcfe4dbce75e44a3cef8917b29e1563",
    "title": "樱花花下作",
    "authorName": "郑孝胥",
    "authorId": "adcfe4dbce75e44ad1457b72d1457b72",
    "dynasty": "清",
    "content": [
      "看到繁枝处处开，韶光骀荡锦成堆。",
      "春归沧海刚三月，骨醉东风又一回。",
      "花气连云收暮雨，涛声催昼送轻雷。",
      "道人摩眼空吟望，无复当年侧艳才。"
    ]
  },
  {
    "id": "adcfe4dbce75e44aa88654b191eee9a0",
    "title": "五月十五日神户月下",
    "authorName": "郑孝胥",
    "authorId": "adcfe4dbce75e44ad1457b72d1457b72",
    "dynasty": "清",
    "content": [
      "摇摇林际海旋明，耿耿楼头月又盈。",
      "一道玉虹蟠夜色，千寻银阙卷涛声。",
      "平生入世怀将尽，物外孤吟影太清。",
      "今夕方诸应涌泪，故人何处径骑鲸。"
    ]
  },
  {
    "id": "adcfe4dbce75e44a520c2a354237ef02",
    "title": "夹竹桃",
    "authorName": "郑孝胥",
    "authorId": "adcfe4dbce75e44ad1457b72d1457b72",
    "dynasty": "清",
    "content": [
      "官斋六月花相映，红白尤怜夹竹桃。",
      "政尔无言神自远，只缘不俗韵殊高。",
      "如山案牍围长夏，隔海烽烟照怒涛。",
      "老子婆娑聊独笑，花前那得并儿曹。"
    ]
  },
  {
    "id": "adcfe4dbce75e44a47198afa5de10c22",
    "title": "移居绵侠营",
    "authorName": "郑孝胥",
    "authorId": "adcfe4dbce75e44ad1457b72d1457b72",
    "dynasty": "清",
    "content": [
      "惆怅梅边想战尘，往来何地著吟身？",
      "客怀漫比官为业，物望谁云国有人。",
      "花发休论沧海事，水清聊结草堂邻。",
      "东风草草劳人目，又看江南二月春。"
    ]
  },
  {
    "id": "adcfe4dbce75e44ab0996846accab6ee",
    "title": "西湖初泛",
    "authorName": "郑孝胥",
    "authorId": "adcfe4dbce75e44ad1457b72d1457b72",
    "dynasty": "清",
    "content": [
      "乍喜杭州入眼新，便呼小艇载闲身。",
      "抱城岚影浮初日，侵岸湖光上早春。",
      "只觉楼台胜人物，欲凭山水远风尘。",
      "酒垆正在宫墙外，带醉凭栏独怆神。"
    ]
  },
  {
    "id": "adcfe4dbce75e44a5029e16140f848aa",
    "title": "怡舅卒于建宁闻耗述哀",
    "authorName": "郑孝胥",
    "authorId": "adcfe4dbce75e44ad1457b72d1457b72",
    "dynasty": "清",
    "content": [
      "考功携伴爱乌山，晚入京尘泪有斑。",
      "寄画虚传书尾意，填词苦说梦中还。",
      "已孤兼抱离群恨，别舅长怀被酒颜。",
      "今日西州凭一恸，几生并在廿年间。"
    ]
  },
  {
    "id": "adcfe4dbce75e44ae1624813fceef420",
    "title": "上海待鉴泉未至",
    "authorName": "郑孝胥",
    "authorId": "adcfe4dbce75e44ad1457b72d1457b72",
    "dynasty": "清",
    "content": [
      "南来过此意常违，北望愁予已念归。",
      "感逝行吟空抚髀，伤时被酒易沾衣。",
      "遥山隐日成斜照，弱羽冲风更退飞。",
      "司马青衫道傍客，待君相对说知非。"
    ]
  },
  {
    "id": "adcfe4dbce75e44a5807cb4eac91890c",
    "title": "烟台舟中",
    "authorName": "郑孝胥",
    "authorId": "adcfe4dbce75e44ad1457b72d1457b72",
    "dynasty": "清",
    "content": [
      "月照成山船似箭，舷间一卒话军前。",
      "捕生虏谍浑如鬼，斩级健儿只为钱。",
      "弃甲于思恩不死，霾轮魂魄怼虚捐。",
      "众中惊起沉沦客，愤慨终宵独废眠。"
    ]
  },
  {
    "id": "adcfe4dbce75e44a244652b36688d757",
    "title": "怀座主宝竹坡侍郎廷",
    "authorName": "郑孝胥",
    "authorId": "adcfe4dbce75e44ad1457b72d1457b72",
    "dynasty": "清",
    "content": [
      "沧海门生来一见，侍郎憔悴掩柴扉。",
      "休官竟以诗人老，祈死应知国事非。",
      "小节蹉跎公可惜，同朝名德世多讥。",
      "西山晚岁饶还往，愁绝残阳挂翠微。"
    ]
  },
  {
    "id": "adcfe4dbce75e44afdbb5d2e395c0fda",
    "title": "追怀陈缄斋",
    "authorName": "郑孝胥",
    "authorId": "adcfe4dbce75e44ad1457b72d1457b72",
    "dynasty": "清",
    "content": [
      "风味缄斋致最优，眼中何处著时流。",
      "逢场未减清狂概，带醉偏寻寂寞游。",
      "双鬓早衰缘骨肉，孤儿谁托指山邱。",
      "软尘丁郑还相见，宿草年年泪不收。"
    ]
  },
  {
    "id": "adcfe4dbce75e44aabe3518f08e0a721",
    "title": "泰安道中",
    "authorName": "郑孝胥",
    "authorId": "adcfe4dbce75e44ad1457b72d1457b72",
    "dynasty": "清",
    "content": [
      "陇上清晨得纵眸，停车聊自释幽忧。",
      "乱峰出没争初日，残雪高低带数州。",
      "回首会成沉陆叹，收身行作入山谋。",
      "渡河登岱增萧瑟，莫信时人说壮游。"
    ]
  },
  {
    "id": "adcfe4dbce75e44a6b8b5189234a65c7",
    "title": "正月二日试笔",
    "authorName": "郑孝胥",
    "authorId": "adcfe4dbce75e44ad1457b72d1457b72",
    "dynasty": "清",
    "content": [
      "心远无妨得地偏，南归袖手对吴天。",
      "凌空翔隼高圆外，破寂鸣鸡午景前。",
      "白下溪流向人静，紫金山色入春妍。",
      "闲中把玩消何物，却办微吟遣壮年。"
    ]
  },
  {
    "id": "adcfe4dbce75e44a5177e0386a6a01c1",
    "title": "从广雅尚书登采石矶彭杨祠",
    "authorName": "郑孝胥",
    "authorId": "adcfe4dbce75e44ad1457b72d1457b72",
    "dynasty": "清",
    "content": [
      "大江东去意何如，暂驻旌旗上碧虚。",
      "祠庙云霄依太白，山川风物比南徐。",
      "料量筋力艰虞际，总揽英才感慨馀。",
      "不信乖崖久闲地，吴民遮看老尚书。"
    ]
  },
  {
    "id": "adcfe4dbce75e44a0da7c6da2672b245",
    "title": "上巳吴园修禊",
    "authorName": "郑孝胥",
    "authorId": "adcfe4dbce75e44ad1457b72d1457b72",
    "dynasty": "清",
    "content": [
      "茫茫相对复江春，奈此英多磊砢人。",
      "各自中年怜意气，聊堪一醉祓悲辛。",
      "层阴坐滞芳菲节，乐事偏归寂寞滨。",
      "未遣风流顿销歇，等闲乞与草堂邻。"
    ]
  },
  {
    "id": "adcfe4dbce75e44a7ac1b8edb6d94c37",
    "title": "三月三十日顾子朋招集薛庐",
    "authorName": "郑孝胥",
    "authorId": "adcfe4dbce75e44ad1457b72d1457b72",
    "dynasty": "清",
    "content": [
      "龙潭一片故依然，坐客浮沉过十年。",
      "能共送春中酒后，可堪照影绿波前。",
      "入山计就真忘世，招隐诗成更问天。",
      "秦老顾生莫怊怅，好留豪气伴华颠。"
    ]
  },
  {
    "id": "adcfe4dbce75e44af325b2360f6e28e2",
    "title": "六月三日大雨后诣局",
    "authorName": "郑孝胥",
    "authorId": "adcfe4dbce75e44ad1457b72d1457b72",
    "dynasty": "清",
    "content": [
      "短檐竟夕意难平，侵晓蓝舆绕水行。",
      "日气含云迷远岫，风头带雨过高城。",
      "谋乖举国天方醉，岁恶缘江众易惊。",
      "叵耐放晴终未定，坐闻蛙黾满城鸣。"
    ]
  },
  {
    "id": "adcfe4dbce75e44acac41c933cb6f7a1",
    "title": "六月二十一日愚园集欧公生日",
    "authorName": "郑孝胥",
    "authorId": "adcfe4dbce75e44ad1457b72d1457b72",
    "dynasty": "清",
    "content": [
      "惟将清兴慰蹉跎，渐比名园阅事多。",
      "销暑一时寻水石，移尊竟日对风荷。",
      "醉翁去后谁吟怨，傲吏闲来任啸歌。",
      "却笑飞卿未闻道，放怀经世待如何。"
    ]
  },
  {
    "id": "adcfe4dbce75e44aa3fc8a56a6dc4a25",
    "title": "晚凉",
    "authorName": "郑孝胥",
    "authorId": "adcfe4dbce75e44ad1457b72d1457b72",
    "dynasty": "清",
    "content": [
      "临河初月挂幽光，出树云阴吐晚凉。",
      "饭后常教移竹榻，秋来最爱住江乡。",
      "引身林水神俱适，敛手风尘意已苍。",
      "心胆试扪尽灰冷，几分馀热祇刚肠。"
    ]
  },
  {
    "id": "adcfe4dbce75e44a13c70ff3bf30334c",
    "title": "章希援招集半隐草堂",
    "authorName": "郑孝胥",
    "authorId": "adcfe4dbce75e44ad1457b72d1457b72",
    "dynasty": "清",
    "content": [
      "主人结习在名场，酒熟秋高宴此堂。",
      "远岫依檐窥客坐，凉波绕舍占鸥乡。",
      "买山莫便嘲支遁，种漆还应学寿张。",
      "盖顶把茅吾事办，未须相对说行藏。"
    ]
  },
  {
    "id": "adcfe4dbce75e44aeb56b3ea1b8d6e55",
    "title": "雪后第一楼晓坐",
    "authorName": "郑孝胥",
    "authorId": "adcfe4dbce75e44ad1457b72d1457b72",
    "dynasty": "清",
    "content": [
      "江波海气晓澄鲜，晞发贪凭碧槛前。",
      "天半飞楼收雪色，坐中明镜对云烟。",
      "鸱夷画舸宁终隐，梅福吴门未是仙。",
      "尽有豪情凌百尺，只愁无地与高眠。"
    ]
  },
  {
    "id": "adcfe4dbce75e44a629258eb4a18170b",
    "title": "海棠盛开与稚辛似斋二弟同赋四首",
    "authorName": "郑孝胥",
    "authorId": "adcfe4dbce75e44ad1457b72d1457b72",
    "dynasty": "清",
    "content": [
      "晓日蠲寒雾乍开，忽惊绝艳立苍苔。",
      "破颜自擅生天质，顾影难凭倾国媒。",
      "脂水粉痕空写照，浓春好梦费疑猜。",
      "赞皇花木曾成记，忍道根从海外来。"
    ]
  },
  {
    "id": "adcfe4dbce75e44a629258eb88f89357",
    "title": "海棠盛开与稚辛似斋二弟同赋四首",
    "authorName": "郑孝胥",
    "authorId": "adcfe4dbce75e44ad1457b72d1457b72",
    "dynasty": "清",
    "content": [
      "漫翻谱录辨棠梨，色色香香理不齐。",
      "三月繁华浑醉后，一春桃李总颜低。",
      "牢愁衔子思鸿鹄，胜事题诗步碧鸡。",
      "记取濠堂人未老，花前吟到夕阳西。"
    ]
  },
  {
    "id": "adcfe4dbce75e44a629258ebf04d8cd4",
    "title": "海棠盛开与稚辛似斋二弟同赋四首",
    "authorName": "郑孝胥",
    "authorId": "adcfe4dbce75e44ad1457b72d1457b72",
    "dynasty": "清",
    "content": [
      "燕郊东出记寻芳，流水游龙赴道场。",
      "沉醉春风围日气，断红人面拥花光。",
      "髫年尘梦频弹指，宦况江城独绕廊。",
      "几树如云俄似雪，暗中谁信送堂堂。"
    ]
  },
  {
    "id": "adcfe4dbce75e44a629258ebb2e946c5",
    "title": "海棠盛开与稚辛似斋二弟同赋四首",
    "authorName": "郑孝胥",
    "authorId": "adcfe4dbce75e44ad1457b72d1457b72",
    "dynasty": "清",
    "content": [
      "关心风日凋颜色，八九分开已惘然。",
      "带露微垂长脉脉，怯寒犹敛最娟娟。",
      "朱栏玉砌休论命，宿酒残妆欲破禅。",
      "心力平生殊不负，樱花诗后又三年。"
    ]
  },
  {
    "id": "adcfe4dbce75e44a68ff7316e9a50192",
    "title": "题吴鉴泉新成水榭",
    "authorName": "郑孝胥",
    "authorId": "adcfe4dbce75e44ad1457b72d1457b72",
    "dynasty": "清",
    "content": [
      "旧隐新营意最殊，曲廊小景向来无。",
      "过桥山色闲相引，隔水林风清可呼。",
      "白下羁心长儿女，草堂断句遍江湖。",
      "廿年携手淮流上，照影何人识故吾？"
    ]
  },
  {
    "id": "adcfe4dbce75e44aeed01c2b2506c388",
    "title": "八月十四夜四马路步月随至江岸",
    "authorName": "郑孝胥",
    "authorId": "adcfe4dbce75e44ad1457b72d1457b72",
    "dynasty": "清",
    "content": [
      "穷年刻意独何为，吩咐秋风为一吹。",
      "自欲登楼托疏放，难从倚市论妍媸。",
      "松江几曲潮皆满，好月连宵睡较迟。",
      "可笑希文肠太热，强持酒泪作相思。"
    ]
  },
  {
    "id": "adcfe4dbce75e44a37750743a64cd4b6",
    "title": "九日五层楼登高",
    "authorName": "郑孝胥",
    "authorId": "adcfe4dbce75e44ad1457b72d1457b72",
    "dynasty": "清",
    "content": [
      "市楼便是登高地，我辈方随行路人。",
      "一醉不辞中酒病，九秋还斗百年身。",
      "书来兄弟颜俱瘦，愁里江山事更新。",
      "红紫打围须未老，可能摩眼向风尘？"
    ]
  },
  {
    "id": "adcfe4dbce75e44a310259cdcca67630",
    "title": "十一月廿八日书事",
    "authorName": "郑孝胥",
    "authorId": "adcfe4dbce75e44ad1457b72d1457b72",
    "dynasty": "清",
    "content": [
      "蓬莱左股已遭钳，渤澥东门枉戒严。",
      "燕雀处堂元自若，豕蛇荐食更无厌。",
      "侏儒坐遣衣冠尽，姬汉行看玉石炎。",
      "眼底横流兼落日，故山何处认茅檐？"
    ]
  },
  {
    "id": "adcfe4dbce75e44ad3765fc5580c2127",
    "title": "舟过金陵钟山戴雪而卧凝眺有感",
    "authorName": "郑孝胥",
    "authorId": "adcfe4dbce75e44ad1457b72d1457b72",
    "dynasty": "清",
    "content": [
      "依依钟阜旧崔嵬，负雪尤怜玉一堆。",
      "词客还从江上过，濠堂端付梦中来。",
      "蹉跎知遇存黄土，寥落朋侪隔酒杯。",
      "曾是华年磨灭地，不关儿女漫兴哀。"
    ]
  },
  {
    "id": "adcfe4dbce75e44a63806a7b8699d8ad",
    "title": "海藏楼试笔",
    "authorName": "郑孝胥",
    "authorId": "adcfe4dbce75e44ad1457b72d1457b72",
    "dynasty": "清",
    "content": [
      "沧海横流事可伤，陆沉何地得深藏？",
      "廿年诗卷收江水，一角危楼待夕阳。",
      "窗下孔宾思遁世，洛中仲道感升堂。",
      "陈编关系知无几，他日谁堪比《辨亡》。"
    ]
  },
  {
    "id": "adcfe4dbce75e44a85d61d3d1c7a7004",
    "title": "叔衡来沪疗疾相见泫然因有斯赠",
    "authorName": "郑孝胥",
    "authorId": "adcfe4dbce75e44ad1457b72d1457b72",
    "dynasty": "清",
    "content": [
      "孤生微意本难明，气类凋伤更自惊。",
      "沧海相逢君又病，春寒向晚月初倾。",
      "拂衣世网甘除籍，抉目城门敢厌兵？",
      "地下王陈应共笑，空将鬼录数同庚。"
    ]
  },
  {
    "id": "adcfe4dbce75e44a8f9adafdf83a2297",
    "title": "三月十一日独游龙华看桃花",
    "authorName": "郑孝胥",
    "authorId": "adcfe4dbce75e44ad1457b72d1457b72",
    "dynasty": "清",
    "content": [
      "龙华三月春风寺，游骑缤纷尽日多。",
      "窣堵百寻标古岸，绛云十里压晴波。",
      "枝头照眼馀寒在，物外牵肠向晚过。",
      "总道绿阴容易换，凭君何处却愁魔？"
    ]
  },
  {
    "id": "adcfe4dbce75e44a37453c33beb44559",
    "title": "上海旅次酬顾五子朋",
    "authorName": "郑孝胥",
    "authorId": "adcfe4dbce75e44ad1457b72d1457b72",
    "dynasty": "清",
    "content": [
      "当时岂意眼中人，逆旅相看老更亲。",
      "苏子终成寄阳羡，荀卿犹自客春申。",
      "溪山原在官宁腐，风雨愁来酒未醇。",
      "他日寻思定何味，只应馀味是艰辛。"
    ]
  },
  {
    "id": "adcfe4dbce75e44a87d2cfb4ef81341a",
    "title": "题张季直荷锄小照",
    "authorName": "郑孝胥",
    "authorId": "adcfe4dbce75e44ad1457b72d1457b72",
    "dynasty": "清",
    "content": [
      "蚤岁矜狂各爱名，中年积愤欠忘情。",
      "终怜流俗讥评浅，自觉文章得失轻。",
      "万顷吴江容独秀，一垞扶海足躬耕。",
      "残宵我亦成孤月，正要先生作启明。"
    ]
  },
  {
    "id": "adcfe4dbce75e44a007ccabea7fee8c7",
    "title": "暮寒",
    "authorName": "郑孝胥",
    "authorId": "adcfe4dbce75e44ad1457b72d1457b72",
    "dynasty": "清",
    "content": [
      "宫中二圣自称欢，沧海归人感暮寒。",
      "旅力既愆时竟失，风波垂定事犹难。",
      "是非坐共微言绝，恢复终凭老眼看。",
      "料得泪痕潸渍笔，卅年密记在《金銮》。"
    ]
  },
  {
    "id": "adcfe4dbce75e44a2a67a7f9b64b3390",
    "title": "九日虎坊桥新馆独坐偶成",
    "authorName": "郑孝胥",
    "authorId": "adcfe4dbce75e44ad1457b72d1457b72",
    "dynasty": "清",
    "content": [
      "九日宣南昼闭门，幽花相对更无言。",
      "残秋去国人如醉，晚照横窗雀自喧。",
      "坐觉宫廷成怨府，仍愁江海有羁魂。",
      "孤臣泪眼摩还暗，争忍登高望帝阍。"
    ]
  },
  {
    "id": "adcfe4dbce75e44a9169c581cce7699d",
    "title": "汉口得严又陵书却寄",
    "authorName": "郑孝胥",
    "authorId": "adcfe4dbce75e44ad1457b72d1457b72",
    "dynasty": "清",
    "content": [
      "江汉荡荡首重回，北书含泪湿初开。",
      "忧天已分身将坠，感逝还期骨易灰。",
      "阙下惊魂飘落日，车中残梦带奔雷。",
      "吾侪未死才难尽，歌哭行看老更哀。"
    ]
  },
  {
    "id": "adcfe4dbce75e44a066273f196b45104",
    "title": "人日雨中",
    "authorName": "郑孝胥",
    "authorId": "adcfe4dbce75e44ad1457b72d1457b72",
    "dynasty": "清",
    "content": [
      "人日梅花空满枝，闲愁细雨总如丝。",
      "临江官阁昼欲暝，隔岸楚山阴更宜。",
      "逋客偶来能自放，翔鸥已下又何之？",
      "凭栏可奈伤春目，不似江湖独往时。"
    ]
  },
  {
    "id": "adcfe4dbce75e44aa877779ca910d04b",
    "title": "正月十六日梁星海约游琴台",
    "authorName": "郑孝胥",
    "authorId": "adcfe4dbce75e44ad1457b72d1457b72",
    "dynasty": "清",
    "content": [
      "倦看江汉接天流，从子高歌醉一邱。",
      "梅雪欲销犹点洒，湖波乍暖已胜舟。",
      "琴因感遇声终歇，士有伤春泪不收。",
      "坚约蹉跎更乘兴，中年存殁试回头。"
    ]
  },
  {
    "id": "adcfe4dbce75e44ab3fc94cc43423f9d",
    "title": "洪山登南皮尚书阅兵台",
    "authorName": "郑孝胥",
    "authorId": "adcfe4dbce75e44ad1457b72d1457b72",
    "dynasty": "清",
    "content": [
      "跨城山势各依依，遥爱浮图插翠微。",
      "桑麦欲成春过半，江湖长绕客安归？",
      "其亡隐痛南公语，可去曾闻穆氏几。",
      "莫倚高台看落日，论兵残泪向谁挥？"
    ]
  },
  {
    "id": "adcfe4dbce75e44ad5d2a2816f69f9bc",
    "title": "汉口春尽日北望有怀",
    "authorName": "郑孝胥",
    "authorId": "adcfe4dbce75e44ad1457b72d1457b72",
    "dynasty": "清",
    "content": [
      "牵怀何意意犹疑，楚水销魂似别离。",
      "往事梦空春去后，高楼天远恨来时。",
      "袖间缩手人将老，地下埋忧计已迟。",
      "莫道一生无际遇，灵修瘦损记风仪。"
    ]
  },
  {
    "id": "adcfe4dbce75e44a1780c8a7929b30e6",
    "title": "广雅尚书生日以诗为寿",
    "authorName": "郑孝胥",
    "authorId": "adcfe4dbce75e44ad1457b72d1457b72",
    "dynasty": "清",
    "content": [
      "莫道希文穷塞主，却教矍铄敌清贫。",
      "垂天斗柄诸方见，入海江流半壁振。",
      "忧患老来身自捍，须髯白尽气逾新。",
      "闲鸥不为诗翁恋，浩荡烟波恐未驯。"
    ]
  },
  {
    "id": "adcfe4dbce75e44ab1cac28a4ba37bb6",
    "title": "八月六日携炳垂二子登晴川阁",
    "authorName": "郑孝胥",
    "authorId": "adcfe4dbce75e44ad1457b72d1457b72",
    "dynasty": "清",
    "content": [
      "危矶赴水作孱颜，二水萦回见带环。",
      "槛外千帆皆入阁，城中万户总依山。",
      "廿年蓝褛归殊远，一老经营事已艰。",
      "恨杀江流偏到海，端令忧患满人间。"
    ]
  },
  {
    "id": "adcfe4dbce75e44ad0438f4abd4751d2",
    "title": "呈栗兄",
    "authorName": "郑孝胥",
    "authorId": "adcfe4dbce75e44ad1457b72d1457b72",
    "dynasty": "清",
    "content": [
      "秋风吹客武昌城，夏口新霜著木赪。",
      "楚月初开依薄雾，江流乍落动寒声。",
      "平生幽兴端难遏，投老名场暗自惊。",
      "忧患如山容一罅，聊凭佳酿醉阿兄。"
    ]
  },
  {
    "id": "adcfe4dbce75e44ad9d6344bef486434",
    "title": "闻江建霞京卿卒于苏州感赋二首",
    "authorName": "郑孝胥",
    "authorId": "adcfe4dbce75e44ad1457b72d1457b72",
    "dynasty": "清",
    "content": [
      "西北空忧倚盖倾，伤心诸子共时名。",
      "先登已作行间气，定论终推牖下荣。",
      "著述蚤成酬短景，风流顿尽薄馀生。",
      "兰膏煎后天年夭，一叹吾徒意未平。"
    ]
  },
  {
    "id": "adcfe4dbce75e44ad9d6344bf72dc303",
    "title": "闻江建霞京卿卒于苏州感赋二首",
    "authorName": "郑孝胥",
    "authorId": "adcfe4dbce75e44ad1457b72d1457b72",
    "dynasty": "清",
    "content": [
      "诏书夕下震朝端，江郑同登世所看。",
      "不出固应全首领，独存真欲裂衣冠。",
      "龙颜日角萦魂梦，玉宇琼楼警岁寒。",
      "极目茫茫天又阔，泪河莫为助波澜。"
    ]
  },
  {
    "id": "adcfe4dbce75e44a9902b258823e4ee0",
    "title": "阅报",
    "authorName": "郑孝胥",
    "authorId": "adcfe4dbce75e44ad1457b72d1457b72",
    "dynasty": "清",
    "content": [
      "槛外江涛风动天，梅酣阁暖又经年。",
      "长愁可复知闲味，不饮那堪近酒边。",
      "阅报终朝成抵几，收身上策只求田。",
      "善夫老去空摩杜，雪涕何从拜杜鹃？"
    ]
  },
  {
    "id": "adcfe4dbce75e44aee23fbda40461887",
    "title": "春寒",
    "authorName": "郑孝胥",
    "authorId": "adcfe4dbce75e44ad1457b72d1457b72",
    "dynasty": "清",
    "content": [
      "才销岸雪转江风，便觉春寒意不同。",
      "澹澹轻云随薄日，微微远岫出遥空。",
      "孤怀喧寂元无著，世变新陈各自工。",
      "物外但教容七尺，莫将目力送归鸿。"
    ]
  },
  {
    "id": "adcfe4dbce75e44aae3b88eeb292e864",
    "title": "定林访碑图为徐积馀题",
    "authorName": "郑孝胥",
    "authorId": "adcfe4dbce75e44ad1457b72d1457b72",
    "dynasty": "清",
    "content": [
      "题名岩腹墨犹濡，惘惘相看入画图。",
      "一段烟云成故事，十年江汉老今吾。",
      "钟山游侣踪谁继，乾道诗人世已无。",
      "剩就徐郎求拓本，霜松雪竹共模糊。"
    ]
  },
  {
    "id": "adcfe4dbce75e44a84ef43a24f521646",
    "title": "红梅",
    "authorName": "郑孝胥",
    "authorId": "adcfe4dbce75e44ad1457b72d1457b72",
    "dynasty": "清",
    "content": [
      "岁阑人意苦难春，春入枝头最动人。",
      "已借风霜成烂漫，那教桃杏比精神。",
      "檐前索笑寒侵手，楼角寻诗雪满身。",
      "欲识吴姬须秉烛，摇红影里定谁真。"
    ]
  },
  {
    "id": "adcfe4dbce75e44a84ef43a23915fbd6",
    "title": "红梅",
    "authorName": "郑孝胥",
    "authorId": "adcfe4dbce75e44ad1457b72d1457b72",
    "dynasty": "清",
    "content": [
      "浓香竟日绕房栊，绝爱横斜几簇红。",
      "疏干自生画本外，真花宜著镜屏中。",
      "春回小阁诗初就，暖入朱唇笛未终。",
      "却恐先开还易落，从渠带醉倚霜风。"
    ]
  },
  {
    "id": "adcfe4dbce75e44a84ef43a21fd61e49",
    "title": "红梅",
    "authorName": "郑孝胥",
    "authorId": "adcfe4dbce75e44ad1457b72d1457b72",
    "dynasty": "清",
    "content": [
      "冷落诗人瘦不辞，风怀销尽费维持。",
      "断桥流水相逢地，绝代朱颜一笑时。",
      "梦到江南花艳艳，书来乡国树垂垂。",
      "眼明正觉吴妆好，莫为微赪讶玉肌。"
    ]
  },
  {
    "id": "adcfe4dbce75e44a84ef43a27abf67d8",
    "title": "红梅",
    "authorName": "郑孝胥",
    "authorId": "adcfe4dbce75e44ad1457b72d1457b72",
    "dynasty": "清",
    "content": [
      "一段幽光初破冷，数枝奇色已含胎。",
      "正教雪重终难压，猛觉春酣祇半开。",
      "酒醒乍惊翠羽坠，词成便换小红回。",
      "谁怜省识东皇后，耿耿丹心独未灰。"
    ]
  },
  {
    "id": "adcfe4dbce75e44a35639a4caffa24a7",
    "title": "送子培北上",
    "authorName": "郑孝胥",
    "authorId": "adcfe4dbce75e44ad1457b72d1457b72",
    "dynasty": "清",
    "content": [
      "南来谁信北归难，分手想看鼻屡酸。",
      "天外惊疑沈帝里，江头憔悴病郎官。",
      "馀生家国终多负，当日名流略已残。",
      "去去吾侪须忍泪，盈眶犹热莫轻弹。"
    ]
  },
  {
    "id": "adcfe4dbce75e44ab82cfe3f7157a950",
    "title": "泊舟滠口观湘鄂援军北行",
    "authorName": "郑孝胥",
    "authorId": "adcfe4dbce75e44ad1457b72d1457b72",
    "dynasty": "清",
    "content": [
      "湖波淼淼欲漂山，浅阜酾湖辨绿湾。",
      "初口渐依帆影出，晓风乍拂蓼枝还。",
      "渔村销夏藏江浒，驿路连云贯楚关。",
      "可念湘乡诸子弟，只凭身手入兵间。"
    ]
  },
  {
    "id": "adcfe4dbce75e44a501b2df0cb87a0ed",
    "title": "九月初四日萱妹四十生日栗兄置酒作诗胥及柽弟皆作一律寄之",
    "authorName": "郑孝胥",
    "authorId": "adcfe4dbce75e44ad1457b72d1457b72",
    "dynasty": "清",
    "content": [
      "长兄置酒菊花黄，阿妹归来共一觞。",
      "物外年华才四十，眼前风景是重阳。",
      "思亲何处寻京国，问我还应话武昌。",
      "知否倚楼人渐老，江风吹雁不成行。"
    ]
  },
  {
    "id": "adcfe4dbce75e44a823a8a56e5b62b29",
    "title": "伤寿伯茀仲茀",
    "authorName": "郑孝胥",
    "authorId": "adcfe4dbce75e44ad1457b72d1457b72",
    "dynasty": "清",
    "content": [
      "三年伏处绝艰辛，赴死终伤志未伸。",
      "四海朋交俱失望，一门兄弟自成仁。",
      "高林奋笔倾酸泪，张卓函书带战尘。",
      "莫怪褒忠殊不及，朝衣东市是何人？"
    ]
  },
  {
    "id": "adcfe4dbce75e44ac36a8903f6c6ba11",
    "title": "陈叔伊次子声渐殁于天津之乱叔伊自为哀辞使余题其后",
    "authorName": "郑孝胥",
    "authorId": "adcfe4dbce75e44ad1457b72d1457b72",
    "dynasty": "清",
    "content": [
      "神京烽火莽连云，爱子书来隔虏氛。",
      "魂梦飞扬多幻想，道途惊绝入传闻。",
      "栖栖江汉诗人老，去去家山落日醺。",
      "剩有哀情似熙甫，一篇思子缀奇文。"
    ]
  },
  {
    "id": "adcfe4dbce75e44a6f64e1666d11212d",
    "title": "十一月二十七日雪中作",
    "authorName": "郑孝胥",
    "authorId": "adcfe4dbce75e44ad1457b72d1457b72",
    "dynasty": "清",
    "content": [
      "楚山尽作晓云横，惊浪偏含急雪声。",
      "泼墨江天如薄暮，凝寒楼阁转虚明。",
      "钓蓬敛岸行踪杳，冻羽喧枝坠影轻。",
      "不是徽之倦乘兴，恐将干谒损诗情。"
    ]
  },
  {
    "id": "adcfe4dbce75e44aee8e7358d61e94f6",
    "title": "江汉",
    "authorName": "郑孝胥",
    "authorId": "adcfe4dbce75e44ad1457b72d1457b72",
    "dynasty": "清",
    "content": [
      "冻苔渐活到梅根，暖日摇波出岸痕。",
      "客里春光生怅望，鸥边山色易黄昏。",
      "嵚崎已觉人堪笑，强聒终嫌舌尚存。",
      "江汉思归归未得，腐儒何必属乾坤。"
    ]
  },
  {
    "id": "adcfe4dbce75e44a8ba9e47b94b4ff46",
    "title": "挽何梅孙",
    "authorName": "郑孝胥",
    "authorId": "adcfe4dbce75e44ad1457b72d1457b72",
    "dynasty": "清",
    "content": [
      "一生相见祇三年，后有千秋付杳然。",
      "吾党已孤胡见夺，海滨欲老更无缘。",
      "卷怀独觉天民贵，讲学还怜士气坚。",
      "遗墨数行题岁尽，可堪追答向重泉。"
    ]
  },
  {
    "id": "adcfe4dbce75e44a0f7fc55639219faa",
    "title": "四月二十日夜起",
    "authorName": "郑孝胥",
    "authorId": "adcfe4dbce75e44ad1457b72d1457b72",
    "dynasty": "清",
    "content": [
      "坐觉楼前江水深，江风收雨动高林。",
      "半规凉月通宵色，一枕劳生向晓心。",
      "故里欲归真自誷，幽忧为疾独难禁。",
      "好怀不惜消沈尽，那向人间罪陆沈。"
    ]
  },
  {
    "id": "adcfe4dbce75e44a3360cf4ea37090ca",
    "title": "闻吕秋樵卒于开州",
    "authorName": "郑孝胥",
    "authorId": "adcfe4dbce75e44ad1457b72d1457b72",
    "dynasty": "清",
    "content": [
      "早从吴下羡风情，晚落幽燕重老成。",
      "玩世坐令奇气尽，救贫却怪长官清。",
      "同游馀味关怀抱，分手微言隔死生。",
      "亲见仓皇西狩日，恨君无命待还京。"
    ]
  },
  {
    "id": "adcfe4dbce75e44abeb17206a5eb10ad",
    "title": "汉阳视嫂侄等",
    "authorName": "郑孝胥",
    "authorId": "adcfe4dbce75e44ad1457b72d1457b72",
    "dynasty": "清",
    "content": [
      "入门忍泪独彷徨，人事难追恨更长。",
      "谁遣中年判存殁，翻成逆旅对孤孀。",
      "鲁山巷口秋风碧，襄水城头晚照凉。",
      "回首梯云云断处，连宵归梦堕苍茫。"
    ]
  },
  {
    "id": "adcfe4dbce75e44a8f1c6ef145c7c336",
    "title": "十一月十四日北风欲雪登楼作",
    "authorName": "郑孝胥",
    "authorId": "adcfe4dbce75e44ad1457b72d1457b72",
    "dynasty": "清",
    "content": [
      "木落云荒短景催，江号楼迥暮空哀。",
      "北风吹客忽已晚，壮岁辞人殊不回。",
      "兀兀祇成天共醉，茫茫始信世无才。",
      "三年魏阙休回首，极目嵯峨是债台。"
    ]
  },
  {
    "id": "adcfe4dbce75e44a2df510cfe016d672",
    "title": "登黄鹤楼",
    "authorName": "郑孝胥",
    "authorId": "adcfe4dbce75e44ad1457b72d1457b72",
    "dynasty": "清",
    "content": [
      "黄鹄依然对逝波，倚栏千古一蹉跎。",
      "沧江势为高楼曲，楚客愁因落日多。",
      "武汉上游自形胜，官胡遗庙偶经过。",
      "书生枉负登临眼，奈此东南半壁何。"
    ]
  },
  {
    "id": "adcfe4dbce75e44a2cc95f9ff7e8f80d",
    "title": "野鹤",
    "authorName": "郑孝胥",
    "authorId": "adcfe4dbce75e44ad1457b72d1457b72",
    "dynasty": "清",
    "content": [
      "被服从来士不完，三年去国此衣冠。",
      "苍鹰岂免饥为用，野鹤何缘顶自丹。",
      "荧惑太微殊未退，横流沧海故难安。",
      "等闲鹿帻休相逼，只作桃椎委地看。"
    ]
  },
  {
    "id": "adcfe4dbce75e44a153dbad146ac6414",
    "title": "渡江会议商约归得上海书",
    "authorName": "郑孝胥",
    "authorId": "adcfe4dbce75e44ad1457b72d1457b72",
    "dynasty": "清",
    "content": [
      "人间闲气漫相关，触热扁舟倦往还。",
      "楚泽混茫方入夏，暮云崷崒忽连山。",
      "当歌暗觉忧伤魄，顾影难凭术驻颜。",
      "海内相哀能几辈，殷勤缄札赖云鬟。"
    ]
  },
  {
    "id": "adcfe4dbce75e44ac886385519f70c18",
    "title": "八月十六日夜月下作",
    "authorName": "郑孝胥",
    "authorId": "adcfe4dbce75e44ad1457b72d1457b72",
    "dynasty": "清",
    "content": [
      "林杪江声竞入楼，楼前孤月迥凌秋。",
      "一年又觉凉风起，万里空怜楚水流。",
      "稍厌高谈从扪虱，莫教幽兴负盟鸥。",
      "胜情胜具犹然在，便合烟波纵钓舟。"
    ]
  },
  {
    "id": "adcfe4dbce75e44ac24b2049ef33cecd",
    "title": "陈韬庵过谈",
    "authorName": "郑孝胥",
    "authorId": "adcfe4dbce75e44ad1457b72d1457b72",
    "dynasty": "清",
    "content": [
      "螺洲石鼓郁苍苍，并作苍颜岁月长。",
      "一代风裁供小隐，十年忧患谢欢场。",
      "端看不朽功名外，永忆相从几杖旁。",
      "欲抱遗书归墓侧，待君著笔叙存亡。"
    ]
  },
  {
    "id": "adcfe4dbce75e44a21d82e28a6ec6e3d",
    "title": "七月甲午师次横州",
    "authorName": "郑孝胥",
    "authorId": "adcfe4dbce75e44ad1457b72d1457b72",
    "dynasty": "清",
    "content": [
      "西来饱听郁江声，看到山平水亦平。",
      "论世始知异形胜，因才谁可共功名？",
      "炎风含毒秋前厉，岭月悬愁梦外明。",
      "会有云霓偿众望，先声应以动边城。"
    ]
  },
  {
    "id": "adcfe4dbce75e44a3a2e829122ae6437",
    "title": "送柽弟赴沪",
    "authorName": "郑孝胥",
    "authorId": "adcfe4dbce75e44ad1457b72d1457b72",
    "dynasty": "清",
    "content": [
      "中年家国两伤残，世变端留尔我看。",
      "桂海能来蒐志乘，龙州聊得共春寒。",
      "楼堪北望登偏怯，溪纵双流合岂难。",
      "自顾绝非穷塞主，江湖好为办渔竿。"
    ]
  },
  {
    "id": "adcfe4dbce75e44a3e570f6711d619cb",
    "title": "回首",
    "authorName": "郑孝胥",
    "authorId": "adcfe4dbce75e44ad1457b72d1457b72",
    "dynasty": "清",
    "content": [
      "云影山光正吐吞，坐闻疏雨过西轩。",
      "池荷叶大香殊远，梁燕雏成语更喧。",
      "经世寸心空自许，寻春残梦那无痕。",
      "濠堂鸥榭行吟地，回首何人念断魂？"
    ]
  },
  {
    "id": "adcfe4dbce75e44aad21c07d18f34d55",
    "title": "枕上",
    "authorName": "郑孝胥",
    "authorId": "adcfe4dbce75e44ad1457b72d1457b72",
    "dynasty": "清",
    "content": [
      "迷魂飘荡触鸡鸣，枕上惊回已四更。",
      "往恨新愁纷入梦，雨声虫语骤难明。",
      "才华负汝休论命，忧患磨人转畏名。",
      "百倍近来情绪恶，欲从底处换无情？"
    ]
  },
  {
    "id": "adcfe4dbce75e44a78de839a3a9fc503",
    "title": "七月初一日作",
    "authorName": "郑孝胥",
    "authorId": "adcfe4dbce75e44ad1457b72d1457b72",
    "dynasty": "清",
    "content": [
      "胸次谁言瘴不腓，瘦狂犹自胜痴肥。",
      "匆匆年少愁中过，惘惘春风梦里归。",
      "邕管投荒寄边锁，京华怀旧检尘衣。",
      "石湖高韵殊难及，漫葺丛编拟去非。"
    ]
  },
  {
    "id": "adcfe4dbce75e44ac05ffac16d75d57c",
    "title": "龙州七夕",
    "authorName": "郑孝胥",
    "authorId": "adcfe4dbce75e44ad1457b72d1457b72",
    "dynasty": "清",
    "content": [
      "虫声如雨上高楼，云自横空月自流。",
      "边地星河还对酒，劳生情感不宜秋。",
      "灵仙所恨牵何事，尘世端怜失自由。",
      "只有无穷儿女意，青天碧海共悠悠。"
    ]
  },
  {
    "id": "adcfe4dbce75e44a2f607037334d733e",
    "title": "九日小连城登高",
    "authorName": "郑孝胥",
    "authorId": "adcfe4dbce75e44ad1457b72d1457b72",
    "dynasty": "清",
    "content": [
      "峰罗四野翠成堆，溪绕边州去又回。",
      "云树苍苍收百里，洞天郁郁起孤台。",
      "登临始觉清秋入，怀抱端须浊酒开。",
      "玉洞连城隔年事，可堪还此共徘徊。"
    ]
  },
  {
    "id": "adcfe4dbce75e44a1310389553044ee9",
    "title": "梅厅",
    "authorName": "郑孝胥",
    "authorId": "adcfe4dbce75e44ad1457b72d1457b72",
    "dynasty": "清",
    "content": [
      "沈沈戎幕罢传杯，唤起秋风酒后哀。",
      "愤世途穷得蛮府，耽吟人老岂边才。",
      "闲情巫峡云何在，往事吴淞水不回。",
      "可奈梅厅灯似月，宵来策杖一徘徊。"
    ]
  },
  {
    "id": "adcfe4dbce75e44a2be1099345e0d15b",
    "title": "闻文芸阁同年以八月二十四日卒于萍乡感赋",
    "authorName": "郑孝胥",
    "authorId": "adcfe4dbce75e44ad1457b72d1457b72",
    "dynasty": "清",
    "content": [
      "公车回首齐名日，党禁寒心被锢年。",
      "共道滂膺关世变，岂知华管杂时贤。",
      "功名气尽鸢肩外，词赋魂销鵩臆前。",
      "谁向不周山上望，吞声帝座独流天。"
    ]
  },
  {
    "id": "adcfe4dbce75e44a427fbb6b3b83686c",
    "title": "十九日又作",
    "authorName": "郑孝胥",
    "authorId": "adcfe4dbce75e44ad1457b72d1457b72",
    "dynasty": "清",
    "content": [
      "辞官聊自慰心魂，谵语还怜世议喧。",
      "愦愦宁馨难了事，龂龂贾竖枉争言。",
      "中朝不省筹边策，志士空惭食禄恩。",
      "扺掌谈兵有人在，故山容我闭柴门。"
    ]
  },
  {
    "id": "adcfe4dbce75e44a5cda1ad2650098df",
    "title": "十一月十三日浮桥落成纪事",
    "authorName": "郑孝胥",
    "authorId": "adcfe4dbce75e44ad1457b72d1457b72",
    "dynasty": "清",
    "content": [
      "绕州常听浪淙淙，一日桥成接要冲。",
      "布阵试驰饮江马，倾城来看卧波龙。",
      "不愁野渡生春水，最爱中流数晚峰。",
      "怪底垂虹频入梦，连宵归思酒边浓。"
    ]
  },
  {
    "id": "adcfe4dbce75e44a3fdb6216f8d28a57",
    "title": "对梅作",
    "authorName": "郑孝胥",
    "authorId": "adcfe4dbce75e44ad1457b72d1457b72",
    "dynasty": "清",
    "content": [
      "手种梅花伴曲廊，蛮风瘴雨损年芳。",
      "乍看蕊大含春思，渐觉枝繁带晓霜。",
      "蓦地闻香魂欲返，惘然自醉意犹狂。",
      "闲愁闲想浑抛却，一段凄清亦断肠。"
    ]
  },
  {
    "id": "adcfe4dbce75e44ab10c91e009faa964",
    "title": "龙州岁暮",
    "authorName": "郑孝胥",
    "authorId": "adcfe4dbce75e44ad1457b72d1457b72",
    "dynasty": "清",
    "content": [
      "宿业堆山落极边，风怀逝水送中年。",
      "登楼怅望忽至此，击柱悲歌休问天。",
      "世短意多谁会者，昨非今是自超然。",
      "如何一片功名兴，不及江湖在眼前。"
    ]
  },
  {
    "id": "adcfe4dbce75e44acec0a871570f93d5",
    "title": "世已乱身将老长歌当哭莫知我哀",
    "authorName": "郑孝胥",
    "authorId": "adcfe4dbce75e44ad1457b72d1457b72",
    "dynasty": "清",
    "content": [
      "驻颜却老竟无方，被发缨冠亦太狂。",
      "归死未甘同泯泯，言愁始欲对茫茫。",
      "孤云万族身安托，落日扁舟世可忘。",
      "从此湖山换兵柄，肯教部曲识蕲王。"
    ]
  },
  {
    "id": "adcfe4dbce75e44a06a2169c2003db9d",
    "title": "颠斋海棠",
    "authorName": "郑孝胥",
    "authorId": "adcfe4dbce75e44ad1457b72d1457b72",
    "dynasty": "清",
    "content": [
      "才因老尽更谁知，只借花枝寄所思。",
      "好梦梦回馀倩影，春愁愁绝减丰肌。",
      "冬郎昨夜关心雨，子美平生欠汝诗。",
      "却向龙州载几树，他年题字待元之。"
    ]
  },
  {
    "id": "adcfe4dbce75e44a70254ad28b7ab4e7",
    "title": "家人行后偶作破闷",
    "authorName": "郑孝胥",
    "authorId": "adcfe4dbce75e44ad1457b72d1457b72",
    "dynasty": "清",
    "content": [
      "高歌入户怅伶仃，儿女离情已贯经。",
      "三载边愁元自老，一场春梦又须醒。",
      "闲听书帙仍堆几，小院花枝故绕棂。",
      "军吏从容任关白，不教频掣阁前铃。"
    ]
  },
  {
    "id": "adcfe4dbce75e44a3b89295e19f2cdf9",
    "title": "答孟莼孙见赠二诗",
    "authorName": "郑孝胥",
    "authorId": "adcfe4dbce75e44ad1457b72d1457b72",
    "dynasty": "清",
    "content": [
      "希仪事在《广右录》，藤峡乱详《炎徼》篇。",
      "今代毗陵有孟子，欲追田氏轶荆川。",
      "能忘新旧学不俗，一泯穷通骨已仙。",
      "老我无闻身可隐，看君《旁记》日流传。"
    ]
  },
  {
    "id": "adcfe4dbce75e44a4cae25e08c46d56c",
    "title": "追纪六月廿八夜灯戏",
    "authorName": "郑孝胥",
    "authorId": "adcfe4dbce75e44ad1457b72d1457b72",
    "dynasty": "清",
    "content": [
      "军乐泱泱正激荡，众宾同醉万年觞。",
      "灯火尽作鱼龙气，角戏仍施虎豹装。",
      "䗖蝀横霄惊吐彩，欃枪拂地忽摧芒。",
      "主人亲挟胡姬出，试问何如云亸娘？"
    ]
  },
  {
    "id": "adcfe4dbce75e44a0fd87f1b94d5de6c",
    "title": "述意",
    "authorName": "郑孝胥",
    "authorId": "adcfe4dbce75e44ad1457b72d1457b72",
    "dynasty": "清",
    "content": [
      "吊死扶伤二载馀，坚持不杀竟何如。",
      "悬知胡越同舟谊，远胜孙吴相斫书。",
      "长策犹须教耕战，穷边可使阙储胥。",
      "谁人错讶经营意，规复南交计尚疏。"
    ]
  },
  {
    "id": "adcfe4dbce75e44a877dec5dcfcd3dfd",
    "title": "除夕",
    "authorName": "郑孝胥",
    "authorId": "adcfe4dbce75e44ad1457b72d1457b72",
    "dynasty": "清",
    "content": [
      "楼中梅影横枝处，岁暮灯前缩手人。",
      "已办春寒风带雨，重温吴语梦成尘。",
      "抛残心力犹堪惜，留取身名定孰亲。",
      "回首三年旧风味，清狂减尽祇伤神。"
    ]
  },
  {
    "id": "adcfe4dbce75e44a5d4e222ef55e7701",
    "title": "十二月初一日梅厅展墓",
    "authorName": "郑孝胥",
    "authorId": "adcfe4dbce75e44ad1457b72d1457b72",
    "dynasty": "清",
    "content": [
      "风凄日澹叩松扃，如背人间到杳冥。",
      "疏雨过山应助泪，断魂依树欲忘形。",
      "生儿何异原头土，入世还凭地下灵。",
      "徙倚沉吟终一去，乱峰旋为锁梅厅。"
    ]
  },
  {
    "id": "adcfe4dbce75e44a5d4e222e0dfb4200",
    "title": "十二月初一日梅厅展墓",
    "authorName": "郑孝胥",
    "authorId": "adcfe4dbce75e44ad1457b72d1457b72",
    "dynasty": "清",
    "content": [
      "双坟才距一牛鸣，中道相捐痛两兄。",
      "归里何堪成独客，弃官已不待同生。",
      "依依山色供沾袂，惘惘湖光伴入城。",
      "剩向酒杯寻断梦，梦痕和恨欠分明。"
    ]
  },
  {
    "id": "adcfe4dbce75e44a5fa8edf5f1762d65",
    "title": "移情",
    "authorName": "郑孝胥",
    "authorId": "adcfe4dbce75e44ad1457b72d1457b72",
    "dynasty": "清",
    "content": [
      "试探平生囊底智，却来沧海觅移情。",
      "风涛世外才难尽，雪月樽前醉易成。",
      "乘兴岂知千里远，弃官才信一身轻。",
      "芙蓉城是游仙地，作主何须让曼卿。"
    ]
  },
  {
    "id": "adcfe4dbce75e44aecc9e1b924abd1e7",
    "title": "哀熊季连",
    "authorName": "郑孝胥",
    "authorId": "adcfe4dbce75e44ad1457b72d1457b72",
    "dynasty": "清",
    "content": [
      "亲见弥天戢一棺，为君夺气久汍澜。",
      "共推齿壮心犹壮，无奈春残病亦残。",
      "抵死不甘瓜喷鼻，遗书真借纸刳肝。",
      "丰城尽有冲天气，再得斯人可是难。"
    ]
  },
  {
    "id": "adcfe4dbce75e44ad6bf54495c0199ee",
    "title": "隐几",
    "authorName": "郑孝胥",
    "authorId": "adcfe4dbce75e44ad1457b72d1457b72",
    "dynasty": "清",
    "content": [
      "解甲归来倚市楼，腾腾人海独吟秋。",
      "浮云北极天将变，落日中原事可忧。",
      "不道窦陈虚众望，谁言王谢欠名流。",
      "龙钟尽著傍人笑，隐几今年倦展眸。"
    ]
  },
  {
    "id": "adcfe4dbce75e44a062ed92c622651d6",
    "title": "赴鄂舟中",
    "authorName": "郑孝胥",
    "authorId": "adcfe4dbce75e44ad1457b72d1457b72",
    "dynasty": "清",
    "content": [
      "万波弄日破霜寒，木落吴天意自宽。",
      "少壮背人如去鸟，江山还我此凭栏。",
      "警传萍醴围初合，灾被淮徐赈已难。",
      "多垒奇荒仍满目，漫寻猿鹤共盘桓。"
    ]
  },
  {
    "id": "adcfe4dbce75e44a12e6ccca2e75d55d",
    "title": "偕石遗登黄鹄矶怀白楼",
    "authorName": "郑孝胥",
    "authorId": "adcfe4dbce75e44ad1457b72d1457b72",
    "dynasty": "清",
    "content": [
      "城根水落转峥嵘，暂借茶寮避市声。",
      "两郡楚山临岸起，一江初日抱楼生。",
      "自披风帽贪凭眺，旋辍蓝舆试散行。",
      "此去馀年几相见，好收悽叹付微酲。"
    ]
  },
  {
    "id": "adcfe4dbce75e44a334facb55d873da8",
    "title": "金山",
    "authorName": "郑孝胥",
    "authorId": "adcfe4dbce75e44ad1457b72d1457b72",
    "dynasty": "清",
    "content": [
      "山藏古寺望如城，江去平芜略可耕。",
      "败意俗僧过俗子，举头诗境失诗情。",
      "欲除佛宇千重障，独取吴天一段清。",
      "太息无人知此意，何年真看小峥嵘。"
    ]
  },
  {
    "id": "adcfe4dbce75e44aae3538ec947d5105",
    "title": "送春",
    "authorName": "郑孝胥",
    "authorId": "adcfe4dbce75e44ad1457b72d1457b72",
    "dynasty": "清",
    "content": [
      "检点平生空自奇，渐成灰烬欲何施。",
      "送春可得回三舍，积恨应须塞两仪。",
      "来日尘劳殊未息，馀年心病总难医。",
      "江南是我销魂地，忍泪看天到几时？"
    ]
  },
  {
    "id": "adcfe4dbce75e44a9d44a2204ce04c45",
    "title": "廉惠卿招宴小万柳堂",
    "authorName": "郑孝胥",
    "authorId": "adcfe4dbce75e44ad1457b72d1457b72",
    "dynasty": "清",
    "content": [
      "见说诗人气属秋，秋来宜住水边楼。",
      "千丝柳影深遮岸，一曲淞波稳系舟。",
      "诗酒朝官能小隐，江湖雅集自清流。",
      "吴兴画卷应犹在，莫惜千金取次收。"
    ]
  },
  {
    "id": "adcfe4dbce75e44a3e008baac8bb5279",
    "title": "杨子勤松窗辑书图",
    "authorName": "郑孝胥",
    "authorId": "adcfe4dbce75e44ad1457b72d1457b72",
    "dynasty": "清",
    "content": [
      "雅颂赐名嘉庆年，《八旗诗集》已流传。",
      "更看文苑搜奇作，始信经香配昔贤。",
      "祭酒伤心古怀抱，使君慧业旧姻缘。",
      "松声窗下添悲壮，想见初成作者篇。"
    ]
  },
  {
    "id": "adcfe4dbce75e44a438167efccba5680",
    "title": "残岁",
    "authorName": "郑孝胥",
    "authorId": "adcfe4dbce75e44ad1457b72d1457b72",
    "dynasty": "清",
    "content": [
      "残岁每添怀抱恶，北风弄雪晚冥冥。",
      "捐书未必遂闻道，厌世何为空养形。",
      "歌哭圣狂喧海市，酣嬉醉梦秘云屏。",
      "人间正有沉迷药，莫信灵均说独醒。"
    ]
  },
  {
    "id": "adcfe4dbce75e44af864eda19a048cec",
    "title": "二月二十一日又至南京",
    "authorName": "郑孝胥",
    "authorId": "adcfe4dbce75e44ad1457b72d1457b72",
    "dynasty": "清",
    "content": [
      "拊膺一叹上江船，风味依稀似去年。",
      "已等彭殇休感事，渐成迟暮更违天。",
      "野梅褪白纷纷雪，官柳吹黄处处烟。",
      "断送情怀谁会得，只将怅惘替留连。"
    ]
  },
  {
    "id": "adcfe4dbce75e44a1cc7a71fbe32cef1",
    "title": "高楼侨居歇浦戊申小春适鼎胡耗至海上讹言腾沸出门怅惘中信步至张园夕阳黯淡风叶翻飞车马亦已阑珊逡巡间于尘辙中拾得残纸书啼血三首字迹敧斜语义诡痛盖攀髯堕弓小臣之辞也",
    "authorName": "郑孝胥",
    "authorId": "adcfe4dbce75e44ad1457b72d1457b72",
    "dynasty": "清",
    "content": [
      "啼血虚传杜宇魂，宁闻帝子更沉冤。",
      "天荒乍破身终殉，日丧云亡道自存。",
      "一夕风雷迷大麓，十年虎豹厄丹阍。",
      "几时修得金轮史，才信无终是至言。"
    ]
  },
  {
    "id": "adcfe4dbce75e44a1cc7a71fb2131faf",
    "title": "高楼侨居歇浦戊申小春适鼎胡耗至海上讹言腾沸出门怅惘中信步至张园夕阳黯淡风叶翻飞车马亦已阑珊逡巡间于尘辙中拾得残纸书啼血三首字迹敧斜语义诡痛盖攀髯堕弓小臣之辞也",
    "authorName": "郑孝胥",
    "authorId": "adcfe4dbce75e44ad1457b72d1457b72",
    "dynasty": "清",
    "content": [
      "戊戌销沉庚子来，种因得果更谁哀。",
      "忍教宗社成孤注，可乃君王是党魁。",
      "妄意挥戈能退日，伤心失箸托闻雷。",
      "咎繇听直须天上，好劝长星酒一杯。"
    ]
  },
  {
    "id": "adcfe4dbce75e44a1cc7a71f56fb9a73",
    "title": "高楼侨居歇浦戊申小春适鼎胡耗至海上讹言腾沸出门怅惘中信步至张园夕阳黯淡风叶翻飞车马亦已阑珊逡巡间于尘辙中拾得残纸书啼血三首字迹敧斜语义诡痛盖攀髯堕弓小臣之辞也",
    "authorName": "郑孝胥",
    "authorId": "adcfe4dbce75e44ad1457b72d1457b72",
    "dynasty": "清",
    "content": [
      "龙飞三十四年春，识主何曾见一臣。",
      "持论遂令人掩耳，弃官谁信我忘身。",
      "蟆肠坐愤妖吞月，鹑首空愁醉赐秦。",
      "试问和熹旧朝士，不欺先帝定何人？"
    ]
  },
  {
    "id": "adcfe4dbce75e44a3afa7a750fcc7a6c",
    "title": "挽高啸桐",
    "authorName": "郑孝胥",
    "authorId": "adcfe4dbce75e44ad1457b72d1457b72",
    "dynasty": "清",
    "content": [
      "闻君愤慨伤时语，病骨全销气未销。",
      "热血一腔无地洒，英魂九死待谁招？",
      "平生孝友非新学，举世炎凉自后凋。",
      "宣统纪元虽及见，欲将小传属先朝。"
    ]
  },
  {
    "id": "adcfe4dbce75e44a08330e02dcf21f34",
    "title": "闰二月十七日独游龙华",
    "authorName": "郑孝胥",
    "authorId": "adcfe4dbce75e44ad1457b72d1457b72",
    "dynasty": "清",
    "content": [
      "春云欲吐晓霞明，酝酿红潮醉未成。",
      "人影渐遮风渐暖，江波初涨雨初晴。",
      "试编游骑归花史，便割吴天作锦城。",
      "可怪路旁沉吟者，色尘梦恨尚纵横。"
    ]
  },
  {
    "id": "adcfe4dbce75e44aafe3437881875103",
    "title": "戏赠王又点",
    "authorName": "郑孝胥",
    "authorId": "adcfe4dbce75e44ad1457b72d1457b72",
    "dynasty": "清",
    "content": [
      "手散千金才不尽，老来风月最关身。",
      "浮名何似生前酒，豪气还寻客裹春。",
      "差喜先生能作达，剧怜吴女亦工颦。",
      "词流谁擅言情者，遮莫花翁是异人。"
    ]
  },
  {
    "id": "adcfe4dbce75e44aac33a34b454d21bf",
    "title": "题朝鲜金泽荣东航本末",
    "authorName": "郑孝胥",
    "authorId": "adcfe4dbce75e44ad1457b72d1457b72",
    "dynasty": "清",
    "content": [
      "破碎山河剩断魂，脱身犹得客中原。",
      "朱家郭解子可托，棼冒勃苏谁与援？",
      "残史难成虚抱籍，遗民已孑更衔冤。",
      "如闻博浪椎能中，奋笔何辞溅血痕。"
    ]
  },
  {
    "id": "adcfe4dbce75e44aa7f0383e6665a101",
    "title": "题沈子培六十僧服小影并寄季直",
    "authorName": "郑孝胥",
    "authorId": "adcfe4dbce75e44ad1457b72d1457b72",
    "dynasty": "清",
    "content": [
      "身晚情孤话旧难，只将心事付蒲团。",
      "独居便合称闻道，厌世何曾待去官。",
      "零落生存虽未尽，浮沉离合总无端。",
      "江头海澨堪相望，剩遣闲愁入岁寒。"
    ]
  },
  {
    "id": "adcfe4dbce75e44ab43d3ee6a8f18555",
    "title": "诸贞壮吴仓硕见访不遇",
    "authorName": "郑孝胥",
    "authorId": "adcfe4dbce75e44ad1457b72d1457b72",
    "dynasty": "清",
    "content": [
      "闭门只有竹千竿，题凤人过晚日寒。",
      "正恐时艰妨寂寞，欲论旧学苦衰残。",
      "缶庐书翰推三绝，贞壮诗篇感百端。",
      "他日高楼须画本，二君合作试求看。"
    ]
  },
  {
    "id": "adcfe4dbce75e44a5712d28f80b30d98",
    "title": "十二月二十八日自大连湾至奉天观日俄战处",
    "authorName": "郑孝胥",
    "authorId": "adcfe4dbce75e44ad1457b72d1457b72",
    "dynasty": "清",
    "content": [
      "三日扣舷歌小海，登车始觉入辽东。",
      "汉廷谁解施中策，广武空嗟斗两雄。",
      "斜日高原犹血色，层冰断岸自悲风。",
      "幼安踪迹殊难测，见尾神龙论未工。"
    ]
  },
  {
    "id": "adcfe4dbce75e44a4370f10b29973f77",
    "title": "读江侍御春霖弹章书后",
    "authorName": "郑孝胥",
    "authorId": "adcfe4dbce75e44ad1457b72d1457b72",
    "dynasty": "清",
    "content": [
      "尔辈纷纷负景皇，从今四海见封章。",
      "谏官如此宁非瑞，名教复名殊有光。",
      "狐鼠成群人可去，蓬蒿作柱事堪伤。",
      "台中阅道应无恙，独立雷霆待汝当。"
    ]
  },
  {
    "id": "adcfe4dbce75e44a9856fba1c6df0de0",
    "title": "留题颜园",
    "authorName": "郑孝胥",
    "authorId": "adcfe4dbce75e44ad1457b72d1457b72",
    "dynasty": "清",
    "content": [
      "飞尘不到暂盘桓，借得高斋独倚栏。",
      "竹影绕廊宜晓日，花香依榻爱春寒。",
      "来游我亦厉樊榭，好客君应辛幼安。",
      "须与名园成故事，留题随处待闲看。"
    ]
  },
  {
    "id": "adcfe4dbce75e44a797dae22b4b5967b",
    "title": "赠呼伦道宋小濂",
    "authorName": "郑孝胥",
    "authorId": "adcfe4dbce75e44ad1457b72d1457b72",
    "dynasty": "清",
    "content": [
      "闻道声名出苦辛，不须识面已相亲。",
      "熟知边事真无敌，偶喜词章又绝伦。",
      "五十风光吾亦过，等闲豪杰世谁珍？",
      "满洲若有图存策，要及中年用此人。"
    ]
  },
  {
    "id": "adcfe4dbce75e44a8b980a52a814fdbb",
    "title": "七月二十三日入都居贤良寺",
    "authorName": "郑孝胥",
    "authorId": "adcfe4dbce75e44ad1457b72d1457b72",
    "dynasty": "清",
    "content": [
      "前朝梦断十三秋，阙下车声在枕头。",
      "胡骑黄巾归稗史，刘郎道士各山邱。",
      "自残母子恩同尽，永诀君臣恨未休。",
      "身似铜仙携盘去，回看铅水泪难收。"
    ]
  },
  {
    "id": "adcfe4dbce75e44af56574852299a54a",
    "title": "答诸贞壮",
    "authorName": "郑孝胥",
    "authorId": "adcfe4dbce75e44ad1457b72d1457b72",
    "dynasty": "清",
    "content": [
      "如许元规尘污人，能来暂对共悲辛。",
      "奔车未必无尼父，中坐何曾见伯仁。",
      "隐几市声消晚日，穿廊禅客动比邻。",
      "看君玉貌平原客，心胆轮囷岂帝秦。"
    ]
  },
  {
    "id": "adcfe4dbce75e44a9ef78b4696ba24ee",
    "title": "十一月十八日出山海关",
    "authorName": "郑孝胥",
    "authorId": "adcfe4dbce75e44ad1457b72d1457b72",
    "dynasty": "清",
    "content": [
      "今年辽沈频来往，每出榆关一抚膺。",
      "海近天垂含浩渺，地平山纵竞骁腾。",
      "危邦空叹吾为虏，浩劫终愁谷作陵。",
      "尽有边才谁用得，翻飞遥想郅都鹰。"
    ]
  },
  {
    "id": "adcfe4dbce75e44ae1e55079b280e205",
    "title": "罗掞东招集花之寺",
    "authorName": "郑孝胥",
    "authorId": "adcfe4dbce75e44ad1457b72d1457b72",
    "dynasty": "清",
    "content": [
      "花寺同来寺未花，却疑题榜近浮夸。",
      "京曹尽带儒酸味，诗社休参国论哗。",
      "二月春深偏雨雪，南城冰解屡回车。",
      "举杯只合催人别，自觉忧时意已奢。"
    ]
  },
  {
    "id": "adcfe4dbce75e44a8ab96d3a667cc837",
    "title": "四月二十四日渡海",
    "authorName": "郑孝胥",
    "authorId": "adcfe4dbce75e44ad1457b72d1457b72",
    "dynasty": "清",
    "content": [
      "泱泱勃澥意如何，腾碧翻金眼底过。",
      "出世只应亲日月，浮生从此藐山河。",
      "南归不用怀吾土，东去谁能挽逝波？",
      "爱煞滔天露孤岛，弃船聊欲上嵯峨。"
    ]
  },
  {
    "id": "adcfe4dbce75e44a94cbc446939efa55",
    "title": "七月二十九日诣白庙胡同宝斋寿伯茀夫人出见",
    "authorName": "郑孝胥",
    "authorId": "adcfe4dbce75e44ad1457b72d1457b72",
    "dynasty": "清",
    "content": [
      "竹坡菊客惨相随，谁信诸孙骨亦灰。",
      "登榻招魂如见款，入门掩涕更增哀。",
      "不祥名节嗟为祟，一往清狂渺此才。",
      "还向髽孀想遗直，可堪凭吊到狐鲐。"
    ]
  },
  {
    "id": "adcfe4dbce75e44a7de5cfbe4623574d",
    "title": "哀长沙县知县沈瀛",
    "authorName": "郑孝胥",
    "authorId": "adcfe4dbce75e44ad1457b72d1457b72",
    "dynasty": "清",
    "content": [
      "吴儿轻靡尽随风，九鼎吾终重此公。",
      "势不两存能自决，人皆一死未为穷。",
      "交期太浅真相失，节义何常或可同。",
      "他日私成黄沈传，还从鬼录想双雄。"
    ]
  },
  {
    "id": "adcfe4dbce75e44aab882eb1da51aa40",
    "title": "危楼",
    "authorName": "郑孝胥",
    "authorId": "adcfe4dbce75e44ad1457b72d1457b72",
    "dynasty": "清",
    "content": [
      "落木危楼对陨霜，北风吹雁自成行。",
      "云含海雨千重暗，秋尽篱花十日黄。",
      "已坐虚名人欲杀，真成遗老世应忘。",
      "烧城赤舌从相逼，未信河东解祟方。"
    ]
  },
  {
    "id": "adcfe4dbce75e44a7218263406a101cc",
    "title": "十月二十八日夜起",
    "authorName": "郑孝胥",
    "authorId": "adcfe4dbce75e44ad1457b72d1457b72",
    "dynasty": "清",
    "content": [
      "楼前夜色暗屯兵，雨猛风饕正四更。",
      "呵壁问天终不测，枕戈待旦独难平。",
      "寇雠土芥成酬报，猿鹤虫沙孰重轻？",
      "剩约毗陵子陆子，佯狂被发送馀生。"
    ]
  },
  {
    "id": "adcfe4dbce75e44ab09cd28ff61cf0da",
    "title": "答陈伯严同登海藏楼之作",
    "authorName": "郑孝胥",
    "authorId": "adcfe4dbce75e44ad1457b72d1457b72",
    "dynasty": "清",
    "content": [
      "恐是人间干净土，偶留二老对斜阳。",
      "违天苌叔天将厌，弃世君平世亦忘。",
      "自信宿心难变易，少卑高论莫张皇。",
      "危楼轻命能同倚，北望相看便断肠。"
    ]
  },
  {
    "id": "adcfe4dbce75e44afd2b26b9fadf3ec0",
    "title": "答沈子培",
    "authorName": "郑孝胥",
    "authorId": "adcfe4dbce75e44ad1457b72d1457b72",
    "dynasty": "清",
    "content": [
      "老向穷途道更穷，膝痕穿榻槁书丛。",
      "堂堂白日人谁在？",
      "杳杳高楼世岂通。",
      "守死自甘等丘貉，逃虚未暇托冥鸿。",
      "行逢宿草何妨哭，留阅兴亡祇两翁。"
    ]
  },
  {
    "id": "adcfe4dbce75e44a173db145f94f925f",
    "title": "题吴剑泉寄愁小草",
    "authorName": "郑孝胥",
    "authorId": "adcfe4dbce75e44ad1457b72d1457b72",
    "dynasty": "清",
    "content": [
      "少年自喜良堪笑，老阅沧桑却自哀。",
      "郁郁一生怀未展，滔滔举世意全灰。",
      "偶寻断梦闲情在，试检残编旧恨来。",
      "莫信寄愁有天上，人间何处遣愁回。"
    ]
  },
  {
    "id": "adcfe4dbce75e44a90eac266eee8243d",
    "title": "六月十五夜月下",
    "authorName": "郑孝胥",
    "authorId": "adcfe4dbce75e44ad1457b72d1457b72",
    "dynasty": "清",
    "content": [
      "风穿月透海藏楼，坐近虫声已似秋。",
      "流水斗龙潮乍过，停云顾兔雨旋收。",
      "微行士女应忘反，缟夜园林信壮游。",
      "可惜旧情衰谢了，只堪偃卧看牵牛。"
    ]
  },
  {
    "id": "adcfe4dbce75e44a65a770328f3173f1",
    "title": "九日鉴泉介庵同游徐园",
    "authorName": "郑孝胥",
    "authorId": "adcfe4dbce75e44ad1457b72d1457b72",
    "dynasty": "清",
    "content": [
      "空将目力送归鸿，意气颓然一秃翁。",
      "辟世犹能作重九，污人终自厌西风。",
      "无山易败登高兴，得酒聊忘失路穷。",
      "霜菊名园堪徙倚，未妨同恋夕阳红。"
    ]
  },
  {
    "id": "adcfe4dbce75e44ae0f2c3d2fcbf7900",
    "title": "答鉴泉乱后归鉴园",
    "authorName": "郑孝胥",
    "authorId": "adcfe4dbce75e44ad1457b72d1457b72",
    "dynasty": "清",
    "content": [
      "入城南向觅龙蟠，尾脊腾空最耐看。",
      "桥到复成波尽阔，堂窥赏寂地饶寒。",
      "几时少壮凭回首，一局兴亡付倚阑。",
      "苦道名园无俗味，满墙旧句作悲酸。"
    ]
  },
  {
    "id": "adcfe4dbce75e44a2d948a31fcebc7a2",
    "title": "答陈仁先寄栽菊种诗",
    "authorName": "郑孝胥",
    "authorId": "adcfe4dbce75e44ad1457b72d1457b72",
    "dynasty": "清",
    "content": [
      "杜门艺菊冷京曹，海上羁吟类楚骚。",
      "诗卷惟应书甲子，高斋想已没蓬蒿。",
      "试寻干净半畦土，与寄沈冥一世豪。",
      "珍重残株好将护，秋来还拟酒中逃。"
    ]
  },
  {
    "id": "adcfe4dbce75e44a6910f3a6c1875727",
    "title": "病起读经会",
    "authorName": "郑孝胥",
    "authorId": "adcfe4dbce75e44ad1457b72d1457b72",
    "dynasty": "清",
    "content": [
      "风雨敲窗病骨苏，执经吾道岂愁孤。",
      "啸歌不废声金石，物论难窥叟智愚。",
      "危行终哀世澌灭，胜天聊缓死须臾。",
      "孱躯便是兴亡史，可信诗人有董狐。"
    ]
  },
  {
    "id": "adcfe4dbce75e44a285aa436799c5985",
    "title": "九日病愈出游",
    "authorName": "郑孝胥",
    "authorId": "adcfe4dbce75e44ad1457b72d1457b72",
    "dynasty": "清",
    "content": [
      "郁郁药炉经卷边，偶闻重九意萧然。",
      "国亡安用频伤世，病起犹思一仰天。",
      "几换园林吾亦老，休谈人物梦何年？",
      "菊前桂后秋光断，却负登高半日颠。"
    ]
  }
]