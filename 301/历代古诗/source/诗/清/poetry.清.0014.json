[
  {
    "id": "adcfe4db43b066f1a17543ad0b5e9d89",
    "title": "岁寒和紫田居士韵",
    "authorName": "张士达",
    "authorId": "adcfe4db43b066f1d1457b72d1457b72",
    "dynasty": "清",
    "content": [
      "阅尽芳菲岁已终，闭门如在万山中。",
      "居心自比青松劲，题句难赓白雪工。",
      "远岫云回南至日，长江风送北来鸿。",
      "梅花驿使传春讯，莫负消寒绿酒筒。"
    ]
  },
  {
    "id": "adcfe4db43b30a0906d4d12607cbcecc",
    "title": "雨夜有怀",
    "authorName": "李忠鲠",
    "authorId": "adcfe4db43b30a09d1457b72d1457b72",
    "dynasty": "清",
    "content": [
      "三径云俱黑，高斋镫自青。",
      "江湖牵远梦，风雨到空庭。",
      "如此凄清夜，何堪阔别径。",
      "孤眠不成寐，望断子云亭。"
    ]
  },
  {
    "id": "adcfe4db43b30a0990f1867d6276ac39",
    "title": "秋草",
    "authorName": "李忠鲠",
    "authorId": "adcfe4db43b30a09d1457b72d1457b72",
    "dynasty": "清",
    "content": [
      "几日蘼芜径尽荒，萧条画出野人庄。",
      "绿波空想江南影，青冢先迎塞上凉。",
      "千里相思愁细雨，六朝遗恨付斜阳。",
      "篱边水曲都如此，何况西风木叶狂。"
    ]
  },
  {
    "id": "adcfe4db43b30a09b2f6c46b265c7baf",
    "title": "秋郊暮望",
    "authorName": "李忠鲠",
    "authorId": "adcfe4db43b30a09d1457b72d1457b72",
    "dynasty": "清",
    "content": [
      "萧萧黄叶落渔篷，小立官桥怅晚风。",
      "堤蓼亦知秋寂寞，一枝留向水边红。"
    ]
  },
  {
    "id": "adcfe4db43b4b21665ca3e98f5f76213",
    "title": "寄周澹岩幽居",
    "authorName": "陈元禄",
    "authorId": "adcfe4db43b4b216d1457b72d1457b72",
    "dynasty": "清",
    "content": [
      "径仄少人过，萧萧生薜萝。",
      "青山当户远，黄叶闭门多。",
      "阮籍惟宜酒，陶潜许放歌。",
      "科头倚秋树，幽梦正婆娑。"
    ]
  },
  {
    "id": "adcfe4db43beb8231004a03e29e8a8d5",
    "title": "留别丁二仲乔",
    "authorName": "方履篯",
    "authorId": "adcfe4db43beb823d2541440e0ab531e",
    "dynasty": "清",
    "content": [
      "结带感殊乡，征帆又夕阳。",
      "诗歌中酒意，身手少年场。",
      "梅雨留人早，兰云入梦香。",
      "始知今桂海，别有古河梁。"
    ]
  },
  {
    "id": "adcfe4db43beb8231004a03e9d6a5daa",
    "title": "留别丁二仲乔",
    "authorName": "方履篯",
    "authorId": "adcfe4db43beb823d2541440e0ab531e",
    "dynasty": "清",
    "content": [
      "荔浦同舟约，经春燕不归。",
      "孤篷岂吾愿，别泪满君衣。",
      "爱日盟心密，餐霞世侣稀。",
      "相期云汉外，明德慰调饥。"
    ]
  },
  {
    "id": "adcfe4db43beb823455e94227a012da4",
    "title": "苍梧道中怀唐大茝君",
    "authorName": "方履篯",
    "authorId": "adcfe4db43beb823d2541440e0ab531e",
    "dynasty": "清",
    "content": [
      "禄养今闻五斗难，更无枳棘可栖鸾。",
      "词人温尉才都减，羁客唐衢泪不干。",
      "尽室天涯成俩帅，名卿世业问园官。",
      "别来春雨残花里，独醉应怜革带宽。"
    ]
  },
  {
    "id": "adcfe4db43beb823fcb245e7f6e45d86",
    "title": "江上纪程",
    "authorName": "方履篯",
    "authorId": "adcfe4db43beb823d2541440e0ab531e",
    "dynasty": "清",
    "content": [
      "明波瑟瑟浪如环，晓泊江州正闭关。",
      "万顷碧烟飞入梦，不知满眼是庐山。"
    ]
  },
  {
    "id": "adcfe4db43beb8231209cd676448e2e2",
    "title": "同人宴张宛邻丈于憩园次夕复饮此",
    "authorName": "方履篯",
    "authorId": "adcfe4db43beb823d2541440e0ab531e",
    "dynasty": "清",
    "content": [
      "夙轸谢知音，羁怀媚幽谷。",
      "未知昨景迁，迭使游踪续。",
      "栖鸟识歌新，空径闻屐熟。",
      "月从海上来，光艳胜秉烛。",
      "瞬往即难追，晷移何太促。",
      "幸有沽酒人，与之期信宿。",
      "美人抚寒柯，揽袖泪盈菊。",
      "不惜尺寸心，岂徒眩凡瞩。"
    ]
  },
  {
    "id": "adcfe4db43beb823bbe33b60d4ac9023",
    "title": "行至富庄驿夜坐怀刘青园",
    "authorName": "方履篯",
    "authorId": "adcfe4db43beb823d2541440e0ab531e",
    "dynasty": "清",
    "content": [
      "征车迟不行，骤行良非已。",
      "云待故人来，相期渺秋水。",
      "翘首空日夕，振鞭遽至此。",
      "明晨隔山岳，歧路所从始。",
      "三载饥渴怀，何由慰之子。",
      "远尊有湿衣，近烛无乾蕊。",
      "铎梦堕黄埃，寒蛩催夜起。",
      "题诗泪盈壁，君来请君视。"
    ]
  },
  {
    "id": "adcfe4db43beb823a606e67983ea286a",
    "title": "送季娴妹于归",
    "authorName": "方履篯",
    "authorId": "adcfe4db43beb823d2541440e0ab531e",
    "dynasty": "清",
    "content": [
      "南国有嘉稻，丛生陇亩间。析根各移植，厥实乃始繁。",
      "托体为昆弟，骨脉相牵援。内外虽有殊，恩谊终无偏。",
      "女子既已长，一旦施衿鞶。遣行入他姓，同生若弃捐。",
      "成人固应尔，能无摧肺肝。矧翳吾与汝，手足何茕单。",
      "兄妹各一人，少小承欢颜。送子将于归，神凄涕泪潸。",
      "痛念我慈父，昔日俱爱怜。我母秉义方，育子勤且艰。",
      "吾长汝最稚，相差逾十年。中间弟及妹，幼弱遭摧残。",
      "惜哉汝次兄，学成身力孱。中殇弃其室，魂魄居岱巅。",
      "六人只存二，护汝如芝兰。提携兼诲诱，相爱无间言。",
      "汝生多淑德，质端不在妍。敏慧爱诗书，请益日几番。",
      "性情伉以直，辞语讷且娴。我父宰允吾，汝生已在官。",
      "继复刺粤西，万里随征鞍。嗟予求微名，京兆秋风抟。",
      "定省违晨昏，赖汝勤加餐。六年始得举，驰归霜隔天。",
      "我父不及待，弃我归重泉。悲苦欲追殉，犹恨身体顽。",
      "汝能侍父疾，送父凭素棺。宛转慰慈母，辛咽不忍宣。",
      "以此两相较，百倍胜我贤。我父为廉吏，身后无薄田。",
      "我从墨缞中，舌耕裹青毡。远游越五岁，负米思江壖。",
      "母衰仗汝侍，欲去犹迁延。有别长依依，有泪同涟涟。",
      "汝能识我意，百事使我安。爱嫂若事姊，亲悦若比肩。",
      "偕之奉母养，俾母忘忧煎。嗟嗟家多故，择婿良独难。",
      "汝笄又数春，我虑愁如瘅。今年策明良，我若星离躔。",
      "身言甘就试，幸厕令长班。致此胡足喜，禄仕如抱关。",
      "所欣天阙下，为汝得伯鸾。峨峨天水君，皎皎青琅玕。",
      "吐言金玉屑，走笔龙蛇蟠。卅年困骥足，守进天所悭。",
      "一朝凌风翔，乡赋振羽翰。计偕当仲春，先后来幽燕。",
      "夙契感离思，乍合生忧端。共伤倦游久，怅彼帏居鳏。",
      "比部二曹郎，戚友情相褰。为通两家好，愿作朱陈欢。",
      "问名未十日，献赋登金銮。我喜几欲狂，远过身高骞。",
      "问其何以故，遂忘食与眠。念予少兄弟，爱汝使之然。",
      "但惜桂苑才，试以烹小鲜。临廷仰帝简，作宰匡庐边。",
      "乞假得归娶，人羡锦衣还。请期既纳采，即咏《桃夭》篇。",
      "清门殊世俗，繁费皆可删。奁资一何薄，安得琼瑛盘。",
      "裁作四时衣，采绣亦斓斑。珠丝悬络索，双鬓垂螺环。",
      "约发玳瑁簪，缀以翡翠钿。缬带紫罗襦，玉绾黄金镮。",
      "琐琐饰众目，不足十万钱。布多杂彩少，箧面陈缃纨。",
      "吁嗟慈母意，欲语眉先攒。爱女思丰盈，怜子方贫寒。",
      "我今亦何为，终日起长叹。先人只一女，随兄久迍邅。",
      "兹当吉礼成，心力敢不殚。尺帛一囊粟，即日甘分颁。",
      "筹思无可赠，赠汝三尺笺。笺中书韵语，滴泪和墨研。",
      "汝身虽强力，汝体多劳㾓。冷燠小有妨，喘嗽辄纠缠。",
      "嗣今须护摄，勿使日削朘。喜阳怒乃阴，损益气所干。",
      "顺时遣郁悒，遇物谢忿悁。不逮事舅姑，既往莫可攀。",
      "岁时奉家祭，粢盛重洁蠲。将事必以诚，亲手濯豆笾。",
      "持家此为首，凡百敬慎先。夫子姑良朋，爱结今生缘。",
      "和顺久愈谐，谦畏斯无愆。刚则济以柔，狭乃规以宽。",
      "有无俱黾勉，得失无欺谩。抚视前室女，曲意使安便。",
      "人生凡所遇，安得期万全。人或忤我意，坦悦相周旋。",
      "境或小不遇，检躬惟益虔。汝为宰官妇，切戒奢与专。",
      "奢为天所忌，专为人所姗。外政期勿闻，阃阈若有阑。",
      "耀首辞珠玑，饫口乐瓢箪。镫火夜愔愔，束帛朝戋戋。",
      "古人重循吏，其室无佩环。异物不足贵，清明乃共传。",
      "积衣千万袟，暖身惟一绵。陈簋方丈满，饱腹惟一饘。",
      "贪侈亦何需，徒为招祸綖。子孙贵读书，富足易轻儇。",
      "幼齿乘高车，长大为执鞭。皆由贻以患，置抄使疾颠。",
      "概兹皆当懔，毋为俗虑牵。汝岂丛尤悔，吾情过拘挛。",
      "申申为此语，日省庶励旃。奴婢务矜恤，勿令生烦冤。",
      "尤宜教以正，事上静以颛。好恶无偏向，乃克泯其奸。",
      "孤茕务悯念，分惠及杯棬。尤宜将以敬，慎勿邀誉焉。",
      "好誉谄乃进，虚壑何能填。言一漏者万，聊为明拳拳。",
      "词陋意则深，可如金石镌。补汝德未足，勖汝意未坚。",
      "取言贵切近，女诫拟重编。至若母家内，思忆毋沈绵。",
      "母年虽七旬，旧患幸已痊。康乐享期颐，福祐期明媊。",
      "汝嫂性虽愚，孝敬能乾乾。诸倒习占毕，质分堪陶甄。",
      "吾将官闽越，界通江右山。他时谋省觐，笋轿来归遄。",
      "汝心颇足慰，宜禁泪潺湲。望汝光两门，仪行昭蘋蘩。",
      "秋气正淑清，香发庭桂丹。锵锵八鸾驾，吉庆贺团栾。",
      "此诗勿再诵，诵者增悲酸。藏之琉璃匣，真气芬旃檀。"
    ]
  },
  {
    "id": "adcfe4db43beb823edbee11c38d5c200",
    "title": "杨忠悯公空谷流泉琴歌",
    "authorName": "方履篯",
    "authorId": "adcfe4db43beb823d2541440e0ab531e",
    "dynasty": "清",
    "content": [
      "朱弦乍拂松风鸣，素丝夜泛清商声。枯桐寿世三百载，先生手泽天人惊。",
      "君不见在山泉清出山浊，壮气泠泠满空谷。杂耳淫哇未易除，雅操苍凉一何促。",
      "先生忠谊贯金石，余蕴兼能达音律。精思梦谒虞帝廷，亲受重华五音节。",
      "正乐原宜先正君，庙堂时事方纷纭。青词独煽冰山势，白简能酬玉阙恩。",
      "一疏将军误，再疏丞相怒。枷锁风吹彻骨香，刚肠百炼金难铸。",
      "我观先生论制乐，选竹调丝自镌削。首和葭管次和琴，纬以埙篪合以籥。",
      "此琴疑即手所裁，铭文小篆书雷回。虬枝蟠跗色坚润，绿髹瑶轸生冰埃。",
      "端襟试鼓流泉意，簇吕钟宫皆入细。激越同惊变徵音，绀云紫雪凝天地。",
      "摩挲漆字悄三叹，自古龙门伤直干。至人欲为《猗兰操》，浩气空存《广陵散》。",
      "姓字今如星斗光，伟哉人琴两不亡。袖笼湘水浸寒月，虚籁空山印碧血。"
    ]
  },
  {
    "id": "adcfe4db43beb8238227155617314d34",
    "title": "送支子翔凤翱出都",
    "authorName": "方履篯",
    "authorId": "adcfe4db43beb823d2541440e0ab531e",
    "dynasty": "清",
    "content": [
      "秋阴三日寒威遍，落叶萧疏隔轻霰。",
      "支君别我去江淮，清泪凝沙掩君面。",
      "少年走马凌燕云，争说名花满芳甸。",
      "千里心交似尔稀，一生诗骨无人见。",
      "肝胆文章百不宜，散雪抟沙何所恋。",
      "嗟君飘泊天东南，予亦苍凉赋游倦。",
      "但识羁栖胜奔走，失侣哀鸣不如雁。",
      "双毂盘峰激石湍，扁舟破浪催银箭。",
      "傥怜燕市十丈尘，为剪吴淞石尺练。"
    ]
  },
  {
    "id": "adcfe4db43c22a5792947d9ea1915757",
    "title": "官舍夜吟",
    "authorName": "穆得元",
    "authorId": "adcfe4db43c22a57d1457b72d1457b72",
    "dynasty": "清",
    "content": [
      "广文官独冷，僻地恰相宜。",
      "塞近迎寒早，山深得月迟。",
      "课书频剪烛，看剑几倾卮。",
      "吾自寻吾乐，良宵一咏诗。"
    ]
  },
  {
    "id": "adcfe4db43c4e36f16b92929e70a09a0",
    "title": "闻诸襄七在金华有述",
    "authorName": "邓牧",
    "authorId": "adcfe4db43c4e36fd1457b72d1457b72",
    "dynasty": "清",
    "content": [
      "玉堂仙人居士俦，丹床鸾鹤参遨游。",
      "万言直泻一杯水，三顾屡回重瞳眸。",
      "朅来吴越成春秋，往欲从之何缘由。",
      "劳思未已仰天笑，金华山高灵草幽。"
    ]
  },
  {
    "id": "adcfe4db43e21ce76db63d1be51edde8",
    "title": "曹仁宪谨荣寿",
    "authorName": "黄秉衡",
    "authorId": "adcfe4db43e21ce7d1457b72d1457b72",
    "dynasty": "清",
    "content": [
      "卅年政迹普和祥，医世方原寿世方。",
      "拟买新丝争绣佛，遥吹古笛正飞觞。",
      "凤山翘切双凫远，蟒甲群歌五马良。",
      "今日胶庠齐拜祝，使君家本在河阳。"
    ]
  },
  {
    "id": "adcfe4db43ebe9f48803b164a7160a67",
    "title": "蓬门",
    "authorName": "王端淑",
    "authorId": "adcfe4db43ebe9f4d1457b72d1457b72",
    "dynasty": "清",
    "content": [
      "骨傲岂随俗，宁攀山鬼邻。",
      "舒云聊作帐，集叶戏为茵。",
      "凤岭知难效，鹿门且耐贫。",
      "残篇任意读，不羡骑辚辚。"
    ]
  },
  {
    "id": "adcfe4db43ebe9f4447c99f9fad38618",
    "title": "病中喜新月",
    "authorName": "王端淑",
    "authorId": "adcfe4db43ebe9f4d1457b72d1457b72",
    "dynasty": "清",
    "content": [
      "促织频催懒，寒衣犹未成。",
      "起床忘骨瘦，著履觉身轻。",
      "青帝飘飘散，姮娥冉冉情。",
      "秋怀无所处，共月结新盟。"
    ]
  },
  {
    "id": "adcfe4db43ebe9f4847ca223f9a206ba",
    "title": "贫病有感",
    "authorName": "王端淑",
    "authorId": "adcfe4db43ebe9f4d1457b72d1457b72",
    "dynasty": "清",
    "content": [
      "才已行贫运，偏增新病魔。",
      "镫花虚拟结，鹊语几番讹。",
      "针指能生睡，诗篇强自哦。",
      "寒风吹瘦骨，酌茗亦阳和。"
    ]
  },
  {
    "id": "adcfe4db43ebe9f45d0898d9a42bde4f",
    "title": "明妃梦回汉宫次浮翠轩吴夫人韵",
    "authorName": "王端淑",
    "authorId": "adcfe4db43ebe9f4d1457b72d1457b72",
    "dynasty": "清",
    "content": [
      "一自明妆出未央，空留遗恨在昭阳。",
      "琵琶曲尽关山泪，环佩声归塞上霜。",
      "宿雁残更移晓幕，依人落月下空床。",
      "旧时纵有三秋怨，不及穹窿此夜长。"
    ]
  },
  {
    "id": "adcfe4db43ebe9f4bdcc26068ee644e0",
    "title": "代外赠别毛大可",
    "authorName": "王端淑",
    "authorId": "adcfe4db43ebe9f4d1457b72d1457b72",
    "dynasty": "清",
    "content": [
      "西泠月落板桥霜，衰柳长堤只自伤。",
      "几日穷愁兼别怨，一帆秋色带斜阳。",
      "浮云影逐离亭路，归雁声凄碧草塘。",
      "学采芙蓉江上去，黯然回首恨茫茫。"
    ]
  },
  {
    "id": "adcfe4db43ebe9f47868b8698e82bd97",
    "title": "代睿子怀玉尺弟",
    "authorName": "王端淑",
    "authorId": "adcfe4db43ebe9f4d1457b72d1457b72",
    "dynasty": "清",
    "content": [
      "凋残花萼失芳丛，嗟尔天涯我孰同。",
      "鸿雁序离悲夜月，鹡鸰诗就泣东风。",
      "萦牵梦隔西江杳，沦落音难越水通。",
      "景物触怀思切切，何时携手叹飘蓬。"
    ]
  },
  {
    "id": "adcfe4db43ebe9f4945b70c0da2f7b8c",
    "title": "邻妇",
    "authorName": "王端淑",
    "authorId": "adcfe4db43ebe9f4d1457b72d1457b72",
    "dynasty": "清",
    "content": [
      "鸟声初啭堕花春，静女幽妆采落蘋。",
      "脸映芙蕖娇且艳，眉修清月淡无尘。",
      "一泓秋水留西子，半幅轻绡写洛神。",
      "秀色共餐饥可乐，不才忝已在东邻。"
    ]
  },
  {
    "id": "adcfe4db43ebe9f42a7ddbc47091b087",
    "title": "雨中桃花",
    "authorName": "王端淑",
    "authorId": "adcfe4db43ebe9f4d1457b72d1457b72",
    "dynasty": "清",
    "content": [
      "寒风微透入凄清，过雨夭桃色易倾。",
      "莺湿羽衣怜艳冶，苔伤花影谱心旌。",
      "飞烟乍掩炉峰失，新草萎残曲径茕。",
      "拾得落云天已暮，远林遥听堕春声。"
    ]
  },
  {
    "id": "adcfe4db43ebe9f4fadbe0c5b3f921bc",
    "title": "吴岩子徵和起句原韵",
    "authorName": "王端淑",
    "authorId": "adcfe4db43ebe9f4d1457b72d1457b72",
    "dynasty": "清",
    "content": [
      "榻占西湖第一楼，垂帘落影咽云流。",
      "含香燕入歌声里，避月花飞点案头。",
      "鹫岭青来描锦字，蒹葭碧处系春舟。",
      "阮公清啸江生笔，赢得轻烟纸上幽。"
    ]
  },
  {
    "id": "adcfe4db43ebe9f4fadbe0c54617f802",
    "title": "吴岩子徵和起句原韵",
    "authorName": "王端淑",
    "authorId": "adcfe4db43ebe9f4d1457b72d1457b72",
    "dynasty": "清",
    "content": [
      "长堤梅格渐生香，叠入奚童旧锦囊。",
      "离绪征帆寒雁远，移文秀笔淡山光。",
      "花含碧玉裁清佩，云映芝眉剪绿裳。",
      "解得苑莺调柳色，束红凝目望华章。"
    ]
  },
  {
    "id": "adcfe4db43ebe9f4ebff8c2022487e3f",
    "title": "为龚汝黄题黄皆令画",
    "authorName": "王端淑",
    "authorId": "adcfe4db43ebe9f4d1457b72d1457b72",
    "dynasty": "清",
    "content": [
      "孤亭秋树色，即是云深处。",
      "写此数峰青，倒逐扁舟去。"
    ]
  },
  {
    "id": "adcfe4db43ebe9f45653d8008321c777",
    "title": "宫怨",
    "authorName": "王端淑",
    "authorId": "adcfe4db43ebe9f4d1457b72d1457b72",
    "dynasty": "清",
    "content": [
      "长门春锁月溶溶，绣柱金铺翠自封。",
      "忽听马啼惊欲曙，多年不候景阳钟。"
    ]
  },
  {
    "id": "adcfe4db44020a635b3e0616b76e2591",
    "title": "侍母点消寒图",
    "authorName": "孔淑成",
    "authorId": "adcfe4db44020a63d1457b72d1457b72",
    "dynasty": "清",
    "content": [
      "堂上传呼停绣襦，慈萱看此掌中珠。",
      "鹤眠积雪三三径，猩点消寒九九图。",
      "月影清如今夜好，梅花香似去年无。",
      "眼前索笑随昆妹，博得欢颜韵不孤。"
    ]
  },
  {
    "id": "adcfe4db44067243cef7b9d05b5292c0",
    "title": "玉屏山寺",
    "authorName": "马祜",
    "authorId": "adcfe4db44067243d1457b72831c2f88",
    "dynasty": "清",
    "content": [
      "谷口时来往，松风一径深。",
      "浓春树皆绿，亭午寺犹阴。",
      "山色清入骨，溪声静客心。",
      "偶然逢石坐，无语独披襟。"
    ]
  },
  {
    "id": "adcfe4db44067243d92b45d17a39b966",
    "title": "同人饮澄响堂",
    "authorName": "马祜",
    "authorId": "adcfe4db44067243d1457b72831c2f88",
    "dynasty": "清",
    "content": [
      "何意翠微里，柴扉为客开。",
      "间云百态出，旧雨一时来。",
      "鸟乱空山响，花明宿雨催。",
      "陶然同朗咏，狂醉倒金罍。"
    ]
  },
  {
    "id": "adcfe4db440672435d99052c565e370c",
    "title": "偕周笔峰买舟之吴门",
    "authorName": "马祜",
    "authorId": "adcfe4db44067243d1457b72831c2f88",
    "dynasty": "清",
    "content": [
      "绿杨吹雪满河干，烟水茫茫客路难。",
      "白舫乘风容我共，冰弦邀月为君弹。",
      "山移断岸孤帆过，潮落空江二月寒。",
      "此去吴阊花正满，计程好向虎丘看。"
    ]
  },
  {
    "id": "adcfe4db44067243abb0f07eb547899c",
    "title": "相如入都过晤邗江旅寓",
    "authorName": "马祜",
    "authorId": "adcfe4db44067243d1457b72831c2f88",
    "dynasty": "清",
    "content": [
      "昔年吟醉皖江楼，弹指俄惊十六秋。",
      "可奈相逢又相别，满天风雨过真州。"
    ]
  },
  {
    "id": "adcfe4db44147d342df510cfa4cf8535",
    "title": "登黄鹤楼",
    "authorName": "尹艺",
    "authorId": "adcfe4db44147d34d1457b72d1457b72",
    "dynasty": "清",
    "content": [
      "鹤踪一去古今愁，如此湖山如此楼。",
      "风景收来全楚月，笛声吹裂大江秋。",
      "晋唐几日皆陈迹，环颢何年纪再游。",
      "我亦有拳椎不碎，携樽酣酒最高头。"
    ]
  },
  {
    "id": "adcfe4db4416856eba1ca57d907a5472",
    "title": "送鹤舲之菉港",
    "authorName": "褚成烈",
    "authorId": "adcfe4db4416856ed1457b72d1457b72",
    "dynasty": "清",
    "content": [
      "客中愁寂寞，大雪送君行。",
      "去路云山乱，扁舟琴剑轻。",
      "寒风吹别酒，旧雨感离情。",
      "惆怅江干望，林烟两岸平。"
    ]
  },
  {
    "id": "adcfe4db4425be88256d01711118bbfc",
    "title": "瀛台赐鱼和赵少宰韵",
    "authorName": "徐潮",
    "authorId": "adcfe4db4425be888d420fa30efbe980",
    "dynasty": "清",
    "content": [
      "冰覆霜鳞色瑾瑜，承恩齐向苑中趋。",
      "临流欲跃千髻集，绕树争携万木呼。",
      "波饫蓬池名最美，影连绯袋宠先殊。",
      "还须共识和羹意，免得庖人越俎虞。"
    ]
  },
  {
    "id": "adcfe4db442b079f0dfc8626ec7784d2",
    "title": "寄怀云珠五姊",
    "authorName": "汪清",
    "authorId": "adcfe4db442b079fd1457b72d1457b72",
    "dynasty": "清",
    "content": [
      "薰风别后又飞霜，一度思量一断肠。",
      "只道相逢秋月白，那堪空对菊花黄。",
      "纵多儿女添新爱，何似茱萸插故乡。",
      "况复高堂思念甚，倚门终日盼归航。"
    ]
  },
  {
    "id": "adcfe4db442b079ff98ccaf545f04190",
    "title": "寄怀许玉清",
    "authorName": "汪清",
    "authorId": "adcfe4db442b079fd1457b72d1457b72",
    "dynasty": "清",
    "content": [
      "尺素裁成倩雁驰，聊将心事报君知。",
      "家无长物愁难遣，病为痴情悔已迟。",
      "偶借新诗消俗虑，自怜瘦骨异当时。",
      "半闺珍重休惆怅，好寄平安慰所思。"
    ]
  },
  {
    "id": "adcfe4db442cfb9e11d78094e5bd1d9f",
    "title": "帽峰山",
    "authorName": "陈王猷",
    "authorId": "adcfe4db442cfb9ed1457b72d1457b72",
    "dynasty": "清",
    "content": [
      "空山如笠散秋烟，屐齿西风寄远天。",
      "抱郭南流双水汇，压城高出一峰圆。",
      "芳销百草愁啼鴂，叶落初林急暮蝉。",
      "旧日亭台灰劫后，整冠何处听姚弦。"
    ]
  },
  {
    "id": "adcfe4db442cfb9e768c86f54366c3af",
    "title": "题画海棠",
    "authorName": "陈王猷",
    "authorId": "adcfe4db442cfb9ed1457b72d1457b72",
    "dynasty": "清",
    "content": [
      "天然秾艳写冰绡，翠袖朱唇绝世娇。",
      "空谷佳人春睡足，竹边似听雨潇潇。"
    ]
  },
  {
    "id": "adcfe4db442cfb9ee75f711aa3d04506",
    "title": "晚登正气歌阁旁有李文定公孝源望乡台石后则文定弟僧一超塔也",
    "authorName": "陈王猷",
    "authorId": "adcfe4db442cfb9ed1457b72d1457b72",
    "dynasty": "清",
    "content": [
      "杰阁双林开，余辉薄天树。",
      "炯炯含元精，巍巍托飞步。",
      "缅惟经始时，西台泪空注。",
      "遥招柴市魂，近息崖门怒。",
      "物议滋狐疑，孤怀阻犹豫。",
      "正直髯将军，一气群贤聚。",
      "遂以忠臣心，永作法王护。",
      "下眺望乡台，夷齐旧隐处。",
      "在昔辟蚕丛，至今剩铁墓。",
      "四山何苍苍，惆怅夕阳暮。"
    ]
  },
  {
    "id": "adcfe4db442cfb9e739c799e8e8cf1cf",
    "title": "将游丹霞由相江进艇夜泊仁化江石",
    "authorName": "陈王猷",
    "authorId": "adcfe4db442cfb9ed1457b72d1457b72",
    "dynasty": "清",
    "content": [
      "春草青未歇，春水流尚浅。",
      "曲折溯清湍，逶迤漾轻艑。",
      "出门惬嘉游，旷焉胸怀展。",
      "飞鸟时去来，闲云自舒卷。",
      "落日生野烟，前溪忽已远。",
      "石壁截横江，群峰势回转。",
      "眷兹丘壑情，人事惭仰俯。",
      "停舟渔火中，明月独相款。"
    ]
  },
  {
    "id": "adcfe4db442cfb9e946249d82358b5a7",
    "title": "下海山门观双沼新荷还入方丈小坐读图音和尚诗兼贻圆公",
    "authorName": "陈王猷",
    "authorId": "adcfe4db442cfb9ed1457b72d1457b72",
    "dynasty": "清",
    "content": [
      "半日霞表游，济胜偶然遂。",
      "直溜孤杖支，迅下双屐坠。",
      "远公兴未阑，导我乐泉卉。",
      "石沼披荷钱，田田小团翠。",
      "崖阴清足娱，山光净堪对。",
      "携将清净心，还入雪云内。",
      "宗风已流衍，图史亦森蔚。",
      "新诗芙蕖初，天葩谢雕绘。",
      "高空消六尘，潇洒得三昧。",
      "眷言依宝洲，十笏永寤寐。"
    ]
  },
  {
    "id": "adcfe4db442cfb9e458f3acd43432324",
    "title": "同诸子游芙蓉山",
    "authorName": "陈王猷",
    "authorId": "adcfe4db442cfb9ed1457b72d1457b72",
    "dynasty": "清",
    "content": [
      "出郭见佳色，始得春山青。汩汩武溪水，滔滔初欲平。",
      "渺渺惬神契，超超违俗情。风日况暄和，缓步徐览登。",
      "渐与江城隔，屡自冈峦升。芙蓉削千仞，高无尘壒生。",
      "康容去我久，留此泉源清。朅来饫云腴，忽若御风行。",
      "至味乃淡泊，大道绝扰营。寥阒空山中，时闻天籁声。",
      "我意本能适，欣然怀耦耕。虽乏买山物，宁负丘壑盟。",
      "逍遥且为乐，聊复招友朋。辛苦仙人灶，徒存千载名。",
      "汉道士康容曾于此山烧丹，灶迹犹存。"
    ]
  },
  {
    "id": "adcfe4db44313428189810485ccb0b2e",
    "title": "临川雨夜",
    "authorName": "于鹏翰",
    "authorId": "adcfe4db44313428d1457b72d1457b72",
    "dynasty": "清",
    "content": [
      "寒雨潇潇夜，偏来客邸多。",
      "蕉声残漏滴，竹户野云过。",
      "潦倒荒陶径，风尘惭邵窝。",
      "倚床将假寐，何处赋离歌。"
    ]
  },
  {
    "id": "adcfe4db44408265580fb3d14948ec6d",
    "title": "送曹怀朴司马谨谢病归里",
    "authorName": "郭襄锦",
    "authorId": "adcfe4db44408265d1457b72d1457b72",
    "dynasty": "清",
    "content": [
      "笙歌满路酒盈卮，父老攀辕惜别时。",
      "生佛愿教长作主，春风易惹远相思。",
      "一清已觉人难效，五载都嫌住未迟。",
      "底事苍生方系望，渊明归去漫题辞。"
    ]
  },
  {
    "id": "adcfe4db444297c53377992eff1a7c38",
    "title": "鹿耳门即事",
    "authorName": "陈梦林",
    "authorId": "adcfe4db444297c51485100380ae415b",
    "dynasty": "清",
    "content": [
      "征帆摇曳海无波，回首沧桑一掷梭。",
      "前后三从此地入，安危几度险中过。",
      "顽民革面干戈戢，诸将承恩节钺多。",
      "独有书生仍故我，白头杖策待如何。"
    ]
  },
  {
    "id": "adcfe4db444297c53377992e7d77e4d7",
    "title": "鹿耳门即事",
    "authorName": "陈梦林",
    "authorId": "adcfe4db444297c51485100380ae415b",
    "dynasty": "清",
    "content": [
      "东港由来各一天，兴朝覆载独无偏。",
      "地袤南北二千里，人乐耕渔四十年。",
      "习染渐浇争靡丽，民风尚力杂机权。",
      "当时载笔空愁思，满目烟花正斗妍。"
    ]
  },
  {
    "id": "adcfe4db444297c53377992ed49a463b",
    "title": "鹿耳门即事",
    "authorName": "陈梦林",
    "authorId": "adcfe4db444297c51485100380ae415b",
    "dynasty": "清",
    "content": [
      "地震民讹桐不华，处堂燕雀自喧哗。",
      "无端半夜风尘起，几处平明旌旆遮。",
      "牧竖横篙穿赤甲，将军战血漫黄沙。",
      "传闻最是游公壮，登岸漂然不顾家。"
    ]
  },
  {
    "id": "adcfe4db444297c53377992e415ee40d",
    "title": "鹿耳门即事",
    "authorName": "陈梦林",
    "authorId": "adcfe4db444297c51485100380ae415b",
    "dynasty": "清",
    "content": [
      "万顷洪涛沙线潆，参差竹树亦干城。",
      "非关群盗全无策，漫说元戎有胜兵。",
      "风自西来知顺逆，船从浅入任纵横。",
      "潮头顷刻高寻丈，天佑皇图孰与争。"
    ]
  },
  {
    "id": "adcfe4db444297c53377992e28f79a2b",
    "title": "鹿耳门即事",
    "authorName": "陈梦林",
    "authorId": "adcfe4db444297c51485100380ae415b",
    "dynasty": "清",
    "content": [
      "沙碛甘泉信有神，庙谟宏远古无伦。",
      "鲲身合战齐群力，西港分奇仗虎臣。",
      "草窃顿消冰见晛，天兵到处雨清尘。",
      "等闲一月全台定，何似有苗格七旬。"
    ]
  },
  {
    "id": "adcfe4db444297c53377992e4d96c2b3",
    "title": "鹿耳门即事",
    "authorName": "陈梦林",
    "authorId": "adcfe4db444297c51485100380ae415b",
    "dynasty": "清",
    "content": [
      "刀劫火轮万象凋，黑风红雨又漂摇。",
      "才看肆赦衔丹凤，怨听蠲租下九霄。",
      "疮病人扶村灶冷，拊循力尽长官憔。",
      "转移薄俗从今日，只在先皇十六条。"
    ]
  },
  {
    "id": "adcfe4db444297c53377992e595faabb",
    "title": "鹿耳门即事",
    "authorName": "陈梦林",
    "authorId": "adcfe4db444297c51485100380ae415b",
    "dynasty": "清",
    "content": [
      "绝岛重洋古秽墟，弃留曾费几踌躇。",
      "原资保障安封内，宁屑刀锥增币馀。",
      "乱后赋须仍旧额，法宽农治好新畬。",
      "眼看硗确草莱尽，尺寸何当军国储。"
    ]
  },
  {
    "id": "adcfe4db444297c53377992e7c856271",
    "title": "鹿耳门即事",
    "authorName": "陈梦林",
    "authorId": "adcfe4db444297c51485100380ae415b",
    "dynasty": "清",
    "content": [
      "南从虎尾北鸡笼，建邑当年议颇同。",
      "地逼诸番宜扼吭，址因故镇更称雄。",
      "天心悔祸民更始，帝德昭明日在东。",
      "寄语王官好着意，无忘前事旷天工。"
    ]
  },
  {
    "id": "adcfe4db444297c56dfcfc8198a4752c",
    "title": "檨圃",
    "authorName": "陈梦林",
    "authorId": "adcfe4db444297c51485100380ae415b",
    "dynasty": "清",
    "content": [
      "小圃茅斋曲径通，参天老树郁青葱。",
      "地高不怕秋来雨，暑极偏饶午后风。",
      "海外云山新画卷，窗间花草旧诗筒。",
      "莫愁纸尽无挥洒，才种芭蕉绿满丛。"
    ]
  },
  {
    "id": "adcfe4db444297c58c3b37619ab0cfac",
    "title": "玉山歌",
    "authorName": "陈梦林",
    "authorId": "adcfe4db444297c51485100380ae415b",
    "dynasty": "清",
    "content": [
      "须弥山北水晶宫，天开图画自璁珑。不知何年飞海东，幻成三个玉芙蓉。",
      "庄严色相俨三公，皓白须眉冰雪容。夹辅日月拄穹窿，俯视众山皆群工。",
      "帝天不许俗尘通，四时长遣白云封。偶然一见杳难逢，唯有霜寒月在冬。",
      "灵光片刻曜虚空，万象清明旷发蒙。须臾云起碧纱笼，依旧虚无缥缈中。",
      "山下蚂蟥如蚁丛，蝮蛇如斗捷如风。婆娑大树老飞虫，攒肌吮血断人踪。",
      "自古未有登其峰，于戏，虽欲从之将焉从。"
    ]
  },
  {
    "id": "adcfe4db444297c51785ff9574712789",
    "title": "丁酉1717正月初五夜罗山署中大风次早风歇饮酒纪之以诗",
    "authorName": "陈梦林",
    "authorId": "adcfe4db444297c51485100380ae415b",
    "dynasty": "清",
    "content": [
      "海西蛰起蛟龙怒，昨夜海吼风不住。",
      "风声入耳骇人闻，风势如痴复如飓。",
      "客子残灯半灭明，闭门欹枕空百虑。",
      "山房四柱柱影摇，有时风欲挟之去。",
      "万马蹄奔剑戟鸣，虎豹搏噬急雨注。",
      "往来嘈杂不成眠，一夜梦魂无宿处。",
      "平明起视浮云决，风力渐微声渐歇。",
      "呼童暖酒赏春朝，似怯寒吹帘幔彻。",
      "因忆去年腊月初，番仔渡头朔风烈。",
      "番社纷纷乱卷茅，竹树倒披梢半折。",
      "耳鼻填沙眼怕开，行人却走马蹩躠。",
      "山溪狂似海波潮，溪水冷于轴头铁。",
      "双犊乱流车苦迟，番儿强挽肤破裂。",
      "下马停车权息肩，店舍无烟酒不热。",
      "番儿力尽冻且僵，呼起聊为哺与啜。",
      "可怜幅布半围身，青钱那惜恣饕餮。",
      "此时如我敢言寒，犹有敝裘重补缀。",
      "况复今朝风已春，窗明几净椒盘新。",
      "水仙香发绿尊满，春冷无眠奚足嚚。",
      "风波自古仗忠信，念尔孤篷海上人。"
    ]
  },
  {
    "id": "adcfe4db44477b3a163249909b0edc36",
    "title": "秋兴",
    "authorName": "王西溥",
    "authorId": "adcfe4db44477b3ad1457b72d1457b72",
    "dynasty": "清",
    "content": [
      "蒹葭露白蓼花红，市散溪桥立晚风。",
      "蝙蝠堕檐疑病鸟，蜘蛛补网待秋虫。",
      "古人骸骨千年至，造化炉锤万物铜。",
      "佛笈仙经披览遍，两闲何地著虚空。",
      "桑下分甘遍子孙，老翁性不耐愁烦。",
      "高撑瘦骨巡檐鹤，牢锁秋心入笠豚。",
      "箧笥之中纨扇弃，君亲而外布衣尊。",
      "遥知边塞风尘静，天马西来贡大宛。"
    ]
  },
  {
    "id": "adcfe4db444a824e6db2cee80da40ad4",
    "title": "恭挽崇庆州牧赠中宪大夫常老先生三首其二",
    "authorName": "王朝元",
    "authorId": "adcfe4db444a824ed1457b72d1457b72",
    "dynasty": "清",
    "content": [
      "清溪一曲抱山村，里号栖霞产异人。",
      "鹏奋九天云路近，星沈万里血光新。",
      "孤忠耿耿蜀山月，遗恨绵绵昔岭春。",
      "张许有灵应把臂，丹诚共诉不嫌频。"
    ]
  },
  {
    "id": "adcfe4db444a824e6db2cee8debdcd58",
    "title": "恭挽崇庆州牧赠中宪大夫常老先生三首其二",
    "authorName": "王朝元",
    "authorId": "adcfe4db444a824ed1457b72d1457b72",
    "dynasty": "清",
    "content": [
      "长驱未得歼蛮戎，夕岭军中落将星。",
      "带甲雄师色尽墨，储粮佳士气如霆。",
      "忠魂不逐虫沙没，大节常昭汗简青。",
      "泪洒西风蜀父老，浣花溪畔吊英灵。"
    ]
  },
  {
    "id": "adcfe4db444a824e723b15b7dd6e40d5",
    "title": "题爱吟草殉节录后",
    "authorName": "王朝元",
    "authorId": "adcfe4db444a824ed1457b72d1457b72",
    "dynasty": "清",
    "content": [
      "穷经国士解谈兵，缓带经裘事远征。",
      "诗赋不疏戎马地，纲常自镇死生情。",
      "爱吟遗著生前草，忠节高标殁后旌。",
      "此日魂游何处所，墓门松柏自峥嵘。"
    ]
  },
  {
    "id": "adcfe4db444a824e723b15b76dc42ed7",
    "title": "题爱吟草殉节录后",
    "authorName": "王朝元",
    "authorId": "adcfe4db444a824ed1457b72d1457b72",
    "dynasty": "清",
    "content": [
      "诗正清新酒正醇，风流儒雅乐天真。",
      "谁知花县称名士，不意沙场作难臣。",
      "辽海石麟常对月，锦江竹马漫迎春。",
      "至今西土归王化，稍慰当年报主身。"
    ]
  },
  {
    "id": "adcfe4db444a824e0ddc215ac019fb17",
    "title": "读殉节录",
    "authorName": "王朝元",
    "authorId": "adcfe4db444a824ed1457b72d1457b72",
    "dynasty": "清",
    "content": [
      "瑶编读罢忆纯臣，血字幽光映册新。",
      "不有莱峰传盛节，千秋知己更何人。"
    ]
  },
  {
    "id": "adcfe4db444a824e0ddc215a353eb592",
    "title": "读殉节录",
    "authorName": "王朝元",
    "authorId": "adcfe4db444a824ed1457b72d1457b72",
    "dynasty": "清",
    "content": [
      "廿六人中独擅名，纲常为重一身轻。",
      "大呼逆竖风云变，纸上如闻咤叱声。"
    ]
  },
  {
    "id": "adcfe4db444a824e0ddc215a5e304d1e",
    "title": "读殉节录",
    "authorName": "王朝元",
    "authorId": "adcfe4db444a824ed1457b72d1457b72",
    "dynasty": "清",
    "content": [
      "崇庆忠贞光国步，武功文笔遍儒林。",
      "奋髯读罢频挥泪，激起平生节义心。"
    ]
  },
  {
    "id": "adcfe4db444a824e0ddc215a721b65ce",
    "title": "读殉节录",
    "authorName": "王朝元",
    "authorId": "adcfe4db444a824ed1457b72d1457b72",
    "dynasty": "清",
    "content": [
      "丰碑高出浣花云，名入昭忠俎豆芬。",
      "又得张君传信史，先生真不负铭勋。"
    ]
  },
  {
    "id": "adcfe4db444a824ee4c02298233c4404",
    "title": "恭挽崇庆州牧赠中宪大夫常老先生三首其一",
    "authorName": "王朝元",
    "authorId": "adcfe4db444a824ed1457b72d1457b72",
    "dynasty": "清",
    "content": [
      "辽海深无极，一望无涯涘。",
      "长白巫闾山，遥遥东西峙。",
      "郁积与磅礴，生我常夫子。",
      "正气得之天，节概砺于己。",
      "磨砺数十年，学而优则仕。",
      "甘棠荫充邑，弦歌遍闾里。",
      "逆蛮肆跳梁，天兵下边垒。",
      "奉檄典粮储，愿为天子使。",
      "妖气翳日月，祸变仓卒起。",
      "奋剑击凶酋，烈超介冑士。",
      "致身报君恩，靡他诚自矢。",
      "取义与成仁，庶几无愧已。",
      "至今昔岭间，杀气迷烟水。",
      "君灵何昭回，长庚此其是。",
      "把酒奠秋风，魂兮归桑梓。",
      "忠孝既两全，谁云身己死。",
      "恩恤祀昭忠，荣荫及孙子。",
      "千载永不磨，历历标青史。"
    ]
  },
  {
    "id": "adcfe4db444de32198246910026b77df",
    "title": "望支硎山",
    "authorName": "李经垓",
    "authorId": "adcfe4db444de321d1457b72d1457b72",
    "dynasty": "清",
    "content": [
      "大士圆通路，岩廊一望间。",
      "浅深环法水，高下尽灵山。",
      "孤塔白能立，群松翠可攀。",
      "支公何处是，日暮采烟还。"
    ]
  },
  {
    "id": "adcfe4db444de321b432baee203c209c",
    "title": "惜花",
    "authorName": "李经垓",
    "authorId": "adcfe4db444de321d1457b72d1457b72",
    "dynasty": "清",
    "content": [
      "喜雨催花开，怨雨催花谢。",
      "问雨雨不知，花开花陵藉。"
    ]
  },
  {
    "id": "adcfe4db444de321b432baee4b00ef62",
    "title": "惜花",
    "authorName": "李经垓",
    "authorId": "adcfe4db444de321d1457b72d1457b72",
    "dynasty": "清",
    "content": [
      "落花飞满衣，似有留人意。",
      "何处无情风，依然吹落地。"
    ]
  },
  {
    "id": "adcfe4db444de3214ac06ef278f81716",
    "title": "旅夜闻笛",
    "authorName": "李经垓",
    "authorId": "adcfe4db444de321d1457b72d1457b72",
    "dynasty": "清",
    "content": [
      "乡梦难成付酒杯，谁家长笛耳边催。",
      "愁人不听伤心曲，说与邻家莫送来。"
    ]
  },
  {
    "id": "adcfe4db444de3217520e8e45dfed4f4",
    "title": "文选楼",
    "authorName": "李经垓",
    "authorId": "adcfe4db444de321d1457b72d1457b72",
    "dynasty": "清",
    "content": [
      "梁祚几何时，斯楼独存久。",
      "痴哉大法王，舍身如敝帚。",
      "可怜太子统，痛心独搔首。",
      "国事日已非，才华空八斗。",
      "使之践帝位，不至台城丑。",
      "着意在诗书，满腹苍龙吼。",
      "小事谬而死，贤不永其寿。",
      "文快贤士心，楼播词人口。",
      "今古重斯文，遗像垂孝友。",
      "瞻礼尽同人，相看自不朽。"
    ]
  },
  {
    "id": "adcfe4db444de3216af05c4b4fa0a1dc",
    "title": "惜花其三",
    "authorName": "李经垓",
    "authorId": "adcfe4db444de321d1457b72d1457b72",
    "dynasty": "清",
    "content": [
      "昨朝花正好，今日花已老。",
      "借问爱花人，落花扫不扫。"
    ]
  },
  {
    "id": "adcfe4db44551aa148182faed4a1b089",
    "title": "论诗（其二）",
    "authorName": "赵翼",
    "authorId": "adcfe4db44551aa1515ab26c155fa095",
    "dynasty": "清",
    "appreciation": "赏析一\n赵翼论诗提倡创新，反对机械模拟，此诗就体现了这一点。为了说明诗风代变的道理，诗人举出了诗歌史上的两位大诗人，唐代的李白与杜甫为例。以为即使是李、杜这样的大诗人，他们的诗作因流传千年，播于众口，已经不再给人以新鲜感了。以历史发展的眼光来看，各个时代都有其标领风骚的人物，不必惟古人是从。“江山代有才人出，各领风骚数百年”是广为传诵的名句。\n赏析二\n诗的前两句以李白、杜甫的诗为例来说理：“李杜诗篇万口传，至今已觉不新鲜”，李白、杜甫的诗歌万古流传，无人能与之相比，然而，就是如此伟大的诗篇，至今也觉得不新鲜了。可见，“江山代有才人出，各领风骚数百年”，国家代代都有有情的人出现，他们各自的影响也不过几百年而已。作者认为诗歌应随着时代不断发展，诗人在创作上应求变创新，而不要刻意模仿，跟在古人后面亦步亦趋。\n第一、二句诗人指出，即使是李白、杜甫这样伟大的诗人，他们的诗篇也有历史局限性。第三、四句诗人呼唤创新意识，希望诗歌写作要有时代精神和个性特点，大胆创新，反对沿袭守旧。世人常常用这句诗来赞美人才辈出，或表示一代新人替换旧人，或新一代的崛起，就如滚滚长江，无法阻拦。",
    "content": [
      "李杜诗篇万口传，至今已觉不新鲜。",
      "江山代有才人出，各领风骚数百年。"
    ],
    "translation": "李白和杜甫的诗篇曾经被成千上万的人传颂，\n如今读起来感觉已经没有什么新意了。\n国家代代都有很多有才华的诗人，\n他们的诗篇文章以及名气都会流传数百年（流芳百世）。",
    "intro": "此诗反映了作者诗歌创作贵在创新的主张。他认为诗歌随时代不断发展，诗人在创作的时候也应求新求变，并非只有古人的作品才是最好的，每个时代都有属于自己的风格的诗人。写出了后人继承前人。本诗虽语言直白，但寓意深刻。“江山代有才人出，各领风骚数百年。”一句表达了文学创作随着时代变化发展的主题思想与中心。\n赵翼论诗提倡创新，反对机械模式。他通过对诗家李白、杜甫成就的回顾，以历史发展的眼光来看，各个时代都有其标领风骚的人物，不必为古人是从。诗歌也应随着时代不断发展。",
    "annotation": [
      "论诗：选自《瓯（ōu）北集》卷二八（上海古籍出版社1997年版）。《论诗》五首，都是七言绝句。本篇是第二首，传诵最广。",
      "李杜：指唐代大诗人李白、杜甫(此处指大李杜，小李杜指李商隐和杜牧。）",
      "江山代有才人出：国家代代都有很多有才情的人。才人，有才华的人。",
      "风骚：指《诗经》中的“国风”和屈原的《离骚》。后来把关于诗文写作的诗叫做“风骚”。这里指在文学上有成就的“才人”的崇高地位和深远影响。"
    ]
  },
  {
    "id": "adcfe4db44551aa135465b778140e6be",
    "title": "再出古北口",
    "authorName": "赵翼",
    "authorId": "adcfe4db44551aa1515ab26c155fa095",
    "dynasty": "清",
    "content": [
      "紫塞秋风紧，凌寒踏晓霜。",
      "潦余沙尽白，关外柳先黄。",
      "饮马长城窟，呼鹰古战场。",
      "平生登览兴，敢惜鬓毛苍。"
    ]
  },
  {
    "id": "adcfe4db44551aa1a47323ff25c5b7c8",
    "title": "赠吴鉴南民部",
    "authorName": "赵翼",
    "authorId": "adcfe4db44551aa1515ab26c155fa095",
    "dynasty": "清",
    "content": [
      "痴绝吴民部，诗才迥不群。",
      "官贫常数米，客到便论文。",
      "似舅何无忌，为郎扬子云。",
      "沈冥宁用叹，佳句已流闻。"
    ]
  },
  {
    "id": "adcfe4db44551aa1892a17d062c9d67d",
    "title": "太湖口守风",
    "authorName": "赵翼",
    "authorId": "adcfe4db44551aa1515ab26c155fa095",
    "dynasty": "清",
    "content": [
      "泊舟罗步港，风势正喧豗。",
      "白浪无人渡，青山似马来。",
      "野香花信报，春色烧痕回。",
      "隐隐祥符寺，遥听粥鼓催。"
    ]
  },
  {
    "id": "adcfe4db44551aa184a725c7c81738ef",
    "title": "西湖晤袁子才喜赠",
    "authorName": "赵翼",
    "authorId": "adcfe4db44551aa1515ab26c155fa095",
    "dynasty": "清",
    "content": [
      "不曾识面早相知，良会真诚意外奇。",
      "才可必传能有几，老犹得见未嫌迟。",
      "苏堤二月如春水，杜牧三生鬓有丝。",
      "一个西湖一才子，此来端不枉游资。"
    ]
  },
  {
    "id": "adcfe4db44551aa1debdc9464f74a929",
    "title": "和友人落花诗",
    "authorName": "赵翼",
    "authorId": "adcfe4db44551aa1515ab26c155fa095",
    "dynasty": "清",
    "content": [
      "绮窗一枕小游仙，肠断秾华过去缘。",
      "薄命生遭风雨妒，多情枉受蝶蜂怜。",
      "更无一语归何处，再欲相逢动隔年！",
      "绿已成荫芳草歇，鬓丝愁绝杜樊川。"
    ]
  },
  {
    "id": "adcfe4db44551aa18afa68b6cdb0db05",
    "title": "拟秋狝应制",
    "authorName": "赵翼",
    "authorId": "adcfe4db44551aa1515ab26c155fa095",
    "dynasty": "清",
    "content": [
      "大狝行边辇路清，塞垣风紧峭寒生。",
      "九天秋肃貙刘信，万帐宵岩虎卫兵。",
      "上驷别群棚烙字，头鹅验获箭书名。",
      "太平肄武军容盛，双纛黄龙矗幔城。"
    ]
  },
  {
    "id": "adcfe4db44551aa164826c88f4b6d98a",
    "title": "重过灵岩山馆",
    "authorName": "赵翼",
    "authorId": "adcfe4db44551aa1515ab26c155fa095",
    "dynasty": "清",
    "content": [
      "灵岩山馆好菟裘，老友重过泪暗流。",
      "嗣祖早亡犹是福，武安若在恐难留。",
      "春风亭树花谁看，落日林峦鸟自投。",
      "终是生平风雅报，及身得免唤朱游。"
    ]
  },
  {
    "id": "adcfe4db44551aa13626ce0e7ef94881",
    "title": "漫兴",
    "authorName": "赵翼",
    "authorId": "adcfe4db44551aa1515ab26c155fa095",
    "dynasty": "清",
    "content": [
      "富贵何曾有尽期，胡为行者竞如驰。",
      "日虽夸父身能逐，山岂愚公力可移。",
      "绝顶楼台人倦后，满堂袍笏戏阑时。",
      "与君醒眼从旁看，漏尽钟鸣最可思。"
    ]
  },
  {
    "id": "adcfe4db44551aa13384db1b62ca4a7b",
    "title": "奉命出守镇安岁杪出都便道归省途次纪恩感遇之作",
    "authorName": "赵翼",
    "authorId": "adcfe4db44551aa1515ab26c155fa095",
    "dynasty": "清",
    "content": [
      "一出芦沟迹渐遥，当年从此上云霄。",
      "重来恰是回头路，欲去还同拗项桥。",
      "敢以身微忘恋阙，或凭政最更登朝。",
      "露寒鳷鹊曾游地，回首巢痕故未消。"
    ]
  },
  {
    "id": "adcfe4db44551aa139c660b782332acf",
    "title": "留别经略",
    "authorName": "赵翼",
    "authorId": "adcfe4db44551aa1515ab26c155fa095",
    "dynasty": "清",
    "content": [
      "稍踏边尘识险夷，忍辞苦口语临歧。",
      "一江沈锁公无渡，千里持粮士有饥。",
      "上将在谋争要著，南人不反竖降旗。",
      "惟应预拟平蛮颂，待取秋风露布驰。"
    ]
  },
  {
    "id": "adcfe4db44551aa1502d04635a03dffb",
    "title": "慈元殿",
    "authorName": "赵翼",
    "authorId": "adcfe4db44551aa1515ab26c155fa095",
    "dynasty": "清",
    "content": [
      "中土无家寄海隅，数椽椒寝莽榛芜。",
      "遗踪漫拟阳人聚，块肉曾携赵氏孤。",
      "臣妾佥名羞作表，公卿负扆俨成图。",
      "最怜涕泣临危语，何减唐宫麦饭呼。"
    ]
  },
  {
    "id": "adcfe4db44551aa1dae375da3b1a4953",
    "title": "题元遗山集",
    "authorName": "赵翼",
    "authorId": "adcfe4db44551aa1515ab26c155fa095",
    "dynasty": "清",
    "content": [
      "身阅兴亡浩劫空，两朝文献一衰翁。",
      "无官未害餐周粟，有史深愁失楚弓。",
      "行殿幽兰悲夜火，故都乔木泣秋风。",
      "国家不幸诗家幸，赋到沧桑句便工。"
    ],
    "intro": "题遗山诗是由清代赵翼所作的七言古诗，表达了作者对国家变换沧桑的感叹。",
    "annotation": [
      "元遗山集：金末元初元好问之诗文集。元好问字裕之，号遗山。事迹见本书作家小传。诗中评论元好问入元后辑存金代文献之志节与诗作之成功，知人论世，切中肯綮。",
      "身阅兴亡：言元好问曾经历金元易代之变。",
      "浩劫空：大灾难，破坏严重。佛家谓世界由成、住到坏、空为四劫，空指世界毁灭。后遂以“劫”指灾难。",
      "“两朝文献一衰翁”句：谓元好问集两朝文献于一身。金亡于哀宗天兴二年，元好问已四十馀岁，此后近三十年，致力于搜集整理金代文献，编有《壬辰杂编》、《中州集》，并作有大量诗文，为一代文宗。",
      "“无官未害餐周粟”句：元好问在金为尚书省左司员外郎，入元不仕，无损大节。周粟，周武王灭商后，殷商贵族伯夷、叔齐隐居首阳山，采薇而食，不食周粟，最后饿死。（参看《史记·伯夷列传》）元好问虽未如伯夷、叔齐之饿死，但却未仕元，故曰“未害”。",
      "“有史深愁失楚弓”句：谓元好问担心有金一代文献之遗亡。失楚弓，据《孔子家语》载：楚共王出游，遗失一良弓，从人要寻找，他说：“楚人失弓，楚人得之，又何求焉！”孔子认为楚共王心胸还不大，说：“人遗之，人得之，何楚也。”这里以“楚弓”喻金代文献。",
      "“行殿幽兰悲夜火，故都乔木泣秋风”句：拟想金亡后宫殿凄凉，抒亡国之悲。",
      "行殿：行宫，指金之南京汴梁。作者《汴京杂咏》中咏金亡事一首有“幽兰轩已火光红”句，幽兰似为金汴京行宫轩名；夜火，鬼火。",
      "故都：指金中都燕京。金迁汴梁前之京都。",
      "乔木：高大树木，多用以喻故国、故里。《文选》颜延之《还至梁城作》：“故国多乔木。”李善注：“《论衡》曰：‘观乔木，知旧都。’”",
      "“国家不幸诗家幸，赋到沧桑句便工”句：作者《瓯北诗话·卷八》评元好问：“值金源亡国，以社稷丘墟之感。发为慷慨悲歌，有不求工而自工者。此固地为之也，时为之也。”这里即用其意。赋，吟咏、描写；沧桑，沧海桑田之省文，此指金之易代。"
    ]
  },
  {
    "id": "adcfe4db44551aa19baab51fbbc3b759",
    "title": "和友人拂水山庄感赋原韵",
    "authorName": "赵翼",
    "authorId": "adcfe4db44551aa1515ab26c155fa095",
    "dynasty": "清",
    "content": [
      "飞瀑依然万点多，当年养望此岩阿。",
      "空山竟不生薇蕨，破屋徒怜补薜萝。",
      "人笑褚公犹齿冷，家还江令已头皤。",
      "如何领袖山林席，名节翻输一翠蛾。"
    ]
  },
  {
    "id": "adcfe4db44551aa160473ea6d8a7e782",
    "title": "归田即事",
    "authorName": "赵翼",
    "authorId": "adcfe4db44551aa1515ab26c155fa095",
    "dynasty": "清",
    "content": [
      "柴扉近俯绿杨湾，回首风尘此倦还。",
      "老境逼来将白发，宦途尽处是青山。",
      "署门客散无投刺，退院僧高自掩关。",
      "只有梦魂难恝处，君恩犹未削朝班。"
    ]
  },
  {
    "id": "adcfe4db44551aa160473ea66a5b8a44",
    "title": "归田即事",
    "authorName": "赵翼",
    "authorId": "adcfe4db44551aa1515ab26c155fa095",
    "dynasty": "清",
    "content": [
      "豚栅鸡栖一亩宫，呼来儿女脱青红。",
      "怜他未惯蓬茅宅，笑我原来田舍翁。",
      "麈尾可挥非祖物，菜根须咬趁童蒙。",
      "短檠镫火长镵柄，闲与诸雏话旧风。"
    ]
  },
  {
    "id": "adcfe4db44551aa160473ea6af16575d",
    "title": "归田即事",
    "authorName": "赵翼",
    "authorId": "adcfe4db44551aa1515ab26c155fa095",
    "dynasty": "清",
    "content": [
      "少日曾贪面百城，而今万卷送浮生。",
      "一身去职如花落，两眼观书尚月明。",
      "鸿爪春泥思往迹，马蹄秋水得闲情。",
      "天留老笔非无用，要与熙朝写太平。"
    ]
  },
  {
    "id": "adcfe4db44551aa160473ea64fbf8f38",
    "title": "归田即事",
    "authorName": "赵翼",
    "authorId": "adcfe4db44551aa1515ab26c155fa095",
    "dynasty": "清",
    "content": [
      "新葺茅庐在水南，拟栽修竹翠毵毵。",
      "持斋怕入远公社，习静便同弥勒龛。",
      "诗就多兼唐小说，客来与作晋清谈。",
      "所惭懒废无才思，输与山阴老学庵。"
    ]
  },
  {
    "id": "adcfe4db44551aa122dfcdc575c73204",
    "title": "赋呈李制府",
    "authorName": "赵翼",
    "authorId": "adcfe4db44551aa1515ab26c155fa095",
    "dynasty": "清",
    "content": [
      "忽随使节别江村，为扫闽南瘴雾昏。",
      "朝依重臣威海国，我惭高士入军门。",
      "笔无草檄新才思，刀有征蛮旧血痕。",
      "莫笑挂冠翻入幕，报师恩即报君恩。"
    ]
  },
  {
    "id": "adcfe4db44551aa122dfcdc5064fe46a",
    "title": "赋呈李制府",
    "authorName": "赵翼",
    "authorId": "adcfe4db44551aa1515ab26c155fa095",
    "dynasty": "清",
    "content": [
      "沧波一岛起蚍蜉，牵动东征万斛舟。",
      "盗薮故多陈吊眼，军咨何藉贾长头。",
      "扬帆风信催犀甲，传箭威声压蜃楼。",
      "谁道书生无胆力，也思摇笔杀狂酋。"
    ]
  },
  {
    "id": "adcfe4db44551aa122dfcdc518e3a5c8",
    "title": "赋呈李制府",
    "authorName": "赵翼",
    "authorId": "adcfe4db44551aa1515ab26c155fa095",
    "dynasty": "清",
    "content": [
      "忍坚却聘卧江皋，知己生平不易遭。",
      "万里寒喧怀袖字，八驺临访驻郊旄。",
      "尚惭老秃难磨盾，敢说英雄在捉刀。",
      "凭仗临淮平贼早，归程要踏武夷高。"
    ]
  },
  {
    "id": "adcfe4db44551aa1d5bb3ba0d6e9eabf",
    "title": "十载",
    "authorName": "赵翼",
    "authorId": "adcfe4db44551aa1515ab26c155fa095",
    "dynasty": "清",
    "content": [
      "十载江湖稳钓舟，忽参戎幕佐军筹。",
      "人疑白首何轻出，我为青山未遍游。",
      "野店客魂鸡腷膊，殊方蛮语鸟軥辀。",
      "凭添一卷闽南草，翠壁题名处处留。"
    ]
  },
  {
    "id": "adcfe4db44551aa1b8cc58a89fe7a6eb",
    "title": "海上望台湾",
    "authorName": "赵翼",
    "authorId": "adcfe4db44551aa1515ab26c155fa095",
    "dynasty": "清",
    "content": [
      "极目苍茫浪接天，中藏掌大一山川。",
      "当年曾比田横岛，今日重烦杨仆船。",
      "飓力吼来风有母，妖氛扫去水无仙。",
      "临流远想熊津督，曾破周留定海埏。"
    ]
  },
  {
    "id": "adcfe4db44551aa10136bf8235885181",
    "title": "吊汤纬堂殉难凤山",
    "authorName": "赵翼",
    "authorId": "adcfe4db44551aa1515ab26c155fa095",
    "dynasty": "清",
    "content": [
      "一官海外正班春，伏莽无端起劫尘。",
      "绝徼岩疆城守责，名场词客阵亡身。",
      "民皆相率登陴哭，贼亦群惊按剑瞋。",
      "定有他年栾社祭，传芭曲里送迎神。"
    ]
  },
  {
    "id": "adcfe4db44551aa10136bf82a4718644",
    "title": "吊汤纬堂殉难凤山",
    "authorName": "赵翼",
    "authorId": "adcfe4db44551aa1515ab26c155fa095",
    "dynasty": "清",
    "content": [
      "讼堂闲处富吟笺，不以才传以节传。",
      "宦远似飘罗刹国，魂归好附贾胡船。",
      "生前诗有题襟集，身后家无负郭田。",
      "漫读孝经堪退贼，可怜儿死父尸边。"
    ]
  },
  {
    "id": "adcfe4db44551aa144c1efe60840b93f",
    "title": "海上",
    "authorName": "赵翼",
    "authorId": "adcfe4db44551aa1515ab26c155fa095",
    "dynasty": "清",
    "content": [
      "极目苍茫水接空，兵氛遥指海天东。",
      "人油作炬燃宵黑，鱼眼如星射浪红。",
      "炎徼无村非瘴疠，战场有鬼是英雄。",
      "纷纷伏莽何时定，翘望征南矍铄翁。"
    ]
  },
  {
    "id": "adcfe4db44551aa1c41d9f045cddf2a7",
    "title": "拟杜甫诸将",
    "authorName": "赵翼",
    "authorId": "adcfe4db44551aa1515ab26c155fa095",
    "dynasty": "清",
    "content": [
      "炎海冥冥瘴未收，赤嵌城畔又经秋。",
      "闺人梦去飘罗刹，野鬼魂归哭髑髅。",
      "百道舳舻催转粟，连营刁斗警传筹。",
      "排灯闲看平台记，七日功成想故侯。"
    ]
  },
  {
    "id": "adcfe4db44551aa1c41d9f04f97155a8",
    "title": "拟杜甫诸将",
    "authorName": "赵翼",
    "authorId": "adcfe4db44551aa1515ab26c155fa095",
    "dynasty": "清",
    "content": [
      "绝岛桑麻久太平，侨居人总买田耕。",
      "但存清吏埋羹节，那有奸民歃血盟。",
      "谐价苞苴官判牍，曼声丝肉妓传觥。",
      "酿成一片涂膏地，太息凭谁问主名。"
    ]
  },
  {
    "id": "adcfe4db44551aa1c41d9f04fd50c65a",
    "title": "拟杜甫诸将",
    "authorName": "赵翼",
    "authorId": "adcfe4db44551aa1515ab26c155fa095",
    "dynasty": "清",
    "content": [
      "提兵鹭岛发峨舸，家世通侯镇海波。",
      "韬略可施何太缓，萑苻初起本无多。",
      "悬军翻虑为猿鹤，列阵徒闻仿鹳鹅。",
      "自是军谋要持重，几时奏听凯旋歌。"
    ]
  },
  {
    "id": "adcfe4db44551aa1c41d9f046880eb45",
    "title": "拟杜甫诸将",
    "authorName": "赵翼",
    "authorId": "adcfe4db44551aa1515ab26c155fa095",
    "dynasty": "清",
    "content": [
      "易将应看贼首函，到营又似勒枚衔。",
      "翻疑充国屯田守，岂有辛毗仗节监。",
      "卧甲征夫听夜柝，捣砧思妇寄秋衫。",
      "祭风台畔樯乌转，枉费催开海舶帆。"
    ]
  },
  {
    "id": "adcfe4db44551aa1c41d9f04933df555",
    "title": "拟杜甫诸将",
    "authorName": "赵翼",
    "authorId": "adcfe4db44551aa1515ab26c155fa095",
    "dynasty": "清",
    "content": [
      "众志成城百战场，直同疏勒守危疆。",
      "登陴慷慨三通鼓，搏贼创残半段枪。",
      "甲铠煮来聊作食，蜡丸书罢不成章。",
      "阿谁遣送吹篪妪，吹散重围万堵墙。"
    ]
  },
  {
    "id": "adcfe4db44551aa12951f35de38d178e",
    "title": "论诗",
    "authorName": "赵翼",
    "authorId": "adcfe4db44551aa1515ab26c155fa095",
    "dynasty": "清",
    "content": [
      "满眼生机转化钧，天工人巧日争新。",
      "预支五百年新意，到了千年又觉陈。"
    ]
  },
  {
    "id": "adcfe4db44551aa12951f35da1924c1f",
    "title": "论诗",
    "authorName": "赵翼",
    "authorId": "adcfe4db44551aa1515ab26c155fa095",
    "dynasty": "清",
    "content": [
      "只眼须凭自主张，纷纷艺苑漫雌黄。",
      "矮人看戏何曾见，都是随人说短长。"
    ]
  },
  {
    "id": "adcfe4db44551aa12951f35dc9782b6f",
    "title": "论诗",
    "authorName": "赵翼",
    "authorId": "adcfe4db44551aa1515ab26c155fa095",
    "dynasty": "清",
    "content": [
      "少时学语苦难圆，只道工夫半未全。",
      "到老始知非力取，三分人事七分天。"
    ]
  },
  {
    "id": "adcfe4db44551aa12951f35d9d4323e4",
    "title": "论诗",
    "authorName": "赵翼",
    "authorId": "adcfe4db44551aa1515ab26c155fa095",
    "dynasty": "清",
    "content": [
      "诗解穷人我未空，想因诗尚不曾工。",
      "熊鱼自笑贪心甚，既要工诗又怕穷。"
    ]
  },
  {
    "id": "adcfe4db44551aa1717bda4eb9d34bf3",
    "title": "野步",
    "authorName": "赵翼",
    "authorId": "adcfe4db44551aa1515ab26c155fa095",
    "dynasty": "清",
    "content": [
      "峭寒催换木棉裘，倚仗郊原作近游。",
      "最是秋风管闲事，红他枫叶白人头。"
    ],
    "translation": "料峭的寒风催着换上了厚衣服，到附近的郊区原野去游玩。\n秋风最爱多管闲事了，它一来，不但把枫叶变红，还把人的头髮变白了。"
  },
  {
    "id": "adcfe4db44551aa177c7026d2becee5e",
    "title": "山行杂诗",
    "authorName": "赵翼",
    "authorId": "adcfe4db44551aa1515ab26c155fa095",
    "dynasty": "清",
    "content": [
      "山云才滃起，顷刻雨点飘。",
      "乃知云变雨，不必到层霄。",
      "只在百丈间，即化甘澍膏。",
      "君看云薄处，曦影如隔绡。",
      "自是此雨上，仍有赤日高。"
    ]
  },
  {
    "id": "adcfe4db44551aa1411eff0b0626b3c4",
    "title": "后园居诗",
    "authorName": "赵翼",
    "authorId": "adcfe4db44551aa1515ab26c155fa095",
    "dynasty": "清",
    "content": [
      "有客忽叩门，来送润笔需。",
      "乞我作墓志，要我工为谀。",
      "言政必龚黄，言学必程朱。",
      "吾聊以为戏，如其意所需。",
      "补缀成一篇，居然君子徒。",
      "核诸其素行，十钧无一铢。",
      "其文倘传后，谁复知贤愚？",
      "或且引为据，竟入史册摹。",
      "乃知青史上，大半亦属诬。"
    ]
  },
  {
    "id": "adcfe4db44551aa118af07748319bd25",
    "title": "题陈东浦藩伯敦拙堂诗集",
    "authorName": "赵翼",
    "authorId": "adcfe4db44551aa1515ab26c155fa095",
    "dynasty": "清",
    "content": [
      "学诗必学杜，万口同一噪。连城有真璧，未可珷玞冒。",
      "呜呼浣花翁，在唐本别调。时当六朝后，举世炫丽藻。",
      "青莲虽不群，余习犹或蹈，惟公起扫除，天门一龙跳。",
      "骨力森开张，神勇郁雄惊。阳乌掩爝火，轰雷塞蚓窃。",
      "天壤此一途，疏凿曾未到。一开五丁峡，遂坦九轨道。",
      "坐令翰墨场，莫不奉旌纛。微之仿精切，退之师排奡。",
      "义山鍊格遒，涪翁取径峭。豪宕放翁吟，悲壮遗山吊。",
      "斯皆分杜派，各具一体妙。迨明李何辈，但摹面目肖。",
      "彭亨鼓蛙怒，咆勃奋虎啸。徒滋虚气张，终觉轻心掉。",
      "旷代有东浦，孤诣戛独造。渊源溯《雅》、《骚》，根柢本忠孝。",
      "读书必破卷，陋彼管窥豹。出语必惊人，鸷若韛脱鹞。",
      "力厚巨鼎扛，思沈重渊钓。每于朴僿处，隽味出揉拗。",
      "以追少陵大有作为作，磁铁两孚召。得皮兼得骨，在神不在貌。",
      "缅昔老拾遗，入蜀诗益爆。长揖严尹幕，高歌葛相庙。",
      "至今旧草堂，万丈光尚耀。先生出筮仕，即泛锦江棹。",
      "固知关宿缘，岂特发遐眺。新诗十二卷，精心躏堂奥。",
      "子美有替人，当亦意不料。寓斋得披读，狂喜成绝叫。",
      "惟应瓣香然，敢肆饭颗诮。传语学杜人，津梁此先导。"
    ]
  },
  {
    "id": "adcfe4db44551aa1e1efcd7df9fbe7c4",
    "title": "岣嵝碑歌",
    "authorName": "赵翼",
    "authorId": "adcfe4db44551aa1515ab26c155fa095",
    "dynasty": "清",
    "content": [
      "满堂蝌斗何蜿蜒，砉然鸿蒙落我前。十指欲扪不敢近，中有神圣千万年。",
      "伊昔昏垫五行汩，龙汉余劫留水厄。人命惨填鱼腹枵，民居争结鸟巢窄。",
      "黄熊九载绩弗效，圣子起任平成责。斋夔感梦苍水使，告以宛委贮金策。",
      "肃刑白马启石函，玉字银编妙寻绎。遂乘山樏跨泥橇，分酾洚洞辟壅隔。",
      "涂山弗顾子泣呱，{巾睘}辕并愁妻见色。亥章奉令茧跟踵，支祁就缚销骨骼。",
      "山河两戒次第清，万古坤舆奠衽席。功成勒铭告蒇事，岣嵝山尖斫贞石。",
      "文括山海岳渎经，字挟沮诵仓颉迹。尧碑舜碣不可见，世间点画此最昔。",
      "开天古篆形模奇，难与后人较波磔。想见摩崖作擘窠，六丁下照火光赤。",
      "我闻此碑久失稽，道人偶见旋复迷。杜陵所观已赝本，肥而失真烛若犀。",
      "昌黎亲到猿猱窟，千搜万索无端倪。此刻何时出磨洗，使我创睹惊且喜。",
      "得非铁石充逸少，或者朱繇貌道子。目无网两双明瞳，真假谁能定片纸。",
      "我重圣德垂寰瀛，珍之不啻尺璧莹。洪荒秀𣞶数字外，口不能读心敢轻。",
      "盲翁扪龠但取似，叶公好龙固为名。况兹笔力自奇古，不真亦是好手成。",
      "貌蔿敖即衣冠气，妒阏氏亦傀儡精。君不见七十七字长八尺，蛟螭攫拿龟鱼掷。",
      "顽虫蚀木蛀眼枯，雄雷劈山斧痕裂。凿椎欲破浑沌窃，铸鼎直写神奸魄。",
      "峄碑猎鼓空尔奇，籀斯安有此体格。纵输明堂琥璜价，也比宫县追蠡迹。"
    ]
  },
  {
    "id": "adcfe4db44551aa1d8900fc1cb019392",
    "title": "题长椿寺九莲菩萨画像",
    "authorName": "赵翼",
    "authorId": "adcfe4db44551aa1515ab26c155fa095",
    "dynasty": "清",
    "content": [
      "城西南寺名长椿，中有宝绘姿天人。",
      "贵极重闱祎翟贱，诚皈佛乘戒衣尊。",
      "当日隆称观自在，至今遗像俨生存。",
      "从来母后当冲帝，每利藐孤擅神器。",
      "女中尧舜有几人，朝端平勃愁无计。",
      "贱婢骄称中大人，权阉浸侈十常侍。",
      "太庙祠披兖服临，外家腊改黑貂祭。",
      "鹤将木刻宠新欢，彘以人为仇旧嬖。",
      "飘絮犹歌杨白花，摘瓜几尽黄台蒂。",
      "独有前朝家法严，尤推孝定性和恬。",
      "恐辜未命黄𧟌托，不慕朝仪紫袖瞻。",
      "政委相公批敕尾，课勤幼主读书签。",
      "经筵进讲亲催盥，曲部听歌痛示砭。",
      "期届大婚移殿早，礼尊正嫡过宫谦。",
      "和熹应愧常称制，光献犹多一撤帘。",
      "国储未定妖书起，官家汝亦都人子。",
      "从此青宫有所归，一语胜他千御史。",
      "璇室禔宫四十春，九莲菩萨本前身。",
      "汉家贤母师黄老，今奉如来亦净因。",
      "涌现化城辉绀碧，庄严香界布金银。",
      "要令人识清修业，特赐禅林法相真。",
      "著色生绡阎立本，白描神笔李公麟。",
      "想当玉轴颁来日，绣伞珠幡溢九闉。",
      "诸佛也应投地拜，荣光万丈耀金轮。",
      "转眼孙曾遭百六，丹青也入沧桑录。",
      "莲花世界满刀兵，贝叶经堂横血肉。",
      "可怜万里好山河，无地可悬图一幅。",
      "社饭谁还念老身，僧寮聊复存遗躅。",
      "深谷高陵何代无，徽声终自冠椒涂。",
      "道清死免佥名辱，钩弋生偏享福殊。",
      "来自西天乘凤羽，去归南海比龙胡。",
      "慈容满月零缣在，羞希临朝武后图。"
    ]
  },
  {
    "id": "adcfe4db44551aa16858dcfaaec2d836",
    "title": "树海歌",
    "authorName": "赵翼",
    "authorId": "adcfe4db44551aa1515ab26c155fa095",
    "dynasty": "清",
    "content": [
      "洪荒距今几万载，人间尚有草昧在。我行远到交趾边，放眼忽惊看树海。",
      "山深谷邃无田畴，人烟断绝林木稠。禹刊益焚所不到，剩作丛箐森遐陬。",
      "托根石罅瘠且钝，十年犹难长一寸。径皆盈丈高百寻，此功岂可岁月论。",
      "始知生自盘古初，汉柏秦松犹觉嫩。支离天矫非一形，《尔雅》笺疏无其名。",
      "肩排枝不得旁出，株株挤作长身撑。大都瘦硬干如铁，斧劈不入其声铿。",
      "苍髯猬磔烈霜杀，老鳞虬蜕雄雷轰。五层之楼七层塔，但得半截堪为楹。",
      "惜哉路险运难出，仅与社栎同全生。亦有年深自枯死，白骨僵立将成精。",
      "文梓为牛枫变叟，空山白昼百怪惊。绿阴连天密无缝，那辨乔峰与深洞。",
      "但见高低千百层，并作一片碧云冻。有时风撼万叶翻，恍惚诸山爪甲动。",
      "我行万里半天下，中原尺土皆耕稼。到此奇观得未曾，榆塞邓林讵足亚。",
      "邓尉香雪黄山云，犹以海名巧相借。况兹荟翳径千里，何啻澎湃重溟泻。",
      "怒籁吼作崩涛鸣，浓翠涌成碧浪驾。忽移渤澥到山巅，此事直教髡衍诧。",
      "乘篮便低泛舟行，支筇略比刺篙射。归田他日得雄夸，说与吴侬望洋怕。"
    ]
  },
  {
    "id": "adcfe4db44551aa1b49809a3b39c7e14",
    "title": "同璞函游杜鹃园作歌",
    "authorName": "赵翼",
    "authorId": "adcfe4db44551aa1515ab26c155fa095",
    "dynasty": "清",
    "content": [
      "腾越之花多杜鹃，杜鹃园更花骈阗。我来戎幕暂无事，况有胜友同流连。",
      "相邀联骑看花去，城东十里地最偏。沿池环列十万树，无一杂树参其间。",
      "低昂相映出浩态，烂漫不怕春风颠。窃红浓紫色不一，浅深乃有六十余种相争妍。",
      "不暇细分别，一一索笑嫣。但觉花光高出花头四五尺，照人不觉红两颧。",
      "满园艳彩晃不定，乃在无花之处烘云烟。此即徐熙妙手亦难写，蘸笔徒费胭脂钱。",
      "一队吴娃肉阵拥，三千隋女锦缆牵。笑他空谷佳人渺独立，未免寒饿空婵娟。",
      "天寒倚翠袖，何以衮衣炫服相新鲜。不意绝徼中，有此巨丽观。",
      "兹园若量移，得占中土地一阡。何减邓尉之梅雪成海，武陵之桃花为源。",
      "我为作歌使之传，毋长此埋没南荒天。"
    ]
  },
  {
    "id": "adcfe4db44551aa16d6dca2a313549ff",
    "title": "元祐党籍碑在桂林者今尚存沈鲁堂太守拓一本见示援笔作歌",
    "authorName": "赵翼",
    "authorId": "adcfe4db44551aa1515ab26c155fa095",
    "dynasty": "清",
    "content": [
      "崇宁四年二月吉，臣京奉敕书党籍。首编元祐终元符，所在郡司咸勒石。",
      "大书深刻何煌煌，执政待制分班行。聿从章相初定案，七十三人已滥觞。",
      "子瞻儋州子由雷，分地各就名偏旁。兹更增列三百九，直空人国无留良。",
      "殁者追夺生者窜，并禁子孙仕朝堂。兼有曾持绍述议，亦得附骥分余光。",
      "问胡作此一网计，众正登朝我将弃。遂甘铸铁错竟成，肯令死灰焰重炽。",
      "剪除异己期必尽，威福横行乃无忌。太师原是一魔君，谬托左元仙伯位，龙脑烟浮别院香，鹑羹命贱行厨味。",
      "比邻侍女知避名，天子姻家亲赐醉。回礼南迁诸党人，瘴雨蛮烟葬无地。",
      "穷荒僦屋方坐愁，相府歌钟正得意。岂知公道昭日星，锢之愈力名愈馨。",
      "朝端枉矜九州鼎，天下已诵千佛经，磨砻贞石妙镌刻，翻似为作功德铭。",
      "呜呼权奸所争亦细故，只此目前富贵具。庸知数十年荣华，不过蜉蝣一旦暮。",
      "何苦抵死仇正人，徒供千载嬉笑怒。冰山他日况崩摧，白头也赴长沙路。",
      "桃花三树诏勒回，东明佛镫黑如雾。一样投荒作逐臣，乘比诸贤多臭腐。",
      "相传星变已毁碑，此碑何以完无亏。想因桂管地僻左，深岩无人施斧椎。",
      "碑阴不镌刻工某，毋乃亦是安民为。沈侯好古拓一纸，铁画银钩坛绝技。",
      "一点金锋虽兆乱，临池功深物秀美。惜哉若亦作清流，故自不减苏黄米。"
    ]
  },
  {
    "id": "adcfe4db44551aa1a0f5880460a08cf6",
    "title": "金川门",
    "authorName": "赵翼",
    "authorId": "adcfe4db44551aa1515ab26c155fa095",
    "dynasty": "清",
    "content": [
      "大本堂摧懿文死，应立燕王为太子。以长以贤事皆顺，孱孙亦得免刀几。",
      "乃留弱干制强枝，召乱本由洪武起。临濠奋迹开草昧，豪杰才兼圣贤理。",
      "目不知书性有书，每就儒生讲经史。《檀弓》开卷重立孙，《春秋》特笔讥逆祀。",
      "千年成说牢不破，此语燕闲久入耳。遂将神器付太孙，分国诸王禀同轨。",
      "岂知衅即起萧墙，臂小何能使巨指。削藩方工黾错策，构兵遂蹈张方垒。",
      "王师转战力不支，夜半翻成九江李。衮冕熸灰火满天，缙绅赤族血流水。",
      "可怜十丈金川门，惨过晋家荡阴里。向使当初改建储，叔正清官侄朱邸。",
      "临淄自能厚本支，临驾岂遂干伦纪。何至一家骨肉残，冢嗣翻成若敖鬼。",
      "我来经过吊陈迹，终觉高皇计失此。处常无事贵守经，销患未形难据礼。",
      "徒将误国咎方黄，犹未穷源推祸始。"
    ]
  },
  {
    "id": "adcfe4db44551aa104f25ac01196c9bc",
    "title": "诸罗守城歌",
    "authorName": "赵翼",
    "authorId": "adcfe4db44551aa1515ab26c155fa095",
    "dynasty": "清",
    "content": [
      "诸罗城，万贼攻，士民坚守齐效忠。",
      "邑小无城祗篱落，众志相结成垣墉。",
      "浸寻百日贼益讧，环数十里如蚁蜂。",
      "援师三番不得进，山头连夕惟传烽。",
      "是时矛戟修罗宫，阵为天魔车吕公。",
      "吼声轰雷震遥岳，嘘气滃雾迷高穹。",
      "孤军力支重围中，草根树皮枯肠充。",
      "翾飞鸟雀不敢下，恐被罗取为朝饔。",
      "裹疮忍饥犹折冲，壮胆宁烦蜜翁翁。",
      "百步以外不遥拒，待其十步方交锋。",
      "一炮打成血胡衕，尺腿寸臂飞满空。",
      "戈头日落更夜战，万枝炬火连天红。",
      "何当范羌拔耿恭，赴援舰已排黄龙。",
      "会有长风起西北，扬帆直达沧溟东。"
    ]
  },
  {
    "id": "adcfe4db44551aa1ca83477bb22f2322",
    "title": "飓风歌",
    "authorName": "赵翼",
    "authorId": "adcfe4db44551aa1515ab26c155fa095",
    "dynasty": "清",
    "content": [
      "昔闻海风飓最大，我今遇之鹭门廨。谁将噫气闭土囊，一喷咽喉不可扼。",
      "隆隆万鼓排阵来，群木尽作低头拜。郁怒似有块磊填，愤盈直觉虚空隘。",
      "鬼魔掀动天摆摩，虎豹吼裂山破坏。立脚虽稳尚愁倒，对面相呼只如聩。",
      "可怜鹳鹊也不飞，恐被羾出青天外。是时习流千战棹，眼望赤嵌不得到。",
      "恨煞海神亦小人，借势作威逞凶暴。涌浪上薄浮空云，溅沫横轰发机炮。",
      "尽排鹢首椓杙牢，犹自终宵惊簸掉。风名飓母应雌风，胡为更比雄风雄。",
      "想从少女封姨后，老作阴怪多神通。多神通，何不吹转帆向东，不然更到海水竭，平步可达扶桑红。",
      "吾当绿章上笺奏，俾尔配食天妃宫。"
    ]
  },
  {
    "id": "adcfe4db44551aa1e66d42b95e64a26b",
    "title": "军中擒逆首林爽文槛送过泉纪事",
    "authorName": "赵翼",
    "authorId": "adcfe4db44551aa1515ab26c155fa095",
    "dynasty": "清",
    "content": [
      "木笼装囚语啾唧，兵卫簇成片云黑。",
      "不须露布曳长缣，夹道争看海东贼。",
      "海东贼本一细民，岂读兵书习部勒。",
      "结交无赖匿亡命，官索逋逃竟不得。",
      "半夜无端啸廷戈，杀吏攻城血流赤。",
      "是时鼎沸虽披猖，猝起犹堪灭朝食。",
      "后先航海诸宿将，持重养威示不测。",
      "隔海调兵动几旬，兵添一万贼添亿。",
      "孤城遂困重围中，糠籺俱空煮履革。",
      "三番赴救阵未开，两路继援涂又塞。",
      "倘非庙算决大举，绝岛妖氛几时熄。",
      "即今就缚入槛车，不过圈牢一豚腯。",
      "若论经岁军赀费，千两黄金一两骨。",
      "时清岂许伏莽滋，事缓几成燎原欻。",
      "一鼷乃须千钧弩，此事谁当任其罚。"
    ]
  },
  {
    "id": "adcfe4db44551aa11ab4968ec92b8525",
    "title": "台湾俘囚络绎械送内地再作凯歌",
    "authorName": "赵翼",
    "authorId": "adcfe4db44551aa1515ab26c155fa095",
    "dynasty": "清",
    "content": [
      "海风恬，海波阔，帆樯络绎执俘归，口目睢呿贼犹活。",
      "初疑海外人，琵琶之腿碌碡身。齿可嚼铁碎，手能舒钩伸。",
      "谁知入蒐狝，狺狺一群犬。吴歪头，陈吊眼，尔勇伊何面徒腼。",
      "当时若早勤搜爬，咀尔不摇牙，踢尔不用靴。胡为养成洛妪肚，大于宋公鼓。",
      "择音不作铤走鹿，攫肉翻成饥噬虎。易帅添兵始就擒，已费庙谟遣龙武。",
      "呜呼，一鸡何用牛刀割，不是牛刀割不得。朝端应有黑头公，世上乃无白头贼。"
    ]
  },
  {
    "id": "adcfe4db44551aa1d65b45ccf4206ff6",
    "title": "题柳如是小像",
    "authorName": "赵翼",
    "authorId": "adcfe4db44551aa1515ab26c155fa095",
    "dynasty": "清",
    "content": [
      "女假男装访名士，绛云楼下一言契。",
      "美人肯嫁六十翁，虽不须眉亦奇气。",
      "妾肤雪白鬓云乌，伴郎白鬓乌肌肤。",
      "肯同搽粉称虞侯，并陋持门胜丈夫。"
    ]
  },
  {
    "id": "adcfe4db44551aa11ad7c70bcde2dcf7",
    "title": "黄天荡怀古",
    "authorName": "赵翼",
    "authorId": "adcfe4db44551aa1515ab26c155fa095",
    "dynasty": "清",
    "content": [
      "打岸狂涛卷白银，似闻桴鼓震江津。",
      "归师独遏当强寇，兵气能扬到妇人。",
      "有火谁教戎箭射，无风何意海舟沦。",
      "建炎第一功终属，太息西湖竟角巾。"
    ]
  },
  {
    "id": "adcfe4db44585592b23b358e13b858eb",
    "title": "登碧鸡山呈尹制府",
    "authorName": "陈宏谋",
    "authorId": "adcfe4db445855925cf21ce321be9a4b",
    "dynasty": "清",
    "content": [
      "隔山相望觉山高，才上山头山又小。",
      "尽日登高与未足，举头还羡他山好。",
      "朝来云气接苍茫，须臾日出何分晓。",
      "碧鸡凭眺山海空，恍若置身青云表。",
      "汪洋万顷俯滇池，一片澄波状缥缈。",
      "鸢飞鱼跃尽天机，旷观弥复抒怀抱。",
      "仰止于今属景行，追随咫尺钦师保。"
    ]
  },
  {
    "id": "adcfe4db44635df98b4b903b389eda77",
    "title": "潮阳吊黄义士",
    "authorName": "黄安涛",
    "authorId": "adcfe4db44635df9e9b73bcc7385db9a",
    "dynasty": "清",
    "content": [
      "一介远游士，身亡国社墟。",
      "旅魂三尺土，遗迹几箱书。",
      "食禄生堪愧，求仁死不虚。",
      "至今莲幕下，香火佛龛如。"
    ]
  },
  {
    "id": "adcfe4db44635df9e72b4fe63f9a0986",
    "title": "肃武亲王墓大松歌",
    "authorName": "黄安涛",
    "authorId": "adcfe4db44635df9e9b73bcc7385db9a",
    "dynasty": "清",
    "content": [
      "苍虬力拗千霄势，却走横枝塞空际。",
      "惊涛倾泻万壑风，浓荫周遮百弓地。",
      "梢长叶密骨干重，架木盘盘四围捧。",
      "白日阴森苔磴寒，行人下马神先竦。",
      "一株最巨当墓门，五株拱揖如弟昆。",
      "冰霜不改古时色，雨露自沐先朝恩。",
      "九泉蟠曲根如铁，琥珀斑斑凝汗血。",
      "龙鳞怒裂虬髯张，想见当年熊雄杰。",
      "维王手挈千熊罴，佐命入关开帝墓。",
      "扫除流寇奠秦蜀，战功赫奕垂丰碑。",
      "箕尾归天留毅魄，宗盟世笃同磐石。",
      "殡宫宰木郁葱葱，一派滋培关国脉。"
    ]
  },
  {
    "id": "adcfe4db44635df906da49001088de89",
    "title": "西山题名作",
    "authorName": "黄安涛",
    "authorId": "adcfe4db44635df9e9b73bcc7385db9a",
    "dynasty": "清",
    "content": [
      "自有此山有此石，万古无人留笔迹。",
      "我曹乃欲记姓名，应被山灵笑哑哑。",
      "伊子蹑屩汀州来，非是寻常行路客。",
      "过庭墨妙擅八分，不倩磨岩真可惜。",
      "解衣十丈绳梯登，兔豪秃蘸墨几升。",
      "庚庚石理细熨帖，云烟吐纳龙鸾腾。",
      "萍踪偶借墨缘结，好事还凭后人说。",
      "江流永奠民患消，此日题名应不灭。"
    ]
  },
  {
    "id": "adcfe4db44635df9ad7910dbb5bb8061",
    "title": "黔山",
    "authorName": "黄安涛",
    "authorId": "adcfe4db44635df9e9b73bcc7385db9a",
    "dynasty": "清",
    "content": [
      "黔山了无奇，众皱互高下。",
      "互古天西南，难为远行者。",
      "石棱横钩衣，沙砾乱戛踝。",
      "脱愁上竿鱼，蹶恐注坡马。",
      "如何五丁迹，步步不相舍。",
      "庶几生我面，开心待输写。"
    ]
  },
  {
    "id": "adcfe4db44635df9ad7910db69d3b225",
    "title": "黔山",
    "authorName": "黄安涛",
    "authorId": "adcfe4db44635df9e9b73bcc7385db9a",
    "dynasty": "清",
    "content": [
      "马尾一山落，马头一山起。",
      "山山不知名，日月但如此。",
      "几年不见山，初心见山喜。",
      "入山转厌山，山灵讵蒙耻。",
      "寻常屐齿间，所见我过矣。",
      "浪游无好山，皮相无真士。"
    ]
  },
  {
    "id": "adcfe4db44635df9ad7910db428e6173",
    "title": "黔山",
    "authorName": "黄安涛",
    "authorId": "adcfe4db44635df9e9b73bcc7385db9a",
    "dynasty": "清",
    "content": [
      "飞云与牟珠，奇幻两擅胜。",
      "偶因介通衢，遂尔引游兴。",
      "轩舆镇阗骈，诗什竞持赠。",
      "如彼入世人，一例务圆应。",
      "傥教锁烟霞，搜奇恐难罄。",
      "安得谢客儿，一一凿荒磴。"
    ]
  },
  {
    "id": "adcfe4db4470175b3f5b515af5da13dd",
    "title": "夏夜登小蓬莱阁同丽生二弟晋作",
    "authorName": "宗婉",
    "authorId": "adcfe4db4470175bd1457b72d1457b72",
    "dynasty": "清",
    "content": [
      "近水花如梦，当窗树作屏。",
      "玉箫闲一弄，夜气忽吹醒。",
      "衫薄萦香雾，鬟低坠素馨。",
      "隔墙谁笑语，扶月悄然听。"
    ]
  },
  {
    "id": "adcfe4db4470175b56c80a5c971cc7b1",
    "title": "壬戌四月偕粲生妹北上留别书君女甥",
    "authorName": "宗婉",
    "authorId": "adcfe4db4470175bd1457b72d1457b72",
    "dynasty": "清",
    "content": [
      "去去难为别，行行思更深。",
      "沧桑虽屡变，桃李尚多阴。",
      "他日故乡返，仍期旧谊寻。",
      "一椽还共卜，归老遂予心。"
    ]
  },
  {
    "id": "adcfe4db4470175b11d6d97638a421fc",
    "title": "湘茧合稿刊成铁云妹婿贻余以诗过蒙推许叠此奉酬",
    "authorName": "宗婉",
    "authorId": "adcfe4db4470175bd1457b72d1457b72",
    "dynasty": "清",
    "content": [
      "争传忠简旧家门，虚誉何当众口喧。",
      "闺里秀方元不栉，篇端伯氏敢居尊。",
      "枣梨略志平生概，棣萼同怀罔极恩。",
      "从此尽填诸缺陷，百年长爇瓣香温。"
    ]
  },
  {
    "id": "adcfe4db4470175bfb3ec35d3dc48a77",
    "title": "春晓",
    "authorName": "宗婉",
    "authorId": "adcfe4db4470175bd1457b72d1457b72",
    "dynasty": "清",
    "content": [
      "一帘红日晓光浮，帘外东风响玉钩。",
      "半掩画屏人未起，似闻鹦鹉唤梳头。"
    ]
  },
  {
    "id": "adcfe4db4470175b4c4210a0ff98a89f",
    "title": "感示两儿",
    "authorName": "宗婉",
    "authorId": "adcfe4db4470175bd1457b72d1457b72",
    "dynasty": "清",
    "content": [
      "半生辛苦母兼师，朝课经书夜课诗。",
      "但得汝曹能努力，馀生终有展眉时。"
    ]
  },
  {
    "id": "adcfe4db4470175be8e412634b9a641e",
    "title": "寄怀家大人时赴伯父粤东任所",
    "authorName": "宗婉",
    "authorId": "adcfe4db4470175bd1457b72d1457b72",
    "dynasty": "清",
    "content": [
      "初离膝下时，朝暮常相忆。",
      "转眼半载馀，中心更悱恻。",
      "翩翩空中鸟，欲飞有羽翼。",
      "薄薄天上云，欲行仗风行。",
      "身非鸟与云，飞行不可得。",
      "思亲在异乡，迢递隔南北。",
      "有女在晨昏，不能视颜色。",
      "迢迢客路长，渺渺江流直。",
      "儿身恨难随，儿心在亲侧。",
      "手缄一幅笺，心尽数行墨。"
    ]
  },
  {
    "id": "adcfe4db4470175be4fd33e9ee0ef393",
    "title": "汉宫瓦砚歌",
    "authorName": "宗婉",
    "authorId": "adcfe4db4470175bd1457b72d1457b72",
    "dynasty": "清",
    "content": [
      "千年古殿生蒿莱，瓦矶变化成良材。文房珍玩何足道，盛衰贵贱亦幻哉。",
      "谁人作砚供书契，云是帝鸿古遗制。琢玉奇珍祇饰观，澄泥别样夸新制。",
      "避雍风宇古样镌，合欢秋叶新题签。小者文场便怀袖，大者椽笔挥云烟。",
      "砚材百种此尤寡，陶质苍然古而雅。问年神雀五凤初，托地长生未央下。",
      "当年立仗覆千官，此日抔泥出寒野。良工琢付识者藏，摩挲日久腾辉光。",
      "储以水晶琉璃之宝匣，配以珊瑚翡翠之笔床。更闻此砚能发墨，濡染淋漓殊自得。",
      "凹处犹馀士蚀痕，中央已没苔花色。君不见玉龙金凤铜雀台，于今无地无尘埃。",
      "又不见离宫别馆三十六，望里莘莘走麋鹿。羡尔犹存历劫身，芸窗珍重伴词人。",
      "他时携上通明殿，书遍吟毫五色新。"
    ]
  },
  {
    "id": "adcfe4db44736c5ad0b7e01a8b15ee48",
    "title": "竹溪寺",
    "authorName": "黄名臣",
    "authorId": "adcfe4db44736c5ad1457b72493cea4b",
    "dynasty": "清",
    "content": [
      "竹阴堪坐客，野日映溪流。",
      "山静人烟远，钟鸣佛殿幽。",
      "牟尼空世界，古寺闭清秋。",
      "疑是三摩地，来看石点头。"
    ]
  },
  {
    "id": "adcfe4db44736c5a75835d7bed5e8163",
    "title": "登红毛城",
    "authorName": "黄名臣",
    "authorId": "adcfe4db44736c5ad1457b72493cea4b",
    "dynasty": "清",
    "content": [
      "雄镇当年控上游，波涛万顷望中收。",
      "鲲身云合晴皆雨，鹿耳风生夏亦秋。",
      "潮汐时通沧海气，乾坤中划大江流。",
      "从兹岛屿风烟静，极目纵横尽钓舟。"
    ]
  },
  {
    "id": "adcfe4db44861ac75c79b4132424abf4",
    "title": "北门",
    "authorName": "金病鹤",
    "authorId": "adcfe4db44861ac7d1457b72d1457b72",
    "dynasty": "清",
    "content": [
      "北门风味早秋凉，蕈子新鲜栗子香。",
      "白玉笋鞭翡翠豆，银丝萝卜象牙姜。",
      "鲈羹鸡片人嫌贵，薄酒清茶我惯尝。",
      "野饭花灯本无用，醉归犹得趁斜阳。"
    ]
  },
  {
    "id": "adcfe4db44861ac7d57d3eb03b8deeef",
    "title": "先贤古墓",
    "authorName": "金病鹤",
    "authorId": "adcfe4db44861ac7d1457b72d1457b72",
    "dynasty": "清",
    "content": [
      "东南大文化，萃此一丸土。",
      "题诗千万辈，生今孰追古。",
      "涤笔琴川流，缀图系前绪。",
      "上有清权坊，巍巍并撑住。",
      "周道久陵夷，悲吟效虫语。"
    ]
  },
  {
    "id": "adcfe4db4486e2df30c84331727a9868",
    "title": "常公挽诗",
    "authorName": "张廷梅",
    "authorId": "adcfe4db4486e2dfd1457b72d1457b72",
    "dynasty": "清",
    "content": [
      "横戈壮往毙蛮酋，见说文儒武更优。",
      "大节能全昔岭上，忠魂常绕浣花头。",
      "天恩叠沛簪缨续，史笔详书汗简留。",
      "良牧功勋难再睹，祗馀姓字永千秋。"
    ]
  },
  {
    "id": "adcfe4db4497d8640927bd9b086109ee",
    "title": "李元御世兄过访念归安陆不果",
    "authorName": "朱嘉徵",
    "authorId": "adcfe4db4497d864d1457b72d1457b72",
    "dynasty": "清",
    "content": [
      "长成离乱后，相见尔应稀。",
      "客况缘愁壮，家山入梦微。",
      "荆门天际合，汉水望中非。",
      "旧好犹能识，东陵一布衣。"
    ]
  },
  {
    "id": "adcfe4db4497d86497286aba06e98d46",
    "title": "立春日过洞庭",
    "authorName": "朱嘉徵",
    "authorId": "adcfe4db4497d864d1457b72d1457b72",
    "dynasty": "清",
    "content": [
      "腊去城陵驿，风光满洞庭。",
      "雪前三楚断，云外九疑青。",
      "草色连芳杜，渔歌出晚汀。",
      "天边传使者，移步看春星。"
    ]
  },
  {
    "id": "adcfe4db4497d864643294bbf849c6ef",
    "title": "碧霞院",
    "authorName": "朱嘉徵",
    "authorId": "adcfe4db4497d864d1457b72d1457b72",
    "dynasty": "清",
    "content": [
      "石幢祇树道人居，踏阁攀林野兴疏。",
      "已厌乳乌群噪食，笑看溪鹭暗窥鱼。",
      "绿槐垂穗依僧语，红药分畦对客锄。",
      "谁识建章宫里使，输君一衲是樵渔。"
    ]
  },
  {
    "id": "adcfe4db4497d864e7c5fc912fe95471",
    "title": "黄牛峡",
    "authorName": "朱嘉徵",
    "authorId": "adcfe4db4497d864d1457b72d1457b72",
    "dynasty": "清",
    "content": [
      "三朝三暮滩声转，短拍长歌出水齐。",
      "白雁书难过梦北，清猿泪不到巴西。",
      "江连断峡风威壮，云逐荒台雨色迷。",
      "客路不堪搔首伫，黄陵月冷鹧鸪啼。"
    ]
  },
  {
    "id": "adcfe4db4497d8641964ed46db1850a6",
    "title": "登数峰阁",
    "authorName": "朱嘉徵",
    "authorId": "adcfe4db4497d864d1457b72d1457b72",
    "dynasty": "清",
    "content": [
      "数峰古阁面江湖，难浣先臣血泪枯。",
      "白走胥涛吞百越，青排楚塞入三吴。",
      "新亭旧恨迷芳渚，夜月春枝冷鹧鸪。",
      "此去孝陵松柏路，凭高西望已模糊。"
    ]
  },
  {
    "id": "adcfe4db4497d8643badd8dd9184a07a",
    "title": "涉灞水",
    "authorName": "朱嘉徵",
    "authorId": "adcfe4db4497d864d1457b72d1457b72",
    "dynasty": "清",
    "content": [
      "游人西去蜀，灞水复东流。",
      "宦拙思江总，辞家已白头。"
    ]
  },
  {
    "id": "adcfe4db4497d8641bb1768878e56e3b",
    "title": "田家杂诗其二",
    "authorName": "朱嘉徵",
    "authorId": "adcfe4db4497d864d1457b72d1457b72",
    "dynasty": "清",
    "content": [
      "爰居骇钟鼓，山鹿思丰草。",
      "人生盖有道，称心故言好。",
      "三季事纵横，薄俗任机巧。",
      "上势列牢衡，下董乡三老。",
      "放废诗书文，倾身营一饱。",
      "高者尚清谭，误国亦非小。",
      "世事若虮虱，爬梳不可了。",
      "多谢诸老翁，推襟送怀抱。"
    ]
  },
  {
    "id": "adcfe4db4497d8640f680010cd484376",
    "title": "送陈稚升之辽左",
    "authorName": "朱嘉徵",
    "authorId": "adcfe4db4497d864d1457b72d1457b72",
    "dynasty": "清",
    "content": [
      "寒江细雨春帆没，客子单衣中夜发。",
      "腰间长佩双飞龙，怀里时泻千明月。",
      "翩翩结束向营州，虎视龙骧燕颔侯。",
      "去日草齐扬子岸，归时花满凤凰楼。",
      "楼头锦瑟相晚暮，岸上芳尘杂花雾。",
      "万里征人不忍看，到处春心迷去住。",
      "公子爱客锦驼羹，新诗独傲沧洲情。",
      "有时访余三径曲，高下溪梅百遍行。",
      "行去行来观不足，趁步飞香坐我屋。",
      "真率了无宾主意，感激清风动潭竹。",
      "我今老逐众人休，君欲东之辽海头。",
      "辽海弥漫不可极，幼安皂帽空悠悠。",
      "悠悠世事同一指，绝塞偷生牖下死。",
      "高叫阊阖终无情，不复关君门户事。",
      "仰视黄鹄摩天飞，十里五里自徘徊。",
      "口欲衔雏不能语，垂翅错莫无东西。",
      "英雄失路时则有，青山白云落吾手。",
      "出门所向独有身，肯令生平此言负。",
      "自古营东海水多，刀镮夜夜映金波。",
      "中有双鱼传素书，送君南浦伤如何。"
    ]
  },
  {
    "id": "adcfe4db4497d8644f209752600e5104",
    "title": "哀三哀",
    "authorName": "朱嘉徵",
    "authorId": "adcfe4db4497d864d1457b72d1457b72",
    "dynasty": "清",
    "content": [
      "吾生已足厌，死者未云亡。",
      "徐君墓宿草，心许与剑长。",
      "初从凤林游，十九二十强。",
      "岳岳青云器，烂烂列星行。",
      "时危薄文术，昴毕始启疆。",
      "草疏辄痛哭，持身以大纲。",
      "朝廷正渴贤，私门多禁当。",
      "有斧空无柯，内圜而枘方。",
      "上书同时刖，荆玉夜精光。",
      "声价走璠玙，所宝非世良。",
      "入洛岂君意，饥驱自旁皇。",
      "五十始释褐，因之白玉堂。",
      "云中双飞鹤，游止必相将。",
      "一鹤凌霄汉，一鹤淹故乡。",
      "霄汉忽垂翅，颇令存者伤。"
    ]
  },
  {
    "id": "adcfe4db4497d8644f209752135c9aba",
    "title": "哀三哀",
    "authorName": "朱嘉徵",
    "authorId": "adcfe4db4497d864d1457b72d1457b72",
    "dynasty": "清",
    "content": [
      "龙门后死者，旷世得谈子。",
      "终老博士身，义风振闾里。",
      "䃲礴卧江山，疏野气味美。",
      "薄俗难使真，独负苍生耻。",
      "上下数千年，衡断无与比。",
      "昭代十六皇，圣德系泰否。",
      "兰台空汗青，名山正时纪。",
      "较仇鲁鱼编，苴笔董狐史。",
      "甲申逢世患，徒步阙廷死。",
      "去列幕府雄，气横建业水。",
      "仗剑履间关，画河且高垒。",
      "责我义公徒，破家存国祀。",
      "悔不用公言，偷活沟壑耳。",
      "生歌平陵东，丘首高风起。"
    ]
  },
  {
    "id": "adcfe4db4497d8644f209752f50b613b",
    "title": "哀三哀",
    "authorName": "朱嘉徵",
    "authorId": "adcfe4db4497d864d1457b72d1457b72",
    "dynasty": "清",
    "content": [
      "郭公文章伯，结交高阳徒。",
      "力不胜杯酌，酒盏无时疏。",
      "爱客无不可，颜色真敷愉。",
      "手捻绿沉管，拍浮锦屠苏。",
      "即席赋新藻，寒冰泻玉壶。",
      "清欢惬佳夜，芳月带尊虚。",
      "百年常对此，泠然三山俱。",
      "一从宦达去，捉鼻挥当涂。",
      "当涂良不易，福羽随祸枢。",
      "郭隗去碣石，韩众凌清都。",
      "语默以殊趣，各保千金躯。",
      "躯命岂不爱，宦情亦相于。",
      "世伪却真骥，铅刀笑湛卢。",
      "送君黄花发，哭君春风徂。",
      "春风复九日，携酒谁与娱。",
      "所以伯牙子，抚琴泪成珠。"
    ]
  },
  {
    "id": "adcfe4db4497d864b23b365e4cf7e839",
    "title": "入栈溯清江河第一盘",
    "authorName": "朱嘉徵",
    "authorId": "adcfe4db4497d864d1457b72d1457b72",
    "dynasty": "清",
    "content": [
      "青山意无尽，白云何年封。",
      "客行乱云气，起灭千万峰。",
      "清江贯其里，溜水清溶溶。",
      "东流还入渭，势下黄河冲。",
      "征鸟相背飞，举翮凌僰邛。",
      "缄怨托微波，历乱无春冬。"
    ]
  },
  {
    "id": "adcfe4db4497d8647dde5ce5e9a7543a",
    "title": "废丘历陈仓山第九盘",
    "authorName": "朱嘉徵",
    "authorId": "adcfe4db4497d864d1457b72d1457b72",
    "dynasty": "清",
    "content": [
      "出险至此夷，秦民聿胥宇。",
      "废丘见旧屯，陈仓殷积糈。",
      "蜀汉相犄角，壮哉此门户。",
      "南山市夜郎，东道连荆楚。",
      "猗嗟鼎足雄，益都称天府。",
      "今日询遗氓，十不存四五。",
      "又复死于寇，孑遗饱豺虎。",
      "废臼贻阿谁，先畴不复土。",
      "直视千里道，行客泪如雨。"
    ]
  },
  {
    "id": "adcfe4db4497d86414f166590b274bb7",
    "title": "鸡留坡第二盘",
    "authorName": "朱嘉徵",
    "authorId": "adcfe4db4497d864d1457b72d1457b72",
    "dynasty": "清",
    "content": [
      "行行不觉远，石路缘溪长。",
      "车坂已九折，犹与前溪望。",
      "荒哉凤鸟游，宝鸡鸣陈仓。",
      "光景动民人，霸业秦以昌。",
      "缥缈空坡上，一绝若流光。",
      "我来眷芳节，山风吹杂香。",
      "还复理蕙带，飘然约我裳。"
    ]
  },
  {
    "id": "adcfe4db4497d86479a1c6244e8592c9",
    "title": "武关第十三盘",
    "authorName": "朱嘉徵",
    "authorId": "adcfe4db4497d864d1457b72d1457b72",
    "dynasty": "清",
    "content": [
      "武关道益隘，林壑生虚籁。",
      "浮云游子情，悠悠卷飞旆。",
      "日月如两丸，却行石壁外。",
      "锁钥西南徼，势与函关会。",
      "天险不可登，地险自雄大。",
      "百年成霸图，大风起丰沛。"
    ]
  },
  {
    "id": "adcfe4db4497d8640c9f719aafcc6bfa",
    "title": "田家杂诗其一",
    "authorName": "朱嘉徵",
    "authorId": "adcfe4db4497d864d1457b72d1457b72",
    "dynasty": "清",
    "content": [
      "田父班草坐，高话皇初事。",
      "迂亦有微尚，不为茧丝计。",
      "土地得耕桑，豺虎息狂噬。",
      "循良列上第，流冗鲜淫滞。",
      "三日赋冬官，什一输井税。",
      "穷乡长鸡豚，乘舆备钧驷。",
      "野外少遗贤，亭落若无吏。"
    ]
  },
  {
    "id": "adcfe4db44a59426c9732f8e861c3048",
    "title": "宋玉",
    "authorName": "汪元慎",
    "authorId": "adcfe4db44a59426d1457b72d1457b72",
    "dynasty": "清",
    "content": [
      "孤客逢秋感此身，一篇佳句占阳春。",
      "还同逐客纫兰佩，自有招魂拭泪巾。",
      "万古只应留旧宅，此生无路访东邻。",
      "萧萧暮雨荆王梦，十二山高不见人。"
    ]
  },
  {
    "id": "adcfe4db44a59426369d326ff715bfe7",
    "title": "李陵",
    "authorName": "汪元慎",
    "authorId": "adcfe4db44a59426d1457b72d1457b72",
    "dynasty": "清",
    "content": [
      "受降城外月如霜，往事何时不系肠。",
      "一夜羽书催转战，五千兵败滞穷荒。",
      "丹诚岂分埋幽壤，白首翻令忆建章。",
      "可惜报恩无处所，诗成吟咏转凄凉。"
    ]
  },
  {
    "id": "adcfe4db44a59426624afb0ff3d1f54b",
    "title": "郭泰",
    "authorName": "汪元慎",
    "authorId": "adcfe4db44a59426d1457b72d1457b72",
    "dynasty": "清",
    "content": [
      "共疑巢许是前身，虚度膺门二十春。",
      "岂意遗贤在林薮，惜无知己脱风尘。",
      "撰碑纵托登龙伴，放效从他折角巾。",
      "最笑近来黄叔度，藏头不复见时人。"
    ]
  },
  {
    "id": "adcfe4db44a594262b0c0bee2c7ce1ad",
    "title": "老子",
    "authorName": "汪元慎",
    "authorId": "adcfe4db44a59426d1457b72d1457b72",
    "dynasty": "清",
    "content": [
      "五气云龙下泰清，可以朝市污高情。",
      "青牛漫说函关去，白发从他绕鬓生。",
      "庄叟著书真达者，韩非入传滥齐名。",
      "五千言里教知足，此世荣枯岂足惊。"
    ]
  },
  {
    "id": "adcfe4db44a7a09bfcca6de239bd4658",
    "title": "铨曹署中四咏和云麓作·吴文定公手植双藤在大堂后即今藤花厅也",
    "authorName": "王玮庆",
    "authorId": "adcfe4db44a7a09bd1457b72d1457b72",
    "dynasty": "清",
    "content": [
      "遗爱双藤古，名贤植右厢。",
      "阴凉嫌客热，花淡笑人忙。",
      "不受风尘染，偏沾雨露香。",
      "我才同散木，开谢几经霜。"
    ]
  },
  {
    "id": "adcfe4db44a7a09b08ee8455eb07100f",
    "title": "铨曹署中四咏和云麓作·王文成公题名碑在验封司",
    "authorName": "王玮庆",
    "authorId": "adcfe4db44a7a09bd1457b72d1457b72",
    "dynasty": "清",
    "content": [
      "抗疏为郎日，留题姓字新。",
      "平猺挥将略，破敌属儒臣。",
      "事定功招谤，才高学累人。",
      "残碑勤拂拭，赵顾可同伦。"
    ]
  },
  {
    "id": "adcfe4db44a7a09b59a1711146afe30b",
    "title": "铨曹署中四咏和云麓作·赵乾所先生手书石刻在稽勋司",
    "authorName": "王玮庆",
    "authorId": "adcfe4db44a7a09bd1457b72d1457b72",
    "dynasty": "清",
    "content": [
      "列宿瞻郎位，封章达九天。",
      "谠言铭座右，劲节仰前贤。",
      "廉吏惟知法，清官不爱钱。",
      "冰心饶铁笔，绝似柳诚悬。"
    ]
  },
  {
    "id": "adcfe4db44a7a09b564a308a29ec2c7e",
    "title": "铨曹署中四咏和云麓作·许忠悯公瘗骨处在文选司今即其地为祠",
    "authorName": "王玮庆",
    "authorId": "adcfe4db44a7a09bd1457b72d1457b72",
    "dynasty": "清",
    "content": [
      "殉守不离署，至今犹闭门。",
      "龙髯悲故主，狸首瘗孤魂。",
      "死志生无愧，忠心孝亦存。",
      "满堂卿贰众，俎豆让公尊。"
    ]
  },
  {
    "id": "adcfe4db44a7a09b4d1542073f014c5c",
    "title": "云麓过小斋见秋花盛开诗以奖之和元韵",
    "authorName": "王玮庆",
    "authorId": "adcfe4db44a7a09bd1457b72d1457b72",
    "dynasty": "清",
    "content": [
      "小苑半弓地，篱花四面开。",
      "愁当独坐处，时有故人来。",
      "冷眼宜秋色，多情祗酒杯。",
      "此间成大隐，一笑谢尘埃。"
    ]
  },
  {
    "id": "adcfe4db44a7a09bc609a8db2dbda4df",
    "title": "一片石",
    "authorName": "王玮庆",
    "authorId": "adcfe4db44a7a09bd1457b72d1457b72",
    "dynasty": "清",
    "content": [
      "烽火连天明社屋，国亡家破仇谁复。",
      "忽闻美人亦被收，多情转效秦廷哭。",
      "恸哭上书为请兵，数行血泪啼鹃声。",
      "素练系肩衣如雪，负弩前驱玉关行。",
      "关内蚁贼二十万，横海列阵来酣战。",
      "狂风飞瓦尘蔽天，咫尺敌人不相见。",
      "我师先作壁上观，两军迸出刀光寒。",
      "觱篥声催阵云黑，鹳鹅队舞夕阳残。",
      "忽讶神兵来天上，长弓大剑辽东将。",
      "马上健儿齐丧胆，纷纷遁走觊歌唱。",
      "只缘红粉定燕京，箫鼓重逢倍有情。",
      "怪底将军多反覆，君亲恩不及倾城。"
    ]
  },
  {
    "id": "adcfe4db44a7ba31da2bece762492a7a",
    "title": "赤壁怀古",
    "authorName": "于成龙",
    "authorId": "adcfe4db44a7ba317e23052201e00f2f",
    "dynasty": "清",
    "content": [
      "赤壁临江渚，黄泥锁暮云。",
      "至今传二赋，不复说三分。",
      "名士惟诸葛，英雄独使君。",
      "今朝怀古地，把酒对斜曛。"
    ]
  },
  {
    "id": "adcfe4db44a7ba3106e22708ae1219c3",
    "title": "乙卯春题书雪堂",
    "authorName": "于成龙",
    "authorId": "adcfe4db44a7ba317e23052201e00f2f",
    "dynasty": "清",
    "content": [
      "竹笋才生黄犊角，蕨芽初放小儿拳。",
      "试寻野菜和香饭，便是黄州二月天。"
    ]
  },
  {
    "id": "adcfe4db44aeb18a24aee83826b18a73",
    "title": "与孙生",
    "authorName": "胡启文",
    "authorId": "adcfe4db44aeb18ad1457b72d1457b72",
    "dynasty": "清",
    "content": [
      "溪州远上碧云端，负险当年此弹丸。",
      "故垒荒凉铜柱在，霸图消歇土居安。",
      "萧萧往事如黄叶，袅袅秋风泛紫兰。",
      "空谷有人今是玉，莫言僻陋少殊观。"
    ]
  },
  {
    "id": "adcfe4db44aeb18a90a172be304d5349",
    "title": "水南",
    "authorName": "胡启文",
    "authorId": "adcfe4db44aeb18ad1457b72d1457b72",
    "dynasty": "清",
    "content": [
      "碧水苍苍护绿畴，荔枝阴外有高楼。",
      "云霞郁郁凝佳气，村曲人人识故侯。",
      "客久蛮情徵琐屑，年丰旅食待绸缪。",
      "海天细雨黄昏近，松桂萧萧满院秋。"
    ]
  },
  {
    "id": "adcfe4db44e3137bbdff43122edc4fae",
    "title": "史忠正公祠墓图为其裔孙题四首选三",
    "authorName": "俞樾",
    "authorId": "adcfe4db44e3137b596dedf477369e37",
    "dynasty": "清",
    "content": [
      "高冢梅花岭，行人再拜过。",
      "荒阡重洒扫，生气未消磨。",
      "遗像清高甚，家书涕泪多。",
      "龚钱诸大老，对此竟如何。"
    ]
  },
  {
    "id": "adcfe4db44e3137bbdff4312d490690b",
    "title": "史忠正公祠墓图为其裔孙题四首选三",
    "authorName": "俞樾",
    "authorId": "adcfe4db44e3137b596dedf477369e37",
    "dynasty": "清",
    "content": [
      "南渡艰难日，仓皇诏督师。",
      "二陵半榛莽，四镇各旌麾。",
      "慷慨复仇议，悽凉绝命词。",
      "龙髯攀未逮，自恨一年迟。"
    ]
  },
  {
    "id": "adcfe4db44e3137bbdff43123abb9d90",
    "title": "史忠正公祠墓图为其裔孙题四首选三",
    "authorName": "俞樾",
    "authorId": "adcfe4db44e3137b596dedf477369e37",
    "dynasty": "清",
    "content": [
      "每读公遣集，当年事可嗟。",
      "朝廷危似幕，门户乱如麻。",
      "宰相春灯艳，君王暮气加。",
      "维扬城畔路，辛苦建高牙。"
    ]
  },
  {
    "id": "adcfe4db44e3137bb10791f17e052e85",
    "title": "项王墓",
    "authorName": "俞樾",
    "authorId": "adcfe4db44e3137b596dedf477369e37",
    "dynasty": "清",
    "content": [
      "事去英雄此葬身，千秋过者尚悲辛。",
      "道旁气压秦皇帝，帐下情钟虞美人。",
      "已掷头颅生赠客，还留魂魄死成神。",
      "彼苍原借驱除力，便道天亡亦是真。"
    ]
  },
  {
    "id": "adcfe4db44e3137b785d5f2d9b1dedd3",
    "title": "入都门口占",
    "authorName": "俞樾",
    "authorId": "adcfe4db44e3137b596dedf477369e37",
    "dynasty": "清",
    "content": [
      "蓬山回首杳无痕，重对长安酒一樽。",
      "兵火馀生随处好，云霄故友几人存。",
      "旧巢历历犹能记，破甑区区未足论。",
      "海鸟避风聊一至，漫劳属目鲁东门。"
    ]
  },
  {
    "id": "adcfe4db44e3137b60216d7645f67d7e",
    "title": "炼心石吊金正希先生",
    "authorName": "俞樾",
    "authorId": "adcfe4db44e3137b596dedf477369e37",
    "dynasty": "清",
    "content": [
      "苍松偃蹇作龙吟，怪石横空俯万寻。",
      "我辈惊垂二分足，先生苦炼百年心。",
      "山中草木英风在，江左君臣暮气深。",
      "填海补天无一济，虞渊黯黯日先沈。"
    ]
  },
  {
    "id": "adcfe4db44e3137bfa0ccb410c93e2d2",
    "title": "苍颉墓",
    "authorName": "俞樾",
    "authorId": "adcfe4db44e3137b596dedf477369e37",
    "dynasty": "清",
    "content": [
      "苍史坟前尚有碑，当年造字擅神奇。",
      "六书变体随秦汉，一画凭空本伏羲。",
      "混沌忽开天亦喜，文章多祸鬼先悲。",
      "要从皇古留真意，不使人间獬豸知。"
    ]
  },
  {
    "id": "adcfe4db44e3137bfa0ccb41fb5cc581",
    "title": "苍颉墓",
    "authorName": "俞樾",
    "authorId": "adcfe4db44e3137b596dedf477369e37",
    "dynasty": "清",
    "content": [
      "结绳以后费经营，体制于今几变更。",
      "不识何尝非快活，好奇未免太聪明。",
      "经书烧后无真本，字母传来半梵声。",
      "我声雕虫徒碌碌，可怜浪费楮先生。"
    ]
  },
  {
    "id": "adcfe4db44e3137bf5bc3be0dba1effe",
    "title": "夜发阴平",
    "authorName": "俞樾",
    "authorId": "adcfe4db44e3137b596dedf477369e37",
    "dynasty": "清",
    "content": [
      "参横斗转夜冥冥，车铎郎当唤梦醒。",
      "远树颠风犹未绿，遥山得月始能青。",
      "问津野渡人难觅，沽酒荒村户尚扃。",
      "自笑征夫归思急，一宵未放马蹄停。"
    ]
  },
  {
    "id": "adcfe4db44e3137bbdd6855864470cc6",
    "title": "赵北河渡十二连桥",
    "authorName": "俞樾",
    "authorId": "adcfe4db44e3137b596dedf477369e37",
    "dynasty": "清",
    "content": [
      "南垂北际认苍茫，转觉烟波似故乡。",
      "一水略清燕赵气，重关曾划宋辽疆。",
      "鸭头浪小渔舟稳，雁齿桥平客路长。",
      "惭愧元龙湖海士，也来车铎走郎当。"
    ]
  },
  {
    "id": "adcfe4db44e3137beb237aa05e58b935",
    "title": "落叶",
    "authorName": "俞樾",
    "authorId": "adcfe4db44e3137b596dedf477369e37",
    "dynasty": "清",
    "content": [
      "扫尽巢痕旧燕莺，满天霜气晓来清。",
      "平添夜月三分色，略减秋霖几阵声。",
      "荫暍竟违平日志，归根颇动暮年情。",
      "颓唐不学飞蓬样，懒逐长风到处行。"
    ]
  },
  {
    "id": "adcfe4db44e3137beb237aa019d2ffa2",
    "title": "落叶",
    "authorName": "俞樾",
    "authorId": "adcfe4db44e3137b596dedf477369e37",
    "dynasty": "清",
    "content": [
      "落木萧萧景最佳，今年游屐欠安排。",
      "乱山荒径难寻路，古树斜阳易感怀。",
      "敝帚千金聊坐拥，断琴三尺已深埋。",
      "此生不作南柯蚁，休问荣枯到大槐。"
    ]
  },
  {
    "id": "adcfe4db44e3137beb237aa08e92172c",
    "title": "落叶",
    "authorName": "俞樾",
    "authorId": "adcfe4db44e3137b596dedf477369e37",
    "dynasty": "清",
    "content": [
      "匆匆节序九秋临，无复花阴与柳阴。",
      "寒士衣裳未裁剪，美人诗句久销沈。",
      "惊沙滚滚流难塞，伏莽重重迹转深。",
      "莫向亭皋频极目，萧条千里总伤心。"
    ]
  },
  {
    "id": "adcfe4db44e3137beb237aa0406a2225",
    "title": "落叶",
    "authorName": "俞樾",
    "authorId": "adcfe4db44e3137b596dedf477369e37",
    "dynasty": "清",
    "content": [
      "秋风不设护花铃，任扑云亭又水亭。",
      "辟荔墙垣犹有剩，梧桐院落最先听。",
      "烂红乾翠都堪惜，转绿回黄不暂停。",
      "我亦人间一蒲柳，敢同松柏斗遐龄。"
    ]
  },
  {
    "id": "adcfe4db44e3137ba7b937aaa2a7b53b",
    "title": "三女堆",
    "authorName": "俞樾",
    "authorId": "adcfe4db44e3137b596dedf477369e37",
    "dynasty": "清",
    "content": [
      "吴宫花草付荒烟，幸此佳城筑尚坚。",
      "千古漫矜铜雀瓦，一抔犹剩赤乌砖。",
      "休嫌貉子难为配，且喜蟂姬与并传。",
      "毕竟江东儿女好，刘家豚犬太堪怜。"
    ]
  },
  {
    "id": "adcfe4db44e3137be31207f33f4702c3",
    "title": "汤阴谒岳忠武庙",
    "authorName": "俞樾",
    "authorId": "adcfe4db44e3137b596dedf477369e37",
    "dynasty": "清",
    "content": [
      "十年阃外枕雕戈，奈此秦头压日何。",
      "南渡君臣生气少，东窗夫妇杀机多。",
      "功高岂意翻成罪，战胜无端更议和。",
      "不待吁天诬早辩，精忠二字总难磨。"
    ]
  },
  {
    "id": "adcfe4db44e3137b4f4ac1b3a9b5f8cf",
    "title": "散馆改官口占一律",
    "authorName": "俞樾",
    "authorId": "adcfe4db44e3137b596dedf477369e37",
    "dynasty": "清",
    "content": [
      "天风吹我下蓬瀛，敢与群仙证旧盟。",
      "好向玉堂称过客，重烦丹笔注微名。",
      "升沉有数人难挽，造化无心事总平。",
      "却笑随园老居士，落花诗句太关情。"
    ]
  },
  {
    "id": "adcfe4db44e3137b7a1f498c5601f1c2",
    "title": "琴西引疾归里复以诗贻之",
    "authorName": "俞樾",
    "authorId": "adcfe4db44e3137b596dedf477369e37",
    "dynasty": "清",
    "content": [
      "问说高堂已白头，书来苦劝早归休。",
      "匆匆春梦收残局，落落晨星感昔游。",
      "廿载名场同得失，两家诗派异源流。",
      "男儿不副旗常志，尚有名山一席留。"
    ]
  },
  {
    "id": "adcfe4db44e3137b3c0043e8254fa716",
    "title": "咏西瓜灯四首",
    "authorName": "俞樾",
    "authorId": "adcfe4db44e3137b596dedf477369e37",
    "dynasty": "清",
    "content": [
      "一场瓜战夜初停，幻出团团满月形。",
      "圣火养成千岁绿，仙丹炼就十分青。",
      "擎来何减琉璃碗，望去偏疑翡翠屏。",
      "不是金刀能割膜，痴皮那得化空灵。"
    ]
  },
  {
    "id": "adcfe4db44e3137b3c0043e8e84f4c34",
    "title": "咏西瓜灯四首",
    "authorName": "俞樾",
    "authorId": "adcfe4db44e3137b596dedf477369e37",
    "dynasty": "清",
    "content": [
      "剥尽层层皮与肤，此中原自费工夫。",
      "光明岂减燃脐董，空洞真成剖腹胡。",
      "笑尔烛奴无位置，比他云母略模糊。",
      "世间何物堪相拟，只有回回青亚姑。"
    ]
  },
  {
    "id": "adcfe4db44e3137b3c0043e87de4582c",
    "title": "咏西瓜灯四首",
    "authorName": "俞樾",
    "authorId": "adcfe4db44e3137b596dedf477369e37",
    "dynasty": "清",
    "content": [
      "宵深移近读书堂，伴我青灯兴更长。",
      "要使腹中无块垒，自然顶上有圆光。",
      "莫嫌燄燄膏将减，只觉荧荧火欲凉。",
      "不解朱门歌舞地，高烧红烛照红妆。"
    ]
  },
  {
    "id": "adcfe4db44e3137b3c0043e850553944",
    "title": "咏西瓜灯四首",
    "authorName": "俞樾",
    "authorId": "adcfe4db44e3137b596dedf477369e37",
    "dynasty": "清",
    "content": [
      "但觉华光竟夕增，居然清似一轮冰。",
      "也同天上青藜火，不比人间黑漆灯。",
      "我辈生涯原淡淡，个中消息自腾腾。",
      "玉堂不少青莲炬，让与西清旧友朋。"
    ]
  },
  {
    "id": "adcfe4db44e3137b46bbbd8c09c6cb88",
    "title": "馀主讲苏州紫阳书院而孙琴西同年适亦主讲杭州之紫阳一时有庚戌两紫阳之目戏作诗寄琴西",
    "authorName": "俞樾",
    "authorId": "adcfe4db44e3137b596dedf477369e37",
    "dynasty": "清",
    "content": [
      "廿年得失共命场，今日东来两紫阳。",
      "乱后须眉都小异，狂来旗鼓尚相当。",
      "主盟坛坫谁牛耳，载酒江湖旧雁行。",
      "寄语执经诸弟子，莫争门户苦参商。"
    ]
  },
  {
    "id": "adcfe4db44e3137be7f6ab68483fef6b",
    "title": "嘉平二十日移居经史卷",
    "authorName": "俞樾",
    "authorId": "adcfe4db44e3137b596dedf477369e37",
    "dynasty": "清",
    "content": [
      "泛宅浮家任所如，偶来吴下卜新居。",
      "敢争子美沧浪席，且读天随笠泽书。",
      "朝籍久除无束缚，乡山欲买尚踌躇。",
      "一椽聊借诗人屋，大好城南独学庐。"
    ]
  },
  {
    "id": "adcfe4db44e3137be7f6ab681362a6af",
    "title": "嘉平二十日移居经史卷",
    "authorName": "俞樾",
    "authorId": "adcfe4db44e3137b596dedf477369e37",
    "dynasty": "清",
    "content": [
      "不才何敢望前贤，仙籍刚迟六十年。",
      "或有因缘存翰墨，故容啸傲寄林泉。",
      "园荒更拟添新竹，池小还思补种莲。",
      "殊较梁家夫妇胜，当年庑下太堪怜。"
    ]
  },
  {
    "id": "adcfe4db44e3137be7f6ab682fc77b96",
    "title": "嘉平二十日移居经史卷",
    "authorName": "俞樾",
    "authorId": "adcfe4db44e3137b596dedf477369e37",
    "dynasty": "清",
    "content": [
      "摩挲碑碣手频揩，遗址重寻赉砚斋。",
      "前辈风流吾岂及，小园花木近犹佳。",
      "嶙峋石骨高于屋，潋滟波纹绿到阶。",
      "最喜数椽临水筑，红蛮格子早安排。"
    ]
  },
  {
    "id": "adcfe4db44e3137be7f6ab68eae88509",
    "title": "嘉平二十日移居经史卷",
    "authorName": "俞樾",
    "authorId": "adcfe4db44e3137b596dedf477369e37",
    "dynasty": "清",
    "content": [
      "眠云精舍榭微波，想见当年胜地多。",
      "欲为名园记兴废，空留老树意婆娑。",
      "百年俯仰成今昔，半亩宽闲足啸歌。",
      "安得草堂资十万，重将旧迹补烟罗。"
    ]
  },
  {
    "id": "adcfe4db44e3137b28e528bba929822b",
    "title": "感事四首",
    "authorName": "俞樾",
    "authorId": "adcfe4db44e3137b596dedf477369e37",
    "dynasty": "清",
    "content": [
      "海上军容盛火荼，名王自领黑云都。",
      "独当淝水心原壮，一失街亭势已孤。",
      "九地藏兵狐善搰，重洋传檄鳄难驱。",
      "遥知此夕甘泉望，早见烽烟照大沽。"
    ]
  },
  {
    "id": "adcfe4db44e3137b28e528bbdbb6095e",
    "title": "感事四首",
    "authorName": "俞樾",
    "authorId": "adcfe4db44e3137b596dedf477369e37",
    "dynasty": "清",
    "content": [
      "郁郁三山次第开，离宫别殿似蓬莱。",
      "累朝制度周灵囿，每岁巡游汉曲台。",
      "海外鲎帆来络绎，云中凤阙失崔嵬。",
      "昆明湖畔波如镜，犹望春风玉辇来。"
    ]
  },
  {
    "id": "adcfe4db44e3137b28e528bb2f2d1ae9",
    "title": "感事四首",
    "authorName": "俞樾",
    "authorId": "adcfe4db44e3137b596dedf477369e37",
    "dynasty": "清",
    "content": [
      "漠代和戎计最疏，重烦供帐大鸿胪。",
      "天吴紫凤真儿戏，清酒黄龙是誓书。",
      "式璧齐廷聘鹍鹄，击钟鲁国飨鶢鶋。",
      "几时竿上垂明月，钓取吞舟海大鱼。"
    ]
  },
  {
    "id": "adcfe4db44e3137b28e528bb3551789f",
    "title": "感事四首",
    "authorName": "俞樾",
    "authorId": "adcfe4db44e3137b596dedf477369e37",
    "dynasty": "清",
    "content": [
      "先朝讲武旧围场，萧瑟秋风塞外凉。",
      "早望羽车回谷口，漫劳石鼓刻岐阳。",
      "飞黄一去清尘远，凝碧重来法曲荒。",
      "剩有开元朝士在，颓唐诗笔赋连昌。"
    ]
  },
  {
    "id": "adcfe4db44e3137b70b3277b2847833e",
    "title": "次和宗湘文观察贺叠喜室诗",
    "authorName": "俞樾",
    "authorId": "adcfe4db44e3137b596dedf477369e37",
    "dynasty": "清",
    "content": [
      "试院论文正赏奇，兴来酒味不嫌漓。",
      "自从老杜留题后，又见双丁竞爽时。",
      "艺苑流传称盛事，师门珍重拙孙枝。",
      "阿翁闻喜轩中坐，叠喜还成叠韵诗。"
    ]
  },
  {
    "id": "adcfe4db44e3137b64e214f56e3f6743",
    "title": "移居紫阳书院作",
    "authorName": "俞樾",
    "authorId": "adcfe4db44e3137b596dedf477369e37",
    "dynasty": "清",
    "content": [
      "旧游过眼总云烟，又向吴中借一廛。",
      "韩愈偶成进学解，屈原聊赋卜居篇。",
      "高登坛坫虽非分，暂寄琴书亦是缘。",
      "输与兴公清福好，好山刚对讲堂前。"
    ]
  },
  {
    "id": "adcfe4db44e3137b64e214f536ae9ef3",
    "title": "移居紫阳书院作",
    "authorName": "俞樾",
    "authorId": "adcfe4db44e3137b596dedf477369e37",
    "dynasty": "清",
    "content": [
      "昔年曾此公壶觞，三十年来半已忘。",
      "忽向雪泥重闻讯，剧怜泡影太匆忙。",
      "乌衣零落门庭换，铜狄摩挲感慨长。",
      "剩有当年旧宾客，天留老眼看兴亡。"
    ]
  },
  {
    "id": "adcfe4db44e3137b5ecc19e3da71bd73",
    "title": "题三女史诗草其四",
    "authorName": "俞樾",
    "authorId": "adcfe4db44e3137b596dedf477369e37",
    "dynasty": "清",
    "content": [
      "文章要得江山助，不谓闺中亦有之。",
      "诸葛寨边曾问俗，越王台下自题诗。",
      "居然流览关河胜，岂是寻常鞶帨词。",
      "柳絮因风诗句好，定知传诵遍滇池。"
    ]
  },
  {
    "id": "adcfe4db44e3137b5340de6a8be2699e",
    "title": "至常熟谒言子墓",
    "authorName": "俞樾",
    "authorId": "adcfe4db44e3137b596dedf477369e37",
    "dynasty": "清",
    "content": [
      "郁郁佳城枕大冈，颜曾而外见文章。",
      "西河并世同传教，南国千秋此破荒。",
      "偶试弦歌偕宓子，若论豪杰过陈良。",
      "一抔土在虞山麓，禹穴姚墟共久长。"
    ]
  },
  {
    "id": "adcfe4db44e3137b84ce2b1ce5bb57b3",
    "title": "齐物诗",
    "authorName": "俞樾",
    "authorId": "adcfe4db44e3137b596dedf477369e37",
    "dynasty": "清",
    "content": [
      "茫茫沧海几生尘，世事何劳苦认真。",
      "仙佛总须随处尽，蚊虻也得逐年生。"
    ]
  },
  {
    "id": "adcfe4db44e3137b84ce2b1c14917426",
    "title": "齐物诗",
    "authorName": "俞樾",
    "authorId": "adcfe4db44e3137b596dedf477369e37",
    "dynasty": "清",
    "content": [
      "万人如海浩无边，身作飘飖不系船。",
      "相守百年都是梦，偶同一饭莫非缘。"
    ]
  },
  {
    "id": "adcfe4db44e3137b84ce2b1c35f468ab",
    "title": "齐物诗",
    "authorName": "俞樾",
    "authorId": "adcfe4db44e3137b596dedf477369e37",
    "dynasty": "清",
    "content": [
      "休将憔悴感生平，眼底荣枯颇不惊。",
      "万蜡高烧终是夜，一灯孤对也能明。"
    ]
  },
  {
    "id": "adcfe4db44e3137b84ce2b1c05edcb8d",
    "title": "齐物诗",
    "authorName": "俞樾",
    "authorId": "adcfe4db44e3137b596dedf477369e37",
    "dynasty": "清",
    "content": [
      "莫与痴人细较量，吾生何处不徜徉。",
      "出门一步即为远，作客十年未是长。"
    ]
  },
  {
    "id": "adcfe4db44e3137b84ce2b1c752bde50",
    "title": "齐物诗",
    "authorName": "俞樾",
    "authorId": "adcfe4db44e3137b596dedf477369e37",
    "dynasty": "清",
    "content": [
      "呼马呼牛总此身，悠悠俗论未为真。",
      "周公也有流言日，盗蹠非无慕义人。"
    ]
  },
  {
    "id": "adcfe4db44e3137b84ce2b1cfbd9d480",
    "title": "齐物诗",
    "authorName": "俞樾",
    "authorId": "adcfe4db44e3137b596dedf477369e37",
    "dynasty": "清",
    "content": [
      "忘机底事更疑猜，私智难将造化推。",
      "麟出何尝皆是瑞，蚁生亦或不为灾。"
    ]
  },
  {
    "id": "adcfe4db44e3137b84ce2b1cb7dcde2c",
    "title": "齐物诗",
    "authorName": "俞樾",
    "authorId": "adcfe4db44e3137b596dedf477369e37",
    "dynasty": "清",
    "content": [
      "覆雨翻云幻蜃楼，人生何处说恩仇。",
      "戏场亦有真歌泣，骨肉非无假应酬。"
    ]
  },
  {
    "id": "adcfe4db44e3137b84ce2b1ce09e8c4f",
    "title": "齐物诗",
    "authorName": "俞樾",
    "authorId": "adcfe4db44e3137b596dedf477369e37",
    "dynasty": "清",
    "content": [
      "处世休凭意气雄，须知事理总无穷。",
      "轮蹄易遍九州内，足迹难周一室中。"
    ]
  },
  {
    "id": "adcfe4db44e3137b84ce2b1cca126dec",
    "title": "齐物诗",
    "authorName": "俞樾",
    "authorId": "adcfe4db44e3137b596dedf477369e37",
    "dynasty": "清",
    "content": [
      "世间倚伏本相因，何处亨衢何处屯。",
      "乌喙毒偏能治病，马肝美或竟伤人。"
    ]
  },
  {
    "id": "adcfe4db44e3137b90e287fb33fe5f6d",
    "title": "舟中三君子诗舵",
    "authorName": "俞樾",
    "authorId": "adcfe4db44e3137b596dedf477369e37",
    "dynasty": "清",
    "content": [
      "路当平处能持重，势到穷时妙转移。",
      "只惜功多人不见，艰难惟有后人知。"
    ]
  },
  {
    "id": "adcfe4db44e3137b90e287fb074b00c4",
    "title": "舟中三君子诗舵",
    "authorName": "俞樾",
    "authorId": "adcfe4db44e3137b596dedf477369e37",
    "dynasty": "清",
    "content": [
      "深山风雪炼奇才，入世偏工挽与推。",
      "指点教人深处去，支持出我险中来。"
    ]
  },
  {
    "id": "adcfe4db44e3137b90e287fba02503c3",
    "title": "舟中三君子诗舵",
    "authorName": "俞樾",
    "authorId": "adcfe4db44e3137b596dedf477369e37",
    "dynasty": "清",
    "content": [
      "挽得茫茫既倒澜，旁人误作系援看。",
      "但夸直上扶摇易，那识居高汲引难。"
    ]
  },
  {
    "id": "adcfe4db44e3137ba051ef4c14443ca6",
    "title": "题曾文正公手书一侧后",
    "authorName": "俞樾",
    "authorId": "adcfe4db44e3137b596dedf477369e37",
    "dynasty": "清",
    "content": [
      "淋漓妙墨一编开，作对还如笑语陪。",
      "我读公诗拜公像，昨宵公自梦中来。"
    ]
  },
  {
    "id": "adcfe4db44e3137b1c5ed23a1a2abf5f",
    "title": "题黄韵珊孝廉桃溪雪传奇后",
    "authorName": "俞樾",
    "authorId": "adcfe4db44e3137b596dedf477369e37",
    "dynasty": "清",
    "content": [
      "曾向秦台泣凤皇，红颜碧葬更悽凉。",
      "春风写入黄荃笔，卅里坑边土尚香。"
    ]
  },
  {
    "id": "adcfe4db44e3137b1c5ed23a44a71ce4",
    "title": "题黄韵珊孝廉桃溪雪传奇后",
    "authorName": "俞樾",
    "authorId": "adcfe4db44e3137b596dedf477369e37",
    "dynasty": "清",
    "content": [
      "绮年才调女相如，翰墨留题遍国初。",
      "一掷危崖千古事，眉楼羞杀老尚书。"
    ]
  },
  {
    "id": "adcfe4db44e3137b1c5ed23a4ef1a76d",
    "title": "题黄韵珊孝廉桃溪雪传奇后",
    "authorName": "俞樾",
    "authorId": "adcfe4db44e3137b596dedf477369e37",
    "dynasty": "清",
    "content": [
      "记昔看山到永嘉，永康城外屡停车。",
      "来迟未遇哦松客，谁与城西访杏花。"
    ]
  },
  {
    "id": "adcfe4db44e3137b1c5ed23a10a9582a",
    "title": "题黄韵珊孝廉桃溪雪传奇后",
    "authorName": "俞樾",
    "authorId": "adcfe4db44e3137b596dedf477369e37",
    "dynasty": "清",
    "content": [
      "离合悲欢任意编，传奇体例想当然。",
      "我今更定瑶华谱，续得佳人命一年。"
    ]
  },
  {
    "id": "adcfe4db44e3137b862c506ec1c2396b",
    "title": "宋文恪墓毁有感",
    "authorName": "俞樾",
    "authorId": "adcfe4db44e3137b596dedf477369e37",
    "dynasty": "清",
    "content": [
      "世事茫茫不可轮，一重公案此中存。",
      "请开海禁宋文恪，今日轮车走墓门。"
    ]
  },
  {
    "id": "adcfe4db44e3137b2064b4b367744f23",
    "title": "题唐六如集即赠易笏山方伯笏山自言六如后身也",
    "authorName": "俞樾",
    "authorId": "adcfe4db44e3137b596dedf477369e37",
    "dynasty": "清",
    "content": [
      "桃花山馆久荒凉，剩有留传翰墨香。",
      "明代两人真可惜，解元唐与状元康。"
    ]
  },
  {
    "id": "adcfe4db44e3137b2064b4b36a78e095",
    "title": "题唐六如集即赠易笏山方伯笏山自言六如后身也",
    "authorName": "俞樾",
    "authorId": "adcfe4db44e3137b596dedf477369e37",
    "dynasty": "清",
    "content": [
      "六如皆幻本非真，明月居然有后身。",
      "珍重遗诗与遗画，一时付与再来人。"
    ]
  },
  {
    "id": "adcfe4db44e3137b2d878ed8ddd34484",
    "title": "调三六桥",
    "authorName": "俞樾",
    "authorId": "adcfe4db44e3137b596dedf477369e37",
    "dynasty": "清",
    "content": [
      "里外湖堤两六桥，相传一十二条桥。",
      "诗人别有六桥在，三六居然十八桥。"
    ]
  },
  {
    "id": "adcfe4db44e3137bb52f42acc286a64b",
    "title": "口占二绝",
    "authorName": "俞樾",
    "authorId": "adcfe4db44e3137b596dedf477369e37",
    "dynasty": "清",
    "content": [
      "篮舆屈曲入山行，天为清游特放行。",
      "却好五云最深处，闲鸥威凤共联盟。"
    ]
  },
  {
    "id": "adcfe4db44e3137bb52f42accbfa659a",
    "title": "口占二绝",
    "authorName": "俞樾",
    "authorId": "adcfe4db44e3137b596dedf477369e37",
    "dynasty": "清",
    "content": [
      "此来襟带有江湖，自觉尊前诗胆粗。",
      "不及老彭豪更甚，右拈吟管左提壶。"
    ]
  },
  {
    "id": "adcfe4db44e3137bef0ae6a3cde577d9",
    "title": "题三女史诗草",
    "authorName": "俞樾",
    "authorId": "adcfe4db44e3137b596dedf477369e37",
    "dynasty": "清",
    "content": [
      "如此清才得未尝，一篇自感费评量。",
      "碧翁果否安排定，能以侯光配孟光。"
    ]
  },
  {
    "id": "adcfe4db44e3137bef0ae6a31833b60f",
    "title": "题三女史诗草",
    "authorName": "俞樾",
    "authorId": "adcfe4db44e3137b596dedf477369e37",
    "dynasty": "清",
    "content": [
      "凋零骨肉感平生，自定伤心小集名。",
      "岂以外成忘一本，诸姑伯姊也关情。"
    ]
  },
  {
    "id": "adcfe4db44e3137bef0ae6a3b16b352a",
    "title": "题三女史诗草",
    "authorName": "俞樾",
    "authorId": "adcfe4db44e3137b596dedf477369e37",
    "dynasty": "清",
    "content": [
      "愁苦欢愉句总工，慧花全集叹俄空。",
      "幸存五十一年事，都在秋闺自序中。"
    ]
  },
  {
    "id": "adcfe4db44e3137b5f43fbdaff8e3d68",
    "title": "病中呓语九首",
    "authorName": "俞樾",
    "authorId": "adcfe4db44e3137b596dedf477369e37",
    "dynasty": "清",
    "content": [
      "历观成败与兴衰，福有根由祸有基。",
      "不过六十花甲子，酿成天下尽疮痍。"
    ]
  },
  {
    "id": "adcfe4db44e3137b5f43fbdac45b7081",
    "title": "病中呓语九首",
    "authorName": "俞樾",
    "authorId": "adcfe4db44e3137b596dedf477369e37",
    "dynasty": "清",
    "content": [
      "无端横议起平民，从此人间事事新。",
      "三五纲常收拾起，大家齐作自由人。"
    ]
  },
  {
    "id": "adcfe4db44e3137b5f43fbda12c758d2",
    "title": "病中呓语九首",
    "authorName": "俞樾",
    "authorId": "adcfe4db44e3137b596dedf477369e37",
    "dynasty": "清",
    "content": [
      "才喜平权得自由，谁知从此又戈矛。",
      "弱者之肉强者食，膏血成河遍地流。"
    ]
  },
  {
    "id": "adcfe4db44e3137b5f43fbda53c9b53e",
    "title": "病中呓语九首",
    "authorName": "俞樾",
    "authorId": "adcfe4db44e3137b596dedf477369e37",
    "dynasty": "清",
    "content": [
      "发奋英雄喜自强，各自提封各连坊。",
      "道路不通商断绝，纷纷海客整归装。"
    ]
  },
  {
    "id": "adcfe4db44e3137b5f43fbda1b29a4ff",
    "title": "病中呓语九首",
    "authorName": "俞樾",
    "authorId": "adcfe4db44e3137b596dedf477369e37",
    "dynasty": "清",
    "content": [
      "大邦齐晋小邦滕，各自提封各自争。",
      "郡县穷时封建起，秦皇已废又重兴。"
    ]
  },
  {
    "id": "adcfe4db44e3137b5f43fbdaf059e5ee",
    "title": "病中呓语九首",
    "authorName": "俞樾",
    "authorId": "adcfe4db44e3137b596dedf477369e37",
    "dynasty": "清",
    "content": [
      "几家玉帛几家戎，又是春秋战国风。",
      "太息斯时无管仲，茫茫杀气几时终。"
    ]
  },
  {
    "id": "adcfe4db44e3137b5f43fbdacda40e30",
    "title": "病中呓语九首",
    "authorName": "俞樾",
    "authorId": "adcfe4db44e3137b596dedf477369e37",
    "dynasty": "清",
    "content": [
      "触斗相争年复年，天心垂爱亦垂怜。",
      "六龙一出乾坤定，八百诸侯拜殿前。"
    ]
  },
  {
    "id": "adcfe4db44e3137b5f43fbda14b78305",
    "title": "病中呓语九首",
    "authorName": "俞樾",
    "authorId": "adcfe4db44e3137b596dedf477369e37",
    "dynasty": "清",
    "content": [
      "人间锦绣似华胥，偃武修文乐有馀。",
      "璧水桥门修礼教，山严野壑访遗书。"
    ]
  },
  {
    "id": "adcfe4db44e3137b5f43fbdadfdcf839",
    "title": "病中呓语九首",
    "authorName": "俞樾",
    "authorId": "adcfe4db44e3137b596dedf477369e37",
    "dynasty": "清",
    "content": [
      "张弛由来道似弓，聊将数语示儿童。",
      "又有二百馀年事，都入衰翁一梦中。"
    ]
  },
  {
    "id": "adcfe4db44e3137b4afb058c9305a7d8",
    "title": "滩行曲",
    "authorName": "俞樾",
    "authorId": "adcfe4db44e3137b596dedf477369e37",
    "dynasty": "清",
    "content": [
      "天风蓬蓬吹上头，江水汩汩走下流。",
      "十里五里作一束，三老失色长年愁。",
      "长年衩衣立蓬底，持篙终月身伛偻。",
      "既怜重如挽牛弩，更讶轻若盘蛇矛。",
      "一滩才过一滩又，滩声化作风飕飕。",
      "织成一幅光明锦，抛出千点琉璃球。",
      "水中之石何磊磊，飞涝日夜恣簸蹂。",
      "直如山径走荦确，岂复江面行夷犹。",
      "长绳曳舟舟不动，短篙撑舟舟仍留。",
      "竟须大力负之走，入水学作吴儿泅。",
      "南人乘船如骑马，日月跳掷乾坤浮。",
      "天公有意弄奇局，乃于水底生赘瘤。",
      "移山那有夸娥子，贷水更无监河侯。",
      "即使舟轻似赤马，何堪滩险如黄牛。",
      "我以丁丑发桐庐，始于庚辰至龙游。",
      "自庚迄癸又四日，计程犹未过衢州。",
      "黄头郎既绝有力，青唇妇亦工操舟。",
      "而乃入险复出险，迂回不复能豫谋。",
      "殷勤酌酒劳僮仆，勿言臲兀今番尤。",
      "平生忠信颇自负，风波虽险何足忧。",
      "再拚滩行四五日，山中稳坐青竹兜。"
    ]
  },
  {
    "id": "adcfe4db44e3137b8f59fb0c7f7a8e9c",
    "title": "万岁山相传明太祖曾至此",
    "authorName": "俞樾",
    "authorId": "adcfe4db44e3137b596dedf477369e37",
    "dynasty": "清",
    "content": [
      "汉皇登嵩山，山中呼万岁。山神不解谀，未免疑真伪。",
      "明祖登兹山，山名与之符。不知空山里，曾效嵩呼无。",
      "于今山色青瞢瞢，万仞巨右千盘松。真人所到即名胜，云气非复寻常同。",
      "呜呼，三百年，明祚毕。崇祯十七外，止有福王一。回首燕京万寿山，可怜龙驭徒萧瑟。",
      "岂若兹山掩薜萝，千秋万岁总嵯峨。太平草木多佳气，莫问前朝事若何。"
    ]
  },
  {
    "id": "adcfe4db44e3137b4762dbcb106c0bd6",
    "title": "闻戒篇",
    "authorName": "俞樾",
    "authorId": "adcfe4db44e3137b596dedf477369e37",
    "dynasty": "清",
    "content": [
      "冲飙海外起，宿乌林中飞。",
      "吾家环堵室，无事不启扉。",
      "昨闻海氛恶，出门问是非。",
      "是时天戒寒，雨后日色微。",
      "传呼县官来，父老迎旌旗。",
      "官言寇甚急，一方如病痱。",
      "止可守乡里，去此将何依。",
      "尔曹各努力，学著短后衣。",
      "呜呼三镇兵，甲冑老生虮。",
      "一朝尽败没，火伴归者稀。",
      "吾民素恇怯，岂足张兵威。"
    ]
  },
  {
    "id": "adcfe4db44e3137b4762dbcb040036b7",
    "title": "闻戒篇",
    "authorName": "俞樾",
    "authorId": "adcfe4db44e3137b596dedf477369e37",
    "dynasty": "清",
    "content": [
      "不闻舂尔粮，不见治尔装。",
      "老幼一船载，不知往何方。",
      "皆云寇且至，安问梓与桑。",
      "复有多田翁，欲去忧田荒。",
      "姑且营菟裘，一椽租山乡。",
      "那知山中地，狐狸而豺狼。",
      "有朝伏莽起，空尔橐与囊。",
      "客自杭州来，亦言如蜩螗。",
      "十室九则空，存者心傍徨。",
      "顿令数日内，价高黄头郎。",
      "噫嘻此何象，平日真羲黄。"
    ]
  },
  {
    "id": "adcfe4db44e3137b4762dbcb8d275f3c",
    "title": "闻戒篇",
    "authorName": "俞樾",
    "authorId": "adcfe4db44e3137b596dedf477369e37",
    "dynasty": "清",
    "content": [
      "军门下一檄，尔民其偕来。",
      "遂令草莽臣，竞拜御史台。",
      "周生何晃晃，大吏曰尔才。",
      "畀尔银一流，聊治酒一杯。",
      "为我酌乡里，毋或生疑猜。",
      "人各自为守，寇来何有哉。",
      "长揖谢大吏，敢弗竭驽骀。",
      "退而谋之众，众皆癫如雷。",
      "小市铸剑戟，健儿集舆儓。",
      "聚柝夜数辈，磨盾日几回。",
      "一笑语诸公，公等皆将材。"
    ]
  },
  {
    "id": "adcfe4db44e3137b4762dbcb6d1566f5",
    "title": "闻戒篇",
    "authorName": "俞樾",
    "authorId": "adcfe4db44e3137b596dedf477369e37",
    "dynasty": "清",
    "content": [
      "我家乌山下，尚有屋数间。",
      "此邦既喧鬨，不如归故山。",
      "舣舟柴门外，迎者双白鹇。",
      "室中旧木榻，门上新铜锾。",
      "奴樵山之麓，婢钓溪之湾。",
      "东家刈稻去，西家采菱还。",
      "是时新谷入，农务方就闲。",
      "家家招食新，村酒盛花蛮。",
      "颇怪避地客，日日来叩关。",
      "已闻命召虎，未见朝侯狦。",
      "太息勿复道，吾其田间跧。"
    ]
  },
  {
    "id": "adcfe4db44e3137bb44f66c4036250cf",
    "title": "读经偶得选二",
    "authorName": "俞樾",
    "authorId": "adcfe4db44e3137b596dedf477369e37",
    "dynasty": "清",
    "content": [
      "六经皆可注，不可注者诗。",
      "诗人化为土，千古存其辞。",
      "其辞虽可读，其义不可思。",
      "即如谷风篇，云是弃妇为。",
      "而妇见弃故，孔子不必知。",
      "今欲求其解，岂可空言治。",
      "泾渭何所指，方舟何所施。",
      "必其家庭事，琐屑皆得之。",
      "而后此诗义，明白无所疑。"
    ]
  },
  {
    "id": "adcfe4db44e3137bb44f66c491a5e349",
    "title": "读经偶得选二",
    "authorName": "俞樾",
    "authorId": "adcfe4db44e3137b596dedf477369e37",
    "dynasty": "清",
    "content": [
      "不然诗虽存，诗义终支离。",
      "论语首学而，其教先自治。",
      "继之以为政，而后论所施。",
      "孟子则不然，所重在救时。",
      "知言与养气，姑弗遽及斯。",
      "先载齐与梁，两君问答词。",
      "其于本末间，似乎倒置之。",
      "尼山与邹峄，同为万世师。",
      "何敢妄拟议，愿为深长思。"
    ]
  },
  {
    "id": "adcfe4db44e3137bec9cebaca76c7e77",
    "title": "翁叔平侍郎以旧草五十茎寄赠云惠陵所出也敬纪以诗",
    "authorName": "俞樾",
    "authorId": "adcfe4db44e3137b596dedf477369e37",
    "dynasty": "清",
    "content": [
      "昔臣奉使至于陈，得蓍草于陈守臣。",
      "云是太昊陵下出，千年抔土犹有神。",
      "今以宾萌居吴下，只共场师艺梧槚。",
      "何图日下故人来，贻我灵蓍可盈把。",
      "敬问此蓍何处得，非孔非姬其揆一。",
      "地符天瑞非人为，近者新从惠陵出。",
      "先持御宇十三年，削平祸乱消戈鋋。",
      "桥山弓剑閟灵气，上为卿云下醴泉。",
      "菌茁芝生不常有，产此神蓍夫岂偶。",
      "古云蓍义取之耆，定卜绵长昌厥后。",
      "草莽小臣无一能，捧蓍不问沈与升。",
      "惟从天意占中兴，万年有道兹其徵。"
    ]
  },
  {
    "id": "adcfe4db44e3137b782614cbea2d9bac",
    "title": "寒蝇",
    "authorName": "俞樾",
    "authorId": "adcfe4db44e3137b596dedf477369e37",
    "dynasty": "清",
    "content": [
      "秋蝇冻欲死，就暖来依人。",
      "驱之去复集，恋恋如相亲。",
      "蝇痴我亦痴，痴语颇自真。",
      "男儿方寸中，要留天地春。",
      "解网出穷乌，贷水苏枯鳞。",
      "西风昨夜起，吹面面欲皴。",
      "可怜穷乡子，敝衣若县鹑。",
      "寒衾夜无絮，冷突朝有尘。",
      "书生念及此，双眉为之颦。",
      "不能庇一物，愧此七尺身。",
      "尔蝇独何为，依我不知贫。",
      "虫寒号益急，雀冻飞益驯。",
      "斯意绝可念，拔剑奚为瞋。",
      "独念平生意，岂止区区仁。",
      "奈何困贫贱，有志无由伸。",
      "寒仅足尔庇，热亦将人因。",
      "作诗寄吾感，蛩语同悲辛。"
    ]
  },
  {
    "id": "adcfe4db44e3137b42e04a01a7f96a4b",
    "title": "女儿曲",
    "authorName": "俞樾",
    "authorId": "adcfe4db44e3137b596dedf477369e37",
    "dynasty": "清",
    "content": [
      "悽悽切切，有女泣血。问女何所悲，呜咽不能说。女儿虽无父，女儿自有夫。",
      "女儿虽无母，女儿自有姑。昨日媒氏来，索彼一斛珠。",
      "今日媒氏来，索彼红罗襦。非索珠与襦，乃索郎所无。",
      "噫嘻异哉，乃索郎所无。朝亦哭，暮亦哭，朝哭暮哭，一病入骨。",
      "女儿死耳何足悲，所悲郎不知。行行且止，女儿入市。",
      "女儿非入市，曰有医在此。女儿非就医，冀郎一见耳。",
      "天假之缘，郎竟来前。郎竟来前，女儿涕泗涟涟。解妾香囊，系君衣裳。",
      "生不得入君之室，死犹得在君之旁。妾不胜大愿，愿君无伤。",
      "风萧萧，日冥冥。渊鱼深匿，林乌悲鸣。女儿行不成步，语不成声。",
      "蛩蛩距虚，负之而行。呜呼，今日何日，得君负之而行。",
      "女儿虽死，死贤于生。我闻此事，为作此诗。敬告儒林丈人，勿以苛礼责女儿。",
      "女儿之志良可悲，呜呼，女儿之志良可悲。敬告儒林丈人，勿以苛礼责女儿。"
    ]
  },
  {
    "id": "adcfe4db44e3137bcd580513d9e516cd",
    "title": "余于右台仙馆隙地埋所著书汇封之崇三尺立石识之题曰书冢李黼堂方伯桓用东坡石鼓歌韵为作书冢歌依韵和之",
    "authorName": "俞樾",
    "authorId": "adcfe4db44e3137b596dedf477369e37",
    "dynasty": "清",
    "content": [
      "我生巳年月在丑，至今已成六十叟。人间岁月信如流，金乌飞腾玉兔走。",
      "亮无上药驻颓龄，空有虚名挂人口。黄粱已醒卅年前，青史敢期千载后。",
      "姓名聊可伴阳五，学问翻思傲欧九。不栽王俭幕中莲，不折亚夫营外柳。",
      "不随市侩逐锥刀，不作枝官博升斗。惟将青铁砚为田，何必黄金印悬肘。",
      "窃从学海问源流，冀为经畬扫秕莠。开卷居然自得师，闭门未觉吾无友。",
      "茫茫坠绪拨秦灰，历历方言徵楚{豸制}。少昊氏官辨龙凤，安釐王冢发蝌蚪。",
      "欲证夏鼎窥禹穴，思读商盘问殷耇。妄冀骊珠自我探，耻为狗盗随人嗾。",
      "此中浅深各有得，亦如衢中置尊卣。此中疑信每参半，又如问涂向蒙瞍。",
      "只可沿洄水际湄，岂能攀跻山巅嵝。坐看精力半生空，竟积简编三尺厚。",
      "纷纷摹印遍苏杭，落落赏音问谁甘。徒令纸价市中高，见说流传海外有。",
      "虽然灾祸到枣梨，或者眉寿颂栲杻。世人得鼠欲吓凤，几辈画虎翻成狗。",
      "我从前年赋悼亡，此身嗒然如木偶。归真有室傍青山，偕老无人同白首。",
      "荷锸参军便可埋，摸金校尉何劳掊。右台山下一蜗庐，小有丘壑亦可取。",
      "偶营书冢瘗残稿，巧借名山代藏垢。文冢姑援古人例，墓田能否儿孙守。",
      "萤光雪彩听长沦，泉室夜台期速朽。为君辛苦和苏诗，自唱挽歌非自寿。"
    ]
  },
  {
    "id": "adcfe4db44e3137b482f4b872d7d67f0",
    "title": "两当轩集有何事不可为咏史二首即效其体",
    "authorName": "俞樾",
    "authorId": "adcfe4db44e3137b596dedf477369e37",
    "dynasty": "清",
    "content": [
      "何事不可为，乃妄学尧舜。",
      "功高国愈危，权重主亦震。",
      "九锡书方来，三让表已定。",
      "天子愿避贤，群公竞劝进。",
      "太常具礼仪，太史奏瑞应。",
      "于是高筑坛，威仪一何盛。",
      "曰皇帝臣某，谨以元牡请。",
      "神器无久旷，天位宜早正。",
      "臣敢执小节，而久稽大命。",
      "乃召故君来，朕命尔其听。",
      "庸建尔上公，往哉罔勿敬。",
      "无何让王薨，乃以天子赠。",
      "车驾自临送，震悼若弗胜。",
      "呜呼将谁欺，欺天天不信。",
      "唐宋均尔尔，吾无责魏晋。"
    ]
  },
  {
    "id": "adcfe4db44e3137bc39e6c4d11adba64",
    "title": "饿夫墓",
    "authorName": "俞樾",
    "authorId": "adcfe4db44e3137b596dedf477369e37",
    "dynasty": "清",
    "content": [
      "元蝉洁而饿，蜣螂秽而饱。苟念呼蹴羞，犹谓饿死小。",
      "何况劫火人间烧，故宫离黍愁萧条。何地可挂箕山瓢，何路可吹吴门箫。",
      "侏儒侏儒亦孔丑，尔曹饱死竟何有。夷齐结队下山中，巢许争先迎马首。",
      "眼前突兀惟有孙登之高台，嵇康死后无人来。芒鞋竹杖偶此过，划然长啸山为开。",
      "千仞山，三尺土，饿夫之骨香千古。谁其题者孙徵君，至今字字龙蛇舞。",
      "我欲拜其墓，惜无介山田。我欲吊其魂，惜无雍门弦。",
      "但觉饿夫赫然在，生气凛凛干云天。呜呼，先生竟以一饿传。"
    ]
  },
  {
    "id": "adcfe4db44e3137b1fe2b72acdf728df",
    "title": "蟠龙石",
    "authorName": "俞樾",
    "authorId": "adcfe4db44e3137b596dedf477369e37",
    "dynasty": "清",
    "content": [
      "两龙夭矫戏宫柱，一龙飞上九天舞，一龙不胜堕泥土。",
      "何时蜿蜒来此山，山中之石遂千古。我思劫运当年遭，骨肉竟尔干戈操。",
      "雨中羊毛打更湿，城上燕子飞逾高。燕子飞来龙遁去，莽莽风云竟何处。",
      "金陵形势空复雄，不是龙蟠是虎踞。何如此山清且幽，道旁片石龙来游。",
      "白笼之庵一炬烬，龙兮龙兮何不长此留。云冥冥，风谡谡，怒卷松涛满山谷。",
      "龙虽失水尚有神，长使蚊雷静三伏。我来问石石不知，但惊此石何离奇。",
      "至今父老石边坐，犹话龙衣指地时。"
    ]
  },
  {
    "id": "adcfe4db44e3137b82f8e6e6fdd670f7",
    "title": "朱亥故里即朱仙镇",
    "authorName": "俞樾",
    "authorId": "adcfe4db44e3137b596dedf477369e37",
    "dynasty": "清",
    "content": [
      "晋鄙虽宿将，畏秦避其锋。",
      "一军次荡阴，莫救邯郸攻。",
      "信陵盔符至，犹恐众未从。",
      "奋椎夺其军，朱亥真英雄。",
      "遂使信陵君，名震崤函东。",
      "悠悠晋鄙辈，何足谋成功。",
      "驱车夷门下，敬问七十翁。",
      "如今风尘内，可有人如公。"
    ]
  },
  {
    "id": "adcfe4db44e3137b710adc241c0199ba",
    "title": "游狮子林作歌",
    "authorName": "俞樾",
    "authorId": "adcfe4db44e3137b596dedf477369e37",
    "dynasty": "清",
    "content": [
      "佛伸手化五狮子，偶然游戏到吴市。五百年来僵不起，至今崭然成石矣。",
      "我来摄衣登其巅，奇奇怪怪言难传。五覆五反看不足，九上九下游未全。",
      "地既弯环学盘谷，水亦曲折成斜川。可笑吾侪竟如蚁，乃于九曲珠中穿。",
      "书生立论怕随俗，偏向美中求不足。虽然山势喜空灵，未免游踪愁偪促。",
      "蛇行匍匐伍出关，鱼贯攀援邓入蜀。昌黎有言我能诘屈自世间，何肯低头入山腹。",
      "石兄闻而笑，君言何謷謷。米颠所见一拳耳，相对必具笏与袍。",
      "何况千岩万壑罗堂坳，非止片石堪论交。请君来此一平视，早巳游遍东岱西华北恒南霍中嵩高。",
      "君曾饱看新安大好之山水，又曾驱车远度秦函殽。",
      "试向此中寻取旧游处，一丘一壑无能逃。更比壶公缩地好，翻笑愚叟移山劳。",
      "纵不敢下垂伯睯务人足，似亦宜稍折元章居士腰。",
      "吾闻石言亦点首，凭栏啜茗不嫌久。坐听邻寺斋钟鸣，疑是林间狮子吼。"
    ]
  },
  {
    "id": "adcfe4db44e3137b61bc52ce367acae1",
    "title": "葛贤墓",
    "authorName": "俞樾",
    "authorId": "adcfe4db44e3137b596dedf477369e37",
    "dynasty": "清",
    "content": [
      "五人墓畔一抔土，尚有残碑留废圃。其人更在五人前，一样英名照千古。",
      "相传有明万历中，织造太监来孙隆。六门税吏虎而冠，诛求不顾闾阎空。",
      "葛将军，真铁漠，蕉扇一挥吴市乱。老拳毒手各争雄，霹雳青天狐鼠窜。",
      "束身归罪官吏愁，锒铛掷地寒飕飕。男儿死耳复何恨，含笑愿从要离游。",
      "戴吾头来竟不死，从此义声动吴市。后来颜马沈杨周，五人乃是闻风起。",
      "我寻五人墓，因至将军坟。当时国事何纷纷，赤丸斫吏固恶俗，铜山破贼真奇勋，斯人不愧称将军。",
      "山塘七里烟波活，芳草离离埋侠骨。后人倘访五人碑，无忘有此一条葛。"
    ]
  },
  {
    "id": "adcfe4db44e3137b665ed8d5d4ec0595",
    "title": "题刘松岚观察大观吊武虚谷先生墓诗手卷",
    "authorName": "俞樾",
    "authorId": "adcfe4db44e3137b596dedf477369e37",
    "dynasty": "清",
    "content": [
      "先生卓荦人中豪，为民做爹身忘劳。",
      "虎而冠者来咆哮，择肉而食谁所教。",
      "缚而杖之无由逃，群羊畏虎声嘈嘈。",
      "人生穷达随所遇，安能俯仰如桔槔。",
      "拂衣归去嵩山高，经疾史恙穷秋毫。",
      "一旦见睍冰山消，玺书俄受彤廷褒。",
      "公已先赴巫阳招，徒留抔土埋蓬蒿。",
      "有客过此歌且谣，其声慨慷心郁陶。",
      "为风为雨为怒涛，笔力斫断生鼍蛟。",
      "翩然凤翥鸾翔翱，我披此幅风萧骚。",
      "愿君宝此如琼瑶，长使祖德千秋昭。"
    ]
  },
  {
    "id": "adcfe4db44e3137b7c20cd7213988a4e",
    "title": "黄沙歌",
    "authorName": "俞樾",
    "authorId": "adcfe4db44e3137b596dedf477369e37",
    "dynasty": "清",
    "content": [
      "昔人探河源，云从火敦脑儿始。我行未至昆仑虚，未识河源何处是。",
      "乃从海橃一登临，不见河源见河委。前日吴淞口，昨日清水洋。",
      "无端沧海中，灿烂成奇光。布金非舍卫，抟土无娲皇。",
      "是何海中沙，有若琉璃黄。舟人为我言，此乃黄河入海之故迹。",
      "海色与天光，上下同一碧。黄河千里百里奔腾来，其势不能遽与海为一。",
      "遂令海底皆黄沙，万丈光芒映朝日。始信河为四渎雄，入海犹难渝本质。",
      "呜乎，龙门穿凿神禹功，送之入海事已终，谁从海外寻其踪？",
      "昔人未见我及见，眼界洵足千秋空。岂比东方曼倩紫泥海，徒将谰语欺儿童。"
    ]
  },
  {
    "id": "adcfe4db44e3137b22c86e57293efd18",
    "title": "馀故里无家久寓吴下去年于马医巷西头买得潘氏废地一区筑室三十馀楹其旁隙地筑为小园垒石凿池杂莳花木以其形曲名曰曲园乙亥四月落成率成五言五章聊以纪事",
    "authorName": "俞樾",
    "authorId": "adcfe4db44e3137b596dedf477369e37",
    "dynasty": "清",
    "content": [
      "吾家鸟巾山，旧有先人屋。",
      "四龄即迁徙，至今遂难复。",
      "东华挂朝籍，中州忝使竹。",
      "自此称宾氓，十有八寒燠。",
      "天地本蘧庐，何者我邦族。",
      "吴中五柳园，昔曾寄游瞩。",
      "乱后废为墟，止馀水一掬。",
      "幸兹马医巷，有地吉可卜。",
      "爰自去年秋，辛勤事版筑。",
      "居然告成功，止阅弦望六。",
      "但取粗可居，焉敢穷土木。",
      "吾学公子荆，一苟万事足。"
    ]
  },
  {
    "id": "adcfe4db44e3137b22c86e57616c677b",
    "title": "馀故里无家久寓吴下去年于马医巷西头买得潘氏废地一区筑室三十馀楹其旁隙地筑为小园垒石凿池杂莳花木以其形曲名曰曲园乙亥四月落成率成五言五章聊以纪事",
    "authorName": "俞樾",
    "authorId": "adcfe4db44e3137b596dedf477369e37",
    "dynasty": "清",
    "content": [
      "其前辟为门，门小才通车。",
      "合肥李文华，署曰著书庐。",
      "其中为听事，颇觉宽有馀。",
      "是曰乐知堂，老彭为我书。",
      "乐天而知命，斯义聊自娱。",
      "由此入内室，居处全家俱。",
      "上以奉老母，下以容妻孥。",
      "宾朋别有馆，仆媪各有居。",
      "幽隐为屏匽，明敞为庖厨。",
      "规模罔不具，曰陋则有诸。"
    ]
  },
  {
    "id": "adcfe4db44e3137b22c86e570d289db4",
    "title": "馀故里无家久寓吴下去年于马医巷西头买得潘氏废地一区筑室三十馀楹其旁隙地筑为小园垒石凿池杂莳花木以其形曲名曰曲园乙亥四月落成率成五言五章聊以纪事",
    "authorName": "俞樾",
    "authorId": "adcfe4db44e3137b596dedf477369e37",
    "dynasty": "清",
    "content": [
      "自听事而西，有春在堂焉。",
      "文正所题榜，墨彩今犹鲜。",
      "四方君子至，皆于此周旋。",
      "此内有隙地，不能成方圆。",
      "自南而北来，有若磬折然。",
      "书生例好事，所乐惟林泉。",
      "爱因地一曲，而筑屋数椽。",
      "卷石与勺水，聊复供流连。",
      "名之曰曲园，为钧不为弦。",
      "吾闻之老子，所谓曲则全。"
    ]
  },
  {
    "id": "adcfe4db44e3137b22c86e573c983681",
    "title": "馀故里无家久寓吴下去年于马医巷西头买得潘氏废地一区筑室三十馀楹其旁隙地筑为小园垒石凿池杂莳花木以其形曲名曰曲园乙亥四月落成率成五言五章聊以纪事",
    "authorName": "俞樾",
    "authorId": "adcfe4db44e3137b596dedf477369e37",
    "dynasty": "清",
    "content": [
      "曲园虽褊小，亦颇具曲折。",
      "达斋认春轩，南北相隔绝。",
      "花木隐翳之，山石复嵲屼。",
      "循山登其巅，小坐可玩月。",
      "其下一小池，游鳞出复没。",
      "右有曲水亭，红栏映清冽。",
      "左有回峰阁，阶下石凹凸。",
      "遵此石径行，又束出自穴。",
      "依依柳阴中，编竹补其阙。",
      "筑屋名艮宦，广不逾十笏。",
      "勿云此园小，足以养吾拙。",
      "别详曲园记，吾兹不具说。"
    ]
  },
  {
    "id": "adcfe4db44e3137b22c86e575030c3ad",
    "title": "馀故里无家久寓吴下去年于马医巷西头买得潘氏废地一区筑室三十馀楹其旁隙地筑为小园垒石凿池杂莳花木以其形曲名曰曲园乙亥四月落成率成五言五章聊以纪事",
    "authorName": "俞樾",
    "authorId": "adcfe4db44e3137b596dedf477369e37",
    "dynasty": "清",
    "content": [
      "昌黎三十年，辛苦成屋庐。",
      "作诗夸儿曹，意溢词之馀。",
      "东坡读而叹，谓不渊明如。",
      "嗟馀本无似，碌碌章句儒。",
      "年华逝水迅，往事抟沙虚。",
      "乾坤逆旅中，偶此留须臾。",
      "若复相炫耀，大可相揶揄。",
      "有记更有诗，姑以存区区。",
      "窃示高平君，不用书示符。"
    ]
  },
  {
    "id": "adcfe4db44e3137b1ec13cbb6d94f96d",
    "title": "乐府体四章记江浙大水选二",
    "authorName": "俞樾",
    "authorId": "adcfe4db44e3137b596dedf477369e37",
    "dynasty": "清",
    "content": [
      "小口三，大口六，六文钱，一合粟。炊之为糜，不盈一掬，何况小口又减半，虽易糠秕且未足。",
      "昔时富户今亦贫，何人为具黔敖粥。西风策策吹茅檐，大口小口同声哭。"
    ]
  },
  {
    "id": "adcfe4db44e3137b1ec13cbb6855b4c2",
    "title": "乐府体四章记江浙大水选二",
    "authorName": "俞樾",
    "authorId": "adcfe4db44e3137b596dedf477369e37",
    "dynasty": "清",
    "content": [
      "不生不死流民来，流民既来何时回。欲归不可田污莱，欲留不得官吏催。",
      "今日州，明日府，千风万雨，不借一庑。生者前行，死者臭腐。",
      "吁嗟乎，流民何处是乐土。"
    ]
  },
  {
    "id": "adcfe4db44e67455d0b7e01a5be7c552",
    "title": "竹溪寺",
    "authorName": "林青莲",
    "authorId": "adcfe4db44e67455d1457b72d1457b72",
    "dynasty": "清",
    "content": [
      "沿竹寻僧院，傍溪叩佛堂。",
      "溪回水自曲，竹密山亦凉。",
      "供客三杯酒，参禅一炷香。",
      "听谈心未倦，溪竹已苍茫。"
    ]
  },
  {
    "id": "adcfe4db44e67455638f997fab666ff5",
    "title": "登龟山望海潮",
    "authorName": "林青莲",
    "authorId": "adcfe4db44e67455d1457b72d1457b72",
    "dynasty": "清",
    "content": [
      "层峦独上莽寒烟，四望苍茫潮气连。",
      "欲净尘胸千顷外，直空醉眼万波前。",
      "涌来三汲银河卷，驾去六鳌碧落悬。",
      "漫记禹门争奋鬣，且教沧海动龙眠。"
    ]
  },
  {
    "id": "adcfe4db44e67455bafd9364da8c6513",
    "title": "莲花潭",
    "authorName": "林青莲",
    "authorId": "adcfe4db44e67455d1457b72d1457b72",
    "dynasty": "清",
    "content": [
      "芹藻清涟乐溯洄，山光水影共徘徊。",
      "荷如解语闲舒卷，云似无心自往来。",
      "城阙袛应思我往，泮林谁是出群才。",
      "眼前活泼无穷趣，认取源头莫漫猜。"
    ]
  },
  {
    "id": "adcfe4db44e6745584ef43a25094c87c",
    "title": "红梅",
    "authorName": "林青莲",
    "authorId": "adcfe4db44e67455d1457b72d1457b72",
    "dynasty": "清",
    "content": [
      "换却冰魂月魄胎，丹心一点逐春台。",
      "疏枝仿佛红霞遏，密蕊依稀绛雪堆。",
      "映日只疑花是锦，迎风始悟有香来。",
      "自从林逋留情去，尽染相思血泪开。"
    ]
  },
  {
    "id": "adcfe4db44f495b73d90bd2eaffc65c9",
    "title": "李婿将之浦东有感",
    "authorName": "周元圭",
    "authorId": "adcfe4db44f495b7d1457b72d1457b72",
    "dynasty": "清",
    "content": [
      "四海烽烟警，孤舟补被游。",
      "怜余贫病累，动尔稻粱谋。",
      "燕幕栖难定，鱼书望早投。",
      "加餐期努力，莫漫扰乡愁。"
    ]
  },
  {
    "id": "adcfe4db44fef835a6a5a78ecd055740",
    "title": "壬子除夕",
    "authorName": "王莹修",
    "authorId": "adcfe4db44fef835d1457b72d1457b72",
    "dynasty": "清",
    "content": [
      "海山风景此栖迟，劳我精神且祭诗。",
      "厄运当如填债满，钝才只合卖痴宜。",
      "河汾旧学承中说，荆楚前尘话岁时。",
      "羡汝遐陬人故故，翻新日月不曾知。"
    ]
  },
  {
    "id": "adcfe4db45059b65ca55ca60ad3a7fd7",
    "title": "山村夜坐",
    "authorName": "梁颀",
    "authorId": "adcfe4db45059b65d1457b72d1457b72",
    "dynasty": "清",
    "content": [
      "俯仰空庭四宇清，浮云扫尽晚烟轻。",
      "梨花皓月原同色，风竹流泉不辨声。",
      "深谷人闲春亦寂，短墙水近冷先生。",
      "却思城市喧阗处，箫鼓楼头听二更。"
    ]
  },
  {
    "id": "adcfe4db45059b653174e0e41e8cd141",
    "title": "答何徵室",
    "authorName": "梁颀",
    "authorId": "adcfe4db45059b65d1457b72d1457b72",
    "dynasty": "清",
    "content": [
      "晚羞明月晓羞花，弱质萍飘泛海涯。",
      "万叠云中千里树，不知何处是吾家。"
    ]
  },
  {
    "id": "adcfe4db4509872f7cf554c2ccb631fe",
    "title": "湖口",
    "authorName": "李来泰",
    "authorId": "adcfe4db4509872fd1457b721ef91c21",
    "dynasty": "清",
    "content": [
      "旧日题名处，春风又绿芜。",
      "合流江九派，砥柱石双孤。",
      "树色遥分楚，舟行已尽吴。",
      "只惭渔父问，能赋《石钟》无。"
    ]
  },
  {
    "id": "adcfe4db4509872f280508c64f7a7a77",
    "title": "挽郑宝水参藩",
    "authorName": "李来泰",
    "authorId": "adcfe4db4509872fd1457b721ef91c21",
    "dynasty": "清",
    "content": [
      "闻道心如水，遗风满八闽。",
      "山川存正气，湖海识遗民。",
      "太息壶头日，凄凉谷口辰。",
      "东南耆旧尽，哀些若为陈。"
    ]
  },
  {
    "id": "adcfe4db4509872fa737fabaf697e4b0",
    "title": "舟中晚晴",
    "authorName": "李来泰",
    "authorId": "adcfe4db4509872fd1457b721ef91c21",
    "dynasty": "清",
    "content": [
      "霖铃歌遍湿金徽，倚棹初迎翠影微。",
      "喜近月轮添暮色，还占风角问朝晖。",
      "黏云修尾垂垂下，贴水轻翎款款飞。",
      "见说江天方晚照，沙边重理绿蓑衣。"
    ]
  },
  {
    "id": "adcfe4db4509872fd68472d8d9d5605b",
    "title": "觉尘余故人子也以僧来谒书此赠之",
    "authorName": "李来泰",
    "authorId": "adcfe4db4509872fd1457b721ef91c21",
    "dynasty": "清",
    "content": [
      "昔年曾访王官谷，故苑飘零事已非。",
      "为问故人谁白发，忽惊孺子变缁衣。",
      "江湖道远麋能逸，丘壑心存鹄自违。",
      "太息廿年尘土梦，钝根未解箭锋机。"
    ]
  },
  {
    "id": "adcfe4db4509872fce0ceda190ef3958",
    "title": "王西屏先生虔事佛母得异木备岩壑之奇用承趺坐以颂赋见示为题二章",
    "authorName": "李来泰",
    "authorId": "adcfe4db4509872fd1457b721ef91c21",
    "dynasty": "清",
    "content": [
      "异植疑分自竺腾，浮来趺下见奇徵。",
      "赋心讵止拈枯树，象教应如颂古藤。",
      "体具真形图五岳，坐移光影悟千镫。",
      "何时亲展楞伽路，认取香岩最上层。"
    ]
  },
  {
    "id": "adcfe4db4509872fce0ceda14fde60f3",
    "title": "王西屏先生虔事佛母得异木备岩壑之奇用承趺坐以颂赋见示为题二章",
    "authorName": "李来泰",
    "authorId": "adcfe4db4509872fd1457b721ef91c21",
    "dynasty": "清",
    "content": [
      "盈笏都将万象含，真如茎草建精蓝。",
      "疆藏蛮触图难尽，蛰隐蛟螭气尚酣。",
      "秘笥浑疑开篆籀，垆烟长为起云岚。",
      "知君胸具闲丘壑，来与维摩共一龛。"
    ]
  },
  {
    "id": "adcfe4db4509872fc0380de7a0242950",
    "title": "题海虞邵氏草花图",
    "authorName": "李来泰",
    "authorId": "adcfe4db4509872fd1457b721ef91c21",
    "dynasty": "清",
    "content": [
      "《竹杖》歌断楚云殷，拾取江蘅杜若还。",
      "却笑当年黄子久，只将痴笔写虞山。"
    ]
  },
  {
    "id": "adcfe4db4509872f517616641bcb3a61",
    "title": "为吴起凡赠许贞甫南还",
    "authorName": "李来泰",
    "authorId": "adcfe4db4509872fd1457b721ef91c21",
    "dynasty": "清",
    "content": [
      "六载烟尘暗江浒，雕阑十二春无主。",
      "累累军前半死生，桃花血渍燕支土。",
      "落花飞絮总成尘，青冢还留现在身。",
      "祇惊赤白囊中羽，误作丹青画里因。",
      "高阳老人能任侠，间关万里随俘获。",
      "气激情亲解动人，相逢燕市悲歌客。",
      "白头宫监住京华，慷慨曾传古押衙。",
      "金钱自系将军树，婉娈时回阿母车。",
      "感君高谊为君起，尽解金羁脱胥靡。",
      "从知今日庆其苏，敢忆当年叹如毁。",
      "别有延陵一片心，莺雏燕老信沈沈。",
      "与君同和南飞曲，脱叶随风识故林。"
    ]
  },
  {
    "id": "adcfe4db450dd7c46c0f351f7f095e79",
    "title": "谒韦刺史祠",
    "authorName": "张锡祚",
    "authorId": "adcfe4db450dd7c4d1457b72d1457b72",
    "dynasty": "清",
    "content": [
      "平生轻吏舍，祠宇傍宫墙。",
      "谁载花林酒，来分画戟香。",
      "道心栖野寺，诗思冷秋塘。",
      "日暮瞻遗像，斜阳正满堂。"
    ]
  },
  {
    "id": "adcfe4db450dd7c4ed0da069ab3ab67d",
    "title": "过卢老人鹤园",
    "authorName": "张锡祚",
    "authorId": "adcfe4db450dd7c4d1457b72d1457b72",
    "dynasty": "清",
    "content": [
      "闲日穷幽赏，行行过水田。",
      "竹篱遮老屋，花气散晴川。",
      "旷野无车马，斯人得醉眠。",
      "何曾谋鹤食，四壁正萧然。"
    ]
  },
  {
    "id": "adcfe4db450dd7c4de49c9fcc648d38e",
    "title": "重九后溪南采杞菊",
    "authorName": "张锡祚",
    "authorId": "adcfe4db450dd7c4d1457b72d1457b72",
    "dynasty": "清",
    "content": [
      "佳节倏复过，寒商激林杪。",
      "霜清杜若洲，花发蒹葭岛。",
      "空庭无嘉卉，何以慰幽抱。",
      "缘源路转迥，穿林人渐少。",
      "朱实披榛丛，黄花掇香草。",
      "寻异心无厌，适已物逾好。",
      "即此俗虑遗，逍遥可忘老。"
    ]
  },
  {
    "id": "adcfe4db450dd7c47ff27555ea1a91ec",
    "title": "访沈石田故居",
    "authorName": "张锡祚",
    "authorId": "adcfe4db450dd7c4d1457b72d1457b72",
    "dynasty": "清",
    "content": [
      "抗心希古贤，闲情缅高士。",
      "孤舟渡平湖，日落遵枉渚。",
      "逶迤入荒村，徘徊觅遗址。",
      "人语散凫鹥，草长眠鹿豕。",
      "何处有衡门，田中问孙子。"
    ]
  },
  {
    "id": "adcfe4db450f10c79b4e772e99de63df",
    "title": "登中立阁看菜花",
    "authorName": "邱璋",
    "authorId": "adcfe4db450f10c7d1457b72d1457b72",
    "dynasty": "清",
    "content": [
      "寒不可襦饥不粟，多事雨珠更雨玉。天公欲救万户贫，遍地黄金散千斛。",
      "去年亢旱田禾焦，阿香焚车炎帝酷。女娲鍊石漏暗补，元冥醉眠头紧缩。",
      "倾盆势猛银竹下，土膏近喜春花熟。村南老翁拍手笑，转凶为丰此其卜。",
      "先生不知农与圃，但博奇观享清福。坳堂杯水眼界窄，飞楼百尺烟中矗。",
      "东风扶我云梯层，远光浑碧迩延绿。水天一气分上下，中央正色相连属。",
      "天然绚烂寓平澹，万千红紫那敢角。晴窗四拓百里内，点染丹青看横幅。",
      "恍疑身入邓尉山，漫天香雪堆林麓。不然云海浩浩乎无垠，天都峰顶开双目。"
    ]
  },
  {
    "id": "adcfe4db450f10c7a59edd819a558f59",
    "title": "树根笔架歌",
    "authorName": "邱璋",
    "authorId": "adcfe4db450f10c7d1457b72d1457b72",
    "dynasty": "清",
    "content": [
      "修篁老去孤桐死，良材无用皆如此。知音不遇蔡中郎，举世尽庸夫俗子。",
      "有木有木南山南，苍皮溜雨黛色参。一朝虫鸟肆穿剥，枯枝倒地如眠蚕。",
      "苔埋囷压荒江畔，夜夜荧光烛天半。山精有知木魅灵，孤根肯作劳薪爨。",
      "三拜先生性好奇，琢成笔架形支离。但恐骚人有笔不得阁，人间传看松化鳞。",
      "之而人言奇物须珍惜，饰以珊瑚装琥珀。不然长伴一寒毡，平仲何劳贤越石。",
      "我笑人言儿童邻，得一知己山林廊庙原无分。譬牛必衣之文绣，何如长林丰草全其真。"
    ]
  },
  {
    "id": "adcfe4db451f9f4545bc7d1f1c17786b",
    "title": "送人南游次洵可兄韵",
    "authorName": "吴承福",
    "authorId": "adcfe4db451f9f45d1457b72d1457b72",
    "dynasty": "清",
    "content": [
      "君游卑湿地，寒暑慎衣裳。",
      "今日聊同醉，明朝即异乡。",
      "马行函谷月，舟度洞庭霜。",
      "万里离群恨，应从别后长。"
    ]
  },
  {
    "id": "adcfe4db45238c9efaf94b4f6ed569bc",
    "title": "早春即事",
    "authorName": "再生",
    "authorId": "adcfe4db45238c9ed1457b72d1457b72",
    "dynasty": "清",
    "content": [
      "烟锁虚窗展素缃，微风吹到落梅香。",
      "孤怀待月惟枯坐，馀恨添眉却晚妆。",
      "旧事不堪重省忆，新词漫自费平章。",
      "黄粱一梦从今觉，愿息尘机礼法王。"
    ]
  },
  {
    "id": "adcfe4db45238c9ec580976e4509bd00",
    "title": "不寐",
    "authorName": "再生",
    "authorId": "adcfe4db45238c9ed1457b72d1457b72",
    "dynasty": "清",
    "content": [
      "残镫一点爇孤檠，门外萧萧落木声。",
      "风动庭梅疏影乱，露凝修竹暮寒轻。",
      "支离瘦骨惟供病，牢落愁怀岂为情。",
      "此夜酒醒魂断处，半帘明月梦无成。"
    ]
  },
  {
    "id": "adcfe4db45238c9ee41a8b051f9de975",
    "title": "仲春十五夜大人山中言旋即别写怀",
    "authorName": "再生",
    "authorId": "adcfe4db45238c9ed1457b72d1457b72",
    "dynasty": "清",
    "content": [
      "白云天末和愁低，无限离怀怨曙鸡。",
      "烟柳河桥残月少，疏钟古寺晓风凄。",
      "百年幻影花枝老，二十浮生草路迷。",
      "一苇江头如可折，竺乾西去待相携。"
    ]
  },
  {
    "id": "adcfe4db45238c9ee2f1b418b6f9fcec",
    "title": "寒夜书怀",
    "authorName": "再生",
    "authorId": "adcfe4db45238c9ed1457b72d1457b72",
    "dynasty": "清",
    "content": [
      "寂寞青镫夜未阑，半生心事独盘桓。",
      "烟波缥缈魂非远，人事悲凉岁欲残。",
      "素志应同明月皎，离情还共白云漫。",
      "良宵剪烛歌行露，松竹萧森起暮寒。"
    ]
  },
  {
    "id": "adcfe4db452b600f16cbcdc4bbe6d8c1",
    "title": "安庆答宗笃庵",
    "authorName": "徐珂",
    "authorId": "adcfe4db452b600fd1457b72d1457b72",
    "dynasty": "清",
    "content": [
      "风雨昼如晦，江淮春已深。",
      "看花千里约，听雨五湖心。",
      "旧燕营新垒，归鸦失故林。",
      "因君感飘泊，还答《式微》吟。"
    ]
  },
  {
    "id": "adcfe4db452ba65f3787e98af6bbdb42",
    "title": "兵车行",
    "authorName": "张炜",
    "authorId": "adcfe4db452ba65fd1457b72d1457b72",
    "dynasty": "清",
    "content": [
      "挽角弓，飞羽箭。鼓奔雷，马走电。阵云滚滚吼长鲸，旌旗直上卷天半。",
      "风雨啸啼鬼神愁，星斗昏黑天地惨。龙争虎斗无休歇，吁嗟玄黄何时判。",
      "忆昔秦中全盛时，守臣廉明民生奠。执法不容吏贪墨，朝野升平庆清晏。",
      "人人尽道曾阎罗，曾不去时陕不变。曾在全省赖肃清，曾去渭阳回子叛。",
      "一夕烽火连天起，国家从此多征战。前有长发后逆回，陕西未平甘肃乱。",
      "朝廷大开召募局，诏令处处整团练。讵知民气久凋残，望风披靡绵奔窜。",
      "回子示来事戎行，回子来时团练散。老填沟壑壮者走，父母妻子不相见。",
      "十邑九村无烟火，长安道上行人断。自从大众西行日，少者数千多逾万。",
      "先苦贼寇后苦兵，征役不息饥馑荐。日捐月捐已不堪，飞捐黑捐尤可叹。",
      "鹑觚斗粟八千钱，金城米价三十贯。人饥食人马食马，鸡犬无声蓬蒿遍。",
      "昨夜羽书到金城，虏骑已过玉门县。内地寇氛尚如此，何况敌国与外患。",
      "朝廷赖有恪靖伯，重整山河复禹甸。招降纳附集流亡，闾阎始得免兵燹。",
      "戎狄豺狼胡可玩，呜呼！戎狄豺狼胡可玩。"
    ]
  },
  {
    "id": "adcfe4db4536778fe0928228b6dc3cdb",
    "title": "题汪辇云鱼亭远眺图",
    "authorName": "饶学曙",
    "authorId": "adcfe4db4536778fd1457b72d1457b72",
    "dynasty": "清",
    "content": [
      "写生不在貌，微意托楮端。",
      "披图穷窈窕，飒飒秋气寒。",
      "长松倚天际，白云浮漫漫。",
      "孤亭傍危石，仿佛闻幽兰。",
      "中有苦吟士，十年著一冠。",
      "宫商发天籁，丝竹鸣流湍。",
      "古调非不美，不为俗耳欢。",
      "改弦谐众虑，恻恻心悲酸。",
      "邯郸求故步，失路空蹒跚。",
      "行矣慎自爱，莫叹知音难。"
    ]
  },
  {
    "id": "adcfe4db453bad30eedf51e3f2e10ffb",
    "title": "咏庭中树示儿",
    "authorName": "庄德芬",
    "authorId": "adcfe4db453bad30d1457b72d1457b72",
    "dynasty": "清",
    "content": [
      "昔看芽茁土，枝干忽轮囷。",
      "春鸟安巢稳，秋儿化羽新。",
      "扶疏深得地，盘结岂因人。",
      "坐见风烟长，清阴盖四邻。"
    ]
  },
  {
    "id": "adcfe4db453bad3069c864f2fbcd0713",
    "title": "过从女妆楼题赠",
    "authorName": "庄德芬",
    "authorId": "adcfe4db453bad30d1457b72d1457b72",
    "dynasty": "清",
    "content": [
      "日映朱楼迥，风来碧户深。",
      "丛兰散幽馥，时鸟度清音。",
      "奁畔簪花格，屏间刺绣针。",
      "坐来香篆结，莲漏正沈沈。"
    ]
  },
  {
    "id": "adcfe4db453bad3069c864f24b68d91e",
    "title": "过从女妆楼题赠",
    "authorName": "庄德芬",
    "authorId": "adcfe4db453bad30d1457b72d1457b72",
    "dynasty": "清",
    "content": [
      "雅服应希谢，幽怀亦慕班。",
      "奇花归绣谱，香草上云鬟。",
      "意静琴中水，心闲画里山。",
      "自今来往熟，日暮不知还。"
    ]
  },
  {
    "id": "adcfe4db453bad302f37e70bc5b2dbbe",
    "title": "月夜渡江",
    "authorName": "庄德芬",
    "authorId": "adcfe4db453bad30d1457b72d1457b72",
    "dynasty": "清",
    "content": [
      "布帆风正递行舻，江阔潮平一练铺。",
      "秀色苍苍迷北固，安流渺渺下东吴。",
      "坐思谢朓新诗句，行看王蒙好画图。",
      "回首瓜州烟树远，广陵关上玉轮孤。"
    ]
  },
  {
    "id": "adcfe4db453bad306e484abd25740127",
    "title": "山雪晓行怀吕氏妹",
    "authorName": "庄德芬",
    "authorId": "adcfe4db453bad30d1457b72d1457b72",
    "dynasty": "清",
    "content": [
      "乱峰稠叠玉为尖，残烛光寒照撒盐。",
      "千里暗云屯石径，五更疲马怯金衔。",
      "危陂冻合行频滑，绝壑风生气倍严。",
      "遥忆碧纱扃四扇，鹊炉香灺梦方甜。"
    ]
  },
  {
    "id": "adcfe4db453bad30e36b0a3a4bdcd2df",
    "title": "交城作",
    "authorName": "庄德芬",
    "authorId": "adcfe4db453bad30d1457b72d1457b72",
    "dynasty": "清",
    "content": [
      "碧嶂崚嶒势插天，弹丸城郭簇人烟。",
      "刘家冠剑遗丘陇，狐氏英灵肃豆笾。",
      "风起尘沙迷去路，雨馀琴筑听飞泉。",
      "爻峰佳气常葱郁，古柏苍苍不记年。"
    ]
  },
  {
    "id": "adcfe4db453bad30e36b0a3ae1b16001",
    "title": "交城作",
    "authorName": "庄德芬",
    "authorId": "adcfe4db453bad30d1457b72d1457b72",
    "dynasty": "清",
    "content": [
      "桐圭帝子旧封都，参宿光中治一隅。",
      "地有古风歌蟋蟀，村当落日啸於菟。",
      "高齐旧事渔樵熟，智伯遗踪榛莽芜。",
      "南去晋祠流碧水，拟将桂酒荐芳菰。"
    ]
  },
  {
    "id": "adcfe4db453bad303a93b1e71de1da7d",
    "title": "毗陵驿晓发",
    "authorName": "庄德芬",
    "authorId": "adcfe4db453bad30d1457b72d1457b72",
    "dynasty": "清",
    "content": [
      "古驿霜风飐去旌，此行非是赋东征。",
      "官河北上一千里，客路西驰十五城。",
      "浦外寒烟迷雁影，云头野刹递钟声。",
      "凭舷满眼皆冰雪，自喜襟怀似此清。"
    ]
  },
  {
    "id": "adcfe4db453bad3043bb41748c10932b",
    "title": "暮春过吕氏妹宅",
    "authorName": "庄德芬",
    "authorId": "adcfe4db453bad30d1457b72d1457b72",
    "dynasty": "清",
    "content": [
      "曲院重来旧药栏，单衫时候楝花残。",
      "芳樽劝醉尝凫臛，碧碗浮香破凤团。",
      "自爱琴书成雅集，不劳歌板佐清欢。",
      "与君得尽论诗兴，一任红珠泻烛盘。"
    ]
  },
  {
    "id": "adcfe4db453bad308483ed13b24630f8",
    "title": "生日",
    "authorName": "庄德芬",
    "authorId": "adcfe4db453bad30d1457b72d1457b72",
    "dynasty": "清",
    "content": [
      "犹是尘中荆布身，徒增马齿说生辰。",
      "义方教尚惭三徙，罔极恩难报二人。",
      "落笔诗篇当清吹，到窗风月算佳宾。",
      "浊醪引罢还游目，桂正秋风竹正春。"
    ]
  },
  {
    "id": "adcfe4db453bad309adfb63ac2afd355",
    "title": "志恸",
    "authorName": "庄德芬",
    "authorId": "adcfe4db453bad30d1457b72d1457b72",
    "dynasty": "清",
    "content": [
      "拟千寸禄奉慈帏，太息庐江志每违。",
      "寂寞黄垆终抱恨，凄凉白发更何依。",
      "镫昏孤幌人何在，花落空庭燕独归。",
      "抚景心伤眼前事，时时雪涕为君挥。"
    ]
  },
  {
    "id": "adcfe4db453bad307e28b3b5d2de094d",
    "title": "秋夜怀儿女",
    "authorName": "庄德芬",
    "authorId": "adcfe4db453bad30d1457b72d1457b72",
    "dynasty": "清",
    "content": [
      "玉宇无云夜气清，乍凉庭院坐三更。",
      "紫兰墙脚虫相语，皓魄枝头鸟自惊。",
      "千里音书频北望，一生词赋慕东征。",
      "遥知汾水逢南雁，远目应伤陟屺情。"
    ]
  },
  {
    "id": "adcfe4db453bad300750c5f801770603",
    "title": "辛卯十月感怀",
    "authorName": "庄德芬",
    "authorId": "adcfe4db453bad30d1457b72d1457b72",
    "dynasty": "清",
    "content": [
      "迢遥关塞雁飞迟，闻道青萍又见疑。",
      "相马未能逢伯乐，弹琴何处遇钟期。",
      "白头织屦怜衰病，紫禁含香恐后时。",
      "仰首青云数行泪，从来天道佑孤儿。"
    ]
  },
  {
    "id": "adcfe4db453bad30eb9b43b5c36711fb",
    "title": "怨",
    "authorName": "庄德芬",
    "authorId": "adcfe4db453bad30d1457b72d1457b72",
    "dynasty": "清",
    "content": [
      "团扇新词出汉宫，珍珠一斛赋楼东。",
      "鹃啼蜀国花枝冷，鹤唳钟山蕙帐空。",
      "塞北将军归不得，湘南骚客思无穷。",
      "人间更有穷途困，对泣牛衣叹鬓蓬。"
    ]
  },
  {
    "id": "adcfe4db453bad309e8a221b6d3dfa99",
    "title": "奉寄家大人",
    "authorName": "庄德芬",
    "authorId": "adcfe4db453bad30d1457b72d1457b72",
    "dynasty": "清",
    "content": [
      "老父高情爱闭关，逍遥诗酒卧南山。",
      "烟霞久住红尘外，鸥鸟相寻绿水间。",
      "佳卉庭前关锦幔，远峰屏上簇螺鬟。",
      "天涯弱息归难得，问寝频劳梦往还。"
    ]
  },
  {
    "id": "adcfe4db453bad305fa03de5d88000a6",
    "title": "有感",
    "authorName": "庄德芬",
    "authorId": "adcfe4db453bad30d1457b72d1457b72",
    "dynasty": "清",
    "content": [
      "樽前风味忆苏州，橘酿初成泻玉舟。",
      "细滑钗茎烹雉尾，匀圆珠颗剥鸡头。",
      "一窗疏影梅花月，两鬓生香桂子秋。",
      "三十年来乡国梦，每随江水向东流。"
    ]
  },
  {
    "id": "adcfe4db453bad30db0e656848ca5b02",
    "title": "人静",
    "authorName": "庄德芬",
    "authorId": "adcfe4db453bad30d1457b72d1457b72",
    "dynasty": "清",
    "content": [
      "人静空庭月似钩，凄凉怀抱怕清秋。",
      "泉门一闭无开日，独任人间万斛愁。"
    ]
  },
  {
    "id": "adcfe4db453bad30906b33869b521a30",
    "title": "梦归",
    "authorName": "庄德芬",
    "authorId": "adcfe4db453bad30d1457b72d1457b72",
    "dynasty": "清",
    "content": [
      "螺樽香冽泛新醅，小阁开帘对早梅。",
      "二十年前幽绝处，谢家庭院梦中来。"
    ]
  },
  {
    "id": "adcfe4db453bad30ed9cfa13cdc18658",
    "title": "甲戌归毗陵",
    "authorName": "庄德芬",
    "authorId": "adcfe4db453bad30d1457b72d1457b72",
    "dynasty": "清",
    "content": [
      "丙舍荒凉闭野烟，碧苔青草自年年。",
      "送君此地君知否，松柏萧萧认旧阡。"
    ]
  },
  {
    "id": "adcfe4db453bad30b027a05612887e7b",
    "title": "宿金坛怀沅儿",
    "authorName": "庄德芬",
    "authorId": "adcfe4db453bad30d1457b72d1457b72",
    "dynasty": "清",
    "content": [
      "卧听严城报五更，酒醒时节旅人情。",
      "水寒风急云阳道，念尔扁舟棹雪行。"
    ]
  },
  {
    "id": "adcfe4db453bad30a83b196f0e4f7420",
    "title": "忆沅儿渡江",
    "authorName": "庄德芬",
    "authorId": "adcfe4db453bad30d1457b72d1457b72",
    "dynasty": "清",
    "content": [
      "江梅江柳弄晴烟，燕子矶头霁色鲜。",
      "愿得蒲帆悬十尺，樵风稳送渡江船。"
    ]
  },
  {
    "id": "adcfe4db453bad30690ca952d2298965",
    "title": "过青墩将游青山庄为雨所阻",
    "authorName": "庄德芬",
    "authorId": "adcfe4db453bad30d1457b72d1457b72",
    "dynasty": "清",
    "content": [
      "城隅曲水放兰舟，乘兴名园作胜游。",
      "咫尺楼台云雾满，一天风雨隔丹丘。"
    ]
  },
  {
    "id": "adcfe4db453bad30690ca952d5a00e3c",
    "title": "过青墩将游青山庄为雨所阻",
    "authorName": "庄德芬",
    "authorId": "adcfe4db453bad30d1457b72d1457b72",
    "dynasty": "清",
    "content": [
      "泥滑沟塍水自喧，笋舆扶上渡头船。",
      "今朝多少游山兴，都付松烟染画笺。"
    ]
  },
  {
    "id": "adcfe4db453bad30690ca952b57c727f",
    "title": "过青墩将游青山庄为雨所阻",
    "authorName": "庄德芬",
    "authorId": "adcfe4db453bad30d1457b72d1457b72",
    "dynasty": "清",
    "content": [
      "长天暝色近黄昏，远树低迷认水村。",
      "欸乃声中吟未稳，轻桡如箭过青墩。"
    ]
  },
  {
    "id": "adcfe4db453bad304808a708fd839740",
    "title": "晚寒",
    "authorName": "庄德芬",
    "authorId": "adcfe4db453bad30d1457b72d1457b72",
    "dynasty": "清",
    "content": [
      "小雨初晴草未干，残花如霰落檐端。",
      "春衣典尽风还起，四月窗前耐薄寒。"
    ]
  },
  {
    "id": "adcfe4db453bad308cadffd9957962e9",
    "title": "送海门弟归里",
    "authorName": "庄德芬",
    "authorId": "adcfe4db453bad30d1457b72d1457b72",
    "dynasty": "清",
    "content": [
      "送尔还登桂楫舟，淡云如水月当头。",
      "归心一逐南飞鸟，欲望兰陵是旧游。"
    ]
  },
  {
    "id": "adcfe4db453bad308cadffd979558d6b",
    "title": "送海门弟归里",
    "authorName": "庄德芬",
    "authorId": "adcfe4db453bad30d1457b72d1457b72",
    "dynasty": "清",
    "content": [
      "尽日论诗人复散，讲堂寥落酒瓢闲。",
      "遥知骨肉赓吟处，桂树初花满故山。"
    ]
  },
  {
    "id": "adcfe4db453bad30ecf41e73ffe359fd",
    "title": "乙酉仲春家大人来视别后奉寄长句",
    "authorName": "庄德芬",
    "authorId": "adcfe4db453bad30d1457b72d1457b72",
    "dynasty": "清",
    "content": [
      "喜拜严亲鸠杖前，东风菖叶杏花天。",
      "苍颜白发观兹世，酒量诗怀似昔年。",
      "远道暂来看弱息，空囊无计奉初筵。",
      "漉巾村醴权称寿，出网江鱼算剸鲜。",
      "驻景愿求千岁药，负暄还御八蚕绵。",
      "归梁落燕飞仍急，出谷雏鹂啭乍圆。",
      "服训久谙兰可制，酬恩真信海难填。",
      "桃溪篷艇朝冲雨，萝径奚囊晓醉烟。",
      "彩服追随乐真隐，吾庐遥望白云边。"
    ]
  },
  {
    "id": "adcfe4db453bad308920483628188ed3",
    "title": "乙酉夏日言怀示儿",
    "authorName": "庄德芬",
    "authorId": "adcfe4db453bad30d1457b72d1457b72",
    "dynasty": "清",
    "content": [
      "我志在立孤，十载勤怵惕。",
      "凌兢雪夜镫，黾勉灰中荻。",
      "穷年抱遗编，孜孜累微绩。",
      "何为运海鹏，忽作退风鹢。",
      "霜蹄惊一蹶，悲鸣仍伏枥。",
      "一蹶奚足忧，养锐期克敌。",
      "先哲有高衢，驰驱任凌轹。",
      "朝华与夕秀，芬芳供采摘。",
      "纫兰带江蓠，琼枝光的皪。",
      "性行既修饬，文章丽翚翟。",
      "何难九千仞，翱翔俯云霓。"
    ]
  },
  {
    "id": "adcfe4db453bad30527c9049fc411625",
    "title": "初夏东轩读书",
    "authorName": "庄德芬",
    "authorId": "adcfe4db453bad30d1457b72d1457b72",
    "dynasty": "清",
    "content": [
      "朱明已莅节，昼刻日以舒。",
      "骄阳耀廷桂，绿阴正扶疏。",
      "披卷当午凉，豁达开交疏。",
      "清风来徐徐，飘然动轻裾。",
      "丹黄陈我前，聊以供畋渔。",
      "咀华撷芳秀，此乐真蘧蘧。",
      "妇人休蚕织，获戾当何如。",
      "所嗜已成癖，良医难易诸。"
    ]
  },
  {
    "id": "adcfe4db453bad309ce92d1e425a0412",
    "title": "夏日读书示儿",
    "authorName": "庄德芬",
    "authorId": "adcfe4db453bad30d1457b72d1457b72",
    "dynasty": "清",
    "content": [
      "朱夏景物幽，闲居颇萧散。南风扇清凉，北陆辔舒缓。",
      "蝉嘶绿树深，蝶化青芜短。疏帘隔朱曦，晴波荡虚馆。",
      "烧兰烟结篆，泼茗香浮碗，稠叠红牙签，参差青镂管。",
      "经义浩如海，说者穷论纂。且喜左氏夸，并取南华诞。",
      "文体逮六朝，音韵昭华琯。坚思铁砚穿，勤欲韦编断。",
      "毋使心旌摇，终期腹笥满。圣谟何洋洋，四子梯六经。",
      "至道有卷放，妙理无声形。放之乂寰宇，卷之治家庭。",
      "所贵笃信者，终日常惺惺。渐渍𠻳其膏，有若蚁聚腥。",
      "十目示明畏，九思戒堕冥。惟苦日车速，驰光不暂停。",
      "谁挥鲁阳戈，三舍回曜灵。贤哉车武子，夜深犹聚萤。"
    ]
  },
  {
    "id": "adcfe4db453bad30e83ca6d1980514c8",
    "title": "庚寅秋沅儿下第书寄",
    "authorName": "庄德芬",
    "authorId": "adcfe4db453bad30d1457b72d1457b72",
    "dynasty": "清",
    "content": [
      "去年手中线，为汝缝征衣。",
      "江南四千里，孤帆如鸟飞。",
      "悠悠寡母心，清梦常怀归。",
      "怀归兰陵道，春风复秋草。",
      "不辞啮指迟，惟期立身早。",
      "裁书附雁鸿，言与药石同。",
      "六翮苟不齐，何以凌长风。",
      "今年棘闱战，沦落丰城剑。",
      "空有气如虹，悬知泪如霰。",
      "归来季子颜，羞见山妻面。",
      "人事在苦学，天心惟与善。",
      "场圃且勿视，良图在三献。"
    ]
  },
  {
    "id": "adcfe4db453bad306342b7a1815f8611",
    "title": "感遇",
    "authorName": "庄德芬",
    "authorId": "adcfe4db453bad30d1457b72d1457b72",
    "dynasty": "清",
    "content": [
      "势位不可忽，人生贵自强。",
      "虽非君子言，所见亦已长。",
      "困龙蟠浊泥，蚖肆何其猖。",
      "飘风从西来，雁字离其行。",
      "炎凉一转变，畴能保初肠。",
      "当时意气佳，直拟田与姜。",
      "失路相依托，栖栖徒自伤。"
    ]
  },
  {
    "id": "adcfe4db453bad30ef739fc8a304e6e1",
    "title": "杂诗示儿",
    "authorName": "庄德芬",
    "authorId": "adcfe4db453bad30d1457b72d1457b72",
    "dynasty": "清",
    "content": [
      "春风降和气，佳树生庭中。",
      "天意亦已厚，所赖尤人工。",
      "清泉灌根柢，香露滋芳丛。",
      "英华乘时发，枝叶何青葱。",
      "美人爱馨香，采撷归房栊。",
      "秋兰共纫缀，贵与良玉同。"
    ]
  },
  {
    "id": "adcfe4db453bad30ef739fc8fcc21a9e",
    "title": "杂诗示儿",
    "authorName": "庄德芬",
    "authorId": "adcfe4db453bad30d1457b72d1457b72",
    "dynasty": "清",
    "content": [
      "吾闻燕国公，爨火照书策。",
      "范相未遇时，帐中盈烟迹。",
      "贵盛相门儿，贫贱无家客。",
      "青云与泥涂，勤苦同一辙。",
      "志学抱坚心，宁为境所易。",
      "诵读知其人，尚友若咫尺。",
      "流光驹过隙，分阴抵拱璧。",
      "毋令寡母心，戚戚忧乾没。"
    ]
  },
  {
    "id": "adcfe4db453bad30d0325a187e21f976",
    "title": "梦亡儿巡",
    "authorName": "庄德芬",
    "authorId": "adcfe4db453bad30d1457b72d1457b72",
    "dynasty": "清",
    "content": [
      "冰镜映回廊，逶迤属洞房。凉波衣欲湿，四壁含清光。",
      "碧纱开六扇，不记谁家院。侍者卷缃帏，爱子生相见。",
      "惊喜前抱持，容颜似旧时，相呼频不语，婉转惜娇痴。",
      "悲怀三四载，不分相逢再。合浦珠重来，平生愿堪慰。",
      "蝴蝶逐晓风，苍茫西复东。罗巾近角枕，一片杜鹃红。"
    ]
  },
  {
    "id": "adcfe4db453bad308f344df82bef4408",
    "title": "早起",
    "authorName": "庄德芬",
    "authorId": "adcfe4db453bad30d1457b72d1457b72",
    "dynasty": "清",
    "content": [
      "春庭一夜雨，瑟瑟鸣丛筱。",
      "觉来知新晴，枕上闻啼鸟。",
      "振衣启疏寮，晓日射林杪。",
      "馀霞天际垂，一抹红未了。",
      "星星泫露花，毵毵茁芽草。",
      "清气爱平旦，百虑未相扰。",
      "携书对崇兰，幽香萦缬褾。"
    ]
  },
  {
    "id": "adcfe4db453bad3061f8347c0d5d6ca6",
    "title": "梦亡儿昌",
    "authorName": "庄德芬",
    "authorId": "adcfe4db453bad30d1457b72d1457b72",
    "dynasty": "清",
    "content": [
      "死别已经时，寝兴怀惨凄。",
      "感深召魂梦，恍惚无端倪。",
      "伟然盛礼服，垂髫还佩觿。",
      "摩挲问旧疾，何处逢良医。",
      "欣喜命俦侣，徘徊安枣梨。",
      "噌吰风外钟，胶角墙下鸡。",
      "启目失处所，肝肠如刃𠜱。"
    ]
  },
  {
    "id": "adcfe4db453bad30bc1544703ebcbc1c",
    "title": "感旧",
    "authorName": "庄德芬",
    "authorId": "adcfe4db453bad30d1457b72d1457b72",
    "dynasty": "清",
    "content": [
      "辞亲驾言迈，泣别临关口。",
      "远道效唱随，齐眉镫下酒。",
      "友义僣金兰，言激恒得咎。",
      "谋身靡所安，归途忽先后。",
      "丹心白日昭，青松岁寒茂。",
      "人生知尽分，岂敢希不朽。"
    ]
  },
  {
    "id": "adcfe4db453bad30bc15447078eed7a1",
    "title": "感旧",
    "authorName": "庄德芬",
    "authorId": "adcfe4db453bad30d1457b72d1457b72",
    "dynasty": "清",
    "content": [
      "江陵千树橘，成都八百桑。",
      "我来值凋丧，南山田已荒。",
      "慷慨进言激，导君君未遑。",
      "白日忽已中，夏绿殒其黄。",
      "泉台不相随，大义凛若霜。",
      "古言立孤难，赤手肩纲常。"
    ]
  },
  {
    "id": "adcfe4db453bad303aab5f1e208f75b6",
    "title": "墙外老树一株枝叶有熊彪顾盼之势",
    "authorName": "庄德芬",
    "authorId": "adcfe4db453bad30d1457b72d1457b72",
    "dynasty": "清",
    "content": [
      "河边老椐树，巑岏古墙外。",
      "时当五六月，密叶张青盖。",
      "蒙丛罩晚烟，苍翠分朝霭。",
      "蘋末青风生，悠然发天籁。",
      "时鸟藏其间，群飞羽翙翙。",
      "圆吭哢晴阳，绵蛮出翳荟。",
      "最喜纳凉时，长空净埃壒。",
      "新蟾瞪纤目，馀霞抹红带。",
      "屋角望熊彪，此意堪入绘。"
    ]
  },
  {
    "id": "adcfe4db453bad304e4ca43602083775",
    "title": "己丑十月甘二日书寄沅儿",
    "authorName": "庄德芬",
    "authorId": "adcfe4db453bad30d1457b72d1457b72",
    "dynasty": "清",
    "content": [
      "孟冬之月天未寒，故乡喜气盈门阑。",
      "吾见今日作秦赘，朱丝却藉麟胶完。",
      "六礼殊愧阮修薄，且喜门第皆衣冠。",
      "蘋蘩付托重贤淑，故事须知追孟桓。",
      "鸡鸣昧旦相警戒，令汝九万扶摇抟。",
      "含香簪笔排鹓鸾，儿乎早致青云端。"
    ]
  },
  {
    "id": "adcfe4db453bad30293129e52a45caf8",
    "title": "田家词",
    "authorName": "庄德芬",
    "authorId": "adcfe4db453bad30d1457b72d1457b72",
    "dynasty": "清",
    "content": [
      "江南五月杨梅熟，高田下田梅雨足。",
      "割尽黄云麦陇虚，参差出水秧针绿。",
      "长养风来稻叶肥，家家乳燕拍帘飞。",
      "沿村日暮缫车歇，少妇梳头换葛衣。"
    ]
  },
  {
    "id": "adcfe4db453bad3033e35039a333bdf1",
    "title": "听雨曲",
    "authorName": "庄德芬",
    "authorId": "adcfe4db453bad30d1457b72d1457b72",
    "dynasty": "清",
    "content": [
      "屏山掩尽琼窗闭，博山生润凝龙气。",
      "谢娥颦坐怯单绡，梅风吹送悲秋意。",
      "树叶声微雨脚稀，栏边淅沥沾苔衣。",
      "碧泉引满铛欲沸，青叶下筐蚕正饥。",
      "倏忽奔腾一千里，琤璁铁马云中起。",
      "曲次檀槽十部催，四弦历乱挥纤指。",
      "急溜前檐复后檐，镫花湿影摇重帘。",
      "南潮呜咽流水尽，一夜绿萍新涨添。"
    ]
  },
  {
    "id": "adcfe4db453bad3082f96714a8fdb014",
    "title": "丁丑春日述怀",
    "authorName": "庄德芬",
    "authorId": "adcfe4db453bad30d1457b72d1457b72",
    "dynasty": "清",
    "content": [
      "黄鹄孤飞第四年，谁将愤泪达重泉。",
      "莺花岁月供多病，冰雪襟怀只自怜。",
      "丹穴未逢悲屡空，青毡犹在慕三迁。",
      "清斋半偈消磨障，心在莲花绣佛前。"
    ]
  },
  {
    "id": "adcfe4db45404f400696bffa42dcedc5",
    "title": "秋柳和云涧韵",
    "authorName": "顾仙根",
    "authorId": "adcfe4db45404f40d1457b72d1457b72",
    "dynasty": "清",
    "content": [
      "青春泽亦久，弱质岂堪任。",
      "顿觉形俱减，何曾秋已深。",
      "影摇既竭力，丝系不枯心。",
      "谁惜芳时叶，纷飞散满林。"
    ]
  },
  {
    "id": "adcfe4db45404f40386fe54e69efb8f9",
    "title": "游宏济寺",
    "authorName": "顾仙根",
    "authorId": "adcfe4db45404f40d1457b72d1457b72",
    "dynasty": "清",
    "content": [
      "下山履平陆，山转寺门静。",
      "屋上石势险，屋里人心正。",
      "佛镫常不灭，僧容不离病。",
      "前山与后山，登楼江光映。",
      "何必入深山，山深得真性。"
    ]
  },
  {
    "id": "adcfe4db45404f40f24eb1f4a6173572",
    "title": "郡馆作",
    "authorName": "顾仙根",
    "authorId": "adcfe4db45404f40d1457b72d1457b72",
    "dynasty": "清",
    "content": [
      "我行复至郡，舍馆临官市。",
      "市言虽杂乱，亦复有至理。",
      "诤词何纷纷，半是村农子。",
      "懦拙易成忿，忿息讼方始。",
      "云从去岁来，日日向城里。",
      "良田半已典，岂不思秉耒。",
      "今春多夜雨，农事家家起。",
      "未得见长官，胥吏来无已。"
    ]
  },
  {
    "id": "adcfe4db45404f40ffec91f4a375a472",
    "title": "冬菊和唐竹虚韵",
    "authorName": "顾仙根",
    "authorId": "adcfe4db45404f40d1457b72d1457b72",
    "dynasty": "清",
    "content": [
      "映月非秋影，晚香直至今。",
      "人情仍旧向，篱落故相亲。",
      "入目似余傲，此君无是心。",
      "摧残霜又雪，根底得春深。"
    ]
  },
  {
    "id": "adcfe4db45404f40862f4a6a7d70e958",
    "title": "水乐洞",
    "authorName": "顾仙根",
    "authorId": "adcfe4db45404f40d1457b72d1457b72",
    "dynasty": "清",
    "content": [
      "入洞畏仰视，峭石高于头。",
      "暗步蹑滑径，晴昼忽夜幽。",
      "石空泉愈响，澎湃水四流。",
      "我友发狂兴，大笑声不休。",
      "手掬一勺水，为我澄双眸。",
      "洞外方畏暑，洞内疑清秋。",
      "垣倾乱草荒，披拂登层丘。",
      "石上更有池，天巧非人锼。",
      "贾氏曾构园，盛事遗灵羞。",
      "造化本无心，安用区薰莸。",
      "我自出奇幻，人自恣冥搜。"
    ]
  },
  {
    "id": "adcfe4db45404f40e830d3de1929bd84",
    "title": "南屏",
    "authorName": "顾仙根",
    "authorId": "adcfe4db45404f40d1457b72d1457b72",
    "dynasty": "清",
    "content": [
      "摩天石为屏，结构因嵚崎。",
      "绿树各争长，山高树亦随。",
      "入门不数武，积阴凉阶墀。",
      "缘径登愈高，俯楼眺且危。",
      "苍苔隐古迹，涑水留遗姿。",
      "空际鸾凤翔，手摩心仪之。",
      "丹崖不可见，琴台犹有基。",
      "湖光忽掩映，天风吹纷披。",
      "寻幽贵奥窍，固不厌险巇。",
      "牵衣陟绝顶，最下那敢窥。",
      "少立喘稍息，挥汗神未夷。",
      "涧底见茅屋，四面流清漪。",
      "林深日易昏，安得久留兹。",
      "一步一回顾，暮霭滋漫弥。",
      "终日一园闭，万壑千岩奇。"
    ]
  },
  {
    "id": "adcfe4db45404f40ca60ccca1619523a",
    "title": "晚步偶然作",
    "authorName": "顾仙根",
    "authorId": "adcfe4db45404f40d1457b72d1457b72",
    "dynasty": "清",
    "content": [
      "既饱忽自得，不觉心神舒。",
      "举目皆可爱，举步皆自如。",
      "何以一日内，或戚又或愉。",
      "戚时怒所触，愉时喜有余。",
      "愉戚本无端，在我不可诬。",
      "何况我与人，安得不相殊。",
      "但于此理得，人我无龃龉。",
      "出门有大道，新月盈通衢。",
      "与人共往来，忘我为羁孤。"
    ]
  },
  {
    "id": "adcfe4db454f8f276e353d76431b084d",
    "title": "荣河访梅𦶜园明府",
    "authorName": "冯㻾",
    "authorId": "adcfe4db454f8f27d1457b72d1457b72",
    "dynasty": "清",
    "content": [
      "山回隔县门，路曲傍沙痕。",
      "野水明残日，孤烟生远村。",
      "旅游消白昼，古道怯黄昏。",
      "且就汾阴宰，今宵醉一尊。"
    ]
  },
  {
    "id": "adcfe4db454f8f27040e44d7bd3bdfd0",
    "title": "送张伯史下第归",
    "authorName": "冯㻾",
    "authorId": "adcfe4db454f8f27d1457b72d1457b72",
    "dynasty": "清",
    "content": [
      "故人不得意，归卧故山岑。",
      "夜静一尊酒，月明千里心。",
      "君今任放达，余亦爱浮沉。",
      "去矣长安道，孤云何处寻。"
    ]
  },
  {
    "id": "adcfe4db454f8f27040e44d7a75e9185",
    "title": "送张伯史下第归",
    "authorName": "冯㻾",
    "authorId": "adcfe4db454f8f27d1457b72d1457b72",
    "dynasty": "清",
    "content": [
      "骋才时倚马，著论或经年。",
      "解道工无益，犹矜赋必传。",
      "自甘蒙鴳笑，未肯受蚿怜。",
      "最惜斯文意，苍茫落日县。"
    ]
  },
  {
    "id": "adcfe4db454f8f27040e44d79c943af2",
    "title": "送张伯史下第归",
    "authorName": "冯㻾",
    "authorId": "adcfe4db454f8f27d1457b72d1457b72",
    "dynasty": "清",
    "content": [
      "学道将十载，荣枯已两忘。",
      "但愁无薄禄，何以慰高堂。",
      "惨淡交朋泪，风尘客子装。",
      "谁能吹黍谷，一为变春阳。"
    ]
  },
  {
    "id": "adcfe4db454f8f27e03c9b80e46cf544",
    "title": "衡阳路",
    "authorName": "冯㻾",
    "authorId": "adcfe4db454f8f27d1457b72d1457b72",
    "dynasty": "清",
    "content": [
      "我家雁门下，与雁俱南来。",
      "今日衡阳路，雁回人未回。"
    ]
  },
  {
    "id": "adcfe4db454f8f27b8e588b4cd9c2c57",
    "title": "咏怀",
    "authorName": "冯㻾",
    "authorId": "adcfe4db454f8f27d1457b72d1457b72",
    "dynasty": "清",
    "content": [
      "凛凛岩下风，槭槭涧边树。",
      "惨惨游子颜，萋萋芳草渡。",
      "暧暧远村影，黯黯夕阳暮。",
      "昔为贵公子，今日怨行路。",
      "路长不可极，人生如朝露。"
    ]
  },
  {
    "id": "adcfe4db454f8f27eb8ae2d4f934b35c",
    "title": "甲戌守岁",
    "authorName": "冯㻾",
    "authorId": "adcfe4db454f8f27d1457b72d1457b72",
    "dynasty": "清",
    "content": [
      "岁去不复留，将焉用守为。",
      "辟如东逝水，滔滔信所之。",
      "虽欲挽之归，一寸不可移。",
      "把酒强相守，屡问夜何其。",
      "星宿渐零落，今岁忽已辞。",
      "明岁视今岁，才为一日期。",
      "但恐日复日，毛发暗中衰。",
      "夜窗冉冉明，澹日生寒姿。",
      "一年遂已添，吾生亦有涯。"
    ]
  },
  {
    "id": "adcfe4db454f8f27eb8ae2d48863056e",
    "title": "甲戌守岁",
    "authorName": "冯㻾",
    "authorId": "adcfe4db454f8f27d1457b72d1457b72",
    "dynasty": "清",
    "content": [
      "明发怀二人，游子隔乡县。",
      "团圞诸弟姊，昨夜梦中见。",
      "似为念远人，凄怆杂欢宴。",
      "离魂入杳渺，微茫不可辨。",
      "白云千里飞，舒卷如匹练。",
      "岁月高堂增，尘土一身贱。",
      "飒飒空庭风，打窗起积霰。"
    ]
  },
  {
    "id": "adcfe4db454f8f27eb8ae2d4d67498de",
    "title": "甲戌守岁",
    "authorName": "冯㻾",
    "authorId": "adcfe4db454f8f27d1457b72d1457b72",
    "dynasty": "清",
    "content": [
      "四时相代新，一身守其故。",
      "时乎不再来，高坐岁已暮。",
      "膝下数孺子，头角渐云露。",
      "赋诗知节物，题符染毫素。",
      "放假足欢娱，各从性所务。",
      "我欲从之嬉，拘牵羞举措。",
      "功名感岁华，奔走寡欢趣。",
      "总角曾几时，去我忽如鹜。"
    ]
  },
  {
    "id": "adcfe4db455ba1e4f628bf966f22f610",
    "title": "岱顶观日出",
    "authorName": "王东槐",
    "authorId": "adcfe4db455ba1e4d1457b72d1457b72",
    "dynasty": "清",
    "content": [
      "卧听松风万壑雷，披衣携杖步崔嵬。",
      "地中红日深更见，天外仙霞横海来。",
      "绝顶高寒历冰雪，前朝封禅认莓苔。",
      "磨崖细读开元字，却笑秦皇空霸才。"
    ]
  },
  {
    "id": "adcfe4db455ba1e45fae891575c967e9",
    "title": "渡河",
    "authorName": "王东槐",
    "authorId": "adcfe4db455ba1e4d1457b72d1457b72",
    "dynasty": "清",
    "content": [
      "万顷桃花一叶舟，飘然直作御风游。",
      "看他浊浪滔滔下，千古何人截众流。"
    ]
  },
  {
    "id": "adcfe4db455ba1e4dc2ead37ee86e9c1",
    "title": "五君咏",
    "authorName": "王东槐",
    "authorId": "adcfe4db455ba1e4d1457b72d1457b72",
    "dynasty": "清",
    "content": [
      "水部雄且杰，目摄诸曹郎。",
      "京华二十载，郁郁气不扬。",
      "酣饮纵谈辨，泼墨肆颠狂。",
      "黄鹄群雁鹜，大笑傀儡场。"
    ]
  },
  {
    "id": "adcfe4db455ba1e4dc2ead3744cb4e31",
    "title": "五君咏",
    "authorName": "王东槐",
    "authorId": "adcfe4db455ba1e4d1457b72d1457b72",
    "dynasty": "清",
    "content": [
      "仪曹性孤迥，守拙得所适。",
      "闭门风雨深，巷绝车马迹。",
      "有时率意游，散发脱巾帻。",
      "丝竹惬清听，归路夕阳碧。"
    ]
  },
  {
    "id": "adcfe4db455ba1e4dc2ead37a83212da",
    "title": "五君咏",
    "authorName": "王东槐",
    "authorId": "adcfe4db455ba1e4d1457b72d1457b72",
    "dynasty": "清",
    "content": [
      "海曲老经师，儒林郑孔派。",
      "著述盈尺强，积卷腹宜晒。",
      "我视殊妩媚，世目多駴怪。",
      "永叔曾有言，古器今难卖。"
    ]
  },
  {
    "id": "adcfe4db455ba1e4dc2ead379e24b52e",
    "title": "五君咏",
    "authorName": "王东槐",
    "authorId": "adcfe4db455ba1e4d1457b72d1457b72",
    "dynasty": "清",
    "content": [
      "比部千里足，低首受羁控。",
      "才高心能下，神敛鉴益洞。",
      "泾渭自清浊，蕉鹿何梦梦。",
      "闲归看竹轩，独对月吟弄。"
    ]
  },
  {
    "id": "adcfe4db455ba1e4dc2ead376a706c7f",
    "title": "五君咏",
    "authorName": "王东槐",
    "authorId": "adcfe4db455ba1e4d1457b72d1457b72",
    "dynasty": "清",
    "content": [
      "屯田物无竞，不见嗔喜颜。",
      "汪汪千顷波，流注胸臆间。",
      "情矜有窘步，意旷得境间。",
      "何如通与介，惟取性所安。"
    ]
  },
  {
    "id": "adcfe4db45618536cbd6319542d68788",
    "title": "秋感",
    "authorName": "谭钟钧",
    "authorId": "adcfe4db45618536d1457b72d1457b72",
    "dynasty": "清",
    "content": [
      "资阳落拓赋闲居，万感苍茫夕照余。",
      "不信才华仇福命，敢因科第薄诗书。",
      "沧桑今古残棋局，睥睨乾坤一草庐。",
      "烈士壮怀频起舞，《阴符》读罢夜窗虚。"
    ]
  },
  {
    "id": "adcfe4db45618536cbd631954fb87657",
    "title": "秋感",
    "authorName": "谭钟钧",
    "authorId": "adcfe4db45618536d1457b72d1457b72",
    "dynasty": "清",
    "content": [
      "九岗山色晓晴初，泉石闲云自卷舒。",
      "白板黄花家酿熟，药炉茶灶故人疏。",
      "身余傲骨惟嫌病，天纵奇穷独著书。",
      "年少贾生多痛哭，中原民命更何如。"
    ]
  },
  {
    "id": "adcfe4db456185362c3de3695cc16e31",
    "title": "长沙感事寄黄军门",
    "authorName": "谭钟钧",
    "authorId": "adcfe4db45618536d1457b72d1457b72",
    "dynasty": "清",
    "content": [
      "遍上流民郑侠图，疮痍莫补叹迂儒。",
      "关中戎幕皆吟侣，海内诗才半酒徒。",
      "金粉红颜牵傀儡，沙场碧血染珊瑚。",
      "缁衣一领尘污厚，兀对残镫碎唾壶。"
    ]
  },
  {
    "id": "adcfe4db456185362c3de3694bae2466",
    "title": "长沙感事寄黄军门",
    "authorName": "谭钟钧",
    "authorId": "adcfe4db45618536d1457b72d1457b72",
    "dynasty": "清",
    "content": [
      "三千世界经三徙，四十年华历四朝。",
      "未必奇才天竟忌，果然清品贵何骄。",
      "达官厚禄皆缘定，处士虚声要福消。",
      "几度开函敩殷浩，书空咄咄怪无聊。"
    ]
  },
  {
    "id": "adcfe4db45618536cf25136dcfaa0381",
    "title": "边关行",
    "authorName": "谭钟钧",
    "authorId": "adcfe4db45618536d1457b72d1457b72",
    "dynasty": "清",
    "content": [
      "边风吹沙沙半飞，营门栖鸦鸦乱啼。",
      "客子膏车酒泉北，将军驻马汉关西。",
      "将军揖客葡萄酒，耳热乌乌酣拊缶。",
      "老卒犹能舞佩刀，幼兵亦解鸣刁斗。",
      "晨昏训练气不骄，军中部伍各见招。",
      "始信今有定远侯，不尔便是霍嫖姚。",
      "天下雄关推第一，一将当关世无匹。",
      "北门锁钥君何如，况有生平万人敌。",
      "安得生擒吐谷浑，壮士长驱入玉门。",
      "狂飙催送关头立，浩浩无垠见戈壁。",
      "昆仑蜿蝘发河源，九曲狂流望不极。",
      "雪山璀璨冰梯高，一白遥含远天碧。",
      "俯瞰山城临九渊，宝石磥砢泉涓涓。",
      "兴来匹马万峰顶，浩火汲取衙斋煎。",
      "祁连葱岭渺天末，苍然大地浮云烟。",
      "我抚沧桑怀太古，一粟太仓渺何许。",
      "干戈漂泊寄孤踪，回首湘山泪如雨。",
      "为君楚舞歌楚歌，万里龙堆柰若何。",
      "昭代承平二百载，徒旅嬉嬉卸兵铠。",
      "一朝树纛张楚军，斥堠牙旗尽修改。",
      "身先士卒轰雷霆，剪锄荦确披榛荆。",
      "手皴足皲精力悴，周道碨䃁如砥平。",
      "紫电青霜严武库，汉官仪重见军门。",
      "我乘高车叩关吏，寻诗塞外添诗意。",
      "天山皑皑衰草黄，一抹斜阳浩无际。",
      "胡笳羌笛声咿哑，匈奴未灭何为家。",
      "主人劝客且痛饮，插剑醉卧沙场沙。"
    ]
  },
  {
    "id": "adcfe4db4568d9700ebf03390a46f8a8",
    "title": "练潭",
    "authorName": "国栋",
    "authorId": "adcfe4db4568d970d1457b72d1457b72",
    "dynasty": "清",
    "content": [
      "澄江曾一到，常忆谢元晖。",
      "今宿寒潭上，犹疑灞涘归。",
      "天青双鹭下，风急片帆飞。",
      "料得残宵梦，惟应傍翠微。"
    ]
  },
  {
    "id": "adcfe4db456b536297618991c6161ba3",
    "title": "晚春",
    "authorName": "吴教一",
    "authorId": "adcfe4db456b5362d1457b72d1457b72",
    "dynasty": "清",
    "content": [
      "且向烟霞寄此身，一瓢一钵许相亲。",
      "柴门花落馀残梦，草阁云深殢晚春。",
      "差喜地偏心更远，尽教时过局翻新。",
      "年来自笑生涯足，满砌苔钱孰道贫。"
    ]
  },
  {
    "id": "adcfe4db457283142840ad8ca7416daa",
    "title": "朱仙镇题壁",
    "authorName": "张宗瑛",
    "authorId": "adcfe4db45728314d1457b72d1457b72",
    "dynasty": "清",
    "content": [
      "临歧一杯酒，门外即天涯。",
      "万里远行役，时危敢恋家。",
      "冻云侵晓日，远雁落平沙。",
      "挥手自兹去，悠悠惜岁华。"
    ]
  },
  {
    "id": "adcfe4db45728314bf9bf60c0905553e",
    "title": "夜中不寐慨然成咏",
    "authorName": "张宗瑛",
    "authorId": "adcfe4db45728314d1457b72d1457b72",
    "dynasty": "清",
    "content": [
      "茫茫沧海叹横流，谁挽狂澜奠九州。",
      "天地无情成浩劫，英雄有志任穷愁。",
      "镫光尚耻争魑魅，烟水何心逐鹭鸥。",
      "试看中原名士传，羊公舞鹤景升牛。"
    ]
  },
  {
    "id": "adcfe4db457283142f2f63634ca7dd8b",
    "title": "吴辟疆以用韩退之山石韵见示依韵酬之",
    "authorName": "张宗瑛",
    "authorId": "adcfe4db45728314d1457b72d1457b72",
    "dynasty": "清",
    "content": [
      "窥幽汲远穷渺微，与世背若东西飞。",
      "老马龁草常苦瘦，蠹鱼食字宁能肥。",
      "卿云迁愈去千载，强言我贵知者稀。",
      "搜抉怪奇姑自娭，那知炊断来朝饥。",
      "桐城吴君名父子，秦王真气惊牖扉。",
      "肝鬲已作针磁吸，耳目尚隔烟雾霏。",
      "斗文战艺日百合，短兵渠可斫重围。",
      "嗟予薄游经岁载，沙尘滚滚缁征衣。",
      "燕市屠狗不可作，胡为尘网犹绁鞿。",
      "吴君吴君真健者，吾生舍子行安归。"
    ]
  },
  {
    "id": "adcfe4db4579d9f052afc5c3edcca3c8",
    "title": "上谷晤林羽夫",
    "authorName": "李默",
    "authorId": "adcfe4db4579d9f0d1457b72d1457b72",
    "dynasty": "清",
    "content": [
      "昔年曾在蓟门游，歧路东西二十秋。",
      "握手岂期惊喜半，论交转觉别离愁。",
      "风尘老大余青眼，书剑飘零笑白头。",
      "一忆故园松菊冷，归心乡梦两悠悠。"
    ]
  },
  {
    "id": "adcfe4db4584890c29d9c12a58e4841d",
    "title": "楼山道中",
    "authorName": "杨谊远",
    "authorId": "adcfe4db4584890cd1457b72d1457b72",
    "dynasty": "清",
    "content": [
      "浩叹终何极，悲歌未得休。",
      "长星欺短剑，暮雨送清秋。",
      "寥远残村落，欹斜古戍楼。",
      "生涯迷定在，应共野云浮。"
    ]
  },
  {
    "id": "adcfe4db458727d5e94ad405f4155206",
    "title": "游天宫寺",
    "authorName": "黄曾",
    "authorId": "adcfe4db458727d5d1457b72d1457b72",
    "dynasty": "清",
    "content": [
      "浭水溶溶接上方，欲袪尘累扣禅房。",
      "清钟响落诸天月，老树寒经五国霜。",
      "台势浮红扶塔势，山光含翠间湖光。",
      "偶然随喜溪头立，洗钵僧来话夕阳。"
    ]
  },
  {
    "id": "adcfe4db458727d5b61598cffc594d38",
    "title": "泺州",
    "authorName": "黄曾",
    "authorId": "adcfe4db458727d5d1457b72d1457b72",
    "dynasty": "清",
    "content": [
      "翠岩如画护重城，亭堠无烟久洗兵。",
      "路入临榆疑塞尽，水经孤竹觉流清。",
      "猎鱼队小寻西堰，射虎山高问北平。",
      "风雪一鞭归未得，海天愁煞暮笳声。"
    ]
  },
  {
    "id": "adcfe4db458727d504097a8473296a89",
    "title": "吴庸关",
    "authorName": "黄曾",
    "authorId": "adcfe4db458727d5d1457b72d1457b72",
    "dynasty": "清",
    "content": [
      "雄关虎踞划幽并，险扼开平控北平。",
      "万马边声通绝塞，九龙王气卫神京。",
      "群山西导秦城势，比屋东延汉户名。",
      "今日烽烟消斥堠，也须因暇议屯兵。"
    ]
  },
  {
    "id": "adcfe4db458727d504097a84d7046d66",
    "title": "吴庸关",
    "authorName": "黄曾",
    "authorId": "adcfe4db458727d5d1457b72d1457b72",
    "dynasty": "清",
    "content": [
      "荦确声中策骑前，双崖断处响金鞭。",
      "盘从石窟疑无路，踏到冰沙别有天。",
      "柳峪停云峰寂寂，桑干落日水溅溅。",
      "前山知是从围地，薄暮弓鸣岭外弦。"
    ]
  },
  {
    "id": "adcfe4db458727d50c3c007d709c535a",
    "title": "紫阳山飞来石歌",
    "authorName": "黄曾",
    "authorId": "adcfe4db458727d5d1457b72d1457b72",
    "dynasty": "清",
    "content": [
      "紫阳山头境胜绝。何年飞来石兀突，坤灵盘礴螭肠结。",
      "离龙当门骨为热，苔衣簇绣色光洁。棱棱秋气霜华刷，精英内孕灵髓澈。",
      "尖风作势欲颃颉。初疑越阳老松变，倏忽虬鳞莽莽蟠孤窟。",
      "又疑玉绳结解星精跌，太白峰头张两翮。不然武城一夜震雷拔，惊起鹰头出山穴。",
      "又不然作桥填海秦法烈，神人鞭石石流血。黠者逃之作屼𡾐，游人摩挲认环谲。",
      "蹴之以足势欲活，石似有言不能说。神耶妖耶两无决。",
      "君不见，霜鸿雨燕非顽拙，常山鹊印是谁掣。天地精华受自物，混沌有窍石有魄。",
      "观此令我疑顿析，手携蕉片坐幽凸。芳萝絷翠烟痕湟，夕影鸦翻红一抹。"
    ]
  },
  {
    "id": "adcfe4db458727d5e31c424b75aecc0f",
    "title": "古剑歌",
    "authorName": "黄曾",
    "authorId": "adcfe4db458727d5d1457b72d1457b72",
    "dynasty": "清",
    "content": [
      "铁花入土土花语，欲龙不龙笑蛰汝。",
      "精芒夜敛鸊鹈寒，髑髅啼煞青枫雨。",
      "锟铻一铸离宫愁，犀棱两面夸纯钩。",
      "大刑小刑作虹起，拔鞘欲舞天为秋。",
      "劫沙摄匣匣已空，黄金声价悲雌雄。",
      "自来神器久沦落，利用翻让铅刀功。",
      "杯酒英雄评得失，镫前重握千秋血。",
      "手掬西江一摩拂，红吐空山霹雳舌。"
    ]
  },
  {
    "id": "adcfe4db458727d548478cd718931977",
    "title": "苦寒行",
    "authorName": "黄曾",
    "authorId": "adcfe4db458727d5d1457b72d1457b72",
    "dynasty": "清",
    "content": [
      "𩅀光照树潜雄虹，灵乌遁入牵牛宫。",
      "人家争启暖炉会，一十二时乌兽红。",
      "束缊不温愁脱趾，绿醹无功老裘死。",
      "冻阴阁雨雨不流，一角颓檐夜生齿。",
      "书生鳊项缩窗下，青镜笑人鼻如赭。",
      "梅花招我畏不行，北风哮阚作虎声。"
    ]
  },
  {
    "id": "adcfe4db458b34835b73f05be442c6a5",
    "title": "题君山望江楼二首",
    "authorName": "徐镇",
    "authorId": "adcfe4db458b3483d1457b72d1457b72",
    "dynasty": "清",
    "content": [
      "君山愀隘石城拳，上有高楼插九天。",
      "到此方知身世渺，闲来小结石松缘。",
      "马驮沙障江形狭，鹅鼻洲横水势旋。",
      "一片涛声喧过处，西风又耸作诗肩。"
    ]
  },
  {
    "id": "adcfe4db458b34835b73f05b31fa3bad",
    "title": "题君山望江楼二首",
    "authorName": "徐镇",
    "authorId": "adcfe4db458b3483d1457b72d1457b72",
    "dynasty": "清",
    "content": [
      "东下江声尽入楼，浪花淘尽古风流。",
      "六朝金粉豪华谢，百代英雄事业休。",
      "牧唱樵歌共惆怅，鸥家渔艇自沈浮。",
      "蒹葭经露苍苍色，宛在伊人何处求。"
    ]
  },
  {
    "id": "adcfe4db459c8c6ba4fe838bac07ba6f",
    "title": "扶筇",
    "authorName": "朱休度",
    "authorId": "adcfe4db459c8c6b270edd695b6ba13f",
    "dynasty": "清",
    "content": [
      "老催花事减，春恼病怀深。",
      "小雨迟晨起，残红入暮阴。",
      "天涯芳草梦，身外野云心。",
      "俯仰茫茫里，扶筇一短吟。"
    ]
  },
  {
    "id": "adcfe4db459c8c6bafaee76f6f596c68",
    "title": "冬夜偶成",
    "authorName": "朱休度",
    "authorId": "adcfe4db459c8c6b270edd695b6ba13f",
    "dynasty": "清",
    "content": [
      "何心出岫落穷边，枯尽形容白尽颠。",
      "野有流亡少长策，家无儋石况残年。",
      "愁并塞北风号夜，梦断江南水接天。",
      "却羡黄州员外置，闲居尚食酒囊钱。"
    ]
  },
  {
    "id": "adcfe4db459c8c6b790c44c455018756",
    "title": "登岳同黄刺史作",
    "authorName": "朱休度",
    "authorId": "adcfe4db459c8c6b270edd695b6ba13f",
    "dynasty": "清",
    "content": [
      "桑干外抱东北奔，抱内山者水名浑。浑河一委承八源，逆西南流桑干吞。",
      "八源所出棼难论，络岳之腋洒岳跟。跟有一峡水潺湲，架水作栈梁鼍鼋。",
      "悬壁之下厚阴昏，背入腰转攀天门。无数山壅囷廪屯，五脏六腑互为根。",
      "岳包如心脏腑君，厥心中空厥顶髡。势兜左右微轾轩，形家乃以钳为言。",
      "直言导脉从昆仑，万里入首临中原。泰山如坐嵩如蹲，如行如立衡华鶱。",
      "此山独卧自然尊，石不玲珑草不蕃。太朴一气禀混元，周三千里蟠外垣。",
      "锥指之地太极存，上应虚危擘中分。壁开如幛如缺盆，负阴抱阳向午暾。",
      "直午一峰如守阍，贪星变廉火焞焞。丙张丁柳无偏反，天造地设非强云。",
      "柰何立庙羞蘋蘩，昧厥宅中旁是援。当年议祀聚讼纷，曲阳飞石诬愚惛，只今怀柔百礼惇，明烟釐正神所欣。",
      "那更迁庙移钟鼖，宅幽都正如中军。如人坐车前式辕，还玄洞封灵宝文。",
      "会仙府集群真幡，仟之人兮渺白云。两伯之乐何处闻，仰瞻俯睇荡心魂。",
      "侧身怀古苍烟痕，黄君守上古治敦。神之听之民无冤，邀我登岳谒帝孙。",
      "题名岳壁联篪埙，劝我作歌辞复温。我无笔力扛鼎翻，敢绘日月摹乾坤。",
      "昌黎遗诫时乃谖，虽欲悔舌不可扪。"
    ]
  },
  {
    "id": "adcfe4db459c8c6b36970a3693b121ca",
    "title": "始游南山宝峰寺",
    "authorName": "朱休度",
    "authorId": "adcfe4db459c8c6b270edd695b6ba13f",
    "dynasty": "清",
    "content": [
      "一坞如兜向北东，中有如毳千万松。兜作佛坐坐衔月，毳作山衣衣满风。",
      "塞山诚比体顽劣，不蕃草木山山童。谁料碅磳磈硊里，居然小窟藏玲珑。",
      "从山左臂盘盘入，忽入大痴图画中。岚浮翠暖丽如许，银海光刮金篦功。",
      "若移宝地置通邑，早夸胜概题名公。乃今埋没久无问，非尔县官谁则从。",
      "吁嗟乎，县官之俗俗难医，县境之陋陋于夷。饿隶如鬼鞭之叫，逋粮如山责之疲。",
      "惟习虚文画尾诺，了无实政苏边黎。居如笼系城如斗，闲行寂坐愁容痴。",
      "今朝跨马得来此，无小无大生欢喜。相与俗吏湔厥肠，更教陋邦洒其耻。",
      "不闻坐上龙眠客，有言我今恍惚还家矣。"
    ]
  },
  {
    "id": "adcfe4db459c8c6b6d2d57fc8dc52e3e",
    "title": "寄题龙溪黄氏璞园学舍园在黄石斋先生邺山书院之旁",
    "authorName": "朱休度",
    "authorId": "adcfe4db459c8c6b270edd695b6ba13f",
    "dynasty": "清",
    "content": [
      "有明熹庙壬戌科，先公典试人材多。漳浦黄公出门下，匣开虹见腾太阿。",
      "海南砚果读书种，凛凛气节坚不磨。传道邺山讲学处，堂三亭五流弦歌。",
      "百年旧基废复举，先型遗爱神人呵。乃有江夏令兄弟，闻风兴起勤规摩。",
      "增置园亭作学含，分岩绝壑依陂陀。兹山奇丽富景色，背负峰面横江波。",
      "朱明洞开返照入，赤城标建晴霞拖。翠叠红稠锦绣谷，武夷九曲无或过。",
      "呜呼黄公生逢百六运，不废礼乐因干戈。三易群经有述作，疏说贯串祛其讹。",
      "况今清晏尚儒术，礼门义路平不颇。后生游谈但束阁，谁溯后海穷先河。",
      "璞园之作志景仰，用意非独耽烟萝。学比登山互鞭策，工得居肆群切劘。",
      "连屋之书拂云树，讵让山林人姓何。我少失学老而悔，诵芬咏烈渐颜酡。",
      "万里题诗感离索，梦入幼塾还嘉禾。焉得双翅奋闽海，游焉息焉安乐窝。"
    ]
  },
  {
    "id": "adcfe4db459c8c6b17fc3f8c3ac4c1c8",
    "title": "忻州汪刺史重修元遗山墓于草间获断碑拓以见寄感赋长句",
    "authorName": "朱休度",
    "authorId": "adcfe4db459c8c6b270edd695b6ba13f",
    "dynasty": "清",
    "content": [
      "刺史行部春郊路，路前有冢冢无树。石人石兽知何代，萦烟结莽埋春雾。",
      "下马来寻断碑露，碑表七字擘窠书，乃是诗人元遗山之墓。",
      "魏初姜彧记碑阴，先生遗命弟子注。不书官爵不题名，中原布衣了半生。",
      "百年风雅《中州集》，一代典章野史亭。乾坤清气最难得，斯文自任诚非轻。",
      "呜呼龙蛇争斗山河颓，铜马纸鸢成烬灰。虚名误人生百谤，写到苏诗肝肺摧。",
      "肯作中书褚渊活，共谅江南庾信哀。刺史修举职所专，重扶墓碣树墓田。",
      "补以松柏年荫年，我读汴京乱后诸诗篇，其声幽咽情渺绵。",
      "梦中青山与黄叶，愁里残阳更乱蝉。杏园双燕巢何处，秋水鸣蛙命可怜。",
      "此身春草惟一醉，此夜寒灰宁复然。诗人心事杜鹃血，独恨无人作郑笺。"
    ]
  },
  {
    "id": "adcfe4db459c8c6bde80d5421a2fd875",
    "title": "县诸生十数辈送余至蔚州之暖泉村越旦暖泉人复为余设饯堡门外迟回久之而别",
    "authorName": "朱休度",
    "authorId": "adcfe4db459c8c6b270edd695b6ba13f",
    "dynasty": "清",
    "content": [
      "塞晚秋日澹，边寒秋云冻。",
      "恻恻背风催，宛宛手条弄。",
      "天色黯将收，人情苦远送。",
      "送我到暖泉，揖让诸生众。",
      "周旋不能舍，剪烛连床共。",
      "杯盘既狼藉，笑语复喧哄。",
      "泉暖情益暖，终宵讵成梦。",
      "明日村之人，出饯道旁供。",
      "谓言侯声名，耳习邻邦重。",
      "侯惠波及我，爱我息我讼。",
      "感侯不能已，軷酒中诚贡。",
      "闻言惊下马，嗟劳久停鞚。",
      "回头别诸生，拭泪心余恫。",
      "去去午影斜，忽忽朝酲中。",
      "老眼醉生花，一派野烟霿。"
    ]
  },
  {
    "id": "adcfe4db459ed4f44879c76af1cf284a",
    "title": "灵宝道中",
    "authorName": "宝珣",
    "authorId": "adcfe4db459ed4f4d1457b72d1457b72",
    "dynasty": "清",
    "content": [
      "结宇高低满上冈，家家相对隔横塘。",
      "黄流绕郭长如带，屋上桑田麦陇香。"
    ]
  },
  {
    "id": "adcfe4db45b809465dee5b5962305850",
    "title": "流萤词",
    "authorName": "安期",
    "authorId": "adcfe4db45b80946d1457b72d1457b72",
    "dynasty": "清",
    "content": [
      "熠熠流光漾水烟，池亭雨歇晚凉天。",
      "西风吹堕红蕖里，照见鸳鸯自在眠。"
    ]
  },
  {
    "id": "adcfe4db45b90dd0a2cdf83ed9e24ec3",
    "title": "访钱箨石阁学留坐四照楼却赋一律即呈箨石",
    "authorName": "胡季堂",
    "authorId": "adcfe4db45b90dd025e2a30ff39ae9ff",
    "dynasty": "清",
    "content": [
      "携手同登四照楼，湖山面面坐中收。",
      "济流起伏来千里，岱岳峥嵘压二州。",
      "过眼烟云凭去住，到庭风月任勾留。",
      "从知学士多豪兴，把盏敲诗醉不休。"
    ]
  },
  {
    "id": "adcfe4db45b90dd0a3e8936cb99ea654",
    "title": "历下亭",
    "authorName": "胡季堂",
    "authorId": "adcfe4db45b90dd025e2a30ff39ae9ff",
    "dynasty": "清",
    "content": [
      "久闻历下亭名古，今识亭窗向水开。",
      "恬静湖光归几席，翠微山色入追陪。",
      "一城砧杵秋声远，几处蒹葭野岸隈。",
      "莫道终宵人迹少，涵虚应有夜珠来。"
    ]
  },
  {
    "id": "adcfe4db45bcfa9ccd3f8869e26e6585",
    "title": "依仁晚道",
    "authorName": "施士安",
    "authorId": "adcfe4db45bcfa9cd1457b72d1457b72",
    "dynasty": "清",
    "content": [
      "踯躅开山路，傍昏未即安。",
      "柳疏斜影度，鸦老暮枝寒。",
      "客过云空驿，舟停棹一竿。",
      "草萋添晚翠，蝉夥沸晖残。",
      "征马后先逐，荒村烟火团。",
      "漫嗟风景暮，饶得水云宽。"
    ]
  },
  {
    "id": "adcfe4db45c048e951564b3d8de45630",
    "title": "淮上舟夜",
    "authorName": "邵咏",
    "authorId": "adcfe4db45c048e9d1457b72d1457b72",
    "dynasty": "清",
    "content": [
      "淮南雨晴夜，初夏似新秋。",
      "月色兼凉起，河声入梦流。",
      "艰难依蹇仆，飘泊信孤舟。",
      "应识回家日，惊心念旧游。"
    ]
  },
  {
    "id": "adcfe4db45c3f17db78c6716fd361f06",
    "title": "贺建济砚弟游庠",
    "authorName": "周九鼎",
    "authorId": "adcfe4db45c3f17dd1457b72d1457b72",
    "dynasty": "清",
    "content": [
      "江城英发各为群，年少才高独冠军。",
      "三试词章明锦丽，一腔心地妙香薰。",
      "早占门第能绳武，况值岩廊正右文。",
      "伊昔鸡窗共灯火，摩挲老眼望青云。"
    ]
  },
  {
    "id": "adcfe4db45cc1fc7b6e446ba0d07cc2e",
    "title": "游杜曲李氏桃溪村庄",
    "authorName": "朱枫",
    "authorId": "adcfe4db45cc1fc7d1457b72d1457b72",
    "dynasty": "清",
    "content": [
      "高下悬崖寺，萦纡乱水滩。",
      "疏钟云共远，积雪暮增寒。",
      "二寸鱼偏美，三蕉酒自宽。",
      "川原饶野色，带月倚门看。"
    ]
  },
  {
    "id": "adcfe4db45cc1fc7850c5d47f8451558",
    "title": "游皋亭山",
    "authorName": "朱枫",
    "authorId": "adcfe4db45cc1fc7d1457b72d1457b72",
    "dynasty": "清",
    "content": [
      "忆别皋亭去，游踪久寂寥。",
      "十年孤艇子，又泊半山桥。",
      "坞竹寒逾翠，崖霜晓未消。",
      "闲心皆可乐，木叶下萧萧。"
    ]
  },
  {
    "id": "adcfe4db45cc1fc7850c5d476e56a8e9",
    "title": "游皋亭山",
    "authorName": "朱枫",
    "authorId": "adcfe4db45cc1fc7d1457b72d1457b72",
    "dynasty": "清",
    "content": [
      "登览浑难尽，孤亭接海天。",
      "潮声连澉浦，云气荡沙田。",
      "水远浮鸥外，林疏落日边。",
      "归船疑列岫，北郭晚凝烟。"
    ]
  },
  {
    "id": "adcfe4db45cc1fc76c04d674a281c018",
    "title": "过灵隐寺至石人岭有怀钝丁借秋阁礼九莲观音之约",
    "authorName": "朱枫",
    "authorId": "adcfe4db45cc1fc7d1457b72d1457b72",
    "dynasty": "清",
    "content": [
      "花飞欲尽奈何春，赖此扶筇自在身。",
      "涧水有香松粉落，寺门无路蕨拳新。",
      "深林数笋频留步，远壑寻源屡问人。",
      "回首借秋高阁上，隔年尚滞九莲因。"
    ]
  },
  {
    "id": "adcfe4db45cf03c6674c570313842521",
    "title": "自题诗集后",
    "authorName": "蔡鹏飞",
    "authorId": "adcfe4db45cf03c6d1457b72d1457b72",
    "dynasty": "清",
    "content": [
      "不多著句鬓霜新，惭愧名山积等身。",
      "偶辑似非藏大拙，间披聊可忆前尘。",
      "米盐祇抵村书陋，晴雨徒嗤日记真。",
      "醉里渔樵酣野唱，漫劳气韵问何人。"
    ]
  },
  {
    "id": "adcfe4db45d0ec2d7bae381cd9307cf3",
    "title": "子澄示西湖杂感诸作答以五律",
    "authorName": "孙人凤",
    "authorId": "adcfe4db45d0ec2dd1457b72d1457b72",
    "dynasty": "清",
    "content": [
      "百物有兴废，金牛去渺然。",
      "人心遗爱在，天意劫灰捐。",
      "荒冢多新鬼，空山少杜鹃。",
      "欢颜先我辈，春上载书船。"
    ]
  },
  {
    "id": "adcfe4db45df0d545653d80074298099",
    "title": "宫怨",
    "authorName": "蒋国平",
    "authorId": "adcfe4db45df0d54d1457b72d1457b72",
    "dynasty": "清",
    "content": [
      "御沟秋水静潺湲，日暮寒鸦自往还。",
      "水殿云房明月苦，玉颜低唱念家山。"
    ]
  },
  {
    "id": "adcfe4db45df0d540895bfccb28042b1",
    "title": "舟入邓尉宿还元阁",
    "authorName": "蒋国平",
    "authorId": "adcfe4db45df0d54d1457b72d1457b72",
    "dynasty": "清",
    "content": [
      "邓尉山中皆奥区，梅花万树色香铺。",
      "夜来梦入云深处，七十二峰时有无。"
    ]
  },
  {
    "id": "adcfe4db45ef37603bc03417c9277a62",
    "title": "渡江至京口晓泊",
    "authorName": "李廷敬",
    "authorId": "adcfe4db45ef3760d1457b72d1457b72",
    "dynasty": "清",
    "content": [
      "练影横江日上初，风帆一霎入南徐。",
      "东来万马潮方急，西去千峰画不如。",
      "估客樯桡纷聚蚁，梵王宫殿半凌虚。",
      "登高怀远情何极，六代江山一笋舆。"
    ]
  },
  {
    "id": "adcfe4db45ef376081b6f9f38581065c",
    "title": "九日同随轩兄登九成台有怀渭崖兄晓峰弟",
    "authorName": "李廷敬",
    "authorId": "adcfe4db45ef3760d1457b72d1457b72",
    "dynasty": "清",
    "content": [
      "岭南九月纸鸢飞，落帽风轻暑气微。",
      "海舶春槽橙酿酒，山猺秋雨荔为衣。",
      "千年歌舞余荒徼，万里关山共落晖。",
      "望断天涯音问隔，武溪险绝鲤鱼稀。"
    ]
  },
  {
    "id": "adcfe4db45ef37603e932e3c68c3884f",
    "title": "弋阳苦雨",
    "authorName": "李廷敬",
    "authorId": "adcfe4db45ef3760d1457b72d1457b72",
    "dynasty": "清",
    "content": [
      "水驿萧骚百感生，维舟野戍听鸡鸣。",
      "愁时最怯芭蕉雨，夜夜孤篷作此声。"
    ]
  },
  {
    "id": "adcfe4db45f36197b6e258a2e10c70e2",
    "title": "盆荷送主人姜恒斋",
    "authorName": "贡良",
    "authorId": "adcfe4db45f36197d1457b72d1457b72",
    "dynasty": "清",
    "content": [
      "草堂堪避暑，侵晓散晴霞。",
      "载得西湖水，来看六月花。",
      "不因君子泽，那称野人家。",
      "狂醉时相过，香风透碧纱。"
    ]
  },
  {
    "id": "adcfe4db45f3619710fe952022b143e4",
    "title": "寒夜邀冶夫对饮",
    "authorName": "贡良",
    "authorId": "adcfe4db45f36197d1457b72d1457b72",
    "dynasty": "清",
    "content": [
      "有酒消寒夜，无肴佐客庖。",
      "新愁逼岁暮，往事忆知交。",
      "剪烛听长漏，围炉煮小槽。",
      "醉看寒月上，春信到梅梢。"
    ]
  },
  {
    "id": "adcfe4db45f361970bffd80c7e82815c",
    "title": "七夕斗酒堂食瓜",
    "authorName": "贡良",
    "authorId": "adcfe4db45f36197d1457b72d1457b72",
    "dynasty": "清",
    "content": [
      "西风消息近天涯，卧看银河影半斜。",
      "良夜几人同对月，虚堂斗酒尚为家。",
      "豫因避暑多栽竹，偶为消闲学种瓜。",
      "秋一江南凉露重，墙阴开遍女儿花。"
    ]
  },
  {
    "id": "adcfe4db45f36197ed8aa8297345d646",
    "title": "秋日过赵氏山庄",
    "authorName": "贡良",
    "authorId": "adcfe4db45f36197d1457b72d1457b72",
    "dynasty": "清",
    "content": [
      "稻香菱熟自年年，君是山中快活仙。",
      "白眼几人今醉矣，青山千载故依然。",
      "蛟龙得势云垂地，海马腾空面接天。",
      "翘首行吟归歌晚，不胜秋思夕阳边。"
    ]
  },
  {
    "id": "adcfe4db45f36197c4baa9fb2b4636fc",
    "title": "九日饮砂山莲花峰",
    "authorName": "贡良",
    "authorId": "adcfe4db45f36197d1457b72d1457b72",
    "dynasty": "清",
    "content": [
      "寒云叠叠水重重，木落空山敛瘦容。",
      "九品莲台登绝顶，十分秋色到高峰。",
      "纪游已入幽人画，览胜还寻旧日踪。",
      "醉插茱萸归忽晚，前川月满露华浓。"
    ]
  },
  {
    "id": "adcfe4db45f36197af5f486ecec89810",
    "title": "舟行即事",
    "authorName": "贡良",
    "authorId": "adcfe4db45f36197d1457b72d1457b72",
    "dynasty": "清",
    "content": [
      "棹歌初发独凄清，何事孤舟又远行。",
      "碧水凝寒澄石涧，暮云带面压山城。",
      "乡心江上莼鲈味，秋思楼头砧杵声。",
      "此际倦怀难自遣，诗筒酒盏伴征程。"
    ]
  },
  {
    "id": "adcfe4db45f361971e9e839fa62905bf",
    "title": "学圃探梅雨阻斋中同陶大补梅，王十一木杠作",
    "authorName": "贡良",
    "authorId": "adcfe4db45f36197d1457b72d1457b72",
    "dynasty": "清",
    "content": [
      "胜集何妨信宿留，名园载酒正堪游。",
      "停云三径当良夜，插菊东篱忆去秋。",
      "细雨漫寻芳草梦，嫩寒欲上杏花楼。",
      "板桥新涨春波绿，拟买扁舟泛莫愁。"
    ]
  },
  {
    "id": "adcfe4db45f361970deaa4eeb2975a9c",
    "title": "暮秋雨窗即事寄王木杠",
    "authorName": "贡良",
    "authorId": "adcfe4db45f36197d1457b72d1457b72",
    "dynasty": "清",
    "content": [
      "薄寒阵阵雨丝斜，寂寞江头红蓼花。",
      "可奈风光秋欲老，剧怜生计醉为家。",
      "小楼独遣愁千斛，远梦时怀水一涯。",
      "倘忆东篱元亮酒，相逢应共看新葩。"
    ]
  },
  {
    "id": "adcfe4db45f36197c292f1b26243715f",
    "title": "八月十八蓉江舟中次姜冶夫韵",
    "authorName": "贡良",
    "authorId": "adcfe4db45f36197d1457b72d1457b72",
    "dynasty": "清",
    "content": [
      "芙塘曲曲泛舟轻，又逐西风一夜游。",
      "恰称蓬窗开侧面，尚留凉月照当头。",
      "芙蓉城外秋涛冷，席帽山前征雁愁。",
      "竟日持杯同唱和，归来还约醉东楼。"
    ]
  },
  {
    "id": "adcfe4db45f3619738b7c5ffbccd5e39",
    "title": "对雨怀友",
    "authorName": "贡良",
    "authorId": "adcfe4db45f36197d1457b72d1457b72",
    "dynasty": "清",
    "content": [
      "听鹤闲居事事幽，年来诗帖与君酬。",
      "春风有恨云千里，夜雨无声梦一楼。",
      "山谷雪残梅渐破，池塘草满水争流。",
      "可怜相别还相忆，乘兴携琴慰我愁。"
    ]
  },
  {
    "id": "adcfe4db45f3619785be955da0ae8f2a",
    "title": "学圃新竹歌",
    "authorName": "贡良",
    "authorId": "adcfe4db45f36197d1457b72d1457b72",
    "dynasty": "清",
    "content": [
      "名园依水多修竹，琤琤响戛琅玕玉。",
      "此君一日不可无，令人相对捐尘俗。",
      "犹忆春初过学圃，参差竞长纤如琢。",
      "龙孙脱颖势于霄，森森日上林书屋。",
      "我今避暑来林间，清光疑入湘江曲。",
      "淡烟漠漠滴空翠，细雨涓涓飘嫩绿。",
      "主人不异太守贤，渭川千亩新篁足。",
      "何当移赠两三竿，终朝坐我筼筜谷。"
    ]
  },
  {
    "id": "adcfe4db45f7930a9b826531148b29ea",
    "title": "赋得观于海者难为水得观字",
    "authorName": "庄士勋",
    "authorId": "adcfe4db45f7930a3c947bc2e74c0d42",
    "dynasty": "清",
    "content": [
      "一自经沧海，方知有大观。",
      "望洋应窃叹，为水实难安。",
      "以蠡非堪测，旋螺孰可看。",
      "河流归滴滴，江派见漫漫。",
      "道岸登其上，心源接不残。",
      "深沉钦圣学，文德壮波澜。"
    ]
  },
  {
    "id": "adcfe4db45f7930a5917d5244abd7f72",
    "title": "赋得聚米为山得山字",
    "authorName": "庄士勋",
    "authorId": "adcfe4db45f7930a3c947bc2e74c0d42",
    "dynasty": "清",
    "content": [
      "又识山之势，何为识此山。",
      "肖形殊聚米，成象自开颜。",
      "万点峰宜绘，千堆路几弯。",
      "眼前寻弃地，画里比斜鬘。",
      "朗朗形如见，层层叠莫攀。",
      "将才多妙策，著绩出人寰。"
    ]
  },
  {
    "id": "adcfe4db45f9bfaf23ac1e64fa746556",
    "title": "赠朝鲜使臣",
    "authorName": "何宗穆",
    "authorId": "adcfe4db45f9bfafd1457b72d1457b72",
    "dynasty": "清",
    "content": [
      "周原万里共驰驱，才立谈闲志意殊。",
      "道理渊源攸一揆，衣冠礼乐却同符。",
      "畏天各谨侯朝度，任士同归王会图。",
      "流水高山琴载鼓，知音世有子期无。"
    ]
  },
  {
    "id": "adcfe4db45fc94ef3738c792b8d00f2b",
    "title": "吴声曲",
    "authorName": "费藻",
    "authorId": "adcfe4db45fc94efd1457b72d1457b72",
    "dynasty": "清",
    "content": [
      "亳州轻纱若烟雾，隔窗胧胧月微吐。",
      "门前杨柳乌乱啼，贪听吴歌不知曙。"
    ]
  },
  {
    "id": "adcfe4db460b2469eff3cc3b73489619",
    "title": "初秋夜雨",
    "authorName": "胡式钰",
    "authorId": "adcfe4db460b2469d1457b72d1457b72",
    "dynasty": "清",
    "content": [
      "隐几酒初醒，风凉吹户轻。",
      "疏镫摇夜色，空雨走秋声。",
      "客意花愁损，吟魂水与清。",
      "遥闻响飞瀑，萧飒满山城。"
    ]
  },
  {
    "id": "adcfe4db460b24690371d06da7a39da6",
    "title": "晚晴野眺",
    "authorName": "胡式钰",
    "authorId": "adcfe4db460b2469d1457b72d1457b72",
    "dynasty": "清",
    "content": [
      "乍晴客愁豁，饱饭倚双扉。",
      "空碧没孤鸟，平沙延夕晖。",
      "人烟兼树暝，山寺忽云归。",
      "时爱新秋蝶，随风一上衣。"
    ]
  },
  {
    "id": "adcfe4db460b2469bb5c0a83fba0ed8f",
    "title": "徐州登舟至淮阴行黄河中五日",
    "authorName": "胡式钰",
    "authorId": "adcfe4db460b2469d1457b72d1457b72",
    "dynasty": "清",
    "content": [
      "一解徐州缆，扬帆五日风。",
      "河声转天外，龙气入舟中。",
      "堤树淮流近，人家吴语通。",
      "维扬明日路，丝雨忽蒙蒙。"
    ]
  },
  {
    "id": "adcfe4db460b24697786e26878c04d7b",
    "title": "凤凰冈",
    "authorName": "胡式钰",
    "authorId": "adcfe4db460b2469d1457b72d1457b72",
    "dynasty": "清",
    "content": [
      "高天初雨霁，草乱凤凰冈。",
      "远处人烟白，前溪木叶黄。",
      "斜阳下凫雁，秋色入牛羊。",
      "不厌鸣蜩聒，游人向野塘。"
    ]
  },
  {
    "id": "adcfe4db460b24693934ea72b481bf8e",
    "title": "春夜",
    "authorName": "胡式钰",
    "authorId": "adcfe4db460b2469d1457b72d1457b72",
    "dynasty": "清",
    "content": [
      "却月升檐外，林溪相映新。",
      "鱼蛮沙渚宿，花魄石栏春。",
      "隐几谐诗便，挑镫选梦频。",
      "谁能共幽领，还欲问家人。"
    ]
  },
  {
    "id": "adcfe4db460b2469e4c3ef89c2d76ebf",
    "title": "秋夜感兴",
    "authorName": "胡式钰",
    "authorId": "adcfe4db460b2469d1457b72d1457b72",
    "dynasty": "清",
    "content": [
      "月暗寥空一雁过，徘徊倚槛奈愁何。",
      "天边落木随风早，塞上凉云作雪多。",
      "芜馆歌诗惊雀鼠，高楼吹角动星河。",
      "年来乡思无聊甚，夜夜澄江梦钓蓑。"
    ]
  },
  {
    "id": "adcfe4db460b2469da07f111dc0db734",
    "title": "泊燕子矶",
    "authorName": "胡式钰",
    "authorId": "adcfe4db460b2469d1457b72d1457b72",
    "dynasty": "清",
    "content": [
      "夕日媚澄波，风止鸥近楫。",
      "遥汀乍有无，断岸暝烟接。",
      "系缆侵石矶，旅游意已惬。",
      "繁星江面飘，历历上眉睫。",
      "崖际耿佛镫，寺楼隐层叠。",
      "琅然磬一声，四山下木叶。"
    ]
  },
  {
    "id": "adcfe4db460b246999104249180bfde1",
    "title": "夏日卷山勺水处独酌",
    "authorName": "胡式钰",
    "authorId": "adcfe4db460b2469d1457b72d1457b72",
    "dynasty": "清",
    "content": [
      "间居颇无喧，溪清时在目。",
      "葭菼日又好，修修如翠竹。",
      "炎天饮亦佳，薄酌抒幽独。",
      "微风生肘腋，余凉借乔木。",
      "我醉还可歌，颓阳渐离屋。"
    ]
  },
  {
    "id": "adcfe4db460dd1aeaf95662497f39ee6",
    "title": "乌啼曲为烈妇栋鄂氏作",
    "authorName": "曹锡龄",
    "authorId": "adcfe4db460dd1aed1457b72d1457b72",
    "dynasty": "清",
    "content": [
      "乌啼夜半山石裂，白杨风紧愁云结。",
      "冰蚕凄断五十弦，一曲离鸾泪成血。",
      "女萝菟丝本相附，既不同衾当同穴。",
      "白骨长埋冬岭松，青山共对秋坟月。",
      "人生百年会有尽，弹指流光何飘瞥。",
      "惟有坚贞一片心，地老天荒终不灭。",
      "明诗习礼本高门，取义成仁自奇节。",
      "幽阡岁岁长苔花，不蚀生金三尺碣。"
    ]
  },
  {
    "id": "adcfe4db4612f1ceceee64c9f4b8ff44",
    "title": "寄魏交让",
    "authorName": "蒋玉立",
    "authorId": "adcfe4db4612f1ced1457b72d1457b72",
    "dynasty": "清",
    "content": [
      "青郊结伴共相招，白社风流尚未遥。",
      "日暖莺声闻柳陌，春深花落转兰桡。",
      "骚人自纪庚寅岁，旅客重过丁卯桥。",
      "我念离群空对月，怀君江上影萧萧。"
    ]
  },
  {
    "id": "adcfe4db4612f1ce1f105deb9dbd2e84",
    "title": "渡江",
    "authorName": "蒋玉立",
    "authorId": "adcfe4db4612f1ced1457b72d1457b72",
    "dynasty": "清",
    "content": [
      "江流九派尽朝宗，六代繁华怅旧踪。",
      "千里云浮瓜步树，片帆风送蒜山钟。",
      "莺花半落愁边过，烽火频年客里逢。",
      "五岳尚赊他日原，何时汗漫一相从。"
    ]
  },
  {
    "id": "adcfe4db4614f5ba9bdb042bb42ea37f",
    "title": "次韵晚香西兴",
    "authorName": "缪祐孙",
    "authorId": "adcfe4db4614f5bad1457b72d1457b72",
    "dynasty": "清",
    "content": [
      "鼓吹夕阳天，迎宾小驿船。",
      "云容垂远溆，人语隔秋烟。",
      "柝击长街肃，镫悬使馆圆。",
      "独欣前事在，郭李说登仙。"
    ]
  },
  {
    "id": "adcfe4db4614f5baabb3b9bbf8289d0d",
    "title": "山阴道中",
    "authorName": "缪祐孙",
    "authorId": "adcfe4db4614f5bad1457b72d1457b72",
    "dynasty": "清",
    "content": [
      "山水越州胜，雅游逢早秋。",
      "峰高粗辨树，桥矮不妨舟。",
      "未颖碧于剪，槿花红欲流。",
      "顾痴今在否，为画林塘幽。"
    ]
  },
  {
    "id": "adcfe4db4614f5ba850d70ee7ecda66f",
    "title": "赠李秀峰",
    "authorName": "缪祐孙",
    "authorId": "adcfe4db4614f5bad1457b72d1457b72",
    "dynasty": "清",
    "content": [
      "日下君重历，南州我昔游。",
      "交情逾百载，佳句足千秋。",
      "剑信龙泉合，台凭骏骨收。",
      "眼前朱勃器，未是伏波俦。"
    ]
  },
  {
    "id": "adcfe4db4614f5ba850d70eeedd44a25",
    "title": "赠李秀峰",
    "authorName": "缪祐孙",
    "authorId": "adcfe4db4614f5bad1457b72d1457b72",
    "dynasty": "清",
    "content": [
      "鲁酒倾燕市，衔杯感喟多。",
      "壮怀销国士，旧梦付春婆。",
      "孺子亭边柳，苏卿祠外荷。",
      "因君重回首，三宿纪东坡。"
    ]
  },
  {
    "id": "adcfe4db4614f5ba24adf82ba5f68a15",
    "title": "同许少玉",
    "authorName": "缪祐孙",
    "authorId": "adcfe4db4614f5bad1457b72d1457b72",
    "dynasty": "清",
    "content": [
      "独酌一杯酒，旷观天地浮。",
      "玉龙惊欲起，灏荡洞庭流。",
      "月出水光灭，猿啼岭色秋。",
      "登临怀故国，回首徒离忧。"
    ]
  },
  {
    "id": "adcfe4db4614f5ba24adf82b18ff4376",
    "title": "同许少玉",
    "authorName": "缪祐孙",
    "authorId": "adcfe4db4614f5bad1457b72d1457b72",
    "dynasty": "清",
    "content": [
      "雁门秋意早，不见北山阳。",
      "远树凝愁雨，寒花耐薄霜。",
      "客心悲塞草，汉影隔河梁。",
      "怅望途云远，临风忆绿杨。"
    ]
  },
  {
    "id": "adcfe4db4614f5ba24adf82b0a25a309",
    "title": "同许少玉",
    "authorName": "缪祐孙",
    "authorId": "adcfe4db4614f5bad1457b72d1457b72",
    "dynasty": "清",
    "content": [
      "桐阴留旭景，露气冷空山。",
      "雁叫愁云破，泉嘲怪石顽。",
      "生涯嗟丧乱，身世笑清闲。",
      "莫洒羁人泪，相看鬓未斑。"
    ]
  },
  {
    "id": "adcfe4db4614f5ba24adf82ba87086d4",
    "title": "同许少玉",
    "authorName": "缪祐孙",
    "authorId": "adcfe4db4614f5bad1457b72d1457b72",
    "dynasty": "清",
    "content": [
      "山色暮苍苍，苍茫草色黄。",
      "烟尘三万里，浊酒一千觞。",
      "红叶村边路，青旗水面航。",
      "鸟飞声不断，为我奏伊凉。"
    ]
  },
  {
    "id": "adcfe4db4614f5ba24adf82bd055a9f6",
    "title": "同许少玉",
    "authorName": "缪祐孙",
    "authorId": "adcfe4db4614f5bad1457b72d1457b72",
    "dynasty": "清",
    "content": [
      "漠漠云飞鸟，盈盈月近城。",
      "渚烟笼蟹舍，江水应鼍更。",
      "秋色千林黛，钟声一杵清。",
      "好寻樵父话，相与把杯倾。"
    ]
  },
  {
    "id": "adcfe4db4614f5ba24adf82b8ac4b18b",
    "title": "同许少玉",
    "authorName": "缪祐孙",
    "authorId": "adcfe4db4614f5bad1457b72d1457b72",
    "dynasty": "清",
    "content": [
      "水深湘岸曲，孤棹任遨游。",
      "月照平沙雁，芦藏浅渚鸥。",
      "远岚三楚接，渔火一星留。",
      "客思浮云外，劳劳往事悠。"
    ]
  },
  {
    "id": "adcfe4db4614f5ba24adf82baa5f2f8e",
    "title": "同许少玉",
    "authorName": "缪祐孙",
    "authorId": "adcfe4db4614f5bad1457b72d1457b72",
    "dynasty": "清",
    "content": [
      "行行关塞路，策骑入云低。",
      "秋草何年绿，严风向暮凄。",
      "沙飞孤月暗，笳动万山迷。",
      "瀚海桑麻少，谁云物我齐。"
    ]
  },
  {
    "id": "adcfe4db4614f5ba24adf82bb598e4f0",
    "title": "同许少玉",
    "authorName": "缪祐孙",
    "authorId": "adcfe4db4614f5bad1457b72d1457b72",
    "dynasty": "清",
    "content": [
      "薄宦当亲老，胡为万里行。",
      "山川添壮色，烟瘴损风情。",
      "日落沧波渺，舟移海宇清。",
      "将何宏远略，国计费经营。"
    ]
  },
  {
    "id": "adcfe4db4614f5ba24adf82be900c670",
    "title": "同许少玉",
    "authorName": "缪祐孙",
    "authorId": "adcfe4db4614f5bad1457b72d1457b72",
    "dynasty": "清",
    "content": [
      "曲径少行迹，萧然去更遥。",
      "欣看茅舍近，不见酒旗招。",
      "窗宿梧桐雨，溪横杨柳桥。",
      "环山青万里，目断几岧峣。"
    ]
  },
  {
    "id": "adcfe4db4614f5ba24adf82b5be32e8a",
    "title": "同许少玉",
    "authorName": "缪祐孙",
    "authorId": "adcfe4db4614f5bad1457b72d1457b72",
    "dynasty": "清",
    "content": [
      "三山微雨里，江水送寒流。",
      "一棹秋风稳，双鬟永夜忧。",
      "窗虚迷翡翠，诗捷走骅骝。",
      "明日知何处，杭州又越州。"
    ]
  },
  {
    "id": "adcfe4db4614f5ba24adf82bb7d00119",
    "title": "同许少玉",
    "authorName": "缪祐孙",
    "authorId": "adcfe4db4614f5bad1457b72d1457b72",
    "dynasty": "清",
    "content": [
      "晓星千点乱，残梦据鞍醒。",
      "柳折灞桥曲，马嘶秦塞营。",
      "溪波青玉镜，鸟语紫鸾笙。",
      "无限江乡感，诗情付旅程。"
    ]
  },
  {
    "id": "adcfe4db4614f5ba24adf82b18047eaa",
    "title": "同许少玉",
    "authorName": "缪祐孙",
    "authorId": "adcfe4db4614f5bad1457b72d1457b72",
    "dynasty": "清",
    "content": [
      "匹马事行役，乡心旅夜多。",
      "风光随路转，春兴让愁磨。",
      "燕怯花迎雨，人惭鬓映波。",
      "我情何日遂，起舞发吴歌。"
    ]
  },
  {
    "id": "adcfe4db4614f5ba9a2257870246e39a",
    "title": "江南村大令",
    "authorName": "缪祐孙",
    "authorId": "adcfe4db4614f5bad1457b72d1457b72",
    "dynasty": "清",
    "content": [
      "幽居十载掩松扃，城北横冈入望青。",
      "二顷每怀苏玉局，一邱终遂谢咸亭。",
      "文章江左推坛坫，往事栖贤说典型。",
      "落叶半床花满屋，寒灯社酒乐谈经。"
    ]
  },
  {
    "id": "adcfe4db4614f5ba9cb4c159dd868d01",
    "title": "寄严峻云",
    "authorName": "缪祐孙",
    "authorId": "adcfe4db4614f5bad1457b72d1457b72",
    "dynasty": "清",
    "content": [
      "岂是林间懒拆书，几回忘却报双鱼。",
      "愁无边老贮经笥，亦厕栖筠讲学庐。",
      "热念不随流俗竞，索居端为利名疏。",
      "知君坐拥百城富，安得相从讨石渠。"
    ]
  },
  {
    "id": "adcfe4db4614f5ba9cb4c159f6ef1235",
    "title": "寄严峻云",
    "authorName": "缪祐孙",
    "authorId": "adcfe4db4614f5bad1457b72d1457b72",
    "dynasty": "清",
    "content": [
      "回头海角论文日，电掣云驱岁再更。",
      "莫拟青春各年少，谁令白袷尚书生。",
      "蒋王山下芳草歇，召伯湖中明月横。",
      "怊怅一江界南北，相思不见酒孤倾。"
    ]
  },
  {
    "id": "adcfe4db4614f5ba533e1c0a02d340b4",
    "title": "三十初度，同人以酒食相遗，感赋四首",
    "authorName": "缪祐孙",
    "authorId": "adcfe4db4614f5bad1457b72d1457b72",
    "dynasty": "清",
    "content": [
      "夙世龙吟水上人，九千行脚卅年身。",
      "论才且愧支离叟，学道方凝淡泊神。",
      "一羽载躬终是福，二毛侵鬓不嫌贫。",
      "岁华衮衮追风马，回首胜衣似隔晨。"
    ]
  },
  {
    "id": "adcfe4db4614f5ba533e1c0a1718eb1e",
    "title": "三十初度，同人以酒食相遗，感赋四首",
    "authorName": "缪祐孙",
    "authorId": "adcfe4db4614f5bad1457b72d1457b72",
    "dynasty": "清",
    "content": [
      "畴云经术便为郎，汉代流风未易张。",
      "著论陆机仍野服，读书刘峻况殊乡。",
      "讵期寒穴因人暖，为惜春光作意狂。",
      "盲左充囊尘垢久，要将旧学与评量。"
    ]
  },
  {
    "id": "adcfe4db4614f5ba533e1c0ae5699dcd",
    "title": "三十初度，同人以酒食相遗，感赋四首",
    "authorName": "缪祐孙",
    "authorId": "adcfe4db4614f5bad1457b72d1457b72",
    "dynasty": "清",
    "content": [
      "览揆当初月纪陬，茫茫坠地任浮沤。",
      "天星刚拟吟韩愈，庭竹何因赋魏收。",
      "说世语防逢缩鼻，立身记早计抬头。",
      "从来穷达非人力，火色鸢肩未必侯。"
    ]
  },
  {
    "id": "adcfe4db4614f5ba533e1c0a89fac3f3",
    "title": "三十初度，同人以酒食相遗，感赋四首",
    "authorName": "缪祐孙",
    "authorId": "adcfe4db4614f5bad1457b72d1457b72",
    "dynasty": "清",
    "content": [
      "正筮需爻九五言，果然簠簋馈炮燔。",
      "翻觞向被神仙笑，得酒不妨贤圣尊。",
      "信是安车多长者，并无华履曳王门。",
      "五陵衣马他时咏，记取寻巢觅旧痕。"
    ]
  },
  {
    "id": "adcfe4db4614f5ba08a4773ecae710f9",
    "title": "次韵晚香发钱塘留别逊侯家舅及同伯子缦幼亭",
    "authorName": "缪祐孙",
    "authorId": "adcfe4db4614f5bad1457b72d1457b72",
    "dynasty": "清",
    "content": [
      "君定前身顾虎头，山阴道上尽勾留。",
      "云迷禹穴苍松雨，波静耶溪白萏秋。",
      "愿效前驱寻旧梦，不须津吏问从由。",
      "使星南指剡中路，膏雨随车润似油。"
    ]
  },
  {
    "id": "adcfe4db4614f5bac6f98e376a63bfe1",
    "title": "柯亭",
    "authorName": "缪祐孙",
    "authorId": "adcfe4db4614f5bad1457b72d1457b72",
    "dynasty": "清",
    "content": [
      "钱清直上廿馀里，怀古江亭朝日迟。",
      "书宝论衡成秘本，碑嘉孝女剩廋辞。",
      "要知笛竹世恒有，独喜中郎意不私。",
      "多少良材成瓠落，空山风雨忍凄其。"
    ]
  },
  {
    "id": "adcfe4db4614f5ba2765a9ab5fa872f0",
    "title": "晚香既和柯亭诗复用前韵见赠赋答",
    "authorName": "缪祐孙",
    "authorId": "adcfe4db4614f5bad1457b72d1457b72",
    "dynasty": "清",
    "content": [
      "着手妙文君自富，搜肠拙什我偏迟。",
      "森严旗鼓条侯垒，骚雅源流屈子辞。",
      "反正自惭才思乏，背公敢怨有司私。",
      "篇徵急就怀前哲，博士而今见侍其。"
    ]
  },
  {
    "id": "adcfe4db4614f5ba01104cc0ebdf3a15",
    "title": "晚香复用柯亭韵嬲和再叠前韵",
    "authorName": "缪祐孙",
    "authorId": "adcfe4db4614f5bad1457b72d1457b72",
    "dynasty": "清",
    "content": [
      "但期一世乡人善，漫道十年宰相迟。",
      "只有安心初祖学，更无悔过窦滔辞。",
      "鸠盘愿献闺中谑，鸿宝休将枕内私。",
      "元圃衣光囊古锦，藩身诮恐获梁其。"
    ]
  },
  {
    "id": "adcfe4db4614f5ba2ac4456aae9cf535",
    "title": "巾子山",
    "authorName": "缪祐孙",
    "authorId": "adcfe4db4614f5bad1457b72d1457b72",
    "dynasty": "清",
    "content": [
      "百丈飞泉悬碧嶂，七层危塔俯平冈。",
      "禅心孰果参莲界，故址今犹剩竹房。",
      "径绕微风松籁古，坡涵晓露枳花香。",
      "摩挲宝祐残碑字，高阁当年接渺茫。"
    ]
  },
  {
    "id": "adcfe4db4614f5baacf16a9715e781b7",
    "title": "东瓯怀古四首同郭晚香作",
    "authorName": "缪祐孙",
    "authorId": "adcfe4db4614f5bad1457b72d1457b72",
    "dynasty": "清",
    "content": [
      "启疆驺氏长蛮夷，逐鹿中原佐汉基。",
      "明德裔应馨俎豆，炎荒地自固藩篱。",
      "发兵庄助功存弱，遗憾吴驹怨见欺。",
      "华盖山前修祀事，丰碑犹志故王祠。"
    ]
  },
  {
    "id": "adcfe4db4614f5baacf16a978bb0ad53",
    "title": "东瓯怀古四首同郭晚香作",
    "authorName": "缪祐孙",
    "authorId": "adcfe4db4614f5bad1457b72d1457b72",
    "dynasty": "清",
    "content": [
      "富览亭荒剩郭公，松台日映鲎波红。",
      "南朝已是衣冠薮，东海仍开郡县雄。",
      "雅韵客儿春草梦，清游逸少藕花风。",
      "捷柅守土终贻笑，戡乱还推宋祖功。"
    ]
  },
  {
    "id": "adcfe4db4614f5baacf16a97fb9dde46",
    "title": "东瓯怀古四首同郭晚香作",
    "authorName": "缪祐孙",
    "authorId": "adcfe4db4614f5bad1457b72d1457b72",
    "dynasty": "清",
    "content": [
      "海邦轶事考丛残，图献禾芝四境安。",
      "白鹿城高原重镇，黄驹品腻入朝餐。",
      "文章宝祐六君子，气节罗阳两谏官。",
      "伊洛漫云周许接，仙岩千仞紫霄端。"
    ]
  },
  {
    "id": "adcfe4db4614f5baacf16a9740f43905",
    "title": "东瓯怀古四首同郭晚香作",
    "authorName": "缪祐孙",
    "authorId": "adcfe4db4614f5bad1457b72d1457b72",
    "dynasty": "清",
    "content": [
      "苍苍海色上嵚岑，日落风帆白塔阴。",
      "万马潮声悲卓敬，三鹰神梦感文林。",
      "休疑桥下窥仙镜，底事泉边斫素琴。",
      "毕竟此邦忠义著，冬青乐府纪哀音。"
    ]
  },
  {
    "id": "adcfe4db4614f5ba07f4fd301a67cc2a",
    "title": "嘉禾道中次溎山韵",
    "authorName": "缪祐孙",
    "authorId": "adcfe4db4614f5bad1457b72d1457b72",
    "dynasty": "清",
    "content": [
      "腊雪经番岁欲更，急催归客并舟行。",
      "离怀湖上髡杨色，乡梦江头乱苇声。",
      "休问酒徒燕市筑，拟寻知己宋廷筝。",
      "尸饔将母萦吾抱，默数天涯旅雁程。"
    ]
  },
  {
    "id": "adcfe4db4614f5ba0c11b5b12a9777e4",
    "title": "舅氏张少宗伯挽词二首",
    "authorName": "缪祐孙",
    "authorId": "adcfe4db4614f5bad1457b72d1457b72",
    "dynasty": "清",
    "content": [
      "风义雍容举世倾，何庸赫赫说功名。",
      "尚馀旧治传三辅，畴信仁人遽九京。",
      "秋士莼鲈虚夙抱，春官桃李盛门生。",
      "帝阍无计扪星叩，楚些招魂涕泗横。"
    ]
  },
  {
    "id": "adcfe4db4614f5ba0c11b5b100b99521",
    "title": "舅氏张少宗伯挽词二首",
    "authorName": "缪祐孙",
    "authorId": "adcfe4db4614f5bad1457b72d1457b72",
    "dynasty": "清",
    "content": [
      "昔别尊前刚夏五，犹云相见约春三。",
      "无端欲去挥清泪，岂识从兹隔胜谈。",
      "南省官能终赵秉，西州路忍愕羊昙。",
      "雨声黄叶苏台下，回首行窝百不堪。"
    ]
  },
  {
    "id": "adcfe4db4614f5bafac3976d0ecffc5d",
    "title": "赠郭晚香传璞",
    "authorName": "缪祐孙",
    "authorId": "adcfe4db4614f5bad1457b72d1457b72",
    "dynasty": "清",
    "content": [
      "谈经公伟独耽隐，工赋景纯殊异才。",
      "书到研微从砥锡，诗成乐圣笑衔杯。",
      "一湾碧沚幽怀契，千仞金峨爽气来。",
      "会与东征执鞭弭，新篇和遍向天台。"
    ]
  },
  {
    "id": "adcfe4db4614f5ba65cd9e3c57e3317e",
    "title": "次韵叶溎山大龙湫瀑",
    "authorName": "缪祐孙",
    "authorId": "adcfe4db4614f5bad1457b72d1457b72",
    "dynasty": "清",
    "content": [
      "孰触潭中老龙怒，昂头濆沫飘长空。",
      "千寻直下佩天剑，一道横飞缠锦虹。",
      "不欲摩岩审言续，翻思筑室讵那同。",
      "暮归更语郭闻喜，咫尺回车在后侗。"
    ]
  },
  {
    "id": "adcfe4db4614f5ba38008972f9c6de1b",
    "title": "晚香以直幅属书旧作卧树赞且遗，以诗次韵答之",
    "authorName": "缪祐孙",
    "authorId": "adcfe4db4614f5bad1457b72d1457b72",
    "dynasty": "清",
    "content": [
      "昨偕郭叟飞霞观，纵看华盖之嵚崎。",
      "高岩迹摩谢客字，古柏韵读黄侯诗。",
      "小文妄托三语掾，博识奚援五总龟。",
      "珠玉在前诚自赧，报章试祈傥惠而。"
    ]
  },
  {
    "id": "adcfe4db4614f5ba50e89689ab2fd120",
    "title": "周自庵师七十生辰，献诗四首，次陶心云韵",
    "authorName": "缪祐孙",
    "authorId": "adcfe4db4614f5bad1457b72d1457b72",
    "dynasty": "清",
    "content": [
      "尚述兰台令史班，功跻大漠勒铭还。",
      "书徵楚体应称浦，诗识齐嶩亦号山。",
      "馆阁风流前辈盛，林泉著作此身闲。",
      "服膺汉圣非今始，傥许财成等铸颜。"
    ]
  },
  {
    "id": "adcfe4db4614f5ba50e89689e5c4841d",
    "title": "周自庵师七十生辰，献诗四首，次陶心云韵",
    "authorName": "缪祐孙",
    "authorId": "adcfe4db4614f5bad1457b72d1457b72",
    "dynasty": "清",
    "content": [
      "卅载恒依日月光，投簪早向读书堂。",
      "人传张傅能先退，世有于公定克昌。",
      "朴学浮溪亲授受，名篇柏枧示周行。",
      "曾于侍坐披文籥，恍陟金墀闯玉箱。"
    ]
  },
  {
    "id": "adcfe4db4614f5ba50e89689c84a0940",
    "title": "周自庵师七十生辰，献诗四首，次陶心云韵",
    "authorName": "缪祐孙",
    "authorId": "adcfe4db4614f5bad1457b72d1457b72",
    "dynasty": "清",
    "content": [
      "如玉休教说彼汾，超然神马与尻轮。",
      "进推李杜文章伯，退养夔龙强健身。",
      "硕望只今崇大老，和光是处见天真。",
      "更饶纪载传千古，掌故从来赖旧臣。"
    ]
  },
  {
    "id": "adcfe4db4614f5ba50e89689d10538ef",
    "title": "周自庵师七十生辰，献诗四首，次陶心云韵",
    "authorName": "缪祐孙",
    "authorId": "adcfe4db4614f5bad1457b72d1457b72",
    "dynasty": "清",
    "content": [
      "坐到春风礼数轻，著书病后似虞卿。",
      "南衡宜畀邺侯隐，东海咸钦玉局名。",
      "愿厕书帷窥锦轴，已知门弟广簪缨。",
      "从兹炳烛光阴永，会受丁桓稽古荣。"
    ]
  },
  {
    "id": "adcfe4db4614f5ba68387a16d1b47b26",
    "title": "呈醇亲王二首",
    "authorName": "缪祐孙",
    "authorId": "adcfe4db4614f5bad1457b72d1457b72",
    "dynasty": "清",
    "content": [
      "天才聪达重屏京，庆毓珍符拱治平。",
      "九万狼貔归镇卫，三千犀甲仰经营。",
      "论文逸兴招枚叔，设醴隆施到穆生。",
      "宋室濮阳奚足拟，岿然勋德大横庚。"
    ]
  },
  {
    "id": "adcfe4db4614f5ba68387a16dd7ad042",
    "title": "呈醇亲王二首",
    "authorName": "缪祐孙",
    "authorId": "adcfe4db4614f5bad1457b72d1457b72",
    "dynasty": "清",
    "content": [
      "宾接微僚礼数宽，倍怜万里历艰难。",
      "自从风引蓬壶渺，敢怨霜严关塞寒。",
      "北海亲贤殷好士，西戎校尉愧弹冠。",
      "何时报国甘陈效，竟发乌孙取可汗。"
    ]
  },
  {
    "id": "adcfe4db4614f5babecf18cb57650b56",
    "title": "拗岭",
    "authorName": "缪祐孙",
    "authorId": "adcfe4db4614f5bad1457b72d1457b72",
    "dynasty": "清",
    "content": [
      "山以拗而奇，文以拗而宕。",
      "我笑王荆舒，辞章误宰相。"
    ]
  },
  {
    "id": "adcfe4db4614f5ba60eac85475df05d3",
    "title": "钓鱼岭",
    "authorName": "缪祐孙",
    "authorId": "adcfe4db4614f5bad1457b72d1457b72",
    "dynasty": "清",
    "content": [
      "无水乃云钓，有才只负屈。",
      "纵已陟林端，求鱼奈缘木。"
    ]
  },
  {
    "id": "adcfe4db4614f5baafbacced69722533",
    "title": "为人题画梅四首",
    "authorName": "缪祐孙",
    "authorId": "adcfe4db4614f5bad1457b72d1457b72",
    "dynasty": "清",
    "content": [
      "缟袂林中戛佩环，蛾眉天上影弯弯。",
      "底须更作罗浮梦，冷艳狂香邓尉山。"
    ]
  },
  {
    "id": "adcfe4db4614f5baafbacced66033ea9",
    "title": "为人题画梅四首",
    "authorName": "缪祐孙",
    "authorId": "adcfe4db4614f5bad1457b72d1457b72",
    "dynasty": "清",
    "content": [
      "云阶月地漫相呼，粉本初描世外姝。",
      "我亦孤山旧游侣，神仙眷属羡林逋。"
    ]
  },
  {
    "id": "adcfe4db4614f5baafbacced8430e03f",
    "title": "为人题画梅四首",
    "authorName": "缪祐孙",
    "authorId": "adcfe4db4614f5bad1457b72d1457b72",
    "dynasty": "清",
    "content": [
      "冰雪清姿别样娆，枝枝淡墨晕生绡。",
      "一般枨触伊谁喻，南浦东风红板桥。"
    ]
  },
  {
    "id": "adcfe4db4614f5baafbacced75a16ef1",
    "title": "为人题画梅四首",
    "authorName": "缪祐孙",
    "authorId": "adcfe4db4614f5bad1457b72d1457b72",
    "dynasty": "清",
    "content": [
      "春色江南孰与争，神人姑射可怜生。",
      "不堪暖日明蟾地，铁石心肠宋广平。"
    ]
  },
  {
    "id": "adcfe4db4614f5ba925fe1ef12c31d17",
    "title": "和贺又村句圃海棠三首",
    "authorName": "缪祐孙",
    "authorId": "adcfe4db4614f5bad1457b72d1457b72",
    "dynasty": "清",
    "content": [
      "弱岁赏花在西蜀，海棠香国竞相夸。",
      "何时再作成都客，惆怅江天叠暮霞。"
    ]
  },
  {
    "id": "adcfe4db4614f5ba925fe1efddf82c38",
    "title": "和贺又村句圃海棠三首",
    "authorName": "缪祐孙",
    "authorId": "adcfe4db4614f5bad1457b72d1457b72",
    "dynasty": "清",
    "content": [
      "闻说江南瘴疠地，丰姿丽质古来无。",
      "欲往邻园待偷暇，下帷尔日效江都。"
    ]
  },
  {
    "id": "adcfe4db4614f5ba925fe1efd8775846",
    "title": "和贺又村句圃海棠三首",
    "authorName": "缪祐孙",
    "authorId": "adcfe4db4614f5bad1457b72d1457b72",
    "dynasty": "清",
    "content": [
      "秉烛三更试赏之，神仙风格定能奇。",
      "良材恒要十年树，莫恨此花繁较迟。"
    ]
  },
  {
    "id": "adcfe4db4614f5ba82419ea83b0ea00c",
    "title": "李越山莫愁湖图二首",
    "authorName": "缪祐孙",
    "authorId": "adcfe4db4614f5bad1457b72d1457b72",
    "dynasty": "清",
    "content": [
      "故老都随浩劫尽，新图端为旧游裁。",
      "岂独侯汤两诗叟，不知今日尚楼台。"
    ]
  },
  {
    "id": "adcfe4db4614f5ba82419ea853605c7d",
    "title": "李越山莫愁湖图二首",
    "authorName": "缪祐孙",
    "authorId": "adcfe4db4614f5bad1457b72d1457b72",
    "dynasty": "清",
    "content": [
      "乾坤故物湖山丽，今古浮云冠盖新。",
      "名将美姝訇万口，多因胜地属词人。"
    ]
  },
  {
    "id": "adcfe4db4614f5baa2d6992050e5ea13",
    "title": "即事",
    "authorName": "缪祐孙",
    "authorId": "adcfe4db4614f5bad1457b72d1457b72",
    "dynasty": "清",
    "content": [
      "中秋屈指十馀日，残暑肆虐乘炎阳。",
      "任尔舟人苦牵挽，我今方爱逆风凉。"
    ]
  },
  {
    "id": "adcfe4db4614f5bafe5c809f40fbe767",
    "title": "题粟香随笔二首",
    "authorName": "缪祐孙",
    "authorId": "adcfe4db4614f5bad1457b72d1457b72",
    "dynasty": "清",
    "content": [
      "纷纶载笔关经史，绝胜桂海注鱼虫。",
      "四朝闻见足承邵，五编续纂能方洪。"
    ]
  },
  {
    "id": "adcfe4db4614f5bafe5c809fc1ff25b5",
    "title": "题粟香随笔二首",
    "authorName": "缪祐孙",
    "authorId": "adcfe4db4614f5bad1457b72d1457b72",
    "dynasty": "清",
    "content": [
      "一官一集定堪纪，万本万遍迹奚辞。",
      "如此题诗非浪许，要惭皇甫称左思。"
    ]
  },
  {
    "id": "adcfe4db4614f5ba23db4fc1ac68bcb3",
    "title": "寄金粟香书附二绝句",
    "authorName": "缪祐孙",
    "authorId": "adcfe4db4614f5bad1457b72d1457b72",
    "dynasty": "清",
    "content": [
      "蜃气鲛人侈南海，瓠叶杏花空北征。",
      "知君胜概吟不尽，笑我褦襶犹平生。"
    ]
  },
  {
    "id": "adcfe4db4614f5ba23db4fc1f3721115",
    "title": "寄金粟香书附二绝句",
    "authorName": "缪祐孙",
    "authorId": "adcfe4db4614f5bad1457b72d1457b72",
    "dynasty": "清",
    "content": [
      "不亲吏部曹中版，窃号散人聊自娱。",
      "便欲远乞桄榔杖，拄到胥山看太湖。"
    ]
  },
  {
    "id": "adcfe4db4614f5ba7a38e3139902cf24",
    "title": "拟曹子建赠白马王彪六首",
    "authorName": "缪祐孙",
    "authorId": "adcfe4db4614f5bad1457b72d1457b72",
    "dynasty": "清",
    "content": [
      "修觐辞金门，驾言发皇都。",
      "率彼东南路，我马久踟蹰。",
      "悠悠洛水滨，郁郁太谷嵎。",
      "葭苇夹长流，雚蒲竟河渠。",
      "波涛触寸心，倾想嘉音徂。",
      "骨肉伤乖离，山川险且纡。",
      "回眸瞻帝城，双阙云烟扶。",
      "鹳鹘摩苍天，下顾榛莽墟。",
      "客子多伤悲，驱车询征途。"
    ]
  },
  {
    "id": "adcfe4db4614f5ba7a38e31313b49c2a",
    "title": "拟曹子建赠白马王彪六首",
    "authorName": "缪祐孙",
    "authorId": "adcfe4db4614f5bad1457b72d1457b72",
    "dynasty": "清",
    "content": [
      "征途未云已，同气隔山阿。",
      "山阿薜萝深，凄其风雨多。",
      "别时悲已深，别后情苦何。",
      "北林晨风兴，哀音振寒柯。",
      "忽报连理摧，大野无阳和。",
      "贝锦与苍蝇，颠倒一由佗。",
      "能令五达衢，中闲生嵯峨。"
    ]
  },
  {
    "id": "adcfe4db4614f5ba7a38e31358d28504",
    "title": "拟曹子建赠白马王彪六首",
    "authorName": "缪祐孙",
    "authorId": "adcfe4db4614f5bad1457b72d1457b72",
    "dynasty": "清",
    "content": [
      "嵯峨不可登，哀此生死别。",
      "偕行何敢期，独往车轮折？",
      "孤鸟鸣我前，闻之声惋咽。",
      "洲渚既淹时，素怀鲜怡说。",
      "浮云归远山，荒草绿断碣。",
      "物情亦依依，相望不忍决。",
      "感此益含悲，抗怀念明哲。"
    ]
  },
  {
    "id": "adcfe4db4614f5ba7a38e313974279f0",
    "title": "拟曹子建赠白马王彪六首",
    "authorName": "缪祐孙",
    "authorId": "adcfe4db4614f5bad1457b72d1457b72",
    "dynasty": "清",
    "content": [
      "明哲本犹人，涕泪对昊天。",
      "幸赖人命长，豫顺久则然。",
      "洒泪伤子弟，雕零蒲柳先。",
      "戕责属伊谁，未免徒自怜。",
      "魂魄返旧居，应识路绵绵。",
      "大海汇百川，乃有精卫填。",
      "高岸虽崔嵬，为谷伤他年。",
      "逝者不复追，此恨畴能捐。",
      "懿德良不渝，努力志圣贤。"
    ]
  },
  {
    "id": "adcfe4db4614f5ba7a38e313d3a10d10",
    "title": "拟曹子建赠白马王彪六首",
    "authorName": "缪祐孙",
    "authorId": "adcfe4db4614f5bad1457b72d1457b72",
    "dynasty": "清",
    "content": [
      "圣贤金石心，讵忧冰霜侵。",
      "天地一幕席，须臾一古今。",
      "亲爱远不阻，奚用增悲吟。",
      "款曲片言摅，开颜披渊襟。",
      "勿执妇孺意，而易杰士心。",
      "去去无复道，日暮驰山岑。"
    ]
  },
  {
    "id": "adcfe4db4614f5ba7a38e31339a53ff9",
    "title": "拟曹子建赠白马王彪六首",
    "authorName": "缪祐孙",
    "authorId": "adcfe4db4614f5bad1457b72d1457b72",
    "dynasty": "清",
    "content": [
      "山岑万仞齐，回顾河汉低。",
      "百事焉能足，贵贱同羁栖。",
      "服食希神仙，世人不我挤。",
      "赤松恒见招，中心乍然疑。",
      "人生华屋处，尘垢污须眉。",
      "辟谷绝俗缘，长生与子期。"
    ]
  },
  {
    "id": "adcfe4db4614f5ba472174c4608441bb",
    "title": "瓜子金",
    "authorName": "缪祐孙",
    "authorId": "adcfe4db4614f5bad1457b72d1457b72",
    "dynasty": "清",
    "content": [
      "钱王造罢金涂塔，馀金十瓶汴京纳。国家事果由书生，卧榻之前鼾睡成，臣未发书何用惊。",
      "呜呼赵普村学究，贪恣召赂有馀臭，史官执笔不汝宥。"
    ]
  },
  {
    "id": "adcfe4db4614f5ba30c63b5198776ceb",
    "title": "灯笼锦",
    "authorName": "缪祐孙",
    "authorId": "adcfe4db4614f5bad1457b72d1457b72",
    "dynasty": "清",
    "content": [
      "潞公勋业天下知，目之曰佞中官诗，此语毋乃千古疑。",
      "白璧微瑕世亦有，君谟团茶腾众口，忠义至今无人剖。",
      "方物之献有常输，斯锦乃进张妃娱，热中不觉邻谄谀。",
      "呜呼，寇准祥瑞胡为乎，更有王旦瓶中珠。"
    ]
  },
  {
    "id": "adcfe4db4614f5ba8da3993f7177d18d",
    "title": "种蕉学书图",
    "authorName": "缪祐孙",
    "authorId": "adcfe4db4614f5bad1457b72d1457b72",
    "dynasty": "清",
    "content": [
      "素公大草希二王，瘦肥齐骋偕颠张。就中学力乃独到，零陵万叶松烟芳。",
      "绿天百丈围僧房，老僧笔破云蓝光。奔泉抉石掣不得，迄今如见惊龙翔。",
      "亘垣新种青千章，油衫宵卷凉风凉。博山炉烧沉水香，临池神注壁坼劲，蟆蛇一洗坡谷病。"
    ]
  },
  {
    "id": "adcfe4db4614f5ba762fcff4c3fe3dee",
    "title": "雨后步至书局访刘恭甫明经",
    "authorName": "缪祐孙",
    "authorId": "adcfe4db4614f5bad1457b72d1457b72",
    "dynasty": "清",
    "content": [
      "雨霁欣草木，风淡息氛尘。",
      "终朝局学舍，驾言寻幽人。",
      "齿蜡灵运屐，角垫林宗巾。",
      "启扉一握笑，堆案书鳞鳞。",
      "论文溯迁固，辟支删荆榛。",
      "慨世罕朴学，吾道方龂龂。",
      "倡率良不易，力乃回千钧。",
      "鲰生初慕古，亦欲甘廉贫。",
      "愿君其皛饭，为析儒墨真。"
    ]
  },
  {
    "id": "adcfe4db4614f5ba762fcff4082f0a0f",
    "title": "雨后步至书局访刘恭甫明经",
    "authorName": "缪祐孙",
    "authorId": "adcfe4db4614f5bad1457b72d1457b72",
    "dynasty": "清",
    "content": [
      "兹阁夙所登，十载去如箭。",
      "山仍昔年青，林增今日茜。",
      "同游二三子，宿草秋坟遍。",
      "独有刚水翁，尚遗标题粲。",
      "既切嗣宗悲，复深浚仲叹。",
      "白衣倏苍狗，真妄俱泡幻。",
      "抚景嗟劳生，未觉风尘倦。",
      "混俗无乃伤，枳鸾等蒿鴳。",
      "何当藉半榻，希踪华阳彦。"
    ]
  },
  {
    "id": "adcfe4db4614f5ba69ca92f9335b866c",
    "title": "寄林颂夔",
    "authorName": "缪祐孙",
    "authorId": "adcfe4db4614f5bad1457b72d1457b72",
    "dynasty": "清",
    "content": [
      "灌夫坐贪饮，东坡患能诗。",
      "于物有偏嗜，乃为造物笞。",
      "奈何负美疢，不寻折肱医。",
      "情至令莫禁，意挚理无违。",
      "林子居松泖，久矣吾心期。",
      "去年来秦淮，殷勤索我辞。",
      "君犹六月翮，我诚三北师。",
      "立名苦不早，掉舌思柏耆。",
      "平生少年气，抑挫几靡遗。",
      "终朝劳齑盐，已蒙顽鄙訾。",
      "夙诺旷未报，中夜心为追。",
      "秋水平三江，鲈鱼初肥时。",
      "喟然祝加餐，五字缄相思。"
    ]
  },
  {
    "id": "adcfe4db4614f5ba086dab95be5a008d",
    "title": "自作画",
    "authorName": "缪祐孙",
    "authorId": "adcfe4db4614f5bad1457b72d1457b72",
    "dynasty": "清",
    "content": [
      "小亭斜著青松阴，飞泉百道知山深。",
      "峭石壁立类削玉，枯树倒出如抽簪。",
      "清游有客携诗简，扁舟无帆不要风。",
      "疑是昔年经过处，秭归西上峰丛丛。"
    ]
  },
  {
    "id": "adcfe4db4614f5ba49e6b9afd4194c95",
    "title": "观唐昭宗赐钱镠铁券",
    "authorName": "缪祐孙",
    "authorId": "adcfe4db4614f5bad1457b72d1457b72",
    "dynasty": "清",
    "content": [
      "镂金煌煌字三百，咨尔彭城上柱国。镇海镇东军开府，持节中书太尉职。",
      "媲汉邓骘卫孔悝，褒德策勋视斯敕。有唐吉金经千年，懋典法器稀流传。",
      "重以浩劫遁濩渃，既失复得宁非天。台州诸钱始南宋，守器曰忱贤不憃。",
      "翠华南幸稽乾隆，裒选拜进随云从。天章巍焕锡琳琅，使臣树铭镌嘉颂。",
      "于乎，卢龙万骑潼关走，藩臣跋扈貙枭丑。河朔三镇尤狓猖，不反而反惟怀光。",
      "人臣谋反赐铁券，其辞虽悖非无见。几曾丹心贯日月，必要信誓兼金鍊。",
      "我思昔日唐昭宗，纥干山雀愁穷冬。太师尚父王行瑜，魏王九锡朱全忠。",
      "中原生民成疮痏，节度恣睢玩天子。董昌之辈不足诛，大梁逆祸肘腋起。",
      "郑畋壁垒惊黄巢，处存赴难麾旌旄。晋阳招讨李克用，死遗三矢忠肝昭。",
      "矧此勇慑钱塘潮，诛昌定頵精兵饶。河山带砺铭勋高，胡弗驱马入淮汴。",
      "朱三之颅力可断，胡弗连兵杨行密，斫头穿眼仇奚益？",
      "乘乱独为割据谋，毋乃鼠窃兼狗偷。可怜江东一罗隐，曲讽勤王志悲悯。",
      "拜恩乾宁曾几时，名马玉带臣受之。虽云屈节完江表，得勿惭对沙陀儿。",
      "吁嗟乎，取以为式号虓虎，不学无术笑洪武。"
    ]
  },
  {
    "id": "adcfe4db4614f5bae52cc8b55236024a",
    "title": "次韵晚香桐梓山滩",
    "authorName": "缪祐孙",
    "authorId": "adcfe4db4614f5bad1457b72d1457b72",
    "dynasty": "清",
    "content": [
      "汛海舶忘深，过滩舟忌浅。",
      "遇险百声嗥，入隘一篙勉。",
      "胫寒辛应疑，肩重傲亦俯。",
      "汹汹水吞鲵，齿齿石矜贙。",
      "旁牵索虑截，横负具效报。",
      "垂钓感严情，刳木搜轩典。",
      "下濑汉将却，望月吴牛喘。",
      "十里行竟日，尺寸苦旋转。",
      "宗快良难求，楚惎知不免。",
      "嗟予入世涂，举足辄筮蹇。",
      "聊因故人诗，状此以自遣。"
    ]
  },
  {
    "id": "adcfe4db4614f5bad41d854d3b21e188",
    "title": "酬费屺怀",
    "authorName": "缪祐孙",
    "authorId": "adcfe4db4614f5bad1457b72d1457b72",
    "dynasty": "清",
    "content": [
      "君家东莱有长翁，十篇易学文言通。",
      "我家兰陵有内史，岳岳申公诗弟子。",
      "千载坠绪谁为传，授受要及西京贤。",
      "高相法据卦筮说，大戴书载骊驹篇。",
      "罔罗搜讨贵无博，博综始自隋唐日。",
      "昔者问故临川门，教以师公专家尊。",
      "导源许郑迨贾孔，近儒论纂乾嘉存。",
      "乃如河伯观海若，百岁一经恐犹略。",
      "邢劭已自惩书多，王通还虞讥僭作。",
      "笃契数子真无俦，孙氏周礼刘春秋。",
      "蜀冈今过絮酒洌，永嘉昔别沧波愁。",
      "比岁席帽寄京国，人海茫茫畴孔墨。",
      "鍮石乃令冒南金，荆山遂见连城泣。",
      "忆从灵运识长瑜，涵秋阁上腾丰觚。",
      "半面俄别剧惆怅，盍戠喜复同姑胥。",
      "翕华擢姿展清宴，尊前更萃吴中彦。",
      "酒律严如两甄军，谈旨妙侪三语掾。",
      "叹我弹铗羞冯生，客窗对烛寒蛩鸣。",
      "经月不向城西去，启明出没违长庚。",
      "一篇新诗初入手，冲戛琼瑶沫流口。",
      "交游海内多瑰奇，朴学期余意良厚。",
      "羡君才如截玉刀，况君坐拥百城豪。",
      "曲台后苍大官庖，笺疏典奥抉纷呶。",
      "鲰生识业那足省，公羊小家等卖饼。"
    ]
  },
  {
    "id": "adcfe4db4614f5bacd61cb28f8c17eda",
    "title": "宴集崇效寺赏楸花一首并引",
    "authorName": "缪祐孙",
    "authorId": "adcfe4db4614f5bad1457b72d1457b72",
    "dynasty": "清",
    "content": [
      "载酒游精蓝，韵事名流介。",
      "高楼临遥瞩，超然谢天械。",
      "林扶城堞迥，云卷山容泰。",
      "钟声吼蒲牢，一一闻梵贝。",
      "在昔老比邱，遗图牛腰大。",
      "展卷睹故人，题诗寄慷喟。",
      "剧谈资昼永，俗虑颇湔汰。",
      "繁英垂古柯，静艳拔埃壒。",
      "援名蒐雅故，比类椅梓最。",
      "释或罗獐皵，录罕迨芳馤。",
      "曩见祇林图，厥葩红蔼蔼。",
      "坐想兜率宫，天女散如芥。",
      "疑兹佛国种，移根流沙外。",
      "故能寿而华，体不金刚坏。",
      "郢说实鲜徵，宁令阙如盖。",
      "貌景聊就质，考订行秘丐。"
    ]
  },
  {
    "id": "adcfe4db4614f5ba2fbd3e5d576a0b54",
    "title": "次韵宋芸子同年",
    "authorName": "缪祐孙",
    "authorId": "adcfe4db4614f5bad1457b72d1457b72",
    "dynasty": "清",
    "content": [
      "我今止酒蠲酒逋，我今寄慨黄公垆。剧疾更生庆此日，还从诸子狂讴呼。",
      "伊谁持节浮西海，开谕威信今相如。壮夫之志在万里，快哉饯饮频催酤。",
      "博望定远何足数，敦盘旁取弓彤卢。一帆直度师子国，炎蒸红海鶱阳乌。",
      "俄顷冰霜齿牙绕，长筵左右侏𠌯徒。闲操修史如椽笔，翩翩书记腾七苏。",
      "默觇彼国情势颇，要有囊括四海图。纵横术嗤苏、张粗，欧、亚将使通风衢。",
      "三岛神仙云中下，尽化瞿瞿而狙狙。圣人能虑不能至，兹乃履坦无踟躇。",
      "昔吾远游徒自放，敷张伟议惟君须。触念遂逾亚丁岛，袖中讵止钱塘湖。",
      "劝君勤读旁行书，胜斩郅支及温禺。昆仑金玉幸勿羡，计臣之计终疑疏。"
    ]
  },
  {
    "id": "adcfe4db4614f5baf831906157d1cecb",
    "title": "汪仲伊",
    "authorName": "缪祐孙",
    "authorId": "adcfe4db4614f5bad1457b72d1457b72",
    "dynasty": "清",
    "content": [
      "汪侯堂堂天下士，经术淹彻轻鼌董。",
      "平生乃抱藜苋心，已将百憾散毛孔。",
      "故乡新安大好山，俊异由来咸系踵。",
      "奇境月塔仙灯间，诛茆韬迹志尤勇。",
      "十年江上尘劳羁，归梦绕岩中宵竦。",
      "族先昔有快士翁，名区所历镌繁总。",
      "偶然遗编获半册，如睹卅峰云海涌。",
      "遂初未赋念差适，譬彼睋蜀先割陇。",
      "吁嗟宝贵徒纷纷，快意还同茧上蛹。",
      "何时从子容成台，乌升兔降参真汞。"
    ]
  },
  {
    "id": "adcfe4db4614f5ba8c611ea1c32f3fd4",
    "title": "题张樵野少司农运甓斋话别图",
    "authorName": "缪祐孙",
    "authorId": "adcfe4db4614f5bad1457b72d1457b72",
    "dynasty": "清",
    "content": [
      "才挟五岳驱八灵，文章谕蜀恢逖聆。",
      "罢赓李白采石句，思拓令史燕然铭。",
      "三十六国纷来庭，银河迭瞩锋车停。",
      "唐恪撤卫李环揖，关门奚恃泥丸扃。",
      "二万馀里夷唇陉，展币拭圭驰飙軨。",
      "更跨西海驭米雪，玛琉铛泻蒲萄青。",
      "殊乡苛例殊不经，捆载迫止百越舲。",
      "拥节要约喻威信，矢革杰黠涤膻腥。",
      "专对之伟闻天廷，陈书珲瑃穷厥形。",
      "方今大农兼典属，洸潒设施灵甘零。",
      "忆昔宽田恣游访，曾考漠北服匿瓶。",
      "逾跃风尘竟二载，绿莎未识河中厅。",
      "展卷感念望江叟，当年惜别愁云萍。",
      "顾祠雅绘椒繁馨，清言松下无由听。",
      "噫嘻肇春令甲布，流天照曜含誉星。"
    ]
  },
  {
    "id": "adcfe4db461b86cdd9102e1beb85f382",
    "title": "皖伯台",
    "authorName": "张之纯",
    "authorId": "adcfe4db461b86cdd1457b72d1457b72",
    "dynasty": "清",
    "content": [
      "茅土周室颁，地本近荆蛮。",
      "明月几今古，闲云任往还。",
      "转怜今日客，不识旧时山。",
      "欲访左慈迹，霜枫落叶殷。"
    ]
  },
  {
    "id": "adcfe4db461b86cdfcb38805144f56a1",
    "title": "余公墓",
    "authorName": "张之纯",
    "authorId": "adcfe4db461b86cdd1457b72d1457b72",
    "dynasty": "清",
    "content": [
      "千载显英灵，孤忠耿日星。",
      "六年撑半壁，一死答元廷。",
      "清水波涵碧，名山草护青。",
      "履声来橐橐，洗耳不甘听。"
    ]
  },
  {
    "id": "adcfe4db461b86cd07225bfa3a3119e3",
    "title": "用皖伯台韵，答心斋吊黄侍中观",
    "authorName": "张之纯",
    "authorId": "adcfe4db461b86cdd1457b72d1457b72",
    "dynasty": "清",
    "content": [
      "明诏削藩颁，参军语作蛮。",
      "山僧多事出，世将弃师还。",
      "波咽秦淮水，风寒皖国山。",
      "当时方正学，血染石同殷。"
    ]
  },
  {
    "id": "adcfe4db461b86cd14b1f9a39a9d8791",
    "title": "谢生幼陶瓶菊为鼠所啮，成五律一章，邮寄见示，余偶有所感，有原韵答之",
    "authorName": "张之纯",
    "authorId": "adcfe4db461b86cdd1457b72d1457b72",
    "dynasty": "清",
    "content": [
      "莫言鼠胆小，每惯窃盘餐。",
      "占据寝庙穴，凭依社稷坛。",
      "直同梅细嚼，遑惜菊英寒。",
      "赖有一物制，狸奴侧目看。"
    ]
  },
  {
    "id": "adcfe4db461b86cd2ca9cbccafc2f467",
    "title": "吊黄介子",
    "authorName": "张之纯",
    "authorId": "adcfe4db461b86cdd1457b72d1457b72",
    "dynasty": "清",
    "content": [
      "矫矫黄介子，成仁愿杀身。",
      "至今称义士，当日号奸人。",
      "结客思兴汉，潜踪岂避秦。",
      "凄凉法宝寺，遗恨大江滨。"
    ]
  },
  {
    "id": "adcfe4db461b86cd7659eda0a9930b64",
    "title": "予以直州判加捐州同指分皖省，乡诸君皆惜予不善择官，又不善择地，赋以自解",
    "authorName": "张之纯",
    "authorId": "adcfe4db461b86cdd1457b72d1457b72",
    "dynasty": "清",
    "content": [
      "白色斑斑上鬓丝，卅年未折桂林枝。",
      "伯牛有疾终归命，司马为郎尚入资。",
      "氛恶况当盟楚日，泉清那比在山时。",
      "随风飘落花无定，茵溷原难自主持。"
    ]
  },
  {
    "id": "adcfe4db461b86cd8c6b1fd5f51b6cb8",
    "title": "癸丑九月，六十自慨四首",
    "authorName": "张之纯",
    "authorId": "adcfe4db461b86cdd1457b72d1457b72",
    "dynasty": "清",
    "content": [
      "不埋黄土不黄冠，敢说纲常大节完。",
      "父有遗言惭未践，家无恒产幸能安。",
      "同沾雨露商容易，重整乾坤夏靡难。",
      "此后未知何景象，任他日月走双丸。"
    ]
  },
  {
    "id": "adcfe4db461b86cd8c6b1fd557739d55",
    "title": "癸丑九月，六十自慨四首",
    "authorName": "张之纯",
    "authorId": "adcfe4db461b86cdd1457b72d1457b72",
    "dynasty": "清",
    "content": [
      "五龙六甲等闲过，都付南槐梦里柯。",
      "一曲铜琶谁与唱，十年铁砚竟空磨。",
      "含情莺燕秋风老，翊运夔龙旧雨多。",
      "苜蓿半盘清可供，充饥聊当采薇歌。"
    ]
  },
  {
    "id": "adcfe4db461b86cd8c6b1fd56019baea",
    "title": "癸丑九月，六十自慨四首",
    "authorName": "张之纯",
    "authorId": "adcfe4db461b86cdd1457b72d1457b72",
    "dynasty": "清",
    "content": [
      "旧事重提细忖量，未能亲墓表泷冈。",
      "停车问字徒饶舌，倾盖论交枉热肠。",
      "曾效捉刀杨德祖，空怀草檄骆宾王。",
      "昔年辛苦论文友，偻指知音半北邙。"
    ]
  },
  {
    "id": "adcfe4db461b86cd8c6b1fd5c2e0a639",
    "title": "癸丑九月，六十自慨四首",
    "authorName": "张之纯",
    "authorId": "adcfe4db461b86cdd1457b72d1457b72",
    "dynasty": "清",
    "content": [
      "偶逐风尘作宦游，皖山皖水几春秋。",
      "感时凭吊忠宣墓，乘醉狂吟太白楼。",
      "才纵不高曾倚马，性原喜静等浮鸥。",
      "素旗飘飐归来后，怕看增添海屋筹。"
    ]
  },
  {
    "id": "adcfe4db461b86cd1894cbdb594c25b2",
    "title": "偶成二首",
    "authorName": "张之纯",
    "authorId": "adcfe4db461b86cdd1457b72d1457b72",
    "dynasty": "清",
    "content": [
      "几家篱落不成村，寂寞故园深锁春。",
      "骤雨滴醒蝴蝶梦，迅雷震破杜鹃魂。",
      "渡江泥马无神品，埋棘铜驼有泪痕。",
      "毕竟愚公胜智叟，移山有子子传孙。"
    ]
  },
  {
    "id": "adcfe4db461b86cd1894cbdbe512cdf7",
    "title": "偶成二首",
    "authorName": "张之纯",
    "authorId": "adcfe4db461b86cdd1457b72d1457b72",
    "dynasty": "清",
    "content": [
      "苍水崖山一例亡，浩然正气大而刚。",
      "岁寒始显冰霜节，星陨犹争日月光。",
      "事纵不成名自遂，生原能舍死何妨。",
      "遗芳自古多遗憾，几见真人白水乡。"
    ]
  },
  {
    "id": "adcfe4db461b86cd1a08f2fe65a69837",
    "title": "予腰腹本大，今年七十顿瘦减，慨然有感",
    "authorName": "张之纯",
    "authorId": "adcfe4db461b86cdd1457b72d1457b72",
    "dynasty": "清",
    "content": [
      "老去腰围似沈郎，何堪解带细评量。",
      "边韶称笥经荒废，王勃成文稿脱亡。",
      "怕作生松丁固梦，转怜舞柳小蛮妆。",
      "扬州纵想骑仙鹤，十万缠时费主张。"
    ]
  },
  {
    "id": "adcfe4db461b86cd9739614aaba9b5fa",
    "title": "杂感",
    "authorName": "张之纯",
    "authorId": "adcfe4db461b86cdd1457b72d1457b72",
    "dynasty": "清",
    "content": [
      "闲居三月不参衙，且典鹴裘入酒家。",
      "自顾真如五技鼠，难防最是两头蛇。",
      "刘伶荷锸埋黄土，王播笼诗有碧纱。",
      "坐拥书城南面贵，研朱点易旧生涯。"
    ]
  },
  {
    "id": "adcfe4db461b86cd9739614acecb3869",
    "title": "杂感",
    "authorName": "张之纯",
    "authorId": "adcfe4db461b86cdd1457b72d1457b72",
    "dynasty": "清",
    "content": [
      "六年重到白门游，文阵纵横战未休。",
      "筑室谋夫谁执咎，言兵败将转增羞。",
      "艰难风雨怜畴昔，容易光阴阅几秋。",
      "赖有吴刚携月斧，装成七宝广寒楼。"
    ]
  },
  {
    "id": "adcfe4db461b86cd3dce192a399d1f2a",
    "title": "和尹孚赠姚志豪作",
    "authorName": "张之纯",
    "authorId": "adcfe4db461b86cdd1457b72d1457b72",
    "dynasty": "清",
    "content": [
      "说与人间不忍听，西河泪雨一般零。",
      "昆生别后无同调，寥落娄东野史亭。"
    ]
  },
  {
    "id": "adcfe4db461b86cd97c4d6432e1f76e4",
    "title": "西施",
    "authorName": "张之纯",
    "authorId": "adcfe4db461b86cdd1457b72d1457b72",
    "dynasty": "清",
    "content": [
      "侬家迢递阻山河，犹记村名是苎萝。",
      "为问捧心因底事，受王恩重负王多。"
    ]
  },
  {
    "id": "adcfe4db461b86cd5bb9bd9fe5e54f23",
    "title": "芜关元旦，用渔洋蟂矶灵泽夫人祠韵，口占二绝寄怀恂斋",
    "authorName": "张之纯",
    "authorId": "adcfe4db461b86cdd1457b72d1457b72",
    "dynasty": "清",
    "content": [
      "我留皖国子归吴，客里情怀分外孤。",
      "不识椒花新颂献，举杯忆及旅人无。"
    ]
  },
  {
    "id": "adcfe4db461b86cd5bb9bd9f68d17b31",
    "title": "芜关元旦，用渔洋蟂矶灵泽夫人祠韵，口占二绝寄怀恂斋",
    "authorName": "张之纯",
    "authorId": "adcfe4db461b86cdd1457b72d1457b72",
    "dynasty": "清",
    "content": [
      "万千爆烛破清寥，积雪皑皑冻木萧。",
      "闲立临江亭上望，听人评论拜年潮。"
    ]
  },
  {
    "id": "adcfe4db461b86cd394fec58ce824a0c",
    "title": "赵焕文挽诗三首",
    "authorName": "张之纯",
    "authorId": "adcfe4db461b86cdd1457b72d1457b72",
    "dynasty": "清",
    "content": [
      "西风陡起白旗飘，抱木今重见鲍焦。",
      "留得吾邦忠义字，两间正气未全销。"
    ]
  },
  {
    "id": "adcfe4db461b86cd394fec58eacfd14d",
    "title": "赵焕文挽诗三首",
    "authorName": "张之纯",
    "authorId": "adcfe4db461b86cdd1457b72d1457b72",
    "dynasty": "清",
    "content": [
      "记得门停问字车，当年同社有谁如。",
      "数行磊落传家训，抵得文山衣带书。"
    ]
  },
  {
    "id": "adcfe4db461b86cd394fec5804b2456b",
    "title": "赵焕文挽诗三首",
    "authorName": "张之纯",
    "authorId": "adcfe4db461b86cdd1457b72d1457b72",
    "dynasty": "清",
    "content": [
      "讲学风开郑太常，胶庠继起共流芳。",
      "三贤泉下应含笑，此事荒庵也有光。"
    ]
  },
  {
    "id": "adcfe4db461b86cde2b5bab8a0f6a1ff",
    "title": "妾命薄",
    "authorName": "张之纯",
    "authorId": "adcfe4db461b86cdd1457b72d1457b72",
    "dynasty": "清",
    "content": [
      "妾命薄，妾命薄，耶娘教妾学歌曲。歌曲学成学琵琶，大弦小弦弹落续。",
      "妾命薄，妾命薄，耶娘教妾学演剧。演剧学成冠梨园，引动翩翩年少客。",
      "客见倾心，如马求林。耶娘居奇货，身价逾万金。不管萧郎成陌路，但觉侯门一入似海深。",
      "王嫱嫁单于，雅与素愿殊。但得一枝借，聊胜辱泥涂。",
      "老天老天胡不佑，又使风云陡变，团栾明月影模糊。",
      "吁嗟乎，杨家女儿何数奇，玉环罗袜遗马嵬。君王掩面尚救不得死，何论尚书阁老天潢支。",
      "玉环死，陈玄礼，妾今去，赵御史。御史为国当直言，但言十万寿金良足矣。",
      "事有甚，画眉何必及翠喜。胡不闻，君家飞燕入汉宫，啄尽皇孙与皇子，为问奴奴可有此。",
      "妾来公子乐，妾去公子哭，万事美中有不足。妾劝公子莫过伤，有人含笑对镜着花黄。",
      "妾不怨人怨月老，天上飞升胡太早。三生有约缓缓行，未必坠入轮回道。",
      "美人计，空用了，天下事大妾事小。富贵浮云幻，一场春梦醒。",
      "崎岖世路今番信，人生何事枉劳形。自怜还自笑，笑妾女优伶。",
      "花开姊妹千万朵，问谁似妾姓氏达帝听。重理旧时弦，低唱懊侬曲。",
      "得配韩蕲王，千古梁红玉。妾亦同是青楼人，胡竟随风复漂泊。",
      "漂泊不禁风，伤哉真命薄。"
    ]
  },
  {
    "id": "adcfe4db462013b01d6622d3d5233b14",
    "title": "吴江",
    "authorName": "翟灏",
    "authorId": "adcfe4db462013b0d1457b72db957c62",
    "dynasty": "清",
    "content": [
      "垂虹亭畔月，暂照木兰船。",
      "秋老莼鲈国，霜寒橘柚天。",
      "鹜飞烟路阔，人静水花鲜。",
      "缅想三高士，披吟《笠泽编》。"
    ]
  },
  {
    "id": "adcfe4db462013b01b227b30d01a4cb9",
    "title": "笕桥途中作",
    "authorName": "翟灏",
    "authorId": "adcfe4db462013b0d1457b72db957c62",
    "dynasty": "清",
    "content": [
      "浅笠轻衫得自由，近郊闲趁晚晴游。",
      "翠阴夹路忽成巷，凉气袭衣先报秋。",
      "园朵欲攀摇未定，井华待汲去仍留。",
      "烟村暧暧遥相引，几处柴扉傍竹幽。"
    ]
  },
  {
    "id": "adcfe4db462013b0180bf501f7dc0e50",
    "title": "开山庙",
    "authorName": "翟灏",
    "authorId": "adcfe4db462013b0d1457b72db957c62",
    "dynasty": "清",
    "content": [
      "陂陀滑无辙，乱砾堆隆窊。",
      "仆夫整绥睨，未历先愁嗟。",
      "掀轰敝栈轸，荦确盘蜕蛇。",
      "向回路转隘，巉石如排衙。",
      "一线五丁力，皴纹被稠麻。",
      "催鞭度磕匝，挂轊忧来车。"
    ]
  },
  {
    "id": "adcfe4db462013b02ccf69c25aabcaf9",
    "title": "崮山",
    "authorName": "翟灏",
    "authorId": "adcfe4db462013b0d1457b72db957c62",
    "dynasty": "清",
    "content": [
      "北山例钳髡，兹谷极葱茜。",
      "瘦干突云房，交根络石面。",
      "陡空立怪峰，凿壁开飞殿。",
      "古像兀虚光，危阶直悬线。",
      "当门虎豹雄，灵状咄百变。",
      "凌竞阻复前，望望不知倦。"
    ]
  },
  {
    "id": "adcfe4db462013b091f1ad7eb9e62892",
    "title": "东郊晚行",
    "authorName": "翟灏",
    "authorId": "adcfe4db462013b0d1457b72db957c62",
    "dynasty": "清",
    "content": [
      "秋客爱夕佳，信步越畦畛。",
      "荒径少人踪，屈曲辩修蚓。",
      "微风来前林，楸叶纷以陨。",
      "高天气象严，云色酿寒紧。",
      "眠情适沙鸥，过景疾霜准。",
      "度险桥阶危，穿幽竹蹊尽。",
      "闲劳亦何为，远被风物引。"
    ]
  },
  {
    "id": "adcfe4db462013b091f1ad7ededd92d1",
    "title": "东郊晚行",
    "authorName": "翟灏",
    "authorId": "adcfe4db462013b0d1457b72db957c62",
    "dynasty": "清",
    "content": [
      "横空纵我眼，列岫展天末。",
      "青苍一幅披，秀色不可割。",
      "中有度世人，光景坐超忽。",
      "还欲招之游，山心话饥渴。",
      "白云来悠然，高鸿向空没。"
    ]
  },
  {
    "id": "adcfe4db462013b091f1ad7e71d0142a",
    "title": "东郊晚行",
    "authorName": "翟灏",
    "authorId": "adcfe4db462013b0d1457b72db957c62",
    "dynasty": "清",
    "content": [
      "好景不肯常，况兹桑榆促。",
      "村厨爆湿薪，烟帛起纯束。",
      "一暝万形齐，何由著闲瞩。",
      "巢禽戢动羽，途人断归躅。",
      "清豪振凉蛩，健语共相勖。",
      "郊路熟可循，林黑误已数。",
      "赖有流萤飞，高下闪古绿。",
      "荒凉兴未摧，寂静意偏属。",
      "心镜终澄明，行吟多所触。"
    ]
  },
  {
    "id": "adcfe4db462013b091f1ad7e2a70335d",
    "title": "东郊晚行",
    "authorName": "翟灏",
    "authorId": "adcfe4db462013b0d1457b72db957c62",
    "dynasty": "清",
    "content": [
      "银轮转无声，突自林端推。",
      "沓来清影众，我影亦同来。",
      "万象复我有，眼为今日开。",
      "落落秋势迥，纳纳天宇恢。",
      "溪光曳遥帛，岫色堆寒灰。",
      "诗肩耸千尺，与月相徘徊。"
    ]
  },
  {
    "id": "adcfe4db462013b091f1ad7edd153cfc",
    "title": "东郊晚行",
    "authorName": "翟灏",
    "authorId": "adcfe4db462013b0d1457b72db957c62",
    "dynasty": "清",
    "content": [
      "寒浅未成霜，瀼瀼露如泻。",
      "芒鞋草间行，沾漉及两踝。",
      "到家近犹疑，乔木认里舍。",
      "邻机悄已停，吠犬蓦篱罅。",
      "茅丛何处光，破壁一镫射。",
      "妇功怀土风，寸晷惜无暇。",
      "向来安眠中，妙景虚夜夜。"
    ]
  },
  {
    "id": "adcfe4db4627465ee5899d665facc6e3",
    "title": "赠子亦仙根用七十二峰羁客韵",
    "authorName": "吕汝玉",
    "authorId": "adcfe4db4627465eff1418e80950ca92",
    "dynasty": "清",
    "content": [
      "著作从来欲等身，何妨樽酒话良辰。",
      "诗宗李杜原无忝，气臭芝兰契有因。",
      "笔墨风流归韵士，江山管领属才人。",
      "坐久不知新月上，满窗纸色净如银。"
    ]
  },
  {
    "id": "adcfe4db4627465e268d3c8af511fd5c",
    "title": "追怀诤友傅子亦",
    "authorName": "吕汝玉",
    "authorId": "adcfe4db4627465eff1418e80950ca92",
    "dynasty": "清",
    "content": [
      "傅子览青亦自奇，甲溪筑室水之湄。",
      "性情果毅难容世，风度孤高弗入时。",
      "眼似金刚常怒目，心如菩萨不低眉。",
      "珊珊傲骨谁能近，悦服延陵芸阁师。"
    ]
  },
  {
    "id": "adcfe4db4627465ef329466c57c4a190",
    "title": "和心泉上芸阁夫子原韵",
    "authorName": "吕汝玉",
    "authorId": "adcfe4db4627465eff1418e80950ca92",
    "dynasty": "清",
    "content": [
      "一枝史笔赋闲居，曾著人间未见书。",
      "寿世文章原不泯，传经学术信非虚。",
      "金科玉律真师范，化雨春风入我庐。",
      "他日遗编深护惜，儒林文苑两相誉。"
    ]
  },
  {
    "id": "adcfe4db4627465ec2c407f602d0f815",
    "title": "见燕",
    "authorName": "吕汝玉",
    "authorId": "adcfe4db4627465eff1418e80950ca92",
    "dynasty": "清",
    "content": [
      "清风巷口板桥西，燕子池塘此寄栖。",
      "春雨又逢挑果节，画梁重补落花泥。",
      "经年别诉曾相识，满壁诗留是旧题。",
      "更好双飞林绝处，红墙新筑绿杨溪。"
    ]
  },
  {
    "id": "adcfe4db46454c7a505cd698e9ebbbc9",
    "title": "山行",
    "authorName": "柳渔",
    "authorId": "adcfe4db46454c7ad1457b72d1457b72",
    "dynasty": "清",
    "content": [
      "雨后秋山翠满坡，行行翘首望嵯峨。",
      "斜通线路人踪少，饥下巉岩虎迹多。",
      "万树声乾黄叶堕，一筇影曳白云过。",
      "天将薄暝思投宿，喜听归樵隔水歌。"
    ]
  },
  {
    "id": "adcfe4db465670a210b7aa6d75eaef39",
    "title": "砚北",
    "authorName": "许佩璜",
    "authorId": "adcfe4db465670a2d1457b72d1457b72",
    "dynasty": "清",
    "content": [
      "构轩依砚北，小隐拟墙东。",
      "香泻红兰露，凉生翠樾风。",
      "游心耽竹素，息影翳蒿蓬。",
      "吾道惟夷旷，灵台若太空。"
    ]
  },
  {
    "id": "adcfe4db465d5a22c78fc35343c38209",
    "title": "送陆季冲之任郁林",
    "authorName": "孙?",
    "authorId": "adcfe4db465d5a22d1457b72d1457b72",
    "dynasty": "清",
    "content": [
      "骅骝烁电本空群，岭外梅花正俟君。",
      "地近苍梧常带雨，天连勾漏半飞云。",
      "莫辞椰酒蛮中异，更有芦笙马上闻。",
      "此去不须愁薄宦，故人还是沈休文。"
    ]
  },
  {
    "id": "adcfe4db465d5a22956df6f6c5db1af8",
    "title": "送王怀人归汉阳寄张素先孟天友",
    "authorName": "孙?",
    "authorId": "adcfe4db465d5a22d1457b72d1457b72",
    "dynasty": "清",
    "content": [
      "芳郊碧草正萋萋，落日河梁手重携。",
      "词客高吟《青雀舫》，楚人齐唱《白铜鞮》。",
      "城边树色连樊口，江上花明满大堤。",
      "十载故交零落尽，因君为访鹿门西。"
    ]
  },
  {
    "id": "adcfe4db465d5a226493bd4f62816d10",
    "title": "丙寅正月四日集陈园公锻圃偕王山长赋",
    "authorName": "孙?",
    "authorId": "adcfe4db465d5a22d1457b72d1457b72",
    "dynasty": "清",
    "content": [
      "岭海多炎威，终冬百卉滋。",
      "荣瘁固常理，而乃独迷离。",
      "良无冰与雪，安得不纷披。",
      "春寒忽以肃，凛烈沁心脾。",
      "天道渺难信，执义守襟期。",
      "良夜欣宴赏，高会独忘疲。",
      "智愚岂有术，兹理察如丝。",
      "小人玩细娱，君子怀明夷。",
      "立德不在小，慎此白日驰。",
      "寒暄迭四序，悟者仅盈卮。",
      "素心诚有托，永怀商山芝。",
      "高山不可寻，转侧如轮輹。",
      "本无婴物心，所期在幽独。",
      "开轩肃宾侣，献酬浮蚁绿。",
      "饮醇乃适志，不必杯行促。",
      "庭树发鲜花，结根挺岩谷。",
      "古干郁且蟠，振采异繁缛。",
      "大抵天地间，杜机成芳淑。",
      "纷纷各自媚，贵文而贱朴。",
      "良无金石固，见耻鸿与鹄。",
      "古来肥遁者，畏垒高卜筑。",
      "眷我同心友，亮节各如竹。",
      "修竹荫华池，清阴接云表。",
      "不与凡卉争，经霜独矫矫。",
      "伶伦识其音，宫为黄钟肇。",
      "德晖千仞下，结实等瑶草。",
      "数斛充臼杵，安用游三岛。",
      "彼美此中居，其颜姣以好。",
      "道广无杂宾，庭轨何须扫。",
      "落叶煮清泉，典籍恣搜讨。",
      "驱车一再过，湛然乐深窅。",
      "相视各忘言，命酒不知晓。",
      "谅无诡随趋，遑计拙与巧。"
    ]
  },
  {
    "id": "adcfe4db466127fdd8cfab2eb6d7e456",
    "title": "平番城楼秋望",
    "authorName": "牛运震",
    "authorId": "adcfe4db466127fd8bb88f802612aa89",
    "dynasty": "清",
    "content": [
      "徙倚穷秋眺，高楼接大荒。",
      "雪明关岭白，风黯塞云黄。",
      "斥堠连哀草，村墟带夕阳。",
      "乡心逐归雁，历落不成行。"
    ]
  },
  {
    "id": "adcfe4db466127fd503c6f89d70eca5a",
    "title": "题画",
    "authorName": "牛运震",
    "authorId": "adcfe4db466127fd8bb88f802612aa89",
    "dynasty": "清",
    "content": [
      "泼墨似云林，秋意森满幅。",
      "石气翻空青，古树寒如束。",
      "樵径寂无人，西风下丛竹。"
    ]
  },
  {
    "id": "adcfe4db4673bd7fba22d943a16d980c",
    "title": "西园雅集",
    "authorName": "黄之鼎",
    "authorId": "adcfe4db4673bd7fd1457b72d1457b72",
    "dynasty": "清",
    "content": [
      "结客从莲社，携琴过竹扉。",
      "莺花春欲老，京国梦初归。",
      "槛曲迟明月，台空落远晖。",
      "一尊堪永日，莫自羡轻肥。"
    ]
  },
  {
    "id": "adcfe4db46770930d39c397472a21787",
    "title": "三弟久客历下诗以招之",
    "authorName": "唐芳第",
    "authorId": "adcfe4db46770930d1457b72d1457b72",
    "dynasty": "清",
    "content": [
      "裂帛书离字，齐东寄旅人。",
      "可怜池上草，愁杀梦中春。",
      "稚子饥寒色，慈闱老病身。",
      "平原虽爱客，莫更久风尘。"
    ]
  },
  {
    "id": "adcfe4db467709300053f7ea8943b547",
    "title": "洞房曲",
    "authorName": "唐芳第",
    "authorId": "adcfe4db46770930d1457b72d1457b72",
    "dynasty": "清",
    "content": [
      "软金屈戌开鸳鸯，花符细字呼徐娘。",
      "绿云半堕莲花妆，雅鬟十五携履箱。",
      "琵琶百啭春漏长，娇歌欲递迟龙香。",
      "临筵催赐青雀觞，海棠滴露低红芳。",
      "流苏压钩金锵锵，铜球宛转添都梁。",
      "殢人缓缓收鸣珰，花枝故恼东风狂。",
      "银屏叠叠遮琐窗，长夜辽辽天未央。",
      "横娇妒宠谁能望，春光不到翾风房。"
    ]
  },
  {
    "id": "adcfe4db467bb7e6d63c03c2ebffa4af",
    "title": "晓思",
    "authorName": "章有湘",
    "authorId": "adcfe4db467bb7e6d1457b72d1457b72",
    "dynasty": "清",
    "content": [
      "窗外鸡初唱，花间露未干。",
      "欲临明镜照，犹怯翠眉寒。",
      "宿鸟翻林树，归鸿振羽翰。",
      "不知乡国信，何日报平安。"
    ]
  },
  {
    "id": "adcfe4db467bb7e6fc104021f5eb471e",
    "title": "九日雨中有感",
    "authorName": "章有湘",
    "authorId": "adcfe4db467bb7e6d1457b72d1457b72",
    "dynasty": "清",
    "content": [
      "每到茱萸节，思亲泪满衣。",
      "难禁心耿耿，况对雨霏霏。",
      "故国秋莼老，他乡客梦稀。",
      "登临怜弟妹，竟作彩云飞。"
    ]
  },
  {
    "id": "adcfe4db467bb7e67dbae064782b1f5b",
    "title": "秋怀",
    "authorName": "章有湘",
    "authorId": "adcfe4db467bb7e6d1457b72d1457b72",
    "dynasty": "清",
    "content": [
      "露华寒夜滴柴扉，留滞天涯未拟归。",
      "吴下云深鸿雁杳，楚江秋老鹧鸪飞。",
      "穿针结缕人谁共，咏絮吟风事已违。",
      "闻道故园莼菜熟，他乡回首泪沾衣。"
    ]
  },
  {
    "id": "adcfe4db467bb7e69e49c45e624594ba",
    "title": "次玉璜妹来韵",
    "authorName": "章有湘",
    "authorId": "adcfe4db467bb7e6d1457b72d1457b72",
    "dynasty": "清",
    "content": [
      "记得西窗剪烛时，鸰原回首忽天涯。",
      "梦魂不觉吴山远，愁绪惟应夜月知。",
      "画阁焚香春泛泛，绣帘飞燕昼迟迟。",
      "相期泖水归宁日，重与殷勤话别离。"
    ]
  },
  {
    "id": "adcfe4db467bb7e6aff493f821b7f737",
    "title": "哭夫子",
    "authorName": "章有湘",
    "authorId": "adcfe4db467bb7e6d1457b72d1457b72",
    "dynasty": "清",
    "content": [
      "一自公车去不还，从今信有望夫山。",
      "赤绳虚系三生约，红泪惟馀两袖斑。",
      "诀绝未亲真恨事，梦魂时傍见欢颜。",
      "也知修短原无定，岂料荣枯顷刻间。"
    ]
  },
  {
    "id": "adcfe4db467bb7e6aff493f889580d91",
    "title": "哭夫子",
    "authorName": "章有湘",
    "authorId": "adcfe4db467bb7e6d1457b72d1457b72",
    "dynasty": "清",
    "content": [
      "千里良缘合倡随，于归不满十年期。",
      "最伤薄命分鸳侣，犹幸高名占凤池。",
      "故国泥封闻信日，长安春色看花时。",
      "无端遽赴修文召，不管空闺怨别离。"
    ]
  },
  {
    "id": "adcfe4db467bb7e6aff493f86848c9e0",
    "title": "哭夫子",
    "authorName": "章有湘",
    "authorId": "adcfe4db467bb7e6d1457b72d1457b72",
    "dynasty": "清",
    "content": [
      "日日伤心静掩门，每因春草忆王孙。",
      "空闺形影那堪问，满架图书今尚存。",
      "十六年前灵谷梦，三千里外杜鹃魂。",
      "孤镫厌听梧桐雨，偏送愁声渍泪痕。"
    ]
  },
  {
    "id": "adcfe4db467bb7e6aff493f871c62a4c",
    "title": "哭夫子",
    "authorName": "章有湘",
    "authorId": "adcfe4db467bb7e6d1457b72d1457b72",
    "dynasty": "清",
    "content": [
      "父子夫妻总幻因，夜台相见可相亲。",
      "无端生死偏摧我，不定功名却误人。",
      "遗得文章惊四海，寄来锦字恰三旬。",
      "待乘双凤君先去，寂寞兰闺未死身。"
    ]
  },
  {
    "id": "adcfe4db467bb7e6aff493f87fbc6947",
    "title": "哭夫子",
    "authorName": "章有湘",
    "authorId": "adcfe4db467bb7e6d1457b72d1457b72",
    "dynasty": "清",
    "content": [
      "几度悲秋秋已阑，回纹裁就向谁看。",
      "锦衾人去鸳鸯冷，银蒜帘空翡翠寒。",
      "无复音容还故国，空馀旅榇返长安。",
      "昨宵梦里分明见，依旧看花倚画栏。"
    ]
  },
  {
    "id": "adcfe4db467bb7e6aff493f84ab7ac54",
    "title": "哭夫子",
    "authorName": "章有湘",
    "authorId": "adcfe4db467bb7e6d1457b72d1457b72",
    "dynasty": "清",
    "content": [
      "遥忆牛衣相对悲，那堪富贵便分离。",
      "姓名始入黄金殿，丽藻终传白雪词。",
      "泪洒在原当此日，魂归华表竟何时。",
      "孀闺寂寂肠应断，玉镜台空忍画眉。"
    ]
  },
  {
    "id": "adcfe4db467bb7e6aff493f8c3be0208",
    "title": "哭夫子",
    "authorName": "章有湘",
    "authorId": "adcfe4db467bb7e6d1457b72d1457b72",
    "dynasty": "清",
    "content": [
      "银汉霜华下井梧，愁心曾耐夜啼乌。",
      "月移妆阁侵书幌，风动形容出画图。",
      "咫尺相看言笑隔，依稀偏怪梦魂无。",
      "含情独对芙蓉帐，一任香销金鹊炉。"
    ]
  },
  {
    "id": "adcfe4db467bb7e6aff493f88edf7acd",
    "title": "哭夫子",
    "authorName": "章有湘",
    "authorId": "adcfe4db467bb7e6d1457b72d1457b72",
    "dynasty": "清",
    "content": [
      "挑尽残镫泪满衣，空阶细雨正霏微。",
      "愁凝长夜难成寐，梦到相逢不忍归。",
      "人去依然同色笑，觉来何处觅庭帏。",
      "悲凉此际还家日，枫冷吴江一雁飞。"
    ]
  },
  {
    "id": "adcfe4db467bb7e6aff493f821f87a4f",
    "title": "哭夫子",
    "authorName": "章有湘",
    "authorId": "adcfe4db467bb7e6d1457b72d1457b72",
    "dynasty": "清",
    "content": [
      "瘦影临风忆所思，冰心裂碎更谁知。",
      "分栖怕睹连枝树，续命空传五色丝。",
      "阁下招魂怜有弟，墓前执绋痛无儿。",
      "闲来到处搜遗稿，开箧篇篇黄绢辞。"
    ]
  },
  {
    "id": "adcfe4db467bb7e6aff493f87d9ee865",
    "title": "哭夫子",
    "authorName": "章有湘",
    "authorId": "adcfe4db467bb7e6d1457b72d1457b72",
    "dynasty": "清",
    "content": [
      "蜀魄啼鹃道路长，鹡鸰无复雨连床。",
      "中郎事业书千卷，子敬人琴泪几行。",
      "不死丹心终化石，馀生青鬓总成霜。",
      "与君不共齐眉案，纸阁芦帘瘗孟光。"
    ]
  },
  {
    "id": "adcfe4db467bb7e660925fd264e31c3f",
    "title": "闺情",
    "authorName": "章有湘",
    "authorId": "adcfe4db467bb7e6d1457b72d1457b72",
    "dynasty": "清",
    "content": [
      "坐对鸳鸯草，行看蛱蝶花。",
      "那知春复夏，游子未还家。"
    ]
  },
  {
    "id": "adcfe4db467bb7e6ca9e10875af39c40",
    "title": "至日泊舟江上大风有怀",
    "authorName": "章有湘",
    "authorId": "adcfe4db467bb7e6d1457b72d1457b72",
    "dynasty": "清",
    "content": [
      "今节初逢起问程，停桡还喜片帆轻。",
      "旅魂欲到亲帏侧，一夜江声梦不成。"
    ]
  },
  {
    "id": "adcfe4db467bb7e60a4e42ebad8803ca",
    "title": "家园白牡丹",
    "authorName": "章有湘",
    "authorId": "adcfe4db467bb7e6d1457b72d1457b72",
    "dynasty": "清",
    "content": [
      "天风昨夜曳仙裙，缥缈高台一段云。",
      "好共海棠春睡足，不将浓艳嫁东君。"
    ]
  },
  {
    "id": "adcfe4db467bb7e61a3c3eced373997d",
    "title": "晚眺",
    "authorName": "章有湘",
    "authorId": "adcfe4db467bb7e6d1457b72d1457b72",
    "dynasty": "清",
    "content": [
      "岭峻隐青猿，松高飞白鹤。",
      "山云挂树梢，风卷残英落。",
      "新蒲已抽芽，细草媚嵓壑。",
      "景物最伤心，桃李还如昨。",
      "谁家少女郎，背立秋千索。",
      "貌态衣不胜，欢笑风前乐。",
      "春来无所为，斗草争花萼。",
      "何事深闺人，终朝常寂寞。"
    ]
  },
  {
    "id": "adcfe4db467bb7e65e713fcfc4289bc2",
    "title": "秋日寄家姊俞夫人",
    "authorName": "章有湘",
    "authorId": "adcfe4db467bb7e6d1457b72d1457b72",
    "dynasty": "清",
    "content": [
      "八月秋风振山谷，黄花初放银塘菊。",
      "一枝手折欲赠君，远道茫茫愁极目。",
      "间将玉纸写新诗，新诗赋就动远思。",
      "萧萧鸿雁随云度，寂寂虬镫拥漏迟。",
      "忆昔同在翠微阁，飞文联句夸奇作。",
      "那知江海各天涯，青鸟无情双寂寞。",
      "苏合房中愁索居，尺素遥传锦鲤鱼。",
      "为问江淹五色笔，拟成团扇近何如。"
    ]
  },
  {
    "id": "adcfe4db467e99c55fa03de566921527",
    "title": "有感",
    "authorName": "周恩煦",
    "authorId": "adcfe4db467e99c5d1457b72d1457b72",
    "dynasty": "清",
    "content": [
      "峻望久崇黄魏郡，清时岂有董临洮。",
      "疾雷过后青天迥，仰见摩空一鹤高。"
    ]
  },
  {
    "id": "adcfe4db467e99c56b380bbe4edad9d7",
    "title": "月夜",
    "authorName": "周恩煦",
    "authorId": "adcfe4db467e99c5d1457b72d1457b72",
    "dynasty": "清",
    "content": [
      "皓魄挂檐端，虚室忽生白。",
      "案头罗积卷，字字光相射。",
      "欣然就读之，书味溢胸膈。",
      "顿使一片心，化为五色帛。",
      "境空趣自生，虑静物可格。",
      "试问赤壁游，何如我今夕。"
    ]
  },
  {
    "id": "adcfe4db468bf62b1b58a4a2cc26cba7",
    "title": "赠张汉冲先生村居",
    "authorName": "张端亮",
    "authorId": "adcfe4db468bf62bc1fea2706e62a992",
    "dynasty": "清",
    "content": [
      "白发先朝客，丹丘处士家。",
      "修筠屯古翠，浅水籀回沙。",
      "箧启留侯帙，帆收客使槎。",
      "一从高卧稳，梦老亦松霞。"
    ]
  },
  {
    "id": "adcfe4db468bf62bc580976eaf50c946",
    "title": "不寐",
    "authorName": "张端亮",
    "authorId": "adcfe4db468bf62bc1fea2706e62a992",
    "dynasty": "清",
    "content": [
      "乡思浓于酒，倾来讵易干。",
      "坐驰千里短，愁结一宵难。",
      "晚叶吟风细，秋砧捣夜寒。",
      "不知天上月，今夜为谁圆。"
    ]
  },
  {
    "id": "adcfe4db468bf62b5e46ad06de2d2710",
    "title": "瓦角村山路见奇石",
    "authorName": "张端亮",
    "authorId": "adcfe4db468bf62bc1fea2706e62a992",
    "dynasty": "清",
    "content": [
      "娲鼎何年泼余汁，化作狰狰神虎立。风雷一啸破溟蒙，山鬼野狐应夜泣。",
      "耸肩侧视几回痴，百窍玲珑琢削奇。玉裂冰纹苔绣铁，只留皴法米家知。",
      "高呼石丈石无语，石若有情应共吐。何事空山老岁华，暮迎秋月朝秋雨。",
      "爱而不忍便弃捐，以手拍之声铿然。谁信神奇有如此，故令冷落伴荒烟。",
      "我不能谈经令汝头自点，又不能大袖纳汝避俗眼。",
      "振袍且下深深拜，从此相思知不浅。"
    ]
  },
  {
    "id": "adcfe4db468ee454c915448f22f11160",
    "title": "和徐仞千韵",
    "authorName": "赖世良",
    "authorId": "adcfe4db468ee454eb1e783277d8bdeb",
    "dynasty": "清",
    "content": [
      "蒲篇竹简度诸居，抱膝长吟守敝庐。",
      "两度秋风羁席帽，半窗明月照琴书。",
      "平生知己谁宾主，异日同寅诉实虚。",
      "车笠有盟君莫负，相逢携手一襟馀。"
    ]
  },
  {
    "id": "adcfe4db4691ddd89bf396ace74c1172",
    "title": "修素园",
    "authorName": "成克巩",
    "authorId": "adcfe4db4691ddd8d1457b72d1457b72",
    "dynasty": "清",
    "content": [
      "第后园林依水湾，城隈雉堞带烟鬟。",
      "幽溪鹤步苔痕静，深树云留鸟语闲。",
      "昼锦重沾新雨露，天章分映旧湖山。",
      "花晨月夕优游处，手泽书香俯仰间。"
    ]
  },
  {
    "id": "adcfe4db469923f6ae4abcf6707619a7",
    "title": "黄田驿",
    "authorName": "张轼",
    "authorId": "adcfe4db469923f6d1457b72d1457b72",
    "dynasty": "清",
    "content": [
      "早起黄田驿，家乡路尚遥。",
      "客船穿石眼，秋露湿山腰。",
      "滩险波平岸，村深柳隔桥。",
      "不知高阁上，清管为谁调。"
    ]
  },
  {
    "id": "adcfe4db4699bc0fe36d0190b13150ed",
    "title": "扬州放舟",
    "authorName": "李庆丰",
    "authorId": "adcfe4db4699bc0fd1457b72d1457b72",
    "dynasty": "清",
    "content": [
      "虹桥秋柳绚晴晖，扬子江头画舫归。",
      "试望玉钩斜畔路，随风黄叶逐鸥飞。"
    ]
  },
  {
    "id": "adcfe4db46a2884a3618a938bb3eaba4",
    "title": "村居晚照",
    "authorName": "屠之连",
    "authorId": "adcfe4db46a2884ad1457b72d1457b72",
    "dynasty": "清",
    "content": [
      "清溪村路绕，落日入林斜。",
      "暝色敛微树，春愁结晚花。",
      "蔚深藏鸟道，幽僻隐人家。",
      "更有闲居乐，开樽醉月华。"
    ]
  },
  {
    "id": "adcfe4db46ac307614ebf428c7a1d16e",
    "title": "古店晓发留赠主人",
    "authorName": "晓青",
    "authorId": "adcfe4db46ac3076d1457b72d1457b72",
    "dynasty": "清",
    "content": [
      "晓行残月在，杨柳数家村。",
      "远客怀乡邑，孤舟漾梦魂。",
      "曰归仍泛梗，所适定谁门。",
      "不厌频来过，知君雅道存。"
    ]
  },
  {
    "id": "adcfe4db46ac3076354506bc6044a49f",
    "title": "山行即事",
    "authorName": "晓青",
    "authorId": "adcfe4db46ac3076d1457b72d1457b72",
    "dynasty": "清",
    "content": [
      "意欲穷幽趣，聊为野外行。",
      "远烟难辨树，斜日易催耕。",
      "倚杖观泉脉，穿林得鸟声。",
      "断堤回首处，一带暮山横。"
    ]
  },
  {
    "id": "adcfe4db46ac30764dd468baebd0e30f",
    "title": "过落木山人荒冢有感",
    "authorName": "晓青",
    "authorId": "adcfe4db46ac3076d1457b72d1457b72",
    "dynasty": "清",
    "content": [
      "芒鞋湿寒翠，拄杖下层巅。",
      "所至亦随意，相逢皆暮年。",
      "冢存三尺土，松作万家烟。",
      "道殣仍相望，踟蹰欲问天。"
    ]
  },
  {
    "id": "adcfe4db46ac30765def3a67ab333b63",
    "title": "庚申元旦",
    "authorName": "晓青",
    "authorId": "adcfe4db46ac3076d1457b72d1457b72",
    "dynasty": "清",
    "content": [
      "又是从头起，无端笑一新。",
      "盛衰何预汝，冷暖亦随人。",
      "有面将迎壁，忘言莫问津。",
      "只宜梅与石，同伴寂寥身。"
    ]
  },
  {
    "id": "adcfe4db46ac30769694c9ed4790e7c7",
    "title": "舟中晓起望洞庭山翠",
    "authorName": "晓青",
    "authorId": "adcfe4db46ac3076d1457b72d1457b72",
    "dynasty": "清",
    "content": [
      "月出五更初解缆，起看苍翠满船头。",
      "漫嗟白发随年长，更觉青山似客浮。",
      "橘柚有香清接路，烟霞无迹冷涵秋。",
      "近来我亦思归隐，欲访毛公结伴游。"
    ]
  },
  {
    "id": "adcfe4db46ac3076b4ec185b5dd3e454",
    "title": "南峰石门",
    "authorName": "晓青",
    "authorId": "adcfe4db46ac3076d1457b72d1457b72",
    "dynasty": "清",
    "content": [
      "寒翠撑空劈一门，细藤丛竹互生根。",
      "虚亭吐纳云霞气，古篆销磨风雨痕。",
      "照影野堂垂废井，无情芳草上孤坟。",
      "于今谁复怜神骏，惭愧支公迹尚存。"
    ]
  },
  {
    "id": "adcfe4db46ac3076c801c66b94676b76",
    "title": "送陆企苏入都",
    "authorName": "晓青",
    "authorId": "adcfe4db46ac3076d1457b72d1457b72",
    "dynasty": "清",
    "content": [
      "雄谈满座尽倾听，独拔词锋近发硎。",
      "漫请丸泥实函谷，争看联璧重华亭。",
      "几丛烟树天边绿，一簇云山雨后青。",
      "此去层霄宜自奋，直教鹏翼化南溟。"
    ]
  },
  {
    "id": "adcfe4db46ac3076740263932c4d1797",
    "title": "舟泊汉阳凭栏眺望问鹦鹉洲所在乡人云久已不可问矣愁对烟波漫成近体",
    "authorName": "晓青",
    "authorId": "adcfe4db46ac3076d1457b72d1457b72",
    "dynasty": "清",
    "content": [
      "芳草仍留鹦鹉名，千秋遗恨实难平。",
      "江摇隔岸红镫影，舟集通宵白浪声。",
      "冷暖自知孤客意，阴晴叵测上天情。",
      "无聊咄咄书空坐，怪事浮云污太清。"
    ]
  },
  {
    "id": "adcfe4db46ac307657bb615ae1daf926",
    "title": "过水绘园留赠冒辟疆",
    "authorName": "晓青",
    "authorId": "adcfe4db46ac3076d1457b72d1457b72",
    "dynasty": "清",
    "content": [
      "澹荡园林水绘成，天光溪影弄新晴。",
      "主人领得春风意，小艓沿花趁晓莺。"
    ]
  },
  {
    "id": "adcfe4db46ac307657bb615a3cb14ba4",
    "title": "过水绘园留赠冒辟疆",
    "authorName": "晓青",
    "authorId": "adcfe4db46ac3076d1457b72d1457b72",
    "dynasty": "清",
    "content": [
      "出水芙蕖映绿波，清凉台榭晚香多。",
      "胸中自信无烦热，门外何妨有雀罗。"
    ]
  },
  {
    "id": "adcfe4db46ac307657bb615a0f65a410",
    "title": "过水绘园留赠冒辟疆",
    "authorName": "晓青",
    "authorId": "adcfe4db46ac3076d1457b72d1457b72",
    "dynasty": "清",
    "content": [
      "平居至性爱孤骞，几拟为文吊屈原。",
      "欲采芙蓉秋水阔，搴裳仿佛到湘沅。"
    ]
  },
  {
    "id": "adcfe4db46ac307657bb615ad0d68953",
    "title": "过水绘园留赠冒辟疆",
    "authorName": "晓青",
    "authorId": "adcfe4db46ac3076d1457b72d1457b72",
    "dynasty": "清",
    "content": [
      "何须别置小山幽，身世俱成不系舟。",
      "花似美人怜月色，引人清梦到罗浮。"
    ]
  },
  {
    "id": "adcfe4db46ac30762af593b1cd7726f7",
    "title": "宿东山",
    "authorName": "晓青",
    "authorId": "adcfe4db46ac3076d1457b72d1457b72",
    "dynasty": "清",
    "content": [
      "东山何幽深，草木抱奇秀。",
      "古柏动蛟螭，奔湍两崖吼。",
      "敛履入茅丛，石崄步难骤。",
      "盘曲上青空，冷风满怀袖。",
      "柴门望中开，篱疏犬忽逗。",
      "斯须逢一僧，貌古鹤怜瘦。",
      "蓬檐就地形，刳竹通泉溜。",
      "落英走庭隅，池沫鱼吹绉。",
      "磁盂饮菰糜，齿向冰潭漱。",
      "客欢主益恭，无乃过予厚。",
      "主曰岂其然，予心如在疚。",
      "苟不恚粗疏，庶可寡其谬。",
      "玄言互酬咨，妙理绝肤受。",
      "中夜溪鸟飞，天空月当牖。"
    ]
  },
  {
    "id": "adcfe4db46ac3076032610c8d7747e1f",
    "title": "拟寒山子一首寄姚芬若",
    "authorName": "晓青",
    "authorId": "adcfe4db46ac3076d1457b72d1457b72",
    "dynasty": "清",
    "content": [
      "别君未月馀，情思一何渺。",
      "两夕频梦君，宛在松门道。",
      "花雨昼蒙蒙，深绿莺啼小。",
      "于时见君来，坐石漫倾倒。",
      "赠我以加餐，劝我归必早。",
      "予即前致辞，为言山水好。",
      "感君促归期，常恐及秋老。",
      "有身难奋飞，却羡空中鸟。",
      "遗书慰高堂，镫前复草草。",
      "枕落忽惊翻，千峰月初晓。"
    ]
  },
  {
    "id": "adcfe4db46ac3076724fdad29eea8756",
    "title": "拟孟东野",
    "authorName": "晓青",
    "authorId": "adcfe4db46ac3076d1457b72d1457b72",
    "dynasty": "清",
    "content": [
      "露寒月色苦，夜静秋声急。",
      "客子隐不眠，中心万端集。",
      "饥乌亦知啼，枯鱼亦知泣。",
      "今古无真情，黄金铸颜色。"
    ]
  },
  {
    "id": "adcfe4db46ac3076f6de75e2ed3b4e4f",
    "title": "山舫吟",
    "authorName": "晓青",
    "authorId": "adcfe4db46ac3076d1457b72d1457b72",
    "dynasty": "清",
    "content": [
      "狭路忽相逢，欲让如何得。",
      "彼此各争先，必至同倾侧。",
      "于中有一人，退步行几尺。",
      "不惟他跃然，己亦成让德。",
      "苟能持此心，远足行蛮貊。",
      "是以读书人，理胜则明白。",
      "愚贱好用专，悻悻不能释。",
      "格斗起微嫌，诤论级胶执。",
      "天下互纷纭，周道何曾直。",
      "翻思古之人，感慨今之日。"
    ]
  },
  {
    "id": "adcfe4db46ac3076a1e1dc89adcf68a8",
    "title": "狼山观海",
    "authorName": "晓青",
    "authorId": "adcfe4db46ac3076d1457b72d1457b72",
    "dynasty": "清",
    "content": [
      "一片蒙蒙太古色，翠凤青鸾开羽翼。",
      "扪萝蹑屐步步奇，天地文章入胸臆。",
      "松桧森凉鸟道悬，凌空素手挥云烟。",
      "僧伽塔中悄无语，缥缈风铃时一喧。",
      "楼台炜煌逼天阙，近海犹疑蜃气结。",
      "洄混灏溃穷秘区，此中洲岛难分别。",
      "天水微茫古至今，飓风涛滚当昼阴。",
      "却瞻向望两失据，骇慄胆魄神骎骎。",
      "蓬莱仙山渺何许，我欲从之学轻举。",
      "长揖尘氛谢世人，眼前龌龊将辞汝。"
    ]
  },
  {
    "id": "adcfe4db46ac307642dcc7b9d5009166",
    "title": "雨后漫兴",
    "authorName": "晓青",
    "authorId": "adcfe4db46ac3076d1457b72d1457b72",
    "dynasty": "清",
    "content": [
      "云山一段画，秋雨来夺之。模糊米家村，墨汁方淋漓。",
      "老颠瞥然见，狂叫叹绝奇。使我有意为，必不得如斯。",
      "跃然攫之入怀袖，黄金白璧不肯售。造化小儿真幻师，换人双眼当晴昼。"
    ]
  },
  {
    "id": "adcfe4db46ac30768fbd6d15d0ce2761",
    "title": "过尹山访王咸中",
    "authorName": "晓青",
    "authorId": "adcfe4db46ac3076d1457b72d1457b72",
    "dynasty": "清",
    "content": [
      "咫尺东皋在，怀人正夕阳。",
      "微茫山色远，咿哑橹声长。",
      "短鬓惭鸥白，圆沙聚鸭黄。",
      "年来漂泊惯，客路似家乡。"
    ]
  },
  {
    "id": "adcfe4db46b15117fae07800b88ec0f7",
    "title": "秋来",
    "authorName": "冒禹书",
    "authorId": "adcfe4db46b15117d1457b72d1457b72",
    "dynasty": "清",
    "content": [
      "忽忽年华伤暮迟，秋来怀抱最相宜。",
      "感时实下江州泪，触目空多宋玉悲。",
      "萧瑟荒庭鸣蟋蟀，苍茫远水下鸬鹚。",
      "寥寥天地吾何托，几度临风有所思。"
    ]
  },
  {
    "id": "adcfe4db46bceefd899573ebeebfdc2e",
    "title": "读书灯",
    "authorName": "陈百川",
    "authorId": "adcfe4db46bceefda3545bd7d1457b72",
    "dynasty": "清",
    "content": [
      "照雨摇风独下帷，碧纱长护碧琉璃。",
      "禁烟不到鸡窗火，分与邻家晓乞时。"
    ]
  },
  {
    "id": "adcfe4db46bceefd654f2dbd4f12ad0c",
    "title": "养鹤",
    "authorName": "陈百川",
    "authorId": "adcfe4db46bceefda3545bd7d1457b72",
    "dynasty": "清",
    "content": [
      "小庭翻作老巢栖，肥饱关心细品题。",
      "一样清高林处士，权当弱息付梅妻。"
    ]
  },
  {
    "id": "adcfe4db46be47c32e559674d759be80",
    "title": "珠潭浮屿",
    "authorName": "黄骧云",
    "authorId": "adcfe4db46be47c3d1457b72d1457b72",
    "dynasty": "清",
    "content": [
      "潭心突兀屿如珠，一片青红两色殊。",
      "并剪倩谁来割截，鸿沟分界不模糊。",
      "奇生温峤燃犀想，趣悟濂溪太极图。",
      "笑尔番民忘帝力，浮田自种免输租。"
    ]
  },
  {
    "id": "adcfe4db46be47c3f934d1a1b1abf416",
    "title": "清水春光",
    "authorName": "黄骧云",
    "authorId": "adcfe4db46be47c3d1457b72d1457b72",
    "dynasty": "清",
    "content": [
      "到处寻春未见春，原来春在此藏身。",
      "山都献笑齐描黛，溪但范花不着尘。",
      "竹响又喧归浣女，桃开惯引捕鱼人。",
      "仙岩清水传名字，果有香泉白似银。"
    ]
  },
  {
    "id": "adcfe4db46be47c393582ee372b4f642",
    "title": "碧山曙色",
    "authorName": "黄骧云",
    "authorId": "adcfe4db46be47c3d1457b72d1457b72",
    "dynasty": "清",
    "content": [
      "碧山碧色重复重，九十九尖峰闲峰。",
      "天鸡唤醒金乌鸟，玉女擎出青芙蓉。",
      "混沌初开早世界，盘古四顾无人踪。",
      "我来扶杖入烟翠，口嚼飞霞如酒浓。"
    ]
  },
  {
    "id": "adcfe4db46be47c35107e29e7d7d411f",
    "title": "丰亭坐月",
    "authorName": "黄骧云",
    "authorId": "adcfe4db46be47c3d1457b72d1457b72",
    "dynasty": "清",
    "content": [
      "亭高百尺插晴空，小住浑疑坐月宫。",
      "镜转一轮移左右，窗开四面挂玲珑。",
      "了无渣滓沿心境，觉有清光在眼中。",
      "花落庭闲人影静，关情总是望年丰。"
    ]
  },
  {
    "id": "adcfe4db46be47c35107e29e6e44008e",
    "title": "丰亭坐月",
    "authorName": "黄骧云",
    "authorId": "adcfe4db46be47c3d1457b72d1457b72",
    "dynasty": "清",
    "content": [
      "琴堂侧畔鼓楼边，亭插云霄月挂天。",
      "三五夜中凉似水，纵横坐处碧生烟。",
      "能游吏态当非俗，肯住诗心得不仙。",
      "半线山川全幅画，一时都落酒杯前。"
    ]
  },
  {
    "id": "adcfe4db46be47c3d9a9efde451d8e1f",
    "title": "题吴希周百蝶图",
    "authorName": "黄骧云",
    "authorId": "adcfe4db46be47c3d1457b72d1457b72",
    "dynasty": "清",
    "content": [
      "十里香风色界天，凌波神女步虚仙。",
      "三生梦醒罗浮月，六代魂销绮陌烟。",
      "何处笙歌惊按拍，谁家院落认秋千。",
      "把君图画低徊看，上苑探花忆昔年。"
    ]
  },
  {
    "id": "adcfe4db46be47c32c04ecfd72d39ae3",
    "title": "定寨望洋",
    "authorName": "黄骧云",
    "authorId": "adcfe4db46be47c3d1457b72d1457b72",
    "dynasty": "清",
    "content": [
      "此地当年旧战场，我来拾簇吊斜阳。",
      "城边饮马红毛井，港外飞潮黑水洋。",
      "一自云屯盘铁瓮，遥连天堑固金汤。",
      "书生文弱关兵计，贤尹经纶说姓杨。"
    ]
  },
  {
    "id": "adcfe4db46be47c331947a71255e7599",
    "title": "虎岩听竹",
    "authorName": "黄骧云",
    "authorId": "adcfe4db46be47c3d1457b72d1457b72",
    "dynasty": "清",
    "content": [
      "虎岩最胜虎邱差，岩胜邱缘竹胜花。",
      "肖凤鸣声开律祖，学龙吟调谱仙家。",
      "淇园春半风初到，湘浦秋深月又斜。",
      "玉版参禅参未了，瓶笙入耳索僧茶。"
    ]
  },
  {
    "id": "adcfe4db46be47c31109d6c541c067fe",
    "title": "鹿港飞帆",
    "authorName": "黄骧云",
    "authorId": "adcfe4db46be47c3d1457b72d1457b72",
    "dynasty": "清",
    "content": [
      "太平人唱太平歌，满港舂声欸乃多。",
      "杨仆功成沙有骨，孙恩死后海无波。",
      "官军锦舰飞如鸟，估客银帆织似梭。",
      "寄语边防诸将吏，时虽清晏莫投戈。"
    ]
  },
  {
    "id": "adcfe4db46be47c3d2eb383cb1c1a9be",
    "title": "龙井观泉",
    "authorName": "黄骧云",
    "authorId": "adcfe4db46be47c3d1457b72d1457b72",
    "dynasty": "清",
    "content": [
      "龙吸三江并五湖，化为泉水似真珠。",
      "霖施六合闲仍卧，井养千家润不枯。",
      "洗我两眶诗眼净，沁人全付热肠无。",
      "分他一勺龙应许，龙目双睛定识吾。"
    ]
  },
  {
    "id": "adcfe4db46ca7e46f22b52eab5dec310",
    "title": "饥民船",
    "authorName": "汤礼祥",
    "authorId": "adcfe4db46ca7e46d1457b72d1457b72",
    "dynasty": "清",
    "content": [
      "饥民船，何连连，船头乞食船尾眠。自从六月遭大水，性命孤悬一船里。",
      "船有时而南，船有时而北，有时中流风怒号，大船小船行不得。",
      "行不得，泊何许？后村已过前村遥，浪花如雪泪如雨。",
      "泪如雨，无时休，安得黄河之水不向东南流。"
    ]
  },
  {
    "id": "adcfe4db46ca7e464a5eca97ce072ef7",
    "title": "粥裘行",
    "authorName": "汤礼祥",
    "authorId": "adcfe4db46ca7e46d1457b72d1457b72",
    "dynasty": "清",
    "content": [
      "朝解衣，暮解衣，三朝三暮复何有，但见眼前飒飒西风吹。",
      "西风吹，骨欲折，葛帔练裙踏冰雪。翁将何计回阳春，粥裘不顾妻孥瞋。",
      "黄县大布任携取，直视众身同一身。我对粥裘翁，重忆披裘客。",
      "千金买裘都不惜，欲赠歌童五陵陌。道旁冷眼空叹呼，白公大裘今已无。",
      "呜呼！白公大裘今岂无，愿君此心终不渝。"
    ]
  },
  {
    "id": "adcfe4db46cd156bad0c9c4cd9e43960",
    "title": "赋得神仙排云出得台字",
    "authorName": "郑日章",
    "authorId": "adcfe4db46cd156bd1457b72d1457b72",
    "dynasty": "清",
    "content": [
      "缥缈神仙境，层云片片堆。",
      "遥排依玉宇，偶出见银台。",
      "鹤自冲烟破，鸾应拂雾开。",
      "九门方詄荡，五色共徘徊。",
      "洞里氤氲绕，壶中日月回。",
      "霓旌舒复卷，风马往还来。",
      "升降凭三岛，飘飖戏九垓。",
      "欲寻踪迹去，苍翠满蓬莱。"
    ]
  },
  {
    "id": "adcfe4db46da296ccc839c4b96faf834",
    "title": "南社大会遣怀",
    "authorName": "施梅樵",
    "authorId": "adcfe4db46da296cd305281f23aef76d",
    "dynasty": "清",
    "content": [
      "沦落谁同病，琴樽亦自雄。",
      "谈天笑邹子，缩地羡壶公。",
      "感旧须眉白，哀时眼泪红。",
      "腰间三尺剑，龙气欲腾空。"
    ]
  },
  {
    "id": "adcfe4db46da296cd4eafd8373ba8daa",
    "title": "陈蕃榻",
    "authorName": "施梅樵",
    "authorId": "adcfe4db46da296cd305281f23aef76d",
    "dynasty": "清",
    "content": [
      "太守能青眼，南州独感恩。",
      "礼贤推仲举，雅量胜平原。",
      "枕簟清无梦，风霜夜自温。",
      "豫章传轶事，始觉布衣尊。"
    ]
  },
  {
    "id": "adcfe4db46da296cd18efa87b9fbbe25",
    "title": "慰樱航",
    "authorName": "施梅樵",
    "authorId": "adcfe4db46da296cd305281f23aef76d",
    "dynasty": "清",
    "content": [
      "暂蹶霜蹄莫怨嗟，定无神骏困泥沙。",
      "猜疑蛇影杯中酒，变幻人情镜里花。",
      "天以艰难增阅历，身经挫拆敛浮华。",
      "明知公冶原非罪，蜚语任他鬼一车。"
    ]
  },
  {
    "id": "adcfe4db46da296c0afe488b9226a325",
    "title": "偕沈笛亭许存奏过林痴仙无闷草堂",
    "authorName": "施梅樵",
    "authorId": "adcfe4db46da296cd305281f23aef76d",
    "dynasty": "清",
    "content": [
      "十里遥瞻白板门，数家烟火自成村。",
      "等身著作存诗卷，乱世功名付酒樽。",
      "谈笑却嫌春夜短，山林始信布衣尊。",
      "相逢禁说沧桑事，旧雨凋零已断魂。"
    ]
  },
  {
    "id": "adcfe4db46da296c5ab69ca2faa73ea3",
    "title": "彰化道上",
    "authorName": "施梅樵",
    "authorId": "adcfe4db46da296cd305281f23aef76d",
    "dynasty": "清",
    "content": [
      "暮云一片俯荒城，谁挽银河洗甲兵。",
      "古驿斜阳鸦背疾，乱山秋色马头生。",
      "榴花过雨含红泪，江水争流带怒声。",
      "莫怪王郎歌斫地，天涯惯作不平鸣。"
    ]
  },
  {
    "id": "adcfe4db46da296cba91c475be8a2d2c",
    "title": "挽蔡启运",
    "authorName": "施梅樵",
    "authorId": "adcfe4db46da296cd305281f23aef76d",
    "dynasty": "清",
    "content": [
      "风流名宿日凋零，凶耗传来不忍听。",
      "末世衣冠存硕果，才人寥落等晨星。",
      "鬼神妒忌冤难白，文字交游眼独青。",
      "忽动平生知己感，挑灯挥泪读茶经。"
    ]
  },
  {
    "id": "adcfe4db46da296cd3fd70c69f38efe6",
    "title": "秋怀八首次丘仙根韵",
    "authorName": "施梅樵",
    "authorId": "adcfe4db46da296cd305281f23aef76d",
    "dynasty": "清",
    "content": [
      "掀天揭地志难酬，人海身藏四十秋。",
      "落魄懒弹冯子铗，遣怀思上庾公楼。",
      "舞歌台榭成春梦，烟雨湖山入钓舟。",
      "袖手枰棋看结局，蓬壶水浅约同游。"
    ]
  },
  {
    "id": "adcfe4db46da296cd3fd70c63072aeac",
    "title": "秋怀八首次丘仙根韵",
    "authorName": "施梅樵",
    "authorId": "adcfe4db46da296cd305281f23aef76d",
    "dynasty": "清",
    "content": [
      "昨夜登场按酒兵，破围十万出重城。",
      "未除豪气琴樽在，不对名花鄙吝生。",
      "九月波涛惊客梦，满天风雨写秋声。",
      "谈诗我敢为鸡口，旗鼓骚坛最有情。"
    ]
  },
  {
    "id": "adcfe4db46da296cd3fd70c6415b2999",
    "title": "秋怀八首次丘仙根韵",
    "authorName": "施梅樵",
    "authorId": "adcfe4db46da296cd305281f23aef76d",
    "dynasty": "清",
    "content": [
      "俯仰苍茫一卷开，啸歌曾筑凤凰台。",
      "穷途顿觉衣冠贱，劫火谁怜文字灰。",
      "列国富强夸霸术，圣朝俊彦属仙才。",
      "江东王气留今日，知有奇人起草莱。"
    ]
  },
  {
    "id": "adcfe4db46da296cee23fbdaef9c202b",
    "title": "春寒",
    "authorName": "施梅樵",
    "authorId": "adcfe4db46da296cd305281f23aef76d",
    "dynasty": "清",
    "content": [
      "群山匿影雪漫空，不见朝曦入泮宫。",
      "天酿冻云花未放，人沽浊酒火初红。",
      "薄衾惊散还家蝶，远道愁驱过客骢。",
      "痴望晴和生暖气，坐看燕子舞帘栊。"
    ]
  },
  {
    "id": "adcfe4db46da296c8c66dac9a340b5aa",
    "title": "行脚僧",
    "authorName": "施梅樵",
    "authorId": "adcfe4db46da296cd305281f23aef76d",
    "dynasty": "清",
    "content": [
      "竹杖芒鞋自在游，梵林别后几春秋。",
      "脚跟久已环三岛，眼界真成隘九州。",
      "何必随身经卷富，不同糊口稻粱谋。",
      "大千世界无遮碍，一例行云任去留。"
    ]
  },
  {
    "id": "adcfe4db46da296c6047b5ba65fb50a4",
    "title": "挽赵云石",
    "authorName": "施梅樵",
    "authorId": "adcfe4db46da296cd305281f23aef76d",
    "dynasty": "清",
    "content": [
      "庠序蜚声震海东，骚坛月旦忝随公。",
      "青衫寥落悲今日，白社衣冠拜下风。",
      "一别宁知成隔世，九原何处诉微衷。",
      "南游未及刍香奠，忙碌归期惜太匆。"
    ]
  },
  {
    "id": "adcfe4db46da296c1dd0e64929b48855",
    "title": "对酒",
    "authorName": "施梅樵",
    "authorId": "adcfe4db46da296cd305281f23aef76d",
    "dynasty": "清",
    "content": [
      "不饮频教世俗嗤，偶然豪饮便惊奇。",
      "谁知酒味输诗味，竞说斯时胜昔时。",
      "镜里酡颜忘我老，杯中馀滴属民脂。",
      "御寒庶免无衣叹，倾尽壶觞一展眉。"
    ]
  },
  {
    "id": "adcfe4db46da296c842f2b93f309a473",
    "title": "游台中公园",
    "authorName": "施梅樵",
    "authorId": "adcfe4db46da296cd305281f23aef76d",
    "dynasty": "清",
    "content": [
      "炎热场中懒寄身，情怀冷淡不犹人。",
      "何当觅得酴醾酒，日向蕉阴饮数巡。"
    ]
  },
  {
    "id": "adcfe4db46da296c842f2b9384237cca",
    "title": "游台中公园",
    "authorName": "施梅樵",
    "authorId": "adcfe4db46da296cd305281f23aef76d",
    "dynasty": "清",
    "content": [
      "万绿丛中坐夕晖，晚风凉上酒人衣。",
      "水心亭角看鱼跃，各自忘怀未忍归。"
    ]
  },
  {
    "id": "adcfe4db46da296cd422dc689368d2b2",
    "title": "晚渡",
    "authorName": "施梅樵",
    "authorId": "adcfe4db46da296cd305281f23aef76d",
    "dynasty": "清",
    "content": [
      "扬子江头绕暮烟，片帆低挂晚晴天。",
      "桃花十里横塘路，春水无波月满船。"
    ]
  },
  {
    "id": "adcfe4db46da296ccad8e75bc372b397",
    "title": "春烟",
    "authorName": "施梅樵",
    "authorId": "adcfe4db46da296cd305281f23aef76d",
    "dynasty": "清",
    "content": [
      "惊疑浓雾蔽层霄，咫尺浑如万里遥。",
      "却怪东风吹不散，园花开日也无聊。"
    ]
  },
  {
    "id": "adcfe4db46da296ccad8e75bb8a7cfd9",
    "title": "春烟",
    "authorName": "施梅樵",
    "authorId": "adcfe4db46da296cd305281f23aef76d",
    "dynasty": "清",
    "content": [
      "隔断花容罥柳腰，随风顷刻便冲霄。",
      "迷人去路终难散，何独重重掩画桥。"
    ]
  },
  {
    "id": "adcfe4db46da296c3ced45c803e6b0ed",
    "title": "渡乌溪",
    "authorName": "施梅樵",
    "authorId": "adcfe4db46da296cd305281f23aef76d",
    "dynasty": "清",
    "content": [
      "风涛激石响，流水无尽时。",
      "落日悬大树，往来照别离。",
      "我车既已殆，我马亦已疲。",
      "河梁不可见，伥伥将何之。",
      "进退两艰难，踯躅水之湄。",
      "行人招舟子，相望隔一涯。",
      "南风打双桨，逆浪来迟迟。",
      "过客争渡喧，或遗白接离。",
      "临深凛庭训，舟船防崄巇。",
      "任人更杂踏，独立终游移。",
      "舟子向我道，履险常如夷。",
      "几见恶风浪，祸及弄潮儿。",
      "舟子致殷勤，步履相扶持。",
      "摄衣与褰裳，水性素不知。",
      "未除酸腐气，嘲笑又奚辞。",
      "昔过乌溪桥，桥长命如丝。",
      "今渡乌溪舟，舟小使人悲。",
      "转瞬通隔岸，前村露酒旗。",
      "回首望故乡，空歌长相思。"
    ]
  },
  {
    "id": "adcfe4db46da296c4de3c0178d408b40",
    "title": "挽林痴仙",
    "authorName": "施梅樵",
    "authorId": "adcfe4db46da296cd305281f23aef76d",
    "dynasty": "清",
    "content": [
      "地老天荒唤奈何，风流云散剩无多。",
      "病中怕听伤心事，涕泪因君忽欲波。",
      "应知长吉是前身，倜傥襟怀但率真。",
      "泄尽聪明终短命，错抛心血作诗人。",
      "及身亲见几沧桑，去国当年枉断肠。",
      "零落天涯同洒泪，岂因佳节便思乡。",
      "客中正好对门居，苦雨酸风夜读书。",
      "黄榜科名悭进取，为卿为相愿皆虚。",
      "放诞生成自不羁，破愁无计只工诗。",
      "登临似得江山助，丽句清词震一时。",
      "又向江村结数椽，访君有约忽经年。",
      "前游如昨依稀记，送我怜君夜不眠。",
      "春风客路数相逢，携妓提壶喜过从。",
      "孤树何堪双斧伐，不图中岁兴尤浓。",
      "钿车努力作前驱，乘凤乘龙梦不孤。",
      "试问泉台相见日，妆成有待画眉无。",
      "我病君亡两渺茫，黄花同负此重阳。",
      "九原安得千杯酒，旦夕供君一举觞。",
      "凄凉鵩鸟叫黄昏，薄奠天涯觅一樽。",
      "抛却尘缘醒醉梦，人间何处为招魂。"
    ]
  },
  {
    "id": "adcfe4db46da296c17716d3b79eec0fb",
    "title": "六十初度放歌述怀",
    "authorName": "施梅樵",
    "authorId": "adcfe4db46da296cd305281f23aef76d",
    "dynasty": "清",
    "content": [
      "我欲乘舟西向入黄河，河流九曲生层波。有时蛟龙或起立，听我横槊高啸而狂歌。",
      "我欲一入商山采紫芝，四皓物化已多时。琴书几席空陈迹，室迩人远徒奔驰。",
      "我欲依傍浣花一结屋，草堂之外千章木。及今家世几迁移，何处得搜遗篇读。",
      "我欲杖头挂钱日沽酒，新丰市上寻屠狗。委巷壮士气激昂，欲谈时事为掩口。",
      "我欲月下横琴歌乐府，一时眠鹤齐起舞。盛世元音久不闻，一弹再鼓泪如雨。",
      "我生记在同治庚午年，今年又逢劫后之己巳。",
      "酸辛世味已备尝，沧海种桑经熟视。无成功业半白头，徒博虚名雕虫技。",
      "甲子干支历已周，不富不贵俗儿鄙。生成傲骨自嶙峋，未敢徇人以枉己。",
      "螟蛉蜾蠃半人间，倾家沽名骄乡里。旁人争笑沐猴冠，腼然面目不知耻。",
      "妒忌还多妇女心，只好大言欺孺子。我与若辈久割席，防却秽气污杖履。",
      "老夫嫉恶本如雠，讵以乞怜日摇尾。惩一儆百其素怀，斧钺尤须资野史。"
    ]
  },
  {
    "id": "adcfe4db46da296cd590c8315e644866",
    "title": "相思岭",
    "authorName": "施梅樵",
    "authorId": "adcfe4db46da296cd305281f23aef76d",
    "dynasty": "清",
    "content": [
      "何代相思人，种此相思树。",
      "相思树已花，相思人何处。",
      "我过相思岭，岭头皆烟雾。",
      "遮断相思人，隔断相思路。",
      "相思无限情，与云同来去。",
      "试问岭头人，相思究何故。"
    ]
  },
  {
    "id": "adcfe4db46da296c181247dd7985ffde",
    "title": "秋日病中得笙斋诗",
    "authorName": "施梅樵",
    "authorId": "adcfe4db46da296cd305281f23aef76d",
    "dynasty": "清",
    "content": [
      "万里关河一病身，秋风秋雨最愁人。",
      "已无福泽膺卿相，偏觉文章忌鬼神。",
      "茶灶药炉成懒癖，砚床笔架起微尘。",
      "寂寥客里何须问，司马多才岂是贫。",
      "鲈脍莼羹客思多，一江秋水涨新波。",
      "灯前强把菱花照，月下愁将宝剑磨。",
      "憔悴潘郎聊复尔，单寒范叔更如何。",
      "西风昨夜催刀尺，欲寄征衣问素娥。",
      "卧病经旬怅索居，忽来一纸故人书。",
      "论交笔墨情犹厚，寿世文章语岂虚。",
      "杜老有诗能愈疟，韩公至信可驱鱼。",
      "诵君佳句襟怀爽，灵药分明自不如。",
      "愿觅丹邱学养生，闲云野鹤旧同盟。",
      "但看身外归无相，莫替人间写不平。",
      "随分樵渔堪寄迹，放怀天地总忘情。",
      "与君行乐资歌咏，高唱南岗第一声。"
    ]
  },
  {
    "id": "adcfe4db46da296c355ee66d31adcf7d",
    "title": "过施靖海将军故园",
    "authorName": "施梅樵",
    "authorId": "adcfe4db46da296cd305281f23aef76d",
    "dynasty": "清",
    "content": [
      "昔日繁华今已非，蔓藤秋草掩柴扉。",
      "小园风月无人管，安得千年化鹤归。",
      "就荒三径长莓苔，唧唧鸣蛩落日哀。",
      "我与将军非旧识，为谁辛苦此中来。"
    ]
  },
  {
    "id": "adcfe4db46da296cd3fd70c6b3e5ee5b",
    "title": "秋怀八首次丘仙根韵",
    "authorName": "施梅樵",
    "authorId": "adcfe4db46da296cd305281f23aef76d",
    "dynasty": "清",
    "content": [
      "倥偬戎马出京华，烽火空林噪晚鸦。",
      "栗里犹存徵士宅，桃源难觅武陵槎。",
      "心期泰岳高千仞，眼界恒河藐一沙。",
      "退隐虞卿多著作，草堂夜坐月西斜。",
      "世事风云几变迁，死灰不信更重燃。",
      "摩天愿作空中鹤，咒月偏怜柳外蝉。",
      "旧恨到心双泪落，新诗下笔万情牵。",
      "驹光倏忽休虚掷，紫蟹黄花又一年。"
    ]
  },
  {
    "id": "adcfe4db46da296cd3fd70c65382ee88",
    "title": "秋怀八首次丘仙根韵",
    "authorName": "施梅樵",
    "authorId": "adcfe4db46da296cd305281f23aef76d",
    "dynasty": "清",
    "content": [
      "忆旧休吟惆怅词，当年文阵号雄师。",
      "襟怀旷达刘伶锸，才气纵横子建诗。",
      "雷雨何时伸屈蠖，乾坤有地隐长蜺。",
      "茫茫此愤成千古，云散风流更系思。",
      "灞桥风雪老吟鞍，云路三千莫振翰。",
      "恩怨无心酬世易，文章有骨入时难。",
      "江山寄托诗情远，豪杰穷愁酒量宽。",
      "人事年来都了了，许多车笠誓盟寒。",
      "春秋意义最包罗，褒贬深心笔削多。",
      "寿世文章关治乱，闲居岁月忍蹉跎。",
      "弹琴莫谱龟山操，看剑空吟易水歌。",
      "漫说神驹终伏枥，平生壮志未消磨。"
    ]
  },
  {
    "id": "adcfe4db46da296c3b1124c0dcc5174f",
    "title": "林笙斋惠和四章赋此道谢",
    "authorName": "施梅樵",
    "authorId": "adcfe4db46da296cd305281f23aef76d",
    "dynasty": "清",
    "content": [
      "新词青鸟忽传来，不厌焚香读百回。",
      "未遇故人先入梦，可怜春色易成灰。",
      "关河落日迟归思，风雨名山老弃才。",
      "悔未十年多著作，藏书世外有蓬莱。",
      "郑虔三绝擅风流，图画高悬百尺楼。",
      "赠我临池无惜墨，爱君落笔有阳秋。",
      "别来不觉星霜换，兴到能消契阔愁。",
      "敛取酒钱买吴锦，乞将逸趣写沧洲。"
    ]
  },
  {
    "id": "adcfe4db46da296c4b7080154c8854d4",
    "title": "彰化客次逢月樵归后却寄",
    "authorName": "施梅樵",
    "authorId": "adcfe4db46da296cd305281f23aef76d",
    "dynasty": "清",
    "content": [
      "青山远入云，春鸟鸣高树。",
      "客来坐弹棋，静中香一炷。",
      "十载卧蓬蒿，领略幽闲趣。",
      "人世等蜉蝣，百年几朝暮。",
      "王侯裈中虱，富贵草头露。",
      "俯仰感万端，存没念亲故。",
      "偶作汗漫游，与子获相遇。",
      "握手话襟期，登临恣盼顾。",
      "悬磴罥丹霞，沧洲点白鹭。",
      "对此放狂歌，应有江山助。"
    ]
  },
  {
    "id": "adcfe4db46da296cf5255e0d879bb2fb",
    "title": "斐亭听涛",
    "authorName": "施梅樵",
    "authorId": "adcfe4db46da296cd305281f23aef76d",
    "dynasty": "清",
    "content": [
      "海气嘘云云如棉，海风吹浪浪拍天。冯夷狡狯伎俩未忍捐，偏令江湖之水日日汇大川。",
      "又令蛟龙扬鬐掉尾舞深渊，鲸钟鼍鼓声喧阗。往来估客篷窗闻之不能眠，胡为乎官廨恰与相比连。",
      "中有一亭自巍然，苍松翠竹亭之前。绿阴蓊郁草蔓延，暮夜月色朝霏烟。",
      "自公退食与周旋，茗碗花樽会群贤。觞咏乐同永和年，座中唱和兴欲仙。",
      "歌吟响应鸥鹭边，亭中人物几变迁，亭外海啸依旧声溅溅。",
      "我知延平遗恨尚绵绵，郁为怒涛昼夜鸣潺湲。思欲一泛酒家船，来呼草鸡起九泉。",
      "好共凭吊三闾与青莲，相与话沧海桑田。免劳精卫衔石填，长愿波平如镜照大千。"
    ]
  },
  {
    "id": "adcfe4db46dcc86807c4bab22255c7c8",
    "title": "题郭止亭寒香书屋勘印图",
    "authorName": "于源",
    "authorId": "adcfe4db46dcc868d1457b72d1457b72",
    "dynasty": "清",
    "content": [
      "汉家玉玺已飞烟，陵树长安望渺然。",
      "剩有累累数方印，一齐清泪滴铜仙。"
    ]
  },
  {
    "id": "adcfe4db46dcc86807c4bab2954e0cc3",
    "title": "题郭止亭寒香书屋勘印图",
    "authorName": "于源",
    "authorId": "adcfe4db46dcc868d1457b72d1457b72",
    "dynasty": "清",
    "content": [
      "名姓官私远可徵，芝泥钤出认犹能。",
      "夜深双眼清如水，高点黄山雁足镫。"
    ]
  },
  {
    "id": "adcfe4db46dcc86807c4bab2da797fa5",
    "title": "题郭止亭寒香书屋勘印图",
    "authorName": "于源",
    "authorId": "adcfe4db46dcc868d1457b72d1457b72",
    "dynasty": "清",
    "content": [
      "尧章叔夜久仙去，旧谱何人辨证来。",
      "纸阁无尘且孤赏，胆瓶一朵破黄梅。"
    ]
  },
  {
    "id": "adcfe4db46dcc868ec6b7655e73ea196",
    "title": "梁武帝翻经铜签歌",
    "authorName": "于源",
    "authorId": "adcfe4db46dcc868d1457b72d1457b72",
    "dynasty": "清",
    "content": [
      "白铁铸错江山促，黄金布佛君身赎。老僧垂眼定蒲团，梦中已换兴亡局。",
      "萧梁天子爱看经，佞佛痴心佛有灵。愿竭铜山输老衲，自宣贝叶忏耄龄。",
      "荷荷菩萨云中坐，慈悲不救台城饿。钟磬声沈梵筴灰，一朝共逐金瓯破。",
      "留得翻经数寸签，铜花绿带土花黏。纪年犹识官家造，想见谈禅法地严。",
      "雨花台前花作雨，袈裟送了英雄主。天花无香铜自腥，且把残书翻日午。",
      "成佛升天一笑休，六朝去远水东流。牙签万卷留天地，待访昭明《文选》楼。"
    ]
  },
  {
    "id": "adcfe4db46dcc868ce3e4317d761e417",
    "title": "鹤秀塔",
    "authorName": "于源",
    "authorId": "adcfe4db46dcc868d1457b72d1457b72",
    "dynasty": "清",
    "content": [
      "龙渊之水深复深，卧波塔影尖如针。",
      "学绣女儿不得见，横塘风雨愁人心。",
      "偶闻父老谈陈迹，裴生此地曾为客。",
      "行装劫去剩空囊，路侧呻吟带饥色。",
      "落日携筐有女来，一时怜饿兼怜才。",
      "拔钗饷饵聊相济，乞食吹箫重可哀。",
      "黄金脱手浑间事，谁知中有千行泪。",
      "半面真成未了缘，三生可有相逢地。",
      "归来偏犯泥中怒，风波凋损双眉妩。",
      "岂曾密誓偶鸳鸯，竟听谗言放鹦鹉。",
      "红兰无力拒严霜，毕命朱丝长恨长。",
      "一寸柔肠容易断，十分侠骨自留香。",
      "春风转瞬忽经年，仙禁裴航得意天。",
      "前度刘郎重到日，那时紫玉已成烟。",
      "分符适值来花县，惆怅天台人不见。",
      "夜雨空房忆故钿，秋风尘罥悲团扇。",
      "比肩有妹已垂髫，依约红颜一样娇。",
      "桃叶相将迎古渡，云英犹得遇蓝桥。",
      "报恩总惜婵娟死，特筑浮图傍春水。",
      "小字空题埋玉人，遗闻合补伤心史。",
      "此事茫茫二百秋，塔前芳草使人愁。",
      "王孙一饭谈何易，漂母祠堂终古留。"
    ]
  },
  {
    "id": "adcfe4db46dcc868a504202800c0877c",
    "title": "赵忠毅公东方未明砚拓本",
    "authorName": "于源",
    "authorId": "adcfe4db46dcc868d1457b72d1457b72",
    "dynasty": "清",
    "content": [
      "五更待旦森袍笏，一疏书成夺奸魄。",
      "事成不成未可料，已拌贬谪同贞石。",
      "白日委鬼作啸声，毒雾蔽天天不明。",
      "荷戈幸免碧血祸，觚棱回首难为情。",
      "雁门关外埋秋草，此砚何年复归赵。",
      "流传曾入绣衣手，即今犹为子孙宝。",
      "百年不洒蟾蜍泪，乾坤正气留铭字。",
      "尚传金石重人间，更想摩挲铁如意。"
    ]
  },
  {
    "id": "adcfe4db46e58e1f4e8e91dbeedf2300",
    "title": "忻口以往气象大类塞垣生来偪琐至此始觉有历落意因而赋诗",
    "authorName": "卢世㴶",
    "authorId": "adcfe4db46e58e1fd1457b72d1457b72",
    "dynasty": "清",
    "content": [
      "地廓青天垂，群山忽敛迹。",
      "极目渺无隅，漠漠平如席。",
      "遥峰露微岑，参差类缝襞。",
      "枯桑何刁骚，枣柳少绳尺。",
      "长风吹不休，我行日将夕。",
      "惊沙纵复横，野气黄兼白。",
      "归翼没已完，惟见空烟积。",
      "肃肃单舆凉，心神恍若辟。",
      "若寤若旁皇，若已有所获。",
      "此日复何时，二月哉生魄。",
      "昏旦气候殊，劳歌答于役。",
      "脱衣古馆中，夜静灯花碧。"
    ]
  },
  {
    "id": "adcfe4db46ef300bd6444ef5c7921ddf",
    "title": "谒台北圣庙",
    "authorName": "施明德",
    "authorId": "adcfe4db46ef300bfb8feff2d1457b72",
    "dynasty": "清",
    "content": [
      "驻马龙峒畔，来参阙里堂。",
      "庄严新庙宇，宏壮古宫墙。",
      "礼乐衣冠济，春秋俎豆香。",
      "文风欣振起，道德自洋洋。"
    ]
  },
  {
    "id": "adcfe4db46ef300b8fd3357fe9a13ed1",
    "title": "继侄感赋",
    "authorName": "施明德",
    "authorId": "adcfe4db46ef300bfb8feff2d1457b72",
    "dynasty": "清",
    "content": [
      "叔原当父昔贤评，豆子豆枝一本生。",
      "续祀何难羞伯道，抚孤不易忆程婴。",
      "成年惟愿敦诗礼，处世还期伴读耕。",
      "祇为桑榆供晚境，请缨非敢望登瀛。"
    ]
  },
  {
    "id": "adcfe4db46ef300b42a165a5d81f16ac",
    "title": "辛未1931岁旦书感",
    "authorName": "施明德",
    "authorId": "adcfe4db46ef300bfb8feff2d1457b72",
    "dynasty": "清",
    "content": [
      "历尽山河吃尽酸，韶华空度月初团。",
      "依人彻夜当牛喘，伏枥多年效蛰蟠。",
      "岁晚祭诗追贾岛，春寒问卜忆袁安。",
      "神仙赐偈期三纪，素志方酬壮大观。"
    ]
  },
  {
    "id": "adcfe4db46ef300bdb11a711f7d679fb",
    "title": "次洪玉明词兄秋郊韵",
    "authorName": "施明德",
    "authorId": "adcfe4db46ef300bfb8feff2d1457b72",
    "dynasty": "清",
    "content": [
      "郊原木叶疏，落日送飞鸟。",
      "山园橘柚垂，青多黄尚少。",
      "小池荷盖残，红花开水蓼。",
      "角巾步怀人，翘首望天杪。",
      "归途出野桥，微茫村径绕。",
      "行行值上灯，思诗尚未了。"
    ]
  },
  {
    "id": "adcfe4db46fd2c331cbc62b13119cfa1",
    "title": "陶社赏菊即赋呈诸同人",
    "authorName": "向㻾",
    "authorId": "adcfe4db46fd2c33d1457b72d1457b72",
    "dynasty": "清",
    "content": [
      "小隐林泉励志坚，且将诗酒学前贤。",
      "探梅南郭春风暖，访菊东篱秋色鲜。",
      "四季有花消岁月，一生无事即神仙。",
      "社章仔细间评论，记取清高远近传。"
    ]
  },
  {
    "id": "adcfe4db46fd2c33d18b2b1ff3958da5",
    "title": "丙辰三月，周辨西所长",
    "authorName": "向㻾",
    "authorId": "adcfe4db46fd2c33d1457b72d1457b72",
    "dynasty": "清",
    "content": [
      "冈陵起伏局势优，长江险隘震全球。德炮剧烈冠亚欧，购置从此废戈矛。",
      "明台暗台安排定，电镫探海火光烰。龙蟠凤舞东西峙，行胜逾于九袱洲。",
      "山色空蒙迷战垒，烟波浩荡停舰艛。淞台虽要等虚设，此独扼险如扼喉。",
      "狼山福山相犄角，坐镇曾资湘乡刘。逊清末造说如此，今谁奠定固金瓯。",
      "堪叹争权与争利，戈操同室相寻仇。不思对外立功业，天地昏暗鬼神愁。",
      "九州少有干净土，哀我群黎遭躏蹂。忆自去春罹大劫，垢敝形同阶下囚。",
      "炮弹横飞魂胆碎，声震屋宇撼山丘。毕公倡议主撤废，宅心仁爱足千秋。",
      "机关卸尽亲携去，处事英果原无尤。一旦上峰思改置，中心忐忑已如揉。",
      "群贤戾止登高望，痛快应当大白浮。地址盘旋诚要塞，岚光掩映涵灵湫。",
      "六台相距十馀里，嶙嶙石骨如嵌骰。峰峦变幻多奇态，天矫雄健若蟠蟉。",
      "若即若离不可测，军容整肃藏貔貅。闻道诗歌联两社，愧我犹如风马牛。",
      "见猎心喜明素愿，每觉生疏自怅惆。自古吾澄为重镇，多少英雄功效收。",
      "上连京口达建业，南朝北朝画鸿沟。治乱兴衰何足论，江防布置具谋猷。",
      "君不见世局纷纷如博弈，何须异域觅封侯。林泉啸傲饶幽趣，扶筇缓步任遨游。",
      "春花秋月及时赏，敝屣尊荣薄冕斿。滚滚江涛亘千古，兴阑归去思悠悠。"
    ]
  },
  {
    "id": "adcfe4db46fd2c33f04fb91572084ae6",
    "title": "和吴淩霄县长喜雨诗敬次原韵",
    "authorName": "向㻾",
    "authorId": "adcfe4db46fd2c33d1457b72d1457b72",
    "dynasty": "清",
    "content": [
      "柔兆摄提夏五月，四郊渐见荒芜迹。炎炎烈日悬长空，大地乾枯鲜雨泽。",
      "延陵君子系深忧，不遑寝馈安仁宅。省方督促令诚求，得沛甘霖手加额。",
      "虔心斋沐祷上苍，雨师税驾随风伯。黎民渴望云霓深，转瞬晴烘地仍白。",
      "今年旱魃将为虐，佥虑吾苏千里赤。心香一再告苍穹，但期早舞商羊翮。",
      "应时微雨洒廉纤，邑有明神乃降席。无何大雨倾盆施，问谁有此推移力。",
      "农民快慰感吴侯，始信严明匪苛刻。一封昭告通帝闇，鉴观不爽集感格。",
      "枯苗渐渐转生机，田中积水盈寸获。怡园主人播诗歌，色舞眉飞喜对客。",
      "五风十雨庆丰穰，收穫他时占什百。孰意天公又放晴，未识何时隐忧释。",
      "不愿骄阳日日肆炎威，惟愿檐溜声声听朝夕。南亩秧针漾绿波，河渠顿涨潮三尺。",
      "吴侯折柬集士绅，霖雨苍生负职责。酬神了愿报鸿慈，免使吾曹徒役役。"
    ]
  },
  {
    "id": "adcfe4db47070e5a2a765f492b2a7920",
    "title": "劲节楼为孙节母作",
    "authorName": "许学曾",
    "authorId": "adcfe4db47070e5ad1457b72d1457b72",
    "dynasty": "清",
    "content": [
      "仙家香引返魂清，续命丝长忏一生。",
      "似有天风楼上护，不教吹下步虚声。"
    ]
  },
  {
    "id": "adcfe4db47070e5a2a765f49ae6f71a5",
    "title": "劲节楼为孙节母作",
    "authorName": "许学曾",
    "authorId": "adcfe4db47070e5ad1457b72d1457b72",
    "dynasty": "清",
    "content": [
      "楹书留与后人持，见说金萱领绛帷。",
      "文字因缘全悟却，拈花微笑不言时。"
    ]
  },
  {
    "id": "adcfe4db4709734773156fb643cf7405",
    "title": "庚戌除夕示影山侄",
    "authorName": "王宸",
    "authorId": "adcfe4db47097347acab01168d9fc230",
    "dynasty": "清",
    "content": [
      "莫嫌舟次逢除夕，少集宾朋兴亦嘉。",
      "一盏同添今夜酒，双镫已报隔年花。",
      "岸边送腊闻传鼓，江上迎春望使车。",
      "惟忆永阳官阁里，相将弦管笑言哗。"
    ]
  },
  {
    "id": "adcfe4db47097347e414480eb2f13463",
    "title": "采药",
    "authorName": "王宸",
    "authorId": "adcfe4db47097347acab01168d9fc230",
    "dynasty": "清",
    "content": [
      "行过千山与万山，者回斸得茯苓还。",
      "白云绕足家何在，日落洞庭秋水湾。"
    ]
  },
  {
    "id": "adcfe4db4709734722d32ff242f94bc8",
    "title": "蒲褐山房图题句次东坡韵",
    "authorName": "王宸",
    "authorId": "adcfe4db47097347acab01168d9fc230",
    "dynasty": "清",
    "content": [
      "苦吟咽秋蛩，旅梦冷秋雨。",
      "隘巷白板扉，常掩西山雾。",
      "先生对门居，谈言起幽慕。",
      "老屋拥蒲褐，妙解坡仙语。",
      "花时设芳樽，招列户外屦。",
      "冰梅入座清，恍然释尘虑。",
      "烹茶起瓶笙，细响疏林度。",
      "萧然寄此身，随地得闲处。",
      "涤砚绘斯图，下笔生远悟。",
      "愿从杖履游，时领安禅趣。"
    ]
  },
  {
    "id": "adcfe4db470acc5d59af200ac99cef26",
    "title": "自遣",
    "authorName": "王廷鼎",
    "authorId": "adcfe4db470acc5dd1457b72d1457b72",
    "dynasty": "清",
    "content": [
      "便当卜宅水之滨，携得全家作散人。",
      "闲坐溪桥松是盖，醉眠石磴草成茵。",
      "未能谐俗难云达，但免干人不碍贫。",
      "荠菜调羹菰煮粥，绿藤阴下款亲邻。"
    ]
  },
  {
    "id": "adcfe4db470acc5de1f05a60718fcf21",
    "title": "潞河客怀",
    "authorName": "王廷鼎",
    "authorId": "adcfe4db470acc5dd1457b72d1457b72",
    "dynasty": "清",
    "content": [
      "不因王事为谁留，陆困轮蹄水困舟。",
      "亲旧杂萦游子梦，雨风并作旅人愁。",
      "才疏多怕逢青眼，体健遥知慰白头。",
      "一职未容轻簿尉，可堪王粲又登楼。"
    ]
  },
  {
    "id": "adcfe4db470acc5d1dd2ca933ab85c5e",
    "title": "登铜山绝顶",
    "authorName": "王廷鼎",
    "authorId": "adcfe4db470acc5dd1457b72d1457b72",
    "dynasty": "清",
    "content": [
      "第一高峰第一春，梅花香里著闲身。",
      "狂吟不怕山灵笑，绝顶题诗有几人。"
    ]
  },
  {
    "id": "adcfe4db470f53a606bdc5b182a0df95",
    "title": "子夜四时歌",
    "authorName": "商景徽",
    "authorId": "adcfe4db470f53a6d1457b72d1457b72",
    "dynasty": "清",
    "content": [
      "蜡烛照空帷，春宵难达曙。",
      "袷衣不著绵，预识中无絮。"
    ]
  },
  {
    "id": "adcfe4db470f53a606bdc5b109a120e3",
    "title": "子夜四时歌",
    "authorName": "商景徽",
    "authorId": "adcfe4db470f53a6d1457b72d1457b72",
    "dynasty": "清",
    "content": [
      "弄水恐湔裙，采莲畏伤手。",
      "花欹半面妆，愿得花间藕。"
    ]
  },
  {
    "id": "adcfe4db470f53a606bdc5b13f5dee49",
    "title": "子夜四时歌",
    "authorName": "商景徽",
    "authorId": "adcfe4db470f53a6d1457b72d1457b72",
    "dynasty": "清",
    "content": [
      "五彩织薰笼，炉灰皎如雪。",
      "不弃炙残香，为爱心中热。"
    ]
  },
  {
    "id": "adcfe4db470f53a696673f8556f3c54c",
    "title": "读毛西河濑中集作",
    "authorName": "商景徽",
    "authorId": "adcfe4db470f53a6d1457b72d1457b72",
    "dynasty": "清",
    "content": [
      "芙蓉露下小池秋，金鸭烟消宿雨收。",
      "为读西河新句好，都梁艾蒳满妆楼。"
    ]
  },
  {
    "id": "adcfe4db470f53a696673f85ee816008",
    "title": "读毛西河濑中集作",
    "authorName": "商景徽",
    "authorId": "adcfe4db470f53a6d1457b72d1457b72",
    "dynasty": "清",
    "content": [
      "彩笔翩翩映玉台，频将绣帙向风开。",
      "可怜杜甫惊人句，不数陈留旷世才。"
    ]
  },
  {
    "id": "adcfe4db470f53a6ffd38ea32809afc6",
    "title": "吊张曼殊",
    "authorName": "商景徽",
    "authorId": "adcfe4db470f53a6d1457b72d1457b72",
    "dynasty": "清",
    "content": [
      "觅得温柔在帝乡，娇花容易萎严霜。",
      "丰台自此游人绝，芍药将开尽断肠。"
    ]
  },
  {
    "id": "adcfe4db470f53a6ffd38ea30a7cfab6",
    "title": "吊张曼殊",
    "authorName": "商景徽",
    "authorId": "adcfe4db470f53a6d1457b72d1457b72",
    "dynasty": "清",
    "content": [
      "云髻峨峨似洛神，都人争学百环新。",
      "凭他学尽新妆巧，不是才郎收泪人。"
    ]
  },
  {
    "id": "adcfe4db470f53a6833137b83e91458c",
    "title": "邯郸才人嫁为厮养卒妇",
    "authorName": "商景徽",
    "authorId": "adcfe4db470f53a6d1457b72d1457b72",
    "dynasty": "清",
    "content": [
      "妾自承恩初，同心绾双结。",
      "灿烂若明霞，流霞不能涅。",
      "晨眺漳河流，夜卧丛台月。",
      "岂知中道乖，蛾眉坐沦没。",
      "春风伴赭衣，秋霞改玄发。",
      "镜台宝髻疏，罗裳暗香歇。",
      "愿作巫山云，朝朝反宫阙。"
    ]
  },
  {
    "id": "adcfe4db470f53a63a3c5067a7824af7",
    "title": "美女篇",
    "authorName": "商景徽",
    "authorId": "adcfe4db470f53a6d1457b72d1457b72",
    "dynasty": "清",
    "content": [
      "美女东城隅，红颜华灼灼。",
      "垂垂十二鬟，一一飞金雀。",
      "初日照楼台，春游出宛洛。",
      "采桑攀远杨，搴芳捋丛薄。",
      "行路何踟蹰，中心谅有托。",
      "不知谁家子，白马黄金络。",
      "强言立道傍，翩然互酬酢。",
      "本非淇上姝，宁践桑中约。",
      "家无薄幸儿，白头负前诺。",
      "赠妾双明珠，还君抵飞鹊。",
      "日暮行归来，空闺守寂寞。"
    ]
  },
  {
    "id": "adcfe4db470f53a6d05613bc298e261b",
    "title": "子夜四时歌其三",
    "authorName": "商景徽",
    "authorId": "adcfe4db470f53a6d1457b72d1457b72",
    "dynasty": "清",
    "content": [
      "栖鸟夜不眠，肃肃翻金井。",
      "五更霜月昏，不见双桐影。"
    ]
  },
  {
    "id": "adcfe4db4714c0a0eea9e0d62fd620ac",
    "title": "夕阳",
    "authorName": "焦循",
    "authorId": "adcfe4db4714c0a0df9028fcf2d887e0",
    "dynasty": "清",
    "content": [
      "共道夕阳好，晚来晴更宜。",
      "才明半湾水，已上最高枝。",
      "雨脚逐云去，虹头饮涧迟。",
      "人情知易厌，不肯驻多时。"
    ]
  },
  {
    "id": "adcfe4db4714c0a01ff01cb840721601",
    "title": "湖村",
    "authorName": "焦循",
    "authorId": "adcfe4db4714c0a0df9028fcf2d887e0",
    "dynasty": "清",
    "content": [
      "湖村足栖止，两岁觉秋清。",
      "霜肃叶还绿，吟高鸟不惊。",
      "竞心缘病息，衰发逐秋生。",
      "只愿亲身健，年荒亦太平。"
    ]
  },
  {
    "id": "adcfe4db4714c0a047fb2ac62b47974b",
    "title": "买菊",
    "authorName": "焦循",
    "authorId": "adcfe4db4714c0a0df9028fcf2d887e0",
    "dynasty": "清",
    "content": [
      "重阳风雨遍扬州，买得秋花又一秋。",
      "说是傲霜吾不信，朝来篱下总垂头。"
    ]
  },
  {
    "id": "adcfe4db4714c0a03145cad786b438b6",
    "title": "赠渔父",
    "authorName": "焦循",
    "authorId": "adcfe4db4714c0a0df9028fcf2d887e0",
    "dynasty": "清",
    "content": [
      "烟水菰芦一钓横，偶然相遇说平生。",
      "姓名本未传人世，不用逢人变姓名。"
    ]
  },
  {
    "id": "adcfe4db4714c0a0d13d596785b360cf",
    "title": "佛峪",
    "authorName": "焦循",
    "authorId": "adcfe4db4714c0a0df9028fcf2d887e0",
    "dynasty": "清",
    "content": [
      "朝从佛峪游，五步一回曲。",
      "悬崖愕人意，乱石踬马足。",
      "窗收钱角云，树接龙潭绿。",
      "安得李营丘，图之馈凡俗。"
    ]
  },
  {
    "id": "adcfe4db4714c0a07539614730de0a5b",
    "title": "冬日杂吟",
    "authorName": "焦循",
    "authorId": "adcfe4db4714c0a0df9028fcf2d887e0",
    "dynasty": "清",
    "content": [
      "古墓犁为田，古田筑为墓。",
      "消息如川流，逝者谁能驻。",
      "村媪无是非，抵掌话今古。",
      "村老无礼仪，酌酒辨宾主。",
      "捆稿障隙风，掎柯运齐斧。",
      "计岁为饔飧，方寸绝城府。",
      "随序乐有余，自食力勤苦。"
    ]
  },
  {
    "id": "adcfe4db4714c0a075396147e7853fcc",
    "title": "冬日杂吟",
    "authorName": "焦循",
    "authorId": "adcfe4db4714c0a0df9028fcf2d887e0",
    "dynasty": "清",
    "content": [
      "勤苦在祖父，游情在子孙。",
      "粗粝日以厌，视听日以昏。",
      "既耻朴陋见，鲜服行市门。",
      "市门无藉多，交结为攀援。",
      "惟诩饮博豪，不闻田舍言。",
      "田舍一朝尽，单孑无饔飧。"
    ]
  },
  {
    "id": "adcfe4db4714c0a075396147b1760176",
    "title": "冬日杂吟",
    "authorName": "焦循",
    "authorId": "adcfe4db4714c0a0df9028fcf2d887e0",
    "dynasty": "清",
    "content": [
      "儒者崇空虚，聚徒说心性。",
      "莠民亦效之，左道干法令。",
      "食芹莫食蛭，食蛭生疴病。",
      "事儒莫事魔，事魔绝身命。",
      "大道若路然，孝弟重百行。",
      "烹肉养尊亲，殷殷告众姓。"
    ]
  },
  {
    "id": "adcfe4db4714c0a0753961477af98438",
    "title": "冬日杂吟",
    "authorName": "焦循",
    "authorId": "adcfe4db4714c0a0df9028fcf2d887e0",
    "dynasty": "清",
    "content": [
      "负贩不得意，白头为蒙师。",
      "茅堂偻背入，窗纸明朝曦。",
      "童子六七人，课余相为炊。",
      "瓦盆烧枯桑，一屋春熙熙。",
      "珠盘粟米习，杂字券莂宜。",
      "扪虱诲不倦，安用风云词。"
    ]
  },
  {
    "id": "adcfe4db471c2fd467229131a6e473f6",
    "title": "红豆村庄怀古",
    "authorName": "王伊",
    "authorId": "adcfe4db471c2fd4d1457b72d1457b72",
    "dynasty": "清",
    "content": [
      "尚书台榭溯遗踪，红豆生成旭日浓。",
      "八帙开筵舞杨柳，一江别业托芙蓉。",
      "那堪南国添离恨，若对东皋抱愧容。",
      "手植相思多少树，岁寒不及后凋松。"
    ]
  },
  {
    "id": "adcfe4db471c2fd4672291319273d5bc",
    "title": "红豆村庄怀古",
    "authorName": "王伊",
    "authorId": "adcfe4db471c2fd4d1457b72d1457b72",
    "dynasty": "清",
    "content": [
      "荒庄犹说看花频，子结红苞粒粒珍。",
      "世阅沧桑亡国泪，村留乔木故家春。",
      "文章一代推宗伯，名节千秋让美人。",
      "拂水至今同逝水，耦耕凭吊劫灰尘。"
    ]
  },
  {
    "id": "adcfe4db4727472468db1c9f451e96ad",
    "title": "幽寻",
    "authorName": "田文弨",
    "authorId": "adcfe4db47274724d1457b72d1457b72",
    "dynasty": "清",
    "content": [
      "幽抱挹山光，峰回僻径藏。",
      "人家三五树，湖口去来樯。",
      "古寺少行路，乱溪流夕阳。",
      "裴回忘近远，空外野烟苍。"
    ]
  },
  {
    "id": "adcfe4db472d7acc5d0ed410f2452f34",
    "title": "双龙湫歌",
    "authorName": "郦滋德",
    "authorId": "adcfe4db472d7accd1457b72d1457b72",
    "dynasty": "清",
    "content": [
      "仙人身披芙蓉裘，笑骑白鹤阆山头。",
      "手中绿玉九节杖，下窥瀑布双龙湫。",
      "东湫老龙寒方蛰，殷雷漰渤起虚室。",
      "珠帘千尺挂秋风，倒卷寒光泻斜日。",
      "西湫亦是龙所宫，一潭皎洁正当中。",
      "冷猿抱月啸青雨，喷云吐雾连鸿蒙。",
      "匹练古今长不改，神物护持烦真宰。",
      "蓬莱三度早扬尘，眼中还见双湫在。",
      "天孙箫鼓彩霞开，明珰玉女春徘徊。",
      "回头大笑人间世，短歌一曲归去来。"
    ]
  },
  {
    "id": "adcfe4db473826c296917382f2cdd6fd",
    "title": "题亭中安石榴",
    "authorName": "呼祖",
    "authorId": "adcfe4db473826c2d1457b72d1457b72",
    "dynasty": "清",
    "content": [
      "安石根孤托谢庭，合欢枝上日青青。",
      "悬知雨露深如许，结子来朝是小星。"
    ]
  },
  {
    "id": "adcfe4db473826c215dfa76c05c705b1",
    "title": "闻邱生罢官有寄",
    "authorName": "呼祖",
    "authorId": "adcfe4db473826c2d1457b72d1457b72",
    "dynasty": "清",
    "content": [
      "有官亦何喜，罢官亦何悲。",
      "一官生罢去，是妾嫁君时。"
    ]
  },
  {
    "id": "adcfe4db47398a74ae95d5ba51fb9525",
    "title": "春日闻雁",
    "authorName": "黄潆之",
    "authorId": "adcfe4db47398a74d1457b72d1457b72",
    "dynasty": "清",
    "content": [
      "才见南飞又北飞，征途万里影依依。",
      "斜阳满地人何处，芳草连天汝独归。",
      "杨柳春风声下上，梧桐秋雨梦依稀。",
      "雪泥旧事浑如昨，回首前尘迹已非。"
    ]
  },
  {
    "id": "adcfe4db47477abecc2aa25f45dde09f",
    "title": "桐西",
    "authorName": "张符升",
    "authorId": "adcfe4db47477abed1457b72d1457b72",
    "dynasty": "清",
    "content": [
      "十年不记桐西路，瘦马间吟入莽苍。",
      "几叶破帆随短岸，数株残柳曳新霜。",
      "田园芜尽门犹设，骨肉情多语易长。",
      "尘坌劳人来又去，竹窗尊酒两茫茫。"
    ]
  },
  {
    "id": "adcfe4db47477abe1668a749864cab34",
    "title": "秋日蒹葭庄漫赋",
    "authorName": "张符升",
    "authorId": "adcfe4db47477abed1457b72d1457b72",
    "dynasty": "清",
    "content": [
      "九月霜初飞，清光下寒叶。",
      "天迥蠲俗氛，秋山青见骨。",
      "微风吹林端，蒲苇声猎猎。",
      "迢迢远水明，隐隐虚舟涉。",
      "自分尘缘疏，渺与外人接。"
    ]
  },
  {
    "id": "adcfe4db474bd3914a55468e8a438fe9",
    "title": "剑阁",
    "authorName": "溥畹",
    "authorId": "adcfe4db474bd391d1457b72d1457b72",
    "dynasty": "清",
    "content": [
      "险绝惟双剑，迢遥一线通。",
      "水分巴之峡，山接汉王宫。",
      "梯石来天上，穿云入地中。",
      "无知怜李特，漫欲寄蚕丛。"
    ]
  },
  {
    "id": "adcfe4db474ee0e37e040aa9ef355367",
    "title": "广州",
    "authorName": "许廷鑅",
    "authorId": "adcfe4db474ee0e3d1457b72d1457b72",
    "dynasty": "清",
    "content": [
      "朝请通蕃国，提封扼重关。",
      "岚回庾岭合，水入虎门环。",
      "虞苑今何有，仙人去不还。",
      "独余羁客思，长对白云山。"
    ]
  },
  {
    "id": "adcfe4db474ee0e37e040aa9a7899925",
    "title": "广州",
    "authorName": "许廷鑅",
    "authorId": "adcfe4db474ee0e3d1457b72d1457b72",
    "dynasty": "清",
    "content": [
      "曩忆谈南海，今成滞粤乡。",
      "楼台长作雨，风月不知霜。",
      "荷气生香浦，苔衣上蛎墙。",
      "双鬟荡舟女，犹是唤珠娘。"
    ]
  },
  {
    "id": "adcfe4db474ee0e31144e834038ab654",
    "title": "建陵其一",
    "authorName": "许廷鑅",
    "authorId": "adcfe4db474ee0e3d1457b72d1457b72",
    "dynasty": "清",
    "content": [
      "万里开南徼，风烟入百蛮。",
      "日西闻杜宇，天外见青山。",
      "急浪层阴里，韶音积翠间。",
      "一丸封鸟道，左顾有严关。"
    ]
  },
  {
    "id": "adcfe4db474ee0e367c7756c9892bf22",
    "title": "送杨大渭符之官离石",
    "authorName": "许廷鑅",
    "authorId": "adcfe4db474ee0e3d1457b72d1457b72",
    "dynasty": "清",
    "content": [
      "雨中柳销蓟门烟，相送河桥重黯然。",
      "会见雄文召宣室，未妨才子令盈川。",
      "秋风雁度明斜日，汾水云飞自汉年。",
      "应忆京华旧游侣，酒徒还在酒炉边。"
    ]
  },
  {
    "id": "adcfe4db474ee0e33fe7f38186a9d92c",
    "title": "徐州",
    "authorName": "许廷鑅",
    "authorId": "adcfe4db474ee0e3d1457b72d1457b72",
    "dynasty": "清",
    "content": [
      "彭城霸业已荒凉，一塔凌空出女墙。",
      "白草尽从霜后短，青山斜傍马头长。",
      "东来云气归芒砀，南下河流接凤阳。",
      "回首英雄几丘陇，大风还起戍楼旁。"
    ]
  },
  {
    "id": "adcfe4db474ee0e3bf80d1d53ff055cc",
    "title": "移居别池上桃花",
    "authorName": "许廷鑅",
    "authorId": "adcfe4db474ee0e3d1457b72d1457b72",
    "dynasty": "清",
    "content": [
      "幽栖聊复避嚣尘，池上孤吟过蚤春。",
      "惆怅夭斜临水别，不须重忆倚阑人。"
    ]
  },
  {
    "id": "adcfe4db474ee0e3bf80d1d5e1c21e0a",
    "title": "移居别池上桃花",
    "authorName": "许廷鑅",
    "authorId": "adcfe4db474ee0e3d1457b72d1457b72",
    "dynasty": "清",
    "content": [
      "萧萧竹树绕亭斜，镇日关门但看花。",
      "苦为小红添别思，不知身尚在天涯。"
    ]
  },
  {
    "id": "adcfe4db474ee0e3647128f8ef28d125",
    "title": "晚过池上草堂示允武",
    "authorName": "许廷鑅",
    "authorId": "adcfe4db474ee0e3d1457b72d1457b72",
    "dynasty": "清",
    "content": [
      "向晚寻幽人，一踏池上路。",
      "斜阳敛山色，波光半含吐。",
      "群动渐已息，鸟鸣自相聚。",
      "归云淡无心，冥冥集遥树。",
      "静里悟物情，间中见天趣。",
      "相对寂无言，轻烟卷如雾。",
      "清磬隔溪来，微月照归步。"
    ]
  },
  {
    "id": "adcfe4db474ee0e3ba64cc192787ad4c",
    "title": "春日泛舟㟙山湖遂登历下亭",
    "authorName": "许廷鑅",
    "authorId": "adcfe4db474ee0e3d1457b72d1457b72",
    "dynasty": "清",
    "content": [
      "古亭展春目，惬我褰裳期。",
      "废兴亦已屡，风流良在兹。",
      "回回一水抱，宛宛诸洲披。",
      "鱼鸟识昏旦，荇藻浮涟漪。",
      "独标海右胜，几伫湖阴嬉。",
      "地忆旧台观，亭留北林诗。",
      "修竹渺难问，白云来何迟。",
      "含情流易盈，揽物境乍移。",
      "微波摇西日，绪风散芳蕤。",
      "奄忽人代易，来者知为谁。"
    ]
  },
  {
    "id": "adcfe4db474ee0e30983247f4debf27c",
    "title": "建陵其二",
    "authorName": "许廷鑅",
    "authorId": "adcfe4db474ee0e3d1457b72d1457b72",
    "dynasty": "清",
    "content": [
      "双江分别后，一水尚名滩。",
      "流向孤城曲，声含落叶悲。",
      "采风无故老，剔藓有残碑。",
      "箫鼓喧巫女，时过铜柱祠。"
    ]
  },
  {
    "id": "adcfe4db475389a9980d99ef1a9ee4fc",
    "title": "前海观莲花峰",
    "authorName": "石涛",
    "authorId": "adcfe4db475389a945f6cbb6ad8a55df",
    "dynasty": "清",
    "content": [
      "海风吹白练，百里涌青莲。",
      "壁立不知顶，崔嵬势接天。",
      "云开峰坠地，岛阔树相连。",
      "坐久忘归去，萝衣上紫烟。"
    ]
  },
  {
    "id": "adcfe4db4754abc51e0facf9df03ea75",
    "title": "窭圌山",
    "authorName": "刘文麟",
    "authorId": "adcfe4db4754abc5d1457b72d1457b72",
    "dynasty": "清",
    "content": [
      "每步高逾尺，凌空石磴盘。",
      "百回才半上，二月有余寒。",
      "古洞停云雪，回风咽急湍。",
      "泠然清磬落，祠宇出云端。"
    ]
  },
  {
    "id": "adcfe4db4754abc51e0facf99c99b565",
    "title": "窭圌山",
    "authorName": "刘文麟",
    "authorId": "adcfe4db4754abc5d1457b72d1457b72",
    "dynasty": "清",
    "content": [
      "未得瞻遗像，空怀窦子明。",
      "斧劖双壁断，绳度一僧轻。",
      "泉石甘终隐，金丹竟可成。",
      "何当饵芝术，相逐学长生。"
    ]
  },
  {
    "id": "adcfe4db4754abc5fa879b7835b8ab86",
    "title": "两阁晓起",
    "authorName": "刘文麟",
    "authorId": "adcfe4db4754abc5d1457b72d1457b72",
    "dynasty": "清",
    "content": [
      "一磬发空籁，虚窗曙色分。",
      "峰高先得日，烟重欲成云。",
      "客念寂无著，鸟声间更闻。",
      "满山瑶草绿，静坐有余芬。"
    ]
  },
  {
    "id": "adcfe4db4754abc5ac1d3330fa2768bd",
    "title": "夜枕",
    "authorName": "刘文麟",
    "authorId": "adcfe4db4754abc5d1457b72d1457b72",
    "dynasty": "清",
    "content": [
      "那得无拘束，行空马脱羁。",
      "老翻家事累，愁只客心知。",
      "孤馆春寒里，虚窗月堕时。",
      "不眠怀往昔，双鬓暗成丝。"
    ]
  },
  {
    "id": "adcfe4db4754abc589efbf269768b41d",
    "title": "白燕",
    "authorName": "刘文麟",
    "authorId": "adcfe4db4754abc5d1457b72d1457b72",
    "dynasty": "清",
    "content": [
      "生成毛羽自光辉，泥垒栖身愿已违。",
      "裁破素波刚试剪，舞残红雨不沾衣。",
      "空梁月冷无人见，故国云深有梦归。",
      "满眼春埃遮日起，琼楼虽好莫轻飞。"
    ]
  },
  {
    "id": "adcfe4db4754abc5bd6511865478f062",
    "title": "驷马桥",
    "authorName": "刘文麟",
    "authorId": "adcfe4db4754abc5d1457b72d1457b72",
    "dynasty": "清",
    "content": [
      "辞赋凌云绝代无，汉家才子说相如。",
      "高车驷马须臾事，一纸长留《封禅书》。"
    ]
  },
  {
    "id": "adcfe4db4754abc50e047135e09d7ba7",
    "title": "华表",
    "authorName": "刘文麟",
    "authorId": "adcfe4db4754abc5d1457b72d1457b72",
    "dynasty": "清",
    "content": [
      "步上南山道，华表何巍巍。",
      "昔有鸟来集，自云丁令威。",
      "一去三千年，至今不更归。",
      "人民固屡易，城郭亦已非。",
      "仙人且化乌，冢骨何所悲。"
    ]
  },
  {
    "id": "adcfe4db4754abc519fc2ef499206f3f",
    "title": "上峡",
    "authorName": "刘文麟",
    "authorId": "adcfe4db4754abc5d1457b72d1457b72",
    "dynasty": "清",
    "content": [
      "连山筑长围，众水含积怒。",
      "无地恣披猖，勉强循轨度。",
      "纡折千百回，其意在东注。",
      "砉然门户开，并力尽一赴。",
      "万马横空来，惊愤不反顾。",
      "我舟当其冲，逆进相触忤。",
      "百夫贯一缆，累时拔寸步。",
      "倒掷脱不虞，此身竟安付。",
      "昨有估客船，咋指惊一误。",
      "木石相冲撞，破碎等瓜瓠。",
      "崖畔余柿存，不忍目重驻。",
      "吁嗟造物意，设险独何故。",
      "夕泊江之涯，惊定有余怖。",
      "月黑鸺鹠鸣，悲风振岩树。",
      "远闻洪涛声，前滩尚无数。"
    ]
  },
  {
    "id": "adcfe4db4754abc576aa4f67a74ef9ae",
    "title": "新滩",
    "authorName": "刘文麟",
    "authorId": "adcfe4db4754abc5d1457b72d1457b72",
    "dynasty": "清",
    "content": [
      "江从归峡来，万派争一窭。",
      "横石亘其前，直下泻悬溜。",
      "欲下不下时，其势犹未骤。",
      "陡跌忽仰翻，直驰更回斗。",
      "白日生雷霆，雹雨忽奔凑。",
      "深冥不测底，淘刷厚坤透。",
      "长年素习险，到此俱眩瞀。",
      "人声杂水声，飞沫溅襟袖。",
      "深疑咫尺间，鬼伯已预候。",
      "出险如再生，惊喜念交辏。",
      "舟师擂大鼓，牲醴谢神佑。",
      "具道过此滩，往往遭倾覆。",
      "上滩须顾前，下滩须顾后。",
      "上滩力可施，下滩力难救。"
    ]
  },
  {
    "id": "adcfe4db475d5ff92f21c349a0abfe61",
    "title": "送勒大元侠归豫章",
    "authorName": "蒋玉棱",
    "authorId": "adcfe4db475d5ff9d1457b72d1457b72",
    "dynasty": "清",
    "content": [
      "秋气晚萧骚，霜晴征雁高。",
      "西风吹落叶，相送到江皋。",
      "别恨牵柔橹，新寒敌缊袍。",
      "平生感风义，明发首重搔。"
    ]
  },
  {
    "id": "adcfe4db475d5ff99ae193d9745b04cc",
    "title": "宝应道中",
    "authorName": "蒋玉棱",
    "authorId": "adcfe4db475d5ff9d1457b72d1457b72",
    "dynasty": "清",
    "content": [
      "奔流一束障湖门，暮色荒寒卤气昏。",
      "堕枕残钟烟外寺，打篷孱叶雨中村。",
      "天高鸿雁声闻断，地坼蛟鼍窟宅尊。",
      "明日露筋祠下过，拟酤清醑荐兰荪。"
    ]
  },
  {
    "id": "adcfe4db475d5ff90561f2fcd2b9145a",
    "title": "岁暮感怀",
    "authorName": "蒋玉棱",
    "authorId": "adcfe4db475d5ff9d1457b72d1457b72",
    "dynasty": "清",
    "content": [
      "剥复几深不可寻，元冥默默閟穷阴。",
      "张拳老鹘作人欬，拥鼻寒狸有佛心。",
      "妖彗动摇光闪睒，冰天凌厉气萧森。",
      "愁边白日堂堂去，负手聊为彳亍吟。"
    ]
  },
  {
    "id": "adcfe4db475d5ff9290789d9eb85718f",
    "title": "春感",
    "authorName": "蒋玉棱",
    "authorId": "adcfe4db475d5ff9d1457b72d1457b72",
    "dynasty": "清",
    "content": [
      "惊尘眯幽瞩，春味掩酸怀。",
      "饯腊一月𣨎，稊柳长于钗。",
      "天地宝一怒，噫气掀荒荄。",
      "颓碧惨不苏，下有沈忧埋。",
      "新胜诧虚获，前赏嗟暂乖。",
      "愿蠲蓬棘心，一肆土木骸。"
    ]
  },
  {
    "id": "adcfe4db475d5ff91cea33b3f9d942f4",
    "title": "冬夜谣",
    "authorName": "蒋玉棱",
    "authorId": "adcfe4db475d5ff9d1457b72d1457b72",
    "dynasty": "清",
    "content": [
      "篆痕瘦缩香不温，冰奁冷阁青娥魂。",
      "铜虬冻折夜光涩，枯泪滴断声闻根。",
      "梦觉寒机惊雁语，蠹茧抽丝续幽绪。",
      "停辛伫苦那忍眠，留取君归作春纻。"
    ]
  },
  {
    "id": "adcfe4db476277a34e9a8a0a1dc6a7c1",
    "title": "奉题赠中宪大夫四川崇庆州牧常君殉难纪略后",
    "authorName": "王缵祖",
    "authorId": "adcfe4db476277a3d1457b72d1457b72",
    "dynasty": "清",
    "content": [
      "长白之山何灵长，磅礴郁积坤维张。",
      "蔚为哲人应国运，久与青史争辉光。",
      "其中常公更杰出，实亶灵秀摛文章。",
      "受天者多积者厚，忠诚贯日垂寒芒。",
      "西酋内叛连外寇，如兽困斗寒灰扬。",
      "大军从天初未下，据守犹赖川兵彊。",
      "重关自闭蜀道磴，转输宁效乌巢粮。",
      "公当度支给军饷，枝兵昔岭勤持防。",
      "蜂嚣蚁聚忽蹂躏，只手莫挽颓波狂。",
      "公曰义在何所避，一呼奋臂横衣当。",
      "风雷咤叱出众力，手刃不数魔头僵。",
      "酋师肆毒交石矢，袒背谁辨尉迟创。",
      "稽首北面再拜绝，臣节已尽无他肠。",
      "一军感激少生气，官许殉国民知方。",
      "沙虫猿鹤与同化，正气千尺排天阊。",
      "覆军偾事古所戒，要与文职无相伤。",
      "守土之臣死所死，昔训若鉴明且彰。",
      "卞袁遗事昭简册，张许精爽留睢阳。",
      "常公忠烈与之并，英风毅气无低昂。",
      "天子褒嘉慰忠节，祀祠敕建浣花旁。",
      "西充惠爱千载遗，立像歌哭崇祠堂。",
      "他年桂旗下风雨，万灵奔走驰车骧。",
      "峨眉云高接瀚海，清节两地悬秋霜。"
    ]
  },
  {
    "id": "adcfe4db476838fb9015aab01e0f4e83",
    "title": "出家时答伯兄见虚",
    "authorName": "生庵",
    "authorId": "adcfe4db476838fbd1457b72d1457b72",
    "dynasty": "清",
    "content": [
      "辽东白鹤归来日，不记人间几岁华。",
      "庭内已分连理树，堂前须种解忧花。",
      "相思频寄云中雁，得句空镂江上沙。",
      "欲觅当前干净土，可知安养是吾家。"
    ]
  },
  {
    "id": "adcfe4db476a919d77ea82ad6a12b58c",
    "title": "题李文石校经图小影",
    "authorName": "吴保清",
    "authorId": "adcfe4db476a919dd1457b72d1457b72",
    "dynasty": "清",
    "content": [
      "人生任天机，至理靡不通。",
      "静观群动息，冰雪澄其胸。",
      "读书观大略，精力穿苍穹。",
      "久之神悟澈，运用嘻无穷。",
      "玉溪学獭祭，彭城工雕龙。",
      "挦扯章句间，毋乃愧称雄。",
      "君负奇特才，矫若挺长松。",
      "弱龄破万卷，谈笑座生风。",
      "摇笔起山岳，突兀撑晴空。",
      "业邃勤自韬，随意图其踪。",
      "有画不必展，有书姑弗攻。",
      "卷石可徙倚，草色方青葱。",
      "顺时适至性，怀抱方惺忪。",
      "仿佛王逸少，啸傲会稽东。",
      "又如诸葛子，抱膝吟隆中。",
      "或方黄叔度，或拟郭林宗。",
      "我独摅臆断，纯仁忠彦同。",
      "会心不在远，相对双梧桐。"
    ]
  },
  {
    "id": "adcfe4db4771ec2c84cd0b69d07c7520",
    "title": "秋夜柬鲁舆",
    "authorName": "汪仲洋",
    "authorId": "adcfe4db4771ec2cd1457b72d1457b72",
    "dynasty": "清",
    "content": [
      "木叶脱如雨，秋声何处风。",
      "遥从天地外，吹落寸心中。",
      "独夜无长梦，繁星满太空。",
      "不知河汉转，引领失西东。"
    ]
  },
  {
    "id": "adcfe4db4771ec2c1a67621db7b36487",
    "title": "武连驿用陆放翁韵",
    "authorName": "汪仲洋",
    "authorId": "adcfe4db4771ec2cd1457b72d1457b72",
    "dynasty": "清",
    "content": [
      "蜀道前期又后期，文章得失总难知。",
      "三秋客思连云栈，万里乡愁两鬓丝。",
      "残照满衣归店早，乱山围梦到家迟。",
      "鸡声未唱人争起，可似金门射策时。"
    ]
  },
  {
    "id": "adcfe4db4771ec2c94e3f9597fee83ca",
    "title": "孟津渡河",
    "authorName": "汪仲洋",
    "authorId": "adcfe4db4771ec2cd1457b72d1457b72",
    "dynasty": "清",
    "content": [
      "谁将银汉泻昆仑，九曲风涛渐不浑。",
      "龙马千年开北戒，乾坤一线划中原。",
      "当时白璧沈秋水，隔岸青山近孟门。",
      "便欲乘槎天上去，支机摩访旧题痕。"
    ]
  },
  {
    "id": "adcfe4db4771ec2c1a2e61539a7afb20",
    "title": "题惺甫夫子西行草后",
    "authorName": "汪仲洋",
    "authorId": "adcfe4db4771ec2cd1457b72d1457b72",
    "dynasty": "清",
    "content": [
      "西游不肯变商声，日有新诗当纪程。",
      "贡马使来光禄塞，射雕人住受降城。",
      "周家遣戍多风雅，汉室屯田用老成。",
      "听到笛中吹折柳，黄河源上望燕京。"
    ]
  },
  {
    "id": "adcfe4db4771ec2c3f8785830963a524",
    "title": "燕然山",
    "authorName": "汪仲洋",
    "authorId": "adcfe4db4771ec2cd1457b72d1457b72",
    "dynasty": "清",
    "content": [
      "燕然山色郁苍苍，此地曾为古战场。",
      "斑氏才华余史笔，汉家功业半椒房。",
      "边城野草连天白，塞上秋云币地黄。",
      "勒石不知何处去，也随炎运付沧桑。"
    ]
  },
  {
    "id": "adcfe4db4771ec2ccb3ec18429b16b67",
    "title": "小剑山",
    "authorName": "汪仲洋",
    "authorId": "adcfe4db4771ec2cd1457b72d1457b72",
    "dynasty": "清",
    "content": [
      "只疑云欲飞，不知山势峭。",
      "潇洒出清挺，孤立更娟妙。",
      "银汉淬寒锋，锐利不可鞘。",
      "划破漏天漏，娲皇补不到。",
      "绝壑凝元阴，万古雪如缟。",
      "自从天地开，日月光未照。",
      "山鬼与木客，隐隐杂啼笑。",
      "安得壁上行，绝顶访祠庙。"
    ]
  },
  {
    "id": "adcfe4db4771ec2c5833e82d9bb4072d",
    "title": "五丁峡",
    "authorName": "汪仲洋",
    "authorId": "adcfe4db4771ec2cd1457b72d1457b72",
    "dynasty": "清",
    "content": [
      "我家上清峰，来从青天上。",
      "手扪参井光，四顾神何王。",
      "訇然开剑门，群山绿如浪。",
      "十日披烟岚，所至意皆当。",
      "打头横绝崖，忽与行人抗。",
      "引领千仞高，不辨峰背向。",
      "卷地生潮声，滔滔水名漾。",
      "策马随飞湍，始见峡门壮。",
      "砯崖裂苍玉，一隙露开放。",
      "螺旋而蚁穿，怪石相偎傍。",
      "就下稍宽平，江流不肯让。",
      "摩空扬巨刃，五丁殊奇创。",
      "想当开凿时，风雷争簸荡。",
      "美女颜妖娆，金牛气凄怆。",
      "试问商周前，飞越更何状。"
    ]
  },
  {
    "id": "adcfe4db4771ec2ca21db073febcc158",
    "title": "观音碥",
    "authorName": "汪仲洋",
    "authorId": "adcfe4db4771ec2cd1457b72d1457b72",
    "dynasty": "清",
    "content": [
      "瓮里嵌天光，四围是积铁。",
      "我从壁上行，盘空数十折。",
      "嵯岈千丈峰，突如云出穴。",
      "猿猱失攀援，鹰隼愁飞越。",
      "堂堂贾中丞，手持天上节。",
      "纵火烧砯崖，横腰凿一缺。",
      "怪石当人头，补天悬破裂。",
      "赪霞飞不去，丹嶂扪犹热。",
      "飞瀑溅石梁，浪花冻成雪。",
      "流为百丈潭，无风自澄彻。",
      "山回人亦转，划然风景别。",
      "岁晚行路难，吁嗟心兀兀。"
    ]
  },
  {
    "id": "adcfe4db47766e3cf24dbbe203bd1af5",
    "title": "晚吟",
    "authorName": "王至淳",
    "authorId": "adcfe4db47766e3cd1457b72d1457b72",
    "dynasty": "清",
    "content": [
      "散步平湖岸，烟波浩渺中。",
      "月明天在水，云断树浮空。",
      "吹笛惊山鹿，弹琴送渚鸿。",
      "时来坐幽阁，孤寂与谁同。"
    ]
  },
  {
    "id": "adcfe4db47766e3ce8cc7bade823d1cd",
    "title": "书兴",
    "authorName": "王至淳",
    "authorId": "adcfe4db47766e3cd1457b72d1457b72",
    "dynasty": "清",
    "content": [
      "重重云树四围遮，心喜年来远世华。",
      "饮酒须寻陶令宅，读书思向邺侯家。",
      "雨馀破屋生秋菌，风过闲塘落野花。",
      "信是幽人清兴好，又随农父话桑麻。"
    ]
  },
  {
    "id": "adcfe4db477696ca8e0f2e737a5bd932",
    "title": "晓起长安道中",
    "authorName": "金孝槐",
    "authorId": "adcfe4db477696cad1457b72d1457b72",
    "dynasty": "清",
    "content": [
      "野店杂声唱晓寒，一钩残月堕林端。",
      "红楼梦里何曾识，付与行人马上看。"
    ]
  },
  {
    "id": "adcfe4db47871e3bdf3dd8d6884fec58",
    "title": "顾亭林从大同来暂过东昌",
    "authorName": "程先贞",
    "authorId": "adcfe4db47871e3bd1457b72d1457b72",
    "dynasty": "清",
    "content": [
      "一夕三年别，疏镫话旧游。",
      "长征还带剑，远望欲登楼。",
      "月落青山夜，云回紫塞秋。",
      "故乡何处是，此地即并州。"
    ]
  },
  {
    "id": "adcfe4db47871e3bdf3dd8d6e7fbdc81",
    "title": "顾亭林从大同来暂过东昌",
    "authorName": "程先贞",
    "authorId": "adcfe4db47871e3bd1457b72d1457b72",
    "dynasty": "清",
    "content": [
      "吾道看如此，天涯去住难。",
      "班荆留款坐，剪韭劝加餐。",
      "暮雨吟蛩切，秋风落雁寒。",
      "仲连台畔路，明日又漫漫。"
    ]
  },
  {
    "id": "adcfe4db47871e3bbe14e04c5e98600c",
    "title": "还山",
    "authorName": "程先贞",
    "authorId": "adcfe4db47871e3bd1457b72d1457b72",
    "dynasty": "清",
    "content": [
      "岂有移文向北山，孤飞倦鸟自知还。",
      "远惭弘景无仙骨，真觉维摩有病颜。",
      "隐士新衔聊可署，狂奴故态不须删。",
      "朝衫脱后身加健，别有高堂舞袖斑。"
    ]
  },
  {
    "id": "adcfe4db47871e3b937779a547480e78",
    "title": "送舍弟典返东蒙别业",
    "authorName": "程先贞",
    "authorId": "adcfe4db47871e3bd1457b72d1457b72",
    "dynasty": "清",
    "content": [
      "蹇驴秋尽度荒原，东下颛臾有旧村。",
      "流水斜通樵径远，寒山万木一柴门。"
    ]
  },
  {
    "id": "adcfe4db47871e3b62032a221371de82",
    "title": "火莲行",
    "authorName": "程先贞",
    "authorId": "adcfe4db47871e3bd1457b72d1457b72",
    "dynasty": "清",
    "content": [
      "陵州有节妇，阿桂身姓王。",
      "厥父名会礼，髫年训义方。",
      "出嫁韩承业，青衿白面郎。",
      "伉俪如胶漆，自比双鸳鸯。",
      "刺绣春宵暖，辟纑秋夜凉。",
      "井臼躬操作，颜色奉姑嫜。",
      "名满邻人口，贤哉窈窕娘。",
      "承业向弥留，手自抚灵床。",
      "好往不须怖，死者宝宁康。",
      "平生托寸心，贱妾敢遗忘。",
      "不久即追晤，与君相扶将。",
      "既暝一长恸，七日绝水浆。",
      "阿母劝之食，未忍负高堂。",
      "终不御盐醯，朝夕惟淡汤。",
      "开我东间阁，倒箧复倾筐。",
      "珍珠杂翡翠，罗列锦云裳。",
      "分遗诸妯娌，庶几永相望。",
      "依依守素旐，三餐荐旨香。",
      "却略再拜跪，齐眉进酒觞。",
      "皈心佛位下，喃喃达五更。",
      "或悯其愁苦，或笑其痴狂。",
      "夫人都不知，塞耳去洋洋。",
      "荏苒日复月，朽骨宜归藏。",
      "计期已迫促，夜起办严装。",
      "竹钗麻作屦，斩衰称体量。",
      "怀探尺素书，置在案中央。",
      "拟题曰守志，斐然成篇章。",
      "明镜压其上，双珠分两旁。",
      "出至室东隅，露地承天光。",
      "藉用旧芦席，趺坐委绖攘。",
      "挥手谢家人，不得作惊惶。",
      "屏气静俟之，须臾烈火张。",
      "自顶下及踵，红云映宝妆。",
      "体如玉玲珑，较比金铁刚。",
      "小院满氤氲，烟焰殊馥芳。",
      "衣服既净尽，芦席乃不伤。",
      "相界若莲花，又若触琳琅。",
      "观者千万众，稠叠成堵墙。",
      "太守从南来，五马立彷徨。",
      "亦有卫司马，牙纛竖旗枪。",
      "低头各叹息，匍匐救其丧。",
      "火莲席下土，争取疗灾殃。",
      "土到病即愈，此窟如池塘。",
      "乃翁韩绅氏，收骨入幽房。",
      "双柩遂齐发，合葬城东冈。",
      "神宗戊子岁，距今八十霜。",
      "间从好事者，邺架理缥缃。",
      "得其手书读，纚纚万言长。",
      "非偈亦非诗，叙次颇周详。",
      "大抵谓吾心，出入本何常。",
      "一获即须锁，不可使之扬。",
      "幸无儿女累，年已三十强。",
      "信为万行母，聊用挽颓纲。",
      "斯言类有道，敢不拜其昌。",
      "人生娶此妻，何必贵姬姜。",
      "高冢今犹在，连理树成行。",
      "魂兮风雨夜，仿佛归故乡。"
    ]
  },
  {
    "id": "adcfe4db4792278dfee87071bbcd9675",
    "title": "同厉樊榭杭堇浦王茨檐汪西颢符南竹游城东报国院池上分韵得门字僧静山妙于茗事频供不倦",
    "authorName": "丁敬",
    "authorId": "adcfe4db4792278de721a54a8698ff92",
    "dynasty": "清",
    "content": [
      "清池临净域，一径隐城根。",
      "鱼意不嫌客，鸟言如在村。",
      "趣增茶串妙，静觉石阑温。",
      "与共论诗久，谁参不二门。"
    ]
  },
  {
    "id": "adcfe4db4792278d8fda75e605ca37cd",
    "title": "题沈石田冷泉亭图次石田自题韵",
    "authorName": "丁敬",
    "authorId": "adcfe4db4792278de721a54a8698ff92",
    "dynasty": "清",
    "content": [
      "清诗直比谢元晖，写向丹青自入微。",
      "林影了如依石瘦，泉光浑欲抱亭飞。",
      "山中故事今谁续，画里高流得见稀。",
      "片纸真堪抵琼玖，几经辽鹤忆人归。"
    ]
  },
  {
    "id": "adcfe4db4792278dac2c4da858f36ba7",
    "title": "重题山舫用山字",
    "authorName": "丁敬",
    "authorId": "adcfe4db4792278de721a54a8698ff92",
    "dynasty": "清",
    "content": [
      "道人水观元非实，岩屋如舟夜不关。",
      "安稳宁劳木杯渡，嵌空险笑石船山。",
      "新松影壁图成易，候雁横空字岂艰。",
      "颠米曾夸虹贯月，何如此舫占孱颜。"
    ]
  },
  {
    "id": "adcfe4db4792278d9a516199236f6d68",
    "title": "小雪初晴樊榭见访同游梵天讲寺",
    "authorName": "丁敬",
    "authorId": "adcfe4db4792278de721a54a8698ff92",
    "dynasty": "清",
    "content": [
      "朝来幽事动，良友过我早。",
      "清游敦宿昔，一雪晴正好。",
      "逦迤城之南，几度略彴小。",
      "蹋冻乾藓坡，徙倚疏林杪。",
      "涧风划松雪，残玉落翠纛。",
      "钱王此缔构，突兀双塔表。",
      "劫火虽皴𥀶，句勒犹夭矫。",
      "金容归浩空，追蠡翳勿考。",
      "依稀景泰字，剔辨劳指爪。",
      "灵鳗应就蛰，寒甃慑深窅。",
      "裴回日停午，古意益绵眇。",
      "高僧句通禅，心折玉局老。",
      "月履疑往来，烟钟寂昏晓。",
      "久立肌骨森，烦虑脱如扫。",
      "江光莹不遥，极目点云鸟。"
    ]
  },
  {
    "id": "adcfe4db47a3da8ad578bc4490c6dfec",
    "title": "渡扬子江和黄树斋少司寇原韵",
    "authorName": "雷以諴",
    "authorId": "adcfe4db47a3da8ac8cbd669fb8feff2",
    "dynasty": "清",
    "content": [
      "一镜波涵两点山，几番新涨浣孱颜。",
      "人行短笛渔歌里，春在垂杨暮霭间。",
      "落日犹怜飞鸟倦，疏钟惟报老僧间。",
      "南风傥得催归棹，第一泉甘饱酌还。"
    ]
  },
  {
    "id": "adcfe4db47a3da8ab68a21fbb1617183",
    "title": "重经山海关寄黄树斋同年",
    "authorName": "雷以諴",
    "authorId": "adcfe4db47a3da8ac8cbd669fb8feff2",
    "dynasty": "清",
    "content": [
      "逐队輶轩瞬十年，使车重度意怆然。",
      "楼头风景怀骚客，海内才名己谪仙。",
      "拓我胸襟歌楚调，思君面目梦庐巅。",
      "从今莫问嚣尘事，好趁间情学乐天。"
    ]
  },
  {
    "id": "adcfe4db47ba9dec4b53736e17ed60d9",
    "title": "早春",
    "authorName": "徐子苓",
    "authorId": "adcfe4db47ba9dec5b6ba13fba9a56ce",
    "dynasty": "清",
    "content": [
      "早春残雪在，春意静中知。",
      "鸟路红将辟，鱼床绿渐滋。",
      "摊书欣日暖，枕石爱云迟。",
      "吟罢攀庭树，因之感别离。"
    ]
  },
  {
    "id": "adcfe4db47ba9dec1fad027b9caf1791",
    "title": "病中送王紫垣之徐州戎幕余亦反东山田舍",
    "authorName": "徐子苓",
    "authorId": "adcfe4db47ba9dec5b6ba13fba9a56ce",
    "dynasty": "清",
    "content": [
      "病久忘春尽，莺啼花乱飞。",
      "夹淮新战垒，送老旧蓑衣。",
      "西楚徵兵疾，东林访旧稀。",
      "昨宵筵上月，两地共晴辉。"
    ]
  },
  {
    "id": "adcfe4db47ba9dec7f754264645054f0",
    "title": "盱山试玻璃泉赠韩俊民",
    "authorName": "徐子苓",
    "authorId": "adcfe4db47ba9dec5b6ba13fba9a56ce",
    "dynasty": "清",
    "content": [
      "金鳌百尺势峥嵘，云影泉光结伴行。",
      "我似云飞无定所，君如泉水在山清。",
      "依人转觉他乡好，怀古谁知逝者情。",
      "后之视今今视昔，不妨高处共题名。"
    ]
  },
  {
    "id": "adcfe4db47ba9dec1f914ea5910c7d1b",
    "title": "罗汉寺寻黄山人索画不值因憩亡友啸公精舍怆然有作留简山人",
    "authorName": "徐子苓",
    "authorId": "adcfe4db47ba9dec5b6ba13fba9a56ce",
    "dynasty": "清",
    "content": [
      "月转禅扉老树斜，石幢檐卜影交加。",
      "一龛西竺高贤像，数笔南唐院本花。",
      "凄切谁有鸣夜笛，苍茫只履隔天涯。",
      "悬知白发逃禅客，醉倒城东卖酒家。"
    ]
  },
  {
    "id": "adcfe4db47ba9decc7f727ff23aa0244",
    "title": "除夕前一日醉起呈江使君时使君以岁晏享士虚其左西向以荐中丞之灵既毕奠使君揖余就宾位曰君先兄故人状相若齿相埒也见君如见吾先兄矣余之识中丞以陈池州池州之死久而未明而其弟毕凡千里来寻兄骨又久而未至俯仰悲怀轰饮极醉不觉失声哭率成二首呈使君兼留迟毕凡",
    "authorName": "徐子苓",
    "authorId": "adcfe4db47ba9dec5b6ba13fba9a56ce",
    "dynasty": "清",
    "content": [
      "虎帐森严忝上宾，座中灵爽动星辰。",
      "无端恸哭干戎禁，多愧将军恕酒人。",
      "信国千秋青史在，荆卿四座白衣新。",
      "醉时错认西台路，朱鸟歌终倍怆神。"
    ]
  },
  {
    "id": "adcfe4db47ba9decc7f727ff2340efac",
    "title": "除夕前一日醉起呈江使君时使君以岁晏享士虚其左西向以荐中丞之灵既毕奠使君揖余就宾位曰君先兄故人状相若齿相埒也见君如见吾先兄矣余之识中丞以陈池州池州之死久而未明而其弟毕凡千里来寻兄骨又久而未至俯仰悲怀轰饮极醉不觉失声哭率成二首呈使君兼留迟毕凡",
    "authorName": "徐子苓",
    "authorId": "adcfe4db47ba9dec5b6ba13fba9a56ce",
    "dynasty": "清",
    "content": [
      "老向风尘赋八哀，池州儒雅济时才。",
      "并时巡远宜同传，入洛机云久未来。",
      "数载兵戈知己尽，百年怀抱对君开。",
      "天涯明夕同除夕，好挽长河注酒杯。"
    ]
  },
  {
    "id": "adcfe4db47ba9dec4009af6bdc2b7bde",
    "title": "画松歌送吴引之还巢湖",
    "authorName": "徐子苓",
    "authorId": "adcfe4db47ba9dec5b6ba13fba9a56ce",
    "dynasty": "清",
    "content": [
      "江北久无画松手，作者昔数留晋江。",
      "盛名早时动海外，晚年流落偏佯狂。",
      "日抱长松换米吃，枯根败鬣愁荒唐。",
      "余技兼能写风雨，到今尺素垂琳琅。",
      "昨见宋家两株树，张在芦帘最深处。",
      "一树拔地生狻猊，一树盘攫蛟龙垂。",
      "波涛飒沓凉风飔，使我坐久看移时。",
      "晋江画松得松骨，此笔韵远将过之。",
      "庐阳城中一尺雪，昨夜吴生几冻杀。",
      "扁舟补被意熊雄，归帆笑指巢湖东。",
      "便好相从理钓篷，四顶山前枫叶红。"
    ]
  },
  {
    "id": "adcfe4db47ba9decd5581afce392a2a6",
    "title": "冬晚同子固饮酒",
    "authorName": "徐子苓",
    "authorId": "adcfe4db47ba9dec5b6ba13fba9a56ce",
    "dynasty": "清",
    "content": [
      "岁晏人事艰，百货日翔贵。",
      "今宵一斗春，君向谁家贳。",
      "城中十日雪，流民冻俱毙。",
      "即此觞豆微，了却数口费。",
      "粤南早疮痍，江东又烽燧。",
      "假君席前箸，请君画大计。",
      "勿谓食肉鄙，建竖本不易。",
      "油镫冻虚壁，朔风吼平地。",
      "已矣复何言，浩歌径成醉。"
    ]
  },
  {
    "id": "adcfe4db47ba9dec0b8f6d99c51466da",
    "title": "庐阳夜捷行赠江使君达川",
    "authorName": "徐子苓",
    "authorId": "adcfe4db47ba9dec5b6ba13fba9a56ce",
    "dynasty": "清",
    "content": [
      "庐阳夜捷烈炬红，露布连奏甘泉宫。使君兵声冠诸将，轻裘缓带殊雍容。",
      "记昔曾在围城中，挟策两谒中丞公。中丞英伟人中龙，使君眉宇春融融。",
      "指麾绰有中丞风。牙旗深处展高宴，橙香蚁绿霜螯健。",
      "野人喜极悲倒来，晓柝深杯泪如霰。君不见，荒城荡荡迹如扫，纵横瓦砾居民少，髑髅满地生青草。",
      "君不见，壶浆士女泣垂面，爱说中丞旧时战。张巡死去贺兰生，痛杀潜山庙中奠。",
      "骠骑连宵拜新命，汉廷不惜通侯印。使君爱逐赤松游，脊令原畔牵归兴。",
      "为君高歌歌断绝，悲笳吹落林间月。"
    ]
  },
  {
    "id": "adcfe4db47be030d7fb3fb5cd40e3df3",
    "title": "秋斋即事",
    "authorName": "夏子重",
    "authorId": "adcfe4db47be030dd1457b72d1457b72",
    "dynasty": "清",
    "content": [
      "鸦鹊噪新晴，南荣爽气生。",
      "有花庭不俗，无水地偏清。",
      "窗破招风响，墙空漏日明。",
      "晚来无一事，尊酒自怡情。"
    ]
  },
  {
    "id": "adcfe4db47be030d05a03b175015800b",
    "title": "季子祠",
    "authorName": "夏子重",
    "authorId": "adcfe4db47be030dd1457b72d1457b72",
    "dynasty": "清",
    "content": [
      "策马西郊卅里驰，独从江上拜神祠。",
      "东周已往风流在，南国多贤领袖推。",
      "千载家声承至德，四朝庙貌表隆仪。",
      "世人事后持迂论，试与摩挲至圣碑。"
    ]
  },
  {
    "id": "adcfe4db47be030df84cc4cb60cb74a3",
    "title": "春申港",
    "authorName": "夏子重",
    "authorId": "adcfe4db47be030dd1457b72d1457b72",
    "dynasty": "清",
    "content": [
      "迢迢十里绕江城，传说春申始浚成。",
      "远引江潮资灌溉，旁通舟楫任游行。",
      "让王祠畔烟波阔，相国坟边野渡横。",
      "芊姓山河存不得，却留一水占嘉名。"
    ]
  },
  {
    "id": "adcfe4db47be030d4b2a795539b2a2e9",
    "title": "刘伶墓",
    "authorName": "夏子重",
    "authorId": "adcfe4db47be030dd1457b72d1457b72",
    "dynasty": "清",
    "content": [
      "一锸随身计亦良，佳城偏自占江乡。",
      "招魂阴笑骚人俗，恸哭明知我辈狂。",
      "典午衣冠何意间，良辰吟咏几时忙。",
      "即今古道寻碑碣，宿草犹疑带酒香。"
    ]
  },
  {
    "id": "adcfe4db47be030d8b447b92d8c1d90a",
    "title": "郭璞宅",
    "authorName": "夏子重",
    "authorId": "adcfe4db47be030dd1457b72d1457b72",
    "dynasty": "清",
    "content": [
      "长衙村边地气灵，茅茨非复旧门庭。",
      "东升旭日年年照，西上寒涛夜夜听。",
      "闻喜家山千里道，参军宦迹一江汀。",
      "自缘庐墓会居此，千古模糊相宅经。"
    ]
  },
  {
    "id": "adcfe4db47be030dcfb34bea17b6d5ed",
    "title": "感秋词四首",
    "authorName": "夏子重",
    "authorId": "adcfe4db47be030dd1457b72d1457b72",
    "dynasty": "清",
    "content": [
      "飘零还足斗流霞，恁不当初占若耶。",
      "暖日融融风淡淡，淩波擎出一枝斜。"
    ]
  },
  {
    "id": "adcfe4db47be030dcfb34beae91d20ba",
    "title": "感秋词四首",
    "authorName": "夏子重",
    "authorId": "adcfe4db47be030dd1457b72d1457b72",
    "dynasty": "清",
    "content": [
      "越溪娇女浣轻纱，晓步平堤面面花。",
      "何似晚来风景换，淤泥不染一些些。"
    ]
  },
  {
    "id": "adcfe4db47be030dcfb34bea1ee2dcba",
    "title": "感秋词四首",
    "authorName": "夏子重",
    "authorId": "adcfe4db47be030dd1457b72d1457b72",
    "dynasty": "清",
    "content": [
      "痴情又引兴添赊，暗为芳踪问水涯。",
      "却笑风光殊不似，十分惆怅过西家。"
    ]
  },
  {
    "id": "adcfe4db47be030dcfb34bea0325abe0",
    "title": "感秋词四首",
    "authorName": "夏子重",
    "authorId": "adcfe4db47be030dd1457b72d1457b72",
    "dynasty": "清",
    "content": [
      "六郎不解惜年华，一晌贪将妩媚夸。",
      "争奈秋风太狼藉，易吹幽艳落平沙。"
    ]
  },
  {
    "id": "adcfe4db47be030d1c235bcdb9d732fb",
    "title": "题朱曾二君合照",
    "authorName": "夏子重",
    "authorId": "adcfe4db47be030dd1457b72d1457b72",
    "dynasty": "清",
    "content": [
      "长江之水荆门来，势激鹅峰万壑雷。汪洋环绕七千里，其中往往生奇才。",
      "我从乡闾识朱子，行芳志洁争兰芷。闻君更有金石交，高情复欲淩云霄。",
      "一在荆门一吴下，睽隔何啻汐与潮。大海萍踪忽相聚，一见投契如漆胶。",
      "遂令画工肖厥象，入座怡怡分弟长。千里一室哲不违，岂独丰神传畅朗。",
      "呜呼世之人夫妻，相苦兄弟为仇君，臣冰泮父子云浮。",
      "而况朋友适相值，本非天合由人谋。展君斯图肃然敬，日月并曜东西头。",
      "名流景仰动歌咏，感令交谊崇山邱。丹青垂耀永无极，不废双江万古流。"
    ]
  },
  {
    "id": "adcfe4db47be030d11d6cedbdbe81368",
    "title": "题还读图，寿周叔平先生时年六十",
    "authorName": "夏子重",
    "authorId": "adcfe4db47be030dd1457b72d1457b72",
    "dynasty": "清",
    "content": [
      "游不尽名山，真如膑两足。读不尽奇书，还如曤两目。",
      "书中有味食不厌，非若布帛乃有幅。金匮石室足私藏，深山古穴多遗牍。",
      "我闻西河首垂教，仕优而学资深效。又闻陶令性冲和，耕种之暇还高歌。",
      "此道今人复谁见，濂溪有裔卓嵯峨。先生之貌虽清癯，先生胸藏万卷书。",
      "博观约取精决择，青瞳炯炯双明珠。先时早入莲花幕，保障茧丝摅策略。",
      "即今年老赴军门，人识奇才皆齰愕。露布千言顷刻成，云章十幅纵横作。",
      "勋名虽则不归身，功利实已及斯民。出其馀力事吟咏，亦复俊逸兼清新。",
      "深山大泽富包孕，探之不尽观无垠。奔雷走云倏变化，奇峰怪石争嶙峋。",
      "峻望巍巍重山岳，先生自视犹虚名。不因耳顺废穷经，翻为心虚思秉烛。",
      "自从仓帝造文字，继起作者日相续。抽妍骋秘五十年，插架堆箱千万轴。",
      "先生寿比书轴多，年年岁岁书堪读。"
    ]
  },
  {
    "id": "adcfe4db47c89e589c5bd8430cc90511",
    "title": "春暮晚眺",
    "authorName": "李百盈",
    "authorId": "adcfe4db47c89e58d1457b72d1457b72",
    "dynasty": "清",
    "content": [
      "天低平楚夕阳明，少女风微扑面生。",
      "满径黄花迷蝶影，一塘新水壮蛙声。",
      "投巢鸦乱犹盘阵，驱犊人来已罢耕。",
      "归路微茫浑不辨，林梢一抹暮烟平。"
    ]
  },
  {
    "id": "adcfe4db47cdb55de2deccecccfafb68",
    "title": "过岩镇谒鲍觉生先生故居晤先生之孙伯荀茂才",
    "authorName": "方士淦",
    "authorId": "adcfe4db47cdb55dd1457b72d1457b72",
    "dynasty": "清",
    "content": [
      "不信羊昙醉，才过谢傅门。",
      "湖山萦客梦，风雪感师恩。",
      "剩有诗千首，空怀酒一樽。",
      "廿年摇落后，今日见文孙。"
    ]
  },
  {
    "id": "adcfe4db47cdb55d4d02537bc9552fbc",
    "title": "戊子三月望日自伊犁首途",
    "authorName": "方士淦",
    "authorId": "adcfe4db47cdb55dd1457b72d1457b72",
    "dynasty": "清",
    "content": [
      "龙沙春雨细，催我上征车。",
      "不觉星河远，偏惊岁月除。",
      "生还万里客，胜读十年书。",
      "且喜传双鲤，先堪慰倚闾。"
    ]
  },
  {
    "id": "adcfe4db47cdb55d4d02537be811e3c2",
    "title": "戊子三月望日自伊犁首途",
    "authorName": "方士淦",
    "authorId": "adcfe4db47cdb55dd1457b72d1457b72",
    "dynasty": "清",
    "content": [
      "荣瘁皆春梦，关山实壮游。",
      "来时千嶂雪，归去五湖秋。",
      "箧有诚悬笔，寒披晏子裘。",
      "天涯明月共，回首庾公楼。"
    ]
  },
  {
    "id": "adcfe4db47cdb55de3da3605706cbf44",
    "title": "长安旅次喜晤鲍沧碧刺史",
    "authorName": "方士淦",
    "authorId": "adcfe4db47cdb55dd1457b72d1457b72",
    "dynasty": "清",
    "content": [
      "独怜羁客滞天涯，且喜逢君近酒家。",
      "胸有渭川千亩竹，手栽潘令满城花。",
      "已知陈迹随流水，况复离情怅落霞。",
      "愁绝程门风雪杳，那堪回首忆京华。"
    ]
  },
  {
    "id": "adcfe4db47cdb55df98543955ec7e204",
    "title": "道光乙巳八月闻少穆先生屯边感作",
    "authorName": "方士淦",
    "authorId": "adcfe4db47cdb55dd1457b72d1457b72",
    "dynasty": "清",
    "content": [
      "谪宦栖迟已四霜，元戎谋国重边防。",
      "欣闻才子跻仙岛，伫见长庚返夜郎。",
      "雪水引来戈壁迥，秋风飘处玉关凉。",
      "沙场我欲无间土，题向天山青数行。"
    ]
  },
  {
    "id": "adcfe4db47cdb55df6e1f717e86c8668",
    "title": "覃溪老人归道山已久顷闻其家计萧条为之慨然",
    "authorName": "方士淦",
    "authorId": "adcfe4db47cdb55dd1457b72d1457b72",
    "dynasty": "清",
    "content": [
      "天与遐年道诣酣，灵光颓去竟何堪。",
      "帔寒谁恤任公子，笔记人怀《老学庵》。",
      "早有鸿文惊海外，空余牛斗烛江南。",
      "芳邻追溯逾三纪，曾仰苏斋供佛龛。"
    ]
  },
  {
    "id": "adcfe4db47cdb55d554e884a31d2389f",
    "title": "李忠定公印歌用昌黎石鼓歌韵",
    "authorName": "方士淦",
    "authorId": "adcfe4db47cdb55dd1457b72d1457b72",
    "dynasty": "清",
    "content": [
      "忠定李公有遗印，饮生示我属我歌。",
      "南渡业已弃淮汴，拈韵谁克希阴何。",
      "印方四面一寸许，字体柳脚兼虞戈。",
      "靖康元年纪敕赐，玉石光泽畴琢磨。",
      "亲征行营名号壮，红泥摹勒宜轻罗。",
      "公之声望俪赵鼎，立朝丰采咸峨峨。",
      "奈何大廷失其政，权奸盗窃持太阿。",
      "此印直可拟铁券，宝器定有神鬼呵。",
      "花石朘民民力竭，抚字安得循南讹。",
      "公登进士隶邵武，释褐曾瞻孔壁蝌。",
      "麟凤在郊应时瑞，钧天广乐鼓灵鼍。",
      "提举安置屡颠蹶，龟山怅望手无柯。",
      "作相仅能七十日，斜阳返照如织梭。",
      "骇绝魏公出蜚语，此老行事岂委佗。",
      "况复金牌召良将，之水而外仅曹娥。",
      "回首中原半沦丧，伤哉汉广江之沱。",
      "却溯我公策仕初，早在政和与宣和。",
      "陈东挝鼓诉公屈，罹辟谁实司其科。",
      "欧阳澈戮倍惨酷，善类澌灭何其多。",
      "和议已成甘忍辱，会见荆棘埋铜驼。",
      "此印无乃竟虚设，三湘八闽劳经过。",
      "人生精骨自有限，奚堪既切仍复磋。",
      "尤恨伯彦与潜善，更工谗谮兴风波。",
      "公窜南荒不许赦，刑章国典真偏颇。",
      "宵小鬼蜮缘底事，全躯保室匪有佗。",
      "建炎当宁腼人面，用人行政诚媕娿。",
      "遐想我公当此境，抑塞无语空摩挲。",
      "君从何处得此印，助我酒兴长吟哦。",
      "好将拓本慎藏弆，譬如名帖珍群鹅。",
      "稽之史传数百载，流光瞥去洵刹那。",
      "彼苍梦梦信难测，独使贤杰遭坎轲。",
      "公之精爽寄斯印，应悬霄汉凌山河。",
      "题诗愿和石鼓韵，敢云学步翻蹉跎。"
    ]
  },
  {
    "id": "adcfe4db47cdb55da48fc865a236e8d2",
    "title": "春墅招游琅琊山馆作放歌行",
    "authorName": "方士淦",
    "authorId": "adcfe4db47cdb55dd1457b72d1457b72",
    "dynasty": "清",
    "content": [
      "春风骀宕景物妍，有客邀我访焦先。乘舟径到海门边，我欲从之俗虑牵。",
      "济胜无具徒迁延，琅琊山馆主人贤。招我同游淮山巅，两家昆季都随肩。",
      "山石荦确草芊芊，楼阁位置殊天然。花鸟相伴何新鲜，扶疏高树卓峰尖。",
      "主人劳瘁几多年，酒酣我欲枕流眠。惜哉兹山竟无川，我闻佩刀刺飞泉。",
      "卓锡亦能引涓涓，乃知人定能胜天。曷不凿石将池穿，导源而下成方圆。",
      "一朝雨注鸣潺潺，空明相映澹若烟。他日重游缔宿缘，淋漓濡墨拟张颠。",
      "联句何妨险韵拈，更诵《南华秋水》篇。"
    ]
  },
  {
    "id": "adcfe4db47cdb55d7333380e373668af",
    "title": "奉怀许抑斋兼简琅琊山馆主人",
    "authorName": "方士淦",
    "authorId": "adcfe4db47cdb55dd1457b72d1457b72",
    "dynasty": "清",
    "content": [
      "思邈餐霞为驻颜，亭开墨妙任追攀。",
      "携将丁卯桥边水，写山琅琊雨后山。",
      "桂树谁能招隐士，莼羹君已念乡关。",
      "何当载酒重相访，径取扁舟独往还。"
    ]
  },
  {
    "id": "adcfe4db47d109507956a9260d59dabd",
    "title": "巫峡",
    "authorName": "李钟峨",
    "authorId": "adcfe4db47d10950d1457b72d1457b72",
    "dynasty": "清",
    "content": [
      "巫峡天下险，崖阴水气昏。",
      "猿啼云外树，客断雨中魂。",
      "神女灵旗动，骚人艳赋存。",
      "无穷怀古意，独自向江村。"
    ]
  },
  {
    "id": "adcfe4db47d92ec1b2796b0ddd8267e4",
    "title": "清河县",
    "authorName": "邹祗谟",
    "authorId": "adcfe4db47d92ec1d1457b72d1457b72",
    "dynasty": "清",
    "content": [
      "客久归程近，乡思益不禁。",
      "春波高泗水，暝色下淮阴。",
      "漠漠寒林树，萧萧枉渚禽。",
      "黄河流不到，禹德叹逾深。"
    ]
  },
  {
    "id": "adcfe4db47d92ec1401adf6b6962179b",
    "title": "中秋京邸",
    "authorName": "邹祗谟",
    "authorId": "adcfe4db47d92ec1d1457b72d1457b72",
    "dynasty": "清",
    "content": [
      "此夜中秋月，清光十万家。",
      "吴歌闻隔院，边调入征笳。",
      "北阙横秋色，西山隐暮霞。",
      "故园丛桂树，应发昔年花。"
    ]
  },
  {
    "id": "adcfe4db47d92ec13bf15fa2049f5489",
    "title": "折杨柳歌",
    "authorName": "邹祗谟",
    "authorId": "adcfe4db47d92ec1d1457b72d1457b72",
    "dynasty": "清",
    "content": [
      "美酒白玉壶，高树白头乌。",
      "壶空乌不去，弹尽大秦珠。"
    ]
  },
  {
    "id": "adcfe4db47d92ec100acc66c4e6b3052",
    "title": "往嘉禾行莺脰湖中",
    "authorName": "邹祗谟",
    "authorId": "adcfe4db47d92ec1d1457b72d1457b72",
    "dynasty": "清",
    "content": [
      "客游倦休憩，孤帆乘蹁跹。",
      "绪风薄千里，泠泠桂楫间。",
      "荇芰发照耀，荑柳媚清涟。",
      "仰望碧云合，旷然知空山。",
      "倒景不能发，余晖生红泉。",
      "愁来愤方结，理至累已捐。",
      "涤荡悦心耳，杳冥思神仙。",
      "琴高骑赤鲤，挥手随芳烟。",
      "波澜虚晓月，渺渺区中缘。",
      "去去谢湖水，绸缪永勿谖。"
    ]
  },
  {
    "id": "adcfe4db47d92ec134058ffd80636c21",
    "title": "登烂柯山坐青霞洞天半日",
    "authorName": "邹祗谟",
    "authorId": "adcfe4db47d92ec1d1457b72d1457b72",
    "dynasty": "清",
    "content": [
      "清溪隔荒畬，螺翠峥嵘起。",
      "白塔与红亭，明灭苍松里。",
      "石路足盘纡，涧流自弥弥。",
      "拾级得间道，恍闻洞天咫。",
      "旷然通虚明，辽廓信可喜。",
      "若无众山横，坐瞩见千里。",
      "御风朝玉京，浩浩却炎晷。",
      "欲携楸枰来，缥缈问仙子。",
      "便得青鸾乘，但恐白驹驶。",
      "王质诚何人，到今犹不死。",
      "流传好神怪，此言无乃诡。",
      "不忍独长生，崎岖寻石髓。",
      "但当笑题诗，再看碧桃蕊。"
    ]
  },
  {
    "id": "adcfe4db47d92ec1b8e588b4cdcedd63",
    "title": "咏怀",
    "authorName": "邹祗谟",
    "authorId": "adcfe4db47d92ec1d1457b72d1457b72",
    "dynasty": "清",
    "content": [
      "举世乏萱草，平生苦寥寂。",
      "东郭拉熊虎，壮心思射猎。",
      "西室会名倡，珠环生叹息。",
      "相如工词赋，家徒四壁立。",
      "君卿善遨游，五侯供饮食。",
      "如何怀烦忧，弃之远行役。",
      "攀翻桂树间，挥霍椒丘侧。",
      "隐士已耆年，教我伫颜色。",
      "并望恩与仇，逍遥谢荆聂。"
    ]
  },
  {
    "id": "adcfe4db47f3dc6181ba7f76650e968a",
    "title": "浒墅",
    "authorName": "钟启韶",
    "authorId": "adcfe4db47f3dc61d1457b72d1457b72",
    "dynasty": "清",
    "content": [
      "暝云迢递接吴宫，点点归鸦淡淡风。",
      "半月桥横深树底，万家镫碎乱流中。",
      "惠泉沽酒愁堪破，阳羡营田计亦工。",
      "何事离人眠不得，赤栏干外唱烟鸿。"
    ]
  },
  {
    "id": "adcfe4db47f3dc613626ce0e02dcfc9a",
    "title": "漫兴",
    "authorName": "钟启韶",
    "authorId": "adcfe4db47f3dc61d1457b72d1457b72",
    "dynasty": "清",
    "content": [
      "劳人肺病得秋间，落叶声中独掩关。",
      "如此风光能不醉，拒霜花外夕阳山。"
    ]
  },
  {
    "id": "adcfe4db47f3dc61c92a59521b819439",
    "title": "渡黄河",
    "authorName": "钟启韶",
    "authorId": "adcfe4db47f3dc61d1457b72d1457b72",
    "dynasty": "清",
    "content": [
      "徐州河声吞吐里，千家围住河堤底。堤东一塔出高寒，影插黄河半天水。",
      "我向徐州问官渡，棹上河声上流处。是时北风刮河堤，芒砀山色迷东西。",
      "欲雪未雪天云低，惊沙拂水马鬣齐。立马满船风里嘶，驿程更指荒村口。",
      "驻马河边一回首，符离迢递接彭城，只隔江南数行柳。",
      "逢人借问荆山河，春水未上桥不波。挥手去矣吾颜酡，大河以北春风多。"
    ]
  },
  {
    "id": "adcfe4db48062d433633930b5dbd5528",
    "title": "马鞍山过寒岩大师",
    "authorName": "超际",
    "authorId": "adcfe4db48062d43d1457b72d1457b72",
    "dynasty": "清",
    "content": [
      "携筇独入翠微闲，老树青山愧此颜。",
      "倚槛静看花落去，听泉常趁月明还。",
      "鹤归峰顶松涛寂，磬出孤云石洞闲。",
      "欲访远公成夜宿，寂寥清梦绕禅关。"
    ]
  },
  {
    "id": "adcfe4db480886e03a6ee7132d9bd1b9",
    "title": "颜岭",
    "authorName": "崔宏楙",
    "authorId": "adcfe4db480886e0d1457b72d1457b72",
    "dynasty": "清",
    "content": [
      "夕晖生寂寞，返景入幽林。",
      "归鸟有时下，孤云相与深。",
      "尚知蒙谷外，犹照古潭心。",
      "莫怪余光落，冰轮已满岑。"
    ]
  },
  {
    "id": "adcfe4db480886e0b474a6e43adf67cf",
    "title": "江村夜",
    "authorName": "崔宏楙",
    "authorId": "adcfe4db480886e0d1457b72d1457b72",
    "dynasty": "清",
    "content": [
      "微风沙碛岸，小雪暮江天。",
      "犬卧当篱月，人呼隔水烟。",
      "松门沽市酒，荻火打鱼船。",
      "寥深情无限，余心亦浩然。"
    ]
  },
  {
    "id": "adcfe4db48103c1a7bf387d2827f8c42",
    "title": "立秋日陶然亭即事",
    "authorName": "额尔登萼",
    "authorId": "adcfe4db48103c1ad1457b72d1457b72",
    "dynasty": "清",
    "content": [
      "郭门迢递寺嵯峨，落叶声中载酒过。",
      "地迥方知秋色早，亭幽倍觉好风多。",
      "林梢斜日开青嶂，槛外游人踏绿莎。",
      "绝胜西园耽雅集，几回鸟语杂笙歌。"
    ]
  },
  {
    "id": "adcfe4db4824119fde1dbae88103f8e6",
    "title": "自城南傅家村归",
    "authorName": "王绍燕",
    "authorId": "adcfe4db4824119fd1457b72d1457b72",
    "dynasty": "清",
    "content": [
      "晚自城南十里归，酿霜天气冷侵衣。",
      "三间茅屋炊烟起，一带寒林落叶稀。",
      "世事尽从流水去，客心翻逐暮云飞。",
      "不贪秉烛游清夜，尚有流光月照扉。"
    ]
  },
  {
    "id": "adcfe4db4824119fc9d782be4d1e3843",
    "title": "延平舟次听榜人歌陈将军遗事慨然为赋",
    "authorName": "王绍燕",
    "authorId": "adcfe4db4824119fd1457b72d1457b72",
    "dynasty": "清",
    "content": [
      "剑州山水天下奇，生长闽南愁未知。春风北鸿不得意，暑雨归来溪涨时。",
      "青山蹀躞向东去，孤城高扼鸟飞处。千仞峰峦双塔存，怪石巉巉凿烟树。",
      "浪花倒摇山影奔，滩前舟子如云屯。撑篙注眼默相视，侧照落日翻金盆。",
      "两岸啾啾鸟啼绝，百世茫茫几人杰。回忆当年陈将军，不归中原归窟穴。",
      "荒陵白骨成古丘，阴风吹月声{风穸}飂。淮右群雄问何在，开平勋业沈泡沤。",
      "元明往事莫长叹，一方自霸震乡闬。至今父老矜传闻，坐看江流日汗漫。"
    ]
  },
  {
    "id": "adcfe4db4824119f9011a724db3d27dd",
    "title": "客有谈洞庭之胜者赋此奉简",
    "authorName": "王绍燕",
    "authorId": "adcfe4db4824119fd1457b72d1457b72",
    "dynasty": "清",
    "content": [
      "我生井蛙拘一经，抵掌喜听谭洞庭。苍梧帝子不可遇，何年看遍君山青。",
      "岳阳楼上溯张李，妙句惊人一篇耳。沉吟更读《离骚》经，千古流传傥如此。",
      "我闻斑竹犹昔时，湖光皱绿澄玻璃。八百里中淼浸月，月影倒空楼阁奇。",
      "长堤偃虹天低处，大江东过武昌去。曹公洲前常朗吟，铜鼓雷文为谁铸。",
      "木叶飘下秋波心，船樯鸦尾衔烟岑。鱼龙夜静布帆落，鸿雁霜寒湘水深。",
      "人生百年祇过客，越浦吴山尽陈迹。借问荆关堪卧游，生绡许拂三百尺。",
      "九疑峰峻那须论，云梦迷离当气吞。眼中历历谁落笔，更吹铁笛开芳樽。"
    ]
  },
  {
    "id": "adcfe4db482a2004ee61fd96716d514b",
    "title": "夜课",
    "authorName": "王箴舆",
    "authorId": "adcfe4db482a2004d1457b72d1457b72",
    "dynasty": "清",
    "content": [
      "至老不相放，床头烂卷书。",
      "呼童乞火后，共妇剪衣初。",
      "夜气通灵府，清声入碧虚。",
      "陶家懒惰子，责让复何如。"
    ]
  },
  {
    "id": "adcfe4db482a2004a24e8967df866c3e",
    "title": "奉酬鲁庶常启人",
    "authorName": "王箴舆",
    "authorId": "adcfe4db482a2004d1457b72d1457b72",
    "dynasty": "清",
    "content": [
      "前梦耶俞可若何，飓风吹起射工多。",
      "牴牾终为青苗社，谈笑犹存赤壁歌。",
      "堪许同心论寂寞，会揩善眼度婆娑。",
      "袖鞭一揖先归去，翻有离肠系汴河。"
    ]
  },
  {
    "id": "adcfe4db482a2004fdeebf9e12fe3d34",
    "title": "立秋后一日雨",
    "authorName": "王箴舆",
    "authorId": "adcfe4db482a2004d1457b72d1457b72",
    "dynasty": "清",
    "content": [
      "乍可秋情隔夜生，风初拂拂雨初清。",
      "似将几点芭蕉上，绘出虚堂一种声。"
    ]
  },
  {
    "id": "adcfe4db482a2004587a6fab50cc4c04",
    "title": "得归结庐先寄舍弟季亭",
    "authorName": "王箴舆",
    "authorId": "adcfe4db482a2004d1457b72d1457b72",
    "dynasty": "清",
    "content": [
      "鸾凰遗好音，众鸟鸣且悦。",
      "海鹏负青冥，塞鸿踏春日。",
      "延颈远罻罗，疾翮脱一发。",
      "露行早然犀，夜寐屡惊蝎。",
      "劳薪吹烬灰，膏雨濯余蘖。",
      "勒恩返旧山，焚香拜明佛。",
      "我本蓬蒿人，初心悔未决。",
      "念亲似秋草，应添头上雪。",
      "有弟如晨星，同系天边月。"
    ]
  },
  {
    "id": "adcfe4db482a2004587a6fabcc252e2f",
    "title": "得归结庐先寄舍弟季亭",
    "authorName": "王箴舆",
    "authorId": "adcfe4db482a2004d1457b72d1457b72",
    "dynasty": "清",
    "content": [
      "天南海水东，结庐白田北。疏凿泉平沼，艺植花连陌。",
      "绿塍阁始构，逐径户已辟。瞻望若堂封，隐念松楸侧。",
      "禄养就升斗，黾勉事行役。袖云嵩洛间，截竹淇源曲。",
      "牵羁竟一纪，婆娑大梁客。岂云隐已招，聊取肩可息。",
      "岂如彭泽田，亦有子云宅。民社任难仔，张弛事多忒。",
      "成贷蒙天慈，冥报垂先泽。余生幸在兹，抚膺怍畴昔。",
      "同父日余长，埙篪季与叔。萱草树之背，荆华粲在目。",
      "不见已三年，孟也鬓初白。叱驭敢希尊，学《易》冀景绩。",
      "于今誓墓人，苦心季应识。"
    ]
  },
  {
    "id": "adcfe4db482a2004951367bc037d00d1",
    "title": "晓渡黄河",
    "authorName": "王箴舆",
    "authorId": "adcfe4db482a2004d1457b72d1457b72",
    "dynasty": "清",
    "content": [
      "是日出河口，超然益耳目。",
      "久不见东流，寒光夺晨旭。",
      "其声烂不收，澒洞若犄角。",
      "我心际无外，幻想九丁凿。",
      "自天而下之，中凡几万曲。",
      "一气所簸扬，何须辨清浊。",
      "古来大圣人，疏排绝梱束。",
      "孔德斯为容，控搏乃相触。",
      "海上有神仙，周天无可欲。",
      "无欲斯无为，无为化自足。"
    ]
  },
  {
    "id": "adcfe4db482a200434e678817787a167",
    "title": "青州道中见诸山",
    "authorName": "王箴舆",
    "authorId": "adcfe4db482a2004d1457b72d1457b72",
    "dynasty": "清",
    "content": [
      "遥见城南山，瞳曚日方陟。",
      "山气喷山烟，山烟幂山色。",
      "譬如好画手，间有无意墨。",
      "有意无意间，能著空中力。",
      "昭融散若整，蕴蓄出犹入。",
      "盎然已在前，揽之不可即。",
      "若叩诸山名，山名无一识。"
    ]
  },
  {
    "id": "adcfe4db483def61701ebbed1080a1ab",
    "title": "游观音庵",
    "authorName": "马霳",
    "authorId": "adcfe4db483def61d1457b72d1457b72",
    "dynasty": "清",
    "content": [
      "特为寻幽蹋布鞋，上方高处历重阶。",
      "洞空若蚌含澄水，峰峭如锥立乱崖。",
      "相国金鱼随土落，仙人黄鹤着尘埋。",
      "烧铅往事多年冷，怪底穷愁未有涯。"
    ]
  },
  {
    "id": "adcfe4db483def6137fbcdce3d2426c2",
    "title": "登黄华山和姚敏仲",
    "authorName": "马霳",
    "authorId": "adcfe4db483def61d1457b72d1457b72",
    "dynasty": "清",
    "content": [
      "城中独耸高山胜，到此方闻鸟雀喧。",
      "一片绿云铺雉堞，双流白练绕江村。",
      "亭临小市初通路，屋对深林未有门。",
      "险阻听君谈铁岭，未曾攀陟已消魂。"
    ]
  },
  {
    "id": "adcfe4db48407a0625d9824692550843",
    "title": "亭子",
    "authorName": "莫庭芝",
    "authorId": "adcfe4db48407a06d1457b72d1457b72",
    "dynasty": "清",
    "content": [
      "幽蹊曲转上层台，亭子凭高四壁开。",
      "度岭晴云当槛落，隔江春树冒城来。",
      "乾坤纳纳间舒眼，风日苏苏数举杯。",
      "安得草堂容懒慢，不辞蓬鬓客中摧。"
    ]
  },
  {
    "id": "adcfe4db48407a06450e7f1883ae6395",
    "title": "诸罗行",
    "authorName": "莫庭芝",
    "authorId": "adcfe4db48407a06d1457b72d1457b72",
    "dynasty": "清",
    "content": [
      "万山络索如盘蛇，长林丰草森相遮。",
      "胎生卵育不知几，千年枭獍争呀呀。",
      "祝明克济总荒忽，漫溯谱系宁非夸。",
      "自从部曲通汉家，曰罗曰卤声𤘒牙。",
      "前朝赐姓岂无意，要使敛迹安锄杷。",
      "如何累世费征讨，竹兵皴脆徒喧哗。",
      "霭翠奢香继宣慰，贵荣邦彦终擒拿。",
      "逆节当身就诛绝，顺命历代犹恣嗟。",
      "呜呼殷鉴夫岂遐，恃险凭陵真计差。",
      "九驿频年蔓杀气，腥风扑鼻尸如林。",
      "纷纷攘臂竞当辙，轮下谁怜磋怒蛙。",
      "渭水西偏接乌撒，树经斩伐初萌芽。",
      "蛮酋若有动摇意，狡兔入窟休离罝。",
      "呜呼颠覆多前车，汉郡山川何陋邪。"
    ]
  },
  {
    "id": "adcfe4db48416eccd36529ba391b7a3d",
    "title": "过建隆寺访友",
    "authorName": "显应",
    "authorId": "adcfe4db48416eccd1457b72d1457b72",
    "dynasty": "清",
    "content": [
      "鹿苑凋残久，登临法界宽。",
      "孤云穿竹细，宿鸟出林寒。",
      "井废泉何在，花深露未干。",
      "断碑横蔓草，剥落有谁看。"
    ]
  },
  {
    "id": "adcfe4db484732f47bb89448472b859c",
    "title": "扬州早雁",
    "authorName": "无垢",
    "authorId": "adcfe4db484732f4d1457b72d1457b72",
    "dynasty": "清",
    "content": [
      "才离塞北忽江东，岭岸萧疏树未红。",
      "数点云间谁系帛，一行天外自书空。",
      "安栖邗水犹乡土，远过迷楼感故宫。",
      "别有孤鸣沈别浦，高风欲借起泥中。"
    ]
  },
  {
    "id": "adcfe4db484732f455c7d38f00c024a3",
    "title": "秋柳",
    "authorName": "无垢",
    "authorId": "adcfe4db484732f4d1457b72d1457b72",
    "dynasty": "清",
    "content": [
      "弱不禁风素自怜，黄昏细雨断疏烟。",
      "楼头指冷谁吹笛，塞上身单欲寄绵。",
      "一任啼乌翻子夜，直须飞雪送穷年。",
      "攀枝信堕英雄泪，残照萧条灞水边。"
    ]
  },
  {
    "id": "adcfe4db484732f4f2d5ea3092e29840",
    "title": "玩月",
    "authorName": "无垢",
    "authorId": "adcfe4db484732f4d1457b72d1457b72",
    "dynasty": "清",
    "content": [
      "秋气晚馀寒，清光万里宽。",
      "天风如可惜，吾意欲乘鸾。"
    ]
  },
  {
    "id": "adcfe4db484732f4d65de93f3fe1737e",
    "title": "悼小婢素梅",
    "authorName": "无垢",
    "authorId": "adcfe4db484732f4d1457b72d1457b72",
    "dynasty": "清",
    "content": [
      "年只十龄馀，幽花色亦如。",
      "怜伊明慧甚，独遣理琴书。"
    ]
  },
  {
    "id": "adcfe4db484732f4d65de93f97d54236",
    "title": "悼小婢素梅",
    "authorName": "无垢",
    "authorId": "adcfe4db484732f4d1457b72d1457b72",
    "dynasty": "清",
    "content": [
      "以疾性逾洁，时时拂卧床。",
      "犹然觅芳卉，斜插髻云旁。"
    ]
  },
  {
    "id": "adcfe4db484732f4d65de93fe1fa79e4",
    "title": "悼小婢素梅",
    "authorName": "无垢",
    "authorId": "adcfe4db484732f4d1457b72d1457b72",
    "dynasty": "清",
    "content": [
      "每识予悲叹，温言慰寂寥。",
      "深期共朝暮，何事彩云飘。"
    ]
  },
  {
    "id": "adcfe4db484732f4f8a16356023e9fb7",
    "title": "春闺",
    "authorName": "无垢",
    "authorId": "adcfe4db484732f4d1457b72d1457b72",
    "dynasty": "清",
    "content": [
      "院冷梅花玉剪流，晚风偏助落花愁。",
      "侍儿知我无情绪，不把珠帘上玉钩。"
    ]
  },
  {
    "id": "adcfe4db484732f4902a3ab57e11ba20",
    "title": "书怀",
    "authorName": "无垢",
    "authorId": "adcfe4db484732f4d1457b72d1457b72",
    "dynasty": "清",
    "content": [
      "青翠入帘栊，永日驻幽阁。",
      "愁萦芳草生，静觉桐花落。",
      "奁镜网蟏蛸，庭柯巢鸟鹊。",
      "梦去不关愁，晓来心自恶。",
      "独坐只书空，微雨益萧索。"
    ]
  },
  {
    "id": "adcfe4db484732f4cb9cd87d48e03883",
    "title": "雪后登山",
    "authorName": "无垢",
    "authorId": "adcfe4db484732f4d1457b72d1457b72",
    "dynasty": "清",
    "content": [
      "滕君似妒青山翠，万里峰峦铺玉碎。苍凉四望野云低，江天静与茅亭对。",
      "此时谁是景中人，王恭鹤氅难为绘。我爱江天积雪幽，朗吟《雪赋》寄中流。",
      "长江寂寞鱼龙没，坐向孤寒月影浮。"
    ]
  },
  {
    "id": "adcfe4db48485e287b204c1176196c3f",
    "title": "陪斌笠耕观察破山寺用常少府韵",
    "authorName": "钱泳",
    "authorId": "adcfe4db48485e28ba1b3eba06a15eb1",
    "dynasty": "清",
    "content": [
      "步屧青山郭，寻幽只树林。",
      "云封樵径滑，花雨石幢深。",
      "觅句通禅悦，焚香证道心。",
      "使君同少府，千载有知音。"
    ]
  },
  {
    "id": "adcfe4db48597125d29fd7384f468970",
    "title": "同治癸酉台阳杂咏",
    "authorName": "黄维煊",
    "authorId": "adcfe4db48597125d1457b72d1457b72",
    "dynasty": "清",
    "content": [
      "万石楼船照海波，沈沙残铁试摩挲。",
      "春光渐泄春阴薄，莫放扶桑日影过。"
    ]
  },
  {
    "id": "adcfe4db486cc79431b07769ec1700f8",
    "title": "石阡杂兴",
    "authorName": "孟继埙",
    "authorId": "adcfe4db486cc794d1457b72d1457b72",
    "dynasty": "清",
    "content": [
      "几树修梧荫碧天，时闲一到讼庭前。",
      "报衙吏少民无事，喜雨人多岁有年。",
      "橘柚送香花作瘴，棕榈如扇叶摇烟。",
      "小山直上平于砥，助我登临听响泉。"
    ]
  },
  {
    "id": "adcfe4db486cc79431b07769f2f553ab",
    "title": "石阡杂兴",
    "authorName": "孟继埙",
    "authorId": "adcfe4db486cc794d1457b72d1457b72",
    "dynasty": "清",
    "content": [
      "满城桃李万千枝，如此风光可入诗。",
      "卷耳遍生新雨后，画眉偏叫落花时。",
      "兰芽空谷无人问，莎草横塘有梦知。",
      "更喜园林消夏处，一枝香玉放山栀。"
    ]
  },
  {
    "id": "adcfe4db4886398cb3cbd0b0f8ce56aa",
    "title": "魏塘舟中",
    "authorName": "赵铭",
    "authorId": "adcfe4db4886398c4496bf2468148596",
    "dynasty": "清",
    "content": [
      "月落潮回迫五更，魏塘孤棹泛烟横。",
      "篷边霜色欺衾冷，船尾镫光透隙明。",
      "远罶星沈天在水，残芦风折雁无声。",
      "江湖滋味亲尝惯，青鬓萧然百感生。"
    ]
  },
  {
    "id": "adcfe4db4886398ca2393c421f526bee",
    "title": "五厍",
    "authorName": "赵铭",
    "authorId": "adcfe4db4886398c4496bf2468148596",
    "dynasty": "清",
    "content": [
      "落梅风里峭帆停，系缆斜阳绿水汀。",
      "哀雁语从中泽诉，乱蛙声带断潮听。",
      "疏烟起岸浮芒屩，凉月窥人倒瓦瓶。",
      "却忆年时曾宿客，萍蓬两地各飘零。"
    ]
  },
  {
    "id": "adcfe4db4886398c4ca77db287cc5820",
    "title": "闲居",
    "authorName": "赵铭",
    "authorId": "adcfe4db4886398c4496bf2468148596",
    "dynasty": "清",
    "content": [
      "新营小筑十年余，棐几湘帘得静居。",
      "秘阁评花皆史例，草堂话梦亦仙书。",
      "避人柳下偏宜锻，叠石梅根未许锄。",
      "长日闭门无一事，自开绣帙曝蟫鱼。"
    ]
  },
  {
    "id": "adcfe4db4886398c4ca77db2e6eadddc",
    "title": "闲居",
    "authorName": "赵铭",
    "authorId": "adcfe4db4886398c4496bf2468148596",
    "dynasty": "清",
    "content": [
      "几日西风瘦不胜，晚凉池馆露如冰。",
      "磁缸清许红菱养，药铫深宜白术蒸。",
      "难得秋帘犹有蝶，可能暑簟竟无蝇。",
      "掩闺好遣维摩疾，落叶声中一点镫。"
    ]
  },
  {
    "id": "adcfe4db4886398c2f35e09d3368135f",
    "title": "韬光同玉珊作",
    "authorName": "赵铭",
    "authorId": "adcfe4db4886398c4496bf2468148596",
    "dynasty": "清",
    "content": [
      "鹫峰炫天奇，兹寺静自匿。",
      "万竹阑俗驾，一莲峙仙菂。",
      "曲折行百盘，精蓝窈未觌。",
      "云光自离合，泉语互喧寂。",
      "俯视脚底寒，芬陀雨四滴。",
      "梯霞到绝顶，古坛枕巉壁。",
      "瑶空下青鸾，招之适无笛。",
      "浩荡见无垠，清啸未敢砉。",
      "茫茫海如杯，磊磊星可摘。",
      "忽悟斯境高，本自前山历。",
      "从来妙理封，纡境须冥觅。",
      "矫首吟天风，苍莽意何极。"
    ]
  },
  {
    "id": "adcfe4db4886398c35cab228027890db",
    "title": "杂诗",
    "authorName": "赵铭",
    "authorId": "adcfe4db4886398c4496bf2468148596",
    "dynasty": "清",
    "content": [
      "雨露滋万卉，枯荄转苏融。",
      "心苗一寸槁，生死天无功。",
      "何以资灌溉，古人书丛丛。",
      "开卷若有得，灵芽逗春风。",
      "化机偶长养，结撰天葩红。",
      "柰何忍就萎，委折如秋蓬。"
    ]
  },
  {
    "id": "adcfe4db4886398c35cab22848c81fa0",
    "title": "杂诗",
    "authorName": "赵铭",
    "authorId": "adcfe4db4886398c4496bf2468148596",
    "dynasty": "清",
    "content": [
      "万物随波荡，金石止不流。",
      "奇文中有骨，耻与世沈浮。",
      "精意渺六合，真气横九州。",
      "敛之行墨间，融结为珠镠。",
      "君看周秦制，历劫乃常留。",
      "士无不朽志，安用文章求。"
    ]
  },
  {
    "id": "adcfe4db4886398c35cab22890187086",
    "title": "杂诗",
    "authorName": "赵铭",
    "authorId": "adcfe4db4886398c4496bf2468148596",
    "dynasty": "清",
    "content": [
      "庚桑处畏垒，武陵逢桃源。",
      "叩其所以然，十九皆寓言。",
      "岂知胸次旷，豁然见吾天。",
      "达人所投足，自成一山川。",
      "无心远尘累，有情生世缘。",
      "浊流胶扰中，何必有神仙。"
    ]
  },
  {
    "id": "adcfe4db4886398c6bc0425ef770a82b",
    "title": "李莼客同年用山谷以双井茶寄子瞻诗韵叠寄三首依韵奉答",
    "authorName": "赵铭",
    "authorId": "adcfe4db4886398c4496bf2468148596",
    "dynasty": "清",
    "content": [
      "我乡诗老数朱李，梅里并时徵鹤书。",
      "看君用意直相仿，光焰欲夺明堂珠。",
      "春明雅集洵可图，渔蓑宫锦恣所如。",
      "何必挂帆始言隐，身在魏阙心江湖。"
    ]
  },
  {
    "id": "adcfe4db4886398c6bc0425e69de2528",
    "title": "李莼客同年用山谷以双井茶寄子瞻诗韵叠寄三首依韵奉答",
    "authorName": "赵铭",
    "authorId": "adcfe4db4886398c4496bf2468148596",
    "dynasty": "清",
    "content": [
      "陶侯绝学继越缦，廿年手仇洨长书。",
      "鞭心入微恣幽讨，冥若缒海探骊珠。",
      "为文伤命古有诸，岂徒茂陵病相如。",
      "红蟫已化素编在，仙魂飞渡来镜湖。"
    ]
  },
  {
    "id": "adcfe4db4886398c6bc0425e73c491cf",
    "title": "李莼客同年用山谷以双井茶寄子瞻诗韵叠寄三首依韵奉答",
    "authorName": "赵铭",
    "authorId": "adcfe4db4886398c4496bf2468148596",
    "dynasty": "清",
    "content": [
      "吾衰屡婴子桑疾，老去欲焚王寿书。",
      "袖中往往得诗简，美人睡起新弄珠。",
      "丁香花发春满除，海棠娇艳雏鬟如。",
      "迟君不来苦相忆，何日载酒寻杯湖。"
    ]
  },
  {
    "id": "adcfe4db488dbea614aac4a29316d41c",
    "title": "秋夜感怀时羁旅桂林",
    "authorName": "陈丽芳",
    "authorId": "adcfe4db488dbea6d1457b72d1457b72",
    "dynasty": "清",
    "content": [
      "月凉如水浸窗纱，何处悲声起暮笳。",
      "欲觅迢遥千里梦，可怜消瘦半庭花。",
      "露零荒沼莲房冷，风紧遥空雁字斜。",
      "漫道莼鲈滋味好，三吴归去已无家。"
    ]
  },
  {
    "id": "adcfe4db489218a1f37c2763b3d33edc",
    "title": "寄张山人",
    "authorName": "马方思",
    "authorId": "adcfe4db489218a1d1457b72d1457b72",
    "dynasty": "清",
    "content": [
      "伊人高卧白云阿，衣制芙蓉带女萝。",
      "老去自伤《别鹄操》，贫来懒逐《饭牛歌》。",
      "秋前黄发同衰叶，雨后青山守烂柯。",
      "试问鹿门庞隐士，何如采药市中过。"
    ]
  },
  {
    "id": "adcfe4db489218a12e7559cacc2dd7de",
    "title": "答王吉人",
    "authorName": "马方思",
    "authorId": "adcfe4db489218a1d1457b72d1457b72",
    "dynasty": "清",
    "content": [
      "小隐无由问起居，仲春始得故人书。",
      "暂归白社开新径，久羡青山葺旧庐。",
      "芝草欲成黄绮志，桃花不禁武陵渔。",
      "相期过从清秋后，词赋奚烦问子虚。"
    ]
  },
  {
    "id": "adcfe4db489218a1ebffee25e904100e",
    "title": "读史",
    "authorName": "马方思",
    "authorId": "adcfe4db489218a1d1457b72d1457b72",
    "dynasty": "清",
    "content": [
      "青鸟西飞汉集灵，柏梁台是望仙亭。",
      "空劳海上求方士，笑杀金门一岁星。"
    ]
  },
  {
    "id": "adcfe4db489218a103e6b27eed668a86",
    "title": "赠医者",
    "authorName": "马方思",
    "authorId": "adcfe4db489218a1d1457b72d1457b72",
    "dynasty": "清",
    "content": [
      "小隐山中采药行，向平五岳未忘情。",
      "此生不入长安市，女子何从问姓名。"
    ]
  },
  {
    "id": "adcfe4db48a9c13a9fb59f04d9b265d3",
    "title": "简朝鲜国使俞集一李世瑾",
    "authorName": "阮公沆",
    "authorId": "adcfe4db48a9c13ad1457b72d1457b72",
    "dynasty": "清",
    "content": [
      "沧海扬尘几度三，炎邦自昔宅交南。",
      "六经以外无他道，一岁之中熟八蚕。",
      "万户鱼盐常给足，四时花木共敷覃。",
      "归来宣室如前席，似与观风助一谈。",
      "地各东南海际居，计程一万又零馀。",
      "威仪共秉周家礼，学问同遵孔氏书。",
      "好把文章通肯綮，休论温饱度居诸。",
      "使轺云返重相忆，在子安知不我如。"
    ]
  },
  {
    "id": "adcfe4db48cc7f9bf16eeaee36cbc4c9",
    "title": "赠陈握卿庚午1810年呈禁庙宇积弊",
    "authorName": "潘振甲",
    "authorId": "adcfe4db48cc7f9bd1457b72d1457b72",
    "dynasty": "清",
    "content": [
      "巍巍肃穆梵王宫，颓废如今不古同。",
      "赤脚野仙盘殿上，裸身罗汉踞廊中。",
      "遂令宝帐香烟歇，渐觉银灯烛影空。",
      "重振赖君除积弊，挥毫一扫旧腥风。"
    ]
  },
  {
    "id": "adcfe4db48cc7f9ba99a38a03040f7e5",
    "title": "乙丙歌",
    "authorName": "潘振甲",
    "authorId": "adcfe4db48cc7f9bd1457b72d1457b72",
    "dynasty": "清",
    "content": [
      "台阳自古称天府，千里膏腴无弃土。",
      "乐利升平亘百年，礼乐衣冠隆文武。",
      "忆昔逆匪林与陈，小丑跳梁瀛海滨。",
      "天戈一指即授首，噍类扑灭飞灰尘。",
      "封疆从此日安静，走险匪徒何所逞。",
      "风狂飓起海波扬，洋匪蔡骞复告警。",
      "初从内地掠商船，馋口东望久咽涎。",
      "天险陡闻入鹿耳，几番防戍总徒然。",
      "台江瀚漫无障蔽，船户行商遭搏噬。",
      "捍卫计穷可奈何，星星不灭燎原势。",
      "普天率土皆遵王，何物么么敢猖狂。",
      "北先沪尾南东港，山海交通肆扰攘。",
      "旋闻凤山已失利，城陷葭月二十四。",
      "司马频危县令亡，局存火药一坏地。",
      "有援兵，阻贼氛，相违咫尺不相闻。",
      "南仔坑中进退谷，全师返卫将能军。",
      "郡城鹿耳船如蚁，贼计诡随同蜮鬼。",
      "乘虚直入窥金汤，径截咽喉洲仔尾。",
      "匝地峰烟四望惊，分防南北已无兵。",
      "亟图守御筹长策，激励义旗鼓吹荣。",
      "腊初五六贼锋迅，连日分攻安平镇。",
      "孤城海上隐如山，炮燄迷天空雷震。",
      "全台险要重西关，关外万家烟火环。",
      "此地安危系唇齿，木城不竖保无患。",
      "安平任攻不可下，谋犯城隍暂相舍。",
      "蚁聚蜂屯钱桶围，壁垒团团遍山野。",
      "八门攻击薄城壕，苦战鏖争神鬼号。",
      "白甲前驱皂纛继，靡乱红巾鸟兽逃。",
      "满腔义愤同仇切，木栅满城城似铁。",
      "关孰拊循孰冲锋，武吉游戎文令薛。",
      "困守弹丸涸辙鱼，秦庭不见申包胥。",
      "首提援旅军门李，连促增兵飞羽书。",
      "即令许王两镇协，连挑精卒易轻艓。",
      "横截贼人水陆冲，前后两战战连捷。",
      "维时音梗道难通，嘉邑纷纷贼肆攻。",
      "闻道大兵来鹿港，悬悬望眼转成空。",
      "计程百里朝夕至，郡守阻军驻嘉义。",
      "去腊待尽春王正，未见一人并一骑。",
      "善谋文武计兵骄，声言薪尽放采樵。",
      "精锐暗藏四路出，会师水陆集来朝。",
      "诘朝二月二日序，兵分两道一时举。",
      "陆军诱敌任穷追，回首贼巢空一炬。",
      "一炬遂成不世功，薛令后先王副戎。",
      "妙算无遗推大宪，昆岗燄照海天红。",
      "满野豺狼解体散，逆骞坐是谋逃窜。",
      "长围共恨失奔鲸，成事在天堪浩叹。",
      "贼去天家尚未知，大臣衔命统雄师。",
      "元凶未殄留馀孽，莫恃粗安不虑危。",
      "安集流亡揭榜谕，廓清南北穷剿捕。",
      "策勋讯馘赏罚明，重见太平风日煦。",
      "可怜南路竟如何，村落为墟四百多。",
      "闽岂尽贼粤岂义，伤心兔爰雉离罗。",
      "陡然起灭犹反手，筹谋善后费搔首。",
      "天心厌乱未可知，未雨先须网户牖。",
      "最难底定是全台，闽粤泉漳隙易开。",
      "网漏吞舟鱼又逝，宁知蔡逆不重来。"
    ]
  },
  {
    "id": "adcfe4db48cf791a2cf1b4579665348a",
    "title": "落花",
    "authorName": "孙世仪",
    "authorId": "adcfe4db48cf791ad1457b72d1457b72",
    "dynasty": "清",
    "content": [
      "独立浑无语，闲门剩薜萝。",
      "偶随流水去，不奈晓风何。",
      "老至情难减，人生恨转多。",
      "谁怜当此际，岁岁感蹉跎。"
    ]
  },
  {
    "id": "adcfe4db48cf791a6582ed36d619e352",
    "title": "斋中独坐",
    "authorName": "孙世仪",
    "authorId": "adcfe4db48cf791ad1457b72d1457b72",
    "dynasty": "清",
    "content": [
      "雨暗蟆衣长，风微豹脚侵。",
      "开轩无旷望，闭户有沉吟。",
      "兀兀窥天地，悠悠送古今。",
      "素琴尘满稿，拂拭向云岑。"
    ]
  },
  {
    "id": "adcfe4db48cf791ab40c12c9a5f27d04",
    "title": "小寒食夜梦畯生时方客雉城",
    "authorName": "孙世仪",
    "authorId": "adcfe4db48cf791ad1457b72d1457b72",
    "dynasty": "清",
    "content": [
      "无言应是独登楼，渺渺乡思苦未休。",
      "憎命文章千古泪，殢人花鸟一春愁。",
      "镫昏断漏来清梦，月落文梁影白头。",
      "乍可佳辰怜百五，诗魂犹恋旧同游。"
    ]
  },
  {
    "id": "adcfe4db48cf791af0640e4d0da1d1bd",
    "title": "雨夕怀炜文途中",
    "authorName": "孙世仪",
    "authorId": "adcfe4db48cf791ad1457b72d1457b72",
    "dynasty": "清",
    "content": [
      "难禁雪发变千茎，屈指无言数去程。",
      "旧日江山都入梦，新来风雨独关情。",
      "渔村疏柳真州路，古寺残钟白下城。",
      "喜汝能游怜汝别，老怀颠倒一时生。"
    ]
  },
  {
    "id": "adcfe4db48cf791a2ad97fb83b70adb0",
    "title": "对月柬畯生",
    "authorName": "孙世仪",
    "authorId": "adcfe4db48cf791ad1457b72d1457b72",
    "dynasty": "清",
    "content": [
      "月色自太古，流光照人怀。怀人耿不寐，古情正无涯。",
      "古怀不可道，只道今人好。空见月华团，衮衮催人老。",
      "青霄银汉两微茫，怅望高秋夜气苍。闲庭似雪共谁语，对此踌躇秋恨长。",
      "君家近卜城南住，青山抱郭家边路。支筇带月叩遥天，指顾晴岚隔烟树。",
      "可怜枯坐闭衡门，萝径阴森翠可扪。姮娥直弄金蟆过，碧海青天掩涕痕。",
      "涕痕满把秋怀苦，清光一片无今古。照彻人间阙陷天，娲皇石烂凭谁补。",
      "残年卧月杜陵人，期子短衣看射虎。"
    ]
  },
  {
    "id": "adcfe4db48cf791a5044df6d12345941",
    "title": "乌哺行",
    "authorName": "孙世仪",
    "authorId": "adcfe4db48cf791ad1457b72d1457b72",
    "dynasty": "清",
    "content": [
      "老乌哺雏儿，不自知辛苦。乌儿哺母乌，不自言报恩。",
      "亲恩亲恩何可报，人间争说乌儿孝。乌儿之孝孝本天，不读人间教孝篇。",
      "不见枭慈勤抱卵，儿乎盍学乌儿贤。老乌翅秃坐得食，仿佛当年哺母日。"
    ]
  },
  {
    "id": "adcfe4db48cf791aa9d54afab2c3ad18",
    "title": "后乌哺行",
    "authorName": "孙世仪",
    "authorId": "adcfe4db48cf791ad1457b72d1457b72",
    "dynasty": "清",
    "content": [
      "乌儿哑哑凌风起，老乌兀坐中心喜。乌儿仆仆衔食归，老乌唼食心窃悲。",
      "朝衔不迟暮衔速，儿兮羽翮嗟初足。莫向公家窃稻脂，野田差远虞罗酷。",
      "享尔成劳系我心，何当自啄春芜绿。嗟乎乌儿哺莫止，老乌怜儿类若此，看取来年儿有子。"
    ]
  },
  {
    "id": "adcfe4db48dffdf5ffb00ceec1e99a7f",
    "title": "信阳何大复先生故里",
    "authorName": "曾对颜",
    "authorId": "adcfe4db48dffdf5d1457b72d1457b72",
    "dynasty": "清",
    "content": [
      "诗人旧宅剩蒿蓬，坛坫名传七子中。",
      "漫向高楼寻白雪，才名终匹李崆峒。",
      "断简遗篇意自芳，三生雅契重渔洋。",
      "长吟明月风人句，合爇先生一瓣香。"
    ]
  },
  {
    "id": "adcfe4db48eaf73b4456244cb5df873d",
    "title": "客愁",
    "authorName": "丘逢甲",
    "authorId": "adcfe4db48eaf73bd072677dff7d0f52",
    "dynasty": "清",
    "content": [
      "烽火天涯梦，琴尊劫外身。",
      "新亭空洒泪，故国莽怀人。",
      "文字穷愁贱，交情患难真。",
      "客愁无遣处，沧海尚扬尘。"
    ]
  },
  {
    "id": "adcfe4db48eaf73b48db4d791276ed2f",
    "title": "小住",
    "authorName": "丘逢甲",
    "authorId": "adcfe4db48eaf73bd072677dff7d0f52",
    "dynasty": "清",
    "content": [
      "小住为佳耳，仙人况好楼。",
      "乡传石窟古，门对铁山秋。",
      "县僻无车马，檐低见斗牛。",
      "中宵犹看剑，杯酒强消愁。"
    ]
  },
  {
    "id": "adcfe4db48eaf73ba8221dfdf3713335",
    "title": "潮州喜晤温慕柳同年别后却寄三首",
    "authorName": "丘逢甲",
    "authorId": "adcfe4db48eaf73bd072677dff7d0f52",
    "dynasty": "清",
    "content": [
      "故人今洞主，雄镇古瀛州。",
      "白鹿经犹讲，红羊劫未收。",
      "秋城明落照，孤塔枕寒流。",
      "独客来天末，相思倚柁楼。"
    ]
  },
  {
    "id": "adcfe4db48eaf73ba8221dfd94047b0b",
    "title": "潮州喜晤温慕柳同年别后却寄三首",
    "authorName": "丘逢甲",
    "authorId": "adcfe4db48eaf73bd072677dff7d0f52",
    "dynasty": "清",
    "content": [
      "七载春明别，重逢五岭东。",
      "共惊须鬓改，暂喜笑言同。",
      "落叶人千里，寒芦雪满篷。",
      "相看遽乖隔，归棹大匆匆。"
    ]
  },
  {
    "id": "adcfe4db48eaf73ba8221dfd0a1bf422",
    "title": "潮州喜晤温慕柳同年别后却寄三首",
    "authorName": "丘逢甲",
    "authorId": "adcfe4db48eaf73bd072677dff7d0f52",
    "dynasty": "清",
    "content": [
      "程水愁边溯，韩山望里遥。",
      "秋风吹古渡，落日满浮桥。",
      "沧海使方出，绿林兵未消。",
      "过君江上宅，暮雨怅萧萧。"
    ]
  },
  {
    "id": "adcfe4db48eaf73b0966c16000287fbe",
    "title": "漫题",
    "authorName": "丘逢甲",
    "authorId": "adcfe4db48eaf73bd072677dff7d0f52",
    "dynasty": "清",
    "content": [
      "云卧沧江晚，浇愁浊酒醒。",
      "霜华飘短鬓，风色急长亭。",
      "木落林光白，郊寒麦气青。",
      "出门吟眺回，戢影愧鸿冥。"
    ]
  },
  {
    "id": "adcfe4db48eaf73b50894c0a436d6a48",
    "title": "见雁",
    "authorName": "丘逢甲",
    "authorId": "adcfe4db48eaf73bd072677dff7d0f52",
    "dynasty": "清",
    "content": [
      "雁与人同去，雁归人未归。",
      "剧怜沧海阔，独傍故山飞。",
      "云水愁相失，风尘计已非。",
      "天涯足矰缴，休恋稻粱肥。"
    ]
  },
  {
    "id": "adcfe4db48eaf73b055c0bf3910069cd",
    "title": "陈孝廉",
    "authorName": "丘逢甲",
    "authorId": "adcfe4db48eaf73bd072677dff7d0f52",
    "dynasty": "清",
    "content": [
      "只手回西日，都成志未申。",
      "相逢休涕泪，吾道惜风尘。",
      "松菊娱今是，山林閟古春。",
      "祝君无别语，珍重待时身。"
    ]
  },
  {
    "id": "adcfe4db48eaf73b3ab9ff598fea113c",
    "title": "送颂臣之台湾",
    "authorName": "丘逢甲",
    "authorId": "adcfe4db48eaf73bd072677dff7d0f52",
    "dynasty": "清",
    "content": [
      "涕泪看离棹，河山息战尘。",
      "故乡成异域，归客作行人。",
      "鲲海三更梦，鸥天万里春。",
      "分明来路近，未信遽迷津。"
    ]
  },
  {
    "id": "adcfe4db48eaf73b3ab9ff59b922e095",
    "title": "送颂臣之台湾",
    "authorName": "丘逢甲",
    "authorId": "adcfe4db48eaf73bd072677dff7d0f52",
    "dynasty": "清",
    "content": [
      "小别宁须惜，天涯叹此行。",
      "家书沈远道，兵火脱馀生。",
      "东渡龙无气，南飞鹊有声。",
      "送君惟梦寐，同到刺桐城。"
    ]
  },
  {
    "id": "adcfe4db48eaf73b3ab9ff59b2e7b8fd",
    "title": "送颂臣之台湾",
    "authorName": "丘逢甲",
    "authorId": "adcfe4db48eaf73bd072677dff7d0f52",
    "dynasty": "清",
    "content": [
      "此去仍乡里，家山拥画鞍。",
      "未颁新政令，犹见旧衣冠。",
      "落日鸥盟改，寒云雁影单。",
      "相逢翻一笑，已作汉人看。"
    ]
  },
  {
    "id": "adcfe4db48eaf73b3ab9ff59a10c873d",
    "title": "送颂臣之台湾",
    "authorName": "丘逢甲",
    "authorId": "adcfe4db48eaf73bd072677dff7d0f52",
    "dynasty": "清",
    "content": [
      "漫作居夷想，何妨海且浮。",
      "冠裳虾建国，金碧蜃嘘楼。",
      "沦落怜交旧，迟回问钓游。",
      "都将留恋意，扶泪上归舟。"
    ]
  },
  {
    "id": "adcfe4db48eaf73b3ab9ff591076076c",
    "title": "送颂臣之台湾",
    "authorName": "丘逢甲",
    "authorId": "adcfe4db48eaf73bd072677dff7d0f52",
    "dynasty": "清",
    "content": [
      "残垒过南崁，孤城枕北江。",
      "鬼雄多死别，人士半生降。",
      "战气花间堞，夷歌柳外艭。",
      "伤痍犹满目，愁煞倚篷窗。"
    ]
  },
  {
    "id": "adcfe4db48eaf73b3ab9ff5974a9d057",
    "title": "送颂臣之台湾",
    "authorName": "丘逢甲",
    "authorId": "adcfe4db48eaf73bd072677dff7d0f52",
    "dynasty": "清",
    "content": [
      "亲友如相问，吾庐榜念台。",
      "全输非定局，已溺有燃灰。",
      "弃地原非策，呼天傥见哀。",
      "十年如未死，卷土定重来。"
    ]
  },
  {
    "id": "adcfe4db48eaf73b3ab9ff5922d0948e",
    "title": "送颂臣之台湾",
    "authorName": "丘逢甲",
    "authorId": "adcfe4db48eaf73bd072677dff7d0f52",
    "dynasty": "清",
    "content": [
      "王气中原在，英雄识所归。",
      "为言乡父老，须记汉官仪。",
      "故国空禾黍，残山少蕨薇。",
      "渡江论俊物，终属旧乌衣。"
    ]
  },
  {
    "id": "adcfe4db48eaf73b3ab9ff59fd69c612",
    "title": "送颂臣之台湾",
    "authorName": "丘逢甲",
    "authorId": "adcfe4db48eaf73bd072677dff7d0f52",
    "dynasty": "清",
    "content": [
      "预计君来路，榴花照眼中。",
      "山光仍故国，海气满征篷。",
      "鳌背看红日，鲲身静黑风。",
      "洗尘尊酒在，收泪话瀛东。"
    ]
  },
  {
    "id": "adcfe4db48eaf73b2769c2149092a2e8",
    "title": "春第相从有年，去岁复间关渡海随予来粤，今乃请携家归台，并以绢乞诗为永念，怆然赋此",
    "authorName": "丘逢甲",
    "authorId": "adcfe4db48eaf73bd072677dff7d0f52",
    "dynasty": "清",
    "content": [
      "此去成乖隔，相从十载馀。",
      "病劳调药物，闲仗护琴书。",
      "离别他乡苦，交情患难疏。",
      "将诗与吟诵，天末傥怀余。"
    ]
  },
  {
    "id": "adcfe4db48eaf73b3b2c07a3fd72ba9d",
    "title": "往事",
    "authorName": "丘逢甲",
    "authorId": "adcfe4db48eaf73bd072677dff7d0f52",
    "dynasty": "清",
    "content": [
      "往事何堪说，徵衫血泪斑。",
      "龙归天外雨，鳌没海中山。",
      "银烛鏖诗罢，牙旗校猎还。",
      "不知成异域，夜夜梦台湾。"
    ]
  },
  {
    "id": "adcfe4db48eaf73b971112ea23eaadd1",
    "title": "香港书感",
    "authorName": "丘逢甲",
    "authorId": "adcfe4db48eaf73bd072677dff7d0f52",
    "dynasty": "清",
    "content": [
      "海色不可极，西风吹鬓丝。",
      "中朝正全盛，此地已居夷。",
      "异服鱼龙杂，高巢燕雀危。",
      "平生陆沉感，独自发哀噫。"
    ]
  },
  {
    "id": "adcfe4db48eaf73b971112eae09e72e4",
    "title": "香港书感",
    "authorName": "丘逢甲",
    "authorId": "adcfe4db48eaf73bd072677dff7d0f52",
    "dynasty": "清",
    "content": [
      "玫瑰纷流劫，芙蓉此煽妖。",
      "效灵无海若，得志有天骄。",
      "奇丽开荒岛，凭陵叹小朝。",
      "秋风散凉意，热血苦难消。"
    ]
  },
  {
    "id": "adcfe4db48eaf73be6d1032970f93e8d",
    "title": "赠梁诗五孝廉二首",
    "authorName": "丘逢甲",
    "authorId": "adcfe4db48eaf73bd072677dff7d0f52",
    "dynasty": "清",
    "content": [
      "五十不卿相，公才负黑头。",
      "艰难困衣食，著述慰穷愁。",
      "天意方难测，人材世鲜求。",
      "谁知梁叔敬，生待取封侯。"
    ]
  },
  {
    "id": "adcfe4db48eaf73be6d10329500b696f",
    "title": "赠梁诗五孝廉二首",
    "authorName": "丘逢甲",
    "authorId": "adcfe4db48eaf73bd072677dff7d0f52",
    "dynasty": "清",
    "content": [
      "潦倒天南客，登台吊尉佗。",
      "相逢剧如故，当哭有长歌。",
      "西日天方暝，东风海正波。",
      "何当奋雄略，找剑斫蛟鼍。"
    ]
  },
  {
    "id": "adcfe4db48eaf73b5675f285daa7634a",
    "title": "戊戌元旦试笔",
    "authorName": "丘逢甲",
    "authorId": "adcfe4db48eaf73bd072677dff7d0f52",
    "dynasty": "清",
    "content": [
      "麟笔书春后，将铭绝世功。",
      "驰书谕殊域，草檄下群雄。",
      "沧海波全定，神州日再中。",
      "东西朔南暨，齐颂黑头公。"
    ]
  },
  {
    "id": "adcfe4db48eaf73bfa5ede5512a225c2",
    "title": "家琼楼",
    "authorName": "丘逢甲",
    "authorId": "adcfe4db48eaf73bd072677dff7d0f52",
    "dynasty": "清",
    "content": [
      "远道劳相访，承筐毕古仪。",
      "残碑出新建，遗集得寒支。",
      "勋业衰朝大，文章异代悲。",
      "昔贤今不作，相对起遐思。"
    ]
  },
  {
    "id": "adcfe4db48eaf73bfa5ede55f98c2bca",
    "title": "家琼楼",
    "authorName": "丘逢甲",
    "authorId": "adcfe4db48eaf73bd072677dff7d0f52",
    "dynasty": "清",
    "content": [
      "好语吾宗彦，流移羡乐郊。",
      "族从元宋聚，地扼粤闽交。",
      "丁令成归鹤，周侯悔斩蛟。",
      "琴岗最佳处，为我卜衡茅。"
    ]
  },
  {
    "id": "adcfe4db48eaf73b6586f8d663317bd5",
    "title": "春日游别峰寺",
    "authorName": "丘逢甲",
    "authorId": "adcfe4db48eaf73bd072677dff7d0f52",
    "dynasty": "清",
    "content": [
      "不作参禅客，看山合此行。",
      "移舟泊春麓，回磴瞰江城。",
      "亭僻兼云憩，畬荒罢火耕。",
      "隔林知寺近，花外度经声。"
    ]
  },
  {
    "id": "adcfe4db48eaf73b6586f8d6b653e453",
    "title": "春日游别峰寺",
    "authorName": "丘逢甲",
    "authorId": "adcfe4db48eaf73bd072677dff7d0f52",
    "dynasty": "清",
    "content": [
      "山路到庵尽，依山见梵楼。",
      "隔江屏远翠，走石笕潜流。",
      "僧野能吴语，樵归答粤讴。",
      "浮生闲半日，已共佛无愁。"
    ]
  },
  {
    "id": "adcfe4db48eaf73b6586f8d6e346b8b4",
    "title": "春日游别峰寺",
    "authorName": "丘逢甲",
    "authorId": "adcfe4db48eaf73bd072677dff7d0f52",
    "dynasty": "清",
    "content": [
      "寺小群山合，林深万木春。",
      "烟霞僧供养，香火佛生辰。",
      "南国多游女，西方拜美人。",
      "道旁求布施，凄绝是饥民。"
    ]
  },
  {
    "id": "adcfe4db48eaf73b6586f8d6a9ff9e18",
    "title": "春日游别峰寺",
    "authorName": "丘逢甲",
    "authorId": "adcfe4db48eaf73bd072677dff7d0f52",
    "dynasty": "清",
    "content": [
      "好静寻山去，山中笑佛忙。",
      "不须杯珓祝，且证木樨香。",
      "幢影摇春霭，钟声送夕阳。",
      "匆匆下归棹，回首万峰苍。"
    ]
  },
  {
    "id": "adcfe4db48eaf73b7015bdd1bf1d9564",
    "title": "次韵答陶生",
    "authorName": "丘逢甲",
    "authorId": "adcfe4db48eaf73bd072677dff7d0f52",
    "dynasty": "清",
    "content": [
      "戴晋无王猛，亡秦有李斯。",
      "海鱼容自化，山鬼漫前知。",
      "天道终难测，人心傥未离。",
      "中兴由一旅，慎勿负心期。"
    ]
  },
  {
    "id": "adcfe4db48eaf73bd6f91304dd28987e",
    "title": "寄怀陈省三",
    "authorName": "丘逢甲",
    "authorId": "adcfe4db48eaf73bd072677dff7d0f52",
    "dynasty": "清",
    "content": [
      "同作浮家客，多君尚宦游。",
      "天涯惊物序，海色入乡愁。",
      "鸡凤争栖日，龙蛇起陆秋。",
      "东风千里目，怀远此登楼。"
    ]
  },
  {
    "id": "adcfe4db48eaf73bd6f91304393adb8a",
    "title": "寄怀陈省三",
    "authorName": "丘逢甲",
    "authorId": "adcfe4db48eaf73bd072677dff7d0f52",
    "dynasty": "清",
    "content": [
      "谁可陈藩匹，吾尤念许虔。",
      "几同岭外谪，等是汝南贤。",
      "仙令丹砂地，蛮王左纛天。",
      "何时渡江客，聚语永嘉年。"
    ]
  },
  {
    "id": "adcfe4db48eaf73b1b66c45a35e04ef0",
    "title": "对月书感",
    "authorName": "丘逢甲",
    "authorId": "adcfe4db48eaf73bd072677dff7d0f52",
    "dynasty": "清",
    "content": [
      "明月出沧海，我家沧海东。",
      "独怜今夜见，犹与故乡同。",
      "丧乱山河改，流亡邑里空。",
      "相思祗垂泪，顾影愧归鸿。"
    ]
  },
  {
    "id": "adcfe4db48eaf73b1b66c45a4f41b420",
    "title": "对月书感",
    "authorName": "丘逢甲",
    "authorId": "adcfe4db48eaf73bd072677dff7d0f52",
    "dynasty": "清",
    "content": [
      "把酒酹明月，客怀殊不欢。",
      "流光当此夕，照梦到长安。",
      "水落龙愁夜，山空鹤语寒。",
      "中天宫阙迥，孤对岭梅看。"
    ]
  },
  {
    "id": "adcfe4db48eaf73bebe4c02229512f46",
    "title": "寄怀萧伯瑶布衣",
    "authorName": "丘逢甲",
    "authorId": "adcfe4db48eaf73bd072677dff7d0f52",
    "dynasty": "清",
    "content": [
      "绝代萧夫子，十年羁岭东。",
      "牢愁满沧海，文字困英雄。",
      "岁月磨头白，关山落照红。",
      "相思渺烟水，天末怅冥鸿。"
    ]
  },
  {
    "id": "adcfe4db48eaf73b86cf342bafa9c33f",
    "title": "十四夜月",
    "authorName": "丘逢甲",
    "authorId": "adcfe4db48eaf73bd072677dff7d0f52",
    "dynasty": "清",
    "content": [
      "四万八千户，将完玉斧功。",
      "看成地球椭，摄起暮潮雄。",
      "势已群星避，光先四海同。",
      "山河终一统，留影大瀛东。"
    ]
  },
  {
    "id": "adcfe4db48eaf73b6e4768b26db36310",
    "title": "十六夜月",
    "authorName": "丘逢甲",
    "authorId": "adcfe4db48eaf73bd072677dff7d0f52",
    "dynasty": "清",
    "content": [
      "上缺象微变，老阴光尚全。",
      "何曾旧魄减，已与太阳偏。",
      "圆相异前夕，寒芒犹满天。",
      "嫦娥怨幽独，惆怅破瓜年。"
    ]
  },
  {
    "id": "adcfe4db48eaf73b0ab94a04e8ce844b",
    "title": "题王寿山先生钓月图",
    "authorName": "丘逢甲",
    "authorId": "adcfe4db48eaf73bd072677dff7d0f52",
    "dynasty": "清",
    "content": [
      "得水月光活，能诗画意深。",
      "直将垂钓意，自证妙明心。",
      "残魄支天地，扁舟阅古今。",
      "秋江妙无际，何处访拿音？"
    ]
  },
  {
    "id": "adcfe4db48eaf73b7795e756a194c4ec",
    "title": "秋暑得雨",
    "authorName": "丘逢甲",
    "authorId": "adcfe4db48eaf73bd072677dff7d0f52",
    "dynasty": "清",
    "content": [
      "残暑酷未已，迫人无少休。",
      "晚云低送日，凉雨飒生秋。",
      "叶落声何急，苗枯病或瘳。",
      "眼看时物变，聊用写离忧。"
    ]
  },
  {
    "id": "adcfe4db48eaf73b5529d986dcfecd1f",
    "title": "感春和覃孝方",
    "authorName": "丘逢甲",
    "authorId": "adcfe4db48eaf73bd072677dff7d0f52",
    "dynasty": "清",
    "content": [
      "花发日南天，看花独惘然。",
      "春风吹白发，海雨湿红棉。",
      "梦落蛮云外，愁生越鸟边。",
      "天涯鸾凤侣，飘泊又经年。"
    ]
  },
  {
    "id": "adcfe4db48eaf73b5529d986df2ba1ee",
    "title": "感春和覃孝方",
    "authorName": "丘逢甲",
    "authorId": "adcfe4db48eaf73bd072677dff7d0f52",
    "dynasty": "清",
    "content": [
      "春山二三月，东风桐始花。",
      "花中么凤穴，花下美人家。",
      "风软传吴语，溪香浣越纱。",
      "相思寄红豆，相望隔青霞。"
    ]
  },
  {
    "id": "adcfe4db48eaf73b63f727fad9f7eec6",
    "title": "送实甫游罗浮",
    "authorName": "丘逢甲",
    "authorId": "adcfe4db48eaf73bd072677dff7d0f52",
    "dynasty": "清",
    "content": [
      "君到罗浮去，蓬莱在眼前。",
      "文章小虫鸟，奴隶古神仙。",
      "呼日出云海，驱龙起洞天。",
      "安期如可遇，休话避秦年。"
    ]
  },
  {
    "id": "adcfe4db48eaf73b4a43097541fad70e",
    "title": "寿兰史五十",
    "authorName": "丘逢甲",
    "authorId": "adcfe4db48eaf73bd072677dff7d0f52",
    "dynasty": "清",
    "content": [
      "五十尚如此，百年将奈何？",
      "文章新岁月，涕泪旧山河。",
      "暂作支离叟，难求安乐窝。",
      "南飞孤鹤在，聊取祝东坡。"
    ]
  },
  {
    "id": "adcfe4db48eaf73bcebd1fe8f8000087",
    "title": "赠张伯纯",
    "authorName": "丘逢甲",
    "authorId": "adcfe4db48eaf73bd072677dff7d0f52",
    "dynasty": "清",
    "content": [
      "伯子天下士，十年知汝名。",
      "相思黄歇浦，相见赵佗城。",
      "落日秋山色，寒涛大海声。",
      "九边田牧计，击楫送君行。"
    ]
  },
  {
    "id": "adcfe4db48eaf73be44793403be2b723",
    "title": "野吏亭",
    "authorName": "丘逢甲",
    "authorId": "adcfe4db48eaf73bd072677dff7d0f52",
    "dynasty": "清",
    "content": [
      "红荔将军树，青山野吏亭。",
      "孤亭何洒落？",
      "大树久飘零。",
      "松鼠窥书幌，莎鸡上画屏。",
      "欲寻坡老记，梌叶满空庭。"
    ]
  },
  {
    "id": "adcfe4db48eaf73b0cefedbb585fe72d",
    "title": "舟中望阴那山",
    "authorName": "丘逢甲",
    "authorId": "adcfe4db48eaf73bd072677dff7d0f52",
    "dynasty": "清",
    "content": [
      "独溯梅江上，舟轻喜得风。",
      "奇峰陡横翠，愁客正推篷。",
      "绝出群山表，惊逢旧梦中。",
      "前因待相证，惭愧与师同。"
    ]
  },
  {
    "id": "adcfe4db48eaf73b4907d19a803ddbaa",
    "title": "潮州喜晤温慕柳同年，别后却寄四首之一",
    "authorName": "丘逢甲",
    "authorId": "adcfe4db48eaf73bd072677dff7d0f52",
    "dynasty": "清",
    "content": [
      "梅口临江住，蕉阳近郭居。",
      "犬牙百里地，雁足一行书。",
      "雨雪忧方大，风尘道岂殊？",
      "寒云时极目，早晚报双鱼。"
    ]
  },
  {
    "id": "adcfe4db48eaf73b4c9f0752a6a8f6cc",
    "title": "白鹊",
    "authorName": "丘逢甲",
    "authorId": "adcfe4db48eaf73bd072677dff7d0f52",
    "dynasty": "清",
    "content": [
      "皎皎雕陵鹊，南飞送喜鸣。",
      "贡珍宁玉抵，安素易巢成。",
      "山月闻声晓，天河渡影清。",
      "不群名自噪，多恐太分明。"
    ]
  },
  {
    "id": "adcfe4db48eaf73bd9f8d6118fa8137f",
    "title": "颐山农部为作朝台吊古图于箑并题一律，次韵答之",
    "authorName": "丘逢甲",
    "authorId": "adcfe4db48eaf73bd072677dff7d0f52",
    "dynasty": "清",
    "content": [
      "岭南雄直气，老笔未曾颓。",
      "台榭冷秋色，江山沈霸才。",
      "树从秦代古，花是汉时栽。",
      "落日此舒写，萧萧风雨来。"
    ]
  },
  {
    "id": "adcfe4db48eaf73b93cb926605ab8926",
    "title": "寄怀柳汀",
    "authorName": "丘逢甲",
    "authorId": "adcfe4db48eaf73bd072677dff7d0f52",
    "dynasty": "清",
    "content": [
      "苦忆江南柳，秋条近若何。",
      "西风怀抱恶，故国别离多。",
      "黄叶还乡梦，红牙晓岸歌。",
      "小星光自好，惆怅隔明河。"
    ]
  },
  {
    "id": "adcfe4db48eaf73b5e8accfa3ecd3a71",
    "title": "寄怀荦飞、隽卿",
    "authorName": "丘逢甲",
    "authorId": "adcfe4db48eaf73bd072677dff7d0f52",
    "dynasty": "清",
    "content": [
      "苦忆扶风马，南州客梦遥。",
      "读书双瀑雨，归棹九江潮。",
      "远思兼秋发，离怀借酒消。",
      "风云儿女气，寥落向虹桥。"
    ]
  },
  {
    "id": "adcfe4db48eaf73b6bd0a44efa41a1cd",
    "title": "和絜斋世丈西园秋兴，次翁覃溪阁学韵",
    "authorName": "丘逢甲",
    "authorId": "adcfe4db48eaf73bd072677dff7d0f52",
    "dynasty": "清",
    "content": [
      "南戒山河色，纷罗指上纹。",
      "登台劳远目，叠磴起层云。",
      "近海无安土，孤城易夕曛。",
      "北来飞雁急，秋信更相闻。"
    ]
  },
  {
    "id": "adcfe4db48eaf73b6bd0a44e1ebbc596",
    "title": "和絜斋世丈西园秋兴，次翁覃溪阁学韵",
    "authorName": "丘逢甲",
    "authorId": "adcfe4db48eaf73bd072677dff7d0f52",
    "dynasty": "清",
    "content": [
      "旧是尚书宅，寒花带石移。",
      "空传堂逸老，且著客吟诗。",
      "水引枯池活，方求病树治。",
      "无人行径处，野蔓尚离离。"
    ]
  },
  {
    "id": "adcfe4db48eaf73b6bd0a44ea309c6d5",
    "title": "和絜斋世丈西园秋兴，次翁覃溪阁学韵",
    "authorName": "丘逢甲",
    "authorId": "adcfe4db48eaf73bd072677dff7d0f52",
    "dynasty": "清",
    "content": [
      "略得山林意，开书读树根。",
      "移兰粗辟畹，隔竹曲通门。",
      "故里无归计，新亭有泪痕。",
      "罗浮仍管领，丹诀共诗论。"
    ]
  },
  {
    "id": "adcfe4db48eaf73b6bd0a44e0bd9d58c",
    "title": "和絜斋世丈西园秋兴，次翁覃溪阁学韵",
    "authorName": "丘逢甲",
    "authorId": "adcfe4db48eaf73bd072677dff7d0f52",
    "dynasty": "清",
    "content": [
      "东海容高卧，西风紧作凉。",
      "官闲生道气，楼小受池光。",
      "老圃传新法，名山发旧藏。",
      "无穷飞动意，觅句自巡廊。"
    ]
  },
  {
    "id": "adcfe4db48eaf73b6bd0a44e5764b2c5",
    "title": "和絜斋世丈西园秋兴，次翁覃溪阁学韵",
    "authorName": "丘逢甲",
    "authorId": "adcfe4db48eaf73bd072677dff7d0f52",
    "dynasty": "清",
    "content": [
      "车笠交游广，相逢且越歌。",
      "闻鸡长剑动，挥麈落花多。",
      "庭实三秋桂，乡思十里荷。",
      "西园图雅集，未许俗宾过。"
    ]
  },
  {
    "id": "adcfe4db48eaf73b6bd0a44e2b526cca",
    "title": "和絜斋世丈西园秋兴，次翁覃溪阁学韵",
    "authorName": "丘逢甲",
    "authorId": "adcfe4db48eaf73bd072677dff7d0f52",
    "dynasty": "清",
    "content": [
      "粉壁留题处，重传驱鳄文。",
      "亭台含远意，钟鼎诵先芬。",
      "官借栽花暇，人疑运甓勤。",
      "臣心难自遣，目极海天云。"
    ]
  },
  {
    "id": "adcfe4db48eaf73ba007e309dc1bb188",
    "title": "再和絜斋世丈西园秋兴，次蒋砺堂相国韵",
    "authorName": "丘逢甲",
    "authorId": "adcfe4db48eaf73bd072677dff7d0f52",
    "dynasty": "清",
    "content": [
      "小试经营策，居然道可行。",
      "笛材留砌笋，羹料采园英。",
      "奇石搜能出，方塘浚益清。",
      "已无年少想，一笑谢长缨。"
    ]
  },
  {
    "id": "adcfe4db48eaf73ba007e3097e9a96af",
    "title": "再和絜斋世丈西园秋兴，次蒋砺堂相国韵",
    "authorName": "丘逢甲",
    "authorId": "adcfe4db48eaf73bd072677dff7d0f52",
    "dynasty": "清",
    "content": [
      "老屋三分水，危楼一道虹。",
      "不妨官舍乐，略与故园同。",
      "榕叶喧秋雨，荷花韵晓风。",
      "南来筹所得，但觉避权工。"
    ]
  },
  {
    "id": "adcfe4db48eaf73ba007e309a07c13b7",
    "title": "再和絜斋世丈西园秋兴，次蒋砺堂相国韵",
    "authorName": "丘逢甲",
    "authorId": "adcfe4db48eaf73bd072677dff7d0f52",
    "dynasty": "清",
    "content": [
      "异宝南方富，庭交玉树柯。",
      "园林经岁久，花石阅人多。",
      "历历先朝史，茫茫大海波。",
      "明夷箕子意，休问故宫禾。"
    ]
  },
  {
    "id": "adcfe4db48eaf73ba007e3093b291b3a",
    "title": "再和絜斋世丈西园秋兴，次蒋砺堂相国韵",
    "authorName": "丘逢甲",
    "authorId": "adcfe4db48eaf73bd072677dff7d0f52",
    "dynasty": "清",
    "content": [
      "但有郁林石，难为越使装。",
      "道从三古变，身任百川障。",
      "小住芙蓉国，新题薜荔墙。",
      "宣尼浮海叹，同此恨栖遑。"
    ]
  },
  {
    "id": "adcfe4db48eaf73bb830e1ef6900d1c2",
    "title": "赠潘翔初",
    "authorName": "丘逢甲",
    "authorId": "adcfe4db48eaf73bd072677dff7d0f52",
    "dynasty": "清",
    "content": [
      "大隐在城市，天南见此人。",
      "我来沧海上，相遇粤江滨。",
      "谈笑情文古，交游意气真。",
      "为君吟赠句，一棹五洲春。"
    ]
  },
  {
    "id": "adcfe4db48eaf73b3e1b84c5f6471bf5",
    "title": "潮州舟次",
    "authorName": "丘逢甲",
    "authorId": "adcfe4db48eaf73bd072677dff7d0f52",
    "dynasty": "清",
    "content": [
      "抱江城郭夕阳红，百口初还五岭东。",
      "关吏钓鳌疑海客，舟人驱鳄话文公。",
      "九秋急警传风鹤，万里愁痕过雪鸿。",
      "独倚柁楼无限恨，故山回首乱云中。"
    ]
  },
  {
    "id": "adcfe4db48eaf73b6e071e430aa8a5d7",
    "title": "舟入梅州境",
    "authorName": "丘逢甲",
    "authorId": "adcfe4db48eaf73bd072677dff7d0f52",
    "dynasty": "清",
    "content": [
      "凄绝天涯雁叫群，秋江一棹入斜曛。",
      "阴那山色云中现，篷辣滩声雨里闻。",
      "隔岭树疑孤塔露，得风帆带乱峰奔。",
      "平生去国怀乡感，只合江头醉十分。"
    ]
  },
  {
    "id": "adcfe4db48eaf73bdf7dd44278905afa",
    "title": "中秋夕乌石冈眺月同三弟嵩甫作",
    "authorName": "丘逢甲",
    "authorId": "adcfe4db48eaf73bd072677dff7d0f52",
    "dynasty": "清",
    "content": [
      "秋风送暑夜光寒，高会依然似子桓。",
      "弹指仙凡相隔易，称心人月并圆难。",
      "樨香客里新诗卷，潮满天涯旧将坛。",
      "犹有山河留影在，不妨千里且同看。"
    ]
  },
  {
    "id": "adcfe4db48eaf73bf7412297ce3a718b",
    "title": "乙未秋日归印山故居，因游仙人桥作二首",
    "authorName": "丘逢甲",
    "authorId": "adcfe4db48eaf73bd072677dff7d0f52",
    "dynasty": "清",
    "content": [
      "海上归来意怆然，石梁重自认秦鞭。",
      "一庵斜日坠红叶，万嶂秋空开碧莲。",
      "家近洞天宜入道，人经浩劫欲逃禅。",
      "松楸古墓枌榆社，早结仙家未了缘。"
    ]
  },
  {
    "id": "adcfe4db48eaf73bf74122975cb93471",
    "title": "乙未秋日归印山故居，因游仙人桥作二首",
    "authorName": "丘逢甲",
    "authorId": "adcfe4db48eaf73bd072677dff7d0f52",
    "dynasty": "清",
    "content": [
      "溪转峰回石气阴，悬崖高阁客登临。",
      "虹腰一角连山合，雪乳千年古洞深。",
      "入穴人疑营窟世，题桥诗总杂仙心。",
      "中年学道时偏早，领略樨香思不禁。"
    ]
  },
  {
    "id": "adcfe4db48eaf73bfd2fd5fdd822b8fc",
    "title": "还山书感",
    "authorName": "丘逢甲",
    "authorId": "adcfe4db48eaf73bd072677dff7d0f52",
    "dynasty": "清",
    "content": [
      "万里西风雁叫天，梅江行尽客停船。",
      "仙踪桃熟寻杨子，禅梦茶香证了拳。",
      "南渡衣冠尊旧族，东山丝竹负中年。",
      "疏慵已分渔樵老，时局休谈向酒边。"
    ]
  },
  {
    "id": "adcfe4db48eaf73b9a9875d98bdb0a19",
    "title": "读白华草堂诗集",
    "authorName": "丘逢甲",
    "authorId": "adcfe4db48eaf73bd072677dff7d0f52",
    "dynasty": "清",
    "content": [
      "嘉道以还论粤派，谭张之外此名家。",
      "瓣香故里尊红杏，养志高堂谱白华。",
      "七字鼓旗雄后劲，一官鼗铎老天涯。",
      "寻秋曾过诗人墓，重检残篇发浩嗟。"
    ]
  },
  {
    "id": "adcfe4db48eaf73bb94a036c18092821",
    "title": "重阳前数日风雨忽集慨然有悲秋之意",
    "authorName": "丘逢甲",
    "authorId": "adcfe4db48eaf73bd072677dff7d0f52",
    "dynasty": "清",
    "content": [
      "四山风紧湿云流，落叶声中客倚楼。",
      "蕙怨兰啼千里梦，蛩烟雁雨一城秋。",
      "伯龙鬼笑谋何拙，洗马人言意始愁。",
      "丛菊空留他日泪，故园烽火未曾收。"
    ]
  },
  {
    "id": "adcfe4db48eaf73bc45373a88da5bf98",
    "title": "野菊",
    "authorName": "丘逢甲",
    "authorId": "adcfe4db48eaf73bd072677dff7d0f52",
    "dynasty": "清",
    "content": [
      "入眼惊看秋气新，孤芳难掩出丛榛。",
      "英华岂复关培植，烂熳依然见本真。",
      "淡极君心宜在野，生成傲骨不依人。",
      "陶潜死后无知己，沦落天涯为怆神。"
    ]
  },
  {
    "id": "adcfe4db48eaf73b0f0a63bb15f6f5ca",
    "title": "极目",
    "authorName": "丘逢甲",
    "authorId": "adcfe4db48eaf73bd072677dff7d0f52",
    "dynasty": "清",
    "content": [
      "极目风烟接大荒，高歌人减少年狂。",
      "伊凉入破愁闻笛，沧海扬尘话种桑。",
      "五夜哀弦弹落叶，万山寒色赴斜阳。",
      "兰成枯树年来感，不待攀条意已伤。"
    ]
  },
  {
    "id": "adcfe4db48eaf73b88f6c4559040ba12",
    "title": "山村",
    "authorName": "丘逢甲",
    "authorId": "adcfe4db48eaf73bd072677dff7d0f52",
    "dynasty": "清",
    "content": [
      "重倾浊酒走惊魂，通德来归故里门。",
      "年始二毛逢丧乱，家馀百口幸生存。",
      "眼中精卫无沧海，劫外鹪鹩有小园。",
      "跃马鸣骹豪气在，布衣耕钓自山村。"
    ]
  },
  {
    "id": "adcfe4db48eaf73b69b2e4187bdbdb49",
    "title": "补裘",
    "authorName": "丘逢甲",
    "authorId": "adcfe4db48eaf73bd072677dff7d0f52",
    "dynasty": "清",
    "content": [
      "一领蒙茸敝莫论，皮毛缀缉幸犹存。",
      "寒闺灯火忙纤手，客路风霜护绽痕。",
      "事到弥缝原费力，士当穷困易为温。",
      "时艰衮职应多阙，冷落江湖愧负恩。"
    ]
  },
  {
    "id": "adcfe4db48eaf73b71bbe4947e90aa87",
    "title": "天涯",
    "authorName": "丘逢甲",
    "authorId": "adcfe4db48eaf73bd072677dff7d0f52",
    "dynasty": "清",
    "content": [
      "天涯雁断少书还，梦入虚无缥渺间。",
      "兵火馀生心易碎，愁人未老鬓先斑。",
      "没蕃亲故沦沧海，归汉郎官遁故山。",
      "已分生离同死别，不堪挥涕说台湾。"
    ]
  },
  {
    "id": "adcfe4db48eaf73b9084dfae5bbb2368",
    "title": "当歌",
    "authorName": "丘逢甲",
    "authorId": "adcfe4db48eaf73bd072677dff7d0f52",
    "dynasty": "清",
    "content": [
      "落落当歌槊自横，九州无地著狂生。",
      "枯枰潦草棋收局，残席喧呶酒罢兵。",
      "劫火馀灰腾谤燄，恨天遗石筑愁城。",
      "凄凉法典唐天宝，唱到关山入破声。"
    ]
  },
  {
    "id": "adcfe4db48eaf73bc61f22b2e91e75c5",
    "title": "景忠祠吊故明孝廉林丹九先生一桂二首",
    "authorName": "丘逢甲",
    "authorId": "adcfe4db48eaf73bd072677dff7d0f52",
    "dynasty": "清",
    "content": [
      "崖壁斑斑碧血痕，先生当日此成仁。",
      "三闽四广支离局，一息千秋草莽臣。",
      "乱世科名娱老母，荒山须发表完人。",
      "扁舟欲访悲歌处，冷月空潭泻古春。"
    ]
  },
  {
    "id": "adcfe4db48eaf73bc61f22b2c8731d50",
    "title": "景忠祠吊故明孝廉林丹九先生一桂二首",
    "authorName": "丘逢甲",
    "authorId": "adcfe4db48eaf73bd072677dff7d0f52",
    "dynasty": "清",
    "content": [
      "三书却聘至今传，高节清风尚凛然。",
      "列传补书宜国史，此邦议祀合乡贤。",
      "荒祠日冷双门阙，遗寨云封一线天。",
      "断句零章待搜缉，蠹馀留续谷音编。"
    ]
  },
  {
    "id": "adcfe4db48eaf73bcaedbb2a73caa7a4",
    "title": "倦客",
    "authorName": "丘逢甲",
    "authorId": "adcfe4db48eaf73bd072677dff7d0f52",
    "dynasty": "清",
    "content": [
      "鼎鼎年华去若流，天涯倦客怯登楼。",
      "飘零落叶思朋好，憔悴梅花入客愁。",
      "小醉试尝新煮酒，薄寒先上旧徵裘。",
      "干戈满眼平生恨，梦里犹应痛昔游。"
    ]
  },
  {
    "id": "adcfe4db48eaf73b292d1e8f255ad462",
    "title": "岁暮作",
    "authorName": "丘逢甲",
    "authorId": "adcfe4db48eaf73bd072677dff7d0f52",
    "dynasty": "清",
    "content": [
      "消尽年光是客愁，倚阑斜日下山楼。",
      "还乡羽羡双黄鹄，入世心惊万火牛。",
      "故纸风云供刻画，野人木石慰居游。",
      "壮怀未遂身将老，满眼寒山早白头。"
    ]
  },
  {
    "id": "adcfe4db48eaf73b9c33fd649b582072",
    "title": "次韵答伯群二首",
    "authorName": "丘逢甲",
    "authorId": "adcfe4db48eaf73bd072677dff7d0f52",
    "dynasty": "清",
    "content": [
      "又向山林作隐君，天涯胡马正成群。",
      "故乡归计从今决，旧族遗风异昔闻。",
      "入海溪声千里梦，读书灯影一家分。",
      "卜居荏苒三秋过，久累西头住陆云。"
    ]
  },
  {
    "id": "adcfe4db48eaf73b9c33fd64623178f2",
    "title": "次韵答伯群二首",
    "authorName": "丘逢甲",
    "authorId": "adcfe4db48eaf73bd072677dff7d0f52",
    "dynasty": "清",
    "content": [
      "阳关笛里变声多，戎马书生罢枕戈。",
      "身似伯鸾犹赁庑，人因康节有行窝。",
      "山中泉石千秋在，海上风云一梦过。",
      "沦落只今君勿笑，不能绛灌不随何。"
    ]
  },
  {
    "id": "adcfe4db48eaf73be2b5c561cd4161e2",
    "title": "村居书感，次嵩甫韵",
    "authorName": "丘逢甲",
    "authorId": "adcfe4db48eaf73bd072677dff7d0f52",
    "dynasty": "清",
    "content": [
      "寥落田园隔虏尘，买山聊此息劳人。",
      "昔贤原少闲忧乐，吾道何曾绌贱贫？",
      "入传且栽元亮柳，行歌肯负买臣薪？",
      "补天填海都无益，空洒东风泪满巾。"
    ]
  },
  {
    "id": "adcfe4db48eaf73be2b5c561af7da0d9",
    "title": "村居书感，次嵩甫韵",
    "authorName": "丘逢甲",
    "authorId": "adcfe4db48eaf73bd072677dff7d0f52",
    "dynasty": "清",
    "content": [
      "乾坤苍莽正风尘，力挽狂澜仗要人。",
      "岂有桃源堪避世，不妨蔬水且安贫。",
      "天阊辽阻愁呵壁，时局艰危痛厝薪。",
      "只恐南阳难稳卧，中原戎马待纶巾。"
    ]
  },
  {
    "id": "adcfe4db48eaf73b1c4c4eacee9f4858",
    "title": "愁云",
    "authorName": "丘逢甲",
    "authorId": "adcfe4db48eaf73bd072677dff7d0f52",
    "dynasty": "清",
    "content": [
      "愁云极目昼成阴，飞鸟犹知恋故林。",
      "破碎河山收战气，飘零身世损春心。",
      "封侯未遂空投笔，结客无成枉散金。",
      "梦里陈书仍痛哭，纵横残泪枕痕深。"
    ]
  },
  {
    "id": "adcfe4db48eaf73b6430f09c7029c20e",
    "title": "铁汉楼怀古",
    "authorName": "丘逢甲",
    "authorId": "adcfe4db48eaf73bd072677dff7d0f52",
    "dynasty": "清",
    "content": [
      "瘴云飞不到城头，庵圮楼荒客独游。",
      "并世已无真铁汉，群山犹绕古梅州。",
      "封章故国回天恨，梦寐中原割地愁。",
      "欲倚危栏酹杯酒，程江呜咽正东流。"
    ]
  },
  {
    "id": "adcfe4db48eaf73bf38c5cc5dda4f420",
    "title": "凌风楼怀古",
    "authorName": "丘逢甲",
    "authorId": "adcfe4db48eaf73bd072677dff7d0f52",
    "dynasty": "清",
    "content": [
      "依旧危城隐雾中，丽谯残榜署凌风。",
      "逃亡君相成行国，破碎河山失故宫。",
      "地似西台宜痛哭，客归南峤怆孤忠。",
      "欲移卦竹栽千本，遍洒天涯血泪红。"
    ]
  },
  {
    "id": "adcfe4db48eaf73b43f031123a14f2e3",
    "title": "金山吊宋安抚使摧锋寨正将马发墓",
    "authorName": "丘逢甲",
    "authorId": "adcfe4db48eaf73bd072677dff7d0f52",
    "dynasty": "清",
    "content": [
      "一州斗大负将军，龙去崖门冷阵云。",
      "并代汗青丞相节，全家葬碧使君坟。",
      "艰难残局英雄泪，零落遗碑吊客文。",
      "千古韩江呜咽水，凤城东畔送斜曛。"
    ]
  },
  {
    "id": "adcfe4db48eaf73bba686d3416c07755",
    "title": "答王晓沧",
    "authorName": "丘逢甲",
    "authorId": "adcfe4db48eaf73bd072677dff7d0f52",
    "dynasty": "清",
    "content": [
      "曾见王郎海上行，十年重晤凤皇城。",
      "消磨花月新诗卷，沉郁风云旧酒兵。",
      "往事欲谈宜痛哭，此生贻误是浮名。",
      "尊前豪语劳君记，孤负移山志不成。"
    ]
  },
  {
    "id": "adcfe4db48eaf73befbf588874662ab2",
    "title": "客邸晚怀",
    "authorName": "丘逢甲",
    "authorId": "adcfe4db48eaf73bd072677dff7d0f52",
    "dynasty": "清",
    "content": [
      "西山残照下城阴，萧瑟天涯客思深。",
      "风雨暖寒诸弟梦，关河眠食老亲心。",
      "消磨侠胆犹看剑，留恋同声未碎琴。",
      "绕遍南枝何处借？",
      "夜乌啼急正投林。"
    ]
  },
  {
    "id": "adcfe4db48eaf73befbf5888832943f7",
    "title": "客邸晚怀",
    "authorName": "丘逢甲",
    "authorId": "adcfe4db48eaf73bd072677dff7d0f52",
    "dynasty": "清",
    "content": [
      "百粤山河霸气凉，干戈初定客还乡。",
      "愁心似海犹添水，短鬓惊秋早欲霜。",
      "醉尉径能欺李广，冷曹应共笑冯唐。",
      "豪情倜傥销难得，又听城笳送夕阳。"
    ]
  },
  {
    "id": "adcfe4db48eaf73b88aeaa811e8f11ac",
    "title": "谒潮州韩文公祠",
    "authorName": "丘逢甲",
    "authorId": "adcfe4db48eaf73bd072677dff7d0f52",
    "dynasty": "清",
    "content": [
      "一疏真教佛可焚，中朝无地得容君。",
      "孤臣去国关初雪，逐客呼天岳不云。",
      "金石流传鹦鹉赋，风雷趋奉鳄鱼文。",
      "寻碑独向城东路，古木萧萧冷夕曛。"
    ]
  },
  {
    "id": "adcfe4db48eaf73b88aeaa8182301b8a",
    "title": "谒潮州韩文公祠",
    "authorName": "丘逢甲",
    "authorId": "adcfe4db48eaf73bd072677dff7d0f52",
    "dynasty": "清",
    "content": [
      "江山得姓总公遗，有客观潮发古思。",
      "失路英雄凭吏笑，投荒心迹岂僧知？",
      "千秋道学重开统，八代文章始起衰。",
      "北斗声华南斗命，海天来拜使君祠。"
    ]
  },
  {
    "id": "adcfe4db48eaf73be86a1510e4ff27be",
    "title": "菊坡精舍作",
    "authorName": "丘逢甲",
    "authorId": "adcfe4db48eaf73bd072677dff7d0f52",
    "dynasty": "清",
    "content": [
      "古木萧森护讲堂，当年曾是午桥庄。",
      "园开丞相秋花晚，席冷经师宿草荒。",
      "山色尽收全粤壮，潮声遥送一城凉。",
      "风尘满眼文章贱，倚剑危栏夕照黄。"
    ]
  },
  {
    "id": "adcfe4db48eaf73b59f4380d42c345eb",
    "title": "镇海楼二首",
    "authorName": "丘逢甲",
    "authorId": "adcfe4db48eaf73bd072677dff7d0f52",
    "dynasty": "清",
    "content": [
      "独上层楼唱越风，尉佗城郭夕阳中。",
      "九州南尽馀沧海，万里秋高作寓公。",
      "旌节雄藩秦塞改，衣冠故国楚庭空。",
      "倚栏欲写兴亡感，依旧江山霸气雄。"
    ]
  },
  {
    "id": "adcfe4db48eaf73b59f4380dadbf6ef0",
    "title": "镇海楼二首",
    "authorName": "丘逢甲",
    "authorId": "adcfe4db48eaf73bd072677dff7d0f52",
    "dynasty": "清",
    "content": [
      "高踞仙城最上头，万方多难此登楼。",
      "金汤空抱筹边略，觞咏难消吊古愁。",
      "绝岛风尘狮海暮，大江云树虎门秋。",
      "苍茫自洒英雄泪，不为凭阑忆故侯。"
    ]
  },
  {
    "id": "adcfe4db48eaf73b816592cbf4b1e6d3",
    "title": "广州晤刘葆贞编修",
    "authorName": "丘逢甲",
    "authorId": "adcfe4db48eaf73bd072677dff7d0f52",
    "dynasty": "清",
    "content": [
      "漠漠连天海气昏，越王台上望中原。",
      "何人更下新亭泪，有客同倾浊酒尊。",
      "月旦汝南逢许劭，人才江左数刘琨。",
      "与君欲作闻鸡舞，夜半寒涛撼虎门。"
    ]
  },
  {
    "id": "adcfe4db48eaf73b64cc5fa80daa6b42",
    "title": "仙屏中丞手书“扫除万事付诸命、卓荦高才独见君”楹帖见赠赋谢",
    "authorName": "丘逢甲",
    "authorId": "adcfe4db48eaf73bd072677dff7d0f52",
    "dynasty": "清",
    "content": [
      "南极文章照上台，琼瑶飞降戟门开。",
      "谁知挥洒烟云处，别具评量月旦来。",
      "君相果然能造命，英雄从古必怜才。",
      "句奇语重吾能喻，从此王郎歌莫哀。"
    ]
  },
  {
    "id": "adcfe4db48eaf73b90317ad499911d93",
    "title": "羊城中秋",
    "authorName": "丘逢甲",
    "authorId": "adcfe4db48eaf73bd072677dff7d0f52",
    "dynasty": "清",
    "content": [
      "长啸天南念远游，尉佗台畔作中秋。",
      "酒杯借我酬佳节，明月随人到广州。",
      "说饼但馀名士气，飞觞终取虏王头。",
      "大江东去连沧海，且听珠娘发棹讴。"
    ]
  },
  {
    "id": "adcfe4db48eaf73b90317ad4e1a8b847",
    "title": "羊城中秋",
    "authorName": "丘逢甲",
    "authorId": "adcfe4db48eaf73bd072677dff7d0f52",
    "dynasty": "清",
    "content": [
      "故乡风景想依然，月满东南半壁天。",
      "海外阴晴终有定，人间圆缺古难全。",
      "重完破碎山河影，与结光明世界缘。",
      "甲帐珠襦寻旧梦，不知今夕是何年？"
    ]
  },
  {
    "id": "adcfe4db48eaf73b90317ad4bb150594",
    "title": "羊城中秋",
    "authorName": "丘逢甲",
    "authorId": "adcfe4db48eaf73bd072677dff7d0f52",
    "dynasty": "清",
    "content": [
      "西风梧叶下空冈，歌舞承平霸业荒。",
      "沧海潮生珠有泪，贲隅秋老桂初香。",
      "万家愁喜圆今月，一尉东南忆故王。",
      "玉宇高寒归未得，待将消息问吴刚。"
    ]
  },
  {
    "id": "adcfe4db48eaf73b4bd7714570933a02",
    "title": "次韵陈衡仲",
    "authorName": "丘逢甲",
    "authorId": "adcfe4db48eaf73bd072677dff7d0f52",
    "dynasty": "清",
    "content": [
      "销兵聊当太平年，小饮林亭意豁然。",
      "大海潮声来笔底，满城山色落尊前。",
      "酒能益寿姑谋醉，诗恐伤时不放颠。",
      "如此消闲宜夜宴，待呼冷月照炎天。"
    ]
  },
  {
    "id": "adcfe4db48eaf73b7dbae064c682e729",
    "title": "秋怀",
    "authorName": "丘逢甲",
    "authorId": "adcfe4db48eaf73bd072677dff7d0f52",
    "dynasty": "清",
    "content": [
      "万里风云愿竟酬，军前歌舞作中秋。",
      "黄金铸阙开藩部，碧玉通江建节楼。",
      "十道分封诸将爵，五湖归老美人舟。",
      "年来此意成萧瑟，匹马西风莽浪游。"
    ]
  },
  {
    "id": "adcfe4db48eaf73b7dbae064e0f85f56",
    "title": "秋怀",
    "authorName": "丘逢甲",
    "authorId": "adcfe4db48eaf73bd072677dff7d0f52",
    "dynasty": "清",
    "content": [
      "昆仑山势走中华，赴海南如落万鸦。",
      "缩地有人工幻术，通天何处觅灵槎！",
      "沈冤鸟口空衔石，酣梦人心久散沙。",
      "弹指光阴秋又老，长绳难系夕阳斜。"
    ]
  },
  {
    "id": "adcfe4db48eaf73b7dbae064bae5a8a5",
    "title": "秋怀",
    "authorName": "丘逢甲",
    "authorId": "adcfe4db48eaf73bd072677dff7d0f52",
    "dynasty": "清",
    "content": [
      "中原王气黯东迁，叹凤嗟麟意惘然。",
      "人物真成一丘貉，文章更噪六朝蝉。",
      "绕篱晚菊寒谁采？",
      "补屋秋萝冷自牵。",
      "消尽美人迟暮感，素书一卷独编年。"
    ]
  },
  {
    "id": "adcfe4db48eaf73b7dbae0647bbf9fb4",
    "title": "秋怀",
    "authorName": "丘逢甲",
    "authorId": "adcfe4db48eaf73bd072677dff7d0f52",
    "dynasty": "清",
    "content": [
      "斜阳围听说场词，我亦曾驱十万师。",
      "破碎河山开国史，飘零风雨出军诗。",
      "海中故部沈苍兕，云里残旌失素蜺。",
      "岁自周天天自醉，红墙银汉隔秋思。"
    ]
  },
  {
    "id": "adcfe4db48eaf73b7dbae0644110b7ea",
    "title": "秋怀",
    "authorName": "丘逢甲",
    "authorId": "adcfe4db48eaf73bd072677dff7d0f52",
    "dynasty": "清",
    "content": [
      "山南山北枉张罗，云路冥冥鸟去多。",
      "四海论交几投契，千秋自命未蹉跎。",
      "中原麟凤陈陶叹，大漠牛羊斛律歌。",
      "老我秋风无一事，十年雄剑不曾磨。"
    ]
  },
  {
    "id": "adcfe4db48eaf73b7dbae0640d7db549",
    "title": "秋怀",
    "authorName": "丘逢甲",
    "authorId": "adcfe4db48eaf73bd072677dff7d0f52",
    "dynasty": "清",
    "content": [
      "名驹未悔困鞯鞍，鸷鸟何曾惜羽翰！",
      "人到穷愁思著述，天留豪杰济艰难。",
      "衣冠文武浮云变，雷雨蛟龙大海宽。",
      "不信平生飞动意，但将文字救饥寒。"
    ]
  },
  {
    "id": "adcfe4db48eaf73b7dbae06484b12d3a",
    "title": "秋怀",
    "authorName": "丘逢甲",
    "authorId": "adcfe4db48eaf73bd072677dff7d0f52",
    "dynasty": "清",
    "content": [
      "明明如月拨愁开，欲取黄金更筑台。",
      "朱鸟莫将歌当哭，红羊休信劫留灰。",
      "著书覃子原仙骨，顾曲周郎有将才。",
      "收拾雄心且行乐，五云多处觅蓬莱。"
    ]
  },
  {
    "id": "adcfe4db48eaf73b7dbae06454117dcb",
    "title": "秋怀",
    "authorName": "丘逢甲",
    "authorId": "adcfe4db48eaf73bd072677dff7d0f52",
    "dynasty": "清",
    "content": [
      "酒迫桓温走老兵，诗看秦系破长城。",
      "英雄失路群儿笑，独客逢秋百感生。",
      "沧海桑沈栽后影，钧天乐断梦时声。",
      "尉佗台上西风急，来写登高送远情。"
    ]
  },
  {
    "id": "adcfe4db48eaf73b7dbae064eea6c878",
    "title": "秋怀",
    "authorName": "丘逢甲",
    "authorId": "adcfe4db48eaf73bd072677dff7d0f52",
    "dynasty": "清",
    "content": [
      "如此乾坤付越吟，剩将诗卷遣光阴。",
      "镜中白发愁来早，衣上缁尘劫后深。",
      "半壁河山沉海气，满城风雨入秋心。",
      "留侯博浪椎无用，笑抚残书酒独斟。"
    ]
  },
  {
    "id": "adcfe4db48eaf73b7dbae064b6cf945f",
    "title": "秋怀",
    "authorName": "丘逢甲",
    "authorId": "adcfe4db48eaf73bd072677dff7d0f52",
    "dynasty": "清",
    "content": [
      "古戍斜阳断角哀，望乡何处筑高台。",
      "没蕃亲故无消息，失路英雄有酒杯。",
      "入海江声流梦去，抱城山色送秋来。",
      "天涯自洒看花泪，丛菊于今已两开。"
    ]
  },
  {
    "id": "adcfe4db48eaf73b7dbae0642003b0f9",
    "title": "秋怀",
    "authorName": "丘逢甲",
    "authorId": "adcfe4db48eaf73bd072677dff7d0f52",
    "dynasty": "清",
    "content": [
      "策策西风吹晚凉，惊秋人共雁南翔。",
      "海山缥缈半烟雾，泽国萧条初雨霜。",
      "谁许半千论古阵，且逢重九醉他乡。",
      "莫嗟欲济无舟楫，待起鼋鼍与架梁。"
    ]
  },
  {
    "id": "adcfe4db48eaf73b7dbae0649e89b434",
    "title": "秋怀",
    "authorName": "丘逢甲",
    "authorId": "adcfe4db48eaf73bd072677dff7d0f52",
    "dynasty": "清",
    "content": [
      "笺天谁为写离忧，愁大翻怜隘九州。",
      "明鬼径须从墨翟，望洋聊与说庄周。",
      "等身书卷供行路，故国山河入倚楼。",
      "怕向天涯舒倦眼，伏风阑雨不成秋。"
    ]
  },
  {
    "id": "adcfe4db48eaf73b7dbae0645ced3133",
    "title": "秋怀",
    "authorName": "丘逢甲",
    "authorId": "adcfe4db48eaf73bd072677dff7d0f52",
    "dynasty": "清",
    "content": [
      "暂息边烽强自宽，出门西笑说长安。",
      "金缯商保太平局，冰炭磨成清要官。",
      "南峤流移伤百越，东藩沦陷痛三韩。",
      "驱车欲去仍留滞，风雪关河怯早寒。"
    ]
  },
  {
    "id": "adcfe4db48eaf73b7dbae06451ec62ed",
    "title": "秋怀",
    "authorName": "丘逢甲",
    "authorId": "adcfe4db48eaf73bd072677dff7d0f52",
    "dynasty": "清",
    "content": [
      "连天衰草怅萧辰，憔悴秋风泪满巾。",
      "果下近游思贳马，芦中小隐任呼人。",
      "渡江早虑胡分晋，蹈海终挠赵帝秦。",
      "收拾钤韬付儿辈，乾坤潦倒腐儒身。"
    ]
  },
  {
    "id": "adcfe4db48eaf73b7dbae064f9d25e0c",
    "title": "秋怀",
    "authorName": "丘逢甲",
    "authorId": "adcfe4db48eaf73bd072677dff7d0f52",
    "dynasty": "清",
    "content": [
      "莫笑谈瀛胆气粗，眼前时局古来无。",
      "未容樊哙夸功狗，终遣林宗叹屋乌。",
      "浮海已怜吾道废，移山谁悯此公愚。",
      "江湖且作扁舟计，满地秋容雪点芦。"
    ]
  },
  {
    "id": "adcfe4db48eaf73b7dbae064bc409068",
    "title": "秋怀",
    "authorName": "丘逢甲",
    "authorId": "adcfe4db48eaf73bd072677dff7d0f52",
    "dynasty": "清",
    "content": [
      "菊恨兰悲閟众芬，天南牢落怅离群。",
      "客愁竟夕怜江月，乡梦千重隔岭云。",
      "长笛且吹新道调，短衣谁识故将军。",
      "雄心消尽闲情在，四海无家独卖文。"
    ]
  },
  {
    "id": "adcfe4db48eaf73b0ac88407147f7f9c",
    "title": "寄怀许仙屏中丞",
    "authorName": "丘逢甲",
    "authorId": "adcfe4db48eaf73bd072677dff7d0f52",
    "dynasty": "清",
    "content": [
      "万里惊涛赋壮游，天南回首穗城秋。",
      "使君正运桓公甓，归客新乘少伯舟。",
      "五岭关河通骆越，百灵风雨会罗浮。",
      "相逢抵掌谈时事，曾许筹边上节楼。"
    ]
  },
  {
    "id": "adcfe4db48eaf73b0ac884072c9c4118",
    "title": "寄怀许仙屏中丞",
    "authorName": "丘逢甲",
    "authorId": "adcfe4db48eaf73bd072677dff7d0f52",
    "dynasty": "清",
    "content": [
      "锁钥南畺倚重臣，叩关琛赆竞飞轮。",
      "朝台纛去无黄屋，瀛海舟来有白民。",
      "自是绥怀关要略，不妨觞咏集诗人。",
      "陈琳已老刘桢少，最忆翩翩座上宾。"
    ]
  },
  {
    "id": "adcfe4db48eaf73b0ac88407e88ea1a6",
    "title": "寄怀许仙屏中丞",
    "authorName": "丘逢甲",
    "authorId": "adcfe4db48eaf73bd072677dff7d0f52",
    "dynasty": "清",
    "content": [
      "归飞越鸟恋南枝，劫后馀生叹数奇。",
      "破例山公初启事，投荒韩渥尚吟诗。",
      "注书已厌谈孙武，变姓仍难隐子皮。",
      "早岁钤韬且收拾，横渠依旧拥皋比。"
    ]
  },
  {
    "id": "adcfe4db48eaf73b0ac884070b184cb4",
    "title": "寄怀许仙屏中丞",
    "authorName": "丘逢甲",
    "authorId": "adcfe4db48eaf73bd072677dff7d0f52",
    "dynasty": "清",
    "content": [
      "旌门载别又经年，菊秀兰芳八月天。",
      "每赋秋容怀潞国，偶谈边计托樊川。",
      "呼鸾道远思瑶节，化象潭清制锦笺。",
      "手写新诗寄钤阁，报章遥盼雁来前。"
    ]
  },
  {
    "id": "adcfe4db48eaf73b9b96e053b2e8060a",
    "title": "家芝田",
    "authorName": "丘逢甲",
    "authorId": "adcfe4db48eaf73bd072677dff7d0f52",
    "dynasty": "清",
    "content": [
      "寒雨潇潇下凤城，秋光残后见金英。",
      "失时未贬文章价，入市难逃隐逸名。",
      "香国久推黄种贵，蛮花休慕黑洋生。",
      "吟芳冷抱无穷感，过酒墙头且共倾。"
    ]
  },
  {
    "id": "adcfe4db48eaf73b9b96e05383e38ea8",
    "title": "家芝田",
    "authorName": "丘逢甲",
    "authorId": "adcfe4db48eaf73bd072677dff7d0f52",
    "dynasty": "清",
    "content": [
      "两开空忆故园芳，开处都因傍战场。",
      "仙客采馀舟已去，先生归后径全荒。",
      "黄金旧赋高皇甲，紫绶新飘岛国章。",
      "风景不殊人事改，有花便合作重阳。"
    ]
  },
  {
    "id": "adcfe4db48eaf73b9b96e053699d04f7",
    "title": "家芝田",
    "authorName": "丘逢甲",
    "authorId": "adcfe4db48eaf73bd072677dff7d0f52",
    "dynasty": "清",
    "content": [
      "一帘秋色顿萧疏，如为餐英赋卜居。",
      "鱼市人家斜照里，凤城花事晚寒初。",
      "群阴蒙覆容高傲，百卉凋零等扫除。",
      "莫怪闭门今不出，幽香深处读奇书。"
    ]
  },
  {
    "id": "adcfe4db48eaf73b7710f3523491ea99",
    "title": "寄家菽园孝廉",
    "authorName": "丘逢甲",
    "authorId": "adcfe4db48eaf73bd072677dff7d0f52",
    "dynasty": "清",
    "content": [
      "韩苏笔力不到处，石破天惊自著书。",
      "未悔居夷从凤鸟，真看横海掣鲸鱼。",
      "河山烟点齐州外，文字雷屯草昧初。",
      "闻说鸡林争购集，百蛮齐拜孝廉车。"
    ]
  },
  {
    "id": "adcfe4db48eaf73b7710f352dea25d4b",
    "title": "寄家菽园孝廉",
    "authorName": "丘逢甲",
    "authorId": "adcfe4db48eaf73bd072677dff7d0f52",
    "dynasty": "清",
    "content": [
      "中原有客正悲歌，事去曾挥指日戈。",
      "谁解闻鼙思将帅，誓将倾篑障江河。",
      "诗篇涕泪唐天宝，梦寐贤良汉特科。",
      "遥寄尺书沧海曲，古来义士岛人多。"
    ]
  },
  {
    "id": "adcfe4db48eaf73b1255205029f3e031",
    "title": "岁暮杂感",
    "authorName": "丘逢甲",
    "authorId": "adcfe4db48eaf73bd072677dff7d0f52",
    "dynasty": "清",
    "content": [
      "极目寒山落照迟，边风猎猎卷牙旗。",
      "黄犀入贡非今日，白马驮经异昔时。",
      "山海龙呼愁变夏，春秋麟泣戒书夷。",
      "千年妖火弥张燄，太息流传景教碑。"
    ]
  },
  {
    "id": "adcfe4db48eaf73b12552050116fb5a8",
    "title": "岁暮杂感",
    "authorName": "丘逢甲",
    "authorId": "adcfe4db48eaf73bd072677dff7d0f52",
    "dynasty": "清",
    "content": [
      "电骇雷惊局屡新，梦中愁见海扬尘。",
      "九夷何地容嬉凤，两曜兼旬厄斗麟。",
      "赤县鸿流堙息壤，紫垣狼燄迫勾陈。",
      "邹生漫诧谈天口，吹律先回黍谷春。"
    ]
  },
  {
    "id": "adcfe4db48eaf73b12552050605b98fd",
    "title": "岁暮杂感",
    "authorName": "丘逢甲",
    "authorId": "adcfe4db48eaf73bd072677dff7d0f52",
    "dynasty": "清",
    "content": [
      "云中鸡犬换流年，尘世讹闻劫火燃。",
      "玉斧全功收画地，金轮馀燄起遮天。",
      "元王故国愁宫黍，白帝新都问岳莲。",
      "终见神符兴赤九，不应流泪到铜仙。"
    ]
  },
  {
    "id": "adcfe4db48eaf73b125520506cf7d58d",
    "title": "岁暮杂感",
    "authorName": "丘逢甲",
    "authorId": "adcfe4db48eaf73bd072677dff7d0f52",
    "dynasty": "清",
    "content": [
      "轮转坤舆急景催，冻风天末送愁来。",
      "栖残彩凤宫梧老，卖断卢龙塞草衰。",
      "驿远江南梅未落，园荒河北李仍开。",
      "月寒日暖忧煎寿，且劝飞光酒一杯。"
    ]
  },
  {
    "id": "adcfe4db48eaf73b125520502f4479af",
    "title": "岁暮杂感",
    "authorName": "丘逢甲",
    "authorId": "adcfe4db48eaf73bd072677dff7d0f52",
    "dynasty": "清",
    "content": [
      "昆仑馀干走沧溟，考异须占极外星。",
      "杀运百年兵气白，飞机万里石云青。",
      "鳌沉难定三神位，龙战将移五岳形。",
      "尘秽海洲谈国势，消寒闲检赤霆经。"
    ]
  },
  {
    "id": "adcfe4db48eaf73b1255205056f9057e",
    "title": "岁暮杂感",
    "authorName": "丘逢甲",
    "authorId": "adcfe4db48eaf73bd072677dff7d0f52",
    "dynasty": "清",
    "content": [
      "一曲升平泪万行，风尘戎马厄潜郎。",
      "民愁竞造黄天说，岁熟如逢赤地荒。",
      "七贵五侯金穴富，白山黑水铁车忙。",
      "老生苦记文忠语，多恐中原见鹫章。"
    ]
  },
  {
    "id": "adcfe4db48eaf73b125520504804da66",
    "title": "岁暮杂感",
    "authorName": "丘逢甲",
    "authorId": "adcfe4db48eaf73bd072677dff7d0f52",
    "dynasty": "清",
    "content": [
      "五洲云扰角群雄，幻出楼台蜃气中。",
      "环起杀机愁易宿，饫闻怪事懒书空。",
      "八风裂竹乖伦律，九日争桑拒羿弓。",
      "说佛不妨妨说鬼，飞燐早已逐韩公。"
    ]
  },
  {
    "id": "adcfe4db48eaf73b125520502fcdf502",
    "title": "岁暮杂感",
    "authorName": "丘逢甲",
    "authorId": "adcfe4db48eaf73bd072677dff7d0f52",
    "dynasty": "清",
    "content": [
      "牢落高阳旧酒徒，缶声悽绝唱乌乌。",
      "极知王屋移非计，坐惜神丛借已枯。",
      "老骥负车鸣折坂，饥鹰驱雀下平芜。",
      "人间剥复关天运，醉看梅花九九图。"
    ]
  },
  {
    "id": "adcfe4db48eaf73b12552050c4059659",
    "title": "岁暮杂感",
    "authorName": "丘逢甲",
    "authorId": "adcfe4db48eaf73bd072677dff7d0f52",
    "dynasty": "清",
    "content": [
      "寒宵读史一灯深，眼底浮云变古今。",
      "卒懦无狐篝楚火，士愚有狗斗秦金。",
      "故应积气天难坠，何致清谈陆便沉。",
      "上界不知人事苦，但闻开宴奏元音。"
    ]
  },
  {
    "id": "adcfe4db48eaf73b125520509b29daee",
    "title": "岁暮杂感",
    "authorName": "丘逢甲",
    "authorId": "adcfe4db48eaf73bd072677dff7d0f52",
    "dynasty": "清",
    "content": [
      "卜居何处是南村，说虎翻怜市语喧。",
      "铜鼓嶂高山雪盛，红罗沙近海云昏。",
      "太阴守岁愁兵气，故国逢春怆梦痕。",
      "熳烂桃花过残腊，人闲无路访仙源。"
    ]
  },
  {
    "id": "adcfe4db48eaf73b2daf48b8f5b6ade3",
    "title": "水仙花诗奉家君命作",
    "authorName": "丘逢甲",
    "authorId": "adcfe4db48eaf73bd072677dff7d0f52",
    "dynasty": "清",
    "content": [
      "廿番芳信报新年，海上愁春下谪仙。",
      "入世花偏蜕凡骨，卷帘人自荐寒泉。",
      "双钩写韵珍遗绢，一操飞香冷素弦。",
      "流落纵教天不管，何曾飘坠向风前。"
    ]
  },
  {
    "id": "adcfe4db48eaf73b2daf48b8c11fdcb4",
    "title": "水仙花诗奉家君命作",
    "authorName": "丘逢甲",
    "authorId": "adcfe4db48eaf73bd072677dff7d0f52",
    "dynasty": "清",
    "content": [
      "白石清泉足雅供，赏春休倚醉颜红。",
      "满堂金玉饶仙福，近水楼台总化工。",
      "高绝声华香茗附，等闲出处素兰同。",
      "年年一现天人影，不在凡花色相中。"
    ]
  }
]