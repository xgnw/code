[
  {
    "id": "adcfe4db5f336eb89fd0126055c55f9c",
    "title": "和栖一和尚韵",
    "authorName": "戴梓",
    "authorId": "adcfe4db5f336eb87437d1363e7e0224",
    "dynasty": "清",
    "content": [
      "龙杖敲门塞雪深，方袍短褐对乡音。",
      "桃花久遂天台隐，流水何缘渤海寻。",
      "诗聚白云昭地肺，禅开明月笑天心。",
      "风雷善向人间说，使我神飞到石林。"
    ]
  },
  {
    "id": "adcfe4db5f336eb87dbae0644e552e25",
    "title": "秋怀",
    "authorName": "戴梓",
    "authorId": "adcfe4db5f336eb87437d1363e7e0224",
    "dynasty": "清",
    "content": [
      "孤城吹角海天秋，白首黄云相对愁。",
      "苏武不归沙漠漠，管宁空老梦悠悠。",
      "一灯说鬼三更雨，八口谋生十指牛。",
      "谩向荒原高处望，弩台东去水西流。"
    ]
  },
  {
    "id": "adcfe4db5f336eb87dbae064b5d67cf0",
    "title": "秋怀",
    "authorName": "戴梓",
    "authorId": "adcfe4db5f336eb87437d1363e7e0224",
    "dynasty": "清",
    "content": [
      "空啼蜀魄怨吴钩，老大无端倚戍楼。",
      "白骨聚鸦寒带雨，荒城宿虎夜横秋。",
      "一绳度地千年镜，万里窥天六月裘。",
      "汉水自流秦塞断，那堪回首白蘋洲。"
    ]
  },
  {
    "id": "adcfe4db5f336eb8f902740d9c3432e4",
    "title": "送某提兵征策旺",
    "authorName": "戴梓",
    "authorId": "adcfe4db5f336eb87437d1363e7e0224",
    "dynasty": "清",
    "content": [
      "徵兵飞檄到辽东，名将提师驭铁骢。",
      "断碛有天唯见月，浮沙无地不闻风。",
      "威行万里祁连外，气振三军大漠中。",
      "定远勋封今再建，凯归应笑贰师功。"
    ]
  },
  {
    "id": "adcfe4db5f336eb838d16aca61473def",
    "title": "哭蔡忠怀",
    "authorName": "戴梓",
    "authorId": "adcfe4db5f336eb87437d1363e7e0224",
    "dynasty": "清",
    "content": [
      "患难同栖沈水滨，君能温饱我能贫。",
      "两朝契密思先哲，二姓绸缪继后尘。",
      "蝉脱忽然归碧汉，雁行宁不泣残身。",
      "文章有价金门重，老自磋磨柩下人。"
    ]
  },
  {
    "id": "adcfe4db5f336eb864e7e89358c14bb8",
    "title": "哭色员外",
    "authorName": "戴梓",
    "authorId": "adcfe4db5f336eb87437d1363e7e0224",
    "dynasty": "清",
    "content": [
      "半轮璧月丽中天，影逼今年忆去年。",
      "金粉醉高山烂漫，轩车逐笑路蹁跹。",
      "难将好梦留蝴蝶，空把闲情送杜鹃。",
      "玉体未寒香未散，那堪一火吊寒烟。"
    ]
  },
  {
    "id": "adcfe4db5f336eb864e7e8939389d7e3",
    "title": "哭色员外",
    "authorName": "戴梓",
    "authorId": "adcfe4db5f336eb87437d1363e7e0224",
    "dynasty": "清",
    "content": [
      "火葬由来恨古人，玉棺空贮暂时身。",
      "白云不管慈帏泪，黄土难分翠被春。",
      "十里龙沙山作主，一抔马鬣塔来宾。",
      "长安西韨悲风起，身死名全莫漫嗔。"
    ]
  },
  {
    "id": "adcfe4db5f336eb8c4af53bc6bc8d67c",
    "title": "送某往山东祝某寿",
    "authorName": "戴梓",
    "authorId": "adcfe4db5f336eb87437d1363e7e0224",
    "dynasty": "清",
    "content": [
      "泰山苍翠接穹窿，五老松声拂太空。",
      "千载不磨秦氏碣，六朝犹说鲁王宫。",
      "雏莺娇啭芝台曲，老鹤长鸣海屋风。",
      "晋爵正当春日好，欢承半子祝乔嵩。"
    ]
  },
  {
    "id": "adcfe4db5f336eb80f979529f938b97e",
    "title": "送多户曹缄斋允俄晋秩给谏",
    "authorName": "戴梓",
    "authorId": "adcfe4db5f336eb87437d1363e7e0224",
    "dynasty": "清",
    "content": [
      "司农晋秩转垣中，秣马行看觐圣躬。",
      "簪笔补天开造化，缯囊立殿肃夔龙。",
      "五衣拜赐宫花丽，八舍分曹御气通。",
      "海岳共欣居要地，一时翘首望春风。"
    ]
  },
  {
    "id": "adcfe4db5f336eb80f979529f3042ead",
    "title": "送多户曹缄斋允俄晋秩给谏",
    "authorName": "戴梓",
    "authorId": "adcfe4db5f336eb87437d1363e7e0224",
    "dynasty": "清",
    "content": [
      "禹甸晴开草色新，旌旄西指簇车尘。",
      "露浓驿馆桃迎笑，雪尽关门柳扬春。",
      "佳景入囊收锦绣，摅忠酬国赞丝纶。",
      "宵衣时切苍生念，威德咸周在守秦。"
    ]
  },
  {
    "id": "adcfe4db5f336eb8cbda93a4c72f3e98",
    "title": "寄赠",
    "authorName": "戴梓",
    "authorId": "adcfe4db5f336eb87437d1363e7e0224",
    "dynasty": "清",
    "content": [
      "金鳌遥忆郁嵯峨，高士幽居覆薜萝。",
      "春水泛舟鱼可钓，晓山觅句鸟同歌。",
      "羁人正切南天望，令子重为北地过。",
      "尔我而今皆耄耋，相期偕隐白云窠。"
    ]
  },
  {
    "id": "adcfe4db5f336eb8b80faec3a3f95e5b",
    "title": "寿词寄江定某",
    "authorName": "戴梓",
    "authorId": "adcfe4db5f336eb87437d1363e7e0224",
    "dynasty": "清",
    "content": [
      "羲驭南旋日渐长，逢君岳降趁阳光。",
      "初平叱石羊来舞，子晋吹笙凤下翔。",
      "槛外暗香梅吐雪，楼头清影月流霜。",
      "天涯欲驾辽东鹤，飞向钟山晋一觞。"
    ]
  },
  {
    "id": "adcfe4db5f336eb8b80faec310816990",
    "title": "寿词寄江定某",
    "authorName": "戴梓",
    "authorId": "adcfe4db5f336eb87437d1363e7e0224",
    "dynasty": "清",
    "content": [
      "高居遥忆大江头，门对江涛浩浩流。",
      "桃叶笙歌春色满，茅君丹鼎夜光浮。",
      "闲招黄鹤三山外，快驭苍龙八极游。",
      "行到蓬来游兴倦，一瓢明月卧沧洲。"
    ]
  },
  {
    "id": "adcfe4db5f336eb851f2c41d66931601",
    "title": "月夜听松涛",
    "authorName": "戴梓",
    "authorId": "adcfe4db5f336eb87437d1363e7e0224",
    "dynasty": "清",
    "content": [
      "晴明风雨惊山阿，欲行不行心奈何。",
      "皎皎一轮转碧汉，萧萧万树翻苍波。",
      "大夫高华愧俯仰，支离老叟空婆娑。",
      "牵萝顾影不归去，虎啸空山发浩歌。"
    ]
  },
  {
    "id": "adcfe4db5f336eb802afce160e387444",
    "title": "鸟道杖藜",
    "authorName": "戴梓",
    "authorId": "adcfe4db5f336eb87437d1363e7e0224",
    "dynasty": "清",
    "content": [
      "石磴霄悬一杖来，探奇何惜老还衰。",
      "芙蓉翠落千峰出，江海空明万里开。",
      "松柏倒垂龙蜿蜒，云霞俯视鸟低回。",
      "侧身莫上龙冈望，朔漠荒寒旅雁哀。"
    ]
  },
  {
    "id": "adcfe4db5f336eb8f927f2c18be24ac3",
    "title": "某人过访",
    "authorName": "戴梓",
    "authorId": "adcfe4db5f336eb87437d1363e7e0224",
    "dynasty": "清",
    "content": [
      "翠骑衡门一径通，扶衰相对夕阳中。",
      "辽滨日度云天雁，塞马寒嘶草木风。",
      "贫贱共期霜雪老，文章谁信古今同。",
      "多君不弃长流客，片语能教四壁融。"
    ]
  },
  {
    "id": "adcfe4db5f336eb84658566ca4480660",
    "title": "和沈天庵韵",
    "authorName": "戴梓",
    "authorId": "adcfe4db5f336eb87437d1363e7e0224",
    "dynasty": "清",
    "content": [
      "乡山又负一年游，穷塞严霜两鬓收。",
      "只有新诗堪窃沈，绝无旧馆可依刘。",
      "白云天老孤城梦，青海沙悬万里愁。",
      "愁绝今宵翻笑舞，引将稚子学俳优。"
    ]
  },
  {
    "id": "adcfe4db5f336eb87a46fc0fa8328065",
    "title": "赠邱鲁瞻入滇",
    "authorName": "戴梓",
    "authorId": "adcfe4db5f336eb87437d1363e7e0224",
    "dynasty": "清",
    "content": [
      "昔提孤剑出雄关，雪满冰天海一湾。",
      "今日短裘投塞入，北风吹雪泪潸潸。",
      "轮蹄滋味邮中酒，岁月文章梦里山。",
      "纵使永昌书欲寄，峰回鸿雁隔荆蛮。"
    ]
  },
  {
    "id": "adcfe4db5f336eb87a46fc0f78a5816c",
    "title": "赠邱鲁瞻入滇",
    "authorName": "戴梓",
    "authorId": "adcfe4db5f336eb87437d1363e7e0224",
    "dynasty": "清",
    "content": [
      "万卷胸开万里游，好山都属锦囊收。",
      "黄龙雪满秦城接，金马祠空汉月流。",
      "书买逐臣杨子宅，灰寻馀骨孟王邱。",
      "离情两地遥相忆，朔漠炎方天尽头。"
    ]
  },
  {
    "id": "adcfe4db5f336eb85790d3a5b248528f",
    "title": "了如上人",
    "authorName": "戴梓",
    "authorId": "adcfe4db5f336eb87437d1363e7e0224",
    "dynasty": "清",
    "content": [
      "几载昙那寄客踪，妙香熏染得禅宗。",
      "回头发逐红尘断，合掌心将白马从。",
      "山径拾柴炊佛火，霜梯踏月报明钟。",
      "一瓢尚有兰陵味，洗向深潭化毒龙。"
    ]
  },
  {
    "id": "adcfe4db5f336eb8f1f68748e792cba7",
    "title": "和文学使志鲸边城早秋",
    "authorName": "戴梓",
    "authorId": "adcfe4db5f336eb87437d1363e7e0224",
    "dynasty": "清",
    "content": [
      "一夕西风百感生，怀鲈忆橘故乡情。",
      "烟光隔浦沈山色，泥淖当途阻客行。",
      "蝉噪夕阳堤柳暗，鸦翻断碛旅人惊。",
      "关河万里西南望，羡尔归鸿碧汉轻。"
    ]
  },
  {
    "id": "adcfe4db5f336eb8b6651e2b943c2014",
    "title": "咏燕四首营巢",
    "authorName": "戴梓",
    "authorId": "adcfe4db5f336eb87437d1363e7e0224",
    "dynasty": "清",
    "content": [
      "何处归来白玉堂，交梭故故弄斜阳。",
      "语陈别绪听偏苦，泥带飞花坠亦香。",
      "情识安危轻绣幕，吟知趩𧾨避空梁。",
      "托身自结高栖穴，翠隐湘帘春草长。"
    ]
  },
  {
    "id": "adcfe4db5f336eb8b6651e2bee6fdeb5",
    "title": "咏燕四首营巢",
    "authorName": "戴梓",
    "authorId": "adcfe4db5f336eb87437d1363e7e0224",
    "dynasty": "清",
    "content": [
      "双影低回月二三，无端增出细呢喃。",
      "梁胪黄口儿难饱，草剪青虫母不甘。",
      "他日羽毛应自健，此时饮啄未全谙。",
      "人间戊己休相妒，社近将携渡海南。"
    ]
  },
  {
    "id": "adcfe4db5f336eb8b6651e2b07a38c63",
    "title": "咏燕四首营巢",
    "authorName": "戴梓",
    "authorId": "adcfe4db5f336eb87437d1363e7e0224",
    "dynasty": "清",
    "content": [
      "喙皮才脱翮还微，小引虚堂渐出帏。",
      "短翼坐花休弱息，低檐教舞试新衣。",
      "看天欲展愁无力，渡水防危惧设机。",
      "斜日烟郊容易暝，画檐将子好来归。"
    ]
  },
  {
    "id": "adcfe4db5f336eb8b6651e2b40513850",
    "title": "咏燕四首营巢",
    "authorName": "戴梓",
    "authorId": "adcfe4db5f336eb87437d1363e7e0224",
    "dynasty": "清",
    "content": [
      "弱羽飘零又一秋，伤心霜落水痕收。",
      "尘侵故垒魂应断，月落空梁梦尚留。",
      "路指乌衣来往处，话深鸿雁别离洲。",
      "相思目极昭阳影，空数昏鸦集戍楼。"
    ]
  },
  {
    "id": "adcfe4db5f336eb865890d563bc3e7d6",
    "title": "赠杨茂林",
    "authorName": "戴梓",
    "authorId": "adcfe4db5f336eb87437d1363e7e0224",
    "dynasty": "清",
    "content": [
      "十年交契慰离居，破月荒城兴有馀。",
      "君抱经纶成猗顿，我惭疏放类相如。",
      "谋生无策头欺雪，卖赋卑栖手倦书。",
      "几欲千山游屐遍，先期下榻剪园蔬。"
    ]
  },
  {
    "id": "adcfe4db5f336eb8cbda93a48e1cf98b",
    "title": "寄赠",
    "authorName": "戴梓",
    "authorId": "adcfe4db5f336eb87437d1363e7e0224",
    "dynasty": "清",
    "content": [
      "径深苔藓若林邱，辽海孤踪绝唱酬。",
      "问字柴门劳剥啄，怜才炎夏喜淹留。",
      "秦关春暖烟花醉，汉月霜明塞草秋。",
      "千里神交人不见，空凭清梦夜遨游。"
    ]
  },
  {
    "id": "adcfe4db5f336eb8aa6b78d3f7fd8863",
    "title": "悼马",
    "authorName": "戴梓",
    "authorId": "adcfe4db5f336eb87437d1363e7e0224",
    "dynasty": "清",
    "content": [
      "司寇先生马可哀，朝骑入署暮归来。",
      "簿书务剧阶长立，边塞霜深猎未回。",
      "苜蓿不甘金勒敝，珊瑚空老玉蹄摧。",
      "精疲力尽何能久，圉者徒劳病漫猜。"
    ]
  },
  {
    "id": "adcfe4db5f336eb8483b394ce77c755d",
    "title": "七十自寿十首",
    "authorName": "戴梓",
    "authorId": "adcfe4db5f336eb87437d1363e7e0224",
    "dynasty": "清",
    "content": [
      "荏苒行年届古稀，霜髯如戟耐长饥。",
      "三山海外虚成想，八口辽东老未归。",
      "乞米雄藩江汉远，卖文京国信音违。",
      "两乡怅望儿游处，只恐天涯未授衣。"
    ]
  },
  {
    "id": "adcfe4db5f336eb8483b394c13d93b23",
    "title": "七十自寿十首",
    "authorName": "戴梓",
    "authorId": "adcfe4db5f336eb87437d1363e7e0224",
    "dynasty": "清",
    "content": [
      "白发苍颜老放民，敝衣羸马冒缁尘。",
      "饥摅楮墨生烟雨，饱听妻孥议贱贫。",
      "雪窖病中怀贳酒，冰天梦里役回轮。",
      "愁肠纵令今宵断，已占人间七十春。"
    ]
  },
  {
    "id": "adcfe4db5f336eb8483b394c15080780",
    "title": "七十自寿十首",
    "authorName": "戴梓",
    "authorId": "adcfe4db5f336eb87437d1363e7e0224",
    "dynasty": "清",
    "content": [
      "宇宙茫茫一画图，葫芦依样换青蚨。",
      "白头牛马应人贱，黄卷儿孙可自娱。",
      "挟策未能干富贵，谈兵何处友屠沽。",
      "冰霜寂寞天涯客，潦倒乾坤一饿夫。"
    ]
  },
  {
    "id": "adcfe4db5f336eb8483b394cc34474b5",
    "title": "七十自寿十首",
    "authorName": "戴梓",
    "authorId": "adcfe4db5f336eb87437d1363e7e0224",
    "dynasty": "清",
    "content": [
      "角声吹断雁声来，怀土羁人听自哀。",
      "南韨买花春访妓，西湖泛月夜传杯。",
      "何当羽檄徵书室，便尔戎衣立弩台。",
      "一曲凯歌归阆苑，十年珥笔厕蓬莱。"
    ]
  },
  {
    "id": "adcfe4db5f336eb8483b394cb64770ab",
    "title": "七十自寿十首",
    "authorName": "戴梓",
    "authorId": "adcfe4db5f336eb87437d1363e7e0224",
    "dynasty": "清",
    "content": [
      "一谪辽东三十年，痛深邱陇隔遥天。",
      "身存却是君恩厚，命舛非关世态偏。",
      "风截阵鸿还挺翮，霜摧丛菊尚舒妍。",
      "老夫此日犹能醉，自听馀生不学仙。"
    ]
  },
  {
    "id": "adcfe4db5f336eb8483b394cb85a17e8",
    "title": "七十自寿十首",
    "authorName": "戴梓",
    "authorId": "adcfe4db5f336eb87437d1363e7e0224",
    "dynasty": "清",
    "content": [
      "自古神仙不可期，谩劳引导问方师。",
      "悲深青海穷呼酒，泪洒黄龙饿赋诗。",
      "矍铄向人舒啸傲，昂苍入世任妍媸。",
      "闻鸡起傍霜庭望，无尽浮云无尽思。"
    ]
  },
  {
    "id": "adcfe4db5f336eb8483b394c93ba2598",
    "title": "七十自寿十首",
    "authorName": "戴梓",
    "authorId": "adcfe4db5f336eb87437d1363e7e0224",
    "dynasty": "清",
    "content": [
      "彩凤珠楼竟日闲，白杨黄鸟忽绵蛮。",
      "沧桑我已悲人事，富贵谁能铸世寰。",
      "盈尺砚田供八口，半函卷帙展衰颜。",
      "菜根滋味延年药，何必吹笙缑岭山。"
    ]
  },
  {
    "id": "adcfe4db5f336eb8483b394c59592340",
    "title": "七十自寿十首",
    "authorName": "戴梓",
    "authorId": "adcfe4db5f336eb87437d1363e7e0224",
    "dynasty": "清",
    "content": [
      "秦关遗烬旧台烽，路迥辽河势郁重。",
      "江泻松花环紫塞，峰峗天柱结黄龙。",
      "一身冻老千山雪，三业心灰五夜钟。",
      "迢递母棺归未得，每将血泪洒楸松。"
    ]
  },
  {
    "id": "adcfe4db5f336eb8483b394c01da9263",
    "title": "七十自寿十首",
    "authorName": "戴梓",
    "authorId": "adcfe4db5f336eb87437d1363e7e0224",
    "dynasty": "清",
    "content": [
      "秋色萧条叹菊花，更从何处觅名葩。",
      "杨妃幸蜀胭脂冷，西子归湖粉黛斜。",
      "高树欲栖丁令鹤，荒庭不让管宁家。",
      "诸君尽醉休嫌晚，银汉昭回月吐芽。"
    ]
  },
  {
    "id": "adcfe4db5f336eb8483b394c71fd6ba4",
    "title": "七十自寿十首",
    "authorName": "戴梓",
    "authorId": "adcfe4db5f336eb87437d1363e7e0224",
    "dynasty": "清",
    "content": [
      "野烧荒荒连紫塞，寒风猎猎卷黄尘。",
      "久𢬵瘦骨支冰雪，还振雄心敌鬼神。",
      "磨剑半生虚售世，著书千载枉惊人。",
      "桂丛且谩招归隐，春满桃源自问津。"
    ]
  },
  {
    "id": "adcfe4db5f336eb87a8e6e515dd88f1b",
    "title": "赵南村见顾",
    "authorName": "戴梓",
    "authorId": "adcfe4db5f336eb87437d1363e7e0224",
    "dynasty": "清",
    "content": [
      "襄平岁暮见儿归，为问饥寒为拂衣。",
      "囊解青蚨消负易，诗惊白雪和音稀。",
      "每思策蹇登君馆，却幸驱车叩我扉。",
      "满眼冰霜情独暖，夕阳残树鸟飞飞。"
    ]
  },
  {
    "id": "adcfe4db5f336eb824325f571c831ff0",
    "title": "西征闻捷三首",
    "authorName": "戴梓",
    "authorId": "adcfe4db5f336eb87437d1363e7e0224",
    "dynasty": "清",
    "content": [
      "由来哈密属中华，圣主承乾统一家。",
      "何意鲁𡗝桴衅鼓，却教禁旅动征笳。",
      "王师久驻思文化，帝子深谋必武加。",
      "一击开疆三万里，不教兵甲守龙沙。"
    ]
  },
  {
    "id": "adcfe4db5f336eb824325f57a9f0160d",
    "title": "西征闻捷三首",
    "authorName": "戴梓",
    "authorId": "adcfe4db5f336eb87437d1363e7e0224",
    "dynasty": "清",
    "content": [
      "羽骑宵飞大漠空，捷书直达紫微宫。",
      "渠魁伫看倾心服，胁从先驰献馘功。",
      "阊阖晓开欢诏发，臣民雷动喜音同。",
      "遥遥西望黄云外，深入还须慎始终。"
    ]
  },
  {
    "id": "adcfe4db5f336eb824325f5786cf2bc0",
    "title": "西征闻捷三首",
    "authorName": "戴梓",
    "authorId": "adcfe4db5f336eb87437d1363e7e0224",
    "dynasty": "清",
    "content": [
      "昨宵驰报到留都，报说乌斯入版图。",
      "沙塞马肥秋苜蓿，火山人饮夜醍醐。",
      "风清瓯脱闻鸣鹿，日射边亭见画乌。",
      "从此恩膏敷绝漠，九天九地一人扶。"
    ]
  },
  {
    "id": "adcfe4db5f336eb81ca69c4bd4a2d729",
    "title": "青",
    "authorName": "戴梓",
    "authorId": "adcfe4db5f336eb87437d1363e7e0224",
    "dynasty": "清",
    "content": [
      "雨净高天碧汉虚，远山横翠照芳湖。",
      "黛眉拂月朝分柳，鬒发垂云夜倚梧。",
      "万选得钱人尽爱，十年磨剑影空孤。",
      "东皇驭转吹韶律，千里春风草又苏。"
    ]
  },
  {
    "id": "adcfe4db5f336eb812401e34323bdd99",
    "title": "黄",
    "authorName": "戴梓",
    "authorId": "adcfe4db5f336eb87437d1363e7e0224",
    "dynasty": "清",
    "content": [
      "色占中央地位尊，河流九曲欲穷源。",
      "春抽露柳垂条嫩，秋老霜林落叶繁。",
      "丛菊向篱邀羽士，腊梅横槛宴金门。",
      "换鹅书就人谁识，一卷荒城月影昏。"
    ]
  },
  {
    "id": "adcfe4db5f336eb8489378dc5f1b65a7",
    "title": "赤",
    "authorName": "戴梓",
    "authorId": "adcfe4db5f336eb87437d1363e7e0224",
    "dynasty": "清",
    "content": [
      "戚里门楣邸第家，暖风争放石榴花。",
      "桃开春水朝承露，柹老秋山晚映霞。",
      "鞭拂珊瑚回彩袖，诗传芍药付红牙。",
      "美人薄醉胭脂晕，笑倚朱栏鬓影斜。"
    ]
  },
  {
    "id": "adcfe4db5f336eb89b9a35c247a0cc41",
    "title": "白",
    "authorName": "戴梓",
    "authorId": "adcfe4db5f336eb87437d1363e7e0224",
    "dynasty": "清",
    "content": [
      "明霜无际遍秋空，海鹤归来练影同。",
      "艳想梨花笼玉殿，轻疑柳絮散瑶宫。",
      "梦回湘水云初合，诗就梁园雪未融。",
      "一曲阳春人莫和，敢将阮眼傲西风。"
    ]
  },
  {
    "id": "adcfe4db5f336eb89cba58576d3732db",
    "title": "黑",
    "authorName": "戴梓",
    "authorId": "adcfe4db5f336eb87437d1363e7e0224",
    "dynasty": "清",
    "content": [
      "独守空斋洗砚池，瓦铛髹几总相宜。",
      "云归古洞深潭杳，月落疏林曲径迷。",
      "枕上味甜怜醉后，鬓边影好忆年时。",
      "征衣尽被京尘化，枉向人间泣素丝。"
    ]
  },
  {
    "id": "adcfe4db5f336eb8c32fdec7328798ae",
    "title": "满城风雨近重阳",
    "authorName": "戴梓",
    "authorId": "adcfe4db5f336eb87437d1363e7e0224",
    "dynasty": "清",
    "content": [
      "满城风雨近重阳，门掩空蒙薜荔长。",
      "何处扁舟频载菊，谁家新簏待飞觞。",
      "一舟咏雪芦千顷，万里书天雁几行。",
      "行淖酿途人不出，振衣徒切望危冈。"
    ]
  },
  {
    "id": "adcfe4db5f336eb8c32fdec727197937",
    "title": "满城风雨近重阳",
    "authorName": "戴梓",
    "authorId": "adcfe4db5f336eb87437d1363e7e0224",
    "dynasty": "清",
    "content": [
      "秋老中原草不芳，满城风雨近重阳。",
      "鸬鹚聚浴洲添水，蛱蝶潜飞径谢香。",
      "已办长吟酬令节，难将短褐受曦光。",
      "啼红殒赭萧萧树，吹送闲云卧草堂。"
    ]
  },
  {
    "id": "adcfe4db5f336eb8c32fdec7bfdcdd57",
    "title": "满城风雨近重阳",
    "authorName": "戴梓",
    "authorId": "adcfe4db5f336eb87437d1363e7e0224",
    "dynasty": "清",
    "content": [
      "闲身端不负羲皇，老喜丹枫共醉乡。",
      "迟客琴尊虚社日，满城风雨近重阳。",
      "巢空海燕轻归国，树点寒鸦湿坐墙。",
      "天问读残时一笑，波生荒径亦沧桑。"
    ]
  },
  {
    "id": "adcfe4db5f336eb8c32fdec7a6ed7be4",
    "title": "满城风雨近重阳",
    "authorName": "戴梓",
    "authorId": "adcfe4db5f336eb87437d1363e7e0224",
    "dynasty": "清",
    "content": [
      "看去人间总混茫，卑栖无漏报时光。",
      "声沈赛火虚神庙，阴散秋云变女墙。",
      "印屐莓苔盛潦水，满城风雨近重阳。",
      "茱萸欲佩晴难必，望断登临山一方。"
    ]
  },
  {
    "id": "adcfe4db5f336eb8c32fdec76f3bdf17",
    "title": "满城风雨近重阳",
    "authorName": "戴梓",
    "authorId": "adcfe4db5f336eb87437d1363e7e0224",
    "dynasty": "清",
    "content": [
      "蒹葭莽莽水汤汤，老向高秋健激昂。",
      "豺祭云山腥草木，雁宾天路冷潇湘。",
      "三声鼓湿牛羊会，一亩宫飘黍稷场。",
      "未许桓温嘲令客，满城风雨近重阳。"
    ]
  },
  {
    "id": "adcfe4db5f336eb80dbc3b64b5951a8b",
    "title": "听莺",
    "authorName": "戴梓",
    "authorId": "adcfe4db5f336eb87437d1363e7e0224",
    "dynasty": "清",
    "content": [
      "看尽春花复听莺，此间声色有谁争。",
      "双柑未绝炎方味，斗酒仍耽昨夜晴。",
      "好韵远酬龙塞曲，娇歌不让凤楼笙。",
      "金丸岂到穷山处，一任阴森坐树鸣。"
    ]
  },
  {
    "id": "adcfe4db5f336eb828e92d8823a4ef51",
    "title": "探泉",
    "authorName": "戴梓",
    "authorId": "adcfe4db5f336eb87437d1363e7e0224",
    "dynasty": "清",
    "content": [
      "春帆畴昔渡江天，每探金山第一泉。",
      "未识崎岖来此地，可能清洁似当年。",
      "风涛水涌疑龙伏，登陟源深畏虎眠。",
      "回首夕阳心惴惴，忙扶藜杖下寒烟。"
    ]
  },
  {
    "id": "adcfe4db5f336eb89bd5e3b5e59b6d43",
    "title": "菊",
    "authorName": "戴梓",
    "authorId": "adcfe4db5f336eb87437d1363e7e0224",
    "dynasty": "清",
    "content": [
      "袅袅黄花飐夕阳，旧偕彭泽傲清霜。",
      "琼开春圃无娇影，草偃秋山挺异芳。",
      "三径就荒人未老，一湾如锦酒初香。",
      "何须久服希轻举，且对寒英进几觞。"
    ]
  },
  {
    "id": "adcfe4db5f336eb8f2ec5b169f6e91f5",
    "title": "雨后课耕",
    "authorName": "戴梓",
    "authorId": "adcfe4db5f336eb87437d1363e7e0224",
    "dynasty": "清",
    "content": [
      "阡陌离离野色明，鞭驱黄犊趁新晴。",
      "云流不尽山犹湿，水积无多陇渐平。",
      "牧竖学歌随鸟啭，村姬馈食映花行。",
      "庸庸草莽多温暖，何必浮生有令名。"
    ]
  },
  {
    "id": "adcfe4db5f336eb8285f903da8bca41d",
    "title": "赋得列嶂明霞",
    "authorName": "戴梓",
    "authorId": "adcfe4db5f336eb87437d1363e7e0224",
    "dynasty": "清",
    "content": [
      "矗矗危岑映赤霞，难将景色自矜夸。",
      "洪涛夜火连江夏，大冶天风炼女娲。",
      "细草带烟成野烧，空林落叶尽桃花。",
      "明朝又卜秋光好，拟向丹峰问酒家。"
    ]
  },
  {
    "id": "adcfe4db5f336eb873c786da9f2c3afe",
    "title": "霁雪",
    "authorName": "戴梓",
    "authorId": "adcfe4db5f336eb87437d1363e7e0224",
    "dynasty": "清",
    "content": [
      "彤云散玉满乾坤，万叠寒峰白照轩。",
      "村径弥漫人寂寞，林峦愁惨月黄昏。",
      "梅花影断无归路，竹叶香浮且闭门。",
      "可惜冰天寒碛里，吟成白雪向谁言。"
    ]
  },
  {
    "id": "adcfe4db5f336eb83b65eb0653902c51",
    "title": "观穫",
    "authorName": "戴梓",
    "authorId": "adcfe4db5f336eb87437d1363e7e0224",
    "dynasty": "清",
    "content": [
      "终岁勤劬幸有年，相邀结袂刈蒿田。",
      "群鸡啄粒驱还聚，山犬随人吠复眠。",
      "白发扶筇衰曝背，青裙汲井晚炊烟。",
      "官粮输却馀多少，社鼓逢逢促送钱。"
    ]
  },
  {
    "id": "adcfe4db5f336eb84ffda49a1c6a85ae",
    "title": "寄孟斯美",
    "authorName": "戴梓",
    "authorId": "adcfe4db5f336eb87437d1363e7e0224",
    "dynasty": "清",
    "content": [
      "遥望燕台隔暮烟，每劳清问到穷边。",
      "饥寒警我非今日，慷慨怀君自昔年。",
      "苏武白头悲朔漠，东山红袖咏林泉。",
      "狂来诗酒无拘束，一任前知有地仙。"
    ]
  },
  {
    "id": "adcfe4db5f336eb8ebc8385bf7b3af2f",
    "title": "寄怀贺有廉御医",
    "authorName": "戴梓",
    "authorId": "adcfe4db5f336eb87437d1363e7e0224",
    "dynasty": "清",
    "content": [
      "沈水东头共啸歌，别来崇替隔天河。",
      "金门花暖春归早，玉漏香浓夜语多。",
      "君是神农昭盛代，臣同岐伯占贤科。",
      "丹鸡久有明言在，车笠无忘旧薜萝。"
    ]
  },
  {
    "id": "adcfe4db5f336eb8d7fb7c86f8c3d883",
    "title": "寄怀陈太史省斋",
    "authorName": "戴梓",
    "authorId": "adcfe4db5f336eb87437d1363e7e0224",
    "dynasty": "清",
    "content": [
      "与君同是白头人，十四年来不复亲。",
      "天上久经巢瑞羽，泥中犹自困枯鳞。",
      "著书万卷千秋业，得酒三杯一夕春。",
      "列传若搜岩穴士，可能收我作遗民。"
    ]
  },
  {
    "id": "adcfe4db5f336eb85b4a39f26245e972",
    "title": "赠杨子",
    "authorName": "戴梓",
    "authorId": "adcfe4db5f336eb87437d1363e7e0224",
    "dynasty": "清",
    "content": [
      "寂寂卑栖过客疏，多君翠骑惠茆庐。",
      "偏当乞米冲寒雨，不获牵裳诉索居。",
      "佳句推敲成玉石，政声传播满坤舆。",
      "子云在望辽河浅，何日亭中醉老渔。"
    ]
  },
  {
    "id": "adcfe4db5f336eb8b5b232b06ed65df1",
    "title": "赠朱文宗升任",
    "authorName": "戴梓",
    "authorId": "adcfe4db5f336eb87437d1363e7e0224",
    "dynasty": "清",
    "content": [
      "王程旌节凯风飘，送别春城柳万条。",
      "五岳易平瞻鼎鼐，一枝难附愧鹪鹩。",
      "山中灵药寻苍耳，天上文章丽绛霄。",
      "心逐秦关关内路，云泥悬隔梦清宵。"
    ]
  },
  {
    "id": "adcfe4db5f336eb83ba3c11a575476ec",
    "title": "春郊即目",
    "authorName": "戴梓",
    "authorId": "adcfe4db5f336eb87437d1363e7e0224",
    "dynasty": "清",
    "content": [
      "漠漠平畴断复连，披蓑荷锸静耘田。",
      "水添新绿今朝雨，山锁馀青昨夜烟。",
      "食力自甘泥淖地，劳歌不唱别离天。",
      "艰难久入明良鉴，饘粥天涯望有年。"
    ]
  },
  {
    "id": "adcfe4db5f336eb8a89544b60e6825b3",
    "title": "送别",
    "authorName": "戴梓",
    "authorId": "adcfe4db5f336eb87437d1363e7e0224",
    "dynasty": "清",
    "content": [
      "玉殿琳宫旧帝乡，高城冰雪映茆堂。",
      "一尊暖破流离痛，两鬓寒生岁月霜。",
      "青鸟信传天杳杳，白云人老地荒荒。",
      "无端又送关山别，目断黄龙泪几行。"
    ]
  },
  {
    "id": "adcfe4db5f336eb868880e71235fa3eb",
    "title": "立春",
    "authorName": "戴梓",
    "authorId": "adcfe4db5f336eb87437d1363e7e0224",
    "dynasty": "清",
    "content": [
      "腊尽春回际此辰，异乡烟景又重新。",
      "山承暖日将舒柳，面拂寒风尚畏人。",
      "凤历争看新节序，龙钟愧说老精神。",
      "相思南国今宵梦，策杖西溪路不真。"
    ]
  },
  {
    "id": "adcfe4db5f336eb84a5102a508760b19",
    "title": "赠山中邱隐居",
    "authorName": "戴梓",
    "authorId": "adcfe4db5f336eb87437d1363e7e0224",
    "dynasty": "清",
    "content": [
      "结茆闻久住深山，门对桃花水一湾。",
      "丁令鹤招云共远，管宁榻倚月初还。",
      "人间甲子空延老，尘外烟霞自驻颜。",
      "独有长吟倾浊酒，西风搔首望雄关。"
    ]
  },
  {
    "id": "adcfe4db5f336eb86fb0849c95db87a0",
    "title": "赠施子从国琠南归称尊公寿",
    "authorName": "戴梓",
    "authorId": "adcfe4db5f336eb87437d1363e7e0224",
    "dynasty": "清",
    "content": [
      "一湾流水万山中，来问梅花小路通。",
      "游子骑归丁令鹤，老人神度藐姑风。",
      "庭栽松子龙千尺，砌绕兰宫蕊半弓。",
      "北犬晨凫堪色养，何须麟脯觅方蓬。"
    ]
  },
  {
    "id": "adcfe4db5f336eb8a7fb92a3491fb0c7",
    "title": "人日",
    "authorName": "戴梓",
    "authorId": "adcfe4db5f336eb87437d1363e7e0224",
    "dynasty": "清",
    "content": [
      "鸟舌新柔杨柳风，流澌路转草茸茸。",
      "梅花信隔千山外，彩胜香怜七叶中。",
      "楼倚半规春月淡，盘盛杂组酒杯空。",
      "江乡有梦人悬帐，惆怅清宵桦烛红。"
    ]
  },
  {
    "id": "adcfe4db5f336eb8e45587da0b98b3ab",
    "title": "某人枉顾",
    "authorName": "戴梓",
    "authorId": "adcfe4db5f336eb87437d1363e7e0224",
    "dynasty": "清",
    "content": [
      "龙首寒森二月馀，客星忽照野人居。",
      "情高铁岭千寻雪，喜接兰江万里鱼。",
      "老眼惯从愁里倦，壮心聊向酒边除。",
      "向平已负当年约，五岳诗成好寄余。"
    ]
  },
  {
    "id": "adcfe4db5f336eb8d557775999844285",
    "title": "赠承德李明府",
    "authorName": "戴梓",
    "authorId": "adcfe4db5f336eb87437d1363e7e0224",
    "dynasty": "清",
    "content": [
      "十年秘省紫薇郎，骖驾龙媒久服箱。",
      "花下啸歌崔少府，石边袍笏米襄阳。",
      "岁逢庚癸需绥抚，地重丰岐简俊良。",
      "琴鹤独随春塞月，和风甘雨自飘扬。"
    ]
  },
  {
    "id": "adcfe4db5f336eb89f7beb3d808d24ed",
    "title": "夕阳归牧",
    "authorName": "戴梓",
    "authorId": "adcfe4db5f336eb87437d1363e7e0224",
    "dynasty": "清",
    "content": [
      "柴扉静眺野烟长，路转桥通映夕阳。",
      "远树向曛栖鸟雀，暮山吹笛下牛羊。",
      "负肩弱草穰穰绿，挂角闲花冉冉香。",
      "独我轮蹄归未得，白云青海思微茫。"
    ]
  },
  {
    "id": "adcfe4db5f336eb8c16080689c11a09e",
    "title": "远山樵唱",
    "authorName": "戴梓",
    "authorId": "adcfe4db5f336eb87437d1363e7e0224",
    "dynasty": "清",
    "content": [
      "收回禾黍罢耕耘，更向林邱任斧斤。",
      "锦树槎枒临绝壁，劳歌高下逐流云。",
      "荒山作雨秋将老，野鸟鸣峦路不分。",
      "何处牧童初学笛，一声清切彻高雯。"
    ]
  },
  {
    "id": "adcfe4db5f336eb8c29525f7118496fc",
    "title": "初冬看近山红叶",
    "authorName": "戴梓",
    "authorId": "adcfe4db5f336eb87437d1363e7e0224",
    "dynasty": "清",
    "content": [
      "天将黼黻付林邱，姹紫嫣红对白头。",
      "空见百花明上苑，宁知五组属高秋。",
      "文章翻喜寒霜力，锦绣难教举世收。",
      "还有深山老松柏，千年苍翠向人浮。"
    ]
  },
  {
    "id": "adcfe4db5f336eb8af54e65977782b58",
    "title": "漂母祠",
    "authorName": "戴梓",
    "authorId": "adcfe4db5f336eb87437d1363e7e0224",
    "dynasty": "清",
    "content": [
      "一饭原无重，千秋独有君。",
      "三齐如不显，空自饱王孙。"
    ]
  },
  {
    "id": "adcfe4db5f336eb8514c3f955349d670",
    "title": "出狱口占",
    "authorName": "戴梓",
    "authorId": "adcfe4db5f336eb87437d1363e7e0224",
    "dynasty": "清",
    "content": [
      "已解囹圄困，翻生离别伤。",
      "遥凭南去雁，不死慰高堂。"
    ]
  },
  {
    "id": "adcfe4db5f336eb840eb90084668d22c",
    "title": "喜得",
    "authorName": "戴梓",
    "authorId": "adcfe4db5f336eb87437d1363e7e0224",
    "dynasty": "清",
    "content": [
      "点金惭乏术，喜得卖文钱。",
      "贳米呼童急，当餐让子先。"
    ]
  },
  {
    "id": "adcfe4db5f336eb8afe5041dce5fbb85",
    "title": "逢子先上人",
    "authorName": "戴梓",
    "authorId": "adcfe4db5f336eb87437d1363e7e0224",
    "dynasty": "清",
    "content": [
      "乡语隔垣听，惊看若故人。",
      "流离二十载，不敢问姻亲。"
    ]
  },
  {
    "id": "adcfe4db5f336eb8503c6f89a6abb030",
    "title": "题画",
    "authorName": "戴梓",
    "authorId": "adcfe4db5f336eb87437d1363e7e0224",
    "dynasty": "清",
    "content": [
      "雨气远来秋，秋山傍碧流。",
      "板桥人不过，唯有白云流。"
    ]
  },
  {
    "id": "adcfe4db5f336eb8503c6f89fd3172ec",
    "title": "题画",
    "authorName": "戴梓",
    "authorId": "adcfe4db5f336eb87437d1363e7e0224",
    "dynasty": "清",
    "content": [
      "丹壁耸高天，茆堂冷暮烟。",
      "杖藜归鸟下，丰度是遗贤。"
    ]
  },
  {
    "id": "adcfe4db5f336eb80ccff6df8ee330a1",
    "title": "大雪断炊",
    "authorName": "戴梓",
    "authorId": "adcfe4db5f336eb87437d1363e7e0224",
    "dynasty": "清",
    "content": [
      "才喜春风暖，旋惊朔雪寒。",
      "萧然烟突静，慰母自言欢。"
    ]
  },
  {
    "id": "adcfe4db5f336eb89d713fb15c74ffea",
    "title": "香秋海棠八绝",
    "authorName": "戴梓",
    "authorId": "adcfe4db5f336eb87437d1363e7e0224",
    "dynasty": "清",
    "content": [
      "解释无香恨，高楼此一过。",
      "美人春不识，肠断意如何。"
    ]
  },
  {
    "id": "adcfe4db5f336eb89d713fb1e80df63e",
    "title": "香秋海棠八绝",
    "authorName": "戴梓",
    "authorId": "adcfe4db5f336eb87437d1363e7e0224",
    "dynasty": "清",
    "content": [
      "渟涝明于镜，涓涓向夕波。",
      "窥窗清影现，鼓瑟写湘娥。"
    ]
  },
  {
    "id": "adcfe4db5f336eb89d713fb17ae1eccb",
    "title": "香秋海棠八绝",
    "authorName": "戴梓",
    "authorId": "adcfe4db5f336eb87437d1363e7e0224",
    "dynasty": "清",
    "content": [
      "国色应难并，开时鹊渡河。",
      "昨宵人乞巧，为尔堕金梭。"
    ]
  },
  {
    "id": "adcfe4db5f336eb89d713fb1ef6767dd",
    "title": "香秋海棠八绝",
    "authorName": "戴梓",
    "authorId": "adcfe4db5f336eb87437d1363e7e0224",
    "dynasty": "清",
    "content": [
      "挺艳肢横姹，含情媚拂娥。",
      "一心分四出，幽怨为谁多。"
    ]
  },
  {
    "id": "adcfe4db5f336eb89d713fb187076199",
    "title": "香秋海棠八绝",
    "authorName": "戴梓",
    "authorId": "adcfe4db5f336eb87437d1363e7e0224",
    "dynasty": "清",
    "content": [
      "卷叶亚青螺，开花鄙绛荷。",
      "不教春识得，雅韵在秋莎。"
    ]
  },
  {
    "id": "adcfe4db5f336eb89d713fb149458f0e",
    "title": "香秋海棠八绝",
    "authorName": "戴梓",
    "authorId": "adcfe4db5f336eb87437d1363e7e0224",
    "dynasty": "清",
    "content": [
      "只恐来青女，还宜护绛罗。",
      "婀娜娇若醉，不忍近摩娑。"
    ]
  },
  {
    "id": "adcfe4db5f336eb89d713fb10be29b7c",
    "title": "香秋海棠八绝",
    "authorName": "戴梓",
    "authorId": "adcfe4db5f336eb87437d1363e7e0224",
    "dynasty": "清",
    "content": [
      "妩极愁翻入，怜深妒转多。",
      "吴宫留不得，只合伴秋荷。"
    ]
  },
  {
    "id": "adcfe4db5f336eb89d713fb1955c3d53",
    "title": "香秋海棠八绝",
    "authorName": "戴梓",
    "authorId": "adcfe4db5f336eb87437d1363e7e0224",
    "dynasty": "清",
    "content": [
      "众卉开都尽，嫣香独此多。",
      "寄言春芍药，亭北漫吟哦。"
    ]
  },
  {
    "id": "adcfe4db5f336eb89d713fb1e9749f38",
    "title": "香秋海棠八绝",
    "authorName": "戴梓",
    "authorId": "adcfe4db5f336eb87437d1363e7e0224",
    "dynasty": "清",
    "content": [
      "寂寂秋容媚，离离晚色和。",
      "相看情不接，我欲解烟蓑。"
    ]
  },
  {
    "id": "adcfe4db5f336eb826c22564edf1e307",
    "title": "失题",
    "authorName": "戴梓",
    "authorId": "adcfe4db5f336eb87437d1363e7e0224",
    "dynasty": "清",
    "content": [
      "女伴罢吴讴，含悽独上楼。",
      "空闺人不见，窗外月如钩。"
    ]
  },
  {
    "id": "adcfe4db5f336eb8e600262c39efeefa",
    "title": "题高桥酒肆壁",
    "authorName": "戴梓",
    "authorId": "adcfe4db5f336eb87437d1363e7e0224",
    "dynasty": "清",
    "content": [
      "一山行尽一山来，山上荆围小韨开。",
      "怅望守烽人不见，怒潮空打弩台回。"
    ]
  },
  {
    "id": "adcfe4db5f336eb87a4a2380cc0e5242",
    "title": "题画赠陈太史省斋",
    "authorName": "戴梓",
    "authorId": "adcfe4db5f336eb87437d1363e7e0224",
    "dynasty": "清",
    "content": [
      "白云高高晴不开，南国溪山犹在哉。",
      "无端一别一万里，今喜风尘归去来。"
    ]
  },
  {
    "id": "adcfe4db5f336eb844acefb12e946612",
    "title": "赠宗藩艾将军",
    "authorName": "戴梓",
    "authorId": "adcfe4db5f336eb87437d1363e7e0224",
    "dynasty": "清",
    "content": [
      "沙惊土裂正严冬，北走关河一万重。",
      "远谪不须悲黑水，庙堂宁久弃贤宗。"
    ]
  },
  {
    "id": "adcfe4db5f336eb83ff6262dfb7af21c",
    "title": "元夕雪",
    "authorName": "戴梓",
    "authorId": "adcfe4db5f336eb87437d1363e7e0224",
    "dynasty": "清",
    "content": [
      "帝城元夕物华新，朔气无端布玉茵。",
      "天上不教灯寂莫，梅花忽放塞垣春。"
    ]
  },
  {
    "id": "adcfe4db5f336eb83ff6262d283286f2",
    "title": "元夕雪",
    "authorName": "戴梓",
    "authorId": "adcfe4db5f336eb87437d1363e7e0224",
    "dynasty": "清",
    "content": [
      "东风半月度辽滨，柳线依依欲近人。",
      "独喜星桥今夜看，雪光寒照玉轮春。"
    ]
  },
  {
    "id": "adcfe4db5f336eb870d547fdeebea018",
    "title": "春园夜集",
    "authorName": "戴梓",
    "authorId": "adcfe4db5f336eb87437d1363e7e0224",
    "dynasty": "清",
    "content": [
      "喜游竟日不忘归，苏合高烧继落晖。",
      "银鹿欲随栖鸟散，金尊偏逐晚花飞。"
    ]
  },
  {
    "id": "adcfe4db5f336eb87a5c32a8132af1a4",
    "title": "云岩飞瀑",
    "authorName": "戴梓",
    "authorId": "adcfe4db5f336eb87437d1363e7e0224",
    "dynasty": "清",
    "content": [
      "倚天叠巘势难攀，望似奇云不似山。",
      "终古晴雷天上落，一枝藤杖伴鸥闲。"
    ]
  },
  {
    "id": "adcfe4db5f336eb8a7fb92a306d9a5d9",
    "title": "人日",
    "authorName": "戴梓",
    "authorId": "adcfe4db5f336eb87437d1363e7e0224",
    "dynasty": "清",
    "content": [
      "玉历新颁七日来，金闺镂得百花开。",
      "晋风荆俗相传久，好把春光剪下催。"
    ]
  },
  {
    "id": "adcfe4db5f336eb8a7fb92a339728b2d",
    "title": "人日",
    "authorName": "戴梓",
    "authorId": "adcfe4db5f336eb87437d1363e7e0224",
    "dynasty": "清",
    "content": [
      "蓂荚初传七叶开，羹烹杂菜写穷杯。",
      "半轮新月欺霜鬓，愁绝春风向老催。"
    ]
  },
  {
    "id": "adcfe4db5f336eb8503c6f8909c2d08c",
    "title": "题画",
    "authorName": "戴梓",
    "authorId": "adcfe4db5f336eb87437d1363e7e0224",
    "dynasty": "清",
    "content": [
      "春雨新晴长薜萝，好山增得翠微多。",
      "邻家应有初开酿，苔滑婆娑曳杖过。"
    ]
  },
  {
    "id": "adcfe4db5f336eb8bc253e98f023781f",
    "title": "雪后访杨太史玉斧醉中口占",
    "authorName": "戴梓",
    "authorId": "adcfe4db5f336eb87437d1363e7e0224",
    "dynasty": "清",
    "content": [
      "同是冰天谪戍人，敝裘短褐益相亲。",
      "愁中独念孙开士，风雨吴江倍怆神。"
    ]
  },
  {
    "id": "adcfe4db5f336eb8bc253e98c5e9daad",
    "title": "雪后访杨太史玉斧醉中口占",
    "authorName": "戴梓",
    "authorId": "adcfe4db5f336eb87437d1363e7e0224",
    "dynasty": "清",
    "content": [
      "南北浮云照眼新，文章今已负儒身。",
      "西风一任吹残笛，且向乾坤作醉人。"
    ]
  },
  {
    "id": "adcfe4db5f336eb810a97b695bcc57d3",
    "title": "题马",
    "authorName": "戴梓",
    "authorId": "adcfe4db5f336eb87437d1363e7e0224",
    "dynasty": "清",
    "content": [
      "棱棱应自渥洼来，铁骨金羁汗血回。",
      "盛世升平无战斗，圉官闲却老龙媒。"
    ]
  },
  {
    "id": "adcfe4db5f336eb8573b8ef3adb85a48",
    "title": "题某翁画",
    "authorName": "戴梓",
    "authorId": "adcfe4db5f336eb87437d1363e7e0224",
    "dynasty": "清",
    "content": [
      "解组归来赋遂初，素心相共是樵渔。",
      "长松伴我千年活，著就乾坤不老书。"
    ]
  },
  {
    "id": "adcfe4db5f336eb8806e638b53dbb15d",
    "title": "题画四绝",
    "authorName": "戴梓",
    "authorId": "adcfe4db5f336eb87437d1363e7e0224",
    "dynasty": "清",
    "content": [
      "灵峦如黛草萋萋，未雨先云漾碧溪。",
      "似我旧游曾到处，廿年尘土梦中迷。"
    ]
  },
  {
    "id": "adcfe4db5f336eb8806e638bea3f2f4b",
    "title": "题画四绝",
    "authorName": "戴梓",
    "authorId": "adcfe4db5f336eb87437d1363e7e0224",
    "dynasty": "清",
    "content": [
      "青葱相对鬓毛斑，高士幽招日往还。",
      "安得置身图画里，直投茆屋住溪山。"
    ]
  },
  {
    "id": "adcfe4db5f336eb8806e638bf50cad93",
    "title": "题画四绝",
    "authorName": "戴梓",
    "authorId": "adcfe4db5f336eb87437d1363e7e0224",
    "dynasty": "清",
    "content": [
      "翠微东去路横斜，草浅林深处士家。",
      "岁月不知人不老，闲随流水认桃花。"
    ]
  },
  {
    "id": "adcfe4db5f336eb8806e638b13098e9f",
    "title": "题画四绝",
    "authorName": "戴梓",
    "authorId": "adcfe4db5f336eb87437d1363e7e0224",
    "dynasty": "清",
    "content": [
      "崖悬古寺白云隈，松听龙吟水听雷。",
      "漫道山深人不到，虎踪才扫客还来。"
    ]
  },
  {
    "id": "adcfe4db5f336eb848f917c56b84d47e",
    "title": "博宗人尔和榷使枉顾",
    "authorName": "戴梓",
    "authorId": "adcfe4db5f336eb87437d1363e7e0224",
    "dynasty": "清",
    "content": [
      "冰雪充盈道路昏，久虚轩盖叩柴门。",
      "他时再枉君车骑，计典残书搆一尊。"
    ]
  },
  {
    "id": "adcfe4db5f336eb830fe767f512fd42f",
    "title": "题画梅",
    "authorName": "戴梓",
    "authorId": "adcfe4db5f336eb87437d1363e7e0224",
    "dynasty": "清",
    "content": [
      "香信初传岭外春，相看疑喜复疑颦。",
      "游踪尽过溪桥去，处处花枝胜美人。"
    ]
  },
  {
    "id": "adcfe4db5f336eb830fe767f4828c0ab",
    "title": "题画梅",
    "authorName": "戴梓",
    "authorId": "adcfe4db5f336eb87437d1363e7e0224",
    "dynasty": "清",
    "content": [
      "驴背寻诗过钓矶，满山松籁乱琼飞。",
      "闲情不管溪云笑，折得寒枝插帽归。"
    ]
  },
  {
    "id": "adcfe4db5f336eb8503c6f893ab3c12d",
    "title": "题画",
    "authorName": "戴梓",
    "authorId": "adcfe4db5f336eb87437d1363e7e0224",
    "dynasty": "清",
    "content": [
      "好山翻喜隔浮云，云里灵峦自暗分。",
      "栽得秋芳篱畔种，闲邀彭泽对斜曛。"
    ]
  },
  {
    "id": "adcfe4db5f336eb8503c6f8991ca101e",
    "title": "题画",
    "authorName": "戴梓",
    "authorId": "adcfe4db5f336eb87437d1363e7e0224",
    "dynasty": "清",
    "content": [
      "错把飞泉认玉虬，奔崖千尺夹亭流。",
      "闲居不见人来往，唯有浮云与白鸥。"
    ]
  },
  {
    "id": "adcfe4db5f336eb8c003833815ea98b7",
    "title": "听琵琶",
    "authorName": "戴梓",
    "authorId": "adcfe4db5f336eb87437d1363e7e0224",
    "dynasty": "清",
    "content": [
      "最是琵琶不忍闻，那堪愁里听分明。",
      "今朝多少关河泪，滴向空阶伴雨声。"
    ]
  },
  {
    "id": "adcfe4db5f336eb8c00383381fbde63b",
    "title": "听琵琶",
    "authorName": "戴梓",
    "authorId": "adcfe4db5f336eb87437d1363e7e0224",
    "dynasty": "清",
    "content": [
      "恼恨君家十指尖，能将幽怨出鹍弦。",
      "江州司马情无尽，今日天涯复泪涟。"
    ]
  },
  {
    "id": "adcfe4db5f336eb8c00383385a346a47",
    "title": "听琵琶",
    "authorName": "戴梓",
    "authorId": "adcfe4db5f336eb87437d1363e7e0224",
    "dynasty": "清",
    "content": [
      "想见明妃出塞时，琵琶马上怨边陲。",
      "歌声一阕千门泪，流到如今无尽期。"
    ]
  },
  {
    "id": "adcfe4db5f336eb8ee6656715c751154",
    "title": "关山月",
    "authorName": "戴梓",
    "authorId": "adcfe4db5f336eb87437d1363e7e0224",
    "dynasty": "清",
    "content": [
      "戍鼓声沈下夕阳，牙旗猎猎九秋霜。",
      "多情唯有关山月，一片清光似故乡。"
    ]
  },
  {
    "id": "adcfe4db5f336eb8fe6353068e2ac7c1",
    "title": "古意",
    "authorName": "戴梓",
    "authorId": "adcfe4db5f336eb87437d1363e7e0224",
    "dynasty": "清",
    "content": [
      "吹角荒台冷铁衣，沙平草短雁西飞。",
      "男儿不作还乡梦，直取楼兰奏凯归。"
    ]
  },
  {
    "id": "adcfe4db5f336eb88547d3016d877069",
    "title": "夜坐同缪子唐子分得开字二首",
    "authorName": "戴梓",
    "authorId": "adcfe4db5f336eb87437d1363e7e0224",
    "dynasty": "清",
    "content": [
      "辽水秋寒雪不开，家家捣练自徘徊。",
      "那堪残月关山夜，鸿雁声声天际来。"
    ]
  },
  {
    "id": "adcfe4db5f336eb88547d3013c33a3d3",
    "title": "夜坐同缪子唐子分得开字二首",
    "authorName": "戴梓",
    "authorId": "adcfe4db5f336eb87437d1363e7e0224",
    "dynasty": "清",
    "content": [
      "清宵孤馆拨寒灰，烧烛闻鸡酒数杯。",
      "长笛一声听未了，梅花疑向雪中开。"
    ]
  },
  {
    "id": "adcfe4db5f336eb8de9ab0c45ca208fb",
    "title": "不寐得归字同缪子",
    "authorName": "戴梓",
    "authorId": "adcfe4db5f336eb87437d1363e7e0224",
    "dynasty": "清",
    "content": [
      "参横碧落夜霜飞，玉漏声沈烛影微。",
      "明月画桥杨柳渡，关山不隔梦魂归。"
    ]
  },
  {
    "id": "adcfe4db5f336eb8518f61764e4d9da8",
    "title": "寄陈太史省斋梦雷",
    "authorName": "戴梓",
    "authorId": "adcfe4db5f336eb87437d1363e7e0224",
    "dynasty": "清",
    "content": [
      "幸得生逢重道时，鸿文开馆与心期。",
      "万里不为鹏鸟化，百年甘作蠹鱼痴。"
    ]
  },
  {
    "id": "adcfe4db5f336eb8518f617672e53a50",
    "title": "寄陈太史省斋梦雷",
    "authorName": "戴梓",
    "authorId": "adcfe4db5f336eb87437d1363e7e0224",
    "dynasty": "清",
    "content": [
      "鱼雁音疏又几年，喜君患难得生还。",
      "故乡松柏三山外，何日晨开下水船。"
    ]
  },
  {
    "id": "adcfe4db5f336eb802f902ee2a15e3df",
    "title": "送李青岩入都",
    "authorName": "戴梓",
    "authorId": "adcfe4db5f336eb87437d1363e7e0224",
    "dynasty": "清",
    "content": [
      "拟绣平原欲买丝，偏逢骊唱落花时。",
      "一鞭芳草西湖路，万里羁人故国思。"
    ]
  },
  {
    "id": "adcfe4db5f336eb82b4f089c5e5324ed",
    "title": "赠宁远李州牧",
    "authorName": "戴梓",
    "authorId": "adcfe4db5f336eb87437d1363e7e0224",
    "dynasty": "清",
    "content": [
      "漫道边陲春不来，欣欣花柳绕城开。",
      "使君膏雨千村满，秋剪芙蓉入酒杯。"
    ]
  },
  {
    "id": "adcfe4db5f336eb82b4f089c71c31b1a",
    "title": "赠宁远李州牧",
    "authorName": "戴梓",
    "authorId": "adcfe4db5f336eb87437d1363e7e0224",
    "dynasty": "清",
    "content": [
      "医闾翠色接秦关，百堞衙开水一湾。",
      "为问罗施何处好，江天万里画云山。"
    ]
  },
  {
    "id": "adcfe4db5f336eb82b4f089c0c6de0a6",
    "title": "赠宁远李州牧",
    "authorName": "戴梓",
    "authorId": "adcfe4db5f336eb87437d1363e7e0224",
    "dynasty": "清",
    "content": [
      "北望边庭旧牧羝，黄沙漠漠草萋萋。",
      "宦情亦有伤心处，战壁孤悬乌夜啼。"
    ]
  },
  {
    "id": "adcfe4db5f336eb82b4f089c062cd0da",
    "title": "赠宁远李州牧",
    "authorName": "戴梓",
    "authorId": "adcfe4db5f336eb87437d1363e7e0224",
    "dynasty": "清",
    "content": [
      "蹀躞龙媒入帝闉，高怀在在问羁民。",
      "相逢何幸无相弃，寒谷初回第一春。"
    ]
  },
  {
    "id": "adcfe4db5f336eb8e58c7c1ae4dbc6dc",
    "title": "赠李铁丸",
    "authorName": "戴梓",
    "authorId": "adcfe4db5f336eb87437d1363e7e0224",
    "dynasty": "清",
    "content": [
      "东海有长松，亭亭一千尺。",
      "挺拔干云霄，阴森荡天日。",
      "蛟龙不敢窥，风雨何能蚀。",
      "有时明月来，清影散寒碧。",
      "不为绳墨拘，应笑栋梁失。",
      "抱此千岁姿，支离托泉石。"
    ]
  },
  {
    "id": "adcfe4db5f336eb858ce7eaca5b2bb88",
    "title": "耿明府宴集",
    "authorName": "戴梓",
    "authorId": "adcfe4db5f336eb87437d1363e7e0224",
    "dynasty": "清",
    "content": [
      "塞北消愁垒，城南访醉乡。",
      "径馀残夜雪，须结晓来霜。",
      "入室惊春辽，依棂喜曙光。",
      "绣帘湘水碧，画卷楚山长。",
      "吮墨抽新意，开函动古香。",
      "金徽文几侧，玉局唾盂旁。",
      "事物皆周致，宾朋尽激昂。",
      "犹龙推柱史，栩蝶让蒙庄。",
      "辞爵愚多傲，笼鹅老益狂。",
      "竹林风不远，白社兴还长。",
      "秋霁钦贤主，春云羡阿郎。",
      "万言垂玉石，片纸戛琳琅。",
      "愧我甘衰钝，看君肆颖铓。",
      "大魁能导路，后武自登堂。",
      "兽炭添鸡舌，螺尊列雁行。",
      "藉花翻酒政，击筑倒缃囊。",
      "未许邀明烛，先应恨夕阳。",
      "暮林喧鸟雀，寒碛下牛羊。",
      "洗盏风摇帐，寻诗月在墙。",
      "醉中天地阔，空外海云苍。",
      "同是飘零客，何来靡丽场。",
      "诘朝人未老，再会日须商。",
      "莫漫忧冰滑，牵车有木床。"
    ]
  },
  {
    "id": "adcfe4db5f336eb84ba4a69a6685aee4",
    "title": "赠江且庵",
    "authorName": "戴梓",
    "authorId": "adcfe4db5f336eb87437d1363e7e0224",
    "dynasty": "清",
    "content": [
      "杳杳日将夕，惊见虬髯客。",
      "吐语逗乡音，西风对长揖。",
      "我缘罪谪居，君何来此役。",
      "咄嗟向我嗔，人生贵自适。",
      "目穷海岳奇，足尽云龙迹。",
      "举意将远如，舟车就行色。",
      "安得老羁栖，牵儿计衣食。",
      "闻言悚晨钟，掩袂三叹息。",
      "明晓复悬帆，朔吹南流急。"
    ]
  },
  {
    "id": "adcfe4db5f336eb8fb3ddcc40608b06a",
    "title": "北镇庙立碑",
    "authorName": "戴梓",
    "authorId": "adcfe4db5f336eb87437d1363e7e0224",
    "dynasty": "清",
    "content": [
      "帝里钟佳气，医闾望郁葱。",
      "祁连青隐接，长白脉遥通。",
      "九邑分支细，三江引派瀜。",
      "秀来峰崱屴，翠倚麓隆崇。",
      "采玉琅玕异，芟茆芝术芃。",
      "长松凌朔雪，飞瀑截秋虹。",
      "窜逸岩边鼬，孳生草际鸿。",
      "白云群窍湿，青霭四山笼。",
      "封锡昭文献，峥嵘大武功。",
      "祀承千祀上，名振八垓中。",
      "爵以王靡替，尊因镇建雄。",
      "位应俦岳渎，道不让崆峒。",
      "海立朝翻旭，沙惊夜度风。",
      "灵旗烟淡荡，天马电迷蒙。",
      "散雨田膏沃，吹晴物阜融。",
      "保疆环蓟北，守土福辽东。",
      "被泽民知感，酬庸荐合丰。",
      "时当逢圣节，报必首神聪。",
      "凤藻挥彤管，龙章出紫宫。",
      "关河传俎豆，台殿敞玲珑。",
      "额署金璀璨，碑标玉琢砻。",
      "恋宸霄汉近，拜笔古今空。",
      "铸铁坚堪并，锓冰润岂同。",
      "伊余甘委弃，幸老备胥工。",
      "摩迹虚惭术，披诚实抱衷。",
      "乾坤归位育，尧舜大涵洪。",
      "地肺轮居握，天心运在躬。",
      "平成倡力学，熙皞不忘戎。",
      "百辟欢鸣豫，三多祝效嵩。",
      "名山如不朽，万寿自无穷。"
    ]
  },
  {
    "id": "adcfe4db5f336eb82c1fd25b86ff82b4",
    "title": "赠王大京兆国安",
    "authorName": "戴梓",
    "authorId": "adcfe4db5f336eb87437d1363e7e0224",
    "dynasty": "清",
    "content": [
      "唐虞开盛世，稷契用名公。",
      "学以经纶展，才缘著述雄。",
      "文章成史册，道德探崆峒。",
      "敬缅徽猷绩，难将竹帛攻。",
      "拥旄箕子国，代语未央宫。",
      "鸭绿波涛静，龙江惠恺充。",
      "九重膺节钺，两浙受帡幪。",
      "豪黠摧如朽，黔黎抚若躬。",
      "一方惊夏日，万户被仁风。",
      "海澨无潜鳄，郊坰有集鸿。",
      "露回南国草，声播北宸枫。",
      "半壁天皆煦，千城地共丰。",
      "口碑镌自永，腹鼓乐无终。",
      "执法公无外，培根秩莅东。",
      "兆民知永赖，万国庆攸同。",
      "莫谓留班久，端邀借寇功。",
      "廿年须未白，一世袖仍空。",
      "愧我微垣厕，钦君泰岱崇。",
      "关河烟雨隔，企慕梦魂通。",
      "忽荷黄麻下，欢依白署中。",
      "三台瞻气宇，九鼎待调融。",
      "始释当时切，因倾此日衷。",
      "岭梅晴雪淡，湖柳晓烟笼。",
      "每值千春节，争来万烛红。",
      "藜鸠鬨野老，竹马闹儿童。",
      "遥望云霄拜，深酬惠泽洪。",
      "城闉春浩荡，灯火月玲珑。",
      "携得麟为脯，歌来凤倚桐。",
      "三尊歌一曲，同祝寿无穷。",
      "还有吾人献，千山翠若葱。"
    ]
  },
  {
    "id": "adcfe4db5f336eb8b8596277d277c2d0",
    "title": "赠",
    "authorName": "戴梓",
    "authorId": "adcfe4db5f336eb87437d1363e7e0224",
    "dynasty": "清",
    "content": [
      "华冑南宫捷，雄文东国强。",
      "君时荣上苑，余正厕岩廊。",
      "丰度真英异，家声正炽昌。",
      "簪缨传奕叶，弓冶在文章。",
      "未作龙门客，徒瞻凤羽光。",
      "挺身期远大，立节自辉煌。",
      "博禄居清要，垂绅佐太常。",
      "宸枫悬广宇，锥颖脱虚囊。",
      "执法黄门显，筹时白简张。",
      "熊车抡士出，虎观猎才良。",
      "泰岱公明著，嵩高颂誉彰。",
      "国恩容贷借，臣议谨储藏。",
      "不独偫才虑，端为糜费防。",
      "一言陈庙算，四渎凛朝纲。",
      "晋秩辞天陛，弹冠谒帝乡。",
      "朔风千里月，塞草五更霜。",
      "幸接同舟教，应消扫径望。",
      "拂尘荒署酒，捧袂御炉香。",
      "通谊前交久，言欢后叙长。",
      "土纯才或驳，士朴学疑荒。",
      "作则劳提命，培根赖激扬。",
      "庸庸惭马齿，矫矫羡龙骧。",
      "挂矢门空老，悬弧第自庆。",
      "负生先四日，委德逊千祥。",
      "共喜梅兼雪，偕联洁又芳。",
      "春风吟有意，淑气祝无疆。",
      "玉佩擎鹦鹉，金钟戛凤凰。",
      "医闾云窈窕，渤海蜃迷茫。",
      "并作阶前物，来供席上觞。",
      "问年何所似，杲日拥扶桑。"
    ]
  },
  {
    "id": "adcfe4db5f336eb8a885a786c30d8353",
    "title": "赋得不知秋思在谁家",
    "authorName": "戴梓",
    "authorId": "adcfe4db5f336eb87437d1363e7e0224",
    "dynasty": "清",
    "content": [
      "皎皎今宵月，盈盈独系秋。",
      "坐深飞列宿，望远注双眸。",
      "似有怀人怨，将无作客忧。",
      "雁横千里外，酒醒五更头。",
      "丛菊疏砧苑，丹峰送别洲。",
      "金风人徙倚，玉笛听霜楼。"
    ]
  },
  {
    "id": "adcfe4db5f336eb893b4d5381cd9b5e6",
    "title": "李太史私酿清甘伪言远致因为长句戏之",
    "authorName": "戴梓",
    "authorId": "adcfe4db5f336eb87437d1363e7e0224",
    "dynasty": "清",
    "content": [
      "漠漠春塘暧暧天，东风庭院敞芳筵。",
      "一尊竹叶清堪鉴，四座梅花香欲燃。",
      "惠水未通秦塞路，巴陵谁泛汉阳船。",
      "十年梦断长安韨，一夕欢游古塞前。",
      "西子心头应有属，文君眼角为谁传。",
      "黄垆夜拥城边月，青幌晴摇洞口烟。",
      "金谷鸟啼人未散，玉缸火冷主将眠。"
    ]
  },
  {
    "id": "adcfe4db5f336eb8df628fd8ace48de1",
    "title": "芍药花分赋拈得七言长律",
    "authorName": "戴梓",
    "authorId": "adcfe4db5f336eb87437d1363e7e0224",
    "dynasty": "清",
    "content": [
      "春去惊看芍药花，痴情浑入美人家。",
      "华清薄醉风前亸，浣苎多颦月里斜。",
      "艳质岂无疏雨妒，娇香合有上卿加。",
      "缘谁破泣朝承露，意我多愁夜吐葩。",
      "粉黛横陈期梦接，胭脂遥引隔阑奢。",
      "翻阶翠落娟娟影，照槛光流片片霞。",
      "书带易窥金作埒，蒹葭难倚玉为沙。",
      "若教持赠魂应断，无那香肌隐绛纱。"
    ]
  },
  {
    "id": "adcfe4db5f336eb89df749cfab7272c8",
    "title": "雪菊",
    "authorName": "戴梓",
    "authorId": "adcfe4db5f336eb87437d1363e7e0224",
    "dynasty": "清",
    "content": [
      "窗外飕□声不歇，晓起开门四山雪。",
      "惊见黄花变玉人，粉香亸立瑶台月。",
      "只知南国梅争芳，谁见东篱菊同洁。",
      "渴喉不见白衣来，欲伴糟床漉巾葛。",
      "群鸟低飞野树迷，乱峰寒入荒桥折。",
      "阅尽泉明醉里诗，诗中此景诗犹缺。"
    ]
  },
  {
    "id": "adcfe4db5f336eb805ed97cd4a6e7320",
    "title": "送鲁广文霞峰之桐乡县任",
    "authorName": "戴梓",
    "authorId": "adcfe4db5f336eb87437d1363e7e0224",
    "dynasty": "清",
    "content": [
      "送别恒伤别意难，送君翻觉有馀欢。",
      "平生司铎称寒士，一旦专城得美官。",
      "雪霁秦关新马路，烟浓吴会旧渔竿。",
      "宦游返国情应洽，乡语临民赋易完。",
      "退食谩筹黄菊计，课耕喜近白云峦。",
      "花明翠幰青青草，想到桐乡春未残。"
    ]
  },
  {
    "id": "adcfe4db5f336eb8be9b6254eee486a4",
    "title": "送卞庆公任宁州牧",
    "authorName": "戴梓",
    "authorId": "adcfe4db5f336eb87437d1363e7e0224",
    "dynasty": "清",
    "content": [
      "送君游宦指彭湖，枫驿霜晨塞月孤。",
      "彩鹢服官辞北阙，板舆奉母莅南都。",
      "家声世德开金镜，才品名高映玉壶。",
      "清署花明招酒客，春田水足劝耕夫。",
      "调羹欲列盐梅位，握篆先分剌史符。",
      "漫道古稀余老矣，伫看振翮展鸿图。"
    ]
  },
  {
    "id": "adcfe4db5f336eb85a5994d8cf43ab59",
    "title": "古意五首",
    "authorName": "戴梓",
    "authorId": "adcfe4db5f336eb87437d1363e7e0224",
    "dynasty": "清",
    "content": [
      "郁郁复郁郁，西风吹絺绤。",
      "白草动悲音，黄埃幂危碛。",
      "仰见陇头云，不见水底石。",
      "水石抱坚贞，千年如一日。",
      "陇云多变端，崇朝不谋夕。",
      "隐现虽殊观，君子贵自得。",
      "披襟临回飙，顾影三叹息。"
    ]
  },
  {
    "id": "adcfe4db5f336eb85a5994d83a17dd7d",
    "title": "古意五首",
    "authorName": "戴梓",
    "authorId": "adcfe4db5f336eb87437d1363e7e0224",
    "dynasty": "清",
    "content": [
      "朱门有淑女，嫔为君子室。",
      "步摇明月珠，佩戛荆山璧。",
      "绰约生香风，芙蓉照春色。",
      "雅韵抱流云，光华争丽日。",
      "婉娈两情深，誓并鹣鹣翼。",
      "恃德不恃色，君心有转易。",
      "耳入侍儿言，弃置在一夕。",
      "挥泪下君堂，幽房暗如漆。",
      "回望旧帘栊，远若云天隔。",
      "镜此倾国姿，只博衫袖泾。",
      "不及长干倡，挟瑟笑君侧。"
    ]
  },
  {
    "id": "adcfe4db5f336eb85a5994d842c453f1",
    "title": "古意五首",
    "authorName": "戴梓",
    "authorId": "adcfe4db5f336eb87437d1363e7e0224",
    "dynasty": "清",
    "content": [
      "庭前有嘉树，双双落奇鸟。",
      "卿云散组翰，焕彩张灵葆。",
      "乳哺群雏娇，噰噰聚晴晓。",
      "春风游冶郎，翠骑飞芳草。",
      "挟弹觅当垆，意气何矫矫。",
      "侧目眄高柯，金丸度空杪。",
      "一击毛羽摧，惊飞何扰扰。",
      "哀哉覆巢下，众雏难自保。"
    ]
  },
  {
    "id": "adcfe4db5f336eb85a5994d8ceab9498",
    "title": "古意五首",
    "authorName": "戴梓",
    "authorId": "adcfe4db5f336eb87437d1363e7e0224",
    "dynasty": "清",
    "content": [
      "枉渚有幽兰，香气随风烈。",
      "美人牵轻裾，窈窕独采撷。",
      "佩之非自欢，用媚君子悦。",
      "君子自怡怡，兰香香有时。",
      "其奈妾颜色，冶容日以移。",
      "兰萎合弃捐，弃妾亦如斯。",
      "残香复把玩，泪向春风吹。"
    ]
  },
  {
    "id": "adcfe4db5f336eb85a5994d86497ac3e",
    "title": "古意五首",
    "authorName": "戴梓",
    "authorId": "adcfe4db5f336eb87437d1363e7e0224",
    "dynasty": "清",
    "content": [
      "昔作君家妇，红颜如夭桃。",
      "纺织供衣裳，针线为灯膏。",
      "纤手力井臼，瘁极不言劳。",
      "柔肠剌枳棘，何敢嫌糠糟。",
      "黾勉相厥德，结发如同胞。",
      "君名幸成就，妾意登云霄。",
      "驾言妾颜色，端肃无丰标。",
      "挥金置妖丽，珠玉明纤腰。",
      "欢狎自成族，疏礼徒崇高。",
      "历苦华艳谢，乃为群婢嘲。",
      "十日不一顾，一顾已酕醄。",
      "尸素自渐退，空房啼中宵。",
      "寒衾枕蟋蟀，旦暮归蓬蒿。",
      "妾身不足惜，君德在久要。"
    ]
  },
  {
    "id": "adcfe4db5f336eb804f2a61b2ccf246f",
    "title": "看马",
    "authorName": "戴梓",
    "authorId": "adcfe4db5f336eb87437d1363e7e0224",
    "dynasty": "清",
    "content": [
      "一群云锦分毛色，列向西风牵靮靮。",
      "圉人云是尽龙媒，百里回还不时刻。",
      "中有一匹不成材，啮踢骁腾骑不得。",
      "止堪引重驾盐车，绊套入辕还费力。",
      "马忽长鸣似有闻，踣耸瞳张毛鬣立。",
      "𢥠然蹀躞到余前，似诉平生人不识。",
      "雕鞍一鞴试骑看，驯若驽骀非所述。",
      "平沙千里等闲来，直欲追回西落日。",
      "疾如风雨力如山，此是英雄真配匹。",
      "流黄騕袅古所称，赤兔乌骓有功绩。",
      "嗟哉此马真无伦，慎莫轻将美人易。"
    ]
  },
  {
    "id": "adcfe4db5f336eb82d5a01ea3b99d386",
    "title": "看剑",
    "authorName": "戴梓",
    "authorId": "adcfe4db5f336eb87437d1363e7e0224",
    "dynasty": "清",
    "content": [
      "昨夜龙雷壁间泣，寒芒闪闪光幽室。",
      "晓来启匣自抽看，桃花隐现腥还湿。",
      "十年不用嗟神龙，徒挂空斋式墙壁。",
      "清泉为浴砺礛䃴，陈尘拂生去寒碧。",
      "仍收宝匣藏床头，三跃不容皆吐出。",
      "侍儿惊走奴辟易，何事精灵动白日。",
      "咄哉剑兮夫何为，用尔曾经在畴昔。",
      "烟消贼死鼓声沈，戈戟旌旄尽敛戢。",
      "尔独呜呜犹夜鸣，鸣成碧血复何益。",
      "抽来檐下复重看，彩暗光韬类铅锡。",
      "垂头收拾付僮儿，神器空馀人太息。"
    ]
  },
  {
    "id": "adcfe4db5f336eb83ba1ac69fc7fb0de",
    "title": "北风行",
    "authorName": "戴梓",
    "authorId": "adcfe4db5f336eb87437d1363e7e0224",
    "dynasty": "清",
    "content": [
      "北溟鲲鹏来变化，浪起危山海横泻。",
      "中间猛烈成北风，瓦飞树拔将人射。",
      "骇若声疑万虎来，天吴锁断金门开。",
      "潜蛟春起鳌自掷，洪蒙重结天胚胎。",
      "城郭将倾日光紫，不到山平吹不止。",
      "妖狐异鬼助风声，吹出奇寒人欲死。",
      "雨雪飘零风忽已，暖气盈庭日光起。",
      "吁嗟北风空怒号，世事升沉类如此。"
    ]
  },
  {
    "id": "adcfe4db5f336eb85d73975b4e962164",
    "title": "题画二首其一",
    "authorName": "戴梓",
    "authorId": "adcfe4db5f336eb87437d1363e7e0224",
    "dynasty": "清",
    "content": [
      "抱道守一隅，脉脉自寻乐。行到懒云峰，坐看飞泉落。",
      "恍忽玉虬悬，千尺来天廓。素琴敛徽音，短言用斟酌。",
      "山色暝归途，疏烟纷漠漠。山到春深翠色多，风来香艳鸟来歌。",
      "欲寻高隐人何处，茆屋临岩护薜萝。"
    ]
  },
  {
    "id": "adcfe4db5f336eb8d7b6cfb5c557b5ff",
    "title": "四皓行",
    "authorName": "戴梓",
    "authorId": "adcfe4db5f336eb87437d1363e7e0224",
    "dynasty": "清",
    "content": [
      "商山有四皓，采芝绝世情。",
      "汉主不能致，仰之如景星。",
      "建储意犹豫，忽尔侍殿廷。",
      "异哉四老翁，能令帝者惊。",
      "一见意遂决，羽翼叹已成。",
      "吾闻青云士，立节终不更。",
      "屈身辅嗣子，其志将何营。",
      "就中不细察，真伪难分明。",
      "吕雉计既得，赵王难其生。"
    ]
  },
  {
    "id": "adcfe4db5f336eb8215af5829a34d36d",
    "title": "陪射",
    "authorName": "戴梓",
    "authorId": "adcfe4db5f336eb87437d1363e7e0224",
    "dynasty": "清",
    "content": [
      "锦衣蓛簌羽林儿，卷起风沙日暗吹。",
      "内令忽传观较射，角弓羽箭纷纭驰。",
      "葳蕤八骏骤排到，帐殿横开间西照。",
      "由基神术是重瞳，鹄对弦鸣应风哨。",
      "百发曾无一矢虚，九夷骇视咸欷歔。",
      "小臣忝厕儒臣列，但操弱翰承明庐。",
      "岂知文治有武备，骑射复见风雷驱。",
      "安不忘危遵往古，圣王焉肯耽安居。"
    ]
  },
  {
    "id": "adcfe4db5f336eb82ba4f6ee8b566098",
    "title": "公无渡河",
    "authorName": "戴梓",
    "authorId": "adcfe4db5f336eb87437d1363e7e0224",
    "dynasty": "清",
    "content": [
      "结发为夫妻，婉娈情不移。",
      "何当发狂疾，言欲各分飞。",
      "一夕起长歌，向涛乱奔驰。",
      "其妻踵其后，呼公无渡河。",
      "临河公不见，妻心将奈何。",
      "悲重视生轻，持袂投洪波。",
      "两身抱一处，千载永不磨。",
      "至今河畔草，纠结成烟萝。"
    ]
  },
  {
    "id": "adcfe4db5f336eb8883e1916afb6051a",
    "title": "猛虎行",
    "authorName": "戴梓",
    "authorId": "adcfe4db5f336eb87437d1363e7e0224",
    "dynasty": "清",
    "content": [
      "头如坚城尾如纛，抬头扬尾睛光烛。",
      "天风从拥出长林，一声高吼摇山谷。",
      "猛虎食人不食鹿，居人户户编毛竹。",
      "竹如利刃列成城，一跳曾经洞虎腹。",
      "县官昨日吏胥来，坐向床头索酒肉。",
      "称言今岁纳粮难，官止收钱不收粟。",
      "举目周瞻四壁空，两岁婴儿难卖鬻。",
      "丈夫被吏牵见官，妻儿坐向穷檐哭。"
    ]
  },
  {
    "id": "adcfe4db5f336eb81eadeff24ccdf26b",
    "title": "西域进狮歌",
    "authorName": "戴梓",
    "authorId": "adcfe4db5f336eb87437d1363e7e0224",
    "dynasty": "清",
    "content": [
      "西域遥闻九万里，却向中华进狮子。",
      "艨艟如岳浪如山，鲸鳄相看同鹿豕。",
      "狮形不似画者形，长发披头毛色紫。",
      "双瞳碧玉电光莹，利爪獠牙三尺尾。",
      "尾后团毛类拂蝇，一挥一动无宁晷。",
      "曾过邗江泊韨头，韨头观者人如蚁。",
      "肩摩踵接日夜喧，乘马欲前遥即止。",
      "止非有令畏狮威，蹄蹶腰倾鞭不起。",
      "夜犬无声驴不鸣，妖狐魇人人病已。",
      "北上神京进圣人，舁向彤廷动天喜。",
      "黑面狮奴亦是人，舞蹈欢呼礼非礼。",
      "大官给食命春卿，重译相传下温旨。",
      "虎圈养狮奴亦入，夜抱狮眠情怿怿。",
      "宫闺传语索狮看，圈筑高城甃文石。",
      "绕周雕槛俯来看，猛气飞扬犹战惕。",
      "坚木为毬彩色装，抛向狮边博腾掷。",
      "盘旋滚跳舞不休，一时万象来神獝。",
      "宫闺惊骇叹奇观，今日看回又明日。",
      "因驱虓虎入城中，虎肝忽被狮刨食。",
      "金门列象试驯看，象首低垂身战慄。",
      "始信狮为百兽王，眼前虎豹皆臣职。",
      "狮能杀兽不杀贼，大官养给夫何益。",
      "请将猛将作狮珍，四海烽烟自宁谧。"
    ]
  },
  {
    "id": "adcfe4db5f336eb82c7a185b39c8ba02",
    "title": "曝书",
    "authorName": "戴梓",
    "authorId": "adcfe4db5f336eb87437d1363e7e0224",
    "dynasty": "清",
    "content": [
      "计日今为六月六，老屋迎旸成火域。",
      "宫闺邸第及穷檐，晒衣自古沿流俗。",
      "我无馀衣可免劳，惟有残书十馀簏。",
      "呼僮罗列向晴阶，纸故潮生蠹蕃育。",
      "揩踏涂抹不尽戕，万头鼠窜横屠戮。",
      "老倦时酣午梦中，梦蠹周回向余哭。",
      "公为怜书命摊曝，不思书是我邦国。",
      "食斯饮斯居亦斯，个中天地成文族。",
      "公今为书不为生，轻重相衡情惨酷。",
      "神销口阻莫能应，醒来急命收残牍。",
      "吁嗟命重书自轻，万编随蠹谋其生。"
    ]
  },
  {
    "id": "adcfe4db5f336eb814959aa939d9ce2c",
    "title": "出关行",
    "authorName": "戴梓",
    "authorId": "adcfe4db5f336eb87437d1363e7e0224",
    "dynasty": "清",
    "content": [
      "三月出关行，四月到辽住。住辽不逾时，又向铁岭去。",
      "铁岭去辽百馀里，风景萧萧有如此。我欲为家家易成，乱草和沙砌寒水。",
      "水自滔滔出混同，洪涛万里天行风。风高山苦不成望，连云部落冰霜中。",
      "日暮无依投店宿，店主愁颜向余嘱。连日狂飙禁作炊，晚餐只有前朝粥。"
    ]
  },
  {
    "id": "adcfe4db5f336eb8b68363d1056638fe",
    "title": "题省斋小照",
    "authorName": "戴梓",
    "authorId": "adcfe4db5f336eb87437d1363e7e0224",
    "dynasty": "清",
    "content": [
      "海立天无光。闽南才子弮空张。欲死不死生高堂。",
      "血心成碧人莫量。此身何必存文章。"
    ]
  },
  {
    "id": "adcfe4db5f336eb80b354431e74e8d75",
    "title": "饮胡将军宅",
    "authorName": "戴梓",
    "authorId": "adcfe4db5f336eb87437d1363e7e0224",
    "dynasty": "清",
    "content": [
      "束蒿扫却庭前雪，卷帘延入天中月。",
      "将军脱剑披麟膏，笑指千山一千叠。",
      "妖童娥娥红粉妆，繁弦幺袅流清商。",
      "含情含态称霞觞，绣罗裙折双鸳鸯。",
      "无端肩上作掌上，轻身婀娜来昭阳。",
      "瞥惊忽落彩云乡，绿珠楼陨悲遗香。",
      "弓官虎士惊欲狂，酒徒词伯皆彷徨。",
      "须臾娇啭起青扬，春波帝子游潇湘。",
      "一斗一石饮不了，雾眼相看情愈好。",
      "生憎容剧夜珠明，柳枝欲把桃花恼。",
      "内中绿衣色更佳，歌残舞罢归谁家。",
      "惭余白发老无赖，梦里不知谁是他。"
    ]
  },
  {
    "id": "adcfe4db5f336eb8a23a9789aa3f73a2",
    "title": "送别万子",
    "authorName": "戴梓",
    "authorId": "adcfe4db5f336eb87437d1363e7e0224",
    "dynasty": "清",
    "content": [
      "君欲去，我欲留，去留两执翻如雠。金风玉雪不足苦，苦君贫贱无良谋。",
      "纵然肮脏游五岳，五岳安肯为糟邱。降乃心，柔乃骨，富贵浑如操券决。",
      "笑我托空言，覼缕向君说。劝君我不能，握手空呜咽。",
      "从此天涯永离别，青蹇长鸣野烧昏，茫茫冰海吞寒日。"
    ]
  },
  {
    "id": "adcfe4db5f336eb8b86b3f294edf7ef0",
    "title": "送铁岭许明府进应召入都",
    "authorName": "戴梓",
    "authorId": "adcfe4db5f336eb87437d1363e7e0224",
    "dynasty": "清",
    "content": [
      "黄风搆冰冰转裂，洞穴穿衢铁城雪。使君闭衙手如冰，炊断寒烟泣边月。",
      "剖蚌不珠草不蔘，三年空滞辽河阴。前年天子来东狩，赋成直向天阊叩。",
      "携去承明示钜卿，钜卿研勘神色惊。陈思己往太冲死，何来神怪横苍溟。",
      "昨岁储君复狩来，宵驰召对呼奇才。帐前彤管白玉版，万言立下生风雷。",
      "大官进食赐频数，亲颁雉兔恩隆哉。侍臣可望不可近，雪里猥裘倾耳听。",
      "猎骑千重不放围，论诗正热情难竟。小帙蝇头进御床，床前五色流瑶光。",
      "兰膏白日侍涓肃，但闻天语声琳琅。鳌掷鲸掀海若若，风樯阵马天茫茫。",
      "潇湘猗兰秋雨细，美人春睡胭脂腻。清庙宫中振玉音，蓬莱阙下歌群帝。",
      "愧我哇淫四十年，逢君惊愕难成字。吁嗟乎，明良际遇今如是。",
      "锋车锋车西入都，关山绣绿莺呼雏。索我北窗支病画，墨花吮渍空模糊。",
      "鹅溪七尺剪秋水，他年愿作调羹图。"
    ]
  },
  {
    "id": "adcfe4db5f336eb8b3061b0741b8c110",
    "title": "舞刀歌",
    "authorName": "戴梓",
    "authorId": "adcfe4db5f336eb87437d1363e7e0224",
    "dynasty": "清",
    "content": [
      "匹夫百战成大功，身膺上将胪王公。",
      "腰悬宝刀三尺水，为我醉舞生阴风。",
      "猿伸隼击逞神异，左右辟易不敢视。",
      "须臾见光不见人，银蛇万道抟空际。",
      "材官执弓群射光，光凝金石声锵锵。",
      "风雨骤至百灵走，空教羽镞纷飞扬。",
      "耸身一击电母白，寒潮上激天龙狂。",
      "雄心舞热发真怒，闭喘裂眦毛发竖。",
      "壁上环观不是仇，馀威吹断庭前树。"
    ]
  },
  {
    "id": "adcfe4db5f336eb84b1f94860582e881",
    "title": "九月廿一夜震霆大雪因述长句",
    "authorName": "戴梓",
    "authorId": "adcfe4db5f336eb87437d1363e7e0224",
    "dynasty": "清",
    "content": [
      "去家路五千，闻见颇有异。",
      "四月冰不澌，八月霜满地。",
      "地北寒自多，推天固有意。",
      "胡为冰雪中，忽闻震雷厉。",
      "忆昨拨残灯，拥衾读遗史。",
      "窦窍忽悲鸣，如匣出虎兕。",
      "顾门慎扊扅，拣絮覆两子。",
      "雷声震屋尘，电光烛窗纸。",
      "畏寒我无眠，檐瀑喧未已。",
      "虚枕不成寐，暗室光忽紫。",
      "天又东南倾，地复西北圮。",
      "巨响自何来，副坼邻树圮。",
      "两子梦中惊，抱母啼不止。",
      "一夜如海行，洪涛打船底。",
      "临晨起开门，门被滕六砌。",
      "璀璨成玉京，迷茫失天际。",
      "滑澾阻我行，满地琳琅碎。",
      "敝裘典未归，乌金贵难贳。",
      "嗟嗟九月中，景象竟如是。",
      "遥想冬深时，凛冽复何似。",
      "昔闻寒时雷，动蛰蛇俱死。",
      "蛇死不伤人，毒去我所喜。",
      "唯彼秋奇寒，半生未见此。",
      "矫首逐南鸿，哀鸣望乡里。"
    ]
  },
  {
    "id": "adcfe4db5f336eb8ca3fc7c6a4094108",
    "title": "题布袋和尚",
    "authorName": "戴梓",
    "authorId": "adcfe4db5f336eb87437d1363e7e0224",
    "dynasty": "清",
    "content": [
      "瞻彼异僧，形容古怪。地老天荒，独携布袋。袋中何有，非米非菜。",
      "收在袋中，不买不卖。放出袋来，撑破世界。吾不能为世人以共言，唯观我于寂然不动之自在。"
    ]
  },
  {
    "id": "adcfe4db5f336eb8818907c5ae16aeb5",
    "title": "题林刺史益长本裕小像",
    "authorName": "戴梓",
    "authorId": "adcfe4db5f336eb87437d1363e7e0224",
    "dynasty": "清",
    "content": [
      "君耳聋，我目眇。鼎鼎百年相对老。造物生人原草草。",
      "无怪长饥不长饱。"
    ]
  },
  {
    "id": "adcfe4db5f336eb84acc83aac9b3a876",
    "title": "赠金怡庵医士",
    "authorName": "戴梓",
    "authorId": "adcfe4db5f336eb87437d1363e7e0224",
    "dynasty": "清",
    "content": [
      "辽海东头长戍客，贫病交攻瘳不得。黄金已与神仙期，卢扁难逢空叹息。",
      "飘然忽遇怡庵子，长笑向人粲玉齿。病如草木逢春风，一匕投之身即起。",
      "劳劳辽海住七年，活人比户多莫纪。得来金帛付黄垆，犹道青帘未足酤。",
      "兴酣斗石图快意，长鲸一吸翻江湖。座中白头人骨傲，气凌沧海蛟龙枯。",
      "鼓掌欢呼发异籁，云雷绕席摇天枢。吁嗟乎人生百年为乐能几何，何不反哭为笑而长歌。",
      "君今归去勿复道，万里遥望云山阿。我亦行将觅归棹，糟邱高筑邻烟萝。"
    ]
  },
  {
    "id": "adcfe4db5f336eb8a632acd82ce6ea0b",
    "title": "美人",
    "authorName": "戴梓",
    "authorId": "adcfe4db5f336eb87437d1363e7e0224",
    "dynasty": "清",
    "content": [
      "美人当春和，嫣光照芳草。",
      "处士抱坚贞，清霜何娟好。",
      "相思两有心，相逢两无道。",
      "真宰会幽秋，冥爽变常造。",
      "一夕东西风，五更吹不了。",
      "黄金镕清姿，绛玉铸妖袅。",
      "含笑复含颦，娇香摄情窍。",
      "因思彭泽冠，不外桃源棹。"
    ]
  },
  {
    "id": "adcfe4db5f336eb808af9478430ed88a",
    "title": "赠曹广文德览",
    "authorName": "戴梓",
    "authorId": "adcfe4db5f336eb87437d1363e7e0224",
    "dynasty": "清",
    "content": [
      "谁谓广文官不大，笔锋动处邀龙驾。",
      "列卿宰相作房官，天子亲临定高下。",
      "一等高标者谁氏，辽海东头曹贡士。",
      "国门高挂震金台，纸价忽然腾锦韨。",
      "吁嗟曹子真奇英，平昔文章羞自鸣。",
      "一朝身登庙廷上，韩潮苏海流纵横。",
      "亲缮一篇远寄我，开缄朗读清风生。",
      "恩纶颁出欲留贤，贡士辞尊竟不然。",
      "一官飘然古魏国，吟花坐月开青毡。",
      "衙前问字日复日，多士注壑如流泉。",
      "老妻辞世子嗣缺，闻道名姝有倾国。",
      "香车款聘为细君，玉蚌祥光张凤翼。",
      "绡帏春得宁馨儿，秋水为神玉为骨。",
      "我虽不及亲试啼，遥知已是岩廊客。",
      "回顾应笑乃翁官，何事寒毡劳役役。"
    ]
  },
  {
    "id": "adcfe4db5f336eb8cf595895e367ffe0",
    "title": "代张孝廉可宗祝文学使六十寿",
    "authorName": "戴梓",
    "authorId": "adcfe4db5f336eb87437d1363e7e0224",
    "dynasty": "清",
    "content": [
      "洞庭西，南岳北，山水钟灵开胜邑。千树桃花，万片锦石，精英结搆仙人宅。",
      "仙人一住几千年，秦汉相传人不识。闲徵鹿豕应歌喉，偶唤鸾凰翔舞翼。",
      "酿霞为醑，炊琼作食。后天而老，其乐无极。卓哉夫子挺群仙而特出。",
      "既负阴以抱阳，复含华而吐实。胸藏日月夺天明，笔吐云霞成五色。",
      "棘围一战捷南宫，玉堂挥洒掞天日。大贤秉鉴莅乡闱，鲲鹏直藉扶摇力。",
      "穷边占毕苦有年，幸入笼中成溲勃。于今旌节戾东都，始获趋承庭下立。",
      "泰山北斗何巍巍，道范芝颜瞻咫尺。因知君圣是唐虞，自有贤臣为禹稷。",
      "盐梅指日待调和，燮理他时成沕穆。小子叨居桃李人，鲲鹏还借扶摇力。",
      "篱菊方葩梅始英，岳降良辰今六十。洞里仙人应忆之，甲子周回不瞬息。",
      "余随鹿豕一赓歌，霜月方恒未全白。歌曰东海茫茫一酒卮，千山齿齿是今时。",
      "愿将山海同人寿，年历乾坤亿万斯。"
    ]
  },
  {
    "id": "adcfe4db5f336eb82a9c66f2908139aa",
    "title": "赠蒋孚公尊公寿",
    "authorName": "戴梓",
    "authorId": "adcfe4db5f336eb87437d1363e7e0224",
    "dynasty": "清",
    "content": [
      "图公西塾有蒋子，鹤立高材面如纸。五十穷经不娶妻，孑身远渡辽河水。",
      "我奇其人与之交，严城对酒风萧萧。惊沙乍击野花落，海鹤忽鸣山月高。",
      "读子诗歌一万首，何以抱才南北走。为道高堂八十翁，西泠湖照庞眉叟。",
      "学极富，家极穷。著易灯吹破壁风，谋养因作三冬烘。",
      "耕山不稳且坐食，老亲枵腹将何充。丽谯打鼓戍乌急，雪涕迸寒元菟空。",
      "蒋翁有子孝如此，南瞻再拜云峦起。何必相逢始订交，两峰遥映千山峙。",
      "庭前种柳柳尽枯，独子一本枯重苏。愿将私意祝翁寿，顽木感动春扶疏，先生之寿天为符。"
    ]
  },
  {
    "id": "adcfe4db5f336eb80d83b18faf669de5",
    "title": "刘孝子子超索书歌",
    "authorName": "戴梓",
    "authorId": "adcfe4db5f336eb87437d1363e7e0224",
    "dynasty": "清",
    "content": [
      "襄平刘君字子超，文追秦汉诗风骚。",
      "青衿曳曳未易紫，矫然鹤立鸣九皋。",
      "独敦至性能大孝，乃翁寝疾时悲号。",
      "一夕翁乘白鹤去，擗踊肠断魂随飘。",
      "天留孝子不就死，死绝苏回凡几遭。",
      "手扶灵輀北邙去，子却随依坟上住。",
      "一住三年不顾家，此身将化坟前树。",
      "坟旁有鬼时夜来，窥见孝子称奇哉。",
      "吁嗟孝子子如此，我虽为鬼宁无哀。",
      "守土尸位不上达，孝德昭昭名姓埋。",
      "我闻君名欲愧死，因痛亲亡徒已矣。",
      "今日为君书此歌，悲心暗逐春风起。"
    ]
  },
  {
    "id": "adcfe4db5f336eb80527596e23449416",
    "title": "辛丑三月望后一日闻亨儿成进士五百字",
    "authorName": "戴梓",
    "authorId": "adcfe4db5f336eb87437d1363e7e0224",
    "dynasty": "清",
    "content": [
      "携儿投辽东，嘤咿甫三月。",
      "汝母泪不干，哭久变成血。",
      "相逢尽路人，有苦向谁说。",
      "囊无金错刀，饭啜糠秕屑。",
      "腹内长苦饥，乳脉久乾竭。",
      "俯视怀中儿，不如弃沟辙。",
      "患难身莫保，安能育尔活。",
      "断绝骨肉恩，免使遭磨折。",
      "捧看几周回，骨相诚英物。",
      "头颅圆中规，额比成人阔。",
      "啼声侔钟鸣，双目剪秋月。",
      "尔我遭坎坷，抚弄亦怡悦。",
      "况昨初生时，梦兆卜休吉。",
      "天属系人心，欲舍终难割。",
      "迨至四五龄，居然若老成。",
      "嬉戏不侮虐，不作孩童行。",
      "欣闻邻家子，早暮有书声。",
      "索母为教读，母教无多经。",
      "数教数能诵，喜跃矜其能。",
      "我为饔飧累，日夕勤笔耕。",
      "不能自训迪，诬以他人凭。",
      "横暴遭恶族，惨掠如仇雠。",
      "冀欲陨其命，遂彼阴毒谋。",
      "尔母闻奔救，急痛心若抽。",
      "母子相持抱，涕泣不能收。",
      "性命虽脱免，郁怒瞢双眸。",
      "十载不见物，悔恨无时休。",
      "计年已十五，视物始能睹。",
      "黾勉为延师，劼毖历寒暑。",
      "操觚试为文，颇能驱陈腐。",
      "十七入黉宫，文名声楚楚。",
      "精进正斯时，家贫缺修脯。",
      "勤惰任尔为，避喧栖梵宇。",
      "裹粮既无多，枵腹勇难贾。",
      "几日复归来，饥瘦面尘土。",
      "抚诘心内伤，双泪落如雨。",
      "救死真不赡，岂复望延祜。",
      "已分覆巢馀，黄口无振羽。",
      "尔能体我心，愤无激艰阻。",
      "死灰冀复燃，瘁极不言苦。",
      "穷老望儿兴，酸心难备数。",
      "今幸捷南宫，惝恍浑疑梦。",
      "喜极反生悲，往事撄心胸。",
      "忆尔在母腹，惊怖遭陈凶。",
      "堕地随远配，屡困卒能通。",
      "机兆应不绝，无乃尔是钟。",
      "自待勿菲薄，负荷在尔躬。",
      "我老复奚望，甘心此地终。",
      "故乡岂不思，此事关苍穹。",
      "努力建名业，昌我北地宗。"
    ]
  },
  {
    "id": "adcfe4db5f336eb845a1f5919bb45d06",
    "title": "赠芳园主人",
    "authorName": "戴梓",
    "authorId": "adcfe4db5f336eb87437d1363e7e0224",
    "dynasty": "清",
    "content": [
      "芳园主人清且豪，眉间紫气双峰高。",
      "读书石室不知倦，行将上苑鞭春骄。",
      "桃花李花烂兰阁，兰阁妆成斗纷错。",
      "轻扬罗袂倚春风，桃李一时甘委落。",
      "可儿膝下初成语，神彩英英濯春雨。",
      "也解宫花喜欲探，一枝即霸欢传与。",
      "虎头已往繇不逢，人间何处求良工。",
      "欲将此意写尺幅，眼镜不明心徒空。",
      "逸情静虑闲拈颖，渲粉浮脂神莫并。",
      "何能飞胁上高天，手曳双星下参井。",
      "等闲楮墨成灵砂，干春朗秀悬娇影。"
    ]
  },
  {
    "id": "adcfe4db5f336eb8503c6f89718f949e",
    "title": "题画",
    "authorName": "戴梓",
    "authorId": "adcfe4db5f336eb87437d1363e7e0224",
    "dynasty": "清",
    "content": [
      "幽人乐山居，处处有茆屋。",
      "耕得陇头云，阴森傍溪木。",
      "但觉渔樵尊，不为簪缨束。",
      "短袂发长谣，西风乱秋竹。"
    ]
  },
  {
    "id": "adcfe4db5f336eb8503c6f892dbdca76",
    "title": "题画",
    "authorName": "戴梓",
    "authorId": "adcfe4db5f336eb87437d1363e7e0224",
    "dynasty": "清",
    "content": [
      "柳色亦何为，临风故窈窕。",
      "偶结离别情，多与烟波好。",
      "湖镜落云容，含灵动空皎。",
      "虑静物不移，孤情恣幽讨。"
    ]
  },
  {
    "id": "adcfe4db5f336eb86494cf007785d761",
    "title": "送发灵和尚",
    "authorName": "戴梓",
    "authorId": "adcfe4db5f336eb87437d1363e7e0224",
    "dynasty": "清",
    "content": [
      "朔风吹不断，阴云阻前程。",
      "辽河冻复裂，积雪埋高城。",
      "安居不出户，凛凛如履冰。",
      "君于此时去，去去何为情。",
      "方袍敝且薄，安与严寒争。",
      "我苦莫能助，岂能留君行。",
      "搴裳不撒手，暮鸟孤烟横。"
    ]
  },
  {
    "id": "adcfe4db5f336eb824787997acd4d4ac",
    "title": "题画杂咏",
    "authorName": "戴梓",
    "authorId": "adcfe4db5f336eb87437d1363e7e0224",
    "dynasty": "清",
    "content": [
      "襄阳具袍笏，拜石真成癫。",
      "闲来一泼墨，化作云与烟。",
      "历历数百载，望之如飞仙。",
      "我老不自养，力耕片石田。",
      "萧然坐草木，风雨欺穷檐。",
      "阴冥助柔翰，兴至挥数笺。",
      "时人苦不爱，将觅胭脂钱。"
    ]
  },
  {
    "id": "adcfe4db5f336eb868b6d13a6022acea",
    "title": "刘洪扬嫔女歌",
    "authorName": "戴梓",
    "authorId": "adcfe4db5f336eb87437d1363e7e0224",
    "dynasty": "清",
    "content": [
      "赤帝传后裔，卓然抱英姿。",
      "易水一千里，流风争贤之。",
      "杰士不世合，辽海来栖迟。",
      "炊冰苏白草，八十形离奇。",
      "霜雪照髯鬓，与我深相知。",
      "瞥见兰闺彦，娟娟娥双眉。",
      "东邻居鲁叟，朱门称硕耆。",
      "膝下挺凤羽，丱角春游嬉。",
      "藜杖日往复，交好结门楣。",
      "两姓屋不远，藓垣间苔畦。",
      "虽无百辆从，奁媵倾老赀。",
      "揭帘动脂粉，香风东西吹。",
      "余窘愧莫赠，摇膝抽秘思。",
      "白雪映彤管，欣得鸳鸯诗。",
      "五色散毛羽，关关欢水湄。",
      "唼喋浮中流，清波荡参差。",
      "窈窕芙蓉浦，比翼冲烟飞。",
      "岸上琼瑶树，生结连理枝。"
    ]
  },
  {
    "id": "adcfe4db5f336eb82c23b535599a2008",
    "title": "题朱玉端小像",
    "authorName": "戴梓",
    "authorId": "adcfe4db5f336eb87437d1363e7e0224",
    "dynasty": "清",
    "content": [
      "瞻彼貌兮，其貌扬扬。察彼度兮，其度汪汪。若云霄之凤翥，诚希世之麟祥。",
      "聆松风以寄傲，揽山翠而挹芳。偶临云水之际，时适烟波之乡。",
      "虽性甘于丘壑，而冥心栖乎庙堂。"
    ]
  },
  {
    "id": "adcfe4db5f336eb892d92e9bf2aa1a03",
    "title": "寿李明府",
    "authorName": "戴梓",
    "authorId": "adcfe4db5f336eb87437d1363e7e0224",
    "dynasty": "清",
    "content": [
      "千山纷嵂崒，医闾复嶙峋。",
      "葱翠两相望，烟云互主宾。",
      "中有琅玕室，所居唯仙人。",
      "仙人伊何者，柱史疑前身。",
      "托迹宦斯土，然犀照民情。",
      "口饮辽河水，胸怀紫塞冰。",
      "计禄给饘粥，不为俗所营。",
      "连山具慧眼，嘉名报枫宸。",
      "知遇无定秩，行将泽垓垠。",
      "荒词似近谀，不为达者称。",
      "欣此菡萏艳，嘉时庆弧辰。",
      "膏雨满阡陌，爽然进瑶尊。",
      "我老附民后，伛偻从众宾。",
      "将酿玉为醑，将劈麟为羹。",
      "长年莫可托，郁郁东海椿。",
      "侈言兼诞想，恐被使君嗔。",
      "聊倾荷盖露，清洁向君陈。"
    ]
  },
  {
    "id": "adcfe4db5f336eb8ca3fc7c6d0300d2f",
    "title": "题布袋和尚",
    "authorName": "戴梓",
    "authorId": "adcfe4db5f336eb87437d1363e7e0224",
    "dynasty": "清",
    "content": [
      "瞻彼布袋，其高如邱。",
      "袋内伊何，无物不收。",
      "时卧而枕，时渡而舟。",
      "浩浩弱水，载沈载浮。",
      "蛟龙勿侣，烟云是俦。",
      "一笑万古，坦腹何求。"
    ]
  },
  {
    "id": "adcfe4db5f336eb8b857feef78713ef8",
    "title": "题画罗汉",
    "authorName": "戴梓",
    "authorId": "adcfe4db5f336eb87437d1363e7e0224",
    "dynasty": "清",
    "content": [
      "溪水泠泠，石梁屹屹。",
      "电逐云奔，杖履安适。",
      "计口有二，计钵无一。",
      "入彼尘寰，何以乞食。",
      "不饮涧泉，不餐岭柏。",
      "一味真如，服之无斁。"
    ]
  },
  {
    "id": "adcfe4db5f336eb8b857feef09d31e85",
    "title": "题画罗汉",
    "authorName": "戴梓",
    "authorId": "adcfe4db5f336eb87437d1363e7e0224",
    "dynasty": "清",
    "content": [
      "既无文字，何以书为。",
      "既无臭味，何以钵为。",
      "二老苍苍，相顾而𢼮。",
      "有草可藉，有树可依。",
      "皎皎白日，清风自吹。",
      "闲云无约，到处相随。"
    ]
  },
  {
    "id": "adcfe4db5f336eb8b857feef6a8fd3e1",
    "title": "题画罗汉",
    "authorName": "戴梓",
    "authorId": "adcfe4db5f336eb87437d1363e7e0224",
    "dynasty": "清",
    "content": [
      "承彼箕趺，岩岩石峙。",
      "謦欬当风，猿啼鹤唳。",
      "惊醒蛰龙，云蒸海沸。",
      "攫之不能，揉之不易。",
      "雷电翻空，震拔天地。",
      "当头一喝，收回钵内。"
    ]
  },
  {
    "id": "adcfe4db5f336eb8b857feef2572a6ad",
    "title": "题画罗汉",
    "authorName": "戴梓",
    "authorId": "adcfe4db5f336eb87437d1363e7e0224",
    "dynasty": "清",
    "content": [
      "合掌陈词，问以大道。",
      "大道伊何，嚷嚷闹闹。",
      "云过不滋，水流泥淖。",
      "道在理中，理为道盗。",
      "罗汉本领，恐不能到。",
      "敢问如来，不言而笑。"
    ]
  },
  {
    "id": "adcfe4db5f336eb8b857feef3284e21c",
    "title": "题画罗汉",
    "authorName": "戴梓",
    "authorId": "adcfe4db5f336eb87437d1363e7e0224",
    "dynasty": "清",
    "content": [
      "猛士贾力，视虎如豵。",
      "咤叱相向，毛血翻风。",
      "以彼衲子，称曰神通。",
      "考之古史，有人豢龙。",
      "龙且可豢，矧彼大虫。",
      "寓言引此，云西水东。"
    ]
  },
  {
    "id": "adcfe4db5f336eb8b857feef2925eb32",
    "title": "题画罗汉",
    "authorName": "戴梓",
    "authorId": "adcfe4db5f336eb87437d1363e7e0224",
    "dynasty": "清",
    "content": [
      "偶逢一石，就之欲眠。",
      "岩草拥后，松风落前。",
      "西方东土，山隈海边。",
      "有此乐国，可以永年。",
      "如水出泉，清不费钱。",
      "梧桐一叶，临秋翩翩。"
    ]
  },
  {
    "id": "adcfe4db5f336eb8b857feef4f3600ca",
    "title": "题画罗汉",
    "authorName": "戴梓",
    "authorId": "adcfe4db5f336eb87437d1363e7e0224",
    "dynasty": "清",
    "content": [
      "茫茫大海，何为彼岸。",
      "险哉险哉，波涛浩瀚。",
      "鲸鲲若山，狰狞欲啖。",
      "委身从之，夫复何憾。",
      "一有失足，万劫莫办。",
      "我欲援之，回首一看。"
    ]
  },
  {
    "id": "adcfe4db5f336eb8b857feefb371a7c1",
    "title": "题画罗汉",
    "authorName": "戴梓",
    "authorId": "adcfe4db5f336eb87437d1363e7e0224",
    "dynasty": "清",
    "content": [
      "宝塔七级，其小如锥。",
      "掌中游戏，如同小儿。",
      "显此神通，犯彼清规。",
      "耸身入塔，发大光辉。",
      "照彻五部，宝网罗之。",
      "相索和南，草偃风吹。"
    ]
  },
  {
    "id": "adcfe4db5f336eb8b857feefd507d3d8",
    "title": "题画罗汉",
    "authorName": "戴梓",
    "authorId": "adcfe4db5f336eb87437d1363e7e0224",
    "dynasty": "清",
    "content": [
      "杖不自持，反付童子。",
      "童子如妖，摇唇弄齿。",
      "柴风欲焚，草霜欲死。",
      "纵有灵芝，亦不能起。",
      "嗟哉此躯，如水如纸。",
      "纸可千年，水弗能止。"
    ]
  },
  {
    "id": "adcfe4db5f336eb8b857feefd9b91ba6",
    "title": "题画罗汉",
    "authorName": "戴梓",
    "authorId": "adcfe4db5f336eb87437d1363e7e0224",
    "dynasty": "清",
    "content": [
      "白云蒸蒸，高台层层。",
      "梧桐兔落，杨柳鸦惊。",
      "眼中幻境，岂我真形。",
      "四海五岳，宁无应声。",
      "忽发狮吼，震荡幽明。",
      "梦乎醒乎，是死是生。"
    ]
  },
  {
    "id": "adcfe4db5f336eb89d4d194a195d8075",
    "title": "医巫闾山",
    "authorName": "戴梓",
    "authorId": "adcfe4db5f336eb87437d1363e7e0224",
    "dynasty": "清",
    "content": [
      "瞻彼闾山，巍巍灵厚。",
      "长白荫东，祁连翠右。",
      "势望脉通，挺载干覆。",
      "郁郁葱葱，发祥启佑。",
      "奠镇幽方，默相我后。",
      "神其赫思，飙旗电骤。",
      "玉宇金镛，照振岩岫。",
      "昔肇虞封，今邀圣构。",
      "昭兮极兮，泉膏霭耨。",
      "至哉圣皇，两间造就。",
      "川岳效灵，陈华吐秀。",
      "永永万年，祝无疆寿。"
    ]
  },
  {
    "id": "adcfe4db5f3824ef09e9dae126acd74e",
    "title": "盘山",
    "authorName": "智朴",
    "authorId": "adcfe4db5f3824efd1457b72d1457b72",
    "dynasty": "清",
    "content": [
      "苍松乱插连云石，石上苔痕虎行迹。",
      "拄杖来从飞鸟边，下视苍茫远烟碧。"
    ]
  },
  {
    "id": "adcfe4db5f402728920ba3fdbba86db8",
    "title": "初秋登黔灵赠瞿脉上人",
    "authorName": "曹维城",
    "authorId": "adcfe4db5f402728d1457b72d1457b72",
    "dynasty": "清",
    "content": [
      "黔山精舍好，相对有名僧。",
      "道悟无生妙，禅参最上乘。",
      "茶煎涧中水，香霭佛前镫。",
      "不许尘凡到，云岚护几层。"
    ]
  },
  {
    "id": "adcfe4db5f5e6b211a37b473fcae1b20",
    "title": "晚望",
    "authorName": "张霖",
    "authorId": "adcfe4db5f5e6b21d1457b72d1457b72",
    "dynasty": "清",
    "content": [
      "万家炊不止，烟起半天横。",
      "海气东来合，云林北望平。",
      "风寒疑作雨，月黑早关城。",
      "小艇归何急，渔镫一路明。"
    ]
  },
  {
    "id": "adcfe4db5f5e6b21f7de33bae2b7e477",
    "title": "寄怀念艺弟",
    "authorName": "张霖",
    "authorId": "adcfe4db5f5e6b21d1457b72d1457b72",
    "dynasty": "清",
    "content": [
      "江上不宜秋，秋容动深省。",
      "南岸枫叶丹，北岸荻花冷。",
      "天空无碧云，雁字排高影。",
      "举头送鸿雁，目断闲山迥。",
      "岂不羡奋飞，同群苦未整。",
      "吴江接楚江，愁思徒耿耿。"
    ]
  },
  {
    "id": "adcfe4db5f73cad5ec569d18c290ff81",
    "title": "王叔明维扬送别图卷子为伯谦丈赋",
    "authorName": "胡璧城",
    "authorId": "adcfe4db5f73cad5d1457b72d1457b72",
    "dynasty": "清",
    "content": [
      "岂惟无忌似牢之，雅奉鸥波作本师。",
      "朗朗须眉亭上客，寥寥烟水画中诗。",
      "风飘别袂黏花雨，帆入春江罥柳丝。",
      "持与大痴图本较，富春声价并当时。"
    ]
  },
  {
    "id": "adcfe4db5f73cad586d19717a16e3f39",
    "title": "淮上怀古",
    "authorName": "胡璧城",
    "authorId": "adcfe4db5f73cad5d1457b72d1457b72",
    "dynasty": "清",
    "content": [
      "带刀入市久成风，裤褶儿曹气不同。",
      "左顾声援通海上，北来形势壮山东。",
      "骄兵淠水鏖行密，惰将符离败魏公。",
      "南宋晚唐多少事，离离都在暮烟中。"
    ]
  },
  {
    "id": "adcfe4db5f73cad586d19717aa0921e7",
    "title": "淮上怀古",
    "authorName": "胡璧城",
    "authorId": "adcfe4db5f73cad5d1457b72d1457b72",
    "dynasty": "清",
    "content": [
      "一自飞龙出凤阳，山川丰沛故人乡。",
      "九门燕市都重奠，十庙鸡鸣草渐荒。",
      "漆室凄凉高帝冢，朱门摇落大功坊。",
      "到来四镇成何事，落日疏林满建康。"
    ]
  },
  {
    "id": "adcfe4db5f73cad598192b05eff44bc0",
    "title": "赠新安黄朴臣歌",
    "authorName": "胡璧城",
    "authorId": "adcfe4db5f73cad5d1457b72d1457b72",
    "dynasty": "清",
    "content": [
      "朴臣用笔如用铁，刀槊飒飒秋风哀。",
      "千壑万壑落眼底，真气盘郁孤云开。",
      "吾家江南有老屋，青山四壁森为排。",
      "草树摇落石骨瘦，阴寒逼础生莓苔。",
      "十年潦倒不归去，仆仆打帽堆黄埃。",
      "君家亦在黄山下，云气出入庭阴隈。",
      "坐对溪山置笔砚，定知真稿非凡胎。",
      "读君此画三叹息，便欲长歌归去来。"
    ]
  },
  {
    "id": "adcfe4db5f758b172b795ba982a37876",
    "title": "夜坐摊书不寐赋此却笑",
    "authorName": "周寿昌",
    "authorId": "adcfe4db5f758b17155fa095f0fcf351",
    "dynasty": "清",
    "content": [
      "霜月夜已寂，丹黄心未疲。",
      "读惊邻寝梦，吟续旧游诗。",
      "柝误荒鸡补，镫昏黠鼠窥。",
      "手书还兀坐，自觉老夫痴。"
    ]
  },
  {
    "id": "adcfe4db5f758b17adb4c7fc3ed37cb2",
    "title": "金陵春暮",
    "authorName": "周寿昌",
    "authorId": "adcfe4db5f758b17155fa095f0fcf351",
    "dynasty": "清",
    "content": [
      "铁瓮城西耸丽谯，秣陵东望路迢迢。",
      "苍茫云树逢三月，歌舞河山递六朝。",
      "细雨湿花朱雀桁，晚风低柳白门桥。",
      "乡心未逐春波长，江上孤篷夜听潮。"
    ]
  },
  {
    "id": "adcfe4db5f758b17336325268ad6fb2e",
    "title": "拂水山庄",
    "authorName": "周寿昌",
    "authorId": "adcfe4db5f758b17155fa095f0fcf351",
    "dynasty": "清",
    "content": [
      "几树残阳故国春，沧桑回首劫灰新。",
      "褚渊旧日原名士，危素兴朝自老臣。",
      "末路艰难同有死，清流朋党愧斯人。",
      "绛云莫更寻遗址，欲遣西风荡庾尘。"
    ]
  },
  {
    "id": "adcfe4db5f758b17e787609e793f3f2b",
    "title": "偶书",
    "authorName": "周寿昌",
    "authorId": "adcfe4db5f758b17155fa095f0fcf351",
    "dynasty": "清",
    "content": [
      "嵇康疏懒步兵狂，束缚从来与世忘。",
      "四十年中百忧患，三千界里一毫芒。",
      "角凭蜗寄分蛮触，腹任蝉饥谢蛣蜣。",
      "饱饭读书吾计得，不须秋水悟濠梁。"
    ]
  },
  {
    "id": "adcfe4db5f758b1787fc1fa648a01176",
    "title": "书张江陵传后",
    "authorName": "周寿昌",
    "authorId": "adcfe4db5f758b17155fa095f0fcf351",
    "dynasty": "清",
    "content": [
      "相公礼数绝班联，生是升霄死坠渊。",
      "博陆祸萌骖乘日，元成恩断仆碑年。",
      "曾无梁窭池台盛，并异京攸父子权。",
      "弱主衰朝中外肃，千秋谁似济时贤。"
    ]
  },
  {
    "id": "adcfe4db5f758b1787fc1fa6f7724ca6",
    "title": "书张江陵传后",
    "authorName": "周寿昌",
    "authorId": "adcfe4db5f758b17155fa095f0fcf351",
    "dynasty": "清",
    "content": [
      "最怜庄烈一朝臣，五十人无此一人。",
      "法禁貂珰严内侍，令驰羽檄靖边尘。",
      "微嫌俭逊公孙被，未许人污丙相茵。",
      "尚有文孙死奇烈，荆山桂岭两嶙峋。"
    ]
  },
  {
    "id": "adcfe4db5f758b174f5b8e63e728b690",
    "title": "澹忘",
    "authorName": "周寿昌",
    "authorId": "adcfe4db5f758b17155fa095f0fcf351",
    "dynasty": "清",
    "content": [
      "力遣牢愁付澹忘，垂帘枯坐静焚香。",
      "官间屡集惟书估，老倦常游是睡乡。",
      "室有吟声贫亦乐，秋多晴日昼仍长。",
      "遗文更欲传家武，泣语诸孙好护藏。"
    ]
  },
  {
    "id": "adcfe4db5f758b1792c55fd1492b266b",
    "title": "镫下校书毕即书其后",
    "authorName": "周寿昌",
    "authorId": "adcfe4db5f758b17155fa095f0fcf351",
    "dynasty": "清",
    "content": [
      "昼夜丹黄漏未终，肚怀犹作少年雄。",
      "书烦人写惭麟士，诗逐年增似放翁。",
      "竹径有阴微翳月，纸窗无隙暗生风。",
      "文章报国终何济，便到渊云未是工。"
    ]
  },
  {
    "id": "adcfe4db5f758b17ed3465e9493b9bac",
    "title": "秋夜独坐",
    "authorName": "周寿昌",
    "authorId": "adcfe4db5f758b17155fa095f0fcf351",
    "dynasty": "清",
    "content": [
      "横胸五岳耸嵯峨，自剔残镫倚醉歌。",
      "阶下寒蛩楼上雁，十年消受此声多。"
    ]
  },
  {
    "id": "adcfe4db5f758b17a1dd5b5417b5bad2",
    "title": "山行杂咏",
    "authorName": "周寿昌",
    "authorId": "adcfe4db5f758b17155fa095f0fcf351",
    "dynasty": "清",
    "content": [
      "山萸子熟趁风落，荞麦花开如雪飞。",
      "入林路曲不知返，高下乱峰青四围。"
    ]
  },
  {
    "id": "adcfe4db5f758b17ba198d977e8bdff3",
    "title": "秋泊",
    "authorName": "周寿昌",
    "authorId": "adcfe4db5f758b17155fa095f0fcf351",
    "dynasty": "清",
    "content": [
      "渺渺烟波叠叠愁，飘然一叶荡中流。",
      "湘江老得秋如许，不许芦花不白头。"
    ]
  },
  {
    "id": "adcfe4db5f758b175efef121f5f54068",
    "title": "晒旧衣感赋",
    "authorName": "周寿昌",
    "authorId": "adcfe4db5f758b17155fa095f0fcf351",
    "dynasty": "清",
    "content": [
      "卅载绨袍检尚存，领襟虽破却余温。",
      "重缝不忍轻移拆，上有慈亲旧线痕。"
    ]
  },
  {
    "id": "adcfe4db5f758b171d45269a2fdbbf0f",
    "title": "胡恕堂中丞听禅图",
    "authorName": "周寿昌",
    "authorId": "adcfe4db5f758b17155fa095f0fcf351",
    "dynasty": "清",
    "content": [
      "粤秀峰头妖雾横，先生到日欃枪平。",
      "西子湖头秋月皎，先生去后烽烟扰。",
      "一去一来何因缘，是有妙法非言诠。",
      "心慈合造人间福，量大能超劫外天。",
      "天台一万八千丈，飞仙往往凌风上。",
      "忽从古德证三生，俯瞰尘寰空万象。",
      "鱼山梵呗几由旬，白足历见宰官身。",
      "手持龙节敷灵雨，活物岂数恒沙尘。",
      "修罗不艺青莲火，小歇津梁参佛果。",
      "根芽悟彻去来今，丹青妙写人天我。",
      "我昔问绢之江涯，石梁曾访赤城霞。",
      "披图愿附听经座，笑摘灵山一瓣花。"
    ]
  },
  {
    "id": "adcfe4db5f758b1760ff5bb2d2fc977f",
    "title": "饮酒杂诗",
    "authorName": "周寿昌",
    "authorId": "adcfe4db5f758b17155fa095f0fcf351",
    "dynasty": "清",
    "content": [
      "我生不善饮，见酒心辄喜。",
      "酒户三数人，视我颇知己。",
      "人生隔胸臆，对面千万里。",
      "惟有醉后言，谬误亦至理。",
      "当其饮极畅，天地归尺咫。",
      "幽暗靡不宣，披豁倾底里。",
      "不闻羡门生，能胜刘伶死。",
      "穷达况有命，此酒未可止。"
    ]
  },
  {
    "id": "adcfe4db5f866ddec0faaa059c9feaeb",
    "title": "游沈氏啸园",
    "authorName": "褚成允",
    "authorId": "adcfe4db5f866dded1457b72d1457b72",
    "dynasty": "清",
    "content": [
      "二百年前梦，名园是壮观。",
      "笙歌低落日，楼阁耸层峦。",
      "旧业随流水，新愁独倚阑。",
      "废兴今古事，且作等闲看。"
    ]
  },
  {
    "id": "adcfe4db5f8af669b8e588b470014b0a",
    "title": "咏怀",
    "authorName": "吕法曾",
    "authorId": "adcfe4db5f8af6691ef91c216a5dfac4",
    "dynasty": "清",
    "content": [
      "南山有文豹，霖雨不下来。",
      "天马体容与，而终不自谋。",
      "女贞慕松柏，乃与岁寒期。",
      "高楼齐浮云，上有女伤悲。",
      "过时讵不字，淇梁非所宜。"
    ]
  },
  {
    "id": "adcfe4db5f8af669b8e588b485398a68",
    "title": "咏怀",
    "authorName": "吕法曾",
    "authorId": "adcfe4db5f8af6691ef91c216a5dfac4",
    "dynasty": "清",
    "content": [
      "梁鸿草野人，枯隐亦为拙。",
      "韩信一匹夫，富贵念何热。",
      "南阳有高士，可以称人杰。",
      "自比于管乐，实伊吕之埒。",
      "少小慕文儒，剑术破其迂。",
      "敢希成功后，辞爵返田庐。"
    ]
  },
  {
    "id": "adcfe4db5f8c61f55fa03de5b05cafea",
    "title": "有感",
    "authorName": "丁日昌",
    "authorId": "adcfe4db5f8c61f514cfdb59e1314fc0",
    "dynasty": "清",
    "content": [
      "一弓小辟读书岩，蔓草疏茅手自芟。",
      "敢诩史长才学识，难尝世味苦酸咸。",
      "此时说梦终无益，他日知谁果不凡。",
      "惟有旧巢双燕子，依依向我尚呢喃。"
    ]
  },
  {
    "id": "adcfe4db5f8c61f5486525c5260279e9",
    "title": "留隍道中",
    "authorName": "丁日昌",
    "authorId": "adcfe4db5f8c61f514cfdb59e1314fc0",
    "dynasty": "清",
    "content": [
      "肩舆远出画桥西，密密人家傍柳堤。",
      "一路山光迎客笑，半林鸠鸟背人啼。",
      "园蔬破甲香犹湿，野笋添丁绿未齐。",
      "自笑劳劳缘底事，浮生镇日寄轮蹄。"
    ]
  },
  {
    "id": "adcfe4db5f8c61f56f3f3abb5ed1d69f",
    "title": "途中杂咏",
    "authorName": "丁日昌",
    "authorId": "adcfe4db5f8c61f514cfdb59e1314fc0",
    "dynasty": "清",
    "content": [
      "尽日肩舆踏翠苔，瘦牛猴岽各崔嵬。",
      "奇峰乱插愁天破，飞瀑奔流恐石开。",
      "村酒不妨留客醉，高云难得出山来。",
      "岭梅曾识诚斋面，冷落人间不受埃。"
    ]
  },
  {
    "id": "adcfe4db5f8c61f560a362cb3673a69b",
    "title": "东巡台湾恒春",
    "authorName": "丁日昌",
    "authorId": "adcfe4db5f8c61f514cfdb59e1314fc0",
    "dynasty": "清",
    "content": [
      "东瀛已是天将尽，况到东瀛最尽头。",
      "海水自来还自去，罡风时发复时收。",
      "徙薪曲突知谁共，衔石移山且自谋。",
      "饱听怒涛三百里，何人赤手掣蛟虬！"
    ]
  },
  {
    "id": "adcfe4db5fa30b0cd6dc46b02ea0bf84",
    "title": "听琴",
    "authorName": "自如",
    "authorId": "adcfe4db5fa30b0cd1457b72d1457b72",
    "dynasty": "清",
    "content": [
      "何人坐危石，为奏七弦琴。",
      "碧水落空谷，清风生远林。",
      "由来上古调，能静世间心。",
      "曲罢更回首，梅花香满岑。"
    ]
  },
  {
    "id": "adcfe4db5fab4a4857791ab66e3f4036",
    "title": "己亥杂诗·其五",
    "authorName": "龚自珍",
    "authorId": "adcfe4db5fab4a4805233523e8dfff46",
    "dynasty": "清",
    "appreciation": "作者当时愤然辞官，离别亲朋好友，愁肠百结。“浩荡”一词，除了说明愁绪之浓，还蕴蓄着对当时社会的不满、对当政者的愤然、对人民生活的担忧等各种复杂的思想感情。\n“浩荡离愁白日斜”。别离愁绪已经充塞天地、浩浩难禁，何况正值夕阳西坠，日暮摇落之际，诗人此时的心绪，便可想而知。如果借用词组结构方式分析其中的意蕴，以“离愁”为中心词的话，那么，“浩荡”是“离愁”的定语，而“白日斜”则是“离愁”的补语。“白日斜”是说作者带着离愁南归，因为愁绪郁积在胸中，所以感觉上时间过得很快，不知不觉已日薄西山。这里不说“夕阳”而取“白日”，正好与作者当时的心情相吻合，也隐喻当时国势渐颓的社会现实。在中国古典诗歌中，诗人们常常喜欢用落日作为自然现象和象征韶光易逝的双重手法来显示相思之烈或别离之苦。“携手上河梁，游子暮何之”（《古诗》）；“浮云游子意，落日故人情”（李白《送友人》）；“念去去，千里烟波，暮霭沉沉楚天阔”（柳永《雨霖铃》）；“斜阳却在，烟柳断肠处”（辛弃疾《摸鱼儿》）。“吟鞭东指即天涯”。“吟鞭”是指诗人的马鞭，“东指”点明了此行的目的地——故乡（浙江）。“即天涯”是说距离故乡还很远。马鞭举处，前面便是离京师越来越远的海角天涯。元人马致远的《天净沙》写秋思：“枯藤老树昏鸦，小桥流水人家。古道西风瘦马。夕阳西下，断肠人在天涯。”龚自珍以“浩荡”修饰离愁，以“白日斜”烘托离愁，以“天涯”映衬离愁，这种多层次的描写方法和马致远的“夕阳西下，断肠人在天涯”有异曲同工之妙。只不过龚自珍的“吟鞭东指即天涯”没有直接说自己是“断肠人”而已。\n按理说，龚自珍不满于死气沉沉的礼部衙门生活，毅然辞去礼部主事之职，准备回家乡杭州干一番事业，只身出都，有的只是对旧势力的决裂之感和憎恶之情，不应产生浩荡的离愁。唐诗人刘皂《旅次朔方》云：“无端更渡桑干水，却望并州是故乡。”说由于迁谪到更远的地方，因此连客舍地也成为故乡了。不同之处在于，龚自珍虽说是浙江仁和（今杭州）人，但小时候在北京住过，又在礼部和其他机构做了十余年京官，京城早已成了他的第二故乡。虽然龚自珍是主动要求辞职，但辞职的原因却是因为沉沦下僚，生活拮据，事出无奈，客观上是被迫离京出都。因此，“浩荡离愁”中，含有些许仕途蹭蹬，不为世用的感叹和在政治上、思想上的孤独感。兼之龚自珍当时与妓女灵箫关系十分密切，《己亥杂诗》十分之一的主题都与灵箫有关，其中一首说自己正堕入“红似相思绿似愁”的情场里，虽说灵箫并不在京师，但在这种情况下，与过去的生活告别，缠绵悱恻、依依不舍的“离愁”也就难排难遣。可见，龚自珍的“离愁”内涵是丰富、复杂和多方面的。\n日暮的片片飞花，撩起诗人的离愁。事业未竟，岁月蹉跎，青春已逝，红日西沉，今番出都，也许不再回还，作为描摹落花的能手，诗人爱“探春”，更爱“送春”，爱花开，也许更爱看花落，他曾在《西郊落花歌》中说纷飞的海棠花是到人间飘泊逗留的奇龙怪凤，把大风中海棠纷谢的奇景比作“如钱塘潮夜澎湃；如昆阳战晨披靡；如八万四千天女洗脸罢，齐向此地倾胭脂”。“又闻净土落花深四寸，冥目观想尤神驰”，想像“安得树有不尽之花更雨新好者，三百六十日长是落花时”。他对落花作过那么多美妙的比喻，而如今，诗人突然感到自己像一片飘飞的落花。辞别京都，诗人乘马车出都，一路情不能已，对着无边的落花，展开丰富的想像。官场的倾轧，沉重的氛围，窒息的人性，拮据的生活，诗人把自己的身世与落花完全融为一体。\n“落红不是无情物”，这里的“落红”两字。在全诗中地位十分重要。它上承“浩荡离愁”，诗人的离愁不仅有“浩荡”修饰，“白日斜”烘托，“天涯”映衬，还被动态的，由时时拂面而过的“落红”撩起。这一笔是隐藏在诗内的，因此，“落红”既是对前面离愁内涵的补充，而作为转折，它又使整首诗从离愁中解脱出来，转入下层，为全诗主题升华作了铺垫。此时诗人在想落红护花。“落红”即落花，全句的本义是说从树上飘落的花瓣并不是无情之物，而是依附地表，腐烂成泥，化作精魂，养育来年的春花。作者借自然的循环法则来自比，表示自己虽然辞官，但仍会关心国家的前途命运。这富有哲理的一句话，传达出诗人“不在其位，亦谋其政”的难能可贵的精神，表明了诗人无比坚定的决心，成为千古名句，激励着许多人“老骥伏枥，志在千里”。落花决不是无情的废物，诗人辞去礼部主事之职，正是为了到家乡主掌书院，聚徒讲学，把自己的学业和思想传给生徒，以变革的热情和未来的憧憬启迪他们，为国为民尽自己的最后一点力量。花落归根，化为春泥，正可以孕育新的春天，色彩、芬芳，正可以献给后之来者。诗人从大自然生生不息的规律中得到启发。大自然里花开花落，本来风雨由之，无感情可言，落红说不上是“有情物”还是“无情物”，只是诗人把自己的身世与落花完全结合起来，把感情移向落花，才使落花也具有人的感情，从而变成有情物。落花有情，表现在去酿造新的彩色的世界——“化作春泥更护花”。至此，诗人终于把飞花般纷乱的思绪捉住，从愁思中摆脱出来，带着时代的使命感，上升到一种庄严神圣的境界。“化作春泥更护花”，这是飞花的独白，也是诗人与腐败的官场决裂，向黑暗的势力抗争的庄严而神圣的宣誓。为了国家和黎民百姓，为了似锦繁花，不惜献身化为春泥。\n古代诗人描写落花，一种是怨啼鸟，怪东风，叹年华，面对落花，嘘唏感叹。“流水落花春去也，天上人间”（李煜《浪淘沙》）；“花自飘零水自流，一种相思，两处闲愁”（李清照《一剪梅》）；《红楼梦》中林黛玉葬花词：“依今葬花人笑痴，他年葬侬知是谁？”杜牧《金谷园》甚至把落花比作堕楼美人：“繁华事散逐香尘，流水无情草自春；日暮东风怨啼鸟，落花犹似堕楼人。”把风吹花落悄无声的自然景象与美人堕楼联系在一起，以粉红的花瓣从枝头飘落比拟红粉佳人堕楼，寓有美人如花，红颜薄命，美好的事物殒于一旦的感叹，讽刺了石崇“金谷园”繁华事散，好景不长的可悲结局，而把花落比作美人堕楼，有些凄楚肃杀，充满浓郁的感伤之情。另一种把落花作为自然景物来描写，其中不乏昂扬向上的精神。“时有落花至，远随流水香”（刘慎虚《阙题》）；“春城无处不飞花”（韩翃《寒食》）；“花落春仍在”（俞樾试帖诗），孟浩然的《春晓》“夜来风雨声，花落知多少”也只见童子的浑朴天真和烂漫之趣，而无伤春惜花之情。有的充满勃勃生机，有的在飒衰中现出昂奋。但是，无论是“春城无处不飞花”，还是“花落春仍在”，比起龚自珍的“落红不是无情物，化作春泥更护花”来，境界上要略逊一筹。即使化做春泥，也甘愿培育美丽的春花成长。不为独香，而为护花。表现诗人虽然脱离官场，依然关心着国家的命运，不忘报国之志，以此来表达他至死仍牵挂国家的一腔热情；充分表达诗人的壮怀，成为传世名句。\n这首小诗将政治抱负和个人志向融为一体，将抒情和议论有机结合，形象地表达了诗人复杂的情感。龚自珍论诗曾说“诗与人为一，人外无诗，诗外无人”（《书汤海秋诗集后》），他自己的创作就是最好的证明。",
    "content": [
      "浩荡离愁白日斜，吟鞭东指即天涯。",
      "落红不是无情物，化作春泥更护花。"
    ],
    "translation": "浩浩荡荡的离别愁绪向着日落西斜的远处延伸，离开北京，马鞭向东一挥，感觉就是人在天涯一般。我辞官归乡，有如从枝头上掉下来的落花，但它却不是无情之物，化成了春天的泥土，还能起着培育下一代的作用。",
    "intro": "这首诗是清代诗人龚自珍写的组诗《己亥杂诗》中的第五首，写诗人离京的感受。全诗分前后两部分，前两句为第一部分，后两句为第二部分。在第一部分里，诗人以天涯、日暮、落花写出一片浩荡的离愁，以落花自况，赋予自己的身世之感；第二部分以落花为过渡，从落花、春泥展开联想，把自己变革现实的热情和不甘寂寞消沉的意志移情落花，然后代落花立言，向春天宣誓，倾吐了深曲的旨意。全诗意象单纯，而情景浑成，比兴无端，而心迹昭然，短短二十八字，展示了诗人博大的胸怀，揭示了一种难能可贵的生命价值观，具有涵包天地的思想和感情容量，堪称定庵诗的压卷之作。",
    "annotation": [
      "浩荡离愁：离别京都的愁思浩如水波，也指作者心潮不平。浩荡：无限。",
      "吟鞭：诗人的马鞭。东指：东方故里。天涯：指离别京都的距离。",
      "落红：落花。花朵以红色者为尊贵，因此落花又称为落红。",
      "花：比喻国家。即：到。"
    ]
  },
  {
    "id": "adcfe4db5fab4a486274854124a08e45",
    "title": "己亥杂诗",
    "authorName": "龚自珍",
    "authorId": "adcfe4db5fab4a4805233523e8dfff46",
    "dynasty": "清",
    "appreciation": "在这首诗中，诗人对死气沉沉、缺乏生机的社会现状，深表痛心，急切地希望巨大的社会变革迅速到来。\n「九州生气恃风雷，万马齐喑究可哀」两句以比喩修辞格，表明只有依靠一场急风惊雷，才能打破在清朝统治下，到处呈现着的为时已久的一片死气沉沉的局面。「风雷」喩革命风暴。鲁迅先生《无题》诗「于无声处听惊雷」中「惊霄」亦此意思。「风雷」之上冠以「恃」字，表明挽救危亡，振兴国家，急风惊雷而外，别无他途，足以见出诗人的敏锐眼光和斗争梢神。「万马齐喑」喩在清朝统治下，人们不敢讲话，到处是一种令人窒息的沉闷气氛。这里用了一个典故。苏轼《三马图赞引》：「时（宋元祐初）西域贡马，首高八尺，龙颅而风骨，虎背而豹章，出东华门，入天驷监，振鬣长鸣，万马齐喑。」对于「万马齐喑」的局面，用一「哀」字，表明诗人痛惜之情与爱国之心。诗人于嘉庆十五年（公元1810年）到北京做官，满怀经世之志、治国之略，但是仕途的失意。政治主张的破灭，使他清醒地认识到他处在「平生进退两颠簸」（《十月廿夜大风不寐起而书怀》）的境遇中。像诗人这样先进的思想家、政治家，面对此情此境，必会痛心疾首。\n「我功天公重抖擞，不拘一格降人才」两句，运用移花接木的手法，表现了诗人渴望砸烂黑暗统治，出现一个崭新世界的愿望。「天公」，即玉皇，亦即世俗所谓老天爷。诗人揭露时弊，忽然就劝起老天爷来了，诗末自注云：「过镇江，见赛玉皇及风神、雷神者，祷祠数万，道士乞撰青词。」这个自注说明了诗人写这首诗的具体环境，看出了诗人是借「道士乞撰青词」之机，用民间迷信活动来为自己所要表达的思想感情服务。「不拘一格」，充分表现了诗人开阔的胸怀，远大的目光，具有战略性的设想。当时的清政府，腐朽无能，内忧外患，特别是帝国主义侵略者，虎视耽耽，奴役中国民族、灭亡中国国家之心不死，瓜分风潮，迫在眉睫，要拯救暴风中破船似的中国，非有各方面的大批人才，是无济午事的，所以诗人劝天公重新振作精神，不拘一格而降大批人才，共挽即倒的狂澜，将倾的大厦。「劝」字，颇具积极意义。它是奉劝，而不是乞求，表现了诗人处于踞离临下的地位，也显示出诗人变革的信心。\n整首诗中选用「九州」、「风雷」、「万马」、「天公」这样的具有壮伟特征的主观意象，是诗人用奇特的想象表现了他热烈的希望，他期待着杰出人才的涌现，期待着改革大势形成新的「风雷」、新的生机，一扫笼罩九州的沉闷和迟滞的局面，既揭露矛盾、批判现实，更憧憬未来、充满理想。它独辟奇境，别开生面，呼唤着变革，呼唤未来。寓意深刻，气势不凡。\n全诗以一种热情洋溢的战斗姿态，对清朝当政者以讽荐，表达了作者心中对国家未来命途的关切，和希望当政者能够广纳人才的渴望，具有很深刻的历史背景和很强的现实意义。",
    "content": [
      "九州生气恃风雷，万马齐喑究可哀。",
      "我劝天公重抖擞，不拘一格降人才。"
    ],
    "translation": "只有狂雷炸响般的巨大力量才能使中国大地发出勃勃生机，然而社会政局毫无生气终究是一种悲哀。\n我奉劝上天要重新振作精神，不要拘泥一定规格以降下更多的人才。",
    "intro": "此诗是《己亥杂诗》中的第一百二十五首。这首诗以祈祷天神的口吻，呼唤着风雷般的变革，以打破清王朝束缚思想、扼杀人才造成的死气沉沉的局面，表达了作者解放人才，变革社会，振兴国家的愿望。",
    "annotation": [
      "九州：中国的别称之一。分别是：冀州、兖州、青州、徐州、扬州、荆州、梁州、雍州和豫州。王昌龄《放歌行》：「清乐动千门，皇风被九州」。",
      "生气：生气勃勃的局面。",
      "恃（shì）：依靠。",
      "万马齐喑（yīn）：喩社会政局毫无生气。喑，沉默、不说话。",
      "天公：造物主。",
      "抖擞：振作，奋发。",
      "降：降生、降临。"
    ]
  },
  {
    "id": "adcfe4db5fab4a48716d639a5c9993f2",
    "title": "梦中作四截句（其二）",
    "authorName": "龚自珍",
    "authorId": "adcfe4db5fab4a4805233523e8dfff46",
    "dynasty": "清",
    "content": [
      "黄金华发两飘萧，六九童心尚未消。",
      "叱起海红帘底月，四厢花影怒于潮。"
    ],
    "intro": "这首“梦中作”，前二句写的与《猛忆》的意思相近，但表达得更直遂，更遒劲，体现了诗人人到中年，虽功业未就而其志弥坚的雄心。“叱起”二句：清代女诗人王采薇有“四山花影下如潮”的诗句，这两句由此脱胎而出，意思是说，自己要像“叱起帘底月”一样，唤醒沉睡的国人，让觉醒奋起的人像月下的花影如潮涌现。海红：大红色。这二句色泽秾丽，境界雄奇，诗人借助于“海红帘底月”和“花影怒于潮”的鲜明形象，表达了他志在唤醒国人，扭转乾坤，重造天地的“六九童心”。“帘底月”竟然可以“叱起”，“花影下如潮”，一“怒”字，一“叱”一“怒”，笔力千钧，色彩浓重，鲜明地表现了诗人变革世界的伟大气魄、坚定信念和强烈愿望。"
  },
  {
    "id": "adcfe4db5fab4a48dd628e8fcb25d6cf",
    "title": "夜坐",
    "authorName": "龚自珍",
    "authorId": "adcfe4db5fab4a4805233523e8dfff46",
    "dynasty": "清",
    "appreciation": "以雄奇之笔写哀怨之情，最为定庵所擅长，亦最能体现其“剑”、“箫”合一的独特的美学品格。这两篇《夜坐》如此，下面两篇《秋心》亦复如是，将其对读，能对定庵诗歌卓绝处有更深一重体验。\n本组诗作于道光三年（1823）秋，作者以内阁中书充国史馆校对官，又值第四次应会试落榜，孤愤之情、奇崛之意纷至沓来，夜坐难眠，遂有此神思飙发、想象突奔之篇章。前首一开始即点出“伤心”二字，为一组诗之关捩，而“不如放眼入青冥”则将视野放宽至无垠的夜空，藉此来思索宇宙与人生，于是全诗基调顿时超越了一城一地的鸡虫得失，而是展现出广阔深邃的诗意图景与哲理意蕴。“一山”二句为定庵诗中奇语，与其说是遥望黑夜所见，毋宁说仍是展现了心灵化的“夜色”，“山”、“丘陵”、“万籁”、“帝坐”等亦皆是人文化了的意象，其造势之峻峭、思想之锋锐曾为康有为等激赏。五六句以旧典隐微陈郁地表现作者对时政、尤其是人材问题的见解，一“似”字、一“久”字为匠心所在，充满指责愤激之意。“平生不蓄湘累问”一句反用杜甫《暮春江陵送马大卿公恩命追赴阙下》“天意高难问，人情老易悲”诗意，既然问天而无效，那便只有月中嫦娥能够听取自己的忧愤了！汹涌的失望孤独之情跃跃然于纸上。\n第二篇首联之“沉沉”二字、“一睨”二字均极精警，活画出定庵“一山突起”的人格风范，可是这位睨视海内人材的杰出者不是因为幼年即堕入晋贤的通脱狂浪、不拘礼法之风，至而立之年才参与史席、距离自己的理想长途漫漫么？然则作者理想为何？古之所谓“三不朽”、“一人得道、鸡犬升天”一类为人艳羡者居然都不在其眼中！他所期冀的原来是一种“回肠荡气”的又与解脱烦恼的禅学相关的“情”和“才”的交融。然而，所谓“逃禅一意皈宗风，惜哉幽情丽想销难空”，诗人对禅宗真的虔信否？这只是无奈之下的遁逃而已！那些难以销除的如玉美人和如虹剑气才是他深心处想往的境界啊！作者豪气横空，可“万一”二字又透出明知难以实现的“伤心”与苍凉。中夜独坐，总不过是以“来何汹涌”开始，以“去尚缠绵”告终的罢！\n尝见张远山（《齐人物论》作者之一）称李白将“愁”写得“欣喜若狂”，以为深得太白诗歌三昧。不妨也如此说，如龚自珍将“伤心”写得如此气象万千者，太白之后，亦不多觏。",
    "content": [
      "其一",
      "春夜伤心坐画屏，不如放眼入青冥。",
      "一山突起丘陵妒，万籁无言帝座灵。",
      "塞上似腾奇女气，江东久殒少微星。",
      "从来不蓄湘累问，唤出嫦娥诗与听。",
      "其二",
      "沉沉心事北南东，一睨人材海内空。",
      "壮岁始参周史席，髫年惜堕晋贤风。",
      "功高拜将成仙外，才尽回肠荡气中。",
      "万一禅关砉然破，美人如玉剑如虹。"
    ],
    "intro": "是龚自珍创作组诗作品。本组诗作于道光三年秋，作者以内阁中书充国史馆校对官，又值第四次应会试落榜，孤愤之情、奇崛之意纷至沓来，夜坐难眠，遂有此神思飙发、想象突奔之篇章。",
    "annotation": [
      "青冥：天空。",
      "“一山”句——写“放眼入青冥”所见情景，隐含一己绝艳之才不为世人所认知而反遭压抑之意。",
      "“万籁”句——喻指朝廷一心独裁，死气沉沉。帝坐，即帝座，北极第二星，代指帝王。",
      "奇女气：《汉书·外戚传》载，汉武帝巡狩河间，望气者曰：“此有奇女”，武帝访得赵倢伃，封为钩弋夫人。此句谓统治层不识草野之异材。",
      "少微星：太微座西有四星，代表处士、议士、博士、大夫。少微星明则贤士举，不明则反之。见张守节《史记正义》。此句谓人材凋敝，由来已久。",
      "湘累：指屈原。屈原无辜被放，投湘水而死，故称。见扬雄《反离骚》。湘累问，指屈子名篇《天问》。",
      "姮（héng横）娥：嫦娥本名，因避汉文帝刘恒讳，改姮为嫦。",
      "“壮岁”句：年已三十才任一史官之职。壮岁，三十岁。作者道光元年充国史馆校对官，参修《一统志》，时年三十。",
      "“髫年”句：谓自己很早就陷溺于晋人如嵇康、阮籍等通脱放浪之遗风，以致不为俗世所容，仕途坎坷。髫（tiáo条）年，幼年。",
      "“万一”二句：谓参悟人生妙义之后，境界顿开，柔情豪气两相交融。禅关，佛教称参悟教义时遇到的种种障碍。砉（xū虚，又作huā花）然，皮骨剥离声，见《庄子·养生主》。此处形容禅关开裂之声。"
    ]
  },
  {
    "id": "adcfe4db5fab4a48971a47b5a0a7b965",
    "title": "自春徂秋，偶有所触",
    "authorName": "龚自珍",
    "authorId": "adcfe4db5fab4a4805233523e8dfff46",
    "dynasty": "清",
    "content": [
      "道力战万籁，微芒课其功。",
      "不能胜寸心，安能胜苍穹。",
      "相彼鸾与凤，不栖枯枝松。",
      "天神傥下来，清明可与通。",
      "返听如有声，消息鞭愈聋。",
      "死我信道笃，生我行神空。",
      "障海使西流，挥日还于东。"
    ]
  },
  {
    "id": "adcfe4db5fab4a487871fe384eb6f383",
    "title": "西郊落花歌",
    "authorName": "龚自珍",
    "authorId": "adcfe4db5fab4a4805233523e8dfff46",
    "dynasty": "清",
    "appreciation": "这是一首诗人用灵魂来表现的一阕“落花”的赞歌。全诗描写气势磅礴，感情强烈，笔力遒劲。作者运笔有如鬼斧神工，极尽夸饰渲染之能事，以丰富而奇特的想象，缤纷而璀璨的画面，绚丽而斑斓的色彩。诗人在诗中运用了多种修辞艺术手法，透过落花随风而逝、漫天飞舞、纷纷扬扬的壮美景观，从而展示了诗人在不为世用、不为时重的挫折中，既失意苦闷而又不甘沉沦、不愿退伏的心路历程。他一反传统对落花的倾注深情、极致赞美，正是诗人对新的生命价值的追求、对个人感情的尊重的个性意识的流露。而这一切，又被艺术地、诗化地表现出来，透出一种昂扬向上、积极进取的倔强精神。\n全诗以新奇的艺术构思、巧妙的寓意把瑰丽的生命力量与崇高的理想相互结合起来，极写生命陨落的辉煌、生命力迸发的尽致。生命虽极辉煌而毕竟陨落，虽陨落而曾经辉煌，这就揭示了生命的瑰丽璀璨与生命的凋谢陨灭、青春的美丽与青春的易逝之间的不可调和的矛盾规律，深深地寄托了诗人失意之中的悲哀与无奈。\n而正是这种深层的悲哀与无奈激发了诗人内在的傲岸不羁的个性意识的觉醒，以疏狂痴想之姿态向“落花”的传统意蕴即陈旧的传统思想文化意识发出挑战，并积极探求个体生命与人生理想的真正价值所在，以期能为国家贡献自已的国量。正因如此，这一阕“奇思古艳”（谭嗣同）的“落花”狂想曲，才真的是大放异彩，震撼人心。艺术上的成功使得这首诗成了艺苑奇珍。\n全诗共分为三大部分，诗的开头八句是第一部分，主要写诗人春日郊游，观赏落花，并且深深被那奇丽壮美的景象吸引、陶醉的情景。\n“西郊落花天下奇，古人但赋伤春诗。”诗的开头这两旬就显得落笔不凡，作者盛赞北京西郊的落花景象是天下奇观，慨叹古人只写些伤春之词，却没有一首赞美的诗篇。接着，诗人以调侃的笔调表达了不同流俗的情趣。\n“西郊车马一朝尽，定庵先生沽酒来赏之。先生探春人不觉，先生送春人又嗤。呼朋亦得三四子，出城失色神皆痴。”“定庵先生”是作者自称。花落了，来赏花的车马也就没有了，可诗人却偏偏在这个时候买了酒，找来三四个朋友来欣赏落花。一般人只知道欣赏盛开的繁花，谁能想到那落花景象是何等绮丽，何等壮观!“出城失色神皆痴”一句，既生动地勾画了诗人和朋友们看到落花景象后那种如醉如痴的惊异神态，又为后面具体描绘落花景象作了铺垫。\n诗的中间十句是第二部分。这部分是全诗的核心，笔墨最为精彩。诗人用一连串出人意想的比喻描写落花：“如钱塘潮夜澎湃，如昆阳战晨披靡；如八万四千天女洗脸罢，齐向此地倾胭脂。”\n钱塘潮为杭州奇观，宋朝周密的《武林旧事》记载，潮水暴涨的时候，“吞天沃日，势极雄豪”。\n昆阳战，指的是公元23年刘秀在昆阳以三千精锐一举击败王莽四十万大军的战役。诗人把落花的情景比作奔腾汹涌的钱塘江潮，又比作大破敌军的昆阳之战，气势是多么磅礴，形象是多么生动!落瓣缤纷、淡粉轻红，诗人又把它比作八万四千个天女洗完了脸，一齐倾倒下来的胭脂水，构想异常奇特，色彩非常鲜明!这样的诗句，让人好象看到那风吹落花，花逐清风，往来倏忽，上下翻飞的情景。\n把落花景象比作钱塘江潮，比作激战；进而又比作天女倾倒下来的胭脂水、漂泊的奇龙怪凤、仙人乘坐的鲤鱼。最后“又如先生平生之忧患，恍惚怪诞百出无穷期”一句，将特定环境中的景物与漫长时间中的感受相比，十分新奇。诗人正是以这一系列独造的比喻构成一幅幅动人的画面，来强烈地感染读者。比喻不仅新颖奇特，而且一个接着一个，一连串的比喻，不仅写出了落花景象的艳丽色彩和磅礴气势，而且也把那种稍纵即逝、流转变幻的奇妙之美极为形象地传达了出来。\n琴高，是一个有道仙人，修炼得道，骑着巨大的红鳞鲤鱼飞上天空。玉皇宫，即道教中玉皇大帝的宫殿，诗中喻指海棠树。三十六界，即道教所说的三十六层天，诗中喻指山野各处。蛾眉，指女人。\n诗人把神话故事用作比喻融进诗句里，更深一层增加了落花景象的神异色彩和神秘感。在诗人笔下，那纷纷扬扬的落花，随风飘零，一会儿象东飘西泊的奇龙怪凤；一会儿象仙人琴高骑着红鳞鲤鱼飞上天空。看那树，花已落尽，就象玉皇宫殿水洗一空；看地，地上没有一点青色，到处覆盖着落花，满眼都是红色。诗人的想象力不断升腾，绝妙的把落花景象比作自己平生所遭遇的忧患，模糊、隐约、离奇、怪诞，层出不穷。\n这一部分在写法上也独具匠心，连续十句都是别具特色的比喻，比喻的手法非常灵活，前四句是用明喻，中间四旬用借喻，后面两句又用明喻，句式和韵律上也有相应的变化，避免了单调呆板。\n诗的最后八句，是第三部分。在这部分中，诗人熔铸佛经故事和佛典词句来抒写他的激情：“先生读书尽三藏，最喜维摩卷里多清词。又闻净土落花深四寸，暝目观赏尤神驰。西方净国未可到，下笔绮语何漓漓。安得树有不尽之花更雨新好者，三百六十日长是落花时。”\n三藏，是佛教典籍经藏、律藏、论藏的总称。维摩卷，指《维摩诘所说经》，天女散花的故事就出自这本佛经。清词：清丽的词句。这里的“净土”、“西方净国，”是指佛国。绮语，佛家的说法，在佛家看来，绮丽的言辞是一种罪恶。“雨”字用作动词，花落如雨下。\n在这部分诗中，诗人感情的溪水在曲折流淌，从眼前的落花景象联想到《维摩诘经》里天女散花的故事；这故事又引起他对佛国仙境的落花奇景“瞑目观赏”，心驰神往；最后，他又从佛国想到人间，澎湃的激情变为意味深长的感叹。“安得树有不尽之花更雨新好者，三百六十日长是落花时”，既表达了诗人对佛国落花奇景的留恋与向往，也表达了他对人间落花景象的追求和渴望。\n这不是一般的即景之作。联系诗人所处的时代和诗人的思想，让人轻易的从中体会到浪漫主义歌唱所包含的现实内容。\n这首诗第一个显著特色就是诗人不仅把红消香断的残春景象写得生意盎然，丝毫没有零落凄清之感，而且并不停留在对自然景物的深情咏唱上，而是通过对落花的赞美表达了自己的社会理想。这样，不仅使一系列的景物描绘焕发出奇光异彩，而且整个诗篇也显得更加内蕴深厚，耐人寻味。反过来说，如果全诗的主旨只是为了赞美落花，那么即使写得再美，也会显得单薄浅露，给读者的感染势必淡漠得多。\n此诗另外一个显著特色是譬喻奇警、想象异常丰富。诗中运用的比喻、写景状物，是中国古典诗歌的传统手法，但是这首诗的比喻却用得格外新颖奇特。",
    "content": [
      "西郊落花天下奇，古来但赋伤春诗，",
      "西郊车马一朝尽，定盦先生沽酒来赏之。",
      "先生探春人不觉，先生送春人又嗤，",
      "呼朋亦得三四子，出城失色神皆痴。",
      "如钱唐潮夜澎湃，如昆阳战晨披靡，",
      "如八万四千天女洗脸罢，齐向此地倾胭脂。",
      "奇龙怪凤爱漂泊，琴高之鲤何反欲上天为？",
      "玉皇宫中空若洗，三十六界无一青蛾眉。",
      "又如先生平生之忧患，恍惚怪诞百出难穷期。",
      "先生读书尽三藏，最喜维摩卷里多清词，",
      "又闻净土落花深四寸，冥目观想尤神驰。",
      "西方净国未可到，下笔绮语何漓漓，",
      "安得树有不尽之花更雨新好者，三百六十日长是落花时！"
    ],
    "intro": "该诗主要描写落花时的奇景，并运用了大量比喻，全诗想象丰富、譬喻奇警，并以独特的立意和独到表现手法巧妙结合，充满感情色彩。表达作者对美好事物的向往之情。"
  },
  {
    "id": "adcfe4db5fab4a489b0d6a6bb0c0d2b4",
    "title": "赋忧患",
    "authorName": "龚自珍",
    "authorId": "adcfe4db5fab4a4805233523e8dfff46",
    "dynasty": "清",
    "content": [
      "故物人寰少，犹蒙忧患俱。",
      "春深恒作伴，宵梦亦先驱。",
      "不逐年华改，难同逝水徂。",
      "多情谁似汝？",
      "未忍托禳巫。"
    ]
  },
  {
    "id": "adcfe4db5fab4a48929d23551bc12e43",
    "title": "辛巳除夕与彭同年同宿道观中彭出平生诗读之竟夜遂书其卷尾",
    "authorName": "龚自珍",
    "authorId": "adcfe4db5fab4a4805233523e8dfff46",
    "dynasty": "清",
    "content": [
      "亦是三生影，同听一杵钟。",
      "挑镫人海外，拔剑梦魂中。",
      "雪色憺恩怨，诗声破苦空。",
      "明朝客盈坐，谁信去年踪。"
    ]
  },
  {
    "id": "adcfe4db5fab4a487060b1cb698a49e8",
    "title": "暮春以事诣圆明园趋公既罢因览西郊形胜最后过澄怀园和内直友人春晚退直诗",
    "authorName": "龚自珍",
    "authorId": "adcfe4db5fab4a4805233523e8dfff46",
    "dynasty": "清",
    "content": [
      "西郊富山水，天子驻青旗。",
      "元气古来积，群灵咸是依。",
      "九重阿阁外，一脉太行飞。",
      "何必东南美，宸居静紫微。"
    ]
  },
  {
    "id": "adcfe4db5fab4a487060b1cb81e15ddd",
    "title": "暮春以事诣圆明园趋公既罢因览西郊形胜最后过澄怀园和内直友人春晚退直诗",
    "authorName": "龚自珍",
    "authorId": "adcfe4db5fab4a4805233523e8dfff46",
    "dynasty": "清",
    "content": [
      "一翠扑人冷，空蒙溯却遥。",
      "湖光飞阙外，宫月澹林梢。",
      "春暮烟霞润，天和草木骄。",
      "桃花零落处，上苑亦红潮。"
    ]
  },
  {
    "id": "adcfe4db5fab4a487060b1cbb5083b2f",
    "title": "暮春以事诣圆明园趋公既罢因览西郊形胜最后过澄怀园和内直友人春晚退直诗",
    "authorName": "龚自珍",
    "authorId": "adcfe4db5fab4a4805233523e8dfff46",
    "dynasty": "清",
    "content": [
      "恍惚西湖路，其如怅望何。",
      "期门瞩威武，贱士感蹉跎。",
      "囿沼输鱼跃，峰峦羡鸟过。",
      "周阹新令在，不得睹卷阿。"
    ]
  },
  {
    "id": "adcfe4db5fab4a487060b1cb4f2c529b",
    "title": "暮春以事诣圆明园趋公既罢因览西郊形胜最后过澄怀园和内直友人春晚退直诗",
    "authorName": "龚自珍",
    "authorId": "adcfe4db5fab4a4805233523e8dfff46",
    "dynasty": "清",
    "content": [
      "掌故吾能说，雍乾溯以还。",
      "禅心辟初地，小幸集汪班。",
      "遂进群藩宴，兼怡圣母颜。",
      "升平六十载，乃大启三山。"
    ]
  },
  {
    "id": "adcfe4db5fab4a487060b1cb6acca9c3",
    "title": "暮春以事诣圆明园趋公既罢因览西郊形胜最后过澄怀园和内直友人春晚退直诗",
    "authorName": "龚自珍",
    "authorId": "adcfe4db5fab4a4805233523e8dfff46",
    "dynasty": "清",
    "content": [
      "警跸闻传膳，枢廷述地方。",
      "宸游兼武备，大典在官长。",
      "禁额如云起，仙人隔仗望。",
      "万重珊翠里，不数尚书郎。"
    ]
  },
  {
    "id": "adcfe4db5fab4a487060b1cb0d01d1af",
    "title": "暮春以事诣圆明园趋公既罢因览西郊形胜最后过澄怀园和内直友人春晚退直诗",
    "authorName": "龚自珍",
    "authorId": "adcfe4db5fab4a4805233523e8dfff46",
    "dynasty": "清",
    "content": [
      "此地求沿革，当年本合并。",
      "林岚陪禁近，词庙仰勋名。",
      "水榭分还壮，云廊改更清。",
      "诸公齐努力，谁得似桐城。"
    ]
  },
  {
    "id": "adcfe4db5fab4a48cf1d4870b1ec956a",
    "title": "东陵纪役",
    "authorName": "龚自珍",
    "authorId": "adcfe4db5fab4a4805233523e8dfff46",
    "dynasty": "清",
    "content": [
      "天伣徽音在，龙飞故剑亡。",
      "两宫仪裴亹，七萃泪淋浪。",
      "郁律川原势，低徊葆吹长。",
      "东行三百里，何处白云乡。"
    ]
  },
  {
    "id": "adcfe4db5fab4a48cf1d48706c2e4cc2",
    "title": "东陵纪役",
    "authorName": "龚自珍",
    "authorId": "adcfe4db5fab4a4805233523e8dfff46",
    "dynasty": "清",
    "content": [
      "帝子华年小，初弦宝月沈。",
      "端娴三肃礼，悯动六宫深。",
      "徒殡飞秋雪，迎神下彩禽。",
      "松楸依在咫，慈孝万年心。"
    ]
  },
  {
    "id": "adcfe4db5fab4a48cf1d48703b366baa",
    "title": "东陵纪役",
    "authorName": "龚自珍",
    "authorId": "adcfe4db5fab4a4805233523e8dfff46",
    "dynasty": "清",
    "content": [
      "閤事疏朝请，君恩许看山。",
      "日衔宿星去，神拂凤皇还。",
      "望眼将连海，诗声欲过关。",
      "云旗风马队，旬日梦魂间。"
    ]
  },
  {
    "id": "adcfe4db5fab4a48283e5d74ab3f2bc3",
    "title": "发洞庭，舟中怀钮非石树玉、叶青原昶",
    "authorName": "龚自珍",
    "authorId": "adcfe4db5fab4a4805233523e8dfff46",
    "dynasty": "清",
    "content": [
      "西山春昼别，两袖落梅风。",
      "不见小龙渚，尚闻隔渚钟。",
      "樽前荇叶白，舵尾茶华红。",
      "仙境杳然杳，酸吟雨一篷。"
    ]
  },
  {
    "id": "adcfe4db5fab4a485490fb3c9e756d5a",
    "title": "此游其二",
    "authorName": "龚自珍",
    "authorId": "adcfe4db5fab4a4805233523e8dfff46",
    "dynasty": "清",
    "content": [
      "舟到西山岸，寻幽迤逦斜。",
      "居然六七里，无境不烟霞。",
      "遂发石公寺，定过神女家。",
      "云和风静里，已度万梅花。"
    ]
  },
  {
    "id": "adcfe4db5fab4a485490fb3c0e34410b",
    "title": "此游其二",
    "authorName": "龚自珍",
    "authorId": "adcfe4db5fab4a4805233523e8dfff46",
    "dynasty": "清",
    "content": [
      "风意中流引，香烟在屿迟。",
      "悠扬闻杜若，仿佛邀蛾眉。",
      "白日憺明镜，春空飘彩旗。",
      "湖东一回首，万古长相思。"
    ]
  },
  {
    "id": "adcfe4db5fab4a48abb3041f196551b7",
    "title": "观心",
    "authorName": "龚自珍",
    "authorId": "adcfe4db5fab4a4805233523e8dfff46",
    "dynasty": "清",
    "content": [
      "结习真难尽，观心屏见闻。",
      "烧香僧出定，哗梦鬼论文。",
      "幽绪不可食，新诗如乱云。",
      "鲁阳戈纵挽，万虑亦纷纷。"
    ]
  },
  {
    "id": "adcfe4db5fab4a4877372780751a0192",
    "title": "因忆两首",
    "authorName": "龚自珍",
    "authorId": "adcfe4db5fab4a4805233523e8dfff46",
    "dynasty": "清",
    "content": [
      "因忆横街宅，槐花五丈青。",
      "文章酸辣早，《知觉》鬼神灵。",
      "大挠支干始，中年记忆荧。",
      "东墙凉月下，何客又横经。"
    ]
  },
  {
    "id": "adcfe4db5fab4a48773727805e459a9a",
    "title": "因忆两首",
    "authorName": "龚自珍",
    "authorId": "adcfe4db5fab4a4805233523e8dfff46",
    "dynasty": "清",
    "content": [
      "因忆斜街宅，情苗茁一丝。",
      "银缸吟小别，书本画相思。",
      "亦具看花眼，难忘授《选》时。",
      "泥牛入沧海，执笔向空追。"
    ]
  },
  {
    "id": "adcfe4db5fab4a48788dd4c7a678bf4c",
    "title": "才尽",
    "authorName": "龚自珍",
    "authorId": "adcfe4db5fab4a4805233523e8dfff46",
    "dynasty": "清",
    "content": [
      "才尽不吟诗，非关象喙危。",
      "青山有隐处，白日无还期。",
      "病骨时流恕，春愁古佛知。",
      "观河吾见在，莫畏镜中丝。"
    ]
  },
  {
    "id": "adcfe4db5fab4a488072b65c62a0c35b",
    "title": "咏史",
    "authorName": "龚自珍",
    "authorId": "adcfe4db5fab4a4805233523e8dfff46",
    "dynasty": "清",
    "content": [
      "金粉东南十五州，万重恩怨属名流。",
      "牢盆狎客操全算，团扇才人踞上游。",
      "避席畏闻文字狱，著书都为稻粱谋。",
      "田横五百人安在，难道归来尽列侯。"
    ]
  },
  {
    "id": "adcfe4db5fab4a48e84316e727782a00",
    "title": "夜坐其一",
    "authorName": "龚自珍",
    "authorId": "adcfe4db5fab4a4805233523e8dfff46",
    "dynasty": "清",
    "content": [
      "春夜伤心坐画屏，不如放眼入青冥。",
      "一山突起丘陵妒，万籁无言帝座灵。",
      "塞上似腾奇女气，江东久陨少微星。",
      "从来不蓄湘累问，唤出嫦娥诗与听。"
    ]
  },
  {
    "id": "adcfe4db5fab4a48736072bb821a7d54",
    "title": "夜坐其二",
    "authorName": "龚自珍",
    "authorId": "adcfe4db5fab4a4805233523e8dfff46",
    "dynasty": "清",
    "content": [
      "沉沉心事北南东，一睨人材海内空。",
      "壮岁始参周史席，髫年惜堕晋贤风。",
      "功高拜将成仙外，才尽回肠荡气中。",
      "万一禅关砉然破，美人如玉剑如虹。"
    ]
  },
  {
    "id": "adcfe4db5fab4a48c09eaff1db89ebce",
    "title": "秋心",
    "authorName": "龚自珍",
    "authorId": "adcfe4db5fab4a4805233523e8dfff46",
    "dynasty": "清",
    "content": [
      "秋心如海复如潮，惟有秋魂不可招。",
      "漠漠郁金香在臂，亭亭古玉佩当腰。",
      "气寒西北何人剑，声满东南几处箫。",
      "一川星斗烂无数，长天一月坠林梢。"
    ]
  },
  {
    "id": "adcfe4db5fab4a48b7f86b9083506a49",
    "title": "梦得“东海潮来月怒明”之句，醒，足成一诗其一",
    "authorName": "龚自珍",
    "authorId": "adcfe4db5fab4a4805233523e8dfff46",
    "dynasty": "清",
    "content": [
      "昙誓天人度有情，上元旌节过双成。",
      "西池酒罢龙娇语，东海潮来月怒明。",
      "梵史竣编增楮寿，花神宣敕赦词精。",
      "不知半夜归环佩，问是崆峒第几声。"
    ]
  },
  {
    "id": "adcfe4db5fab4a48180735035c75be38",
    "title": "驿鼓三首",
    "authorName": "龚自珍",
    "authorId": "adcfe4db5fab4a4805233523e8dfff46",
    "dynasty": "清",
    "content": [
      "河灯驿鼓满天霜，小梦温黁乱客肠。",
      "夜久罗帱梅弄影，春寒银铫药生香。",
      "慈闱病减书频寄，稚子功闲日渐长。",
      "欲取离愁暂抛却，奈君针线在衣裳。"
    ]
  },
  {
    "id": "adcfe4db5fab4a48180735033c7399fa",
    "title": "驿鼓三首",
    "authorName": "龚自珍",
    "authorId": "adcfe4db5fab4a4805233523e8dfff46",
    "dynasty": "清",
    "content": [
      "钗满高楼灯满城，风花未免态纵横。",
      "长途借此销英气，侧调安能犯正声。",
      "绿鬓人嗤愁太早，黄金客怒散无名。",
      "吾生万事劳心意，嫁得狂奴孽已成。"
    ]
  },
  {
    "id": "adcfe4db5fab4a4818073503d9705fcc",
    "title": "驿鼓三首",
    "authorName": "龚自珍",
    "authorId": "adcfe4db5fab4a4805233523e8dfff46",
    "dynasty": "清",
    "content": [
      "书来恳款见君贤，我欲收狂渐向禅。",
      "早被家常磨慧骨，莫因心病损华年。",
      "花看天上祈庸福，月堕怀中听幻缘。",
      "一卷金经香一炷，忏君自忏法无边。"
    ]
  },
  {
    "id": "adcfe4db5fab4a48c7355db2e4c9b9b3",
    "title": "又忏心一首",
    "authorName": "龚自珍",
    "authorId": "adcfe4db5fab4a4805233523e8dfff46",
    "dynasty": "清",
    "content": [
      "佛言劫火遇皆销，何物千年怒若潮。",
      "经济文章磨白昼，幽光狂慧复中宵。",
      "来何汹涌须挥剑，去尚缠绵可付箫。",
      "心药心灵总心病，寓言决欲就灯烧。"
    ]
  },
  {
    "id": "adcfe4db5fab4a48069c8835d7ad66b7",
    "title": "赵晋斋魏、顾千里广圻、钮非石树玉、吴南芗文徵、江铁君沅，同集虎邱秋宴作",
    "authorName": "龚自珍",
    "authorId": "adcfe4db5fab4a4805233523e8dfff46",
    "dynasty": "清",
    "content": [
      "尽道相逢日苦短，山南山北秋方腴。",
      "儿童敢笑诗名贱，元气终须老辈扶。",
      "四海典彝既旁达，两山金石谁先储。",
      "影形各各照秋水，渣滓全空一世无。"
    ]
  },
  {
    "id": "adcfe4db5fab4a48af271f0ce2dfdcba",
    "title": "寒夜读归佩珊夫人赠诗，有“删除荩箧闲诗料，湔洗春衫旧泪痕”之语，怃然和之",
    "authorName": "龚自珍",
    "authorId": "adcfe4db5fab4a4805233523e8dfff46",
    "dynasty": "清",
    "content": [
      "风情减后闭闲门，襟尚馀香袖尚温。",
      "魔女不知侵戒体，天花容易陨灵根。",
      "蘼芜径老春无缝，薏苡谗成泪有痕。",
      "多谢诗仙频问讯，中年百事畏重论。"
    ]
  },
  {
    "id": "adcfe4db5fab4a48f00c12f738621a98",
    "title": "咏史二首",
    "authorName": "龚自珍",
    "authorId": "adcfe4db5fab4a4805233523e8dfff46",
    "dynasty": "清",
    "content": [
      "宣室今年起故侯，衔兼中外辖黄流。",
      "金銮午夜闻乾惕，银汉千寻泻豫州。",
      "猿鹤惊心悲皓月，鱼龙得意舞高秋。",
      "云梯关外茫茫路，一夜吟魂万里愁。"
    ]
  },
  {
    "id": "adcfe4db5fab4a48f00c12f779165e84",
    "title": "咏史二首",
    "authorName": "龚自珍",
    "authorId": "adcfe4db5fab4a4805233523e8dfff46",
    "dynasty": "清",
    "content": [
      "一样苍生系庙廊，南风愁绝北风狂。",
      "羽书颠倒司农印，幕府纵横急就章。",
      "奇计定无宾客献，冤氛可顾子孙殃。",
      "何年秘客搜诗史，输与山东客话长。"
    ]
  },
  {
    "id": "adcfe4db5fab4a487b3af998432418ee",
    "title": "逆旅题壁，次周伯恬原韵",
    "authorName": "龚自珍",
    "authorId": "adcfe4db5fab4a4805233523e8dfff46",
    "dynasty": "清",
    "content": [
      "名场阅历莽无涯，心史纵横自一家。",
      "秋气不惊堂内燕，夕阳还恋路旁鸦。",
      "东邻嫠老难为妾，古木根深不似花。",
      "何日冥鸿踪迹遂，美人经卷葬年华。"
    ]
  },
  {
    "id": "adcfe4db5fab4a4853393f034d1648b4",
    "title": "暮雨谣三叠",
    "authorName": "龚自珍",
    "authorId": "adcfe4db5fab4a4805233523e8dfff46",
    "dynasty": "清",
    "content": [
      "不雨怜生草，曾亲撷翠人。",
      "林塘三百步，车去竟无尘。"
    ]
  },
  {
    "id": "adcfe4db5fab4a4853393f03eb7e0b37",
    "title": "暮雨谣三叠",
    "authorName": "龚自珍",
    "authorId": "adcfe4db5fab4a4805233523e8dfff46",
    "dynasty": "清",
    "content": [
      "雨气侵罗袜，泥痕黦画裳。",
      "春阴太萧瑟，归费夕炉香。"
    ]
  },
  {
    "id": "adcfe4db5fab4a4853393f038638c054",
    "title": "暮雨谣三叠",
    "authorName": "龚自珍",
    "authorId": "adcfe4db5fab4a4805233523e8dfff46",
    "dynasty": "清",
    "content": [
      "想见明镫下，帘衣一桁单。",
      "相思无十里，同此凤城寒。"
    ]
  },
  {
    "id": "adcfe4db5fab4a4883a6e990811d7c31",
    "title": "漫感",
    "authorName": "龚自珍",
    "authorId": "adcfe4db5fab4a4805233523e8dfff46",
    "dynasty": "清",
    "appreciation": "这是一首充满强烈爱国主义激情的诗篇，诗中吐露仗剑从军的爱国情怀，也抒发出壮志难酬的忧愤与怅惘。\n“绝域从军计惘然，东南幽恨满词笺。”两句，感慨立功边塞之志不能如愿，只得借诗把闲散于东南的满腔幽恨抒发出来。由“绝域从军”即一向关注的西北边疆局势遥遥说起，实指那种“气寒西北何人剑”的经世雄心，可是现实中哪里能寻得这样一个舞台。早在十年前，他就已经清醒地认识到“纵使文章惊海内，纸上苍生而已！似春水、干卿甚事”（《金缕曲·癸酉秋出都述怀有赋》），如今不也还是落得“幽恨满词笺”的结局么？那么所谓“幽恨”又何指？诗人尝自陈：“怨去吹箫，狂来说剑，两样销魂味”（《湘月·壬申夏泛舟西湖》），或者大展雄才，或者远避尘嚣，这是他平生心事之不可割分的两个层面。于是有下文“负尽狂名”的情极之语，郁勃苍凉，令人耸然动容。\n“一箫一剑平生意，负尽狂名十五年。”后两句直抒胸臆。诗人在《己亥杂诗》中曾有“少年击剑更吹箫，剑气箫心一例消”的愤慨，正可作这两句的注脚。立志革新的诗人，本想以“剑”与“箫”这一武一文来实现改革社会的愿望，而今写了一些满纸幽恨的词章，丝毫无助于补偏救弊，岂不是徒具狂名！全诗意境雄浑，感情奔放，有强烈的感人力量。",
    "content": [
      "绝域从军计惘然，东南幽恨满词笺。",
      "一箫一剑平生意，负尽狂名十五年。"
    ],
    "comment": [
      "洪子骏《金缕曲》：侠骨幽情箫与剑，问箫心剑态谁能画？",
      "柳亚子《将归留别海上诸子》：箫心剑态愁无那，剑态箫心不可羁。"
    ],
    "translation": "从军疆场的壮志难酬令人怅惘，东南形势的忧虑情怀注满诗行。\n赋诗抒怀和仗剑抗敌是我平生志愿，十五年来完全辜负了“狂士”声名。",
    "intro": "《漫感》是作于道光三年（公元1823年），作者三十二岁。当时，西北边疆以张格尔为首的分裂祖国的叛乱虽然暂时平息，但他逃亡国外，并在外国侵略势力支持下，正酝酿著更大规模的叛乱。东南沿海，英国派船只向中国大量走私鸦片，进行经济侵略，清政府屡禁不绝。面对内忧外患日益严重的国势，龚自珍忧心如焚。他希望能以自己的文才武略为国出力。然而，这一年春他第四次参加会试落第，连续的失败使他痛感报国无门便写了这首诗抒发报国志向，尤其是对东南沿海地区遭遇列强侵凌的深重忧患。",
    "annotation": [
      "绝域：隔绝的地域，言其远。此指我国边疆。",
      "惘（wǎng）然：失志的样子。指从军的愿望未能实现。",
      "东南：指我国东南沿海一带。当时英、美、葡等国已开始在东南沿海一带的广州、漳州（今属厦门）、宁波进行经济掠夺。",
      "词笺（jiān）：写诗词的纸，亦可作“诗词”看。笺，古代小幅而极精致的纸。",
      "负：辜负。",
      "十五年：诗人于嘉庆十四年十八岁时成人立志，在北京与被目为“狂士”的著名诗人王昙订为忘年交，当时已在社会上小有名气，从那时到此时，前后正好十五年。"
    ]
  },
  {
    "id": "adcfe4db5fab4a48ca8ac60626d643c5",
    "title": "吴山人文徵、沈书记锡东饯之虎邱",
    "authorName": "龚自珍",
    "authorId": "adcfe4db5fab4a4805233523e8dfff46",
    "dynasty": "清",
    "content": [
      "一天幽怨欲谁谙，词客如云气正酣。",
      "我有箫心吹不得，落花风里别江南。"
    ]
  },
  {
    "id": "adcfe4db5fab4a4805e98ea4f86be0cd",
    "title": "梦得“东海潮来月怒明”之句，醒，足成一诗又成一诗其二",
    "authorName": "龚自珍",
    "authorId": "adcfe4db5fab4a4805233523e8dfff46",
    "dynasty": "清",
    "content": [
      "东海潮来月上弦，崆峒抚罢静诸天。",
      "西池一宴无消息，替管桃花五百年。"
    ]
  },
  {
    "id": "adcfe4db5fab4a48675ccd6e50225fac",
    "title": "杂诗，己卯自春徂夏，在京师作，得十四首",
    "authorName": "龚自珍",
    "authorId": "adcfe4db5fab4a4805233523e8dfff46",
    "dynasty": "清",
    "content": [
      "少小无端爱令名，也无学术误苍生。",
      "白云一笑懒如此，忽遇天风吹便行。"
    ]
  },
  {
    "id": "adcfe4db5fab4a48675ccd6eb480aacd",
    "title": "杂诗，己卯自春徂夏，在京师作，得十四首",
    "authorName": "龚自珍",
    "authorId": "adcfe4db5fab4a4805233523e8dfff46",
    "dynasty": "清",
    "content": [
      "文格渐卑庸福近，不知庸福究何如。",
      "常州庄四能怜我，劝我狂删乙丙书。"
    ]
  },
  {
    "id": "adcfe4db5fab4a48675ccd6eb016d4d1",
    "title": "杂诗，己卯自春徂夏，在京师作，得十四首",
    "authorName": "龚自珍",
    "authorId": "adcfe4db5fab4a4805233523e8dfff46",
    "dynasty": "清",
    "content": [
      "情多处处有悲欢，何必沧桑始浩叹。",
      "昨过城西晒书地，蠹鱼无数讯平安。"
    ]
  },
  {
    "id": "adcfe4db5fab4a48675ccd6eafdd5221",
    "title": "杂诗，己卯自春徂夏，在京师作，得十四首",
    "authorName": "龚自珍",
    "authorId": "adcfe4db5fab4a4805233523e8dfff46",
    "dynasty": "清",
    "content": [
      "手种江山千树花，今年负杀武陵霞。",
      "梦中自怯才情减，醒又缠绵感岁华。"
    ]
  },
  {
    "id": "adcfe4db5fab4a48675ccd6ef1bb33dc",
    "title": "杂诗，己卯自春徂夏，在京师作，得十四首",
    "authorName": "龚自珍",
    "authorId": "adcfe4db5fab4a4805233523e8dfff46",
    "dynasty": "清",
    "content": [
      "庞眉名与段公齐，一脉东原高第题。",
      "回首外家书帙散，大儒门祚古难跻。"
    ]
  },
  {
    "id": "adcfe4db5fab4a48675ccd6e3eb70b23",
    "title": "杂诗，己卯自春徂夏，在京师作，得十四首",
    "authorName": "龚自珍",
    "authorId": "adcfe4db5fab4a4805233523e8dfff46",
    "dynasty": "清",
    "content": [
      "昨日相逢刘礼部，高言大句快无加。",
      "从君烧尽虫鱼学，甘作东京卖饼家。"
    ]
  },
  {
    "id": "adcfe4db5fab4a48675ccd6ed9bb2f7f",
    "title": "杂诗，己卯自春徂夏，在京师作，得十四首",
    "authorName": "龚自珍",
    "authorId": "adcfe4db5fab4a4805233523e8dfff46",
    "dynasty": "清",
    "content": [
      "十年提倡受恩身，惨绿年华记忆真。",
      "江左名场前辈在，敢将名氏厕陈人。"
    ]
  },
  {
    "id": "adcfe4db5fab4a48675ccd6e25ec3e37",
    "title": "杂诗，己卯自春徂夏，在京师作，得十四首",
    "authorName": "龚自珍",
    "authorId": "adcfe4db5fab4a4805233523e8dfff46",
    "dynasty": "清",
    "content": [
      "偶赋山川行路难，浮名十载避诗坛。",
      "贵人相讯劳相护，莫作人间清议看。"
    ]
  },
  {
    "id": "adcfe4db5fab4a48675ccd6e741258a7",
    "title": "杂诗，己卯自春徂夏，在京师作，得十四首",
    "authorName": "龚自珍",
    "authorId": "adcfe4db5fab4a4805233523e8dfff46",
    "dynasty": "清",
    "content": [
      "万柳堂前一柳无，词流散尽散樵苏。",
      "山东不少升平相，为溯前茅冯益都。"
    ]
  },
  {
    "id": "adcfe4db5fab4a48675ccd6e46c096df",
    "title": "杂诗，己卯自春徂夏，在京师作，得十四首",
    "authorName": "龚自珍",
    "authorId": "adcfe4db5fab4a4805233523e8dfff46",
    "dynasty": "清",
    "content": [
      "荷叶粘天玉蝀桥，万重金碧影如潮。",
      "功成倘赐移家住，何必湖山理故箫。"
    ]
  },
  {
    "id": "adcfe4db5fab4a48675ccd6e76efaf42",
    "title": "杂诗，己卯自春徂夏，在京师作，得十四首",
    "authorName": "龚自珍",
    "authorId": "adcfe4db5fab4a4805233523e8dfff46",
    "dynasty": "清",
    "content": [
      "交臂神峰未一登，梦吞丹篆亦何曾。",
      "丈夫三十愧前辈，识字游山两不能。"
    ]
  },
  {
    "id": "adcfe4db5fab4a48675ccd6e6669eed5",
    "title": "杂诗，己卯自春徂夏，在京师作，得十四首",
    "authorName": "龚自珍",
    "authorId": "adcfe4db5fab4a4805233523e8dfff46",
    "dynasty": "清",
    "content": [
      "楼阁参差未上灯，菰芦深处有人行。",
      "凭君且莫登高望，忽忽中原暮霭生。"
    ]
  },
  {
    "id": "adcfe4db5fab4a48675ccd6e4432013d",
    "title": "杂诗，己卯自春徂夏，在京师作，得十四首",
    "authorName": "龚自珍",
    "authorId": "adcfe4db5fab4a4805233523e8dfff46",
    "dynasty": "清",
    "content": [
      "东抹西涂迫半生，中年何故避声名。",
      "才流百辈无餐饭，忽动慈悲不与争。"
    ]
  },
  {
    "id": "adcfe4db5fab4a48675ccd6ed80c428e",
    "title": "杂诗，己卯自春徂夏，在京师作，得十四首",
    "authorName": "龚自珍",
    "authorId": "adcfe4db5fab4a4805233523e8dfff46",
    "dynasty": "清",
    "content": [
      "欲为平易近人诗，下笔清深不自持。",
      "洗尽狂名消尽想，本无一字是吾师。"
    ]
  },
  {
    "id": "adcfe4db5fab4a48af6a24e6cd4bcc7c",
    "title": "题红蕙花诗册尾",
    "authorName": "龚自珍",
    "authorId": "adcfe4db5fab4a4805233523e8dfff46",
    "dynasty": "清",
    "content": [
      "香满吟笺酒满卮，枫桥宾客夜灯时。",
      "故家池馆今何许，红蕙花开空染枝。"
    ]
  },
  {
    "id": "adcfe4db5fab4a48af6a24e69050024b",
    "title": "题红蕙花诗册尾",
    "authorName": "龚自珍",
    "authorId": "adcfe4db5fab4a4805233523e8dfff46",
    "dynasty": "清",
    "content": [
      "读罢一时才子句，《骚》香汉艳各精神。",
      "十年我恨生差晚，不见风流种蕙人。"
    ]
  },
  {
    "id": "adcfe4db5fab4a48af6a24e63069a8be",
    "title": "题红蕙花诗册尾",
    "authorName": "龚自珍",
    "authorId": "adcfe4db5fab4a4805233523e8dfff46",
    "dynasty": "清",
    "content": [
      "歌板无聊舞袖凉，江南词话断人肠。",
      "人生合种闲花草，莫遣黄金怨国香。"
    ]
  },
  {
    "id": "adcfe4db5fab4a48af6a24e6aedda52c",
    "title": "题红蕙花诗册尾",
    "authorName": "龚自珍",
    "authorId": "adcfe4db5fab4a4805233523e8dfff46",
    "dynasty": "清",
    "content": [
      "眼前谁是此花身，寂寞猩红万古春。",
      "花有家乡侬替管，五湖添个泛舟人。"
    ]
  },
  {
    "id": "adcfe4db5fab4a483ad062accc2f27ec",
    "title": "张诗舲前辈游西山归索赠三首",
    "authorName": "龚自珍",
    "authorId": "adcfe4db5fab4a4805233523e8dfff46",
    "dynasty": "清",
    "content": [
      "鸾吟凤叫下人寰，绝顶题名振笔还。",
      "樵客忽传仙墨满，禁中才子昨游山。"
    ]
  },
  {
    "id": "adcfe4db5fab4a483ad062ac64c9d5b6",
    "title": "张诗舲前辈游西山归索赠三首",
    "authorName": "龚自珍",
    "authorId": "adcfe4db5fab4a4805233523e8dfff46",
    "dynasty": "清",
    "content": [
      "去年扈从东巡守，玉佩琼琚大放辞。",
      "等是才华不巉削，愿携康乐诵君诗。"
    ]
  },
  {
    "id": "adcfe4db5fab4a483ad062acba8d990b",
    "title": "张诗舲前辈游西山归索赠三首",
    "authorName": "龚自珍",
    "authorId": "adcfe4db5fab4a4805233523e8dfff46",
    "dynasty": "清",
    "content": [
      "畿辅千山互长雄，太行一臂怒趋东。",
      "祝君腰脚长如意，吟遍蜿蜒北干龙。"
    ]
  },
  {
    "id": "adcfe4db5fab4a48948ac4bb52781a5b",
    "title": "此游其一",
    "authorName": "龚自珍",
    "authorId": "adcfe4db5fab4a4805233523e8dfff46",
    "dynasty": "清",
    "content": [
      "此游好补前游罅，挥手云声浩不闻。",
      "两度山灵濡笔记，钱塘君访洞庭君。"
    ]
  },
  {
    "id": "adcfe4db5fab4a4884cd7e0413d8c71d",
    "title": "过扬州",
    "authorName": "龚自珍",
    "authorId": "adcfe4db5fab4a4805233523e8dfff46",
    "dynasty": "清",
    "content": [
      "春灯如雪浸兰舟，不载江南半点愁。",
      "谁信寻春此狂客，一茶一偈过扬州。"
    ]
  },
  {
    "id": "adcfe4db5fab4a4821b48294bd7829a5",
    "title": "客春，住京师之丞相胡衕，有丞相胡衕春梦诗二十绝句。春又深矣，因烧此作，而奠以一绝句",
    "authorName": "龚自珍",
    "authorId": "adcfe4db5fab4a4805233523e8dfff46",
    "dynasty": "清",
    "content": [
      "春梦撩天笔一枝，梦中伤骨醒难支。",
      "今年烧梦先烧笔，检点青天白昼诗。"
    ]
  },
  {
    "id": "adcfe4db5fab4a48c2c0f83712ad3add",
    "title": "春晚送客",
    "authorName": "龚自珍",
    "authorId": "adcfe4db5fab4a4805233523e8dfff46",
    "dynasty": "清",
    "content": [
      "潞水滔滔南向流，家书重叠附征邮。",
      "行人临发长亭晚，更折梨花寄暮愁。"
    ]
  },
  {
    "id": "adcfe4db5fab4a48f97d12347560684b",
    "title": "偶感",
    "authorName": "龚自珍",
    "authorId": "adcfe4db5fab4a4805233523e8dfff46",
    "dynasty": "清",
    "content": [
      "昆山寂寂弇山寒，玉佩琼琚过眼看。",
      "一事飞腾羡前辈，升平时世读书官。"
    ]
  },
  {
    "id": "adcfe4db5fab4a485588cd60fe156295",
    "title": "题虎跑寺",
    "authorName": "龚自珍",
    "authorId": "adcfe4db5fab4a4805233523e8dfff46",
    "dynasty": "清",
    "content": [
      "南山跸路丙申开，庚子诗碑锁绿苔。",
      "曾是纯皇亲幸地，野僧还盼大行来。"
    ]
  },
  {
    "id": "adcfe4db5fab4a48d14bf57348775184",
    "title": "杭州龙井寺",
    "authorName": "龚自珍",
    "authorId": "adcfe4db5fab4a4805233523e8dfff46",
    "dynasty": "清",
    "content": [
      "红泥亭倒客来稀，钟磬沉沉出翠微。",
      "无分安禅翻破戒，盗他常住一花归。"
    ]
  },
  {
    "id": "adcfe4db5fab4a48b6802539ff5dc86e",
    "title": "怀沈五锡东、庄四绶甲",
    "authorName": "龚自珍",
    "authorId": "adcfe4db5fab4a4805233523e8dfff46",
    "dynasty": "清",
    "content": [
      "白日西倾共九州，东南词客愀然愁。",
      "沈生飘荡庄生废，笑比陈王丧应、刘。"
    ]
  },
  {
    "id": "adcfe4db5fab4a48bc5b205665d14a65",
    "title": "昨夜二首",
    "authorName": "龚自珍",
    "authorId": "adcfe4db5fab4a4805233523e8dfff46",
    "dynasty": "清",
    "content": [
      "昨夜江潮平未平，篷窗有客感三生。",
      "药炉卧听浑如沸，不似墙东钗钏声。"
    ]
  },
  {
    "id": "adcfe4db5fab4a48bc5b2056ef6cc125",
    "title": "昨夜二首",
    "authorName": "龚自珍",
    "authorId": "adcfe4db5fab4a4805233523e8dfff46",
    "dynasty": "清",
    "content": [
      "种花都是种愁根，没个花枝又断魂。",
      "新学甚深微妙法，看花看影不留痕。"
    ]
  },
  {
    "id": "adcfe4db5fab4a48e10dfa0772c65799",
    "title": "紫云回三叠",
    "authorName": "龚自珍",
    "authorId": "adcfe4db5fab4a4805233523e8dfff46",
    "dynasty": "清",
    "content": [
      "安香舞罢杜兰催，水瑟冰敖各费才。",
      "别有伤心听不得，珠帘一曲《紫云回》。"
    ]
  },
  {
    "id": "adcfe4db5fab4a48e10dfa07518d0ef7",
    "title": "紫云回三叠",
    "authorName": "龚自珍",
    "authorId": "adcfe4db5fab4a4805233523e8dfff46",
    "dynasty": "清",
    "content": [
      "神仙眷属几生修，小妹承恩阿姊愁。",
      "宫扇已遮帘已下，痴心还伫殿东头。"
    ]
  },
  {
    "id": "adcfe4db5fab4a48e10dfa07462e1417",
    "title": "紫云回三叠",
    "authorName": "龚自珍",
    "authorId": "adcfe4db5fab4a4805233523e8dfff46",
    "dynasty": "清",
    "content": [
      "上清丹箓姓名讹，好梦留仙夜夜多。",
      "争似芳魂惊觉早，天鸡不曙渡银河。"
    ]
  },
  {
    "id": "adcfe4db5fab4a488a8a095baa90385c",
    "title": "赠伯恬",
    "authorName": "龚自珍",
    "authorId": "adcfe4db5fab4a4805233523e8dfff46",
    "dynasty": "清",
    "content": [
      "毗陵十客献清文，五百狻猊屡送君。",
      "从此周郎闭门卧，落花三月断知闻。"
    ]
  },
  {
    "id": "adcfe4db5fab4a4810cd0d205608386b",
    "title": "广陵舟中为伯恬书扇",
    "authorName": "龚自珍",
    "authorId": "adcfe4db5fab4a4805233523e8dfff46",
    "dynasty": "清",
    "content": [
      "红豆生苗春水波，齐梁人老奈愁何。",
      "逢君只合千场醉，莫恨今生去日多。"
    ]
  },
  {
    "id": "adcfe4db5fab4a48833b477e054a09ad",
    "title": "辛巳除夕与彭同年同宿道观中，彭出平生诗，",
    "authorName": "龚自珍",
    "authorId": "adcfe4db5fab4a4805233523e8dfff46",
    "dynasty": "清",
    "content": [
      "读之竟夜，遂书卷尾亦是三生影，同听一杵钟。挑灯人海外，拔剑梦魂中。",
      "雪色惮恩怨，诗声破苦空。明朝客盈座，谁言去年踪。"
    ]
  },
  {
    "id": "adcfe4db5fab4a487ccdcd4458e0f110",
    "title": "汉朝儒生行",
    "authorName": "龚自珍",
    "authorId": "adcfe4db5fab4a4805233523e8dfff46",
    "dynasty": "清",
    "content": [
      "汉朝儒生不青紫，二十高名动都市。《易》通田何《书》欧阳，三十方补掌故史。",
      "门寒地远性傥荡，出门无阶媚天子。会当大河决酸枣，愿入薪楗三万矢。",
      "路逢绛灌拜马首，拜则盘辟人不喜。归来仰屋百喟生，著书时时说神鬼。",
      "生不逢高皇骂儒冠，亦不遇灞陵轻少年。爱读《武皇传》，不遇武皇祠神仙。",
      "神仙解词赋，《大人》一秦凌云天。枕中黄金岂无药，更生误读淮王篇。",
      "自言汉家故事网罗尽，胸中语秘世莫传。略传将军之客数言耳，不惜钳我歌当筵。",
      "一歌使公惧，再歌使公悟，我歌无罪公无怒。汉朝西海如郡县，蒲萄天马年年见。",
      "匈奴左臂乌孙王，七译来同稿街宴。武昭以还国威壮，狗监鹰媒尽边将。",
      "出门攘臂攫牛羊，三载践更翻沮丧。三十六城一城反，都护上言请勤远。",
      "期门或怒或阴喜，喜者何心怒则愤。关西籍甚良家子，卅年久绾军符矣。",
      "不结椎埋儿，不长鸣珂里。声名自震大荒西，饮马昆仑荡海水。",
      "不共郅支生，愿逐楼兰死。上书初到公卿惊，共言将军宜典丘。",
      "麟生凤降岂有种，况乃一家中国犹弟兄。旌旗五道从天落，小印如斗大如斛。",
      "尽隶将军一臂呼，万人侧目千人诺。山西少年感生泣，羽林群儿各努力。",
      "共知汉主拔孤根，坐见孤根壮刘室。不知何姓小侯瞋，不知何客惎将军。",
      "将军内顾忽疑惧，功成定被他人分。不如自亲求自附，飞书请隶嫖姚部。",
      "上言乞禁兵，下言避贤路。笑比高皇十八侯，自居虫达曾无羞。",
      "此身愿爵关内老，黄金百斤聊可保。呜呼！汉家旧事无人知，南军北军颇有私。",
      "北军似姑南似嫂，嫂疏姑戚群僮窥。可怜旧事无人信，门户千秋几时定。",
      "门户原非主上心，詄荡吾知汉皇圣。是时书到甘泉夜，答诏徘徊未轻下。",
      "密问三公是与非，沮者不坚语中罢。庾词本冀公卿谅，末议微闻道涂骂。",
      "拙哉某将军，非火胡自焚。非蚕胡自缚，非虿胡自螫。",
      "有舌胡自挢，有臂胡自掣。军至矣，刺史迎，肥牛之腱万镬烹。",
      "军过矣，掠童女，马踏燕支贱如土。嬴家长城如一环，汉家长城衣带间。",
      "嬴家正为汉家用，坐见入开仍出关。入关马行疾，出关马无力。",
      "丞华厩里芝草稀，水衡金贱苦乏绝。卜式羊蹄尚无用，相如黄金定何益。",
      "珠崖可弃例弃之，夜过茂陵闻太息。汉家庙食果何人，未必卫霍无侪伦。",
      "酹金失侯亦有命，人生那用多苦辛。噫嚱！人生那用长苦辛。",
      "勿向人间老，老阅风霜亦枯槁。千尺寒潭白日沈，将军之心如此深。",
      "后世读书者，毋向兰台寻。兰台能书汉朝事，不能尽书汉朝千百心，儒林丈人识此吟。"
    ]
  },
  {
    "id": "adcfe4db5fab4a48396990d83edb79f6",
    "title": "秋夜花游",
    "authorName": "龚自珍",
    "authorId": "adcfe4db5fab4a4805233523e8dfff46",
    "dynasty": "清",
    "content": [
      "海棠与江蓠，同艳异今古。",
      "我折江蓠花，间以海棠妩。",
      "狂呼红烛来，照见花双开。",
      "恨不称花意，踟蹰清酒杯。",
      "酒杯清复深，秋士多春心。",
      "且遣秋花妒，毋令秋魄沈。",
      "云何学年少，四座花齐笑。",
      "踯躅取鸣琴，弹琴置当抱。",
      "灵雨忽滂沱，仙真窗外过。",
      "云中君至否，不敢问星娥。"
    ]
  },
  {
    "id": "adcfe4db5fab4a48314f28bffb9fa584",
    "title": "寒月吟",
    "authorName": "龚自珍",
    "authorId": "adcfe4db5fab4a4805233523e8dfff46",
    "dynasty": "清",
    "content": [
      "夜起数山川，浩浩共月色。",
      "不知何山青，不知何川白。",
      "幽幽东南隅，似有偕隐宅。",
      "下南一以望，终恋杭州路。",
      "城里虽无家，城外却有墓。",
      "相期买一丘，毋远故乡故。",
      "而我屏见闻，而汝养幽素。",
      "舟行百里间，须见墓门树。",
      "南向发此言，恍欲双飞去。"
    ]
  },
  {
    "id": "adcfe4db5fab4a48314f28bf47e1c1cd",
    "title": "寒月吟",
    "authorName": "龚自珍",
    "authorId": "adcfe4db5fab4a4805233523e8dfff46",
    "dynasty": "清",
    "content": [
      "双飞去未能，月浸衣裳湿。",
      "秋焉静念之，劳生几时歇。",
      "劳者本庸流，事事乏定识。",
      "朴愚伤于家，放诞忌于国。",
      "皇天误矜宠，付汝忧患物。",
      "再拜何敢当，藉以战道力。",
      "何期闺闱中，亦荷天眷别。",
      "多难淬心光，黾勉共一室。",
      "忧患吾故物，明月吾故人。",
      "可隐不偕隐，有如月一轮。",
      "心迹如此清，容光如此新。",
      "我读先秦书，莱子有逸妻。",
      "闺房以逸传，此名蹈者希。",
      "勿慕厥名高，我知厥心悲。",
      "定多不传事，子孙无由知。",
      "岂但无由知，知之反涟洏。",
      "羞登中垒传，耻勒度尚碑。",
      "一逸虑患难，所全浩无涯。",
      "一逸谢万古，冥冥不可追。",
      "示君读书法，君慧肯三思。"
    ]
  },
  {
    "id": "adcfe4db5fab4a48314f28bf33b09607",
    "title": "寒月吟",
    "authorName": "龚自珍",
    "authorId": "adcfe4db5fab4a4805233523e8dfff46",
    "dynasty": "清",
    "content": [
      "我生受之天，哀乐恒过人。",
      "我有平生交，外氏之懿亲。",
      "自我慈母死，谁馈此翁贫。",
      "江关邈消息，生死知无因。",
      "八十罹饥寒，虽生犹僇民。",
      "作梦来哑哑，心肝何清真。",
      "翁自须发白，我如髫丱淳。",
      "梦中既觞之，而复留遮之。",
      "挽须搔爬之，磨墨揄揶之。",
      "呼镫而烛之，论文而哗之。",
      "阿母在旁坐，连连呼叔耶。",
      "今朝无风雪，我泪浩如雪。",
      "莫怪泪如雪，人生思幼日。"
    ]
  },
  {
    "id": "adcfe4db5fab4a48314f28bfac3e49df",
    "title": "寒月吟",
    "authorName": "龚自珍",
    "authorId": "adcfe4db5fab4a4805233523e8dfff46",
    "dynasty": "清",
    "content": [
      "侵晓邻僧来，馈我佛前粥。其香何清严，腊供今年足。",
      "我因思杭州，不仅有三竺。东城八九寺，寺寺皆修竹。",
      "何年舍家去，慧业改所托。掘笋慈风园，参茶东父屋。",
      "钟鱼四围静，扫地洁如沐。白昼为之长，倦骸为之肃。",
      "供黄梅一枝，朝朝写《圆觉》。"
    ]
  },
  {
    "id": "adcfe4db5fab4a48c0c10496ce652a86",
    "title": "自春徂秋偶有所触拉杂书之漫不诠次得十五首",
    "authorName": "龚自珍",
    "authorId": "adcfe4db5fab4a4805233523e8dfff46",
    "dynasty": "清",
    "content": [
      "道力战万籁，微芒课其功。",
      "不能胜十心，安能胜苍穹。",
      "相彼鸾与凤，不栖枯枝松。",
      "天神傥下来，清明可与通。",
      "返听如有声，消息鞭愈聋。",
      "死我信道笃，生我行神空。",
      "障海使西流，挥日还于东。"
    ]
  },
  {
    "id": "adcfe4db5fab4a48c0c104966659ec03",
    "title": "自春徂秋偶有所触拉杂书之漫不诠次得十五首",
    "authorName": "龚自珍",
    "authorId": "adcfe4db5fab4a4805233523e8dfff46",
    "dynasty": "清",
    "content": [
      "黔首本骨肉，天地本比邻。",
      "一发不可牵，牵之动全身。",
      "圣者胞与言，夫岂夸大陈。",
      "四海变秋气，一室难为春。",
      "宗周若蠢蠢，嫠纬烧为尘。",
      "所以慨慷士，不得不悲辛。",
      "看花忆黄河，对月思西秦。",
      "贵官勿三思，以我为杞人。"
    ]
  },
  {
    "id": "adcfe4db5fab4a48c0c10496be07e53e",
    "title": "自春徂秋偶有所触拉杂书之漫不诠次得十五首",
    "authorName": "龚自珍",
    "authorId": "adcfe4db5fab4a4805233523e8dfff46",
    "dynasty": "清",
    "content": [
      "名埋孕异梦，秀句镌春心。",
      "庄骚雨灵鬼，盘踞肝肠深。",
      "古来不可兼，方寸我何任。",
      "所以志为道，澹宕生微吟。",
      "一箫与一笛，化作太古琴。"
    ]
  },
  {
    "id": "adcfe4db5fab4a48c0c1049681b71e61",
    "title": "自春徂秋偶有所触拉杂书之漫不诠次得十五首",
    "authorName": "龚自珍",
    "authorId": "adcfe4db5fab4a4805233523e8dfff46",
    "dynasty": "清",
    "content": [
      "我有秦时镜，窈窕龙鸾痕。",
      "我有汉宫玉，触手犹生温。",
      "我有墨九行，惊鸿若可扪。",
      "玉皇忽公道，奇福三至门。",
      "欲供三炷香，先消万古魂。",
      "古春伴忧患，诘屈生酸黁。",
      "且摺三千本，赠与人间存。"
    ]
  },
  {
    "id": "adcfe4db5fab4a48c0c10496af67b155",
    "title": "自春徂秋偶有所触拉杂书之漫不诠次得十五首",
    "authorName": "龚自珍",
    "authorId": "adcfe4db5fab4a4805233523e8dfff46",
    "dynasty": "清",
    "content": [
      "朝从屠沽游，夕拉驺卒饮。",
      "此意不可道，有若茹大鲠。",
      "传闻智勇人，伤心自鞭影。",
      "蹉跎复蹉跎，黄金满虚牝。",
      "匣中龙剑光，一鸣四壁静。",
      "夜夜辄一鸣，负汝汝难忍。",
      "出门何茫茫，天心牖其逞。",
      "既窥豫让桥，复瞰轵深井。",
      "长跪奠一卮，风云扑人冷。"
    ]
  },
  {
    "id": "adcfe4db5fab4a48c0c10496732b478d",
    "title": "自春徂秋偶有所触拉杂书之漫不诠次得十五首",
    "authorName": "龚自珍",
    "authorId": "adcfe4db5fab4a4805233523e8dfff46",
    "dynasty": "清",
    "content": [
      "造化大痈痔，斯言韩柳共。",
      "我思文人言，毋乃太惊众。",
      "儒家守门户，家法毋徇纵。",
      "事天如事亲，谁云小儿弄。",
      "我身我不有，周旋折旋奉。",
      "不然命何物，夏后氏特重。",
      "亦有卫武公，靡乐在蒙诵。",
      "智慧固不工，趋避矧无用。",
      "一日所履历，一夕自甄综。",
      "神明甘如饴，何处容隐痛。",
      "沈沈察其几，默默课于梦。",
      "少年谰语多，斯言粹无缝。",
      "患难汝何物，𤰢者为汝动。"
    ]
  },
  {
    "id": "adcfe4db5fab4a48c0c104964dc8f7a0",
    "title": "自春徂秋偶有所触拉杂书之漫不诠次得十五首",
    "authorName": "龚自珍",
    "authorId": "adcfe4db5fab4a4805233523e8dfff46",
    "dynasty": "清",
    "content": [
      "我生爱前辈，匪尽获我心。",
      "论交少年场，岁月逝骎骎。",
      "少年太飞扬，由哀乐不深。",
      "礌硠听高谭，有谛难为寻。",
      "风霜欺脆枝，金石成苦音。",
      "前辈即背谬，厥谬亦沈沈。"
    ]
  },
  {
    "id": "adcfe4db5fab4a48c0c1049610bc0a3b",
    "title": "自春徂秋偶有所触拉杂书之漫不诠次得十五首",
    "authorName": "龚自珍",
    "authorId": "adcfe4db5fab4a4805233523e8dfff46",
    "dynasty": "清",
    "content": [
      "弱龄羡高隐，端居媚幽独。晨诵白驹诗，相思在空谷。",
      "稍长诵楚些，《招魂》招且读。陈为乐之方，巫阳语何缛。",
      "嘉遁苦太清，行乐苦太浊。愿言移歌钟，来就伊人躅。",
      "天涯当兰蕙，吾心当丘壑。蹉跎复蹉跎，芳流雨寂寞。",
      "忽忽生遐心，终朝閟金玉。"
    ]
  },
  {
    "id": "adcfe4db5fab4a48c0c1049677a8277c",
    "title": "自春徂秋偶有所触拉杂书之漫不诠次得十五首",
    "authorName": "龚自珍",
    "authorId": "adcfe4db5fab4a4805233523e8dfff46",
    "dynasty": "清",
    "content": [
      "一代功令开，一代人材起。",
      "虽生云礽朝，实增祖宗美。",
      "日开国之留，其言在青史。",
      "何代无先君，何时无哲士。",
      "煌煌祖宗心，斯人独称旨。",
      "天姿若麟凤，宏加以切劘。",
      "稽古有遥源，遵王无覂轨。",
      "在昔与先民，三称口容止。",
      "少壮心力殚，匪但求荣仕。",
      "有高千载心，为本朝瑰玮。",
      "人或玷功令，功令不任诽。",
      "屋漏胎此心，九庙赫在咫。",
      "天步其艰哉，光岳钟艰恃。",
      "盲气六合来，初日照蒙汜。",
      "抱此葵藿孤，斯人拙无比。",
      "一夫起锄之，万夫孰指使。",
      "一夫怒用目，万夫怒用耳。",
      "目怒活犹可，耳怒杀我矣。",
      "去去亦何求，买山请归尔。",
      "不先百年生，难向苍苍理。",
      "著书落人间，高名亦难毁。",
      "其言明且清，胡由妒神鬼。",
      "大药可延年，名山可送死。",
      "死生竟何憾，将毋九庙耻。"
    ]
  },
  {
    "id": "adcfe4db5fab4a48c0c10496b44a6c9b",
    "title": "自春徂秋偶有所触拉杂书之漫不诠次得十五首",
    "authorName": "龚自珍",
    "authorId": "adcfe4db5fab4a4805233523e8dfff46",
    "dynasty": "清",
    "content": [
      "兰台序九流，儒家但居一。",
      "诸师自有真，未肯附儒术。",
      "后代儒益尊，儒者颜益厚。",
      "洋洋朝墅间，流亦不止九。",
      "不知古九流，存亡今孰多。",
      "或言儒先亡，此语又如何。"
    ]
  },
  {
    "id": "adcfe4db5fab4a48c0c10496c64e5ad1",
    "title": "自春徂秋偶有所触拉杂书之漫不诠次得十五首",
    "authorName": "龚自珍",
    "authorId": "adcfe4db5fab4a4805233523e8dfff46",
    "dynasty": "清",
    "content": [
      "寿短苦心长，心绪每不竟。",
      "岂徒庸庸流，赍志有贤圣。",
      "为鬼那能续，他生渺茫更。",
      "所以难放达，思得贤子孙。",
      "继志与述事，大哉孝之源。",
      "长夜集百端，蚤起无一言。",
      "傥能心亲心，即是续亲寿。",
      "呼儿将告之，衋然先自疚。"
    ]
  },
  {
    "id": "adcfe4db5fab4a48c0c10496abb30cd2",
    "title": "自春徂秋偶有所触拉杂书之漫不诠次得十五首",
    "authorName": "龚自珍",
    "authorId": "adcfe4db5fab4a4805233523e8dfff46",
    "dynasty": "清",
    "content": [
      "中年何寡欢，心绪不缥缈。",
      "人事日龌龊，独笑时颇少。",
      "忽忆姚归安，锡我箴铭早。",
      "雅俗同一源，盍向源头讨。",
      "汝自界限之，心光眼光小。",
      "万事之波澜，文章天然好。",
      "不见六经语，三代俗语多。",
      "孔一以贯之，不一待如何。",
      "实悟实证后，无道亦无魔。"
    ]
  },
  {
    "id": "adcfe4db5fab4a48c0c10496bd7777b7",
    "title": "自春徂秋偶有所触拉杂书之漫不诠次得十五首",
    "authorName": "龚自珍",
    "authorId": "adcfe4db5fab4a4805233523e8dfff46",
    "dynasty": "清",
    "content": [
      "晓枕心气清，奇泪忽盈把。",
      "少年爱恻悱，芳意嫭幽雅。",
      "黄尘澒洞中，古袌不可写。",
      "万言摧烧之，奇气又喑哑。",
      "心死竟何云，结习幸渐寡。",
      "忧患稍稍平，此心即佛者。",
      "独有爱根在，拔之■难下。",
      "梦中慈母来，絮絮如何舍。"
    ]
  },
  {
    "id": "adcfe4db5fab4a48c0c10496836c8b1f",
    "title": "自春徂秋偶有所触拉杂书之漫不诠次得十五首",
    "authorName": "龚自珍",
    "authorId": "adcfe4db5fab4a4805233523e8dfff46",
    "dynasty": "清",
    "content": [
      "危哉昔几败，万仞堕无垠。",
      "不知有忧患，文字樊其身。",
      "岂但恋文字，嗜好维甘辛。",
      "出入仙侠间，奇悍无等伦。",
      "渐渐疑百家，中无要道津。",
      "纵使精气留，碌碌为星辰。",
      "闻道幸不迟，多难乃维因。",
      "空王开觉路，网尽伤心民。"
    ]
  },
  {
    "id": "adcfe4db5fab4a48c0c10496d812a7b2",
    "title": "自春徂秋偶有所触拉杂书之漫不诠次得十五首",
    "authorName": "龚自珍",
    "authorId": "adcfe4db5fab4a4805233523e8dfff46",
    "dynasty": "清",
    "content": [
      "戒诗昔有诗，庚辰诗语繁。",
      "第一欲言者，古来难明言。",
      "姑将谲言之，未言声又吞。",
      "不求鬼神谅，矧向生人道。",
      "东云露一鳞，西云露一爪。",
      "与其见鳞爪，何如鳞爪无。",
      "况凡所云云，又鳞爪之余。",
      "忏悔首文字，潜心战空虚。",
      "今年真戒诗，才尽何伤乎。"
    ]
  },
  {
    "id": "adcfe4db5fab4a48fbafbd0c9cfa0f1d",
    "title": "题吴南芗东方三大图",
    "authorName": "龚自珍",
    "authorId": "adcfe4db5fab4a4805233523e8dfff46",
    "dynasty": "清",
    "content": [
      "禽父始宅奄，犹未荒大东。",
      "周王有名祀，名山止龟蒙。",
      "尚父赐履海，泱泱表大风。",
      "时无神仙言，不睹金银宫。",
      "春秋贬宋父，坐失玉与弓。",
      "祊田富汤沐，季旅何懜懜。",
      "秦穆作西畤，帝醉终可逢。",
      "恒无三脊茅，遂辍登山踪。",
      "顽哉鲁与齐，灵气不牖衷。",
      "孤负介海岱，海深岱徒崇。",
      "素王张三世，元始而麟终。",
      "文成号数万，太平告成功。",
      "其文富沧海，其旨高苍穹。",
      "于是海岱英，尽入孔牢笼。",
      "熙朝翠华至，九跪迎上公。",
      "厥典盛谒林，汉后无兹隆。",
      "惜哉有阙遗，未举金泥封。",
      "小臣若上议，廷臣三日聋。",
      "首谒孔林毕，继请行升中。",
      "继请射沧海，三事碑三通。",
      "古体日霾晦，但嗤秦汉雄。",
      "周情与孔思，执笔思忡忡。"
    ]
  },
  {
    "id": "adcfe4db5fab4a48c7b9d542078a093b",
    "title": "行路易",
    "authorName": "龚自珍",
    "authorId": "adcfe4db5fab4a4805233523e8dfff46",
    "dynasty": "清",
    "content": [
      "东山猛虎不吃人，西山猛虎吃人，南山猛虎吃人，北山猛虎不食人。",
      "漫漫趋避何所已，玉帝不遣牖下死，一双瞳神射秋水。",
      "袖中芳草岂不香，手中玉麈岂不长。中妇岂不姝，座客岂不都。",
      "江大水深多江鱼，江边何哓呶。人不足，盱有馀，夏父以来目矍矍。",
      "我欲食江鱼，江水涩咙喉，鱼骨亦不可以餐。冤屈复冤屈，果然龙蛇蟠我喉舌间，使我说天九难、说地九难。",
      "踉跄入中门，中门一步一荆棘，大药不疗膏肓顽。",
      "鼻涕一尺何其孱，臣请逝矣逝勿还。嘈嘈舟师，三五詈汝：汝以白昼放歌为可惜，而乃脂汝辖。",
      "汝以黄金散尽为复来，而乃鞭其脢。红玫瑰，青镜台，美人别汝光徘徊。",
      "腷腷膊膊，鸡鸣狗鸣。淅淅索索，风声雨声。浩浩荡荡，仙都玉京。",
      "蟠桃之花万丈明，淮南之犬彳亍行。臣岂不如武皇阶下东方生。",
      "乱曰：三寸舌，一枝笔，万言书，万人敌，九天九渊少颜色。",
      "朝衣东市甘如饴，玉体须为美人惜。"
    ]
  },
  {
    "id": "adcfe4db5fab4a48a3cca5b147f2fc76",
    "title": "邻儿半夜哭",
    "authorName": "龚自珍",
    "authorId": "adcfe4db5fab4a4805233523e8dfff46",
    "dynasty": "清",
    "content": [
      "邻儿半夜哭，或言忆前生。",
      "前生何所忆，或者变文名。",
      "我有一箧书，属草殊未成。",
      "涂乙迨一纪，甘苦万千并。",
      "百忧消中夜，何如坐经营。",
      "剪烛蹶然起，婢笑妻复嗔。",
      "万一明朝死，堕地泪纵横。"
    ]
  },
  {
    "id": "adcfe4db5fab4a4856f56224fb06eb6d",
    "title": "庚辰春日重过门楼胡衕故宅",
    "authorName": "龚自珍",
    "authorId": "adcfe4db5fab4a4805233523e8dfff46",
    "dynasty": "清",
    "content": [
      "城西郎官屯，多官阅一宅。",
      "家公昔为郎，有此湫隘室。",
      "朝阳与夕阳，屋角红不积。",
      "春雨复秋雨，双扉故钉齿。",
      "无形不知老，有质乃易蚀。",
      "往事思之悔，至理悟独立。",
      "中有故我魂，三呼如欲出。"
    ]
  },
  {
    "id": "adcfe4db5fab4a4850669324f51eea89",
    "title": "琴歌",
    "authorName": "龚自珍",
    "authorId": "adcfe4db5fab4a4805233523e8dfff46",
    "dynasty": "清",
    "content": [
      "之美一人，乐亦过人，哀亦过人。月生于堂，匪月之精光，睇视之光。",
      "美人沈沈，山川满心。落月逝矣，如之何勿思矣。美人沈沈，山川满心。",
      "吁嗟幽离，无人可思。"
    ]
  },
  {
    "id": "adcfe4db5fab4a4861d579e2b0fc17f8",
    "title": "呜呜硻硻",
    "authorName": "龚自珍",
    "authorId": "adcfe4db5fab4a4805233523e8dfff46",
    "dynasty": "清",
    "content": [
      "黄犊怒求乳，朴诚心无猜。犊也尔何知，既壮恃其孩。",
      "古之子弄父兵者，喋血市上宁非哀。亦有小心人，天命终难夺。",
      "授命何其恭，履霜何其洁。孝子忠臣一传成，千秋君父名先裂。",
      "不然冥冥鸿，无家在中路。恝哉心无瑕，千古孤飞去。",
      "呜呜复呜呜，古人谁智谁当愚。雰复雰，智亦未足重，愚亦未可轻。",
      "鄙夫较量愚智间，何如一意求精诚。仁者不訹愚痴之万死，勇者不贪智慧之一生。",
      "寄言后世艰难子，白日青天奋壁行。"
    ]
  },
  {
    "id": "adcfe4db5fab4a48e54d520616066520",
    "title": "幽人",
    "authorName": "龚自珍",
    "authorId": "adcfe4db5fab4a4805233523e8dfff46",
    "dynasty": "清",
    "content": [
      "幽人媚清晓，落月澹林光。",
      "欲采蘅兰去，春空风露香。",
      "阿谁叫横玉，惊起绿烟床。",
      "亦有梅花梦，颓鬟待太阳。"
    ]
  },
  {
    "id": "adcfe4db5fab4a489880989c4a85d6ea",
    "title": "戒诗五首",
    "authorName": "龚自珍",
    "authorId": "adcfe4db5fab4a4805233523e8dfff46",
    "dynasty": "清",
    "content": [
      "蚤年撄心疾，诗境无人知。",
      "幽想杂奇悟，灵香何郁伊。",
      "忽然适康庄，吟此天日光。",
      "五岳走骄鬼，万马朝龙王。",
      "不遇善知识，安知因地孽。",
      "戒诗当有诗，如偈亦如喝。"
    ]
  },
  {
    "id": "adcfe4db5fab4a489880989cb9d428fb",
    "title": "戒诗五首",
    "authorName": "龚自珍",
    "authorId": "adcfe4db5fab4a4805233523e8dfff46",
    "dynasty": "清",
    "content": [
      "百脏发酸泪，夜涌如原泉。",
      "此泪何所从，万一诗祟焉。",
      "今誓空尔心，心灭泪亦灭。",
      "有未灭者存，何用更留迹。"
    ]
  },
  {
    "id": "adcfe4db5fab4a489880989c0be4da2c",
    "title": "戒诗五首",
    "authorName": "龚自珍",
    "authorId": "adcfe4db5fab4a4805233523e8dfff46",
    "dynasty": "清",
    "content": [
      "行年二十九，电光岂遽收。",
      "观河生百喟，何如泛虚舟。",
      "当喜我必喜，当忧我辄忧。",
      "尽此一报形，世法随沈浮。"
    ]
  },
  {
    "id": "adcfe4db5fab4a489880989c8dbbf9a8",
    "title": "戒诗五首",
    "authorName": "龚自珍",
    "authorId": "adcfe4db5fab4a4805233523e8dfff46",
    "dynasty": "清",
    "content": [
      "天龙为我喜，波旬为我愁。",
      "波旬尔勿愁，咒汝械汝头。",
      "律居三藏一，天龙所护持。",
      "我今戒为诗，戒律亦如之。"
    ]
  },
  {
    "id": "adcfe4db5fab4a489880989ca3eb4ad3",
    "title": "戒诗五首",
    "authorName": "龚自珍",
    "authorId": "adcfe4db5fab4a4805233523e8dfff46",
    "dynasty": "清",
    "content": [
      "堕落有时有，三涂报则否。",
      "舌广而音宏，天女侍前后。",
      "遍召忠孝魂，座下赐卮酒。",
      "屈曲缭戾情，千义听吾剖。"
    ]
  },
  {
    "id": "adcfe4db5fab4a489d8a560c60db2072",
    "title": "己亥杂诗·其九十六",
    "authorName": "龚自珍",
    "authorId": "adcfe4db5fab4a4805233523e8dfff46",
    "dynasty": "清",
    "content": [
      "少年击剑更吹箫，剑气箫心一例消。",
      "谁分苍凉归棹后，万千哀乐聚今朝。"
    ],
    "intro": "《己亥杂诗》写于道光十九年己亥（公元1839年）龚自珍辞官返乡之时，由农历四月二十三日起，至十二月二十六日止，凡三百一十五首，全属七言绝句（其中部分不依近体格律的古绝），堪称中国诗史上最大规模的组诗，又从某种意义上可视为龚自珍的诗体自传。可以说，在这一组诗中，定庵向时人、后人集中展示了自己複杂而又饶具魅力的内心世界。研究龚自珍其人、其文学成就，《己亥杂诗》应是重中之重。\n此篇是《己亥杂诗》第九十六首。此处是“剑”、“箫”意象在定庵诗中的最后一次出现，亦是他对平生深有所感的“剑箫”心事即“一箫一剑平生意”的总结。“剑”和“箫”如同一枚硬币的两面，构建成了定庵心灵世界不可割分的两个层面。他也多次在反思“剑”与“箫”的命运。但这一次不同，诗人斩钉截铁地用到了一个“消”字，所谓“少年哀艳杂雄奇，暮气颓唐不自知”（《己亥杂诗·一四二》），他真正意识到剑气箫心的“消解”的结局了。诗以“苍凉归棹”、“中年哀乐”作结，戛然而止，而一种心潮跌宕的复杂况味纡徐不尽，耐人幽寻。",
    "annotation": [
      "谁分：谁料。",
      "归棹（zhào）：归舟。棹，船桨。",
      "哀乐：暗用谢安语。《世说新语·言语》：“谢太傅（谢安）语王右军（王羲之）曰：‘中年伤于哀乐，与亲友别，辄作数日恶。’”作者当年四十八岁，适当中年。"
    ]
  },
  {
    "id": "adcfe4db5fab4a4847579053e01fd265",
    "title": "己亥杂诗·其一三〇",
    "authorName": "龚自珍",
    "authorId": "adcfe4db5fab4a4805233523e8dfff46",
    "dynasty": "清",
    "content": [
      "陶潜酷似卧龙豪，万古浔阳松菊高。",
      "莫信诗人竟平淡，二分梁甫一分骚。"
    ]
  },
  {
    "id": "adcfe4db5fab4a487712315b339c58b8",
    "title": "能令公少年行",
    "authorName": "龚自珍",
    "authorId": "adcfe4db5fab4a4805233523e8dfff46",
    "dynasty": "清",
    "content": [
      "龚子自祷蕲之所言也。虽弗能遂，酒酣歌之，可以怡魂而泽颜焉。",
      "蹉跎乎公！公今言愁愁无终。",
      "公毋哀吟娅姹声沉空，酌我五石云母钟。",
      "我能令公颜丹鬓绿而与年少争光风，听我歌此胜丝桐。",
      "貂毫署年年甫中，著书先成不朽功。",
      "名惊四海如云龙，攫拏不定光影同。",
      "征文考献陈礼容，饮酒结客横才锋。",
      "逃禅一意皈宗风，惜哉幽情丽想销难空。",
      "拂衣行矣如奔虹，太湖西去青青峰。",
      "一楼初上一阁逢，玉箫金琯东山东。",
      "美人十五如花秾，湖波如镜能照容，山痕宛宛能助长眉丰。",
      "一索钿盒知心同，再索班管知才工。",
      "珠明玉暖春朦胧，吴歈楚词兼国风。",
      "深吟浅吟态不同，千篇背尽灯玲珑。",
      "有时言寻缥缈之孤踪，春山不妒春裙红。",
      "笛声叫起春波龙，湖波湖雨来空蒙。",
      "桃花乱打兰舟篷，烟新月旧长相从。",
      "十年不见王与公，亦不见九州名流一刺通。",
      "其南邻北舍谁与相过从？痀瘘丈人石户农。",
      "嵚崎楚客，窈窕吴侬。",
      "敲门借书者钓翁，探碑学拓者溪僮。",
      "卖剑买琴，斗瓦输铜。",
      "银针玉薤芝泥封，秦疏汉密齐梁工。",
      "佉经梵刻著录重，千番百轴光熊熊，奇许相借错许攻。",
      "应客有玄鹤，惊人无白骢。",
      "相思相访溪凹与谷中，采茶采药三三两两逢，高谈俊辩皆沉雄。",
      "公等休矣吾方慵，天凉忽报芦花浓。",
      "七十二峰峰峰生丹枫，紫蟹熟矣胡麻饛，门前钓榜催词筩）。",
      "余方左抽豪，右按谱，高吟角与宫，三声两声棹唱终。",
      "吹入浩浩芦花风，仰视一白云卷空。",
      "归来料理书灯红，茶烟欲散颓鬟浓。",
      "秋肌出钏凉珑松，梦不堕少年烦恼丛。",
      "东僧西僧一杵钟，披衣起展华严筒。",
      "噫嚱！少年万恨填心胸，消灾解难畴之功？",
      "吉祥解脱文殊童，著我五十三参中。",
      "莲邦纵使缘未通，他生且生兜率宫。"
    ]
  },
  {
    "id": "adcfe4db5fab4a48e971974f3247a0de",
    "title": "投宋于庭",
    "authorName": "龚自珍",
    "authorId": "adcfe4db5fab4a4805233523e8dfff46",
    "dynasty": "清",
    "appreciation": "宋翔凤与龚自珍业师刘逢禄同为常州经学大家庄绍祖之外甥，又尝出入段玉裁之门，较龚自珍行辈为长。但自1819年（嘉庆二十四年）相识之后，二人始终平辈相交，情谊笃厚。这首诗作于1822年（道光二年），是龚自珍全部赠翔凤作品中最情见乎辞、令人感动的一篇。首二句一突出宋氏之洒脱，一突出宋氏之博雅，为后文之千古名句铺设前提。",
    "content": [
      "游山五岳东道主，拥书百城南面王。",
      "万人丛中一握手，使我衣袖三年香。"
    ],
    "intro": "《投宋于庭翔凤》是清代诗人龚自珍创作的一首七言绝句。龚自珍以立异高谈的“怪魁”形象见称当世，其骂座之言上关朝廷、下及冠盖，以至“动与世迕”，无以自存。但在这样的表面之下，龚自珍其实怀着一颗极挚诚、极热切的赤子之心。于举世庸冗喑哑之中，能觅得一可以倾诉衷肠的知音人，他是不吝惜吐露自己难以压抑的欣喜和赞美的。此诗即可为证。",
    "annotation": [
      "宋于庭翔凤：宋翔凤（1776－1860），字于庭，江苏长洲（今苏州）人，1800年（嘉庆五年）举人，官至宝庆府同知。其学师承其舅庄绍祖，又拜于张惠言门下，皆常州今文学巨子。翔凤为著名学者、诗人、古文家，具经世致用心志，于时势感慨甚深，与龚自珍、林则徐等交往颇洽。",
      "南面王：古人以坐北朝南为尊，人君皆南面坐，故称。《魏书·李谥传》云：“丈夫拥书万卷，何假南面百城”，言拥万卷书而学，胜于南面为王。此用其意。"
    ]
  },
  {
    "id": "adcfe4db5fab4a4835f26b45e75b23d8",
    "title": "己亥杂诗·其十九",
    "authorName": "龚自珍",
    "authorId": "adcfe4db5fab4a4805233523e8dfff46",
    "dynasty": "清",
    "content": [
      "卿筹烂熟我筹之，我有忠言质幻师。",
      "观理自难观势易，弹丸垒到十枚时。"
    ]
  },
  {
    "id": "adcfe4db5fab4a48c43b8063902cd703",
    "title": "己亥杂诗·其二九八",
    "authorName": "龚自珍",
    "authorId": "adcfe4db5fab4a4805233523e8dfff46",
    "dynasty": "清",
    "content": [
      "九边烂熟等雕虫，远志真看小草同。",
      "枉说健儿身手在，青灯夜雪阻山东。"
    ]
  },
  {
    "id": "adcfe4db5fab4a482c47036683228524",
    "title": "己亥杂诗·其二十六",
    "authorName": "龚自珍",
    "authorId": "adcfe4db5fab4a4805233523e8dfff46",
    "dynasty": "清",
    "content": [
      "逝矣斑骓罥落花，前村茅店即吾家。",
      "小桥报有人痴立，泪泼春帘一饼茶。"
    ],
    "annotation": [
      "题按：出都日，距国门已七里，吴虹生同年立桥上候余过，设茶，洒泪而别。"
    ]
  },
  {
    "id": "adcfe4db5fab4a48ae111ceac253894d",
    "title": "己亥杂诗·其一",
    "authorName": "龚自珍",
    "authorId": "adcfe4db5fab4a4805233523e8dfff46",
    "dynasty": "清",
    "content": [
      "著书何似观心贤，不奈巵言夜涌泉。",
      "百卷书成南渡后，先生续集再编年。"
    ]
  },
  {
    "id": "adcfe4db5fab4a489130b84e53715403",
    "title": "己亥杂诗·其十",
    "authorName": "龚自珍",
    "authorId": "adcfe4db5fab4a4805233523e8dfff46",
    "dynasty": "清",
    "content": [
      "进退雍容史上难，忽收古泪出长安。",
      "百年綦辙低徊遍，忍作空桑三宿看。"
    ],
    "annotation": [
      "题按：先大父宦京师，家大人宦京师，至小子，三世百年矣！以己亥岁四月二十三日出都。"
    ]
  },
  {
    "id": "adcfe4db5fab4a485b8775df9cbd2977",
    "title": "己亥杂诗·其二七二",
    "authorName": "龚自珍",
    "authorId": "adcfe4db5fab4a4805233523e8dfff46",
    "dynasty": "清",
    "content": [
      "未济终焉心缥缈，百事翻从阙陷好。",
      "吟道夕阳山外山，古今谁免馀情绕？"
    ]
  },
  {
    "id": "adcfe4db5fab4a4865ad5ad06c0a7f3b",
    "title": "己亥杂诗·其一〇一",
    "authorName": "龚自珍",
    "authorId": "adcfe4db5fab4a4805233523e8dfff46",
    "dynasty": "清",
    "content": [
      "美人才调信纵横，我亦当筳拜盛名。",
      "一笑劝君输一著，非将此骨媚公卿。"
    ]
  },
  {
    "id": "adcfe4db5fab4a48e4793cb0c30d926e",
    "title": "己亥杂诗·其三一〇",
    "authorName": "龚自珍",
    "authorId": "adcfe4db5fab4a4805233523e8dfff46",
    "dynasty": "清",
    "content": [
      "使君谈艺笔通神，斗大高阳酒国春。",
      "消我关山风雪怨，天涯握手尽文人。"
    ]
  },
  {
    "id": "adcfe4db5fab4a486f83d36af1ae757d",
    "title": "己亥杂诗·其二十八",
    "authorName": "龚自珍",
    "authorId": "adcfe4db5fab4a4805233523e8dfff46",
    "dynasty": "清",
    "content": [
      "不是逢人苦誉君，亦狂亦侠亦温文。",
      "照人胆似秦时月，送我情如岭上云。"
    ]
  },
  {
    "id": "adcfe4db5fab4a48f7bd135205de0564",
    "title": "己亥杂诗·其三十",
    "authorName": "龚自珍",
    "authorId": "adcfe4db5fab4a4805233523e8dfff46",
    "dynasty": "清",
    "content": [
      "事事相同古所难，如鹣如鲽在长安。",
      "从今两戒河山外，各逮而孙盟不寒。"
    ]
  },
  {
    "id": "adcfe4db5fab4a48f2813f67c2c5ba47",
    "title": "己亥杂诗·其一三五",
    "authorName": "龚自珍",
    "authorId": "adcfe4db5fab4a4805233523e8dfff46",
    "dynasty": "清",
    "content": [
      "偶赋凌云偶倦飞，偶然闲慕遂初衣。",
      "偶逢锦瑟家人问，便说寻春为汝归。"
    ]
  },
  {
    "id": "adcfe4db5fae2812e47de633be3ababa",
    "title": "惜笼中鸟自喻",
    "authorName": "德容",
    "authorId": "adcfe4db5fae2812d1457b72d1457b72",
    "dynasty": "清",
    "content": [
      "千里朝凰唱和遥，谁怜孤鹜禁樊牢。",
      "贞心甘守笼中日，再世齐鸣共九霄。"
    ]
  },
  {
    "id": "adcfe4db5fae28124c4fb32e2079e873",
    "title": "梅花",
    "authorName": "德容",
    "authorId": "adcfe4db5fae2812d1457b72d1457b72",
    "dynasty": "清",
    "content": [
      "蝶梦三春泪落花，风飘馀粉谢铅华。",
      "天生玉色菩提片，疏影幽窗独自夸。"
    ]
  },
  {
    "id": "adcfe4db5fae2812aa8690f8d98d2d0b",
    "title": "茉莉花",
    "authorName": "德容",
    "authorId": "adcfe4db5fae2812d1457b72d1457b72",
    "dynasty": "清",
    "content": [
      "冰姿玉骨净尘烟，南国携来种自妍。",
      "花史高名空第一，只今谁识藐姑仙。"
    ]
  },
  {
    "id": "adcfe4db5fae2812c6d1130e6885d479",
    "title": "对良人小像泣感",
    "authorName": "德容",
    "authorId": "adcfe4db5fae2812d1457b72d1457b72",
    "dynasty": "清",
    "content": [
      "对影依稀恍若君，欲言不语况殷勤。",
      "称觞举案惟形笔，赖是相逢画里人。"
    ]
  },
  {
    "id": "adcfe4db5fae28128e2d862ba991933e",
    "title": "忆母",
    "authorName": "德容",
    "authorId": "adcfe4db5fae2812d1457b72d1457b72",
    "dynasty": "清",
    "content": [
      "拜别慈帏一月馀，堪怜弱质远驱驰。",
      "北堂萱草今安否，但愿棠荆好护持。"
    ]
  },
  {
    "id": "adcfe4db5fae28122a7e0d7a3c2832a8",
    "title": "七夕",
    "authorName": "德容",
    "authorId": "adcfe4db5fae2812d1457b72d1457b72",
    "dynasty": "清",
    "content": [
      "玉露金风报素秋，穿针楼上独含愁。",
      "双星何事今宵会，遗我庭前月一钩。"
    ]
  },
  {
    "id": "adcfe4db5fae28122a7e0d7a072c657f",
    "title": "七夕",
    "authorName": "德容",
    "authorId": "adcfe4db5fae2812d1457b72d1457b72",
    "dynasty": "清",
    "content": [
      "织女牵牛送夕阳，临看不觉鹊桥长。",
      "最伤今夜离愁曲，遥对天涯愈断肠。"
    ]
  },
  {
    "id": "adcfe4db5fae281211061ffd81fc3a0f",
    "title": "忆兄",
    "authorName": "德容",
    "authorId": "adcfe4db5fae2812d1457b72d1457b72",
    "dynasty": "清",
    "content": [
      "蛾眉愧不列须眉，未得吹篪洽古徽。",
      "况复孤舟人万里，脊令原上白云飞。"
    ]
  },
  {
    "id": "adcfe4db5fae2812d4424158bee52e5f",
    "title": "忆姊",
    "authorName": "德容",
    "authorId": "adcfe4db5fae2812d1457b72d1457b72",
    "dynasty": "清",
    "content": [
      "姊妹花开种绣房，徐娘空复字秦郎。",
      "愧从四女祠前过，膝下而今少一行。"
    ]
  },
  {
    "id": "adcfe4db5fae2812121c965eaa7eadb6",
    "title": "忆儿",
    "authorName": "德容",
    "authorId": "adcfe4db5fae2812d1457b72d1457b72",
    "dynasty": "清",
    "content": [
      "坐忆雏儿泪满裳，天涯一望水茫茫。",
      "临行珍嘱休悬念，多识之无字几行。"
    ]
  },
  {
    "id": "adcfe4db5fae28122ae23e809b2be81f",
    "title": "秋色有感",
    "authorName": "德容",
    "authorId": "adcfe4db5fae2812d1457b72d1457b72",
    "dynasty": "清",
    "content": [
      "征帆湿泪带秋风，客路愁思旅况同。",
      "无限忆君传织锦，有情长寄白云空。",
      "昨别离魂不觉愁，钟催残月忆悲秋。",
      "思君空馆应无语，南望多情似水流。"
    ]
  },
  {
    "id": "adcfe4db5fae281297e9d86910c7166f",
    "title": "泣怀四言诗",
    "authorName": "德容",
    "authorId": "adcfe4db5fae2812d1457b72d1457b72",
    "dynasty": "清",
    "content": [
      "魏里我朱，世称名德。",
      "父举孝廉，仪型南国。",
      "先慈割股，善为内则。",
      "八兄二弟，甲科连捷。",
      "犹子繁衍，勤书晨夕。",
      "父半百年，始生又贞。",
      "弱女非男，训护慰情。",
      "稍读经史，志古闺英。",
      "十五而笄，清河于归。",
      "十五遵教，姑嫜是随。",
      "操持佐馈，夙夜无违。",
      "熊罴三梦，今始一垂。",
      "绿林不靖，湖渚锋镝。",
      "囊为盗赍，牛衣相泣。",
      "良人砥志，下帷屏迹。",
      "瑶章珠赋，声动都邑。",
      "戊子之秋，幸宴《鹿鸣》。",
      "长歌远寄，郑重前盟。",
      "壬辰登第，筮仕廷评。",
      "继美释之，张先后称。",
      "丁酉维夏，泛舟来都。",
      "相敬未暖，旅魂乍苏。",
      "忽令分闱，校检群儒。",
      "维我夫子，能文有耻。",
      "秉矢公明，冰寒立志。",
      "上严功令，下畏多士。",
      "勤慎勿懈，月馀竣事。",
      "岂知同寀，贪心败类。",
      "庸违象恭，实怀狂悖。",
      "群凶飞语，如霾如彗。",
      "缇骑在门，去不及诀。",
      "五毒倍至，百喙莫雪。",
      "事若风影，罪不例律。",
      "严行示惩，西市引决。",
      "祸起党同，古今一辙。",
      "余念致命，割血流裾。",
      "九阍间隔，囚安上书。",
      "七人同尽，遑辩真虚。",
      "家产寥寥，鸡犬尽没。",
      "桑榆老亲，亦旦暮活。",
      "相逐边塞，念此神夺。",
      "求荣反辱，遂付剃发。",
      "绣衣永诀，袈裟相接。",
      "拔幽报存，叩金经力。",
      "嗟乎薄命，家乡万里。",
      "身独羁囚，饥寒泣涕。",
      "南望白云，泪零待徙。",
      "不如鸟雀，去来迤逦。",
      "我思刑书，国之钺斧。",
      "虚实按情，轻重有故。",
      "雷霆振声，顷刻雨露。",
      "同罪诸臣，悉蒙恩宥。",
      "嗟我所天，先受刑苦。",
      "圣人刑法，万世则祖。",
      "雷不崇朝，岂忍终怒。",
      "用法有律，手足仍措。",
      "皇皇百执，矫矫直臣。",
      "一夫不获，亦疾于心。",
      "有此沈冤，充耳不闻。",
      "折槛回天，祐我后昆。",
      "夫纵有罪，死即平允。",
      "老亲梵独，周文所悯。",
      "茫茫寒北，坎坎艰屯。",
      "行同飘蓬，到亦颠殒。",
      "枯穷至此，死之安忍。"
    ]
  },
  {
    "id": "adcfe4db5fb88bfd0d77497c0a056f8e",
    "title": "新庄早行",
    "authorName": "时式敷",
    "authorId": "adcfe4db5fb88bfdd1457b72d1457b72",
    "dynasty": "清",
    "content": [
      "村鸡唱店晓仍昏，草露沾鞋湿有痕。",
      "几点残星犹挂树，一弯斜月惭低村。",
      "驮铃稍出清溪曲，牧笛时吹乱石根。",
      "转过竹篱横小彴，老翁花里已开门。"
    ]
  },
  {
    "id": "adcfe4db5fbe2f61dc8b38a3f54fdae5",
    "title": "登西林寺塔同雪庵兄作",
    "authorName": "张家鼒",
    "authorId": "adcfe4db5fbe2f61d1457b72d1457b72",
    "dynasty": "清",
    "content": [
      "西林寺塔干云霄，盘空一气风萧萧。",
      "抠衣纳级鼓残步，豁然开朗忘尘嚣。",
      "九峰罗列如屏障，尺水春申在盆盎。",
      "阿兄指点赤松溪，目极云烟不可状。",
      "钟声隐隐脚底来，七重栏楯莲花台。",
      "乃知西方象教力，能使俗念须臾灰。",
      "市声鸦鹊都寂静，寰阓谁知有真境。",
      "铃语频催归去来，夕阳已下青松顶。"
    ]
  },
  {
    "id": "adcfe4db5fc3474e352c1b8c93df6347",
    "title": "赠王耜云中丞",
    "authorName": "翁斌孙",
    "authorId": "adcfe4db5fc3474ed1457b72d1457b72",
    "dynasty": "清",
    "content": [
      "汾水秋风梦影非，不堪血泪渍臣衣。",
      "靴刀空效李光弼，华表还惊丁令威。",
      "东海扬尘行复见，西山采蕨分长饥。",
      "避秦何处桃花水，漫说江南一棹归。"
    ]
  },
  {
    "id": "adcfe4db5fc38d0f3626ce0ea3b7819f",
    "title": "漫兴",
    "authorName": "刘谦吉",
    "authorId": "adcfe4db5fc38d0fd1457b72d1457b72",
    "dynasty": "清",
    "content": [
      "世久弥安拙，时危转仗贫。",
      "青云何负汝，白眼却看人。",
      "可叹虞翻骨，应伤宋玉神。",
      "几番城郭外，岸帻北湖滨。"
    ]
  },
  {
    "id": "adcfe4db5fc38d0f189fb8d26b446b25",
    "title": "晤盛珍示同年舟中辄作别因次原韵",
    "authorName": "刘谦吉",
    "authorId": "adcfe4db5fc38d0fd1457b72d1457b72",
    "dynasty": "清",
    "content": [
      "摇落江南客，孤帆此日过。",
      "星从淮水渡，风带洞庭多。",
      "各负诗无敌，谁怜醉有歌。",
      "相逢还欲别，极目渺烟波。"
    ]
  },
  {
    "id": "adcfe4db5fdc994059fe2cdfd1da0f16",
    "title": "游大慧寺",
    "authorName": "常裕",
    "authorId": "adcfe4db5fdc9940d1457b72d1457b72",
    "dynasty": "清",
    "content": [
      "何处风铃急，松阴见败墙。",
      "尘封禅舍冷，草长戒台荒。",
      "有鸟鸣清昼，无僧话夕阳。",
      "断碑余字在，扪读一凄凉。"
    ]
  },
  {
    "id": "adcfe4db5ff9e490007ae9f9be57879f",
    "title": "阻风",
    "authorName": "丁蓉绶",
    "authorId": "adcfe4db5ff9e490d1457b72d1457b72",
    "dynasty": "清",
    "content": [
      "一困沙泥一上天，欲参真谛识前缘。",
      "年时怨羡都无著，见惯人家顺水船。"
    ]
  },
  {
    "id": "adcfe4db5ff9e490b11fe4872bfe0014",
    "title": "感秋",
    "authorName": "丁蓉绶",
    "authorId": "adcfe4db5ff9e490d1457b72d1457b72",
    "dynasty": "清",
    "content": [
      "西风挟愁来，一岁一相侵。",
      "引手掬秋意，浩旷不可寻。",
      "胡为愁因依，苍然与之深。",
      "得非缠缚怀，乘此萧飒音。",
      "倾膏入尘缘，迫使煎其心。",
      "静思了能悟，百虑澄孤襟。",
      "君看中天月，万里云无阴。"
    ]
  },
  {
    "id": "adcfe4db600c8df219d6d4b57f4905bf",
    "title": "春日郊居",
    "authorName": "黄宗会",
    "authorId": "adcfe4db600c8df2d1457b72d1457b72",
    "dynasty": "清",
    "content": [
      "雨后春山才欲苏，烧痕犹是旧模糊。",
      "水搜枯桕根连石，云压长松鬣满庐。",
      "鸟倦余寒还敛翼，花欺暂暖已垂须。",
      "荒村景物多幽赏，不惜芒鞋绕径纡。"
    ]
  },
  {
    "id": "adcfe4db600c8df2876d9fd30da1d699",
    "title": "象田山赠石雨",
    "authorName": "黄宗会",
    "authorId": "adcfe4db600c8df2d1457b72d1457b72",
    "dynasty": "清",
    "content": [
      "杖头已拨千峰雾，入水拖泥何处去。",
      "岭头日落黄芦暗，老麂呼风毛欲竖。",
      "岭底溪深泥正紫，中有幽人草茅住。",
      "长年袖钵垂手归，濯足溪头弄新句。",
      "天寒路冻寂无人，头铿然掘枯芋。",
      "我来一笑调偶同，摩挲寒崖数烟树。",
      "深夜孤镫倒牛箧，戛更病雁亦哀诉。",
      "雄峰大刹列相望，两宗法席纷旁午。",
      "子独何为饿空谷，笑勘诸方多不顾。",
      "垂钩岂解钓狞龙，元赏时与古人遇。"
    ]
  },
  {
    "id": "adcfe4db600f471fa145a58655584a73",
    "title": "峨嵋庵",
    "authorName": "徐维城",
    "authorId": "adcfe4db600f471fd1457b72d1457b72",
    "dynasty": "清",
    "content": [
      "乍识峨嵋径，小桥溪半横。",
      "捎云千竹冷，供佛一镫清。",
      "菊圃荒春草，僧房起梵声。",
      "顿令心地静，我亦学无生。"
    ]
  },
  {
    "id": "adcfe4db600f471f165d8e8aba756c22",
    "title": "春风",
    "authorName": "徐维城",
    "authorId": "adcfe4db600f471fd1457b72d1457b72",
    "dynasty": "清",
    "content": [
      "春风变万物，不变郁陶心。",
      "梦熟还乡路，愁连匝地阴。",
      "花时增怅惘，桑土计深沈。",
      "沙岸日初暝，徘徊犹苦吟。"
    ]
  },
  {
    "id": "adcfe4db600f471f206cb1c9c6750bec",
    "title": "化成庵",
    "authorName": "徐维城",
    "authorId": "adcfe4db600f471fd1457b72d1457b72",
    "dynasty": "清",
    "content": [
      "放舟渺入水云乡，曲径通幽草木香。",
      "古树摩空凝暮霭，奇花舞景媚初阳。",
      "目无嚣俗来禅境，应有烟霞贮客囊。",
      "瓶钵随缘聊可托，不辞信宿此山房。"
    ]
  },
  {
    "id": "adcfe4db60119b7d90426ea21eee969f",
    "title": "送医士方际泰归茅山",
    "authorName": "缪彤",
    "authorId": "adcfe4db60119b7d97d01458673271cc",
    "dynasty": "清",
    "content": [
      "卖药长安市，超然寄一身。",
      "摺驴偏识路，破袜不生尘。",
      "入世性情古，还乡面目真。",
      "自惭留滞客，对尔叹劳薪。"
    ]
  },
  {
    "id": "adcfe4db60119b7d90426ea25cb9ab29",
    "title": "送医士方际泰归茅山",
    "authorName": "缪彤",
    "authorId": "adcfe4db60119b7d97d01458673271cc",
    "dynasty": "清",
    "content": [
      "万族罹氛祲，颙颙待此人。",
      "戍兵屯戊己，望雨急庚辛。",
      "汤火心徙切，君臣剂有神。",
      "能将上池水，尽与济生民。"
    ]
  },
  {
    "id": "adcfe4db60119b7d90426ea2169fb31d",
    "title": "送医士方际泰归茅山",
    "authorName": "缪彤",
    "authorId": "adcfe4db60119b7d97d01458673271cc",
    "dynasty": "清",
    "content": [
      "茅山称最胜，结屋傍嶙峋。",
      "白鹄常为伴，黄精得养神。",
      "松云凉梦寐，童仆使麚麇。",
      "曾读《宋清传》，犹嫌未绝尘。"
    ]
  },
  {
    "id": "adcfe4db60119b7d1f105deb2567edee",
    "title": "渡江",
    "authorName": "缪彤",
    "authorId": "adcfe4db60119b7d97d01458673271cc",
    "dynasty": "清",
    "content": [
      "凉月漾中流，金山隐隐浮。",
      "尚余残醉在，和梦到扬州。"
    ]
  },
  {
    "id": "adcfe4db60119b7dcfa26fffcce23bb3",
    "title": "东台望海峰",
    "authorName": "缪彤",
    "authorId": "adcfe4db60119b7d97d01458673271cc",
    "dynasty": "清",
    "content": [
      "层层峭石拥高台，就里藤萝百道开。",
      "身在云中天水合，更于何处见蓬莱。"
    ]
  },
  {
    "id": "adcfe4db60128ace882a3b82501269aa",
    "title": "退思图",
    "authorName": "汪志伊",
    "authorId": "adcfe4db60128ace955a1584f5c3dd75",
    "dynasty": "清",
    "content": [
      "谁为箴规只自思，藐躬得失寸心知。",
      "闲参叔简呻吟语，细绎香山讽谕诗。",
      "指视严于初觉梦，弥缝愧在未能时。",
      "木兰堂畔花开落，顾影愁添两鬓丝。"
    ]
  },
  {
    "id": "adcfe4db60128ace06fbd3c80930b9af",
    "title": "题明顾端文公闱墨遗迹后",
    "authorName": "汪志伊",
    "authorId": "adcfe4db60128ace955a1584f5c3dd75",
    "dynasty": "清",
    "content": [
      "嗟乎国祚昌，士气扬。士气烈，国祚折。卓哉梁溪顾端文，神熹两朝第一人。",
      "洞穿理窟执道要，南畿丙子张厥军。尔时江陵位首辅，公不私谒通要津。",
      "郎官诽议竭忠荩，不负所学自始进。晚年讲道东林开，中以朋党指党魁。",
      "芝兰刈杀萧艾盛，众君子尽国亦摧。谁知白贲守丘园，非立气节树声援。",
      "末流贾祸咎攸致，罗织岂公意中事。抑之愈下扬愈高，三元齐名泰三爻。",
      "独不见晦翁衍心传，鹿洞集大全。庆元攻伪学！名亦最居先。",
      "又不见晦翁《登科录》，藏者珍如玉。况此风檐手泽真，士林传颂倍精神。",
      "士林传颂倍精神，道南士气千秋振。"
    ]
  },
  {
    "id": "adcfe4db60128ace46aa78a0a1147272",
    "title": "初颐园中丞以书来索端砚爰将素用之砚赠之媵以诗",
    "authorName": "汪志伊",
    "authorId": "adcfe4db60128ace955a1584f5c3dd75",
    "dynasty": "清",
    "content": [
      "铃阁由来有四友，铁面尚书交独久。",
      "呵之辄泽扣无声，性坚质润媲琼玖。",
      "静镇不摧龙须锋，坦怀善发元香守。",
      "其才其德两无伦，相与摩挲肯释手。",
      "触来云气时腾腾，临池一洗蛟龙吼。",
      "况此区区称良田，一垡笑予胜千亩。",
      "孜孜穷日倒枯肠，全藉㳯妃才八斗。",
      "㳯妃沉醉墨花香，高咏颐园梅为首。",
      "思梅应拟梁何逊，曾消滇池几杯酒。",
      "滇池飞来双鲤鱼，尺素齑辛胥幼妇。",
      "殷勤索砚指端溪，岂似书生习气狃。",
      "当年白笔簪兰台，台阁风生职不负。",
      "节旄今拥碧鸡山，载道口碑歌父母。",
      "扬历不自曰能贤，铁面婆心无出右。",
      "惟此砚兮润且坚，差堪与君作敌偶。",
      "我何割爱竟与君，知君三立能不朽。",
      "知君三立能不朽，温厉蚤希鲁中叟。"
    ]
  },
  {
    "id": "adcfe4db6023008f14630a75b9838abe",
    "title": "眺钟山",
    "authorName": "顾宗泰",
    "authorId": "adcfe4db6023008fd1457b72d1457b72",
    "dynasty": "清",
    "content": [
      "东接青龙北雉亭，钟山山势郁峥嵘。",
      "志公旧塔颓云绕，蒋尉荒祠夕照横。",
      "天外一江分极浦，烟中万井入寒城。",
      "朅来更上栽松岘，无限苍凉六代情。"
    ]
  },
  {
    "id": "adcfe4db6023008fa6b427dc453adbdc",
    "title": "登阆风阁访蒋偕公道士不值",
    "authorName": "顾宗泰",
    "authorId": "adcfe4db6023008fd1457b72d1457b72",
    "dynasty": "清",
    "content": [
      "拄杖偏宜最上头，羽人何处访丹丘。",
      "四山春雨空侵牖，终日奇云不去楼。",
      "欲与《黄庭》参《内景》，谁将紫字写灵修。",
      "古藤花发烹泉水，缘结烟霞拟再游。"
    ]
  },
  {
    "id": "adcfe4db6023008f908b27fb167d6757",
    "title": "寒山赵凡夫故居今为法螺诸寺",
    "authorName": "顾宗泰",
    "authorId": "adcfe4db6023008fd1457b72d1457b72",
    "dynasty": "清",
    "content": [
      "路与樵人争，深入寒山曲。",
      "缅维小宛堂，曾驻高人躅。",
      "丘壑构天然，秀野远尘俗。",
      "露滴疏花红，烟寒芳草绿。",
      "中藏一径幽，曲似仙源复。",
      "隐君此啸歌，结庐俯苍麓。",
      "岩间閟寒泉，雪花满空谷。",
      "冷光动翠微，疏响激幽瀑。",
      "胜地归禅宫，到今仰薖轴。",
      "夕阳孤磬闻，归僧入云竹。"
    ]
  },
  {
    "id": "adcfe4db6023008f89385f012ec8aac2",
    "title": "江上渔父词",
    "authorName": "顾宗泰",
    "authorId": "adcfe4db6023008fd1457b72d1457b72",
    "dynasty": "清",
    "content": [
      "疏云漏微雨，方霁月已白。",
      "垂竿夕未归，独坐忘机客。",
      "斜看孤鹭飞，点破遥江碧。"
    ]
  },
  {
    "id": "adcfe4db6023008f859964b784b4fa97",
    "title": "题张瘦铜同年梅花册",
    "authorName": "顾宗泰",
    "authorId": "adcfe4db6023008fd1457b72d1457b72",
    "dynasty": "清",
    "content": [
      "去年梅花开，篮舆过西碛。今年梅花开，人在长安陌。",
      "江南江北阻幽期，安得一枝寄远驿。瘦铜示我青厓图，使我逸兴飞五湖。",
      "空蒙香气满丘壑，此花此笔燕山无。人生何为滞京洛，故园风景殊不恶。",
      "嫩寒天气疏雪晴，小桥修竹清溪鹤。独来花下撚须吟，飞飞玉蝶穿云深。",
      "春风得意不可状，若有仙人招我空山岑。题君图卷与君约，有诗有酒须商榷。",
      "铜坑铜井他日游，两人索笑梅花角。"
    ]
  },
  {
    "id": "adcfe4db6023008f26d915e26ff11f45",
    "title": "题崇庆刺史常君殉节录",
    "authorName": "顾宗泰",
    "authorId": "adcfe4db6023008fd1457b72d1457b72",
    "dynasty": "清",
    "content": [
      "初秋夜坐孤镫光，烈风雷雨来虚堂。",
      "正襟披诵殉节录，忠义郁勃淩清霜。",
      "呜呼常君一儒士，杀身成仁不畏死。",
      "志行卓立由平生，仓卒赴难非偶尔。",
      "钟英山岳生东辽，博涉经史当垂髫。",
      "谈诗击剑兼习射，酒酣英气干青霄。",
      "一缕精诚见心术，填溢衷肠皆热血。",
      "题篇曾泣费敬侯，读史常怀周遇吉。",
      "纵谭成败意气豪，抚膺太息苍天高。",
      "捧檄西充多惠政，三军给饷驰驱劳。",
      "朝廷考最迁州牧，感激酬恩志益笃。",
      "逆酋反覆恣披猖，仓黄转掠木果木。",
      "常君一怒发冲冠，慷慨应敌凭雕鞍。",
      "提刀见贼击且骂，厉声震野风号寒。",
      "精灵奋发排海岱，荧惑欃枪三舍退。",
      "彼众我寡势不支，可怜被创身首碎。",
      "战袍铁裂血模糊，此日伤心大丈夫。",
      "万民感动尽泣下，名留竹帛千秋俱。",
      "天家旌忠立祠庙，忠魂常与日星耀。",
      "蜀江遗烈长如生，青史垂芳许凭吊。"
    ]
  },
  {
    "id": "adcfe4db6028fff9f8bb81841fa83b5e",
    "title": "登圌山绝顶",
    "authorName": "上思",
    "authorId": "adcfe4db6028fff9d1457b72d1457b72",
    "dynasty": "清",
    "content": [
      "极目微茫接远天，山光水色两悠然。",
      "风尘不到烟萝里，云月时来梵座前。",
      "僧影独依幽涧树，钟声疑上夕阳船。",
      "相看举世同蕉鹿，三叹孤峰仰昔贤。"
    ]
  },
  {
    "id": "adcfe4db602c61cedb3a3dd6f58e4539",
    "title": "黔中送友",
    "authorName": "曾艾",
    "authorId": "adcfe4db602c61ced1457b72d1457b72",
    "dynasty": "清",
    "content": [
      "客里难为别，春风送远行。",
      "飞花明驿路，落日照边城。",
      "肮脏虞翻骨，噌吰夏统声。",
      "黔西天万里，挥手泪纵横。"
    ]
  },
  {
    "id": "adcfe4db602da17c5541b1537e881aeb",
    "title": "题友人南游诗后次韵",
    "authorName": "史台懋",
    "authorId": "adcfe4db602da17cd1457b72d1457b72",
    "dynasty": "清",
    "content": [
      "断云宫树似曾经，怅望天南帝子灵。",
      "春水帆悬三楚白，夕阳人入万山青。",
      "劳劳尘世身如叶，草草浮生鬓欲星。",
      "岂是不归甘浪迹，东风杜宇太丁宁。"
    ]
  },
  {
    "id": "adcfe4db602da17c0d4385680f00dcc0",
    "title": "春阴",
    "authorName": "史台懋",
    "authorId": "adcfe4db602da17cd1457b72d1457b72",
    "dynasty": "清",
    "content": [
      "积阴如梦暗春城，醉拥衾裯睡不成。",
      "芳草隔帘寒色重，落花空院雨声轻。",
      "谁家画阁和云启，野老乌犍破晓耕。",
      "明日新晴山下路，东风纨扇几人行。"
    ]
  },
  {
    "id": "adcfe4db602da17c5028aabcaf745872",
    "title": "拟古",
    "authorName": "史台懋",
    "authorId": "adcfe4db602da17cd1457b72d1457b72",
    "dynasty": "清",
    "content": [
      "木落天地瘦，万象皆枯槁。",
      "雕鹗盘远空，旷野风浩浩。",
      "杖策访孤茅，皤然见一老。",
      "朝夕空箪瓢，左右惟桑枣。",
      "歌声激金石，且复摅怀抱。",
      "饥寒无黯颜，端坐能静好。",
      "郁郁西陵松，风霜常自保。"
    ]
  },
  {
    "id": "adcfe4db602da17c9774ff8b7523385e",
    "title": "山中作",
    "authorName": "史台懋",
    "authorId": "adcfe4db602da17cd1457b72d1457b72",
    "dynasty": "清",
    "content": [
      "贫贱爱居山，澹然无世虑。",
      "空水映衣巾，残霞明杖屦。",
      "俯视见孤村，离离惟烟树。",
      "人作蝼蚁行，逶迤缘细路。",
      "巉岩深合沓，弄石成小住。",
      "隔云闻暮钟，沿崖且归去。"
    ]
  },
  {
    "id": "adcfe4db6038285cba7ac9112101dc03",
    "title": "与清湖共赋",
    "authorName": "崔梦远",
    "authorId": "adcfe4db6038285cd1457b72d1457b72",
    "dynasty": "清",
    "content": [
      "过江鸿雁碧云秋，客思迢迢恋旧游。",
      "世远文章常欲哭，酒醒风雨易生愁。",
      "芦花白处怀卬友，柳叶青时到此楼。",
      "共是穷途馀侠气，羞将斑鬓对清流。"
    ]
  },
  {
    "id": "adcfe4db603f9346de10ca38ddee079b",
    "title": "咏晋史",
    "authorName": "庄盘珠",
    "authorId": "adcfe4db603f9346d1457b72d1457b72",
    "dynasty": "清",
    "content": [
      "铁销消兵后，羊车纵乐时。儿痴原果报，妇毒原果报，妇毒竟流离。",
      "荆棘铜驼泣，风沙石虎移。百年征战里，何地不疮痍。"
    ]
  },
  {
    "id": "adcfe4db604f25f78e57a6c35b2f7c51",
    "title": "送层公回闽",
    "authorName": "陈廷和",
    "authorId": "adcfe4db604f25f7d1457b72d1457b72",
    "dynasty": "清",
    "content": [
      "我生犹未老，天意欲如何。",
      "日月双蓬鬓，乾坤一放歌。",
      "世途尽鸟笼，吾道在鸡窠。",
      "努力诸公事，中流漫逐波。"
    ]
  },
  {
    "id": "adcfe4db604f25f78e57a6c32b35c3c4",
    "title": "送层公回闽",
    "authorName": "陈廷和",
    "authorId": "adcfe4db604f25f7d1457b72d1457b72",
    "dynasty": "清",
    "content": [
      "众鸟归飞暮，羊城孤客愁。",
      "一身萍底影，双眼水中鸥。",
      "长夜空思月，无家始识秋。",
      "羡君轻去住，何计觅同舟。"
    ]
  },
  {
    "id": "adcfe4db604f25f7a3cae383790ce4a1",
    "title": "九日过海幢寺送金道人回丹霞有作并寄逃两诸公",
    "authorName": "陈廷和",
    "authorId": "adcfe4db604f25f7d1457b72d1457b72",
    "dynasty": "清",
    "content": [
      "何事买山隐，丹霞紫气高。",
      "东西双草履，风雨一絺袍。",
      "仄径赖容屐，急流须著篙。",
      "重阳好风日，未敢学持螯。"
    ]
  },
  {
    "id": "adcfe4db604f25f74084c1a59c35c886",
    "title": "代家简生送别黄逃两别驾还漳",
    "authorName": "陈廷和",
    "authorId": "adcfe4db604f25f7d1457b72d1457b72",
    "dynasty": "清",
    "content": [
      "匹马向巑岏，招摇强自宽。",
      "人生聚散易，吾党别离难。",
      "计日思倾盖，临风羡整冠。",
      "我歌老骥罢，觅醉碎琅玕。"
    ]
  },
  {
    "id": "adcfe4db604f25f7c7cf3aeef1595548",
    "title": "至日舟次有感",
    "authorName": "陈廷和",
    "authorId": "adcfe4db604f25f7d1457b72d1457b72",
    "dynasty": "清",
    "content": [
      "至日犹为客，愁中不记年。",
      "白沙增月色，古木废桑田。",
      "买醉怅无侣，含悽独扣舷。",
      "故园宵梦里，歌舞老莱前。"
    ]
  },
  {
    "id": "adcfe4db604f25f7c7cf3aee6beb708e",
    "title": "至日舟次有感",
    "authorName": "陈廷和",
    "authorId": "adcfe4db604f25f7d1457b72d1457b72",
    "dynasty": "清",
    "content": [
      "一线初长日，狂吟独怅时。",
      "野花寒自发，山鸟集还移。",
      "潮水应期至，霄云入谷迟。",
      "中流且击楫，莫遣榜人知。"
    ]
  },
  {
    "id": "adcfe4db604f25f7e1631bb03bd5cbb8",
    "title": "登坡公白鹤峰有感",
    "authorName": "陈廷和",
    "authorId": "adcfe4db604f25f7d1457b72d1457b72",
    "dynasty": "清",
    "content": [
      "隐约幽丛里，残墉岭外崇。",
      "新愁销嫩草，旧恨付凄风。",
      "鹤有千年迹，人传百世雄。",
      "登堂还自慰，谩语古今同。"
    ]
  },
  {
    "id": "adcfe4db604f25f7fd60233612eab83c",
    "title": "舟次早行",
    "authorName": "陈廷和",
    "authorId": "adcfe4db604f25f7d1457b72d1457b72",
    "dynasty": "清",
    "content": [
      "蘼芜平野阔，一望晓烟青。",
      "戍鼓催残月，樯旗泛落星。",
      "轻舟宜浅濑，落叶见林坰。",
      "背指经过处，飞鸥已满汀。"
    ]
  },
  {
    "id": "adcfe4db604f25f786e2559bad5e2e28",
    "title": "过惠州柬沈屺庵司理公祖",
    "authorName": "陈廷和",
    "authorId": "adcfe4db604f25f7d1457b72d1457b72",
    "dynasty": "清",
    "content": [
      "忽忽浮云塞路岐，间关蛮越欲何之。",
      "可堪北辙涂膏事，反作南冠对泣时。",
      "舐犊垂怜孤客意，弃材难慁圣明知。",
      "请看初日潇湘色，馀照犹传八咏诗。"
    ]
  },
  {
    "id": "adcfe4db60653be833e40bf7e4600ef4",
    "title": "会仙山",
    "authorName": "张实居",
    "authorId": "adcfe4db60653be8d1457b72d1457b72",
    "dynasty": "清",
    "content": [
      "峻极中峰此独幽，天低日见白云浮。",
      "西来岳色孤烟秀，东望沧波一勺流。",
      "金简坛迷虚夜月，赤松迹杳凛高秋。",
      "不知山顶何年辟，流水柴门胜概留。"
    ]
  },
  {
    "id": "adcfe4db60653be829e25d17226d5d13",
    "title": "桃花谷",
    "authorName": "张实居",
    "authorId": "adcfe4db60653be8d1457b72d1457b72",
    "dynasty": "清",
    "content": [
      "小径穿深树，临崖四五家。",
      "泉声天半落，满涧溅桃花。"
    ]
  },
  {
    "id": "adcfe4db60653be8b10045cb078469b2",
    "title": "清明",
    "authorName": "张实居",
    "authorId": "adcfe4db60653be8d1457b72d1457b72",
    "dynasty": "清",
    "content": [
      "桃花乍放柳初生，叶底春禽送好声。",
      "人在四围山翠里，斜风细雨度清明。"
    ]
  },
  {
    "id": "adcfe4db60653be86342b7a11f58037f",
    "title": "感遇",
    "authorName": "张实居",
    "authorId": "adcfe4db60653be8d1457b72d1457b72",
    "dynasty": "清",
    "content": [
      "吁嗟问苍天，苍天何沕穆。生生与化化，总之属疑独。",
      "青女散霜雪，万物悉蛰伏。达人志功名，下士冀寸禄。",
      "大哉千载猷，巧迟宁拙速。轗轲忆生平，使我思毣毣。",
      "尝言徂远征，貂裘袭文縠。骏马比騄耳，宝刀号青犊。",
      "往来射平坂，驰驱猎林麓。鹰鹘多所获，皆是凤凰族。",
      "烽烟连四塞，中原正逐鹿。强众暴弱寡，荒陬□□□。",
      "我亦流离人，中怀旷若谷。前临大江边，波涛怒如覆。",
      "鲈鱼此处美，菰老莼丝熟。倚马眺金焦，凌空势矗矗。",
      "天堑南北分，峨舸发连舳。为咏横槊诗，流连而三复。",
      "洒泪望新亭，帆轻云龙逐。行行入石城，停留未信宿。",
      "夜半楚歌起，重围惊如簇。将军弃雕戈，士卒脱弓韣。",
      "须臾内变生，谈笑肆诛剭。辕门已系颈，仅尔免彝戮。",
      "丈夫气沮消，归途来仆仆。堕露饮木兰，残英餐秋菊。",
      "惆怅故乡秋，西风破茅屋。蓬蒿满阶除，凄怆墄下竹。",
      "存亡已相半，去者无竿牍。楼头狐昼鸣，墙外鬼夜哭。",
      "有园成瓦砾，松声犹谡谡。断木栖野鹤，残荷伴孤鹜。",
      "掩卷泣蓼莪，回首悲风木。架上藏父书，手泽不能读，日夜事桑麻，莨莠胜佳谷。",
      "凉风已届候，草木皆肃肃。为曰检衣裳，御寒无旨蓄。",
      "小时固庸庸，长大复碌碌。"
    ]
  },
  {
    "id": "adcfe4db60653be812418d6f74c93fe7",
    "title": "雨后",
    "authorName": "张实居",
    "authorId": "adcfe4db60653be8d1457b72d1457b72",
    "dynasty": "清",
    "content": [
      "雨歇山欲暝，夕阳在鸟背。",
      "孤亭淡清秋，花木有余态。",
      "凉风四面吹，长空荡残霭。",
      "更望西南风，窈窕秀如黛。",
      "山树互幽映，流泉舂云碓。",
      "独坐酌芳卮，明月来相对。"
    ]
  },
  {
    "id": "adcfe4db60653be88a3b6281ffde91a6",
    "title": "王烟客先生长白山图歌",
    "authorName": "张实居",
    "authorId": "adcfe4db60653be8d1457b72d1457b72",
    "dynasty": "清",
    "content": [
      "泰山东北址，副岳惟肃然。茂陵刘郎封禅处，金枝玉叶尝绵绵。",
      "太常兴到山图出，千峰万壑相钩连。黑气淋漓走风雨，笔痕缥缈生云烟。",
      "会仙崔嵬三千仞，峰峦剑立树倒悬。大谷两嶂更奇绝，或如狮吼或象眠。",
      "源源不断绣江水，黛溪百折清且涟。展卷恍入翠微里，伏生范老同周旋。",
      "我家小山临黄谷，负耒独耕谷口田。闲上摩诃采芝草，却临黉堂酌醴泉。",
      "手握绿文蝌蚪字，寻真日日踏层巅。闻有仙人号白兔，倒骑白兔凌青天。",
      "仙人不知何处去，柴门流水今依然。"
    ]
  },
  {
    "id": "adcfe4db607528c7e31ed42f765554d9",
    "title": "翟坝闻雁",
    "authorName": "吴棠",
    "authorId": "adcfe4db607528c7d1457b72ba9a56ce",
    "dynasty": "清",
    "content": [
      "北响闻南雁，依然结阵飞。",
      "初春横塞冷，晓月入云微。",
      "粱稻谋原悔，关山路岂违。",
      "莫嫌中泽苦，羡尔有家归。"
    ]
  },
  {
    "id": "adcfe4db607528c737b1dd29e3ad0b2f",
    "title": "堂堂",
    "authorName": "吴棠",
    "authorId": "adcfe4db607528c7d1457b72ba9a56ce",
    "dynasty": "清",
    "content": [
      "堂堂白日去如何，搔首西风客感多。",
      "尺地寸天今版籍，披荆斩棘古关河。",
      "雪山轻重关严武，粤国兴衰问赵佗。",
      "莫漫请缨谈壮志，登坛三十已蹉跎。"
    ]
  },
  {
    "id": "adcfe4db607528c736919fc85fd878a6",
    "title": "留别王味兰学博",
    "authorName": "吴棠",
    "authorId": "adcfe4db607528c7d1457b72ba9a56ce",
    "dynasty": "清",
    "content": [
      "饥乌堕水寒雁飞，雪花冻涩游子衣。主人有约留十日，消寒高会红炉围。",
      "我思寒士之寒消不得，庆厦何处遮荆扉？高堂已极倚闾望，债帅况有旁人讥。",
      "猪肝那屑累安邑，湖风猎猎催人归。我归我贫岂能逐，菽水为乐亲心怡。",
      "男儿抑郁困乡里，有泪不肯穷途挥。高歌一曲谢知己，萧然补被行骖騑。"
    ]
  },
  {
    "id": "adcfe4db60844c416226d655d539af5d",
    "title": "题花南老屋",
    "authorName": "曹言纯",
    "authorId": "adcfe4db60844c41e8fd4a8a85f007f8",
    "dynasty": "清",
    "content": [
      "重画春风旧钓矶，药畦花町已全非。",
      "南邻父老犹能记，红板桥东白板扉。"
    ]
  },
  {
    "id": "adcfe4db60844c4155df32c1cf7ab266",
    "title": "郭频伽病起怀人图",
    "authorName": "曹言纯",
    "authorId": "adcfe4db60844c41e8fd4a8a85f007f8",
    "dynasty": "清",
    "content": [
      "客里无人共酒卮，药囊题罢复题诗。",
      "一年几日阑门住，转忆匡床卧病时。"
    ]
  },
  {
    "id": "adcfe4db608f75f45e0e7bc05b6fd3db",
    "title": "题金桧门总宪观剧绝句",
    "authorName": "陆钟琦",
    "authorId": "adcfe4db608f75f47385db9a04df4d43",
    "dynasty": "清",
    "content": [
      "虞陛赓歌际盛时，人闲弦管不教持。",
      "寓言本是南华旨，翻作西涯乐府辞。"
    ]
  },
  {
    "id": "adcfe4db608f75f45e0e7bc06b2bd353",
    "title": "题金桧门总宪观剧绝句",
    "authorName": "陆钟琦",
    "authorId": "adcfe4db608f75f47385db9a04df4d43",
    "dynasty": "清",
    "content": [
      "停轺畿辅正搜才，桃李千蹊是旧栽。",
      "玉尺罢量闲作字，几人法曲共听来。"
    ]
  },
  {
    "id": "adcfe4db608f75f45e0e7bc0be78699d",
    "title": "题金桧门总宪观剧绝句",
    "authorName": "陆钟琦",
    "authorId": "adcfe4db608f75f47385db9a04df4d43",
    "dynasty": "清",
    "content": [
      "登场鲍老意阑珊，粉墨徒留壁上观。",
      "一首加官先道破，退场多是不堪看。"
    ]
  },
  {
    "id": "adcfe4db608f75f45e0e7bc0d71b8fa7",
    "title": "题金桧门总宪观剧绝句",
    "authorName": "陆钟琦",
    "authorId": "adcfe4db608f75f47385db9a04df4d43",
    "dynasty": "清",
    "content": [
      "短髯道士梦中身，唤醒邯郸索解人。",
      "莫作东山品丝竹，神奸禹鼎铸方新。"
    ]
  },
  {
    "id": "adcfe4db609272120a2f10a2e7d5f5cf",
    "title": "题谢孝子",
    "authorName": "周在镐",
    "authorId": "adcfe4db60927212d1457b72d1457b72",
    "dynasty": "清",
    "content": [
      "当年谢孝子，追述自玄孙。",
      "至行堪坊表，披图见泪痕。",
      "树萱勤护惜，尝药几寒温。",
      "若得王祥配，乌衣古弟昆。"
    ]
  },
  {
    "id": "adcfe4db60927212a805c0a001a1466c",
    "title": "六十自遣六首",
    "authorName": "周在镐",
    "authorId": "adcfe4db60927212d1457b72d1457b72",
    "dynasty": "清",
    "content": [
      "虚度光阴六十春，无端暮景倏催人。",
      "不堪白发飘萧态，依旧青衫落拓身。",
      "漫赋招魂悲卫玠，恒思好客学陈遵。",
      "撇开烦恼惟寻乐，甘作人间一散民。"
    ]
  },
  {
    "id": "adcfe4db60927212a805c0a0a6021df0",
    "title": "六十自遣六首",
    "authorName": "周在镐",
    "authorId": "adcfe4db60927212d1457b72d1457b72",
    "dynasty": "清",
    "content": [
      "四十生儿不算迟，六旬预算抱孙儿。",
      "含饴有望难如愿，传砚须知尚待时。",
      "老子虽无诒后谷，女孙也会解人颐。",
      "年诚可向情天借，伫见麒麟手抱持。"
    ]
  },
  {
    "id": "adcfe4db60927212a805c0a0dbfe4f8b",
    "title": "六十自遣六首",
    "authorName": "周在镐",
    "authorId": "adcfe4db60927212d1457b72d1457b72",
    "dynasty": "清",
    "content": [
      "青毡坐破弃多年，懒读还耕下噀田。",
      "愤世甘教儿废学，安贫幸赖妇能贤。",
      "垂青无眼原知命，坦白居心好对天。",
      "扫尽咿唔呫哔苦，而今快乐过从前。"
    ]
  },
  {
    "id": "adcfe4db60927212a805c0a03f450424",
    "title": "六十自遣六首",
    "authorName": "周在镐",
    "authorId": "adcfe4db60927212d1457b72d1457b72",
    "dynasty": "清",
    "content": [
      "生平不解发牢骚，气概元龙窃自豪。",
      "舐犊老牛私愿慰，失群孤雁唳声高。",
      "颜因中酒红生晕，鬓似经霜白到毫。",
      "光霁胸襟师我祖，别无家法示儿曹。"
    ]
  },
  {
    "id": "adcfe4db60927212a805c0a0e8c61915",
    "title": "六十自遣六首",
    "authorName": "周在镐",
    "authorId": "adcfe4db60927212d1457b72d1457b72",
    "dynasty": "清",
    "content": [
      "强求名利笑徒然，富贵从来权在天。",
      "运到穷时休妄进，路难行处莫争先。",
      "但无债避贫何碍，偶把书看倦即眠。",
      "退一步思心自适，儿顽当作是儿贤。"
    ]
  },
  {
    "id": "adcfe4db60927212a805c0a0afae04d0",
    "title": "六十自遣六首",
    "authorName": "周在镐",
    "authorId": "adcfe4db60927212d1457b72d1457b72",
    "dynasty": "清",
    "content": [
      "富贵底事问苍苍，儿女无多债易偿。",
      "老去多情输杜牧，近来好懒学嵇康。",
      "文章清似一瓶水，家业穷无十亩桑。",
      "衣食粗完身亦健，乾坤容得我清狂。"
    ]
  },
  {
    "id": "adcfe4db60927212edee8ee3ec3eec48",
    "title": "寿张少泉师七十",
    "authorName": "周在镐",
    "authorId": "adcfe4db60927212d1457b72d1457b72",
    "dynasty": "清",
    "content": [
      "龙砂遗老望如仙，林下优游二十年。",
      "古佛从来居福地，贞松不碍历霜天。",
      "名山事业承先绪，广厦经营庇后贤。",
      "吾爱吾庐饶乐趣，新诗四集手亲编。"
    ]
  },
  {
    "id": "adcfe4db60927212edee8ee39cf080f1",
    "title": "寿张少泉师七十",
    "authorName": "周在镐",
    "authorId": "adcfe4db60927212d1457b72d1457b72",
    "dynasty": "清",
    "content": [
      "三年报最号循良，所到恩留召伯棠。",
      "锦绣洛阳新管领，风流京兆旧书香。",
      "仁慈生佛千家诵，孝友清芬七叶长。",
      "一洗儒生迂腐气，使君原自不寻常。"
    ]
  },
  {
    "id": "adcfe4db60927212edee8ee306ceee53",
    "title": "寿张少泉师七十",
    "authorName": "周在镐",
    "authorId": "adcfe4db60927212d1457b72d1457b72",
    "dynasty": "清",
    "content": [
      "循儒循吏两评衡，一贯原来道并行。",
      "宰相执经称弟子，长官讲学当先生。",
      "文章旧价留江上，桃李新阴满帝京。",
      "我亦春风陪末座，不才惭愧未成名。"
    ]
  },
  {
    "id": "adcfe4db60927212edee8ee36cd5587e",
    "title": "寿张少泉师七十",
    "authorName": "周在镐",
    "authorId": "adcfe4db60927212d1457b72d1457b72",
    "dynasty": "清",
    "content": [
      "才人老去伴岩阿，赢得长生劫不磨。",
      "琴鹤归来身健在，木鸡养到气平和。",
      "著书时染淋漓笔，宴客新成安乐窝。",
      "城北徐公归里晚，莼鲈饱食让公多。"
    ]
  },
  {
    "id": "adcfe4db60927212edee8ee36e350e17",
    "title": "寿张少泉师七十",
    "authorName": "周在镐",
    "authorId": "adcfe4db60927212d1457b72d1457b72",
    "dynasty": "清",
    "content": [
      "东山再起不多年，医国无方去浩然。",
      "老我林泉侪木石，任他沧海变桑田。",
      "风潮汹汹何时息，鼙鼓声声遍地传。",
      "独有期颐长寿佛，放开冷眼看青天。"
    ]
  },
  {
    "id": "adcfe4db60927212e319f20695f65802",
    "title": "题赵焕文茂才",
    "authorName": "周在镐",
    "authorId": "adcfe4db60927212d1457b72d1457b72",
    "dynasty": "清",
    "content": [
      "十战秋风落拓身，青杉襟上泪痕新。",
      "到今报国摅忠愤，还是当年下第人。"
    ]
  },
  {
    "id": "adcfe4db60927212e319f206a05b56e9",
    "title": "题赵焕文茂才",
    "authorName": "周在镐",
    "authorId": "adcfe4db60927212d1457b72d1457b72",
    "dynasty": "清",
    "content": [
      "汉帜高张万众欢，伤心独自泪汍澜。",
      "可怜十载寒窗士，乞丐投河一例看。"
    ]
  },
  {
    "id": "adcfe4db60927212e319f206d131d5a2",
    "title": "题赵焕文茂才",
    "authorName": "周在镐",
    "authorId": "adcfe4db60927212d1457b72d1457b72",
    "dynasty": "清",
    "content": [
      "忍死须臾大节更，君家承旨尚偷生。",
      "流传书画人争宝，试比君名孰重轻。"
    ]
  },
  {
    "id": "adcfe4db60927212e319f2066fa75d83",
    "title": "题赵焕文茂才",
    "authorName": "周在镐",
    "authorId": "adcfe4db60927212d1457b72d1457b72",
    "dynasty": "清",
    "content": [
      "三贤庙里旧论文，坛坫尘封冷夕曛。",
      "留作君家干净土，他年香火与平分。"
    ]
  },
  {
    "id": "adcfe4db6092721275c06909fb82194a",
    "title": "题谢节母篝灯刻子图",
    "authorName": "周在镐",
    "authorId": "adcfe4db60927212d1457b72d1457b72",
    "dynasty": "清",
    "content": [
      "谢子我契友，耿介世罕偶。",
      "视我一副图，珠玉满卷首。",
      "图以课子名，嘱我题其后。",
      "披图玩再三，知君有贤母。",
      "君本是少孤，庭训未亲受。",
      "母曰父有言，书香宜世守。",
      "我自丧汝父，纺织不离手。",
      "汝乃是男儿，父薪当荷负。",
      "日从名师游，学饱窥二酉。",
      "夜为日之馀，董言还记否。",
      "寸阴如拱璧，虚掷谁之咎。",
      "继晷膏可焚，青灯味耐久。",
      "机声和书声，轧轧寒侵肘。",
      "冷露滴茅茨，清风款户牖。",
      "残月落三更，光芒寒星斗。",
      "谢子当斯时，图书拥左右。",
      "母顾为欢颜，我儿孝足取。",
      "自古贤母氏，竞推欧与柳。",
      "画荻继丸熊，名并垂不朽。"
    ]
  },
  {
    "id": "adcfe4db6092dc04f0f22a9b2fca70ab",
    "title": "峡江维丹登眺",
    "authorName": "梁机",
    "authorId": "adcfe4db6092dc042cb6b103d1457b72",
    "dynasty": "清",
    "content": [
      "系缆洪流急，登高晚色侵。",
      "斜阳山两岸，远水树重阴。",
      "庙鼓江鸦集，风镫戍漏深。",
      "滔滔东去浪，流恨满归心。"
    ]
  },
  {
    "id": "adcfe4db6092dc04f26ad843ca9bdb27",
    "title": "仙石桥南楼夜月登眺",
    "authorName": "梁机",
    "authorId": "adcfe4db6092dc042cb6b103d1457b72",
    "dynasty": "清",
    "content": [
      "夜寒起暮声，潜籁入云杪。",
      "飘飘游子身，眼明月华皎。",
      "幽独移清晖，飞楼托缥缈。",
      "河汉流无声，惊鹊枝犹绕。",
      "纡回地脉深，苍茫城郭小。",
      "镫火千门扃，风色青烟袅。",
      "侧望西山阴，远见翠鬟窅。",
      "处静明秋毫，息心遗众扰。",
      "颇闻骑驴翁，云水行清矫。",
      "孤筇倚河桥，间身契鱼鸟。",
      "凄怆九点尘，烈风无时了。",
      "大化行一息，群生各昏晓。",
      "石齿激流波，咽咽仙源杳。"
    ]
  },
  {
    "id": "adcfe4db6092dc04063005602d205c17",
    "title": "宜阳山中雨行",
    "authorName": "梁机",
    "authorId": "adcfe4db6092dc042cb6b103d1457b72",
    "dynasty": "清",
    "content": [
      "乱云不作峰，急雨收薄暑。",
      "危岫入高空，飞电明烟炬。",
      "出谷昧歧途，极目断行旅。",
      "低迷草树暗，毕逋神鸦举。",
      "四山围一身，我今在何许。",
      "冥冥失林雀，惊飞慕俦侣。",
      "哀哀归涧泉，幽鸣声相许。",
      "岂不怀安居，荷担宁遑处。",
      "解装仆御来，相顾不得语。",
      "暮气何凄凄，湿风吹禾黍。"
    ]
  },
  {
    "id": "adcfe4db6092dc04a0c0ca81cd3aff98",
    "title": "灵雨寺前溪",
    "authorName": "梁机",
    "authorId": "adcfe4db6092dc042cb6b103d1457b72",
    "dynasty": "清",
    "content": [
      "山水含清姿，物色有显晦。",
      "淙淙寺前云，流出春声内。",
      "桥聚浪纹圆，岸摇花影碎。",
      "人情重幽遐，意失当前会。"
    ]
  },
  {
    "id": "adcfe4db60a9ad68cb42e42dcec1f72d",
    "title": "张铭斋孝廉以钞本杨园集及吴裒仲先生茧窝杂稿见示用昌黎醉赠张秘书韵",
    "authorName": "高均儒",
    "authorId": "adcfe4db60a9ad6809b15d48c164bbc9",
    "dynasty": "清",
    "content": [
      "拙谋时时务，夙好咨多闻。知君名士稔，患难始见君。",
      "恤余意诚厚，况示先哲文。峨峨桐乡叟，篹述灿星云。",
      "锲辄烬复锲，琼英尚遗芬。卓尔吴公子，敬业昔乐群。",
      "寿命各修短，道术无区分。著论砺今古，严于律治军。",
      "受诵方一过，醇如饮已醺。文章由运会，天地共氤氲。",
      "言之必可行，讵饰礼乐云。此意炳千载，学者日纷纷。",
      "今觇君所嗜，知味别腥荤。下笔更严谨，哂书羊氏裙。",
      "慎占变虎豹，宏声驱蝇蚊。盛友广同志，相观德可薰。",
      "鲜民遭酷毒，乃来依先坟。病{逆辶换疒}孽莫逭，视草蔓难耘。",
      "感君示我意，则古为今勋。时务浮云耳，朝夕瞻曦曛。"
    ]
  },
  {
    "id": "adcfe4db60b04b5908ed7b41f94f3ab2",
    "title": "寄怀苏生紫",
    "authorName": "赵宾",
    "authorId": "adcfe4db60b04b59d1457b72d1457b72",
    "dynasty": "清",
    "content": [
      "十载天涯鬓各苍，铜鞮碣石两茫茫。",
      "关山不隔怀人梦，夜逐东风度太行。"
    ]
  },
  {
    "id": "adcfe4db60b04b590b3b7dae115d8886",
    "title": "后杂兴",
    "authorName": "赵宾",
    "authorId": "adcfe4db60b04b59d1457b72d1457b72",
    "dynasty": "清",
    "content": [
      "日月经天上，光景常新鲜。",
      "人生一世内，形状倏变迁。",
      "几日红颜子，鸡皮雪盈巅。",
      "所以苦志士，决计在深山。",
      "采药袪诸病，服食学神仙。",
      "神仙岂易得，无恙尽天年。"
    ]
  },
  {
    "id": "adcfe4db60b04b590b3b7daeda60246f",
    "title": "后杂兴",
    "authorName": "赵宾",
    "authorId": "adcfe4db60b04b59d1457b72d1457b72",
    "dynasty": "清",
    "content": [
      "散行阅畦蔓，一叶藏一瓜。",
      "蕊而不实者，满目炫黄花。",
      "方悟古至人，不苟露英华。",
      "隆中抱膝客，棘津卖浆家。"
    ]
  },
  {
    "id": "adcfe4db60b68dfbdb9b9de8691e0b52",
    "title": "自题小照",
    "authorName": "林周茶",
    "authorId": "adcfe4db60b68dfbd1457b72d1457b72",
    "dynasty": "清",
    "content": [
      "素慕共姜仰昔贤，靡他立志望齐肩。",
      "结缡百日良人逝，守义终身苦节圆。",
      "勤事女红安薄命，养成儿业乐馀年。",
      "皇天特赐林家厚，更愿诸孙孝行全。"
    ]
  },
  {
    "id": "adcfe4db60b68dfb5d833ff9ea9404be",
    "title": "月下香",
    "authorName": "林周茶",
    "authorId": "adcfe4db60b68dfbd1457b72d1457b72",
    "dynasty": "清",
    "content": [
      "两三畦畔淡烟笼，小院凉添阵阵风。",
      "拂袖但闻花馥郁，卷帘惟见玉玲珑。",
      "香垂荇带来琼岛，曲唱霓裳忆蕊宫。",
      "雪里鸯鸳偏并蒂，清缘长结月明中。"
    ]
  },
  {
    "id": "adcfe4db60c3addecb03720e4dadfdfd",
    "title": "壬辰1832春来澎办赈务临行赋此为蒋怿庵刺史志别",
    "authorName": "沈长棻",
    "authorId": "adcfe4db60c3added1457b723acebf82",
    "dynasty": "清",
    "content": [
      "征帆西指几回还，天险孤悬岛一湾。",
      "村有居民皆近海，墙多古石却无山。",
      "夙因瘠土耕渔苦，况值灾时稼穑艰。",
      "不是明公妙为政，何缘风景得安闲。"
    ]
  },
  {
    "id": "adcfe4db60c3addecb03720ef072cdf4",
    "title": "壬辰1832春来澎办赈务临行赋此为蒋怿庵刺史志别",
    "authorName": "沈长棻",
    "authorId": "adcfe4db60c3added1457b723acebf82",
    "dynasty": "清",
    "content": [
      "荆州闻望久名驰，海外循声更可师。",
      "一路欢呼慈父母，十年抚字当孙儿。",
      "叨陪笑语春风里，许把芳樽夜月时。",
      "他日追随期莫定，者番归棹倍牵思。"
    ]
  },
  {
    "id": "adcfe4db60c3adde0aa2e3ac77ae16ae",
    "title": "壬辰1832春捧檄来澎随同周芸皋观察查办抚恤蒙赐书画联扇赋诗申谢",
    "authorName": "沈长棻",
    "authorId": "adcfe4db60c3added1457b723acebf82",
    "dynasty": "清",
    "content": [
      "春潮月夜载驰驱，传送牙樯到海隅。",
      "风起垂虹劳险渡，星飞挽粟济灾区。",
      "耕渔得复流离子，童叟应无庚癸呼。",
      "策用方平名相业，此乡薯米不须沽。"
    ]
  },
  {
    "id": "adcfe4db60c3adde0aa2e3acf94f171a",
    "title": "壬辰1832春捧檄来澎随同周芸皋观察查办抚恤蒙赐书画联扇赋诗申谢",
    "authorName": "沈长棻",
    "authorId": "adcfe4db60c3added1457b723acebf82",
    "dynasty": "清",
    "content": [
      "持节风清识玉堂，惊涛直下海天苍。",
      "望公如岁深饥渴，训士通经化莠良。",
      "碑口昔曾传汉水，棠阴今更遍蛮疆。",
      "私心盻切随车雨，好种襄堤百本桑。"
    ]
  },
  {
    "id": "adcfe4db60c6e4cf1ae123b0c0c6c20b",
    "title": "早过大通驿",
    "authorName": "查慎行",
    "authorId": "adcfe4db60c6e4cf973a5f0c7137debd",
    "dynasty": "清",
    "content": [
      "夙雾才醒后，朝阳未吐间。",
      "翠烟遥辨市，红树忽移湾。",
      "风软一江水，云轻九子山。",
      "画家浓淡意，斟酌在荆关。"
    ]
  },
  {
    "id": "adcfe4db60c6e4cfb77b6618b9df3006",
    "title": "渡百里湖",
    "authorName": "查慎行",
    "authorId": "adcfe4db60c6e4cf973a5f0c7137debd",
    "dynasty": "清",
    "content": [
      "湖面宽千顷，湖流浅半篙。",
      "远帆如不动，原树竞相高。",
      "岁已占秋旱，民犹望雨膏。",
      "涸鳞如可活，吾敢畏波涛？"
    ]
  },
  {
    "id": "adcfe4db60c6e4cfc92a5952f669576d",
    "title": "渡黄河",
    "authorName": "查慎行",
    "authorId": "adcfe4db60c6e4cf973a5f0c7137debd",
    "dynasty": "清",
    "content": [
      "地势豁中州，黄河掌上流。",
      "岸低沙易涸，天远树全浮。",
      "梁宋回头失，徐淮极目收。",
      "身轻往来便，自叹不如鸥。"
    ]
  },
  {
    "id": "adcfe4db60c6e4cf5eab6c770218710a",
    "title": "三闾祠",
    "authorName": "查慎行",
    "authorId": "adcfe4db60c6e4cf973a5f0c7137debd",
    "dynasty": "清",
    "appreciation": "这首诗表达了诗人「知己难求」与「怀才不遇」的思想感情。（或者是渴望被重用而不得的感情）。\n诗人在凭吊屈原时，正处於满怀壮志而前程莫测之际，屈原举世都找不到知己，不容于朝廷，被谗言中伤，敢逐沅、湘。行吟泽畔。不能为国尽力，眼睁睁看着楚国为虎狼之秦所灭，最终投江自尽的遭遇和命运引起了他强烈的共鸣。\n最後二句作者触景生情，产生奇妙的联想。（或者虚实相生，超越时空的交流）\n楚地的佳卉香草茂密繁盛。年復一年，绿遍三湘人地，那不正是屈原辞赋中常见的贤人君子的象徵吗？屈原的不灭的灵魂似乎仍在楚山湘水间徘徊往来。想象与现实融为一体。同样的遭遇，同样的情怀，使得诗人能够实现不同时空的交流对话，一种志士才人被压抑的苦闷得到宣泄，同时给读者留下很大的想象空间。\n诗人先写故楚之地平旷辽阔，江流蜿蜒，远山逶迤，再由远及近，古老的三闾祠背城而立，藉外景之阔大，反衬祠堂的孤小冷凄，为全诗定下了感情基调。\n尾句中的「吟魂」在诗中指的是屈原（想象中的屈原）。该诗表达了诗人複杂的感情，既有对屈原伟大爱国精神的崇敬之情，也有对时局的愤慨之意，还有对屈原悲剧的凄婉之慨。",
    "content": [
      "平远江山极目回，古祠漠漠背城开。",
      "莫嫌举世无知己，未有庸人不忌才。",
      "放逐肯消亡国恨？岁时犹动楚人哀！",
      "湘兰沅芷年年绿，想见吟魂自往来。"
    ],
    "intro": "三闾祠是清代诗人查初白创作的一首诗歌。作於康熙十九年（西元一六八〇年）。诗人虽已逾而立之年，衹是一介书生，却毅然应贵州巡抚杨雍建之招，入其幕府，参与平定「三藩之乱」。本诗就是初白随军入黔途径湖南常德府武陵县时，凭吊屈原祠时所做。此时的诗人，正处於满怀壮志而前程莫测之际。屈原举世都找不到知己，不容於朝廷，被谗言中伤，敢逐沅、湘。行吟泽畔，不能为国尽力，眼睁睁看着楚国为虎狼之秦所灭，最终投江自尽的遭遇和命运引起了他强烈的共鸣。"
  },
  {
    "id": "adcfe4db60c6e4cf8d99328ef3887b58",
    "title": "初入黔境土人皆居悬岩峭壁间缘梯上下与猿猱无异睹之心恻而作是诗",
    "authorName": "查慎行",
    "authorId": "adcfe4db60c6e4cf973a5f0c7137debd",
    "dynasty": "清",
    "content": [
      "巢居风俗故依然，石穴高当万木颠。",
      "几地流移还有伴，旧时井灶断无烟。",
      "余生兵革逃难稳，绝塞田畴瘠可怜。",
      "为报长官宽赋敛，猕猿家息久如悬。"
    ]
  },
  {
    "id": "adcfe4db60c6e4cfa6bd6abf2020c72b",
    "title": "雨过桐庐",
    "authorName": "查慎行",
    "authorId": "adcfe4db60c6e4cf973a5f0c7137debd",
    "dynasty": "清",
    "content": [
      "江势西来弯复弯，乍惊风物异乡关。",
      "百家小聚还成县，三面无城却倚山。",
      "帆影依依枫叶外，滩声汩汩碓床间。",
      "雨蓑烟笠严陵近，惭愧清流照客颜。"
    ]
  },
  {
    "id": "adcfe4db60c6e4cf1bcf282628abc563",
    "title": "度仙霞关题天雨庵壁",
    "authorName": "查慎行",
    "authorId": "adcfe4db60c6e4cf973a5f0c7137debd",
    "dynasty": "清",
    "content": [
      "虎啸猿啼万壑哀，北风吹雨过山来。",
      "人从井底盘旋上，天向关门豁达开。",
      "地险昔曾当剧贼，时平谁敢说雄才？",
      "煎茶好领闲僧意，知是芒鞋到几回！"
    ]
  },
  {
    "id": "adcfe4db60c6e4cf20aeed373377e5ec",
    "title": "秦邮道中即目",
    "authorName": "查慎行",
    "authorId": "adcfe4db60c6e4cf973a5f0c7137debd",
    "dynasty": "清",
    "content": [
      "不知淫潦啮城根，但看泥沙记水痕。",
      "去郭几家犹傍柳？",
      "边淮一带已无村。",
      "长堤冻裂功难就，浊浪侵南势易奔。",
      "贱买河鱼还废箸，此中多少未招魂？"
    ]
  },
  {
    "id": "adcfe4db60c6e4cf7247b348be46b6b2",
    "title": "读白耷山人诗",
    "authorName": "查慎行",
    "authorId": "adcfe4db60c6e4cf973a5f0c7137debd",
    "dynasty": "清",
    "content": [
      "人谓狂生本不狂，漆身吞炭事何常？",
      "乱余宾客搜亡命，赦后英雄耻故乡。",
      "宝剑尘封三尺水，麻鞋寒踏九州霜。",
      "随身一掬澜翻泪，不哭穷途哭战场。"
    ]
  },
  {
    "id": "adcfe4db60c6e4cf86a053066fa5b5e8",
    "title": "寒夜次潘岷原韵",
    "authorName": "查慎行",
    "authorId": "adcfe4db60c6e4cf973a5f0c7137debd",
    "dynasty": "清",
    "content": [
      "一片西风作楚声，卧闻落叶打窗鸣。",
      "不知十月江寒上，陡觉三更布被轻。",
      "霜压啼鸟惊月上，夜骄饥鼠阚灯明。",
      "还家梦绕江湖阔，薄醉醒来句忽成。"
    ]
  },
  {
    "id": "adcfe4db60c6e4cf7decc02a8ca78705",
    "title": "宿犁洲夫子武林寓舍即次先生丙辰九日同游旧韵",
    "authorName": "查慎行",
    "authorId": "adcfe4db60c6e4cf973a5f0c7137debd",
    "dynasty": "清",
    "content": [
      "径路先须辨陌阡，眼中榛莽正钩连。",
      "肯携芸蠹随书局，任放醯鸡覆瓮天。",
      "出处心情三聘后，沧桑人物两朝前。",
      "先生高卧贫何碍，流俗知音恐未然。"
    ]
  },
  {
    "id": "adcfe4db60c6e4cf14900a9cb594e235",
    "title": "送魏环极先生予告还蔚州",
    "authorName": "查慎行",
    "authorId": "adcfe4db60c6e4cf973a5f0c7137debd",
    "dynasty": "清",
    "content": [
      "曳履星辰二十年，尚书补被故萧然。",
      "勇能自断天难夺，清畏人知世已传。",
      "白社竟成娱老地，黄金不贮买山钱。",
      "间云一片秋寥廓，何限风光倚杖前。"
    ]
  },
  {
    "id": "adcfe4db60c6e4cf14900a9cede16189",
    "title": "送魏环极先生予告还蔚州",
    "authorName": "查慎行",
    "authorId": "adcfe4db60c6e4cf973a5f0c7137debd",
    "dynasty": "清",
    "content": [
      "岳岳寒松表御书，新堂归到好悬车。",
      "身名似此真无愧，进退何人绰有余。",
      "报国文章传后起，立朝风骨想当初。",
      "不因祖帐东门道，太息方烦比二疏。"
    ]
  },
  {
    "id": "adcfe4db60c6e4cf4a8a560c48f4977e",
    "title": "初冬拜朱大司空墓感赋",
    "authorName": "查慎行",
    "authorId": "adcfe4db60c6e4cf973a5f0c7137debd",
    "dynasty": "清",
    "content": [
      "城南旧是陪游地，一片苍凉野哭中。",
      "宿草墓门黄叶雨，乱鸦祠宇白杨风。",
      "余生削迹谁知己，往事伤心我负公。",
      "肯信九原还有路，人间何处不途穷。"
    ]
  },
  {
    "id": "adcfe4db60c6e4cf33632526bd76a8c3",
    "title": "拂水山庄",
    "authorName": "查慎行",
    "authorId": "adcfe4db60c6e4cf973a5f0c7137debd",
    "dynasty": "清",
    "content": [
      "松圆为友河东妇，集里多编唱和诗。",
      "生不并时怜我晚，死无他恨惜公迟。",
      "峥嵘怪石苔封洞，曲折虚廊水泻池。",
      "惆怅柳围今合抱，攀条人去几何时。"
    ]
  },
  {
    "id": "adcfe4db60c6e4cf2012b3b5e056c6dc",
    "title": "邯郸吕翁祠",
    "authorName": "查慎行",
    "authorId": "adcfe4db60c6e4cf973a5f0c7137debd",
    "dynasty": "清",
    "content": [
      "幻妾浮生岂有涯，何妨鼠穴贺牛车。",
      "贫儿好作游仙梦，怪事偏传小说家。",
      "古道蹇驴多北向，空庭秋日又西斜。",
      "人间官贱黄金贵，乞与烧成九转砂。"
    ]
  },
  {
    "id": "adcfe4db60c6e4cf7e06a6128ead1aef",
    "title": "过凤阳城外",
    "authorName": "查慎行",
    "authorId": "adcfe4db60c6e4cf973a5f0c7137debd",
    "dynasty": "清",
    "content": [
      "帐下居然识帝王，千秋闾墓表滁阳。",
      "时来将相皆同里，泪落英雄有故乡。",
      "芒碣天青云气散，江淮月白水声凉。",
      "龙蛇变灭须臾事，犹指山名号凤凰。"
    ]
  },
  {
    "id": "adcfe4db60c6e4cf7e06a612e9cfad17",
    "title": "过凤阳城外",
    "authorName": "查慎行",
    "authorId": "adcfe4db60c6e4cf973a5f0c7137debd",
    "dynasty": "清",
    "content": [
      "元老还朝起废臣，二陵收气避黄巾。",
      "忽闻淮泗声援地，已奉邯郸假号人。",
      "南渡半年输弱晋，西来群盗甚苻秦。",
      "青丝白马他年恨，草木余威在寿春。"
    ]
  },
  {
    "id": "adcfe4db60c6e4cf8097208f03313cac",
    "title": "连日恩赐鲜鱼恭纪",
    "authorName": "查慎行",
    "authorId": "adcfe4db60c6e4cf973a5f0c7137debd",
    "dynasty": "清",
    "content": [
      "银鬣金鳞照坐隅，烹鲜连日赐行厨。",
      "感逾学士蓬池鲙，味压诗人丙穴腴。",
      "素食余惭留匕箸，加餐远信慰江湖。",
      "笠檐蓑袂平生梦，臣本烟波一钓徒。"
    ]
  },
  {
    "id": "adcfe4db60c6e4cfb388bbba658e5ae6",
    "title": "恩赐哆啰雨衣恭纪",
    "authorName": "查慎行",
    "authorId": "adcfe4db60c6e4cf973a5f0c7137debd",
    "dynasty": "清",
    "content": [
      "短褐频趋道路尘，青毡犹是向来贫。",
      "为怜褦襶随朝士，特赐哆啰出罽宾。",
      "燥湿推恩惭厚庇，短长称意荷终身。",
      "从今听雨听风候，儤直堪夸楯梐人。"
    ]
  },
  {
    "id": "adcfe4db60c6e4cf606ba70c349e9f8c",
    "title": "三月二日偶游硖石精舍",
    "authorName": "查慎行",
    "authorId": "adcfe4db60c6e4cf973a5f0c7137debd",
    "dynasty": "清",
    "content": [
      "三月风光连上巳，人如蛱蝶斗裙衫。",
      "两山钟磬东西寺，十里烟波远近帆。",
      "拄杖我来寻履迹，题诗僧乞署头衔。",
      "箧中亦有新排集，傥许经房贮一函。"
    ]
  },
  {
    "id": "adcfe4db60c6e4cf3affde10126942b3",
    "title": "残冬展假病榻消寒聊当呻吟语无伦次录存十六章",
    "authorName": "查慎行",
    "authorId": "adcfe4db60c6e4cf973a5f0c7137debd",
    "dynasty": "清",
    "content": [
      "卧看星回晷景移，流光冉冉与衰期。",
      "人言宦海藏身易，自笑生涯见事迟。",
      "夜似小年寒渐信，病非一日老方知。",
      "惟余莼菜思归兴，蚤在秋风未起时。"
    ]
  },
  {
    "id": "adcfe4db60c6e4cf3affde1056c02574",
    "title": "残冬展假病榻消寒聊当呻吟语无伦次录存十六章",
    "authorName": "查慎行",
    "authorId": "adcfe4db60c6e4cf973a5f0c7137debd",
    "dynasty": "清",
    "content": [
      "忆昨公车待诏来，微名忽忝厕邹枚。",
      "主恩不以优徘畜，士气原于教养培。",
      "身作红云长傍日，心如白雪渐成灰。",
      "依稀一觉游仙梦，初自蓬山绝顶回。"
    ]
  },
  {
    "id": "adcfe4db60c6e4cf3affde1080ea6b47",
    "title": "残冬展假病榻消寒聊当呻吟语无伦次录存十六章",
    "authorName": "查慎行",
    "authorId": "adcfe4db60c6e4cf973a5f0c7137debd",
    "dynasty": "清",
    "content": [
      "茫茫大地托根孤，只道烟霄是坦途。",
      "短袖曾陪如意舞，长眉难画入时图。",
      "移镫见蝎宁防毒，误笔成蝇肯被污。",
      "窃喜退飞犹有路，的应决计莫踌蹰。"
    ]
  },
  {
    "id": "adcfe4db60c6e4cf3affde10e4253f20",
    "title": "残冬展假病榻消寒聊当呻吟语无伦次录存十六章",
    "authorName": "查慎行",
    "authorId": "adcfe4db60c6e4cf973a5f0c7137debd",
    "dynasty": "清",
    "content": [
      "雨露荣枯共一天，尘沙聚散几同年。",
      "车摧却怪蓬犹转，玉碎何图瓦幸全。",
      "蚁穴冰封残雪后，雁程风系夕阳前。",
      "故人珍重留行意，回首觚棱自惘然。"
    ]
  },
  {
    "id": "adcfe4db60c6e4cf3affde102fd9fc84",
    "title": "残冬展假病榻消寒聊当呻吟语无伦次录存十六章",
    "authorName": "查慎行",
    "authorId": "adcfe4db60c6e4cf973a5f0c7137debd",
    "dynasty": "清",
    "content": [
      "尽遣儿孙归故里，尚留弟侄伴他乡。",
      "囊空预借三年俸，禄入粗供四口粮。",
      "旧积诗逋呵冻了，近添酒债典衣偿。",
      "萧然此外无余欠，领取南窗枕味长。"
    ]
  },
  {
    "id": "adcfe4db60c6e4cf3affde101273fcec",
    "title": "残冬展假病榻消寒聊当呻吟语无伦次录存十六章",
    "authorName": "查慎行",
    "authorId": "adcfe4db60c6e4cf973a5f0c7137debd",
    "dynasty": "清",
    "content": [
      "科诏加恩典不常，征轺就道辈相望。",
      "抱经佚老头多白，拾芥群儿口半黄。",
      "惨澹风云怜入彀，冬烘头脑怕当场。",
      "退身引疾犹多愧，我昔曾荒陆氏庄。"
    ]
  },
  {
    "id": "adcfe4db60c6e4cf3affde109927dc3c",
    "title": "残冬展假病榻消寒聊当呻吟语无伦次录存十六章",
    "authorName": "查慎行",
    "authorId": "adcfe4db60c6e4cf973a5f0c7137debd",
    "dynasty": "清",
    "content": [
      "海内连年丧老成，南伤秀水北新城。",
      "读书自要师前辈，知己谁能托后生。",
      "此段人情看烂熟，向来士习例相轻。",
      "笑他江左衣冠族，誓墓区区为角声。"
    ]
  },
  {
    "id": "adcfe4db60c6e4cf3affde1021886fea",
    "title": "残冬展假病榻消寒聊当呻吟语无伦次录存十六章",
    "authorName": "查慎行",
    "authorId": "adcfe4db60c6e4cf973a5f0c7137debd",
    "dynasty": "清",
    "content": [
      "地降天升气不交，羽禽何物尚胶胶。",
      "霜浓四野鸦争粒，叶秃千林鹊露巢。",
      "各有经营宁得已，未知辛苦定谁教。",
      "息黥补劓劳生事，盖顶终须一把茅。"
    ]
  },
  {
    "id": "adcfe4db60c6e4cf3affde10deb35b35",
    "title": "残冬展假病榻消寒聊当呻吟语无伦次录存十六章",
    "authorName": "查慎行",
    "authorId": "adcfe4db60c6e4cf973a5f0c7137debd",
    "dynasty": "清",
    "content": [
      "经旬坐稳一蒲团，才阅朝寒又晚寒。",
      "蕴火梅欣先腊放，避霜菊耐涉冬看。",
      "散花庵里新居士，视草台中旧史官。",
      "勿著两般分别相，大千世界本来宽。"
    ]
  },
  {
    "id": "adcfe4db60c6e4cf3affde10804e8a1e",
    "title": "残冬展假病榻消寒聊当呻吟语无伦次录存十六章",
    "authorName": "查慎行",
    "authorId": "adcfe4db60c6e4cf973a5f0c7137debd",
    "dynasty": "清",
    "content": [
      "不畏群嗤不受怜，孤行一意久弥坚。",
      "敢夸愿大难成佛，肯䑛丹余蚤得仙。",
      "方朔文章多诡俗，放翁家世少高年。",
      "色经指诀全抛却，人寿终非草木延。"
    ]
  },
  {
    "id": "adcfe4db60c6e4cf3affde10672fe517",
    "title": "残冬展假病榻消寒聊当呻吟语无伦次录存十六章",
    "authorName": "查慎行",
    "authorId": "adcfe4db60c6e4cf973a5f0c7137debd",
    "dynasty": "清",
    "content": [
      "宜忌拘牵十二三，灵苗毒草比粗谙。",
      "性存姜桂何妨辣，味到芩连不取甘。",
      "好友劝尝真苦口，庸医隔膜漫多谈。",
      "古方难适今时用，此理如禅在细参。"
    ]
  },
  {
    "id": "adcfe4db60c6e4cf3affde106b2d8caf",
    "title": "残冬展假病榻消寒聊当呻吟语无伦次录存十六章",
    "authorName": "查慎行",
    "authorId": "adcfe4db60c6e4cf973a5f0c7137debd",
    "dynasty": "清",
    "content": [
      "却病奇方乃避嚣，远坊两板闭萧条。",
      "室无歌妓何烦遣，邻有乡僧不待招。",
      "石鼎涛生茶正熟，铜炉灰陷火潜消。",
      "鸡鸣漏尽人谁觉，又听门前过早朝。"
    ]
  },
  {
    "id": "adcfe4db60c6e4cf3affde1093b26510",
    "title": "残冬展假病榻消寒聊当呻吟语无伦次录存十六章",
    "authorName": "查慎行",
    "authorId": "adcfe4db60c6e4cf973a5f0c7137debd",
    "dynasty": "清",
    "content": [
      "童时了了记观河，六十三年忽已过。",
      "眼暗耳聋知老否，葛凉裘暖奈身何。",
      "一帆去国谈何易，万卷无家累亦多。",
      "爱惜精神图省事，明年兼拟谢诗魔。"
    ]
  },
  {
    "id": "adcfe4db60c6e4cfed1206bd7f6073c2",
    "title": "舟夜书所见",
    "authorName": "查慎行",
    "authorId": "adcfe4db60c6e4cf973a5f0c7137debd",
    "dynasty": "清",
    "content": [
      "月黑见渔灯，孤光一点萤。",
      "微微风簇浪，散作满河星。"
    ],
    "comment": [
      "张维屏：极清真，极隽永，亦典切，亦空灵，如明镜之肖形。如化工之赋物，奇妙只能达。"
    ],
    "translation": "漆黑之夜不见月亮，只见那渔船上的灯光，孤独的灯光在茫茫的夜色中，像萤火虫一样发出一点微亮。微风阵阵，河水泛起层层波浪，渔灯微光在水面上散开，河面好像撒落无数的星星。",
    "intro": "这首五言绝句通过对自然景色细致的观察，运用动静结合的方法，展示了一幅美丽的河上夜景，抒发了诗人对自然之美的兴奋之情。\n这首诗好似一幅速写，作者抓住了那倒映在水中的渔火化作满天星星的片刻，几笔勾勒，立即捕捉住了这转瞬即逝的景物。这首诗又好似一幅木刻，在漆黑的背景之上，亮出一点渔火，黑白对比，反差特别鲜明。\n前两句是静态描写，把暗色和亮色联系在一起，显得形象鲜明。\n第一句「月黑见渔灯」，「月黑」两字很有特色。这是一个有月亮的夜晚，月亮却没有光，人们见到的只是月亮的轮廓和黑影。「见渔灯」的这个「见」，是不见中的「见」，写的是视像，有突然发现的意思。因为月黑无光，河面也黑沉沉的，突然见到河中的一盏渔灯，格外引人注目。\n第二句「孤光一点萤」，写如豆灯光像江岸边一点萤火，是意中之象，描写渔灯的形象。河面幽黑，只有孤零零的一点灯光闪烁着，仿佛是一只萤火虫在原野里发出微弱的光。「孤」表现了环境的寂寞、单调，寄寓着一定的感情色彩。一种茫然无奈的情感袭上诗人的心头。\n后两句为动态描写。不难想象，当诗人见到微风腾起细浪，灯影由一点散作千万这动人一幕的时候，心情是何等地兴奋。\n第三句「微微风簇浪」抛开了灯光，一转而写夜风。微风从河面阵阵吹来，河水哗哗作响，轻轻的掀起浪花。这句写听觉为下句张目。「微微」二字又体现了风是如此的小，「簇」说明了就算是微风也能掀起一簇簇的浪花。渲染了一种宁静舒适的气氛。\n第四句「散作满河星」犹如天外奇峰，劈空而来。那如萤的孤光，刹那间似乎变成万船灯火，点缀河中，又如风吹云散，满天明星，倒映水中，使这静谧的黑夜，单调的河面出现了意想不到的壮观。风吹浪起，簇起的每朵浪花，都把那如萤般的灯光摄进水中，有多少浪花，就有多少灯光。同时此句的描写为诗词增添了画面感，使枯燥无趣的文字能幻化出美丽浪漫带有一丝丝的安逸宁静的景象，使诗人流连其中。",
    "annotation": [
      "孤光：孤零零的灯光。",
      "簇：拥起。"
    ]
  },
  {
    "id": "adcfe4db60c6e4cff98f68eb3c364920",
    "title": "青溪口号",
    "authorName": "查慎行",
    "authorId": "adcfe4db60c6e4cf973a5f0c7137debd",
    "dynasty": "清",
    "content": [
      "溪女不画眉，爱听画眉鸟。",
      "夹岸一声啼，晓山青未了。"
    ]
  },
  {
    "id": "adcfe4db60c6e4cff98f68eb3be2a14e",
    "title": "青溪口号",
    "authorName": "查慎行",
    "authorId": "adcfe4db60c6e4cf973a5f0c7137debd",
    "dynasty": "清",
    "content": [
      "渔家小儿女，见郎娇不避。",
      "日暮并舟归，鸬鹚方晒翅。"
    ]
  },
  {
    "id": "adcfe4db60c6e4cff98f68eb35e1b536",
    "title": "青溪口号",
    "authorName": "查慎行",
    "authorId": "adcfe4db60c6e4cf973a5f0c7137debd",
    "dynasty": "清",
    "content": [
      "来船桅竿高，去船橹声好。",
      "上水厌滩多，下水惜滩少。"
    ]
  },
  {
    "id": "adcfe4db60c6e4cf0cbdcdc3f21ccc38",
    "title": "早过淇县",
    "authorName": "查慎行",
    "authorId": "adcfe4db60c6e4cf973a5f0c7137debd",
    "dynasty": "清",
    "content": [
      "高登桥下水汤汤，朝涉河边露气凉。",
      "行过淇园天未晓，一痕残月杏花香。"
    ]
  },
  {
    "id": "adcfe4db60c6e4cf8e74c37d9b01d2f0",
    "title": "邺下杂咏",
    "authorName": "查慎行",
    "authorId": "adcfe4db60c6e4cf973a5f0c7137debd",
    "dynasty": "清",
    "content": [
      "一赋何当敌两京，也知土木费经营。",
      "浊漳确是无情物，流尽繁华只此声。"
    ]
  },
  {
    "id": "adcfe4db60c6e4cf2471abd7ed9e6f2b",
    "title": "官柳",
    "authorName": "查慎行",
    "authorId": "adcfe4db60c6e4cf973a5f0c7137debd",
    "dynasty": "清",
    "content": [
      "种柳河干比《伐檀》，黄流今已报安澜。",
      "可怜一路青青色，直到淮南总属官！"
    ]
  },
  {
    "id": "adcfe4db60c6e4cf8f61cd16db0aa90a",
    "title": "晓过鸳湖",
    "authorName": "查慎行",
    "authorId": "adcfe4db60c6e4cf973a5f0c7137debd",
    "dynasty": "清",
    "content": [
      "晓风催我挂帆行，绿涨春芜岸欲平。",
      "长水塘南三日雨，菜花香过秀州城。"
    ]
  },
  {
    "id": "adcfe4db60c6e4cf04757ea43aa0d6a9",
    "title": "送赵秋谷宫坊罢官归益都",
    "authorName": "查慎行",
    "authorId": "adcfe4db60c6e4cf973a5f0c7137debd",
    "dynasty": "清",
    "content": [
      "竿木逢场一笑成，酒徒作计太憨生。",
      "荆高市上重相见，摇手休呼旧姓名。"
    ]
  },
  {
    "id": "adcfe4db60c6e4cf04757ea4efa9b259",
    "title": "送赵秋谷宫坊罢官归益都",
    "authorName": "查慎行",
    "authorId": "adcfe4db60c6e4cf973a5f0c7137debd",
    "dynasty": "清",
    "content": [
      "刘鲁封章指摘生，沧浪大可濯尘缨。",
      "肯言预会皆名士，谁似君家老叔平。"
    ]
  },
  {
    "id": "adcfe4db60c6e4cf04757ea466568fa1",
    "title": "送赵秋谷宫坊罢官归益都",
    "authorName": "查慎行",
    "authorId": "adcfe4db60c6e4cf973a5f0c7137debd",
    "dynasty": "清",
    "content": [
      "君别蓬山作谪星，我从雾谷拟潜形。",
      "风波人海知多少，聚散何关两叶萍。"
    ]
  },
  {
    "id": "adcfe4db60c6e4cf04757ea4f359361f",
    "title": "送赵秋谷宫坊罢官归益都",
    "authorName": "查慎行",
    "authorId": "adcfe4db60c6e4cf973a5f0c7137debd",
    "dynasty": "清",
    "content": [
      "南北分飞怅各天，输他先我著归鞭。",
      "欲逃世网无多语，莫遣诗名万口传。"
    ]
  },
  {
    "id": "adcfe4db60c6e4cf30970718fd3b6ac4",
    "title": "西湖棹歌词",
    "authorName": "查慎行",
    "authorId": "adcfe4db60c6e4cf973a5f0c7137debd",
    "dynasty": "清",
    "content": [
      "湖面平添积雨余，放生池外葑初除。",
      "谁司水族加恩簿，开过桃花未打鱼。"
    ]
  },
  {
    "id": "adcfe4db60c6e4cf30970718821b142f",
    "title": "西湖棹歌词",
    "authorName": "查慎行",
    "authorId": "adcfe4db60c6e4cf973a5f0c7137debd",
    "dynasty": "清",
    "content": [
      "凿开混沌著丹青，落石犹疑处士星。",
      "白鹤不归梅树老，鹭鸶飞上御书亭。"
    ]
  },
  {
    "id": "adcfe4db60c6e4cf309707182900faa7",
    "title": "西湖棹歌词",
    "authorName": "查慎行",
    "authorId": "adcfe4db60c6e4cf973a5f0c7137debd",
    "dynasty": "清",
    "content": [
      "万叶千花缀彩棚，火莲龟背吐层层。",
      "不知白日长多少，又点湖心照夜镫。"
    ]
  },
  {
    "id": "adcfe4db60c6e4cf309707189dd7f9c5",
    "title": "西湖棹歌词",
    "authorName": "查慎行",
    "authorId": "adcfe4db60c6e4cf973a5f0c7137debd",
    "dynasty": "清",
    "content": [
      "蜂喧蝶闹奈春何，拂面风香过绮罗。",
      "此意少年应未会，第三桥畔落花多。"
    ]
  },
  {
    "id": "adcfe4db60c6e4cfc351a2af8faaf0aa",
    "title": "大林寺上人茅斋",
    "authorName": "查慎行",
    "authorId": "adcfe4db60c6e4cf973a5f0c7137debd",
    "dynasty": "清",
    "content": [
      "盘烟下层霄，山骨微负土。",
      "阴阴日光淡，漠漠风气古。",
      "宝树压桥低，一溪环菜圃。",
      "香山旧吟地，花径兼宿莽。",
      "废寺亦荒凉，半间用茅补。",
      "孤清耐久坐，客至何必主。",
      "林静无匿声，虚檐应樵斧。"
    ]
  },
  {
    "id": "adcfe4db60c6e4cf89be23f70e6caa18",
    "title": "中秋夜洞庭对月歌",
    "authorName": "查慎行",
    "authorId": "adcfe4db60c6e4cf973a5f0c7137debd",
    "dynasty": "清",
    "content": [
      "长风霾云莽千里，云气蓬蓬天冒水。",
      "风收云散波乍平，倒转青天作湖底。",
      "初看落日沈波红，素月欲升天敛容。",
      "舟人回首尽东望，吞吐故在冯夷宫。",
      "须臾忽自波心上，镜面横开十余丈。",
      "月光浸水水浸天，一派空明互回荡。",
      "此时骊龙潜最深，目眩不得衔珠吟。",
      "巨鱼无知作腾踔，鳞甲一动千黄金。",
      "人间此境知难必，快意翻从偶然得。",
      "遥闻渔父唱歌来，始觉中秋是今夕。"
    ]
  },
  {
    "id": "adcfe4db60c6e4cff98f68eb24e45578",
    "title": "青溪口号",
    "authorName": "查慎行",
    "authorId": "adcfe4db60c6e4cf973a5f0c7137debd",
    "dynasty": "清",
    "content": [
      "桥坏笮系绳，水浅牛可跨。",
      "牛背度溪人，须眉绿如画。"
    ]
  },
  {
    "id": "adcfe4db60c6e4cfba891269cd67b298",
    "title": "绣山岩",
    "authorName": "查慎行",
    "authorId": "adcfe4db60c6e4cf973a5f0c7137debd",
    "dynasty": "清",
    "content": [
      "过尽顽疆乱石堆，绣山一穴忽天开。",
      "明知不是秦人洞，容得渔舟日往事。"
    ]
  },
  {
    "id": "adcfe4db60c6e4cf7654bd9df3ca187e",
    "title": "水西行",
    "authorName": "查慎行",
    "authorId": "adcfe4db60c6e4cf973a5f0c7137debd",
    "dynasty": "清",
    "content": [
      "乌蛮遗种称罗鬼，剽悍断头能掉尾。传从济火年代深，世土居然属宣慰。",
      "我从里俗询大概。复取兴衰质诸史。中古荒茫不足论，渊源请自先朝始。",
      "洪武初年祸乱平，远略伧荒来越巂。是时奢香一巾帼，跃马金陵谒天子。",
      "承恩归去立奇功，一诺西南九驿通。却笑五丁开不到，乱山高下隔蚕丛。",
      "二百余年太平业，世世分藩比臣妾。后来生聚启规模，四十八支互蟠结。",
      "别开荆莽起台殿，硐户碉房高栉栉。已分王土作王臣，旋练夷兵护夷穴。",
      "剁牛磔犬片言重，聚蚁屯蜂一呼集。布囊笼发毡覆肩，负弩操刀轻出没。",
      "泰和功烈汾阳亚，神庙中年平播贼。当时亦用水西兵，驱使前行借余力。",
      "酿成殃祸启祯朝，杀吏围城气渐骄。深宫南顾鞭难及，诸将西征功屡邀。",
      "土司如狼吏如鼠，八捷余威弃归路。内庄一夜陨河魁，明日三军齐缟素。",
      "眼中大创真无几，可惜偷安旋就抚。阁鸦关外晓传烽，霭翠营南夜鸣鼓。",
      "迩来桑海变须臾，此辈根株未尽除。夷性陆梁还似故，朝家谋略故非疏。",
      "经营特借强藩力，辛苦开疆一载余。至今父老犹能说，墨守输攻真劲敌。",
      "老窠地险石作城，要陕不容双骑入。铜牙毒矢毙濡缕，竹柄长矛利钩棘。",
      "马蹄过岭捷于猱，革甲环身轻似叶。连宵斫阵万炬明，散入深林晓无迹。",
      "蛇神虫鬼助饕虐，飞食人头吐人血。砦前路断临奔壑，失势一摧千万尺。",
      "四山伐木斫作厢，裹用牛皮冒生铁。石椒悬縆下槌门，雷斧轰天巨灵劈。",
      "攀藤健儿气力尽，拍手蛮娘笑投石。重围坐困又经时，转粟方愁乏良策。",
      "岂知存灭总关天，渠首终成戏下悬。万岭提封开四郡，一朝腥秽涤千年。",
      "自此岩疆少蜂虿，余威远慑诸苗砦。空留徼外廓清功，自蹈人间僣亡罪。",
      "此日重劳问罪师，乌飞三匝失栖枝。忽传耐德生还日，赵氏中山尚有儿。",
      "乌蒙犄角称甥舅，曾是安坤旧婚媾。也挈遗孤代乞哀，复归故土希恩宥。",
      "颇闻军令竞邀驩，满许闲田复见还。土贡纷纷呈铁踣，庚苴往往赐银盘。",
      "寄语封疆诸大吏，从前开辟谈何易。莫贪扯手纳金钱，此事孤雏有深意。",
      "输粮禽贼尔何功，王会图成戎索同。不见天心今厌乱，战场新鬼尽英雄。"
    ]
  },
  {
    "id": "adcfe4db60c6e4cfafc36ee4d16f1ad0",
    "title": "班师行",
    "authorName": "查慎行",
    "authorId": "adcfe4db60c6e4cf973a5f0c7137debd",
    "dynasty": "清",
    "content": [
      "滇池平，滇水清。滇南旷荡余空城，犬无夜吠鸡不鸣，将军奉诏初拔营。",
      "几姓分旗遍行赏，同时帐下添厮养。何取边头户口繁，十年生聚滋奸党。",
      "白头翁媪啼且僵，弃掷不得收戎行。翻身一仆委沟壑，骨肉满眼纷飘扬。",
      "红颜如花扶上马，坡高惊堕珊瑚把。儿郎新嫁羽林军，山下人逢执鞭者。",
      "近前一队飞尘起，中有伤心泪偷洒。朝家本意重开边，剧贼初平近十年。",
      "尔等累累皆鬼妾，偷生敢复祈哀怜。即如滇城围，七月未能下。",
      "戍卒垒频高，书生箸谁借。君不见禁旅一出西南通，煌煌中旨褒肤公。",
      "参军夸谋士夸勇，逢时多少称英雄。绿旗只合就裁汰，那许尺寸贪天功。",
      "从此归成垂白叟，卖刀买犊安农亩。犹及生儿际太平，家家相贺持羊酒。"
    ]
  },
  {
    "id": "adcfe4db60c6e4cff76b1ef3cceee9e1",
    "title": "母猪洞观瀑",
    "authorName": "查慎行",
    "authorId": "adcfe4db60c6e4cf973a5f0c7137debd",
    "dynasty": "清",
    "content": [
      "蛮中六月交，山路苦焚爇。",
      "卧闻夜雨来，快起寻乳穴。",
      "入洞微有声，足底响呜咽。",
      "出山忽震怒，闪睒不容掣。",
      "岩前汇奔流，人骇马辟易。",
      "来如曳组练，一线注飞白。",
      "跌为渊潭深，湛湛落澄碧。",
      "石牙互参错，吞吐霹雳舌。",
      "直从湾澴底，跳沫腾百尺。",
      "惨惨天变容，凛凛风作雪。",
      "冈头杜宇叫，万竹划然裂。",
      "将归得奇观，顿解肺肝渴。"
    ]
  },
  {
    "id": "adcfe4db60c6e4cf71c159c004ec3f45",
    "title": "同人中秋集陈寄斋宅",
    "authorName": "查慎行",
    "authorId": "adcfe4db60c6e4cf973a5f0c7137debd",
    "dynasty": "清",
    "content": [
      "南游我昨逢佳节，两度中秋瘴如墨。去年对酒洞庭湖，万顷平波铺练雪。",
      "电光一瞬等闲过，倏忽还家又今夕。良朋折柬邀共醉，怜我匆匆复行色。",
      "晚来微雨过城西，影落人衣月东出。明河一洗秋容净，海气天光较然划。",
      "街头无人市声敛，相国门前月尤白。门前看月堂上歌，白月红镫互相射。",
      "绣屏屈膝围娇面，赴节红牙夜深拍。沈沈箫管索索丝，微动梁尘堕犹涩。",
      "清商一线徐引去，桂树流飔叶初脱。此时中庭月停午，窈窕穿帘巧相觅。",
      "须臾腰鼓忽句阑，假面西凉群啧啧。欢场冷落年数久，对此翻令感萧瑟。",
      "却忆江湖载酒时，芦花深岸闻吹笛。故人颜色就归梦，羽短途长莽飞越。",
      "此来会合殆天幸，竿木逢场看跳掷。徵歌自笑胆气粗，起舞偏惊耳轮热。",
      "东南盘敦君眼见，供帐如云扫无迹。独留好景付我曹，莫向瑶台话尘陌。",
      "只愁客散月易斜，人事苍茫难料得。来年作客知何地，此地来年召何客，南枝栖鹊催五更，东野寒蛩号四壁。",
      "殷勤酹月还一杯，珍重清光照离别。"
    ]
  },
  {
    "id": "adcfe4db60c6e4cf3a705c5949994b28",
    "title": "金章宗手植松在寿安山西岭上",
    "authorName": "查慎行",
    "authorId": "adcfe4db60c6e4cf973a5f0c7137debd",
    "dynasty": "清",
    "content": [
      "寿安山头一老松，从下仰视青童童。羽衣仙人拥盖立，柄短却作伛偻容。",
      "我思蹑屩苦无伴，范老兴到许我从。婆娑初自枝亚入，中乃可置一亩宫。",
      "四傍四枝分四面，侧理横出交蓬松。东西南北不相顾，意到各自成虬龙。",
      "中间大枝裘挈领，高势一揽收群雄。其帝峭壁截牙角，直下千尺方藏锋。",
      "苍髯翠尾掉空际，蜿蜒饮涧天投虹。千山万山似摇动，鳞甲未敛云蒙蒙。",
      "须臾夕阳转西麓，胁下畟畟生微风。一声老鹤忽飞出，竽籁散入邻庵钟。",
      "老僧指似时代古，手植传自金章宗。是时朔南罢兵革，贡使一一舟车通。",
      "明昌泰和号极治，击球诈马习俗同。近郊亭馆恣游宴，逐兽不入深榛丛。",
      "遗山野史有深意，国亡事去忍更攻。孤臣饮泣记旧恨，肯畏后世议不公。",
      "洗妆楼空春月白，射柳圃废秋花红。一朝故物独留此，郁郁幸自蟠苍穹。",
      "迩来四百四十载，坐阅桑海如飘蓬。轮囷差堪伍社栎，潇洒犹足骄秦封。",
      "君不见报国门前数株树，托根悔落尘埃中。"
    ]
  },
  {
    "id": "adcfe4db60c6e4cf08a4fb061798b927",
    "title": "酬别郑寒村",
    "authorName": "查慎行",
    "authorId": "adcfe4db60c6e4cf973a5f0c7137debd",
    "dynasty": "清",
    "content": [
      "阑风伏雨兼旬卧，晴路一钩新月破。",
      "帘前暑退得新凉，门外泥深成坎坷。",
      "此时有客过言别，躄躠毛驴压归驮。",
      "囊空邻酒赊不来，醒眼相看但愁坐。",
      "一篇削稿辱佳序，七字留诗惭属和。",
      "余才弇陋非尔敌，强以珠玑承咳唾。",
      "甬东同学屈指论，往往传经接师座。",
      "故人再与瀛洲选，一郑荥阳尚摧挫。",
      "失群行李独淹泊，有价文章久传播。",
      "燕山此度六往来，未免征衫被尘涴。",
      "干时少术非尔病，当路无援是谁过。",
      "向来人尽弃所长，远到君能见其大。",
      "古人可作乃殊代，同调相求凡几个。",
      "勿将时命较穷通，只许才名出寒饿。",
      "羡君有志成果决，笑我无端逐游惰。",
      "偶逢知己私自叹，每送归人辄相贺。",
      "荆榛满地羊触藩，日月周天蚁旋磨。",
      "故乡乐事殊可忆，欲往从之正无那。",
      "秋风一骑不可留，八月江田熟香糯。"
    ]
  },
  {
    "id": "adcfe4db60c6e4cf368f2fdd253cbf5f",
    "title": "乔石林侍读一峰草堂看花同外舅陆先生朱十表兄钱越江周青士孙恺似汤西崖分韵",
    "authorName": "查慎行",
    "authorId": "adcfe4db60c6e4cf973a5f0c7137debd",
    "dynasty": "清",
    "content": [
      "爱花成癖不待招，春来遍踏东西郊。起闻啼鴂送春去，犹跨短𩍐摇吟鞘。",
      "斜街草堂地清绝，瘦藤当户拿老蛟。土墙面面红窣堵，沙径曲曲青盘坳。",
      "矾头暗皴高下石，亭子乍剪离披茅。巧从阴借桃李杏，惜少水养菰芦茭。",
      "棠犁素妆太浅澹，繁蕊乱拆丁香苞。新开海棠好颜色，两树气压千花梢。",
      "主人为言初买得，旧根带土枯蒲包。担头亲为解其缚，位置特许依书巢。",
      "栽培本关造物意，人事未尽休轻嘲，泉口尝手自灌，及见红艳青葱交。",
      "他人买园身不到，君乃僦屋情难抛。花时连日得休沐，剥啄有客门频敲。",
      "行携几榻随分设，野蔌蒸齑樽洼匏。偶然兴到触佳句，已被万手争传钞。",
      "我诗不工强属和，出语毋乃同号呶。不成甘受金谷罚，忍负新月垂弓弰。"
    ]
  },
  {
    "id": "adcfe4db60c6e4cf9b0ae7ba9ad9ec0c",
    "title": "汉瞻自洞庭先归诗以志别即次见赠原韵",
    "authorName": "查慎行",
    "authorId": "adcfe4db60c6e4cf973a5f0c7137debd",
    "dynasty": "清",
    "content": [
      "兼旬索句添穷忙，草根唧唧虫鸣霜。",
      "尚惭皮陆作唱和，敢与李杜争光芒。",
      "君诗尽纳三万派，山骨𡾼𡾼波洋洋。",
      "登坛欲来执牛耳，取径故险回羊肠。",
      "林深雾黯蓄幽气，虹见雨霁开晴光。",
      "吟从舌端作倔强，写向纸面生低昂。",
      "稍嫌工迟似司马，容我笑傲林泉帝。",
      "忆初弭棹同卧起，明朝联臂登高冈。",
      "穿松踏石困俯仰，攀跻中道多徊徨。",
      "奇峰忽拔二千尺，快剑磨出莲花铓。",
      "耸身侧足狂叫绝，生平奇境得未尝。",
      "三湘七泽旧虽到，却溯洲渚搴孤芳。",
      "黄金荒台感燕士，画栋高阁悲滕王。",
      "十年浪走痴已极，游踪脱略失故乡。",
      "星埃大笑一回首，摄衣才谒三高堂。",
      "所嗟筋力就疲惫，渐遣兴趣成颓唐。",
      "眼前又当摇落候，蒹葭露白秋苍苍。",
      "不知此中有何乐，对尔意气还飞扬。",
      "男儿生涯志未豁，善刀合学疱丁藏。",
      "百觚醉汲邻叟瓮，一枕倦寄高僧房。",
      "得道在先成佛后，兹理反覆天应偿。",
      "逢人但拜孟东野，去我独惜张文昌。",
      "扶筇缥缈有夙约，肯计盎底无余粮。",
      "风波冲冒总为此，子今束书我亦将。",
      "行当长谣答黄竹，不尔妙曲赓红桑。",
      "郁郁谁能耐离索，空楼夜雨思连床。",
      "年来万事经眼见，穷达竟分姜与汤。",
      "旧游如梦那可说，只有末路堪评量。",
      "名山业岂异人事，慎勿屑屑耽词章。"
    ]
  },
  {
    "id": "adcfe4db60c6e4cf202acf01b95339c2",
    "title": "石钟山",
    "authorName": "查慎行",
    "authorId": "adcfe4db60c6e4cf973a5f0c7137debd",
    "dynasty": "清",
    "content": [
      "鄱阳吞天来，喷薄南出口。",
      "江流不能敌，抵北乃东走。",
      "悬崖峙西湾，水势扫如帚。",
      "孤城艮其背，外捍赖两肘。",
      "灵区聚神奸，石状杂妍丑。",
      "平铺理横截，旁罅中劈剖。",
      "熊罴饥攫人，奇鬼起援手。",
      "蜂窠挂篙眼，鸟卵破瓮缶。",
      "一一皆下垂，中空无一有。",
      "有时应鞺鞳，照影见星斗。",
      "忽然风喧豗，声作蒲牢吼。",
      "年深追蠡坏，兼恐石断纽。",
      "惜哉坡公记，石刻泐已久。",
      "茫茫宇宙间，孰是真不朽。"
    ]
  },
  {
    "id": "adcfe4db60c6e4cfbf9b0719591eb3ba",
    "title": "五老峰观海绵歌",
    "authorName": "查慎行",
    "authorId": "adcfe4db60c6e4cf973a5f0c7137debd",
    "dynasty": "清",
    "content": [
      "峭帆昔上鄱阳船，我与五老曾周旋。",
      "两尘相隔骨不仙，蹉跎负约十四年。",
      "近来稍知厌世缠，筋力大不如从前。",
      "扶行须杖坐要箯，绝境敢与人争先。",
      "山神手握造化权，走入南极分炎躔。",
      "鞭羊欲从后者鞭，假以半日登高缘。",
      "风清气爽秋景妍，芙蓉千丈开娟娟。",
      "长江带沙黄可怜，湖光争洗颜色鲜。",
      "背负碧落盖地圆，尺吴寸楚飞鸟边。",
      "初看白缕生栖贤，树杪薄罥兜罗绵。",
      "移时腾涌覆八埏，四傍六幕一气连。",
      "滔滔滚滚浩浩然，浑沌何处分坤乾。",
      "近身扁石履一拳，性命危寄不测渊。",
      "阳乌𦐠扑光倏穿，饥蛟倒吸无留涎。",
      "以山还山川自川，五老依旧排苍巅。",
      "来如幅巾裹华颠，去如解衣袒两肩。",
      "酒星明明飞上天，人间那得留青莲。",
      "此时此景幻莫传，顷刻变灭随云烟。"
    ]
  },
  {
    "id": "adcfe4db60c6e4cf79ec1caf367e738c",
    "title": "王文成纪功碑",
    "authorName": "查慎行",
    "authorId": "adcfe4db60c6e4cf973a5f0c7137debd",
    "dynasty": "清",
    "content": [
      "明朝制科号得士，吾乡前辈尤绝伦。",
      "于公王公后先出，往往艰大投其身。",
      "朝廷坐收养士报，仓卒定变皆儒臣。",
      "正德己卯夏六月，逆濠犯顺江湖滨。",
      "公然举兵思向阙，三郡一哄生祆尘。",
      "皖口骎骎势将下，留都岌岌恐震邻。",
      "是时海宇正清晏，武备缺略久不振。",
      "公方持节抚南赣，似可观变徐邅迍。",
      "同仇大义愤所切，守士敢限越与秦。",
      "出师必待九重诏，是谓以贼遗君亲。",
      "飞书插羽声罪讨，攻所不备真如神。",
      "自从捣巢及执丑，通计时日才兼旬。",
      "军门戎首已面缚，天子靺鞈方南巡。",
      "石头城南献馘罢，待命行及明年春。",
      "周公东征尚跋疐，形迹讵可拘忠纯。",
      "盈庭宵小古亦有，忌者愈众节愈伸。",
      "初心祇期济国事，岂必画像图麒麟。",
      "兹山勒铭盖有故，深刻岁月题庚辰。",
      "纪功非夸乃纪实，书法遒劲辞温醇。",
      "首从伐叛叙始末，继举神武归丹宸。",
      "天方嘉靖我邦国，谁其纪者臣守仁。",
      "随征官属例得列，惜哉名姓今俱湮。",
      "读书台傍一片石，百四十字磨崖新。",
      "逸事吾闻长老说，弘治乙榜凡三人。",
      "后来立朝适共事，数本前定非无因。",
      "胡发其奸孙殉难，公乃一手回千钧。",
      "煌煌勋业本德性，出遇世会开经纶。",
      "质诸百世可无惑，似此理学宁非真。",
      "后来轻薄好诋毁，撼树不过欺愚民。",
      "如公表见犹未免，此外何以加冠巾。",
      "手磨碑碣发长啸，白日皎皎悬秋旻。"
    ]
  },
  {
    "id": "adcfe4db60c6e4cf5071bf31cfb1868f",
    "title": "沈客子旧寓都门所居日独树自撰七言古诗曹实庵钱玉友汤西厓皆有和章今来索余补作仍次原韵",
    "authorName": "查慎行",
    "authorId": "adcfe4db60c6e4cf973a5f0c7137debd",
    "dynasty": "清",
    "content": [
      "沈子清才在尘坱，有如菡萏生淤泥。",
      "又如服盐驾鼓马，下有逐电追风蹄。",
      "青衿蚤为命所制，百瓮未了酸寒齑。",
      "三年四门作都讲，啄粒亦到官仓稊。",
      "人中嵇绍本易识，孤鹤气压千群鸡。",
      "家家朱门当大道，尔独隘巷寻卑栖。",
      "归来欠伸看碍户，一笑入户头仍低。",
      "空庭得树翻自喜，有渰仰视云萋萋。",
      "忽惊霜秃九秋干，旋见雨长三春荑。",
      "堕巢晨拾赤脚婢，落叶夜扫长须奚。",
      "问君此间亦何乐，乃挈稚子携山妻。",
      "狂来对客发高论，麈柄手捉谈天犀。",
      "北郭槁枝聊隐寓，东方窭薮真滑稽。",
      "孤松只宜伴彭泽，五楸大可娱昌黎。",
      "翻身买棹竟南下，野性终近深山麛。",
      "故园乔木正合抱，町疃旁接浇花畦。",
      "昨非今是恍梦觉，涉脚尚浅幸未迷。",
      "伐檀河干等无用，美哉河水清涟兮。"
    ]
  },
  {
    "id": "adcfe4db60c6e4cf61967de0882e30f0",
    "title": "鹰坊歌",
    "authorName": "查慎行",
    "authorId": "adcfe4db60c6e4cf973a5f0c7137debd",
    "dynasty": "清",
    "content": [
      "风林萧萧夏脱木，坊以鹰名似牛屋。",
      "其中最大名海青，戴角森然异凡畜。",
      "我初识名自辽史，特产曾传女真独。",
      "楛矢同来肃慎庭，初时底贡犹臣服。",
      "屡求难厌祸旋结，两国兴亡手翻覆。",
      "天教此物雄海东，自长窠雏成一族。"
    ]
  },
  {
    "id": "adcfe4db60c6e4cf61967de0455442d5",
    "title": "鹰坊歌",
    "authorName": "查慎行",
    "authorId": "adcfe4db60c6e4cf973a5f0c7137debd",
    "dynasty": "清",
    "content": [
      "康熙天子神圣姿，驾驭英雄兵不黩。",
      "每因缵武勤校猎，远致奇毛比臣仆。",
      "紫荆关外秋气高，狐兔宁容草间伏。",
      "腥风霍霍满天地，白日无光散原陆。",
      "扬旃表貉出从禽，王用三驱力争戮。",
      "是时海青更精悍，臂出绿鞲调养熟。",
      "翻身一去高没云，注目秋空走马逐。",
      "蹄间十丈莽开阔，蓦过林峦跃坑谷。",
      "忽看天半挟天鹅，奔电流星下投速。",
      "羽林健儿拍手笑，奏凯不烦遗矢镞。",
      "却来敛融复依人，仍以黄绦掣双足。",
      "三时饲养一朝用，如许恩波等休沐。",
      "奉先性在饥附人，定远功成飞食肉。",
      "不知给俸视几品，肥瘦论斤常量腹。",
      "生牛乍割血犹红，小鸟一吹毛尽秃。",
      "见人作势俄耸肩，独立有时还侧目。",
      "无端对此我心恻，相向移时额颦蹙。",
      "狮儿瞰虎鱼食虾，吞噬成风伤末俗。",
      "生意渐微真可叹，杀机欲动休轻触。",
      "以仁易暴古所去，恃猛争强非汝福。",
      "我愿皇天仁百物，常产凤凰生鸑鷟。",
      "自然郊薮萃祯祥，盛世多珍四灵畜。"
    ]
  },
  {
    "id": "adcfe4db60c6e4cf4b2cc20c19728d68",
    "title": "甘泉汉瓦歌为侯官林同人赋",
    "authorName": "查慎行",
    "authorId": "adcfe4db60c6e4cf973a5f0c7137debd",
    "dynasty": "清",
    "content": [
      "林生老立专门学，金石遗文卷盈握。曾经从宦走长安，断碣残碑藓亲剥。",
      "昭陵迹废补亡阙，磨石山高穿硌确。冰霜裂面虎豹嗥，沙砾堆中拾完璞。",
      "摩挲铜狄自何年，万栋灰飞片瓦全。为按黄图考宫殿，始知地是汉甘泉。",
      "底平面正规而圜，肖形似镜还如钱。其高半寸径三寸，旁具轮郭中不穿。",
      "土花蚀后文留识，上有长生未央字。龙拿凤攫结撰奇，肉厚肌疏形体异。",
      "与人作砚不中用，抱质如初无变置。吁嗟乎杨刘不作识者希，时俗谁能辨真伪。",
      "巧多滋伪朴者真，此瓦人间盖无二。岂同冰井香姜阁，埏埴纷纷托疑似。",
      "劝生勿更加砻磨，本色须教存古意。生颔此语索我诗，我诗质直无姱辞。",
      "请烦拓致数十本，遍乞羊何共和之。或恐流传落人口，陶甄又复成今手。"
    ]
  },
  {
    "id": "adcfe4db60c6e4cf85c98f69677f7859",
    "title": "仙游茅笔歌",
    "authorName": "查慎行",
    "authorId": "adcfe4db60c6e4cf973a5f0c7137debd",
    "dynasty": "清",
    "content": [
      "群山海上来，络绎趋九仙。仙翁此山住，示梦于几先。",
      "九仙祠祈梦最灵。山中老樵枕石眠，斧柯断烂不记年。",
      "梦中仿佛遇神授，笔花昼吐黄茅天。觉来信手缚不律，巧被笔工偷妙术。",
      "遂令九仙祠下三脊茅，用与鸡毛鼠须匹。中书免冠头不秃，菅蒯居然效微质。",
      "幸渠一束价未高，殿头簪珥非汝曹。若教朱墨官尽取，便恐仙山成不毛。",
      "君不见连山伐竹兔拔毫，铁梳胶缀何其劳。秽史自执奸吏操，直与此辈供锥刀。",
      "老夫钞书指生茧，怕搦人间管城管。涂鸦结蚓随尔为，不要残年护吾短。"
    ]
  },
  {
    "id": "adcfe4db60c6e4cf340137a67c88cfa0",
    "title": "秀野草堂图歌次顾十一侠君原韵",
    "authorName": "查慎行",
    "authorId": "adcfe4db60c6e4cf973a5f0c7137debd",
    "dynasty": "清",
    "content": [
      "某树某水与某丘，旷怀往往消百忧。无端弓旌被缰锁，坐对尘壒生牢愁。",
      "卢鸿草堂图，阅世已千载。十志并流传，其人俨如在。",
      "问谁好事供潇洒，毋乃真迹留王宰。华亭最晚出，模本发精采。",
      "今之妙手继者谁，摩诘前身应画师。丹青一变粉墨骨，写向尺幅尤雄奇。",
      "云是吴中小秀野，何斯佳境移于斯。堂中主人顾十一，结客论文两豪逸。",
      "百家泛滥流溯源，万口喧传名副实。我是当年入座人，淋漓衫袖梨花春。",
      "爱其披豁气谊真，丰格仿佛余先民。宴衎之乐非丝竹，水色烟光八窗绿。",
      "半酣䬃沓风雨来，喷玉跳珠三百斛。铁崖老矣阿瑛贫，空巷间抛薜萝屋。",
      "可怜相见凤城西，僦舍还同燕子栖。犹能折柬致朋旧，局促肯放诗名低。",
      "我诗胡足道，依样葫芦画中稿。惟君痴嗜之，擘纸含毫共研讨。",
      "留题惯恼麓台翁，作记深惭竹垞老。吁嗟乎神仙富贵孰有无，默存岂必皆清都。",
      "梦中五岳巾箱图，君归来兮挟我俱。以神为马蘧为庐，一息十反良可娱。",
      "赁舂龌龊难久居，乃独怜君屋上乌。"
    ]
  },
  {
    "id": "adcfe4db60c6e4cf36ba5eefaa9a13b8",
    "title": "凤城新年辞",
    "authorName": "查慎行",
    "authorId": "adcfe4db60c6e4cf973a5f0c7137debd",
    "dynasty": "清",
    "content": [
      "巧裁幡胜试新罗，画彩描金作闹蛾；",
      "从此剪刀闲一月，闺中针线岁前多。"
    ]
  },
  {
    "id": "adcfe4db60c6e4cff26cbcb7cbe5319e",
    "title": "次实君溪边步月韵",
    "authorName": "查慎行",
    "authorId": "adcfe4db60c6e4cf973a5f0c7137debd",
    "dynasty": "清",
    "content": [
      "雨过园林暑气偏，繁星多上晚来天。",
      "渐沉远翠峰峰淡，初长繁阴树树圆。",
      "萤火一星沿岸草，蛙声十里出山泉。",
      "新诗未必能谐俗，解事人稀莫浪传。"
    ]
  },
  {
    "id": "adcfe4db60c6e4cffe51f42267eca9ce",
    "title": "曹操疑冢",
    "authorName": "查慎行",
    "authorId": "adcfe4db60c6e4cf973a5f0c7137debd",
    "dynasty": "清",
    "content": [
      "分香卖履独伤神，歌吹声中穗帐陈。",
      "到底不知埋骨地，却教台上望何人？"
    ]
  },
  {
    "id": "adcfe4db60cff09ef8e69ec1902f0cc4",
    "title": "喜谈长益方尔止枉集草堂",
    "authorName": "蔡蓁春",
    "authorId": "adcfe4db60cff09ed1457b72d1457b72",
    "dynasty": "清",
    "content": [
      "轻舠先后自芜江，谢李如招客到双。",
      "顾我草堂花满径，留君春酒月移窗。",
      "旧交墓木俱成拱，新接须眉各已庞。",
      "只恐相逢还易别，更阑小坐对银釭。"
    ]
  },
  {
    "id": "adcfe4db60e3b5b522b136db8ac89c35",
    "title": "夏日村居杂感",
    "authorName": "蔡碧吟",
    "authorId": "adcfe4db60e3b5b5958adb576d2536f9",
    "dynasty": "清",
    "content": [
      "榕阴叠叠竹萧萧，出水秧针绿意饶。",
      "几簇人声喧渡口，半江夕照卖鱼苗。"
    ]
  },
  {
    "id": "adcfe4db60e3b5b522b136db52310f54",
    "title": "夏日村居杂感",
    "authorName": "蔡碧吟",
    "authorId": "adcfe4db60e3b5b5958adb576d2536f9",
    "dynasty": "清",
    "content": [
      "几天积雨沾新泥，苔径深林鹑鸟啼。",
      "野水石梁初涨满，半江萍影绿东西。"
    ]
  },
  {
    "id": "adcfe4db60e3b5b522b136db536ae541",
    "title": "夏日村居杂感",
    "authorName": "蔡碧吟",
    "authorId": "adcfe4db60e3b5b5958adb576d2536f9",
    "dynasty": "清",
    "content": [
      "夹陇凉云刈麦天，沙堤凫母养儿眠。",
      "田家女子辛勤惯，昼出锄禾夜纺绵。",
      "豢鸭童归又饭牛，菜花拗出短篱幽。",
      "数间老屋疏林外，门对一湾溪水流。",
      "西瓜凉沁齿牙馀，争说尝浆蜜不如。",
      "莱菔松烹菘菜煮，乡间风味胜城居。"
    ]
  },
  {
    "id": "adcfe4db60f0432b5ed2fe4500831d67",
    "title": "寿张少泉先生七十即用其自寿原韵",
    "authorName": "缪抡俊",
    "authorId": "adcfe4db60f0432bd1457b72d1457b72",
    "dynasty": "清",
    "content": [
      "九老图开画里春，香山原是旧诗人。",
      "津途早鉴横流急，尘海谁援大厦沦。",
      "文酒元亭识耆宿，衣冠商岭遣遗民。",
      "高怀闲与秋云共，百仞龙砂寄此身。",
      "记取长庚上界踪，悬弧令节说天中。",
      "蒲觞介寿新醅绿，莲幕凝香晚照红。",
      "壮绩争夸王镇恶，宦情久淡杜司空。",
      "林泉清养知何似，应有莼鲈味不同。",
      "汴梁风物溯从头，衙鼓鼕鼕报晓筹。",
      "桃李花曾栽几县，茧丝绩早冠中州。",
      "相城去后碑还在，彭泽归来路未修。",
      "留得有馀能养寿，衡门寝食自悠悠。",
      "珍重还乡廿载过，菟裘小筑意云何。",
      "好从清昼消丝竹，别趁花阴补薜萝。",
      "无事方知文史味，有情犹作酒诗窠。",
      "闲居且拟安仁赋，一任逍遥岁月多。",
      "一帆沧海纪归田，啸咏闲寻物外天。",
      "工部暮龄号诗史，髯苏寒夜耸吟肩。",
      "每偕宾友谈风月，权借文章养岁年。",
      "言爱吾庐编旧稿，半为隐吏半神仙。",
      "停车问字示周行，七十精神见赵昌。",
      "讲学已成南郭梦，披襟且坐北窗凉。",
      "十年如驶怀铅椠，半榻重来话梓桑。",
      "九九陈留馀寿印，华堂相对意言忘。",
      "我亦曾歌归去辞，焚章毁版自相嗤。",
      "梁园已灭祢衡刺，甫里来吟鲁望诗。",
      "路国耆英推矍铄，关西清白永留遗。",
      "退馀更喜偕徐勉，日夕开尊好共持。",
      "茫茫时局幻如云，伏莽频年起异军。",
      "当道狐狸纷结队，空山鸾鹤早辞群。",
      "闲中花木苏春意，天上枌榆护晚曛。",
      "会俟八千椿荫满，笑从公乘再浮君。"
    ]
  },
  {
    "id": "adcfe4db60f0ef9670155d4f8eedb4f8",
    "title": "宣化道中",
    "authorName": "善能",
    "authorId": "adcfe4db60f0ef96d1457b72d1457b72",
    "dynasty": "清",
    "content": [
      "湍急响林隈，长途暮色摧。",
      "水吞龙背没，风裹马蹄回。",
      "且喜边尘静，遥闻画角哀。",
      "牧羊荒草路，吊古几徘徊。"
    ]
  },
  {
    "id": "adcfe4db60fc869c55c7d38ff2a0c46a",
    "title": "秋柳",
    "authorName": "董绍兰",
    "authorId": "adcfe4db60fc869cd1457b72d1457b72",
    "dynasty": "清",
    "content": [
      "风里枝条弱，秋来雨露匀。",
      "可怜曾折处，应有未归人。",
      "莺语久岑寂，蝉声自苦辛。",
      "谁家羌笛里，犹怨玉关春。"
    ]
  },
  {
    "id": "adcfe4db60fce2ca9c211df8be265a3c",
    "title": "秋声",
    "authorName": "张瑞清",
    "authorId": "adcfe4db60fce2cad1457b72d1457b72",
    "dynasty": "清",
    "content": [
      "闻根蓦地爽秋宵，断续寒砧诉寂寥。",
      "何拟扬州好风景，二分明月一枝箫。"
    ]
  },
  {
    "id": "adcfe4db6104082bec3eb0709c26a658",
    "title": "寄别家莘夫兄",
    "authorName": "黄维申",
    "authorId": "adcfe4db6104082bd1457b72d1457b72",
    "dynasty": "清",
    "content": [
      "君昔豫章去，今吾皖道游。",
      "共成千里别，各抱百年忧。",
      "落落江湖感，飘飘身世浮。",
      "赏音何处是，楚水自东流。"
    ]
  },
  {
    "id": "adcfe4db6104082be3f387eef405dfde",
    "title": "偕丁味斋二尹登太平城内荒亭",
    "authorName": "黄维申",
    "authorId": "adcfe4db6104082bd1457b72d1457b72",
    "dynasty": "清",
    "content": [
      "落日闭重关，荒亭此共攀。",
      "一城余白骨，四面见青山。",
      "破屋无人到，深林有鸟还。",
      "家乡何处是，搔首暮云间。"
    ]
  },
  {
    "id": "adcfe4db6104082b8c4a0061c3d284ee",
    "title": "次韵孙寿朋感怀之作",
    "authorName": "黄维申",
    "authorId": "adcfe4db6104082bd1457b72d1457b72",
    "dynasty": "清",
    "content": [
      "青衫寥落十年身，始信穷通本夙因。",
      "诗兴每从愁里发，人情惟有醉时真。",
      "事当失意才知命，话到无言更怆神。",
      "毕竟诗书非误我，歧途偏得赏心人。"
    ]
  },
  {
    "id": "adcfe4db6107b51375b4dbb10eb3cd87",
    "title": "废处山中友人沈哲先以诗见询依韵奉酬",
    "authorName": "万斯年",
    "authorId": "adcfe4db6107b513297fa777b59a51a3",
    "dynasty": "清",
    "content": [
      "与子精神洽，时形梦寐间。",
      "赏音若流水，回首独青山。",
      "云卧随时过，鹏飞计日还。",
      "钟期幸谋面，高辙许同攀。"
    ]
  },
  {
    "id": "adcfe4db610b46304acb7a3278642833",
    "title": "黄土坎",
    "authorName": "韩鼎元",
    "authorId": "adcfe4db610b4630d1457b72d1457b72",
    "dynasty": "清",
    "content": [
      "乱山合沓不容车，路入穷乡亦可嗟。",
      "於菟窥人浑似犬，羝羊分乳便名茶。",
      "风声凄楚禽啼树，野色荒凉草戴花。",
      "落日亭亭何处宿，危岩寂寞几人家。"
    ]
  },
  {
    "id": "adcfe4db612c97c9d6d0b404bd755833",
    "title": "自竹溪返硖石舟中",
    "authorName": "沈秉成",
    "authorId": "adcfe4db612c97c914cfdb59059fdcd9",
    "dynasty": "清",
    "content": [
      "鸡虫得失不须问，我与沙鸥意共闲。",
      "此去邮程无百里，近来诗思在双山。",
      "峭帆几幅水云外，老屋数椽烟树间。",
      "欲借樵风一相送，有人觞咏迟余还。"
    ]
  },
  {
    "id": "adcfe4db612c97c9c05c3f91f23d0fd4",
    "title": "耦园落成纪事",
    "authorName": "沈秉成",
    "authorId": "adcfe4db612c97c914cfdb59059fdcd9",
    "dynasty": "清",
    "content": [
      "不隐山林隐朝市，草堂开傍阖闾城。",
      "支窗独树春光锁，环砌微波晚涨生。",
      "疏傅辞官非避世，阆仙学佛敢忘情。",
      "卜邻恰喜平泉近，问字车常载酒迎。"
    ]
  },
  {
    "id": "adcfe4db6133f536aea4d7ec298ece40",
    "title": "送秦生廷坤由当涂改调全椒",
    "authorName": "刘星炜",
    "authorId": "adcfe4db6133f536fc6709bf29957047",
    "dynasty": "清",
    "content": [
      "鱼稻丰年瑞，文章大国风。",
      "涛声五里外，山色半城中。",
      "蹑屩多名士，传衣望自公。",
      "青毡君旧业，勿使叹途穷。"
    ]
  },
  {
    "id": "adcfe4db6133f536aea4d7ec15c21805",
    "title": "送秦生廷坤由当涂改调全椒",
    "authorName": "刘星炜",
    "authorId": "adcfe4db6133f536fc6709bf29957047",
    "dynasty": "清",
    "content": [
      "咫尺横江路，因风盼好音。",
      "论文三岁字，许国十年心。",
      "姑孰传芳远，名公属望深。",
      "役车行部处，为汝憩棠阴。"
    ]
  },
  {
    "id": "adcfe4db6133f5360a4102dc55fc5e4c",
    "title": "赠廖古檀明府",
    "authorName": "刘星炜",
    "authorId": "adcfe4db6133f536fc6709bf29957047",
    "dynasty": "清",
    "content": [
      "金斗城高锁绿苔，公余携鹤任徘徊。",
      "知君怀古多情思，定上城东鲍照台。"
    ]
  },
  {
    "id": "adcfe4db613b92d3ef6244b62200378a",
    "title": "送外",
    "authorName": "徐元象",
    "authorId": "adcfe4db613b92d3d1457b72d1457b72",
    "dynasty": "清",
    "content": [
      "送君入楚江，悠悠归路长。",
      "一去隔千里，魂梦伴潇湘。"
    ]
  },
  {
    "id": "adcfe4db614a0f64f6ce4c95197a32e1",
    "title": "庆飨老典",
    "authorName": "简温其",
    "authorId": "adcfe4db614a0f64cd63a3eed1457b72",
    "dynasty": "清",
    "content": [
      "千秋盛典创台疆，宴会翁媪两鬓霜。",
      "天为海滨开寿域，人从蛮峤乐安康。",
      "河山阅历须眉古，杖履遨游岁月长。",
      "好把冈陵殷献寿，介眉春酒味馨香。"
    ]
  },
  {
    "id": "adcfe4db614a0f647dac5cc3ffab8413",
    "title": "养老",
    "authorName": "简温其",
    "authorId": "adcfe4db614a0f64cd63a3eed1457b72",
    "dynasty": "清",
    "content": [
      "童颜鹤发两成霜，共会华筵喜欲狂。",
      "杖履优悠饶岁月，山河阅历几沧桑。",
      "红绫赴宴霓裳咏，绿蚁杯浮琥珀光。",
      "漫说长生丹有诀，天家雨露胜仙方。"
    ]
  },
  {
    "id": "adcfe4db6151479f322bfe685c87468c",
    "title": "易州新使院咏松",
    "authorName": "王泽宏",
    "authorId": "adcfe4db6151479ffc5285922a27b814",
    "dynasty": "清",
    "content": [
      "去年手植新松树，碧叶青枝取次阴。",
      "干长凌云应有日，后人谁识岁寒心。"
    ]
  },
  {
    "id": "adcfe4db6151479f5002814884fb7286",
    "title": "买花",
    "authorName": "王泽宏",
    "authorId": "adcfe4db6151479ffc5285922a27b814",
    "dynasty": "清",
    "content": [
      "卖花担上露才干，野老移来满药阑。",
      "抛却故山花事盛，翻来燕市买花看。"
    ]
  },
  {
    "id": "adcfe4db6153ef576d8bb153cdb27aef",
    "title": "赠松禅居士",
    "authorName": "药龛",
    "authorId": "adcfe4db6153ef57d1457b72d1457b72",
    "dynasty": "清",
    "content": [
      "宦海风波五十年，有缘天放许归田。",
      "禅门境远须知定，浊世名高未是贤。",
      "两袖清风聊自慰，一腔热血有谁怜？",
      "到今且束旋干手，濯足西湖伴石眠。"
    ]
  },
  {
    "id": "adcfe4db61552b1bfc4f5ea6bf0456c0",
    "title": "雨中晚步",
    "authorName": "陆应宿",
    "authorId": "adcfe4db61552b1bd1457b72d1457b72",
    "dynasty": "清",
    "content": [
      "芳塘引步晚来天，柳色深沈暮色连。",
      "微雨小桥人独立，鹭莺飞破一溪烟。"
    ]
  },
  {
    "id": "adcfe4db61552b1b825fd9f304a82d48",
    "title": "绿珠",
    "authorName": "陆应宿",
    "authorId": "adcfe4db61552b1bd1457b72d1457b72",
    "dynasty": "清",
    "content": [
      "金谷楼前玉质摧，鸟啼月落有余哀。",
      "美人一点分明意，不是珍珠买得来。"
    ]
  },
  {
    "id": "adcfe4db61552b1b312682d6344beba5",
    "title": "七月三日夜坐",
    "authorName": "陆应宿",
    "authorId": "adcfe4db61552b1bd1457b72d1457b72",
    "dynasty": "清",
    "content": [
      "玉宇微微衬薄云，银河何处问仙津。",
      "却怜新月如新妇，才露蛾眉便避人。"
    ]
  },
  {
    "id": "adcfe4db61552b1b8edc22c8dfe65be3",
    "title": "到随园",
    "authorName": "陆应宿",
    "authorId": "adcfe4db61552b1bd1457b72d1457b72",
    "dynasty": "清",
    "content": [
      "此身如梦到嫏嬛，纸醉金迷独倚栏。",
      "六代山从高阁见，四时花向小春重。",
      "漫夸福地栖身好，转恐奇书尽读难。",
      "为语绛纱诸弟子，鲁公门下有韦丹。"
    ]
  },
  {
    "id": "adcfe4db615625d5a102976e51bdafdc",
    "title": "月夜书怀",
    "authorName": "任鹏",
    "authorId": "adcfe4db615625d5d1457b72d1457b72",
    "dynasty": "清",
    "content": [
      "月色如湖水，幽光冷竹床。",
      "怀人双泪湿，作客五更长。",
      "烛影摇空壁，砧声碎晓霜。",
      "不须怨飘泊，今夕始他乡。"
    ]
  },
  {
    "id": "adcfe4db615625d568085342c2d8c8da",
    "title": "师次辰阳道中",
    "authorName": "任鹏",
    "authorId": "adcfe4db615625d5d1457b72d1457b72",
    "dynasty": "清",
    "content": [
      "春涨初添后，溪流溅杜蘅。",
      "盘山怜马力，占雨辨禽声。",
      "万里伏波地，三军挟纩情。",
      "桃源去渐远，回首暮烟平。"
    ]
  },
  {
    "id": "adcfe4db61567c7c3c5fd06ad780d9fb",
    "title": "丙申寒食",
    "authorName": "潘柽章",
    "authorId": "adcfe4db61567c7cd1457b72d1457b72",
    "dynasty": "清",
    "content": [
      "陌上初过雨，人家欲断烟。",
      "长因三月候，重忆十年前。",
      "荒荠埋陵殿，饥乌集墓田。",
      "并将家国泪，一洒白杨天。"
    ]
  },
  {
    "id": "adcfe4db61567c7cc0e92c4037fac24e",
    "title": "集菊花下忽忆亡友谢两周吴北窗凄然有感",
    "authorName": "潘柽章",
    "authorId": "adcfe4db61567c7cd1457b72d1457b72",
    "dynasty": "清",
    "content": [
      "遍插两人少，悲歌安可听。",
      "花前诗异代，天上酒双星。",
      "栗里招同去，浣溪祝不灵。",
      "黄华如劝客，杯到莫教停。"
    ]
  },
  {
    "id": "adcfe4db61567c7c632b90dd106d19d1",
    "title": "拟收京",
    "authorName": "潘柽章",
    "authorId": "adcfe4db61567c7cd1457b72d1457b72",
    "dynasty": "清",
    "content": [
      "天家旌旆下重关，朝会花冠震百蛮。",
      "两观已悬新铁钺，群官犹恋旧行班。",
      "风云骤卷边沙静，日月重开社稷还。",
      "喜听讴歌同属启，鼎湖有泣不能攀。"
    ]
  },
  {
    "id": "adcfe4db61567c7c8685c9c1008b3092",
    "title": "答皇士见怀",
    "authorName": "潘柽章",
    "authorId": "adcfe4db61567c7cd1457b72d1457b72",
    "dynasty": "清",
    "content": [
      "曾列中朝侍御臣，独将诗史慰沈沦。",
      "见闻先世存微隐，论次遗言入雅驯。",
      "人阅死生徵共信，事凭好恶定谁真。",
      "思从藜火分余照，敢拟当年歆向伦。"
    ]
  },
  {
    "id": "adcfe4db61567c7c8685c9c1f74d33c4",
    "title": "答皇士见怀",
    "authorName": "潘柽章",
    "authorId": "adcfe4db61567c7cd1457b72d1457b72",
    "dynasty": "清",
    "content": [
      "飞腾前辈早升堂，零落遗编赖表章。",
      "一代雅音归正始，千秋润色愧三长。",
      "荀生余力传《申鉴》，陆子何心著《辨亡》。",
      "自谓整齐非妄作，名山副本待君藏。"
    ]
  },
  {
    "id": "adcfe4db61567c7cef983406dbed4d4a",
    "title": "虎林漫成四首同吴愧庵作",
    "authorName": "潘柽章",
    "authorId": "adcfe4db61567c7cd1457b72d1457b72",
    "dynasty": "清",
    "content": [
      "抱膝年来学避名，无端世网忽相婴。",
      "望门不敢同张俭，割席应知愧管宁。",
      "两世先畴悲欲绝，一家累卵杳难明。",
      "自怜腐草同湮没，漫说雕虫误此生。"
    ]
  },
  {
    "id": "adcfe4db61567c7cef98340621d6679c",
    "title": "虎林漫成四首同吴愧庵作",
    "authorName": "潘柽章",
    "authorId": "adcfe4db61567c7cd1457b72d1457b72",
    "dynasty": "清",
    "content": [
      "吴关一路作羁累，棘木庭前听五词。",
      "已分残形轻似叶，却怜卫足不如葵。",
      "下堂真愧先贤训，抱璧几同楚客悲。",
      "纵使平反能苟活，他年应废《蓼莪》诗。"
    ]
  },
  {
    "id": "adcfe4db61567c7cef983406e8023cee",
    "title": "虎林漫成四首同吴愧庵作",
    "authorName": "潘柽章",
    "authorId": "adcfe4db61567c7cd1457b72d1457b72",
    "dynasty": "清",
    "content": [
      "圜土初经二月春，薰风又到系维身。",
      "流萤夜度绨袍冷，采蕨朝供麦饭新。",
      "敢望左骖归越石，还期长佩拟灵均。",
      "多情最是他乡侣，闲谱龟兹慰苦辛。"
    ]
  },
  {
    "id": "adcfe4db61567c7c6ed75ed5a0c1ac62",
    "title": "军城早秋",
    "authorName": "潘柽章",
    "authorId": "adcfe4db61567c7cd1457b72d1457b72",
    "dynasty": "清",
    "content": [
      "西风猎猎臂鹰轻，不见平原雉兔横。",
      "玉帐丁宁无一事，只须高起受降城。"
    ]
  },
  {
    "id": "adcfe4db61567c7c86f22cb81cd55344",
    "title": "白云泉是白太傅题诗处",
    "authorName": "潘柽章",
    "authorId": "adcfe4db61567c7cd1457b72d1457b72",
    "dynasty": "清",
    "content": [
      "白公遗碣菉苕生，落日空亭见一泓。",
      "借问涓流争到海，何如终古在山清。"
    ]
  },
  {
    "id": "adcfe4db61567c7c301b379e2346ae7f",
    "title": "听陈鍊师弹琴",
    "authorName": "潘柽章",
    "authorId": "adcfe4db61567c7cd1457b72d1457b72",
    "dynasty": "清",
    "content": [
      "商弦川上发，元言振棘林。",
      "白鹤下庭际，北风微来侵。",
      "排云呼阊阖，浩荡思难任。",
      "偓佺为我驭，雄龙空中吟。",
      "曲终有余畅，洞门花落深。",
      "岂惟冥俗累，亦以澄道心。",
      "丘中双桐树，霜雪凝奇音。",
      "吾欲采其干，赠子徽黄金。"
    ]
  },
  {
    "id": "adcfe4db61567c7cc2e51039e0b4209b",
    "title": "和陶乞食诗赠乞食诸君",
    "authorName": "潘柽章",
    "authorId": "adcfe4db61567c7cd1457b72d1457b72",
    "dynasty": "清",
    "content": [
      "沟壑势所逼，贸贸行安之。",
      "促步望烟火，低头好言辞。",
      "善悉主人意，高义无嗟来。",
      "升斗竭所余，满腹辄废卮。",
      "感激话畴昔，内热牂羊诗。",
      "同里无赈恤，曷云济世材。",
      "愧客供给薄，强饭以相贻。"
    ]
  },
  {
    "id": "adcfe4db61567c7cac3e37a4d005f7fe",
    "title": "虎林漫成四首同吴愧庵作其四",
    "authorName": "潘柽章",
    "authorId": "adcfe4db61567c7cd1457b72d1457b72",
    "dynasty": "清",
    "content": [
      "阅历风霜只自疑，难将身世问时宜。",
      "穷愁只合吾侪事，姓氏羞为狱吏知。",
      "见说成书刑铸鼎，不闻有梦召胥靡。",
      "南山此去躬耕好，未可重题酒后诗。"
    ]
  },
  {
    "id": "adcfe4db61567c7cee66567112e8968e",
    "title": "关山月",
    "authorName": "潘柽章",
    "authorId": "adcfe4db61567c7cd1457b72d1457b72",
    "dynasty": "清",
    "content": [
      "绣衣金匼匝，宝马铁连蜷。出身誓向边场死，那能宛转妻儿前。",
      "离家复见故乡月，见月思乡情不歇。天山飞鸟却向南，陇头流水分呜咽。",
      "幕前健儿歌且悲，霜寒风劲胡马肥。闺中远不闻吹笛，塞上谁愁听捣衣。",
      "可怜夜夜关山月，只照从军不照归。"
    ]
  },
  {
    "id": "adcfe4db615d5f6e3fd4c66a9c6b3ece",
    "title": "冷泉亭",
    "authorName": "吴绣虎",
    "authorId": "adcfe4db615d5f6ed1457b72d1457b72",
    "dynasty": "清",
    "content": [
      "危峰势欲压，凛乎不可升。",
      "峭然一石壁，独立当崚嶒。",
      "众绿静于水，空亭客语应。",
      "立久我欲去，打包来一僧。"
    ]
  },
  {
    "id": "adcfe4db616e5c645e37903bcde2d811",
    "title": "柬陆长卿",
    "authorName": "显谟",
    "authorId": "adcfe4db616e5c64d1457b72d1457b72",
    "dynasty": "清",
    "content": [
      "为别亦何易，山山尽是秋。",
      "曾期过一夜，不见到孤舟。",
      "风劲叶离树，月寒人在楼。",
      "所思湖水阔，清梦得同游。"
    ]
  },
  {
    "id": "adcfe4db616e5c6491feda2825056693",
    "title": "山房同端日迟兰公不至",
    "authorName": "显谟",
    "authorId": "adcfe4db616e5c64d1457b72d1457b72",
    "dynasty": "清",
    "content": [
      "林下掩荆扉，白日忽已暝。",
      "松风阴壑生，淅沥寒秋听。",
      "相对澹忘言，诗成禅侣定。",
      "期子不我来，寂寂孤云径。"
    ]
  },
  {
    "id": "adcfe4db6171e530035e63a962b8df80",
    "title": "登翠微亭",
    "authorName": "董威",
    "authorId": "adcfe4db6171e530d1457b72d1457b72",
    "dynasty": "清",
    "content": [
      "蹑石攀条上，天空豁醉眸。",
      "瀑飞双峡雨，云冷一亭秋。",
      "老树得幽赏，空山生暮愁。",
      "溪清人不见，流水自悠悠。"
    ]
  },
  {
    "id": "adcfe4db6171e5305c290e92684a5b06",
    "title": "孟城山怀古",
    "authorName": "董威",
    "authorId": "adcfe4db6171e530d1457b72d1457b72",
    "dynasty": "清",
    "content": [
      "一峰突兀大江横，有客登临感慨生。",
      "云出终输归岫好，泉流不比在山清。",
      "微官已夺当年节，隐士空留万古名。",
      "浑似终南旧蹊径，参军枉自负幽情。"
    ]
  },
  {
    "id": "adcfe4db6171e53090f1867d28e23548",
    "title": "秋草",
    "authorName": "董威",
    "authorId": "adcfe4db6171e530d1457b72d1457b72",
    "dynasty": "清",
    "content": [
      "一抹荒烟锁夕阳，马蹄鞭影总苍凉。",
      "可怜无限东风力，不敌西风一夜霜。"
    ]
  },
  {
    "id": "adcfe4db618e35b46b3cd3899ed088b5",
    "title": "客话太白武功之胜因怀康对山修撰",
    "authorName": "严玉森",
    "authorId": "adcfe4db618e35b4d1457b72d1457b72",
    "dynasty": "清",
    "content": [
      "忽急友难游瑾门，琵琶不以迁高官。死余大小鼓三百，绝世风流天地存。",
      "今日游公乡，昔日登公山。扬州艳说修撰好，要知公之气谊山河尊。",
      "华山不为高，黄河不为深，公乎奇节超昆仑。文章丝竹偶然耳，后生小子之论何纷纷。",
      "丈夫不作王右丞，清流第一申屠蟠。三秦豪杰谁景略，但见泾渭水合流浑浑。",
      "潼关望中条，司空诗境愁云屯。坐客谈武功，太白之雪绵秋春。",
      "清泉白石忘寒温，商雒深山多隐沦。蟪蛄朝菌匆匆甚，怪柏寒松爱避人。"
    ]
  },
  {
    "id": "adcfe4db618e35b42367c39bf20a96a3",
    "title": "由衡岳南台寺历玉版桥至半云庵后山谒庭柏禅师墓还至田家醉书",
    "authorName": "严玉森",
    "authorId": "adcfe4db618e35b4d1457b72d1457b72",
    "dynasty": "清",
    "content": [
      "入山复十里，积翠交万重。",
      "曾经太华险，履此能从容。",
      "霞外鹄影微，霁初雪意慵。",
      "薄薄田舍酒，疏疏远寺钟。",
      "泉汲思中泠，樵衲来上封。",
      "乡梦莼一丝，春锦花千峰。",
      "万类共悲喜，孤筠观淡浓。",
      "兹游任醒醉，箕颍怀前踪。"
    ]
  },
  {
    "id": "adcfe4db618e35b46e9310b7997c7ad3",
    "title": "可园独游梅花盛开",
    "authorName": "严玉森",
    "authorId": "adcfe4db618e35b4d1457b72d1457b72",
    "dynasty": "清",
    "content": [
      "文襄文诚去已远，嵩云衡云来作花。",
      "疏篱密护断人迹，铁骨横空群鸟嗟。",
      "当年觞咏倏泡影，天山剑戟今桑麻。",
      "此花阅世将二纪，冷极无言听晚鸦。",
      "衡山雪薄梅亦少，泉根几树微烟遮。",
      "炎荒孤赏抱冰雪，乾坤一气春萌芽。",
      "可园人散尔清寂，空廓不断新云霞。",
      "夜深脉脉来鹤语，门外时时喧马挝。",
      "湘上何人吟水涯，黄河西北无悲笳。",
      "绕花千转伤心极，白发青门长种瓜。"
    ]
  },
  {
    "id": "adcfe4db618ecac448633e58bd5f5ab4",
    "title": "君士但丁有遗殿户牖尚存屹然高十丈其制摩色金盘甚丽多其遗制吾曾购得之",
    "authorName": "康有为",
    "authorId": "adcfe4db618ecac4d7fd118ee5b294b7",
    "dynasty": "清",
    "content": [
      "君士但丁帝，雄姿不可方。",
      "丹青有遗殿，户牖半颓墙。",
      "三国归灵统，东都辟矞皇。",
      "金盘摩色丽，摩抚起苍凉。"
    ]
  },
  {
    "id": "adcfe4db618ecac482d8539072a3804e",
    "title": "寄梁大编修",
    "authorName": "康有为",
    "authorId": "adcfe4db618ecac4d7fd118ee5b294b7",
    "dynasty": "清",
    "content": [
      "今代梁观国，风棱似左杨。",
      "谪官犹爱国，教授不还乡。",
      "负戴吾何恨，飞腾子莫量。",
      "分飞丹穴凤，且莫梦含香。"
    ]
  },
  {
    "id": "adcfe4db618ecac404deb5a8dd4bae01",
    "title": "飞红",
    "authorName": "康有为",
    "authorId": "adcfe4db618ecac4d7fd118ee5b294b7",
    "dynasty": "清",
    "content": [
      "青鸟能无信，黄骢自蹋春。",
      "银栊温绣被，珠馆屑香尘。",
      "低黛频羞镜，飞红欲坠人。",
      "回头见华月，华月更鲜新。"
    ]
  },
  {
    "id": "adcfe4db618ecac4e20447406e4d0c97",
    "title": "裙带路香港旧名",
    "authorName": "康有为",
    "authorId": "adcfe4db618ecac4d7fd118ee5b294b7",
    "dynasty": "清",
    "content": [
      "凿石为驰道，岧峣直上天。",
      "大旗山顶飐，飞线海中传。",
      "蓄水潭分管，区邱树若田。",
      "登峰数楼阁，参错十洲仙。"
    ]
  },
  {
    "id": "adcfe4db618ecac4edd87a09070ec6bc",
    "title": "赠何比部",
    "authorName": "康有为",
    "authorId": "adcfe4db618ecac4d7fd118ee5b294b7",
    "dynasty": "清",
    "content": [
      "凤靡鸾吪客，偏于异域逢。",
      "诵诗银凿落，把剑王芙蓉。",
      "濠镜沈寒月，香江闻晓钟。",
      "绿华有心事，条脱赠从容。"
    ]
  },
  {
    "id": "adcfe4db618ecac4b22699a74fe32d45",
    "title": "入沙河城",
    "authorName": "康有为",
    "authorId": "adcfe4db618ecac4d7fd118ee5b294b7",
    "dynasty": "清",
    "content": [
      "北路畿疆壮，西山夕照黄。",
      "荒城带秋水，坏殿掩残杨。",
      "飞控儿能健，无哗俗自良。",
      "柳塘看浴鸭，误记到江乡。"
    ]
  },
  {
    "id": "adcfe4db618ecac4ac4e91ea214b2c70",
    "title": "秋寻碧云寺失道夜宿田家",
    "authorName": "康有为",
    "authorId": "adcfe4db618ecac4d7fd118ee5b294b7",
    "dynasty": "清",
    "content": [
      "莫色落疲驴，荒郊暝绿芜。",
      "看山迷大野，失道问樵夫。",
      "土锉烟俱寂，荆扉夜独呼。",
      "人生原逆旅，镫话慰穷途。"
    ]
  },
  {
    "id": "adcfe4db618ecac445dae9b81b6dd1b7",
    "title": "灵光寺",
    "authorName": "康有为",
    "authorId": "adcfe4db618ecac4d7fd118ee5b294b7",
    "dynasty": "清",
    "content": [
      "雪塔明初日，皑皑压翠微。",
      "筑池因涧壑，开馆入郊畿。",
      "岩岫丹为壁，云岚翠上衣。",
      "买山未成隐，怅望倚郊扉。"
    ]
  },
  {
    "id": "adcfe4db618ecac4a48b05fb25e9a027",
    "title": "秘魔岩",
    "authorName": "康有为",
    "authorId": "adcfe4db618ecac4d7fd118ee5b294b7",
    "dynasty": "清",
    "content": [
      "余本栖霞者，卢师学大丹。",
      "秘魔岩下路，翠袖拂云看。",
      "山荔石楼结，海棠秋馆残。",
      "遗碑披藓读，天宝字斑漫。"
    ]
  },
  {
    "id": "adcfe4db618ecac441d4712dbedd22c8",
    "title": "天竺寺",
    "authorName": "康有为",
    "authorId": "adcfe4db618ecac4d7fd118ee5b294b7",
    "dynasty": "清",
    "content": [
      "万山深碧里，天竺数重回。",
      "落木秋峰见，分香山市开。",
      "凄凉宝掌寺，零落客儿台。",
      "只有钟声咽，三生又再来。"
    ]
  },
  {
    "id": "adcfe4db618ecac48e8ece062bbf4cde",
    "title": "谒于忠肃公祠",
    "authorName": "康有为",
    "authorId": "adcfe4db618ecac4d7fd118ee5b294b7",
    "dynasty": "清",
    "content": [
      "华互渐无界，社稷赖斯人。",
      "惨狱同鹏举，公才过太真。",
      "秋山落桑柘，湖水洁蘩蘋。",
      "冒雨求祠墓，庄严拜大神。"
    ]
  },
  {
    "id": "adcfe4db618ecac462ad4ab9826dca3f",
    "title": "罗浮杂咏",
    "authorName": "康有为",
    "authorId": "adcfe4db618ecac4d7fd118ee5b294b7",
    "dynasty": "清",
    "content": [
      "云气频来往，溪流无尽穷。",
      "涧花杂黄白，山果结青红。",
      "怪树危峰底，孤筇万壑中。",
      "金丹可成就，欲问葛仙翁。"
    ]
  },
  {
    "id": "adcfe4db618ecac453c03d6fc43cffc0",
    "title": "勤王北望感怀十三首",
    "authorName": "康有为",
    "authorId": "adcfe4db618ecac4d7fd118ee5b294b7",
    "dynasty": "清",
    "content": [
      "战鼓津沽急，烟尘京辇频。",
      "传闻围客馆，无故戳行人。",
      "召怒西邻责，兴兵万国屯。",
      "惊闻烧炮垒，烽火上星辰。"
    ]
  },
  {
    "id": "adcfe4db618ecac453c03d6f758e7231",
    "title": "勤王北望感怀十三首",
    "authorName": "康有为",
    "authorId": "adcfe4db618ecac4d7fd118ee5b294b7",
    "dynasty": "清",
    "content": [
      "闻说初宣战，廷争亦有人。",
      "裂麻经圣主，折槛有良臣。",
      "竟作茅焦戳，偏从延广伦。",
      "岂闻十常侍，攘外用黄巾。"
    ]
  },
  {
    "id": "adcfe4db618ecac453c03d6f28b6f041",
    "title": "勤王北望感怀十三首",
    "authorName": "康有为",
    "authorId": "adcfe4db618ecac4d7fd118ee5b294b7",
    "dynasty": "清",
    "content": [
      "太阴黑霾日，大角气缠兵。",
      "玉柱惊天折，金瓯碎地轻。",
      "戈船横渤海，蛇豕斗幽并。",
      "不忍看沽水，血流千里平。"
    ]
  },
  {
    "id": "adcfe4db618ecac453c03d6ffda6322c",
    "title": "勤王北望感怀十三首",
    "authorName": "康有为",
    "authorId": "adcfe4db618ecac4d7fd118ee5b294b7",
    "dynasty": "清",
    "content": [
      "铁道闻烧断，神京最扰攘。",
      "大卧鞭血泣，都统阖门殃。",
      "公府焚成烬，郎官饿倚墙。",
      "禁军称武卫，盗贼尔倡狂。"
    ]
  },
  {
    "id": "adcfe4db618ecac453c03d6ffba130da",
    "title": "勤王北望感怀十三首",
    "authorName": "康有为",
    "authorId": "adcfe4db618ecac4d7fd118ee5b294b7",
    "dynasty": "清",
    "content": [
      "藩镇蒙恩泽，旌旄久宠荣。",
      "南疆托保境，北阙孰称兵。",
      "讨贼无单骑，勤王不好名。",
      "但闻兴党狱，何以对王明。"
    ]
  },
  {
    "id": "adcfe4db618ecac453c03d6fe90c58b5",
    "title": "勤王北望感怀十三首",
    "authorName": "康有为",
    "authorId": "adcfe4db618ecac4d7fd118ee5b294b7",
    "dynasty": "清",
    "content": [
      "中旨纷纷下，红巾奖义民。",
      "兜鍪戒胡服，枪炮复华人。",
      "白简惨遭戳，黄天诩有神。",
      "真成一敌八，旧党计何新。"
    ]
  },
  {
    "id": "adcfe4db618ecac453c03d6fe2b72861",
    "title": "勤王北望感怀十三首",
    "authorName": "康有为",
    "authorId": "adcfe4db618ecac4d7fd118ee5b294b7",
    "dynasty": "清",
    "content": [
      "国土同孤注，君王类置棋。",
      "金轮篡唐日，叔带乱周时。",
      "弧眼哀褒姒，衣冠孰柬之。",
      "人谋虽欲盗，天命岂能违。"
    ]
  },
  {
    "id": "adcfe4db618ecac453c03d6f2448cfcd",
    "title": "勤王北望感怀十三首",
    "authorName": "康有为",
    "authorId": "adcfe4db618ecac4d7fd118ee5b294b7",
    "dynasty": "清",
    "content": [
      "骊山笑烽火，庙社泣灰尘。",
      "黄屋传西幸，萧关又北巡。",
      "珊鞭遗御马，红袖泣宫嫔。",
      "肠断淋铃雨，凄凉夜走秦。"
    ]
  },
  {
    "id": "adcfe4db618ecac453c03d6f0542875d",
    "title": "勤王北望感怀十三首",
    "authorName": "康有为",
    "authorId": "adcfe4db618ecac4d7fd118ee5b294b7",
    "dynasty": "清",
    "content": [
      "五台山缥缈，七佛地清凉。",
      "云豁金银阙，天开安乐乡。",
      "壮图思圣祖，巡狩痛今皇。",
      "行在无消息，看云但黯伤。"
    ]
  },
  {
    "id": "adcfe4db618ecac453c03d6fcdb08a65",
    "title": "勤王北望感怀十三首",
    "authorName": "康有为",
    "authorId": "adcfe4db618ecac4d7fd118ee5b294b7",
    "dynasty": "清",
    "content": [
      "龙楼旋系马，鸾掖且观兵。",
      "金凤成灰烬，铜驼卧棘荆。",
      "飘零周雅乐，芜没汉公卿。",
      "文物千年盛，繁华一旦倾。"
    ]
  },
  {
    "id": "adcfe4db618ecac453c03d6f19689451",
    "title": "勤王北望感怀十三首",
    "authorName": "康有为",
    "authorId": "adcfe4db618ecac4d7fd118ee5b294b7",
    "dynasty": "清",
    "content": [
      "上相和戎出，联军压境雄。",
      "首应函侂胄，师合质萧同。",
      "帝座星同戴，神州日再中。",
      "人心系天意，号泣诉苍穷。"
    ]
  },
  {
    "id": "adcfe4db618ecac453c03d6f55638faf",
    "title": "勤王北望感怀十三首",
    "authorName": "康有为",
    "authorId": "adcfe4db618ecac4d7fd118ee5b294b7",
    "dynasty": "清",
    "content": [
      "两年奉衣带，万里走寰瀛。",
      "揽鬓空伤老，勤王恨未成。",
      "丧元泣先轸，迎驾出麻城。",
      "日盼红旗报，盈盈老泪横。"
    ]
  },
  {
    "id": "adcfe4db618ecac453c03d6f08c350fa",
    "title": "勤王北望感怀十三首",
    "authorName": "康有为",
    "authorId": "adcfe4db618ecac4d7fd118ee5b294b7",
    "dynasty": "清",
    "content": [
      "绿遍槟榔树，红开皂角枝。",
      "山云飞浩浩，海雨听离离。",
      "绝岛悲鱼鳖，秋风怨鼓鼙。",
      "夜深故国梦，两载月明时。"
    ]
  },
  {
    "id": "adcfe4db618ecac4c31725f57dbd4486",
    "title": "湾京咏奥语其京名湾不名维也纳",
    "authorName": "康有为",
    "authorId": "adcfe4db618ecac4d7fd118ee5b294b7",
    "dynasty": "清",
    "content": [
      "湾京旧霸统，气象比巴黎。",
      "宫馆皆严丽，林涂尽广齐。",
      "柏灵嗟幼稚，伦敦狭模规。",
      "感慨邯郸市，今朝落泰西。"
    ]
  },
  {
    "id": "adcfe4db618ecac4296304f12e8321de",
    "title": "今日",
    "authorName": "康有为",
    "authorId": "adcfe4db618ecac4d7fd118ee5b294b7",
    "dynasty": "清",
    "content": [
      "今日聊为乐，吾生亦已难。",
      "身名为大患，家国遘多艰。",
      "避地住无所，非人心可安。",
      "明知地狱苦，四顾且盘桓。"
    ]
  },
  {
    "id": "adcfe4db618ecac42a969416670c9304",
    "title": "庚戊三月二十七日阅报有作",
    "authorName": "康有为",
    "authorId": "adcfe4db618ecac4d7fd118ee5b294b7",
    "dynasty": "清",
    "content": [
      "破瓮顾何益，临崖足久垂。",
      "勒严背水阵，超轶乐天思。",
      "身病得心乐，途穷入道资。",
      "人天游戏久，成坏亦何悲。"
    ]
  },
  {
    "id": "adcfe4db618ecac42c2bf395c4382635",
    "title": "出都留别诸公",
    "authorName": "康有为",
    "authorId": "adcfe4db618ecac4d7fd118ee5b294b7",
    "dynasty": "清",
    "content": [
      "天龙作骑万灵从，独立飞来缥缈峰。",
      "怀抱芳馨兰一握，纵横宙合雾千重。",
      "眼中战国成争鹿，海内人才孰卧龙？",
      "抚剑长号归去也，千山风雨啸青锋。"
    ]
  },
  {
    "id": "adcfe4db618ecac4bb70cc383b2b3d3c",
    "title": "夜宿海会寺赠至善上人",
    "authorName": "康有为",
    "authorId": "adcfe4db618ecac4d7fd118ee5b294b7",
    "dynasty": "清",
    "content": [
      "开士诛茅五老峰，手植匡山百万松。",
      "荡云尽吸明湖水，招月来听海会钟。",
      "初地雨花驯白牯，阴岩石气郁苍龙。",
      "读书无处归来晚，桂树幽幽烟雾重。"
    ]
  },
  {
    "id": "adcfe4db618ecac40e794bc2acc23071",
    "title": "秋登越王台",
    "authorName": "康有为",
    "authorId": "adcfe4db618ecac4d7fd118ee5b294b7",
    "dynasty": "清",
    "content": [
      "秋风立马越王台，混混蛇龙最可哀。",
      "十七史从何说起，三千劫几历轮回。",
      "腐儒心事呼天问，大地山河跨海来。",
      "临睨飞云横八表，岂无倚剑叹雄才！"
    ]
  },
  {
    "id": "adcfe4db618ecac47a275958fb7cf75c",
    "title": "澹如楼读书",
    "authorName": "康有为",
    "authorId": "adcfe4db618ecac4d7fd118ee5b294b7",
    "dynasty": "清",
    "content": [
      "三年不读南朝史，琐艳浓香久懒熏。",
      "偶有遁逃聊学佛，伤于哀乐遂能文。",
      "忏除绮语从居易，悔作雕虫似子云。",
      "忧患百经未闻道，空阶细雨送斜熏。"
    ]
  },
  {
    "id": "adcfe4db618ecac45c67cc03576eceb1",
    "title": "过虎门",
    "authorName": "康有为",
    "authorId": "adcfe4db618ecac4d7fd118ee5b294b7",
    "dynasty": "清",
    "content": [
      "粤海重关二虎尊，万龙轰斗事何存。",
      "至今遗垒馀残石，白浪如山过虎门。"
    ]
  },
  {
    "id": "adcfe4db618ecac41816f69a9e2d813a",
    "title": "闻意索三门湾以兵轮三艘迫浙江有",
    "authorName": "康有为",
    "authorId": "adcfe4db618ecac4d7fd118ee5b294b7",
    "dynasty": "清",
    "content": [
      "凄凉白马市中箫，梦入西湖数六桥。",
      "绝好江山谁看取？",
      "涛声怒断浙江潮。"
    ]
  },
  {
    "id": "adcfe4db618ecac4aa1c16a889ca8b55",
    "title": "止观自证",
    "authorName": "康有为",
    "authorId": "adcfe4db618ecac4d7fd118ee5b294b7",
    "dynasty": "清",
    "content": [
      "嫣红姹紫满山春，采药寻香欲赠人。",
      "曲径危桥都历遍，出来依旧一吟身。"
    ]
  },
  {
    "id": "adcfe4db618ecac43c8ef5beb79ed24a",
    "title": "那釐利在锡兰山颠六千尺开大原有湖多花不暑风景佳绝当为南洋诸岛最胜处",
    "authorName": "康有为",
    "authorId": "adcfe4db618ecac4d7fd118ee5b294b7",
    "dynasty": "清",
    "content": [
      "楞伽绝顶六千尺，罨画明湖翠壁开。",
      "繁柳繁花漏园路，不寒不暑好楼台。"
    ]
  },
  {
    "id": "adcfe4db618ecac436e82492976f9b8e",
    "title": "锡兰再访佛迹数处其塔殿最庄严者皆千年物非佛迹也自晏那拉积布拉外楞伽真迹近在欧林布二十里者迦利腻圆塔颇大周廊二百柱天已暮然镫掷花佛前塔前有菩提树僧摘叶相赠",
    "authorName": "康有为",
    "authorId": "adcfe4db618ecac4d7fd118ee5b294b7",
    "dynasty": "清",
    "content": [
      "圆塔嵯峨迦利腻，周廊绕遍摘菩提。",
      "此是楞迦说心处，道场悄悄佛镫凄。"
    ]
  },
  {
    "id": "adcfe4db618ecac4d594de0acedb7d2a",
    "title": "题黄季度画赠著色折枝荷花",
    "authorName": "康有为",
    "authorId": "adcfe4db618ecac4d7fd118ee5b294b7",
    "dynasty": "清",
    "content": [
      "绝代容华绝代姿，风鬟雾鬓见翻疑。",
      "可怜照水好颜色，披惰江波胜折枝。"
    ]
  },
  {
    "id": "adcfe4db618ecac4171d245ea7edbca2",
    "title": "题画扇二首",
    "authorName": "康有为",
    "authorId": "adcfe4db618ecac4d7fd118ee5b294b7",
    "dynasty": "清",
    "content": [
      "桃花似识郑圆圆，春暖文鸳得静便。",
      "借问扇中双女士，校量颜色孰为妍。"
    ]
  },
  {
    "id": "adcfe4db618ecac4171d245eea989e57",
    "title": "题画扇二首",
    "authorName": "康有为",
    "authorId": "adcfe4db618ecac4d7fd118ee5b294b7",
    "dynasty": "清",
    "content": [
      "夜夜焚香拜女牛，红氍关盼冷清秋。",
      "儿家自有罗敷在，凉月萧萧燕子楼。"
    ]
  },
  {
    "id": "adcfe4db618ecac4df0e68061ee1e833",
    "title": "冶秋词十四首",
    "authorName": "康有为",
    "authorId": "adcfe4db618ecac4d7fd118ee5b294b7",
    "dynasty": "清",
    "content": [
      "银灯错落走骅骝，夹道珠帘尽上钩。",
      "最是太平山下路，玉笙吹彻小红楼。"
    ]
  },
  {
    "id": "adcfe4db618ecac4df0e6806e3990689",
    "title": "冶秋词十四首",
    "authorName": "康有为",
    "authorId": "adcfe4db618ecac4d7fd118ee5b294b7",
    "dynasty": "清",
    "content": [
      "华鬘宝靥自娇嗔，翩尔淩波误洛神。",
      "灵风神雨无心事，不分桃花忽恼人。"
    ]
  },
  {
    "id": "adcfe4db618ecac4df0e6806be536a53",
    "title": "冶秋词十四首",
    "authorName": "康有为",
    "authorId": "adcfe4db618ecac4d7fd118ee5b294b7",
    "dynasty": "清",
    "content": [
      "阆风吹下许飞琼，珠作根芽玉作英。",
      "为问护花青鸟使，种将红药为谁生。"
    ]
  },
  {
    "id": "adcfe4db618ecac4df0e68068d1435d5",
    "title": "冶秋词十四首",
    "authorName": "康有为",
    "authorId": "adcfe4db618ecac4d7fd118ee5b294b7",
    "dynasty": "清",
    "content": [
      "梦回檀枕玉搔头，鲛帐垂垂紫凤钩。",
      "绣被堆云香玉腻，海棠春睡冠香廔。"
    ]
  },
  {
    "id": "adcfe4db618ecac4df0e680652a74107",
    "title": "冶秋词十四首",
    "authorName": "康有为",
    "authorId": "adcfe4db618ecac4d7fd118ee5b294b7",
    "dynasty": "清",
    "content": [
      "围绕雏鬟珠箔垂，曲师高坐教新词。",
      "云华半亸樱唇启，正是新莺初啭时。"
    ]
  },
  {
    "id": "adcfe4db618ecac4df0e6806e09e2c54",
    "title": "冶秋词十四首",
    "authorName": "康有为",
    "authorId": "adcfe4db618ecac4d7fd118ee5b294b7",
    "dynasty": "清",
    "content": [
      "碧玉娇嗔细细声，愁红恨紫付瑶英。",
      "却怜华月殷勤甚，陪伴银缸照到明。"
    ]
  },
  {
    "id": "adcfe4db618ecac4df0e6806ec6d4b95",
    "title": "冶秋词十四首",
    "authorName": "康有为",
    "authorId": "adcfe4db618ecac4d7fd118ee5b294b7",
    "dynasty": "清",
    "content": [
      "华簪委发翠盘鸾，玉面珠光笔画难。",
      "犹记镜华开满月，水晶窗下卷帘看。"
    ]
  },
  {
    "id": "adcfe4db618ecac4df0e6806bfc8dc5a",
    "title": "冶秋词十四首",
    "authorName": "康有为",
    "authorId": "adcfe4db618ecac4d7fd118ee5b294b7",
    "dynasty": "清",
    "content": [
      "半恼佯羞带笑痴，春云如梦正迷离。",
      "桃花开尽无言处，消受芳馨语阿谁。"
    ]
  },
  {
    "id": "adcfe4db618ecac4df0e6806fe598aa7",
    "title": "冶秋词十四首",
    "authorName": "康有为",
    "authorId": "adcfe4db618ecac4d7fd118ee5b294b7",
    "dynasty": "清",
    "content": [
      "馀香深夜在熏笼，三尺华云委坠红。",
      "檀枕半欹新睡觉，明河欲曙隔屏风。"
    ]
  },
  {
    "id": "adcfe4db618ecac4df0e6806bda32c1a",
    "title": "冶秋词十四首",
    "authorName": "康有为",
    "authorId": "adcfe4db618ecac4d7fd118ee5b294b7",
    "dynasty": "清",
    "content": [
      "绰约花枝露蘸秋，芙蓉乍敛却含羞。",
      "照来影画三分肖，不数卢家有莫愁。"
    ]
  },
  {
    "id": "adcfe4db618ecac4df0e6806872f71e1",
    "title": "冶秋词十四首",
    "authorName": "康有为",
    "authorId": "adcfe4db618ecac4d7fd118ee5b294b7",
    "dynasty": "清",
    "content": [
      "绿鬓香罗著绣鞋，玉容传粉手亲揩。",
      "背人对镜私偷语，昨卜金钱事可谐。"
    ]
  },
  {
    "id": "adcfe4db618ecac4df0e680677a87176",
    "title": "冶秋词十四首",
    "authorName": "康有为",
    "authorId": "adcfe4db618ecac4d7fd118ee5b294b7",
    "dynasty": "清",
    "content": [
      "绿杨低指隔红墙，紫燕呢喃傍杏梁。",
      "他日相思山下路，银灯桃尽记平章。"
    ]
  },
  {
    "id": "adcfe4db618ecac4df0e6806e068f23e",
    "title": "冶秋词十四首",
    "authorName": "康有为",
    "authorId": "adcfe4db618ecac4d7fd118ee5b294b7",
    "dynasty": "清",
    "content": [
      "银云淫滞月华圆，花气氤氲腻醉眠。",
      "无那西风催别急，不堪回首在归船。"
    ]
  },
  {
    "id": "adcfe4db618ecac4df0e6806ba240a37",
    "title": "冶秋词十四首",
    "authorName": "康有为",
    "authorId": "adcfe4db618ecac4d7fd118ee5b294b7",
    "dynasty": "清",
    "content": [
      "亦识人间终别离，最难排遣是当时。",
      "多情却是无情好，怊怅三生杜牧之。"
    ]
  },
  {
    "id": "adcfe4db618ecac453b692d2dcdf3b66",
    "title": "论书绝句十五首",
    "authorName": "康有为",
    "authorId": "adcfe4db618ecac4d7fd118ee5b294b7",
    "dynasty": "清",
    "content": [
      "隶楷谁能溯滥泉，句容片石独夐然。",
      "若从变遽搜灵庙，应识昆仑在震迁。"
    ]
  },
  {
    "id": "adcfe4db618ecac453b692d2a5b03fa5",
    "title": "论书绝句十五首",
    "authorName": "康有为",
    "authorId": "adcfe4db618ecac4d7fd118ee5b294b7",
    "dynasty": "清",
    "content": [
      "受禅应为卫觊书，邯郸韦诞比何如。",
      "瓘恒世受真传法，一脉逾河走传车。"
    ]
  },
  {
    "id": "adcfe4db618ecac453b692d2b501364a",
    "title": "论书绝句十五首",
    "authorName": "康有为",
    "authorId": "adcfe4db618ecac4d7fd118ee5b294b7",
    "dynasty": "清",
    "content": [
      "元常法乳知谁在，珍重丰碑有枳阳。",
      "文质蹒跚开石阙，始知晋法有传方。"
    ]
  },
  {
    "id": "adcfe4db618ecac453b692d2e81ffcb0",
    "title": "论书绝句十五首",
    "authorName": "康有为",
    "authorId": "adcfe4db618ecac4d7fd118ee5b294b7",
    "dynasty": "清",
    "content": [
      "铁石纵横体势奇，相斯笔法孰传之。",
      "漠经以后音尘绝，惟有龙颜第一碑。"
    ]
  },
  {
    "id": "adcfe4db618ecac453b692d26cce35e1",
    "title": "论书绝句十五首",
    "authorName": "康有为",
    "authorId": "adcfe4db618ecac4d7fd118ee5b294b7",
    "dynasty": "清",
    "content": [
      "餐霞神采绝人烟，古今谁可称书仙。",
      "石门崖下摩遗碣，跨鹤骖鸾欲上天。"
    ]
  },
  {
    "id": "adcfe4db618ecac453b692d23cd98e31",
    "title": "论书绝句十五首",
    "authorName": "康有为",
    "authorId": "adcfe4db618ecac4d7fd118ee5b294b7",
    "dynasty": "清",
    "content": [
      "琅邪茂密集书成，郙阁褒斜章法精。",
      "能戒熹平变疏匾，仅传古法彦云铭。"
    ]
  },
  {
    "id": "adcfe4db618ecac453b692d27b5decfd",
    "title": "论书绝句十五首",
    "authorName": "康有为",
    "authorId": "adcfe4db618ecac4d7fd118ee5b294b7",
    "dynasty": "清",
    "content": [
      "褒斜分法知谁继，瘦硬应推吊比干。",
      "风荡齐碑成一律，修罗雄峻独为难。"
    ]
  },
  {
    "id": "adcfe4db618ecac453b692d257f7c7a3",
    "title": "论书绝句十五首",
    "authorName": "康有为",
    "authorId": "adcfe4db618ecac4d7fd118ee5b294b7",
    "dynasty": "清",
    "content": [
      "铦利森森耀戟鋋，始兴碑法变钟传。",
      "率更后出书名擅，谁识先师贝义渊。"
    ]
  },
  {
    "id": "adcfe4db618ecac453b692d252f3fd2a",
    "title": "论书绝句十五首",
    "authorName": "康有为",
    "authorId": "adcfe4db618ecac4d7fd118ee5b294b7",
    "dynasty": "清",
    "content": [
      "骨遒血莹态丰秾，怀令青青秀一峰。",
      "变化方员尽奇丽，光芒鳞甲若游龙。"
    ]
  },
  {
    "id": "adcfe4db618ecac453b692d259f102bc",
    "title": "论书绝句十五首",
    "authorName": "康有为",
    "authorId": "adcfe4db618ecac4d7fd118ee5b294b7",
    "dynasty": "清",
    "content": [
      "子建遗碑独檀场，卫家体质贵雄强。",
      "大刀斫陈称无敌，沉著偏兼痛快长。"
    ]
  },
  {
    "id": "adcfe4db618ecac453b692d22b3dd113",
    "title": "论书绝句十五首",
    "authorName": "康有为",
    "authorId": "adcfe4db618ecac4d7fd118ee5b294b7",
    "dynasty": "清",
    "content": [
      "异态新姿杂笔端，行间妙理合为难。",
      "谁人解作兰亭意，君起浮图仔细看。"
    ]
  },
  {
    "id": "adcfe4db618ecac453b692d2e06010ad",
    "title": "论书绝句十五首",
    "authorName": "康有为",
    "authorId": "adcfe4db618ecac4d7fd118ee5b294b7",
    "dynasty": "清",
    "content": [
      "鲁公端合辨香薰，茂密雄强合众芬。",
      "章法已传郙阁颂，更开草隶裴将军。"
    ]
  },
  {
    "id": "adcfe4db618ecac453b692d2eda87797",
    "title": "论书绝句十五首",
    "authorName": "康有为",
    "authorId": "adcfe4db618ecac4d7fd118ee5b294b7",
    "dynasty": "清",
    "content": [
      "南宫书评妙难量，跳掷偏兼对越庄。",
      "灵庆池边遗石在，神锋峻立独回翔。"
    ]
  },
  {
    "id": "adcfe4db618ecac453b692d298b975e5",
    "title": "论书绝句十五首",
    "authorName": "康有为",
    "authorId": "adcfe4db618ecac4d7fd118ee5b294b7",
    "dynasty": "清",
    "content": [
      "山谷行书与篆通，兰亭神理荡飞红。",
      "曾台缓步翛翛远，高谢风尘属此翁。"
    ]
  },
  {
    "id": "adcfe4db618ecac453b692d2884e3d89",
    "title": "论书绝句十五首",
    "authorName": "康有为",
    "authorId": "adcfe4db618ecac4d7fd118ee5b294b7",
    "dynasty": "清",
    "content": [
      "欧体盛行无魏法，隋人变古有唐风。",
      "千年皖楚分张邓，下笔苍茫吐白虹。"
    ]
  },
  {
    "id": "adcfe4db618ecac47b474c6de92934f3",
    "title": "韬光寺",
    "authorName": "康有为",
    "authorId": "adcfe4db618ecac4d7fd118ee5b294b7",
    "dynasty": "清",
    "content": [
      "深深万竹一峰圆，磴道盘青欲上天。",
      "空翠湿衣山雨合，身行云雾作飞仙。"
    ]
  },
  {
    "id": "adcfe4db618ecac417fdf0d0894839ec",
    "title": "秋心五首",
    "authorName": "康有为",
    "authorId": "adcfe4db618ecac4d7fd118ee5b294b7",
    "dynasty": "清",
    "content": [
      "峰峦无数著楼台，老木荒僵春气回。",
      "夜读道书晨叩齿，秋心忽见万红开。"
    ]
  },
  {
    "id": "adcfe4db618ecac417fdf0d0760a0927",
    "title": "秋心五首",
    "authorName": "康有为",
    "authorId": "adcfe4db618ecac4d7fd118ee5b294b7",
    "dynasty": "清",
    "content": [
      "神女流云不可招，旧时月色落寒潮。",
      "无端误入华曼会，一树红蔷倚碧箫。"
    ]
  },
  {
    "id": "adcfe4db618ecac417fdf0d087cb845b",
    "title": "秋心五首",
    "authorName": "康有为",
    "authorId": "adcfe4db618ecac4d7fd118ee5b294b7",
    "dynasty": "清",
    "content": [
      "开落红棉一梦中，酒醒昨夜又东风。",
      "十年白上萧郎鬓，不分桃花新旧红。"
    ]
  },
  {
    "id": "adcfe4db618ecac417fdf0d04d51a5c8",
    "title": "秋心五首",
    "authorName": "康有为",
    "authorId": "adcfe4db618ecac4d7fd118ee5b294b7",
    "dynasty": "清",
    "content": [
      "中天缥缈化人台，百万连花璎珞开。",
      "我是吞针老罗什，梦中一醉碧霞杯。"
    ]
  },
  {
    "id": "adcfe4db618ecac417fdf0d014a1e10b",
    "title": "秋心五首",
    "authorName": "康有为",
    "authorId": "adcfe4db618ecac4d7fd118ee5b294b7",
    "dynasty": "清",
    "content": [
      "吹剑可曾闻一吷，散花谁更辨雌雄。",
      "神仙上界频相问，手鞚青鸾夜御风。"
    ]
  },
  {
    "id": "adcfe4db618ecac4218d6a7a9cdf54ce",
    "title": "示孺博二首",
    "authorName": "康有为",
    "authorId": "adcfe4db618ecac4d7fd118ee5b294b7",
    "dynasty": "清",
    "content": [
      "鲲鹏变化且随风，出入千重云水中。",
      "行到光音应少驻，铿锵天乐海云红。"
    ]
  },
  {
    "id": "adcfe4db618ecac4218d6a7ab5cdc35c",
    "title": "示孺博二首",
    "authorName": "康有为",
    "authorId": "adcfe4db618ecac4d7fd118ee5b294b7",
    "dynasty": "清",
    "content": [
      "万花飞舞妙音天，大醉骑龙过日边。",
      "未解吞针尽一钵，还应面壁度千年。"
    ]
  },
  {
    "id": "adcfe4db618ecac4f017d84e2f43b835",
    "title": "属刻同门功课薄系诗四首",
    "authorName": "康有为",
    "authorId": "adcfe4db618ecac4d7fd118ee5b294b7",
    "dynasty": "清",
    "content": [
      "万木森森散万花，垂珠连壁照红霞。",
      "好将遗宝同珍护，勿任摧残委瓦沙。"
    ]
  },
  {
    "id": "adcfe4db618ecac4f017d84eab28cd16",
    "title": "属刻同门功课薄系诗四首",
    "authorName": "康有为",
    "authorId": "adcfe4db618ecac4d7fd118ee5b294b7",
    "dynasty": "清",
    "content": [
      "秋实春华各自贤，几年伤逝化风烟。",
      "偶登群玉山头望，百万珠璎总可怜。"
    ]
  },
  {
    "id": "adcfe4db618ecac4f017d84e9e5d52ec",
    "title": "属刻同门功课薄系诗四首",
    "authorName": "康有为",
    "authorId": "adcfe4db618ecac4d7fd118ee5b294b7",
    "dynasty": "清",
    "content": [
      "万木森森万玉鸣，只鳞片羽万人惊。",
      "更将散布人间世，化身万亿发光明。"
    ]
  },
  {
    "id": "adcfe4db618ecac4561dbce121e1c888",
    "title": "过昭平",
    "authorName": "康有为",
    "authorId": "adcfe4db618ecac4d7fd118ee5b294b7",
    "dynasty": "清",
    "content": [
      "红树青山添白屋，清江锦石走帆船。",
      "山城好处谁人领，画本天然逐幅传。"
    ]
  },
  {
    "id": "adcfe4db618ecac4496b3e6a14f8550d",
    "title": "华首台",
    "authorName": "康有为",
    "authorId": "adcfe4db618ecac4d7fd118ee5b294b7",
    "dynasty": "清",
    "content": [
      "青山若现庄严相，白水时闻清净音。",
      "尽日孤青常说法，诸天华雨万重深。"
    ]
  },
  {
    "id": "adcfe4db618ecac4496b3e6a0e31f36d",
    "title": "华首台",
    "authorName": "康有为",
    "authorId": "adcfe4db618ecac4d7fd118ee5b294b7",
    "dynasty": "清",
    "content": [
      "万绿压山松径深，白云缭绕碧阴阴。",
      "时从树杪窥飞瀑，夜夜梵声悟到今。"
    ]
  },
  {
    "id": "adcfe4db618ecac43c7304752ad9cb9f",
    "title": "八月再题棋局",
    "authorName": "康有为",
    "authorId": "adcfe4db618ecac4d7fd118ee5b294b7",
    "dynasty": "清",
    "content": [
      "方卦画成三十六，纷纷国土现蛮触。",
      "沉吟临睨是中原，诸边已割成残局。"
    ]
  },
  {
    "id": "adcfe4db618ecac4b41c0b7ef0b4b635",
    "title": "一天园诗十章选二园在杭州西湖一天山有丁家居山下故俗名丁家山今丁家人尽矣故复名一天山园地购于丙辰西已以十一次成今园凡三十馀亩以庚申春夏经始屋亭道路壬戌赋成",
    "authorName": "康有为",
    "authorId": "adcfe4db618ecac4d7fd118ee5b294b7",
    "dynasty": "清",
    "content": [
      "一天山裹一天园，地傍西湖负郭村。",
      "丘壑自专吾可老，湖山高卧我无言。"
    ]
  },
  {
    "id": "adcfe4db618ecac4b41c0b7e6fd06226",
    "title": "一天园诗十章选二园在杭州西湖一天山有丁家居山下故俗名丁家山今丁家人尽矣故复名一天山园地购于丙辰西已以十一次成今园凡三十馀亩以庚申春夏经始屋亭道路壬戌赋成",
    "authorName": "康有为",
    "authorId": "adcfe4db618ecac4d7fd118ee5b294b7",
    "dynasty": "清",
    "content": [
      "闭门菜甲渐成圃，避地桃花亦有源。",
      "拄杖徜徉成日涉，神游天外此身存。"
    ]
  },
  {
    "id": "adcfe4db618ecac44978cfe47e9564bf",
    "title": "游藏海寺",
    "authorName": "康有为",
    "authorId": "adcfe4db618ecac4d7fd118ee5b294b7",
    "dynasty": "清",
    "content": [
      "凭揽虞山望海东，尚湖荡碧剑门雄。",
      "悬崖水拂飞来瀑，藏海深深隐万松。"
    ]
  },
  {
    "id": "adcfe4db618ecac4c7560e3e6e5749c1",
    "title": "游兴福寺",
    "authorName": "康有为",
    "authorId": "adcfe4db618ecac4d7fd118ee5b294b7",
    "dynasty": "清",
    "content": [
      "千载破山兴福寺，六朝栝桂郁云烟。",
      "老僧圆塔伤花落，潭影空人更怆然。"
    ]
  },
  {
    "id": "adcfe4db618ecac42bd1a118ef94cd24",
    "title": "大同书成题词",
    "authorName": "康有为",
    "authorId": "adcfe4db618ecac4d7fd118ee5b294b7",
    "dynasty": "清",
    "content": [
      "千界皆烦恼，吾来偶现身。",
      "狱囚哀浊世，饥溺为斯人。",
      "诸圣皆良药，苍天太不神。",
      "万年无进化，大地合沉沦。",
      "人道只求乐，天心惟有仁。",
      "先除诸苦法，渐见太平春。",
      "一一生花界，人人现佛身。",
      "大同犹有道，吾欲度生民。",
      "廿年抱宏愿，卅卷告成书。",
      "众病如其已，吾言亦可除。",
      "人天缘已矣，轮劫转空虚。",
      "悬记千秋事，医王亦有初。"
    ]
  },
  {
    "id": "adcfe4db618ecac4cc8f351ed29e5350",
    "title": "出都留别诸公（其一）",
    "authorName": "康有为",
    "authorId": "adcfe4db618ecac4d7fd118ee5b294b7",
    "dynasty": "清",
    "content": [
      "沧海惊波百怪横，唐衢痛哭万人惊。",
      "高峰突出诸山妒，上帝无言百鬼狞。",
      "岂有汉庭思贾谊，拚教江夏杀祢衡。",
      "陆沉预为中原叹，他日应思鲁二生。"
    ]
  },
  {
    "id": "adcfe4db618ecac46963c6d083429020",
    "title": "爱国短歌行",
    "authorName": "康有为",
    "authorId": "adcfe4db618ecac4d7fd118ee5b294b7",
    "dynasty": "清",
    "content": [
      "神州万里风泱泱，昆仑东南海为疆。岳岭回环江河长，中开天府万宝藏。",
      "地兼三带寒暑藏，以花为国丝为裳。百品杂陈饮馔良，地大物博冠万方。",
      "我祖黄帝传百世，一姓四五垓兄弟。族谱历史五千载，大地文明无我逮。",
      "全国语文同一致，武功一统垂文治。四裔入贡怀威惠，用我文化服我制，亚洲独尊主人位。",
      "今为万国竟争时，惟我广土众民霸国资，偏鉴万国无似之。",
      "我人齐心发愤可突飞，速成学艺与汽机。民兵千万选健儿，大造铁监游天池，舞破大地黄龙旗。"
    ]
  },
  {
    "id": "adcfe4db618ecac40e1b61747ecc050f",
    "title": "读书西樵山白云洞吾乡居樵山北有白云洞最幽胜少日频读书于此",
    "authorName": "康有为",
    "authorId": "adcfe4db618ecac4d7fd118ee5b294b7",
    "dynasty": "清",
    "content": [
      "瀑流千尺射巃嵷，严壑幽深隐绿茸。",
      "日踏披云台上路，满山开遍杜鹃红。",
      "高士祠中曾小住，扪萝日上妙高台。",
      "白云无尽先生去，洞口云飞我又来。",
      "仙馆清斋读道书，黄庭写罢证真如。",
      "放生记辍周颙馔，池上云泉看巨鱼。",
      "三湖院外步长堤，堤下三湖印月低。",
      "西北月同南月影，证从指月夜提携。"
    ]
  },
  {
    "id": "adcfe4db618ecac4da843e20d043bfa8",
    "title": "餐霞吟",
    "authorName": "康有为",
    "authorId": "adcfe4db618ecac4d7fd118ee5b294b7",
    "dynasty": "清",
    "content": [
      "我师长桑子，隐山已成道。",
      "本是餐霞人，偶为世网误。",
      "世事已可知，道法固宿好。",
      "去去三千年，人民皆非故。",
      "哀哉长太息，著我看云屦。",
      "且访地肺山，行入蓝竹路。",
      "朝与中黄期，暮与淩阳遇。",
      "仙人羽衣裳，白鹿供腾驭。",
      "再拜求道术，诚勤得所事。",
      "授我朱英丸，予我玉函素。",
      "云母有五色，合药世可度。",
      "金紫丹已成，龙虎驾可御。",
      "仙官青龙车，旌幢迎我去。",
      "蕊殿何郁郁，紫云翳无数。",
      "侍女骑凤皇，双飞珠玉树。",
      "四壁光熠熠，符书灵若蓍。",
      "酌我紫霞杯，饮之颜长驻。",
      "一杯寿万岁，天地为旦暮。",
      "仰手弄星辰，飞足宿云雾。",
      "身体有光耀，嘘气淩虚步。",
      "未忘生民疾，聊向人间住。",
      "从者仙鹤姿，招云问何处。",
      "傥有从我游，五行记当告。",
      "石栗熟异香，金液注丹露。",
      "上得形骸解，下得神气固。",
      "无为思人间，馨香此臭腐。"
    ]
  },
  {
    "id": "adcfe4db618ecac42b45469d6d3a113d",
    "title": "与菽园论诗兼寄任公孺博曼宣",
    "authorName": "康有为",
    "authorId": "adcfe4db618ecac4d7fd118ee5b294b7",
    "dynasty": "清",
    "content": [
      "一代才人孰绣丝，万千作者亿千诗。",
      "吟风弄月各自得，覆酱烧薪空尔悲。",
      "正始如闻本风雅，丽葩无奈祖骚词。",
      "汉唐格律周人意，悱恻雄奇亦可思。",
      "新世瑰奇异境生，更搜欧亚造新声。",
      "深山大泽龙蛇起，瀛海九州云物惊。",
      "四圣崆峒迷大道，万灵风雨集明廷。",
      "华严帝网重重现，广乐钧天窃窃听。",
      "意境几于无李杜，目中何处着元明？",
      "飞腾作势风云起，奇变见犹神鬼惊。",
      "扫除近代新诗话，惝恍诸天闻乐声。",
      "兹事混茫与微妙，感人千载妙音生。"
    ]
  },
  {
    "id": "adcfe4db618ecac4dd39ec9fde1f9e8b",
    "title": "碧月",
    "authorName": "康有为",
    "authorId": "adcfe4db618ecac4d7fd118ee5b294b7",
    "dynasty": "清",
    "content": [
      "碧月出沧海，隐跃江波间。",
      "清辉翳微云，流光自澹闲。",
      "星辰烂然明，河汉有薄寒。",
      "感彼高楼人，循阶独盘桓。",
      "俯仰万古事，喟然悽心肝。",
      "岂独伤别离，颇惜良会难。",
      "急欲慷慨舞，涕出已汍澜。",
      "下帷且归眠，久寐不能安。",
      "伏枕屡辗侧，哀感已万端。",
      "梦见素心人，紫衣而锦襕。",
      "抚琴共笑言，永誓结古欢。",
      "赠我青玉函，怜我缟衣单。",
      "魂梦方欢娱，天鸡夜已阑。",
      "揽衣起徘徊，长夜浩漫漫。",
      "仰首视玉衡，俯首倚阑干。"
    ]
  },
  {
    "id": "adcfe4db618ecac4b90773684c0e9860",
    "title": "苏村卧病写怀苏村又名银塘吾五百年世居",
    "authorName": "康有为",
    "authorId": "adcfe4db618ecac4d7fd118ee5b294b7",
    "dynasty": "清",
    "content": [
      "少年心事本拿，云南望樵山日又曛。",
      "卖畚何惭王景略，画齑故是范希文。",
      "拟经制礼吾何敢，蜡屐持筹事未分。",
      "稷契许身空笑尔，稻粱不及鹜鹅群。",
      "蛙蛤群鸣草泽中，莓苔绿上钓矶东。",
      "登楼俯仰古人往，展卷徘徊夜梦空。",
      "迟迟佳日供多病，黯黯虚名负此翁。",
      "偶过小园问芳讯，落花飞尽剩残红。",
      "纵横宙合一微尘，偶到人间阅廿春。",
      "世界开新逢进化，贤师受道愧传薪。",
      "名山渺莽千秋业，大地苍茫七尺身。",
      "南望九江北京国，拊心辜负总酸辛。",
      "夜夜登楼望大星，紫微帝座故荧荧。",
      "山河两戒谁能考，庙社千秋尚有灵。",
      "道丧官私惟帖括，政芜兵食尽虚名。",
      "虞渊坠日忧难挽，漆室幽人泣六经。"
    ]
  },
  {
    "id": "adcfe4db618ecac4fcd586c3a0cb630c",
    "title": "答黄秀才",
    "authorName": "康有为",
    "authorId": "adcfe4db618ecac4d7fd118ee5b294b7",
    "dynasty": "清",
    "content": [
      "黄童名誉早腾飞，慷慨陈书事是非。",
      "卫玠风神窥玉润，裴遐名理自珠霏。",
      "红楼听雨春同醉，碧海看潮暮共归。",
      "柳絮吹绵张绪去，他年烟浒记依稀。",
      "绝怜裙屐多幽怨，若有真灵证妙华。",
      "秋玉风流能好事，漠镛才笔合看花。",
      "荷衣蕙带吾常佩，白水青松尔莫嗟。",
      "自笑子云甘寂寞，多君载酒似侯芭。"
    ]
  },
  {
    "id": "adcfe4db618ecac4e7ba5be44c019e20",
    "title": "戏简某纳姬",
    "authorName": "康有为",
    "authorId": "adcfe4db618ecac4d7fd118ee5b294b7",
    "dynasty": "清",
    "content": [
      "昨夜西风一棹归，闻歌桃叶是邪非。",
      "石崇家婢铙新丽，不用真珠费百琲。",
      "系臂曾闻付降纱，重盟欢折碧桃花。",
      "从今红烛修新史，便有添香萼绿华。",
      "葛氏绮琴曾识字，王珉团扇总相宜。",
      "喜闻妒妇津无雨，三蒂江兰并一枝。",
      "樊肥蛮瘦各相宜，桃李昌丰舞柘枝。",
      "尽日楼台垂柳静，东风添补冶春词。"
    ]
  },
  {
    "id": "adcfe4db618ecac4de8ec48046e68178",
    "title": "乙酉除夕病卧苏村",
    "authorName": "康有为",
    "authorId": "adcfe4db618ecac4d7fd118ee5b294b7",
    "dynasty": "清",
    "content": [
      "匆匆时序去如烟，卧病江村更惘然。",
      "避债并无痴可卖，祭诗幸有稿成编。",
      "老妻解诵送穷作，寿母分将压岁钱。",
      "正欲团圞寻剧饮，不堪枨触送华年。",
      "红白梅花次第新，明朝元日恰逢春。",
      "桃苻灯火明终夜，竹爆儿童闹比邻。",
      "壮志常怀千古恨，流光易老百年身。",
      "无多笑语催残漏，坐听林鸟燥响晨。"
    ]
  },
  {
    "id": "adcfe4db618ecac457b39c796d5f027b",
    "title": "题从父竹荪广文公画兰",
    "authorName": "康有为",
    "authorId": "adcfe4db618ecac4d7fd118ee5b294b7",
    "dynasty": "清",
    "content": [
      "九畹荒芜楚客悲，况教萧艾满当时。",
      "屈原已往罗含去，怀抱芳馨欲与谁。",
      "众香杂进近何如，辟芷辛夷与揭车。",
      "绿叶紫茎空委露，秋山花放媚三闾。"
    ]
  },
  {
    "id": "adcfe4db618ecac4470cd297c28883bc",
    "title": "香云曲",
    "authorName": "康有为",
    "authorId": "adcfe4db618ecac4d7fd118ee5b294b7",
    "dynasty": "清",
    "content": [
      "香云滞淫已十日，柔春如丝不可说。朔风忽尔作厉烈，吹入高楼归意决。",
      "篮舆咿嗳三夫疾，回首相望更凄绝。海云浩邈浪如雪，飞轮腾烟转仓卒。",
      "山顶烟暝吐华月，今夕月圆无少缺。美人容华隔天末，楼台灯火半明灭。",
      "渐为海波所吞没，愁如回风心如结。樱桃花开应早折，不然落向芳菲节。",
      "安得夸娥假大力，海涛浇胸心犹热。竟夜揽衾眠不得，纵观山海茫无色，巡船倚阑待天白。"
    ]
  },
  {
    "id": "adcfe4db618ecac4a7423c38ed7b1eb5",
    "title": "月夜游太平山",
    "authorName": "康有为",
    "authorId": "adcfe4db618ecac4d7fd118ee5b294b7",
    "dynasty": "清",
    "content": [
      "白沙驰道绝山腰，山断红阑接石桥。",
      "最是万松灯下过，月明山海望深宵。",
      "沿山辟路夹青松，廔阁溪桥曲曲逢。",
      "夜夜月明桥上立，飞泉浩浩劈中峰。",
      "月明山路冷生冰，驰道孤游记得曾。",
      "碧水碧山烟雾里，玲珑楼阁万枝镫。",
      "灵雾神风跨鹤游，苍茫海峤认蓬洲。",
      "欲挟飞仙过东海，瑶台难好不淹留。"
    ]
  },
  {
    "id": "adcfe4db618ecac414c591519ab579d1",
    "title": "登轮舟",
    "authorName": "康有为",
    "authorId": "adcfe4db618ecac4d7fd118ee5b294b7",
    "dynasty": "清",
    "content": [
      "海气拍天白浪浮，秋风策策生高楼。",
      "行人解缆少颜色，客子华鬓生离忧。",
      "美人容华渺天末，芙蓉凄露香玉愁。",
      "飞舲浩浩破云去，相思咽断银箜篌。"
    ]
  },
  {
    "id": "adcfe4db618ecac466804055fa4ceeda",
    "title": "思元词",
    "authorName": "康有为",
    "authorId": "adcfe4db618ecac4d7fd118ee5b294b7",
    "dynasty": "清",
    "content": [
      "高柳红楼日夜垂，含烟和露几多枝。",
      "深宵被酒新回面，尽日垂帘细画眉。",
      "滴得蜡珠拼作泪，穿来藕线未成丝。",
      "官奴写帖谁分付，误却青毡是献之。",
      "画屏掩处隔红绡，神雨灵风梦未迢。",
      "斜指牵牛盟锦臂，双骑紫凤协琼箫。",
      "油车有待迎苏小，金屋犹难贮阿娇。",
      "若得云英移玉杵，不须铜雀锁双乔。",
      "樱桃开半已春深，杜牧伤春试再寻。",
      "旧日玉梅迟结子，中宵绮带绾同心。",
      "灵芸香唾成红玉，瑶母真丹碎紫金。",
      "红烛他年照修史，无题记叠蟪蛄吟。",
      "阆风緤马几何年，忽听霓裳第一弦。",
      "秋梦那无飞作雨，夜吟一任化为烟。",
      "绮寮熏被香难灭，珠馆飘镫影尚圆。",
      "从此芳心抱寒玉，便能销歇总凄然。"
    ]
  },
  {
    "id": "adcfe4db618ecac413c63f0d77c30a67",
    "title": "为仲韬题吴彩鸾骑虎图",
    "authorName": "康有为",
    "authorId": "adcfe4db618ecac4d7fd118ee5b294b7",
    "dynasty": "清",
    "content": [
      "天风林外振鸣珂，一啸千峰落叶多。",
      "伏虎将军是神女，从容晞发向阳阿。",
      "秦台仙在吹箫暖，唐韵诗成下笔难。",
      "红尾凤凰白额虎，一般驾作驽骀看。"
    ]
  },
  {
    "id": "adcfe4db618ecac4fedd4decb04e5af9",
    "title": "夜宿沙河",
    "authorName": "康有为",
    "authorId": "adcfe4db618ecac4d7fd118ee5b294b7",
    "dynasty": "清",
    "content": [
      "几年尘土长安道，往昔青衫化缁素。长安道号软红尘，冠盖辐集卫霍门。",
      "热官飞车豪侠马，青丝紫鞍双关下。先生尘土满征衣，借问适从何处归。",
      "晓起看山西陵去，百里大堤烟柳路。北风忽作卷沙飞，眯人双目不知处。",
      "沙河荒城带落日，悬车束马入土室。华云净洗流素月，千里驼铃动萧瑟。",
      "群卧土锉无人语，独立长桥倚天北。只愁明朝霜冷山，石滑马足蹇缩人面栗。"
    ]
  },
  {
    "id": "adcfe4db618ecac4451a3f3a6217aea0",
    "title": "明陵哀",
    "authorName": "康有为",
    "authorId": "adcfe4db618ecac4d7fd118ee5b294b7",
    "dynasty": "清",
    "content": [
      "天寿百七里，峰嶂耸楼阁。",
      "豁厊开堂户，森耸出丘壑。",
      "冈峦俨拜伏，信是帝王宅。",
      "英雄只眼巨，岂假王廖择。",
      "郁郁十三陵，神奥盘松柏。",
      "幽城何崔嵬，佳气葱郁郁。",
      "当其营隧时，鱼膏荧证碧。",
      "玉棺藏九殿，南山为石椁。",
      "宫监日进膳，翠辇来献酌。",
      "荒哉政事失，兴废易三恪。",
      "圣朝隆仁厚，禁樵饰丹雘。",
      "功德矻丰碑，亭亭侵寥廓。",
      "寝殿俨天扃，宫垣壮如昨。",
      "昔者宋诸陵，僧伽溺骨虐。",
      "金鱼丧玉匣，冬青凄霜薄。",
      "乃知今代仁，恩厚不能约。",
      "我来览天阙，华表双岳岳。",
      "翁仲陈夹道，列像如踊跃。",
      "武将剑甲猛，文吏冠袍博。",
      "狮虎象马羊，或伏或立搏。",
      "巨大数丈馀，皆用一石凿。",
      "廿里道相望，大工何磊落。",
      "万国陵墓壮，无如长陵卓。",
      "欧人多瞻望，我华色不削。"
    ]
  },
  {
    "id": "adcfe4db618ecac4bb1089198eff8012",
    "title": "苦蚊行",
    "authorName": "康有为",
    "authorId": "adcfe4db618ecac4d7fd118ee5b294b7",
    "dynasty": "清",
    "content": [
      "吾生多园居，雅性爱水木。",
      "朅来居宣南，高斋饶槐竹。",
      "林薄既森翳，业蔓并争育。",
      "蚊虻浩辐凑，甍甍满耳目。",
      "大者如苍蝇，虎飞食人肉。",
      "嗟此翘椅桐，台阁交荫瞩。",
      "只许白凤皇，飞鸣掂其足。",
      "幺麽尔何物，乃亦此巢宿。",
      "誓当聚火焚，扫除命僮仆。",
      "秽草皆捐涤，绝汝凭藉属。",
      "大扇摇清风，卧簟书可读。"
    ]
  },
  {
    "id": "adcfe4db618ecac46741f6b1f23ca363",
    "title": "耶路萨冷观犹太人哭所罗门城壁男妇百数日午凭城泪下如糜诚万国所无也惟有教有识故感人深远吾念故国辄为怆然",
    "authorName": "康有为",
    "authorId": "adcfe4db618ecac4d7fd118ee5b294b7",
    "dynasty": "清",
    "content": [
      "崇壁严仡仡，围山上摩天。",
      "巨石大盈丈，莹滑工何妍。",
      "筑者所罗门，于今三千年。",
      "城下聚男妇，号哭声咽阗。",
      "日午有数人，曲卷肩骈连。",
      "凭壁立而啼，涕泪涌如泉。",
      "惨气上九霄，悲声下九渊。",
      "始疑沿具文，拭泪知诚悬。",
      "电气互传载，真哀发中宣。",
      "一人向隅泣，不乐满堂缘。",
      "借问犹太亡，事远难哀怜。",
      "万国有兴废，遗民同衔冤。",
      "譬如父母丧，痛深限年旬。",
      "岂有远古朝，临哭旦夕酸。",
      "罗马后起强，第度扬其鞭。",
      "虽杀五十万，流血染城闉。",
      "当时严上帝，清庙金碧鲜。",
      "我来瞻遗殿，华严犹目前。",
      "珍宝移罗马，痛心亦难谖。",
      "正当吾汉时，渺茫何足云。",
      "吾国二千载，亡国破京频。",
      "刘石乱中华，洛阳惨风云。",
      "侯景围台城，一切文物焚。",
      "耶律絷重贵，雅乐遂不闻。",
      "暨至宋徽钦，汴京虏君民。",
      "岂无思古情，颇感骚人魂。",
      "或作怀古诗，亦传哀悼文。",
      "未有凭城哭，至诚逮野人。",
      "妇婴同洒泪，千载恸遗民。",
      "吾迹遍万国，奇骇何感因。",
      "答言祖摩西，奉天创业勤。",
      "艰苦出埃及，转徙红海滨。",
      "帝降西奈山，特眷吾家春。",
      "十二以色列，奄有佐顿川。",
      "大辟所罗门，两王尤殊勋。",
      "拓边大马色，筑庙耶路颠。",
      "武功与文德，焜耀红海漘。",
      "馀波跃耶回，大地遍遵循。",
      "人种我最贵，天孙我最亲。",
      "岂意灭亡后，蹂躏最惨辛。",
      "罗马与萨逊，蹈藉久纷纭。",
      "英暴当中世，俄虐今尚繁。",
      "遗种八百万，飘荡大地魂。",
      "有家而无国，处处逐辱艰。",
      "被虐谁为护，蒙冤谁为伸。",
      "传言上帝爱，我呼彼充瑱。",
      "穷途无控诉，凭城号吾先。",
      "言罢又再啼，四壁啼益喧。",
      "哀哀不忍闻，吾亦为垂涟。",
      "亡国人皆恨，惟汝有教贤。",
      "他国不知愁，同化久忘筌。",
      "汝诚文明民，文明成障愆。",
      "区区此遗黎，艰苦抱守坚。",
      "虽然犹太教，今犹立世间。",
      "吾游墨西哥，文字皆不传。",
      "英哲与图器，泯灭咸无存。",
      "读学皆班文，性俗忘祖孙。",
      "岂比汝犹太，能哭尚知原。",
      "哀哀念远祖，仁孝无比援。",
      "他日买故国，独立可复完。",
      "先咷必后笑，物理固循环。",
      "吾哀犹太人，吾回睍中原。",
      "四万万灵胄，神明自羲轩。",
      "唐虞启大父，禹汤文武联。",
      "孔圣寔文王，制作大礼尊。",
      "圣哲妙心灵，图器文史篇。",
      "后生坐受之，枕葄忘其源。",
      "如胎育佳儿，如酿蕴良醇。",
      "我形胡自来，我动胡自迁。",
      "我识与我神，明觉胡为元。",
      "喜怒胡自起，哀乐胡所偏。",
      "我咏歌舞蹈，我饮食文言。",
      "一一英哲人，化我同周旋。",
      "忘之我坐忘，悟之大觉圆。",
      "一往情与深，思古吾翩跹。",
      "庄周梦化蝶，吾寔化国魂。",
      "若其国竟殇，哀恸不知端。",
      "凡亡非我亡，畸士托古诠。",
      "吾未免为人，多情犹为牵。",
      "吾为有国故，身家频弃捐。",
      "哭弟哀友生，柴市埋冤云。",
      "哭墓已不获，先骸掘三坟。",
      "十死亡海外，谗侮百险煎。",
      "受诏久无功，缠身万苦难。",
      "十载逋亡人，拂逆痛心肝。",
      "我本澹荡人，方外乐谈玄。",
      "胡事预人国，误为不忍缠。",
      "今既荷担之，重远难释肩。",
      "地狱我甘入，为救生民难。",
      "受苦固所甘，忍之复忍焉。",
      "久忍终难受，去去将舍旃。",
      "浩荡诸天游，欢喜作散仙。",
      "天外不能出，大地不能捐。",
      "国籍不能去，六凿不能穿。",
      "犹是中国人，临睍旧乡园。",
      "睊睊涕被席，耿耿伤我神。",
      "愿告爱国者，犹太是何人。"
    ]
  },
  {
    "id": "adcfe4db618ecac449cd0495f5937108",
    "title": "题亡妾何氏所遗书画诗",
    "authorName": "康有为",
    "authorId": "adcfe4db618ecac4d7fd118ee5b294b7",
    "dynasty": "清",
    "content": [
      "天女化为舍利弗，本无障碍女男身。",
      "散花究竟涅槃觉，学书初学卫夫人。",
      "发愿为吾全写诗，画楼春暖日临池。",
      "空将十纸摹梁鹄，留与家书说卫漪。",
      "鱼山学行覃溪笔，留得书丹在我家。",
      "不写簪花传化度，自然高浑发清华。",
      "月霣风寒注逝川，去年此夕奈何天。",
      "房栊久闭尘凝簟，书画搜遗墨满笺。",
      "儿女悲啼倚灯下，形容绰约步阶前。",
      "更无入梦肠空断，且费扶鸾问散仙。",
      "智师一字五万钱，千字文无人间烟。",
      "旃理临之冰雪仙，忽思铁手拂笺年。",
      "浓艳凝香带叶妍，粉痕墨晕态犹鲜。",
      "而今落尽残红后，读画题诗更惘然。",
      "一枝浓艳发遗香，剩粉残笺空断肠。",
      "色相华严常示现，殿将画谱拾群芳。"
    ]
  },
  {
    "id": "adcfe4db618ecac4237dcdc9e36ae048",
    "title": "赠郑大鹤同年",
    "authorName": "康有为",
    "authorId": "adcfe4db618ecac4d7fd118ee5b294b7",
    "dynasty": "清",
    "content": [
      "海内词人孰正声，画师樗散话居平。",
      "何当麋鹿游台感，又见龙蛇起陆争。",
      "燕乐孤微知石竹，樵风哀艳入琶筝。",
      "西台铁笛曾吹裂，卖药悬壶断此生。",
      "入山惟恐不能深，勾漏罗浮何处寻。",
      "欲问葛翁同徙宅，山樵妙墨有青岑。",
      "身世可堪逢百忧，万方多难竟无休。",
      "死生契沽嗟吾辈，烟雨迷茫话小楼。"
    ]
  },
  {
    "id": "adcfe4db618ecac4a90812dae739e6b0",
    "title": "度泗水望曲阜",
    "authorName": "康有为",
    "authorId": "adcfe4db618ecac4d7fd118ee5b294b7",
    "dynasty": "清",
    "content": [
      "汶上昨日见，泗水今午涉。",
      "其广数十丈，深尺度车辙。",
      "岸沙广浩浩，当上泗涨汐。",
      "人可负戴度，小水何足说。",
      "所贵近圣居，喜容动眉睫。",
      "翘首见峄山，峰势犹巀孽。",
      "岂必山水佳，童时耳闻热。",
      "爱屋及其鸟，况先圣过迹。",
      "昔将到鸡足，想瞿昙行乞。",
      "后望伯利恒，想基督游历。",
      "况在洙泗间，夫子日行役。",
      "车马前扬尘，尚想周流迹。",
      "渐瞻曲阜城，日射黄瓦眷。",
      "子怀三十年，今始慰望极。"
    ]
  },
  {
    "id": "adcfe4db618ecac4c94f3b409d06e50a",
    "title": "龙洞",
    "authorName": "康有为",
    "authorId": "adcfe4db618ecac4d7fd118ee5b294b7",
    "dynasty": "清",
    "content": [
      "乱山走回合，群峭重杳复。",
      "丹崖与翠嶂，壁立削碧玉。",
      "溪枫欲染崖，岩柏倒挂绿。",
      "涧流夹松风，谡谡似和筑。",
      "峨峨禹登山，窈窈藏龙谷。",
      "锦屏芙蓉开，列岫三秀郁。",
      "如环玦口擘，如城墙堞矗。",
      "圆峰卓笔立，绝顶抗塔独。",
      "二瓮不可见，嵚嵜登层麓。",
      "及腰洞露穴，入门僧秉烛。",
      "三佛俨像设，迎立妙严肃。",
      "侍者凡六人，写生肖瞻瞩。",
      "不知何代刻，疑化工所斸。",
      "自此蜿蜒行，低头恐石触。",
      "高穹忽峻拔，邃径且葡匐。",
      "行行皆圈豚，步步虑倾覆。",
      "上惧折元首，下忧濡溺足。",
      "百步露线光，狂喜庆出谷。",
      "翻嫌游兴浅，更欲重踯躅。",
      "洞口过悬崖，半广可坐读。",
      "入定游诸天，三界忘色欲。",
      "后登泽盈丈，少憩树簌簌。",
      "元丰有刻文，记为求雨祝。",
      "俯视环立壁，天洞地亦福。",
      "侧径下荦确，庆涧越纡曲。",
      "下有圣寿寺，唐柏荫茅屋。",
      "把酒仰青天，骑龙驯白鹿。"
    ]
  },
  {
    "id": "adcfe4db618ecac45a3a32992e4d3289",
    "title": "新济南诗",
    "authorName": "康有为",
    "authorId": "adcfe4db618ecac4d7fd118ee5b294b7",
    "dynasty": "清",
    "content": [
      "碣石四百岛，渡海起泰岱。",
      "走峰尽济南，龙种犹存在。",
      "揭揭华不注，离离点苍黛。",
      "翠巘巉天半，单椒无连带。",
      "虎牙独雄立，巨石奋灵怪。",
      "鹊山桉前横，萼药鞍后拜。",
      "群山次第朝，黄河曲拥戴。",
      "名泉七十二，众流会灌溉。",
      "明湖汇济泺，归极环下界。",
      "清河绕黄台，纡折入河内。",
      "鹊湖怀家洼，千里水朝外。",
      "山水有拱抱，卜宅此为最。",
      "我仪地形佳，冠行省都会。",
      "昔人昧形势，河水夹反背。",
      "宜移新济南，华山下作绘。",
      "大开数驰道，公馆聚冠盖。",
      "山上掇亭台，夹道直松桧。",
      "学舍先移筑，侁侁胄子戒。",
      "游徼警长途，车马分驰载。",
      "居行游皆来，盛会于此赛。",
      "人皆美乐土，十年繁茂对。",
      "今日攀巉崖，荦确我仆惫。",
      "它时成大邑，四顾意气快。"
    ]
  },
  {
    "id": "adcfe4db618ecac41749b134908ac611",
    "title": "丁巳元日赋长篇后意未尽而韵已将尽乃再赋此二章吾平生所得在此也",
    "authorName": "康有为",
    "authorId": "adcfe4db618ecac4d7fd118ee5b294b7",
    "dynasty": "清",
    "content": [
      "行年得六十，寿逾天地老。",
      "君试观蟪蛄，莫度春秋考。",
      "相彼蟭螟巢，微生物无数。",
      "吾窥显微镜，蠕动纷生聚。",
      "视虱如车轮，其体骨已巨。",
      "虱体之血轮，有地球国土。",
      "析之万亿千，辗转孽生谱。",
      "累析及至微，须费几时序。",
      "吾人之一瞬，彼已寿千古。",
      "精心冥推想，比例难疏举。",
      "然则六十年，岂止亿岁许。",
      "以观我众生，宇宙乐仰俯。"
    ]
  },
  {
    "id": "adcfe4db618ecac41749b134b1afe067",
    "title": "丁巳元日赋长篇后意未尽而韵已将尽乃再赋此二章吾平生所得在此也",
    "authorName": "康有为",
    "authorId": "adcfe4db618ecac4d7fd118ee5b294b7",
    "dynasty": "清",
    "content": [
      "行年已六十，生性不知老。",
      "或寿亿万岁，恒沙无量数。",
      "坐视天人变，生死轮回苦。",
      "国土几沈变，星日多陨去。",
      "天行运不停，日月舞大宇。",
      "时放四光明，化生兹后土。",
      "慧星触之沉，黑暗遂万古。",
      "开阖在所觉，视犹顷刻许。",
      "山中千岁者，缩短七日处。",
      "视此六十年，岂真比旦莫。",
      "而何称祝为，谬尔称耆父。"
    ]
  },
  {
    "id": "adcfe4db618ecac447f3e11f3b29d29c",
    "title": "西湖杂咏",
    "authorName": "康有为",
    "authorId": "adcfe4db618ecac4d7fd118ee5b294b7",
    "dynasty": "清",
    "content": [
      "昨日扁舟放西湖，一抹横山泻青绿。",
      "今朝登楼望西湖，群山一夕换白玉。",
      "玉龙百万战修罗，败鳞跳跃飞相属。",
      "天时人事固多变，皓皓高陵与修谷。",
      "白银世界瑞突兀，琉璃天中来寄宿。"
    ]
  },
  {
    "id": "adcfe4db618ecac4f6d50e5245030756",
    "title": "游陕西登太行山感赋",
    "authorName": "康有为",
    "authorId": "adcfe4db618ecac4d7fd118ee5b294b7",
    "dynasty": "清",
    "content": [
      "陕城形势天下雄，河流滚滚与天通。巍楼翼翼崤函关，时有舟楫泛其中。",
      "北望太行势崇隆，千里叠巘望不穷，九秋万里起长风。",
      "城头苍翠极太空，县衙池沼倚高墉。河声岳色自雄蒙，朝晖夕霭应接同。",
      "老夫七十意与浓，东望崤函汉关封。西顾桃林秦塞空，喟叹河山心有忡。"
    ]
  },
  {
    "id": "adcfe4db61902597c708cc8aec91e51e",
    "title": "怀徐元叹",
    "authorName": "俞南史",
    "authorId": "adcfe4db61902597d1457b72d1457b72",
    "dynasty": "清",
    "content": [
      "树暗川原渌，闲堂画已阴。",
      "我愁一水阔，君又万山深。",
      "远树芳兰渚，空思薜荔吟。",
      "名高身不出，花下且弹琴。"
    ]
  },
  {
    "id": "adcfe4db61902597a72eee266011f088",
    "title": "过顾茂伦村居",
    "authorName": "俞南史",
    "authorId": "adcfe4db61902597d1457b72d1457b72",
    "dynasty": "清",
    "content": [
      "境以居人重，情因遇故深。",
      "酌泉偏爱淡，看竹共分阴。",
      "草木山中历，桑麻世外心。",
      "闲吟忘永夜，明月照披襟。"
    ]
  },
  {
    "id": "adcfe4db619025975e98f5ef8792d46e",
    "title": "游元墓因礼三峰禅师塔院",
    "authorName": "俞南史",
    "authorId": "adcfe4db61902597d1457b72d1457b72",
    "dynasty": "清",
    "content": [
      "暮春招我友，轻帆远相属。",
      "溪尽未即登，舍舟遂遵陆。",
      "憩荫稍迟留，一览契遐瞩。",
      "钟声杳霭间，流映春山绿。",
      "径僻步纡回，空香沾草木。",
      "绀宇插松颠，花宫掩深曲。",
      "入门器钵严，瞻礼威仪肃。",
      "高下随所构，长廊递相续。",
      "水色湛虚明，幽林隐清馥。",
      "惜哉创者难，遗影空堂宿。",
      "静念有余思，踌蹰下山麓。"
    ]
  },
  {
    "id": "adcfe4db61990c5167788c561f8e0322",
    "title": "送沙斗初渡江",
    "authorName": "吴泰来",
    "authorId": "adcfe4db61990c51d1457b72db957c62",
    "dynasty": "清",
    "content": [
      "经年离别楚天遥，重向河梁折柳条。",
      "八月凉风吹早雁，一江秋雨送寒潮。",
      "西津云树帆初落，南部烟花恨未消。",
      "想到芜城怀古地，愁人无那广陵箫。"
    ]
  },
  {
    "id": "adcfe4db61990c512417a0f223362ba4",
    "title": "挽李客山徵君",
    "authorName": "吴泰来",
    "authorId": "adcfe4db61990c51d1457b72db957c62",
    "dynasty": "清",
    "content": [
      "少微星掩碧天空，耆旧雕残此日中。",
      "一代文章传倚马，百年心迹寄冥鸿。",
      "身藏人海何妨隐，名列儒林未是穷。",
      "怅望青山埋骨地，要离冢畔起秋风。"
    ]
  },
  {
    "id": "adcfe4db61990c517b5d466ae8090525",
    "title": "十八盘",
    "authorName": "吴泰来",
    "authorId": "adcfe4db61990c51d1457b72db957c62",
    "dynasty": "清",
    "content": [
      "苍崖破天根，壁立生万象。",
      "丹梯垂铁锁，猿鸟不敢傍。",
      "天阙郁嵯峨，风云日摩荡。",
      "仰穿但壁削，俯视惊漭瀁。",
      "孤松倒千寻，夭矫忽奔放。",
      "飞泉劈阴崖，石角皆怒向。",
      "凌虚步弥局，造极神乃王。",
      "冥思真宰理，雕镂穷异状。",
      "遐哉七十君，灵迹空想像。",
      "云亭尚崔嵬，简册应沦丧。",
      "吾将采琼蕤，高卧观叠嶂。"
    ]
  },
  {
    "id": "adcfe4db61990c5167f6cd0d77f7ead8",
    "title": "虎山夜泊",
    "authorName": "吴泰来",
    "authorId": "adcfe4db61990c51d1457b72db957c62",
    "dynasty": "清",
    "content": [
      "月白江气寒，秋波澹容与。",
      "征帆投远村，哀雁寻荒渚。",
      "惟见打鱼人，隐隐烟中语。"
    ]
  },
  {
    "id": "adcfe4db61990c51b0e3a6ea94b7a7df",
    "title": "吴越王庙歌",
    "authorName": "吴泰来",
    "authorId": "adcfe4db61990c51d1457b72db957c62",
    "dynasty": "清",
    "content": [
      "异人初起天目峰，金戈百战挥群龙。",
      "罗平妖鸟一朝尽，峨峨王业钱塘宫。",
      "纥干山头冻雀死，砀山小民作天子。",
      "丹书铁券渡江来，尚父空名真足耻。",
      "惜哉不用罗江东，交臂事贼非英雄。",
      "子孙相承六十载，落人掌握何匆匆。",
      "当年万弩射涛处，铁幢高耸樟亭路。",
      "英姿飒爽已千年，至今吴越蒙安堵。",
      "吴越江山总寂寥，钱塘宫阙草萧萧。",
      "荒碑犹立表忠观，古祠空对浙江潮。",
      "潮生潮落悲今古，运去时来何足数。",
      "一声白雁下江南，临安又作降王土。"
    ]
  },
  {
    "id": "adcfe4db61990c51c51feb940a4c0784",
    "title": "天井滩",
    "authorName": "吴泰来",
    "authorId": "adcfe4db61990c51d1457b72db957c62",
    "dynasty": "清",
    "content": [
      "五里闻滩声，惊雷聒晴昼。",
      "行人戒戙楫，欲往不敢骤。",
      "夤缘涉葭苇，倏忽抵岩窦。",
      "洪涛倾山来，万窍各奔凑。",
      "仰窥若建瓴，直上比县溜。",
      "石如痴龙蟠，水作外蛇斗。",
      "中流入盘涡，震荡几致覆。",
      "冯夷悯其劳，灵风幸相佑。",
      "千摇遂出谷，回波带清沤。",
      "长年颜始开，邻榜曲已奏。",
      "回思踏奇险，失足那可救。",
      "停桡一长吟，久客悲老瘦。"
    ]
  },
  {
    "id": "adcfe4db61990c513ba4c58a90d59576",
    "title": "横石",
    "authorName": "吴泰来",
    "authorId": "adcfe4db61990c51d1457b72db957c62",
    "dynasty": "清",
    "content": [
      "出险复入险，目眩心长摇。",
      "沧江忽一束，巨石当岩㠂。",
      "槎丫藤外卷，窍穴风中号。",
      "急流乱澎湃，众水喧嗷嘈。",
      "冲波走逆浪，百丈连山腰。",
      "来舟如轻凫，瞥眼不可招。",
      "冥冥入暗谷，飒飒闻悲猱。",
      "嗟哉造化奇，设险非一朝。",
      "我闻垂堂戒，胡乃轻鸿毛。",
      "作诗招征魂，日落风萧骚。"
    ]
  },
  {
    "id": "adcfe4db61990c51b860ec511ac17d95",
    "title": "宿水竹居连日风雨偶赋短歌简黄芳亭赵升之",
    "authorName": "吴泰来",
    "authorId": "adcfe4db61990c51d1457b72db957c62",
    "dynasty": "清",
    "content": [
      "老南老屋吹春风，辛夷欲谢夭桃红。",
      "平堤水涨野烟合，柳塘阴雨愁蒙蒙。",
      "林深无人掩茅屋，棐几湘帘净尘俗。",
      "幽禽隔竹一声啼，芳草当阶几丛绿。",
      "闲窗坐对一樽酒，苦忆南村素心友。",
      "著屐冲泥兴不辞，传书折简情何有。",
      "流光抛人春可怜，城西水榭花莲天。",
      "锦屏绣幕看不足，青林几日闻啼鹃。",
      "今年花红不相觅，来岁花开定相忆。",
      "烟波千里两愁心，君住江南我江北。"
    ]
  },
  {
    "id": "adcfe4db61990c519719cd8b96ac1802",
    "title": "题姚雪轩吴山晴翠图用东坡烟江叠嶂图韵",
    "authorName": "吴泰来",
    "authorId": "adcfe4db61990c51d1457b72db957c62",
    "dynasty": "清",
    "content": [
      "浮峦暖翠江南山，白云半化青林烟。人家历历住崖谷，小桥茅屋村依然。",
      "柔枝低压采樵径，落花乱点春岩泉。青溪万转深不测，错疑路入黄花川。",
      "上方楼阁空翠里，松杉明灭斜阳前。吾庐窈窕在何处，尧峰一角青镵天。",
      "客游到此忘寝食，毫端墨妙争清妍。五湖咫尺在眼底，何不归种香溪田。",
      "君不见雪轩当日官沅口，潇湘风景过三年。苍梧云低天漠漠，斑竹雨暗春娟娟。",
      "自从拂衣林下隐，近已抱犊山中眠。画禅书圣两无敌，芒鞋入市称癯仙。",
      "此图示我良有意，结习未化终前缘。作诗寄与订后约，他年为我重写陶令《归来篇》。"
    ]
  },
  {
    "id": "adcfe4db619c5620ba421292d46d5f90",
    "title": "登黄山",
    "authorName": "俞允若",
    "authorId": "adcfe4db619c5620d1457b72d1457b72",
    "dynasty": "清",
    "content": [
      "漂泊身同不系舟，大江南北任沈浮。",
      "故园乍到翻如客，旧友重逢祇诉愁。",
      "剩水残山新阅历，野田荒圃小勾留。",
      "眼前何计苏民困，话到沧桑泪欲流。"
    ]
  },
  {
    "id": "adcfe4db619c5620d5adc0cfc52e2126",
    "title": "思家",
    "authorName": "俞允若",
    "authorId": "adcfe4db619c5620d1457b72d1457b72",
    "dynasty": "清",
    "content": [
      "眼前烽火满乡关，镇日思家鬓渐斑。",
      "昨夜二更明月里，断鸿衔梦上君山。"
    ]
  },
  {
    "id": "adcfe4db619c56202a7e0d7aba7c8350",
    "title": "七夕",
    "authorName": "俞允若",
    "authorId": "adcfe4db619c5620d1457b72d1457b72",
    "dynasty": "清",
    "content": [
      "鹊桥风冷角声寒，斜月朦胧怯夜阑。",
      "诉尽离愁添别绪，年年此夕不成欢。"
    ]
  },
  {
    "id": "adcfe4db619c56209f3e1579e5b0fb58",
    "title": "古渡",
    "authorName": "俞允若",
    "authorId": "adcfe4db619c5620d1457b72d1457b72",
    "dynasty": "清",
    "content": [
      "古渡沙虚岸夜崩，隔溪冷月挂枯藤。",
      "归来雨急汀洲暗，认得山妻照蟹镫。"
    ]
  },
  {
    "id": "adcfe4db619c56203c451db4babd62bc",
    "title": "七月初五，夜梦一老人，携登亭台，饮予以酒，命咏二绝。时酒气在喉，残镫映窗，披衣记此",
    "authorName": "俞允若",
    "authorId": "adcfe4db619c5620d1457b72d1457b72",
    "dynasty": "清",
    "content": [
      "看月水在天，看水月在地。",
      "水月两相辉，游者得天趣。"
    ]
  },
  {
    "id": "adcfe4db619c56203c451db45b828cbf",
    "title": "七月初五，夜梦一老人，携登亭台，饮予以酒，命咏二绝。时酒气在喉，残镫映窗，披衣记此",
    "authorName": "俞允若",
    "authorId": "adcfe4db619c5620d1457b72d1457b72",
    "dynasty": "清",
    "content": [
      "君爱尊中酒，我爱几上诗。",
      "黄酒与白云，悠悠无尽时。"
    ]
  },
  {
    "id": "adcfe4db619d0b15f13cb1b37b4eb0b9",
    "title": "延平怀古",
    "authorName": "龚景瀚",
    "authorId": "adcfe4db619d0b153e15cc113fab5890",
    "dynasty": "清",
    "content": [
      "青山蹀躞从西来，延平之城当其隈。",
      "危峦万仞飞雉堞，高楼杰阁横江开。",
      "大江日夜水东注，逆浪卷将山影去。",
      "峰回舟转不见城，双塔亭亭锁归路。",
      "建瓴势扼八闽吭，此地宁曰非岩疆。",
      "壮哉当年陈将军，百死不肯归高皇。",
      "吾闻有元当季年，兵戈满眼妖氛缠。",
      "盐徒走卒皆起事，平原白骨生烽烟。",
      "皇觉寺僧出淮右，五载群雄同授首。",
      "将军若使从中原，中山开平安足论。",
      "宁为鸡口勿牛后，丈夫固当自不朽。",
      "不然亦作元遗臣，岂能俯首事他人。",
      "汤公诛死廖公反，将军若降亦不免。",
      "扣舷我为将军歌，江声浩浩悲风多。",
      "青山绿水仍无恙，教陵松柏今如何。"
    ]
  },
  {
    "id": "adcfe4db619d0b15fad2e18f19a4133c",
    "title": "安庆谒余忠宣公墓",
    "authorName": "龚景瀚",
    "authorId": "adcfe4db619d0b153e15cc113fab5890",
    "dynasty": "清",
    "content": [
      "石人挑动黄河岸，汝颍蕲黄先作乱。",
      "二十四郡无平原，守臣望风如鼠窜。",
      "谁欤健者忠宣公，孤城血战波涛中。",
      "江淮蔽障岂敢必，尺寸亦以完吾忠。",
      "清水塘边公死处，血化为磷香入土。",
      "墓门松柏风萧萧，行人泪滴秋江雨。",
      "同志惟闻泰与李，元室科名三人耳。",
      "𤾂城何似石头城，千载宁为袁粲死。",
      "太仆当年最有名，可怜国史竟无成。",
      "寺僧真误乃公事，白发兴朝闻履声。"
    ]
  },
  {
    "id": "adcfe4db619d0b15a2d69920dc03bdbb",
    "title": "即事",
    "authorName": "龚景瀚",
    "authorId": "adcfe4db619d0b153e15cc113fab5890",
    "dynasty": "清",
    "content": [
      "出邑瘠而僻，古不通舟车。",
      "我来当四月，斗米三百余。",
      "中家力已殚，贫者将何如。",
      "有司急民隐，力请开仓储。",
      "恻然语众民，为我待须臾。",
      "兹邑距大府，迢迢千里途。",
      "大吏坐堂皇，幕客省文书。",
      "市区例供应，朝夕进所需。",
      "价廉米又凿，反斥斯言诬。",
      "有司默无策，束手徒嗟吁。",
      "贫民不敢怨，忍饥对妻孥。",
      "新禾登尚早，粒米真如珠。",
      "矫诏赈河内，吾思汲长孺。"
    ]
  },
  {
    "id": "adcfe4db619d0b15ae89047476ce494b",
    "title": "过六盘山纪事",
    "authorName": "龚景瀚",
    "authorId": "adcfe4db619d0b153e15cc113fab5890",
    "dynasty": "清",
    "content": [
      "六盘昨夜雷雨作，山东飞雨山西雹。",
      "天公岂独惎西民，划尽田禾一何虐。",
      "青者胡麻黄者麦，荞麦花开红间白。",
      "可怜昨日异今朝，败穗残花满阡陌。",
      "夏禾已熟不到口，秋禾尚弱更何有。",
      "男啼妇哭向田中，不望苍天望父母。",
      "长官清晨巡所部，走马田间相劳苦。",
      "回衙泣草告灾书，八羽星飞达大府。"
    ]
  },
  {
    "id": "adcfe4db619d0b1537a8fd0c07438288",
    "title": "正月六日安国镇道中",
    "authorName": "龚景瀚",
    "authorId": "adcfe4db619d0b153e15cc113fab5890",
    "dynasty": "清",
    "content": [
      "积雪半遮山，残冰犹在地。",
      "旭日射车窗，盎然有暖意。",
      "柳芽苞欲放，草色淡如睡。",
      "青葱未可言，各各含生气。",
      "因思前夜冷，缩脚不成寐。",
      "相去未经句，寒暄何太异。",
      "物极势必反，阳开本阴閟。",
      "至此见天心，因之悟人事。",
      "今兹看长养，畅畅群生遂。",
      "寄语苦寒人，慎勿怨憔悴。"
    ]
  },
  {
    "id": "adcfe4db619d0b150def85b5224582a3",
    "title": "豫让桥",
    "authorName": "龚景瀚",
    "authorId": "adcfe4db619d0b153e15cc113fab5890",
    "dynasty": "清",
    "content": [
      "志士各有立，处死焉能同。",
      "当时百里奚，亦不殉虞公。",
      "况复晋君在，虚器拥宫中。",
      "智氏非其主，安得云效忠。",
      "士为知己死，朋友理尚通。",
      "荣枯不改节，此事固足风。",
      "若云君臣义，天地相始终。",
      "宁论知不知，报施说亦穷。",
      "厉叔虽慷慨，愤怼非靖共。",
      "一死良为难，惜哉言不衷。"
    ]
  },
  {
    "id": "adcfe4db619d0b159cefaf6599915306",
    "title": "九日登皋兰山作",
    "authorName": "龚景瀚",
    "authorId": "adcfe4db619d0b153e15cc113fab5890",
    "dynasty": "清",
    "content": [
      "皋兰山，远在焉支之西千余里，金城城外安有此。",
      "隋人不学误题名，清秋九日策马来，登高远望赤雄哉。",
      "是非往迹何足问，对此茫茫且举杯。持螯饮酒歌慨慷，置身如在青天上。",
      "俯视秦川一气中，万里关河何莽苍。丈夫未得际风云，低头矮屋日论文。",
      "祭酒书生封侯相，功名何必三将军。四顾踌躇忽不乐，满目哀鸿在林薄。",
      "已费司农百万钱，诸君何以忧民瘼。南望况有欃与枪，洞庭两岸纷屯营。",
      "黄河之水滚滚从东去，安得挽入湖湘洗甲兵。"
    ]
  },
  {
    "id": "adcfe4db61a0b3d6344a893aaac438e7",
    "title": "杜曲",
    "authorName": "祁琳",
    "authorId": "adcfe4db61a0b3d6d1457b72d1457b72",
    "dynasty": "清",
    "content": [
      "杜曲回看十里霞，杏花村里酒帘斜。",
      "漫夸尺五风流地，已属城南处士家。"
    ]
  },
  {
    "id": "adcfe4db61abf04b7e7b21aa3061620d",
    "title": "寄怀",
    "authorName": "蒋湘墉",
    "authorId": "adcfe4db61abf04bd1457b72d1457b72",
    "dynasty": "清",
    "content": [
      "谁道离心白羽轻，倚栏惆怅若为情。",
      "月明海上天如曙，春入河流夜有声。",
      "千里传书无过雁，五更疏梦怕啼莺。",
      "西窗别后人何计，憔悴芳华隔凤城。"
    ]
  },
  {
    "id": "adcfe4db61baabd22418faa80219f756",
    "title": "偶阅黄岘孙参军艺兰馆诗草中有甲申1884乙酉1885两年马江基隆纪事诗稽覈精详当日战守情形历历在目言者无罪闻者足戒洵统兵者之龟鉴也意有所感追和八首",
    "authorName": "张景祁",
    "authorId": "adcfe4db61baabd2fface838d1457b72",
    "dynasty": "清",
    "content": [
      "一从互市遍闽东，海角频吹舶趠风。",
      "破浪早忧鲸力厚，插天顿失虎门雄。",
      "敌情要约还修礼，廷议羁縻适启戎。",
      "枕上行师多掣肘，疆臣何自奏肤功。"
    ]
  },
  {
    "id": "adcfe4db61baabd22418faa8c59b34bd",
    "title": "偶阅黄岘孙参军艺兰馆诗草中有甲申1884乙酉1885两年马江基隆纪事诗稽覈精详当日战守情形历历在目言者无罪闻者足戒洵统兵者之龟鉴也意有所感追和八首",
    "authorName": "张景祁",
    "authorId": "adcfe4db61baabd2fface838d1457b72",
    "dynasty": "清",
    "content": [
      "汉使来乘博望槎，淋漓檄草走龙蛇。",
      "黄门抗疏担时局，白袷谈兵压将家。",
      "料敌几曾窥聚米，运筹争欲唱量沙。",
      "征南饶有春秋癖，武库罗胸也合夸。"
    ]
  },
  {
    "id": "adcfe4db61baabd22418faa81f621f51",
    "title": "偶阅黄岘孙参军艺兰馆诗草中有甲申1884乙酉1885两年马江基隆纪事诗稽覈精详当日战守情形历历在目言者无罪闻者足戒洵统兵者之龟鉴也意有所感追和八首",
    "authorName": "张景祁",
    "authorId": "adcfe4db61baabd2fface838d1457b72",
    "dynasty": "清",
    "content": [
      "羽扇挥军气象豪，兵机赤手一身操。",
      "俄惊锁链连江断，不见楼船蹴浪高。",
      "匿迹深山同豹隐，伤心旧部化猿号。",
      "水犀战垒全销歇，空费筹边十载劳。"
    ]
  },
  {
    "id": "adcfe4db61baabd22418faa87a5c8744",
    "title": "偶阅黄岘孙参军艺兰馆诗草中有甲申1884乙酉1885两年马江基隆纪事诗稽覈精详当日战守情形历历在目言者无罪闻者足戒洵统兵者之龟鉴也意有所感追和八首",
    "authorName": "张景祁",
    "authorId": "adcfe4db61baabd2fface838d1457b72",
    "dynasty": "清",
    "content": [
      "将军绁马镇长门，犄角偏师护本根。",
      "差喜老罴当道卧，免教狂象出林奔。",
      "安危呼吸关全局，功罪分明达九阍。",
      "向使重臣齐戮力，谁闻野哭遍江村。"
    ]
  },
  {
    "id": "adcfe4db61baabd22418faa85d8b4246",
    "title": "偶阅黄岘孙参军艺兰馆诗草中有甲申1884乙酉1885两年马江基隆纪事诗稽覈精详当日战守情形历历在目言者无罪闻者足戒洵统兵者之龟鉴也意有所感追和八首",
    "authorName": "张景祁",
    "authorId": "adcfe4db61baabd2fface838d1457b72",
    "dynasty": "清",
    "content": [
      "边衅开端始越裳，蔓延台海益披猖。",
      "艨艟万里轻飞渡，岛屿千门费设防。",
      "筹笔独忧黄发老，将坛重泣紫髯郎。",
      "行辕日日徵歌舞，肯信军中气不扬。"
    ]
  },
  {
    "id": "adcfe4db61baabd22418faa87453194c",
    "title": "偶阅黄岘孙参军艺兰馆诗草中有甲申1884乙酉1885两年马江基隆纪事诗稽覈精详当日战守情形历历在目言者无罪闻者足戒洵统兵者之龟鉴也意有所感追和八首",
    "authorName": "张景祁",
    "authorId": "adcfe4db61baabd2fface838d1457b72",
    "dynasty": "清",
    "content": [
      "元戎持节渡重瀛，蕃舶潜踪蹑后程。",
      "十道供张传契箭，千村拱卫撤乡兵。",
      "叩关挑战声先夺，开壁鏖军计未成。",
      "六月匡王空奏绩，谁封京观殄长鲸。"
    ]
  },
  {
    "id": "adcfe4db61baabd22418faa8dad2b27d",
    "title": "偶阅黄岘孙参军艺兰馆诗草中有甲申1884乙酉1885两年马江基隆纪事诗稽覈精详当日战守情形历历在目言者无罪闻者足戒洵统兵者之龟鉴也意有所感追和八首",
    "authorName": "张景祁",
    "authorId": "adcfe4db61baabd2fface838d1457b72",
    "dynasty": "清",
    "content": [
      "杀气萧森海国秋，呼鹰台畔阵云收。",
      "门旗偃日啼乌乐，堠火连天战马愁。",
      "漫遣全军援后路，忽抛孤注失前筹。",
      "翻邀节钺岩疆寄，帐下儿曹说也羞。"
    ]
  },
  {
    "id": "adcfe4db61baabd22418faa8bd36ef9d",
    "title": "偶阅黄岘孙参军艺兰馆诗草中有甲申1884乙酉1885两年马江基隆纪事诗稽覈精详当日战守情形历历在目言者无罪闻者足戒洵统兵者之龟鉴也意有所感追和八首",
    "authorName": "张景祁",
    "authorId": "adcfe4db61baabd2fface838d1457b72",
    "dynasty": "清",
    "content": [
      "克敌端资将帅和，老臣慷忾奋天戈。",
      "出师两表心依阙，伏枕三呼梦渡河。",
      "星陨南荒倾柱石，狱兴北寺幻风波。",
      "乌孙跃马终输款，毕竟忠良翊赞多。"
    ]
  },
  {
    "id": "adcfe4db61baabd29b63cb8fb0f300f2",
    "title": "台湾纪事诗",
    "authorName": "张景祁",
    "authorId": "adcfe4db61baabd2fface838d1457b72",
    "dynasty": "清",
    "content": [
      "塞天箐木绝人寰，帝力经营列百蛮。",
      "自昔嵎夷曾建宅，尚馀盘古未开山。",
      "朝廷郑重珠崖议，瀛海周遭赤县环。",
      "独怪严霜飞暑路，八同关外振师还。"
    ]
  },
  {
    "id": "adcfe4db61baabd29b63cb8f8f091c46",
    "title": "台湾纪事诗",
    "authorName": "张景祁",
    "authorId": "adcfe4db61baabd2fface838d1457b72",
    "dynasty": "清",
    "content": [
      "洪涛山立鹿门开，澳市风腥蜑户来。",
      "楼阁幻成蛟蜃气，兵戈横扫髑髅台。",
      "惯从番舶徵瑰宝，谁向昆池验劫灰。",
      "莫讶赵佗轻敌汉，擎天孤柱亦雄才。"
    ]
  },
  {
    "id": "adcfe4db61baabd29b63cb8fd0706ae3",
    "title": "台湾纪事诗",
    "authorName": "张景祁",
    "authorId": "adcfe4db61baabd2fface838d1457b72",
    "dynasty": "清",
    "content": [
      "衡波楼橹下澎湖，衔璧降王出国都。",
      "绝域漫夸天设险，灵山忽见海呈图。",
      "修罗好战今何有，穷徼开荒古亦无。",
      "从此冠裳被殊俗，不缘吾道叹乘桴。"
    ]
  },
  {
    "id": "adcfe4db61baabd29b63cb8f94cd880f",
    "title": "台湾纪事诗",
    "authorName": "张景祁",
    "authorId": "adcfe4db61baabd2fface838d1457b72",
    "dynasty": "清",
    "content": [
      "天教鳌足奠沧溟，海若东来尽效灵。",
      "气泄金银穷地脉，志搜神怪补图经。",
      "鸡番也解输賨布，雉堞争看建屋瓴。",
      "持节那堪回首望，中原一发万山青。"
    ]
  },
  {
    "id": "adcfe4db61baabd29b63cb8fe96645db",
    "title": "台湾纪事诗",
    "authorName": "张景祁",
    "authorId": "adcfe4db61baabd2fface838d1457b72",
    "dynasty": "清",
    "content": [
      "怪雨盲风海外多，拊循百洞待天戈。",
      "屯田有策师充国，辟瘴无方疗伏波。",
      "但使投戈驯巨鳄，底须蒙鼓斫灵鼍。",
      "诏书恻怛来穷岛，喜听芦笙四面歌。"
    ]
  },
  {
    "id": "adcfe4db61baabd29b63cb8fd55e7184",
    "title": "台湾纪事诗",
    "authorName": "张景祁",
    "authorId": "adcfe4db61baabd2fface838d1457b72",
    "dynasty": "清",
    "content": [
      "奥府由来擅海王，不因地力尽农桑。",
      "接天瘴雨桄榔暗，绕郭鳞塍薯芋香。",
      "漫说丰穰占鹿社，休矜货贝出龙堂。",
      "愿教佩带移牛犊，棨戟何劳岁渡洋。"
    ]
  },
  {
    "id": "adcfe4db61baabd29b63cb8f20595618",
    "title": "台湾纪事诗",
    "authorName": "张景祁",
    "authorId": "adcfe4db61baabd2fface838d1457b72",
    "dynasty": "清",
    "content": [
      "琅峤苍茫接大瀛，全疆锁钥上游争。",
      "穹庐散结千村寨，战舰分驰十道兵。",
      "地结诸夷成互市，天生一岛作长城。",
      "防边早建忧时策，莫倚旃裘帐下盟。"
    ]
  },
  {
    "id": "adcfe4db61baabd29b63cb8f5fbb73fc",
    "title": "台湾纪事诗",
    "authorName": "张景祁",
    "authorId": "adcfe4db61baabd2fface838d1457b72",
    "dynasty": "清",
    "content": [
      "忆从闽海逐浮鸥，仰愧元珠浊水求。",
      "蛮语未参宣武幕，月明空吊庾公楼。",
      "谈瀛有客搜奇句，破浪何年补壮游。",
      "应笑张骞多凿空，欲将邹衍问神州。"
    ]
  },
  {
    "id": "adcfe4db61baabd227efed9f37f9c654",
    "title": "赠冒鹤亭孝廉",
    "authorName": "张景祁",
    "authorId": "adcfe4db61baabd2fface838d1457b72",
    "dynasty": "清",
    "content": [
      "陆机入洛年犹少，每诵清芬泪已潸。",
      "绘水名园馀草木，问天奇句压江山。",
      "兰陵载酒声华盛，莲社咨禅意气闲。",
      "采得蘅芜欣捧袂，只愁孤鹤又南还。"
    ]
  },
  {
    "id": "adcfe4db61baabd227efed9f8cc55367",
    "title": "赠冒鹤亭孝廉",
    "authorName": "张景祁",
    "authorId": "adcfe4db61baabd2fface838d1457b72",
    "dynasty": "清",
    "content": [
      "君家洗钵池头水，濯出诗肠锦万端。",
      "赋擅兰台长讽谕，辞成齑臼话辛酸。",
      "灵岩梦月凡尘远，海国寻春望眼宽。",
      "独怅鲲身蓬岛隔，何时重睹汉衣冠。"
    ]
  },
  {
    "id": "adcfe4db61baabd25b1ac208017b2a79",
    "title": "丙申1896早春感兴",
    "authorName": "张景祁",
    "authorId": "adcfe4db61baabd2fface838d1457b72",
    "dynasty": "清",
    "content": [
      "衰病经年霜鬓稀，又春新柳带烟肥。",
      "花前扫径非缘客，梦里还乡也当归。",
      "徙燕尘梁空阅世，驯鸥沧海久忘机。",
      "不愁寒雨连江暗，准备轻蓑向钓矶。"
    ]
  },
  {
    "id": "adcfe4db61baabd286e4819b7c71e440",
    "title": "台疆杂感",
    "authorName": "张景祁",
    "authorId": "adcfe4db61baabd2fface838d1457b72",
    "dynasty": "清",
    "content": [
      "基隆形势逊安平，使节偏屯北府兵。",
      "筹海十年成铸错，东溟从此失金城。"
    ]
  },
  {
    "id": "adcfe4db61baabd286e4819b8614c205",
    "title": "台疆杂感",
    "authorName": "张景祁",
    "authorId": "adcfe4db61baabd2fface838d1457b72",
    "dynasty": "清",
    "content": [
      "井邑初开尽废田，狮球通道集人烟。",
      "而今还作青芜国，屈指沧桑几变迁。"
    ]
  },
  {
    "id": "adcfe4db61baabd286e4819bb2b363e3",
    "title": "台疆杂感",
    "authorName": "张景祁",
    "authorId": "adcfe4db61baabd2fface838d1457b72",
    "dynasty": "清",
    "content": [
      "皇仁偃武恤疮痍，岂把珠崖弃若遗。",
      "穷发一隅怀汉德，鱼龙队里树旌旗。"
    ]
  },
  {
    "id": "adcfe4db61baabd286e4819b2cce630e",
    "title": "台疆杂感",
    "authorName": "张景祁",
    "authorId": "adcfe4db61baabd2fface838d1457b72",
    "dynasty": "清",
    "content": [
      "虎符龙章镇全洋，帐下儿曹似将狼。",
      "未见寇锋临战垒，忽惊刃血溅公堂。"
    ]
  },
  {
    "id": "adcfe4db61baabd286e4819b414d376d",
    "title": "台疆杂感",
    "authorName": "张景祁",
    "authorId": "adcfe4db61baabd2fface838d1457b72",
    "dynasty": "清",
    "content": [
      "岛国新更自建旄，登坛拜印励同袍。",
      "煌煌露布书犹湿，一夕扁舟驾海涛。"
    ]
  },
  {
    "id": "adcfe4db61baabd286e4819bb4ad823d",
    "title": "台疆杂感",
    "authorName": "张景祁",
    "authorId": "adcfe4db61baabd2fface838d1457b72",
    "dynasty": "清",
    "content": [
      "劫夺残阳事可哀，军储百万委蒿莱。",
      "摸金校尉知多少，不斩楼兰一级来。"
    ]
  },
  {
    "id": "adcfe4db61baabd286e4819bf8f9a3f1",
    "title": "台疆杂感",
    "authorName": "张景祁",
    "authorId": "adcfe4db61baabd2fface838d1457b72",
    "dynasty": "清",
    "content": [
      "大旗日落将星孤，半壁支支仗寄奴。",
      "犹道越南雄略在，鸦军齐作黑云都。"
    ]
  },
  {
    "id": "adcfe4db61baabd286e4819b4b98d121",
    "title": "台疆杂感",
    "authorName": "张景祁",
    "authorId": "adcfe4db61baabd2fface838d1457b72",
    "dynasty": "清",
    "content": [
      "绝岛尘生动鼓鼙，闭关难得一丸泥。",
      "鸡番亦惧刀兵劫，越险争防大甲溪。"
    ]
  },
  {
    "id": "adcfe4db61baabd286e4819b6ba71f81",
    "title": "台疆杂感",
    "authorName": "张景祁",
    "authorId": "adcfe4db61baabd2fface838d1457b72",
    "dynasty": "清",
    "content": [
      "昔年作尹海东头，宫阙金银发隐忧。",
      "眼见蛟龙营窟宅，从今域外问谁收。"
    ]
  },
  {
    "id": "adcfe4db61baabd286e4819bf275315f",
    "title": "台疆杂感",
    "authorName": "张景祁",
    "authorId": "adcfe4db61baabd2fface838d1457b72",
    "dynasty": "清",
    "content": [
      "投荒厌乱湿青衫，时事阽危口欲缄。",
      "差喜故人无恙在，身经破冢得归帆。"
    ]
  },
  {
    "id": "adcfe4db61baabd2e15b2807f0424e8a",
    "title": "甲申1884初夏法夷窥伺台北兵轮游奕不绝六月十五日攻燬基隆炮台旋据口岸久而不退诗以志愤",
    "authorName": "张景祁",
    "authorId": "adcfe4db61baabd2fface838d1457b72",
    "dynasty": "清",
    "content": [
      "浩气西来白，横吹瘴海氛。",
      "蜃楼藏怪雨，鸟阵堕寒云。",
      "穷岛全家寄，哀笳彻夜闻。",
      "何时宣庙略，麟阁奏奇勋。",
      "东瀛真锁钥，七省恃藩屏。",
      "鸡屿高横汉，狮球屹建瓴。",
      "蕃夷争互市，草木染馀腥。",
      "坐使神州地，狼烽满目青。",
      "星轺才入境，蕃舶已追踪。",
      "绁马濠环堑，飞书矢射墉。",
      "军心泣猿鹤，海气舞鱼龙。",
      "日盼援师集，沧溟隔万重。",
      "峻阪悬军久，戈船料敌轻。",
      "时危思大树，地险失长城。",
      "骠骑忽开府，条侯空掩营。",
      "近闻传箭急，风鹤尽疑兵。"
    ]
  },
  {
    "id": "adcfe4db61baabd229dd6cbebda44f74",
    "title": "后感事",
    "authorName": "张景祁",
    "authorId": "adcfe4db61baabd2fface838d1457b72",
    "dynasty": "清",
    "content": [
      "百万金缯遣议和，宁资兴国助天戈。",
      "叩关互市寰中遍，袖手观兵壁上多。",
      "几见珠盘坚誓约，徒劳玉斧划山河。",
      "插霄铜柱知谁建，异代犹思马伏波。",
      "临淮部曲恣逍遥，坐使狼烽偪蓟辽。",
      "喋血取污园庙土，发祥应念祖宗朝。",
      "中原割地臣真辱，暮气行军寇自招。",
      "犹幸西邻同责让，不令虏马踏云骄。",
      "全局难争一著棋，竟将险塞弃华离。",
      "田横誓众存孤岛，仓葛呼天树义旗。",
      "久隶皇图思禹奠，复沦戎索泣周遗。",
      "空拚万井涂膏血，卉服终看变鸟夷。",
      "先朝藩服首三韩，胁主齐盟自筑坛。",
      "薄海尚多修职贡，大邦原不倚屏翰。",
      "龙光旧接归怀易，虎旅新屯控制难。",
      "只恐天骄夷郡县，乐浪元菟阵云寒。"
    ]
  },
  {
    "id": "adcfe4db61be02c7673819ffbb3974a8",
    "title": "冬夜检书寒气逼人作此自遣",
    "authorName": "林元英",
    "authorId": "adcfe4db61be02c7d1457b72d1457b72",
    "dynasty": "清",
    "content": [
      "文史三冬足，澄怀卓荦观。",
      "千秋列眉睫，方寸起波澜。",
      "人定地疑僻，夜深镫亦寒。",
      "不妨北风劲，容膝易为安。"
    ]
  },
  {
    "id": "adcfe4db61bf222b78d150be9b89d32a",
    "title": "集舅氏吴明初先生邓尉山斋",
    "authorName": "徐枋",
    "authorId": "adcfe4db61bf222bd1457b72d1457b72",
    "dynasty": "清",
    "content": [
      "令节星霜改，荒村物色移。",
      "春溪平野阔，山月出林迟。",
      "夜饮家醅尽，风吹邻笛悲。",
      "梅花依旧白，回首一凄其。"
    ]
  },
  {
    "id": "adcfe4db61bf222b10653c07df56a00e",
    "title": "朱致一过山斋依韵答赠",
    "authorName": "徐枋",
    "authorId": "adcfe4db61bf222bd1457b72d1457b72",
    "dynasty": "清",
    "content": [
      "五载漂摇笠泽阴，偏因歌笑每沾襟。",
      "遗民独溅天南泪，归雁犹传塞北音。",
      "目极江湖沦故国，意存松石赏鸣琴。",
      "艰难契阔人间世，未许闲情别讨寻。"
    ]
  },
  {
    "id": "adcfe4db61bf222b29c672e51040da11",
    "title": "怅望",
    "authorName": "徐枋",
    "authorId": "adcfe4db61bf222bd1457b72d1457b72",
    "dynasty": "清",
    "content": [
      "中散平生多懒拙，虞卿此日独穷愁。",
      "百年身世双蓬鬓，万里江关一钓舟。",
      "未有真人来白水，敢言吾道付沧洲。",
      "乘槎已分无消息，又复惊心八月秋。"
    ]
  },
  {
    "id": "adcfe4db61bf222b29c672e5b2773c9a",
    "title": "怅望",
    "authorName": "徐枋",
    "authorId": "adcfe4db61bf222bd1457b72d1457b72",
    "dynasty": "清",
    "content": [
      "西来山色满晴空，东望重溟雾霭蒙。",
      "碧水天边低落日，白蘋江上动秋风。",
      "垂纶不为鲈鱼美，书帛难凭雁羽通。",
      "人事年年多错迕，谁云吾道已终穷。"
    ]
  },
  {
    "id": "adcfe4db61bf222b29c672e5635ca471",
    "title": "怅望",
    "authorName": "徐枋",
    "authorId": "adcfe4db61bf222bd1457b72d1457b72",
    "dynasty": "清",
    "content": [
      "新秋疏雨晚萧萧，岁月江河共寂寥。",
      "怅望天南多战伐，悲歌日暮起渔樵。",
      "几年未见参旗举，入晓犹看斗柄招。",
      "已罢东风乘汐汛，那知吴市有吹箫。"
    ]
  },
  {
    "id": "adcfe4db61bf222bb0ebab78b932ad12",
    "title": "题画松",
    "authorName": "徐枋",
    "authorId": "adcfe4db61bf222bd1457b72d1457b72",
    "dynasty": "清",
    "content": [
      "支离冰雪丹心在，偃蹇岩阿绿发茸。",
      "自是千年知汉腊，何曾一日受秦封。"
    ]
  },
  {
    "id": "adcfe4db61bf222b503c6f8980209755",
    "title": "题画",
    "authorName": "徐枋",
    "authorId": "adcfe4db61bf222bd1457b72d1457b72",
    "dynasty": "清",
    "content": [
      "欹树寒崖空复春，横波天末照闲身。",
      "胸中会可吞云梦，安得人间有片尘。"
    ]
  },
  {
    "id": "adcfe4db61bf222b503c6f89a6704abe",
    "title": "题画",
    "authorName": "徐枋",
    "authorId": "adcfe4db61bf222bd1457b72d1457b72",
    "dynasty": "清",
    "content": [
      "千春流水渺无津，万树桃花好避秦。",
      "高卧此中堪白首，不知人世有红尘。"
    ]
  },
  {
    "id": "adcfe4db61bf222b503c6f890c68ba5f",
    "title": "题画",
    "authorName": "徐枋",
    "authorId": "adcfe4db61bf222bd1457b72d1457b72",
    "dynasty": "清",
    "content": [
      "山围空翠扑人来，松起寒涛去复回。",
      "尽日看山浑不厌，茅斋低傍白云隈。"
    ]
  },
  {
    "id": "adcfe4db61bf222b503c6f896d0088bb",
    "title": "题画",
    "authorName": "徐枋",
    "authorId": "adcfe4db61bf222bd1457b72d1457b72",
    "dynasty": "清",
    "content": [
      "依然绿树与青山，木落山空风物间。",
      "自是经秋露真骨，不将丽景斗尘寰。"
    ]
  },
  {
    "id": "adcfe4db61bf222b503c6f89ae523442",
    "title": "题画",
    "authorName": "徐枋",
    "authorId": "adcfe4db61bf222bd1457b72d1457b72",
    "dynasty": "清",
    "content": [
      "三农盼望云肤寸，九野焦枯日色昏。",
      "赖有襄阳真墨妙，应时霖雨遍郊原。"
    ]
  },
  {
    "id": "adcfe4db61bf222ba86d96d38e43cd50",
    "title": "西堰",
    "authorName": "徐枋",
    "authorId": "adcfe4db61bf222bd1457b72d1457b72",
    "dynasty": "清",
    "content": [
      "风景百年归胜地，淹留一向到花源。桥连浦港蒹葭水，山入田原烟雨村。",
      "亦有疏钟来翠霭，看孤月动黄昏。此时身世双愁绝，且共渔樵尽酒尊。"
    ]
  },
  {
    "id": "adcfe4db61c04376b5a1d2771a68b261",
    "title": "金陵别方仲坚",
    "authorName": "黎兆熙",
    "authorId": "adcfe4db61c04376d1457b72d1457b72",
    "dynasty": "清",
    "content": [
      "秣陵三月路如何，料峭东风卷白波。",
      "早趁寒潮别君去，过江烟柳雨丝多。"
    ]
  },
  {
    "id": "adcfe4db61c043760124c7399a6877ec",
    "title": "巴东夜泊",
    "authorName": "黎兆熙",
    "authorId": "adcfe4db61c04376d1457b72d1457b72",
    "dynasty": "清",
    "content": [
      "腊日辞家长作客，高歌独对寒天碧。",
      "猎猎江风吹破裘，愁共波高一千尺。",
      "牛口滩头霜月明，秋风亭下暮涛生。",
      "危樯夜泊巴东县，听尽哀猿冷雁声。"
    ]
  },
  {
    "id": "adcfe4db61c75b90a5b30895c42ce982",
    "title": "闻蟋蟀有感",
    "authorName": "范姝",
    "authorId": "adcfe4db61c75b90d1457b72d1457b72",
    "dynasty": "清",
    "content": [
      "秋声听不得，况尔发哀吟。",
      "游子他乡泪，深闺此夜心。",
      "已怜妆阁静，还虑塞垣深。",
      "萧瑟西风紧，行看霜雪侵。"
    ]
  },
  {
    "id": "adcfe4db61cc31b9ca158628394a0b01",
    "title": "嘉州留别子弟辈",
    "authorName": "胡世安",
    "authorId": "adcfe4db61cc31b9d1457b72d1457b72",
    "dynasty": "清",
    "content": [
      "旋车风鹤际，别舸露葭前。",
      "今夕称游子，春光忆隔年。",
      "莱庭怀舞彩，衡赋欠《归田》。",
      "饕禄非吾事，殷勤北雁传。"
    ]
  },
  {
    "id": "adcfe4db61cc31b95af21d0245287075",
    "title": "同雷伯石朱廉水宏善寺观海棠",
    "authorName": "胡世安",
    "authorId": "adcfe4db61cc31b9d1457b72d1457b72",
    "dynasty": "清",
    "content": [
      "精蓝丛灌隐南村，双树还堪止世尊。",
      "地僻且能辞俗驾，春深犹有未醒魂。",
      "攒红玉界铢衣缬，浮白云窠醉颊浑。",
      "谁是前身拈笑侣，乱香飘缀不留痕。"
    ]
  },
  {
    "id": "adcfe4db61cdac9e03ec8e8a93d598b0",
    "title": "宿焦山绿雪庵",
    "authorName": "行泰",
    "authorId": "adcfe4db61cdac9ed1457b72d1457b72",
    "dynasty": "清",
    "content": [
      "朝朝江北望江南，欲解愁怀复一探。",
      "夜静钟声沈竹榻，月明禅语出萝龛。"
    ]
  },
  {
    "id": "adcfe4db61d59d3dfcd8a8c7ab3538f3",
    "title": "酬刘铁庵次张笨山韵",
    "authorName": "汪鹤孙",
    "authorId": "adcfe4db61d59d3dd1457b72d1457b72",
    "dynasty": "清",
    "content": [
      "骏马长鸣日，蛾眉只索居。",
      "玉禾惊岁晚，团扇及秋疏。",
      "荷锸宜耽酒，然藜莫校书。",
      "幽栖能结伴，选胜到精庐。"
    ]
  },
  {
    "id": "adcfe4db61d59d3ded592c2ae8da3594",
    "title": "广游仙寺",
    "authorName": "汪鹤孙",
    "authorId": "adcfe4db61d59d3dd1457b72d1457b72",
    "dynasty": "清",
    "content": [
      "瑶岛灵踪未易寻，古来名籍却森森。",
      "悬知易贵非仙骨，要识难穷是道心。"
    ]
  },
  {
    "id": "adcfe4db61d59d3ded592c2a8d1d72ba",
    "title": "广游仙寺",
    "authorName": "汪鹤孙",
    "authorId": "adcfe4db61d59d3dd1457b72d1457b72",
    "dynasty": "清",
    "content": [
      "割肉携归洵足豪，细君畅好共持醪。",
      "汉廷枚马皆厮品，不及东方待诏高。"
    ]
  },
  {
    "id": "adcfe4db61d59d3ded592c2ae41038c7",
    "title": "广游仙寺",
    "authorName": "汪鹤孙",
    "authorId": "adcfe4db61d59d3dd1457b72d1457b72",
    "dynasty": "清",
    "content": [
      "高阁通天讵降真，沈檀扰扰祇埃尘。",
      "蓬山吾辈须争座，不作持幢捣药人。"
    ]
  },
  {
    "id": "adcfe4db61d59d3ded592c2a843ad0ba",
    "title": "广游仙寺",
    "authorName": "汪鹤孙",
    "authorId": "adcfe4db61d59d3dd1457b72d1457b72",
    "dynasty": "清",
    "content": [
      "幽忧最是人间累，放旷元为学道先。",
      "可爱当年王子晋，吹笙未了便登仙。"
    ]
  },
  {
    "id": "adcfe4db61d59d3d9df2b2611cffcd45",
    "title": "广游仙寺其二",
    "authorName": "汪鹤孙",
    "authorId": "adcfe4db61d59d3dd1457b72d1457b72",
    "dynasty": "清",
    "content": [
      "尽日风波思不惊，绿蓑青笠最清真。",
      "吾师合是元真子，紫绶朱轓岂足荣。"
    ]
  },
  {
    "id": "adcfe4db61dac68d6c16937785999093",
    "title": "怀邓孝威",
    "authorName": "彭桂",
    "authorId": "adcfe4db61dac68dd1457b72d1457b72",
    "dynasty": "清",
    "content": [
      "北风吹雪别芜域，垂柳春来倍系情。",
      "江寺月明楼尚掩，海田潮退岛堪耕。",
      "送穷心事宁闻道，排难风尘亦好名。",
      "何似闭门长啸傲，一床书卷付镫檠。"
    ]
  },
  {
    "id": "adcfe4db61dac68d06bc089dbcf2b0fb",
    "title": "答怀阎再彭",
    "authorName": "彭桂",
    "authorId": "adcfe4db61dac68dd1457b72d1457b72",
    "dynasty": "清",
    "content": [
      "记别淮阴掷钓竿，楚天云树竟漫漫。",
      "徒劳问答皆宾戏，始信文章果说难。",
      "肥马尘中孤客贱，严霜梦里故乡寒。",
      "自惭未得酬知己，腰下吴钩怕解看。"
    ]
  },
  {
    "id": "adcfe4db61dae178ea68bf20df5c4a00",
    "title": "送辛锡传表兄之官中州",
    "authorName": "陈德华",
    "authorId": "adcfe4db61dae178d1457b72d1457b72",
    "dynasty": "清",
    "content": [
      "仙才久冠上林枝，又见分符捧檄时。",
      "百里莺花香自撷，一官书剑静相随。",
      "多才好作《梁园赋》，乘兴还题《艮岳诗》。",
      "政简鸣琴胥就理，清声应早达彤墀。"
    ]
  },
  {
    "id": "adcfe4db61e7eeac6071a113e2c932bd",
    "title": "夏日集西园分赋得宜字",
    "authorName": "弘昴",
    "authorId": "adcfe4db61e7eeacd1457b72d1457b72",
    "dynasty": "清",
    "content": [
      "日上林园客到时，轻风薄哓正相宜。",
      "一帘野翠山光动，半榻清阴竹影移。",
      "酒泻荷筒行把盏，书成蕉叶坐题诗。",
      "诸公饶有西园兴，翰墨幽香拂砚池。"
    ]
  },
  {
    "id": "adcfe4db61f1097be4818d1e3d7b5b13",
    "title": "春郊独步",
    "authorName": "徐寅吉",
    "authorId": "adcfe4db61f1097bd1457b72d1457b72",
    "dynasty": "清",
    "content": [
      "半面山滩半水滨，携筇得得独寻春。",
      "桃争映面怜新雨，柳欲扬眉认故人。",
      "茅屋几家成小集，芳郊一路绝纤尘。",
      "牧童指点平桥路，草软花稠近禊辰。"
    ]
  },
  {
    "id": "adcfe4db61f1097b24c92ed4f2c5ace0",
    "title": "梅坡弟生子喜而赋赠",
    "authorName": "徐寅吉",
    "authorId": "adcfe4db61f1097bd1457b72d1457b72",
    "dynasty": "清",
    "content": [
      "听说添丁喜不支，莫嫌白发始生儿。",
      "仙桃实绽何嫌晚，黄菊花香转爱迟。",
      "凤觉有毛方焕彩，麟知生角自矜奇。",
      "由来天道堪凭信，积累如君稳报施。"
    ]
  },
  {
    "id": "adcfe4db61f1097b48d8b4fb7ebcc2c0",
    "title": "梦游随园",
    "authorName": "徐寅吉",
    "authorId": "adcfe4db61f1097bd1457b72d1457b72",
    "dynasty": "清",
    "content": [
      "金陵回首隔江天，重访随园好梦圆。",
      "不比蒙庄矜化蝶，惟联临汝赋游仙。",
      "松篁有约徵前契，猿鸟相亲认旧缘。",
      "更有未穷名胜处，怎能此夕永如年。"
    ]
  },
  {
    "id": "adcfe4db61f1097b6bc29c392bf11f52",
    "title": "重九前江干野步",
    "authorName": "徐寅吉",
    "authorId": "adcfe4db61f1097bd1457b72d1457b72",
    "dynasty": "清",
    "content": [
      "重阳节近动游情，景色秋深满眼清。",
      "两岸芦侵衰鬓白，一林枫醉夕阳晴。",
      "江中浪定涵帆影，天半云飞带雁声。",
      "未到题糕先寄赏，笇来真不负斯行。"
    ]
  },
  {
    "id": "adcfe4db61f1097b2bfe9d4043d6a837",
    "title": "程百泉和京江卢估之对菊四首寄示依和",
    "authorName": "徐寅吉",
    "authorId": "adcfe4db61f1097bd1457b72d1457b72",
    "dynasty": "清",
    "content": [
      "西风帘卷动秋思，香冷惟宜酒一卮。",
      "为向丛中寻寿客，因于岭上忆前诗。",
      "小春景色君能爱，老圃繁华我亦知。",
      "独惜卢鸿谋面未，远书欲达恐羁迟。"
    ]
  },
  {
    "id": "adcfe4db61f1097b9e744dae685eac70",
    "title": "送诸老秋试感而有作",
    "authorName": "徐寅吉",
    "authorId": "adcfe4db61f1097bd1457b72d1457b72",
    "dynasty": "清",
    "content": [
      "闲居十载别南闱，诸老登场志不违。",
      "一局残棋思角胜，半生弱羽倦高飞。",
      "谅来笔得生花梦，应复戈回落日晖。",
      "年少相逢莫相笑，当时刘叟著麻衣。"
    ]
  },
  {
    "id": "adcfe4db61f1097bada3342ca0dd9d2c",
    "title": "冬月桃花",
    "authorName": "徐寅吉",
    "authorId": "adcfe4db61f1097bd1457b72d1457b72",
    "dynasty": "清",
    "content": [
      "后雕正是羡孤松，何意桃开竹外逢。",
      "特遣陶公呵冻笔，再来渔父话晴冬。",
      "放娇且喜霜难挫，解恨饶他雪未封。",
      "天纵一阳扶老干，成阴应不待春浓。"
    ]
  },
  {
    "id": "adcfe4db61f1097b8da765218b28e54f",
    "title": "和缪继丰赏菊",
    "authorName": "徐寅吉",
    "authorId": "adcfe4db61f1097bd1457b72d1457b72",
    "dynasty": "清",
    "content": [
      "清淡方能结净缘，引来白雪喜连篇。",
      "九秋独立心俱远，三径幽栖地觉偏。",
      "花不炎凉邀客赏，香惟悠久带霜妍。",
      "唤回春色西风里，欲与梅兄抗暮年。"
    ]
  },
  {
    "id": "adcfe4db61f59685f71b764eaa7adba3",
    "title": "游仇池坞访道初和尚",
    "authorName": "商元柏",
    "authorId": "adcfe4db61f59685d1457b72d1457b72",
    "dynasty": "清",
    "content": [
      "一径盘旋上，巉岩不可攀。",
      "白云藏野寺，黄叶满秋山。",
      "人语晴烟外，禅心碧水间。",
      "蒲团随意坐，倦鸟带云还。"
    ]
  },
  {
    "id": "adcfe4db61f6ef30988a865437149f50",
    "title": "秋闺",
    "authorName": "张学鲁",
    "authorId": "adcfe4db61f6ef30d1457b72d1457b72",
    "dynasty": "清",
    "content": [
      "窗前松露滴空阶，玉漏沈沈月影斜。",
      "忽听数声新雁唳，云山回首渺天涯。"
    ]
  },
  {
    "id": "adcfe4db61fd44444e18be31245b3524",
    "title": "官舍",
    "authorName": "唐文灼",
    "authorId": "adcfe4db61fd4444d1457b72d1457b72",
    "dynasty": "清",
    "content": [
      "官舍通村曲，居人但掩关。",
      "借贫坚酒禁，留病伴春闲。",
      "离思孤云外，乡心落照间。",
      "便归谁识得，萧飒改朱颜。"
    ]
  },
  {
    "id": "adcfe4db61ffd4208c3b71415b31235d",
    "title": "东征逾载整棹言归巡使黄玉圃先生索台湾近咏知其留心海国志在经纶非徒广览土风娱词翰已也赋此奉教",
    "authorName": "蓝鼎元",
    "authorId": "adcfe4db61ffd4200505eb354fa53be9",
    "dynasty": "清",
    "content": [
      "盛夏我将去，先生绣斧来。",
      "欲观君子化，以兹暂徘徊。",
      "邂逅若畴昔，雄谈何快哉。",
      "清风弥岛屿，百辟式丰裁。",
      "其如困羽檄，不待日追陪。",
      "我今整归棹，过从无嫌猜。",
      "所念经营者，先事去祸胎。",
      "愿言一为别，幸无忽草莱。"
    ]
  },
  {
    "id": "adcfe4db61ffd4208c3b7141eee91c0e",
    "title": "东征逾载整棹言归巡使黄玉圃先生索台湾近咏知其留心海国志在经纶非徒广览土风娱词翰已也赋此奉教",
    "authorName": "蓝鼎元",
    "authorId": "adcfe4db61ffd4200505eb354fa53be9",
    "dynasty": "清",
    "content": [
      "番黎素无知，浑噩近太古。",
      "只为巧伪引，讼争亦肆侮。",
      "睚眦动杀机，其心将莫御。",
      "所幸弗联属，社社自愚鲁。",
      "太上用夏变，衣冠与居处。",
      "使彼忘为番，齐民消党羽。",
      "其次俾畏威，罔敢生乖迕。",
      "无虐无令傲，服劳安作苦。",
      "恩胜即乱阶，煦嘘鼠为虎。",
      "所以王道平，不为矫枉补。"
    ]
  },
  {
    "id": "adcfe4db61ffd4208c3b7141ad726ea5",
    "title": "东征逾载整棹言归巡使黄玉圃先生索台湾近咏知其留心海国志在经纶非徒广览土风娱词翰已也赋此奉教",
    "authorName": "蓝鼎元",
    "authorId": "adcfe4db61ffd4200505eb354fa53be9",
    "dynasty": "清",
    "content": [
      "内山有生番，可以渐而熟。",
      "王化弃不收，犷悍若野鹿。",
      "穿箐截人首，饰金夸其族。",
      "自古以为常，近者乃更酷。",
      "我民则何辜，晨樵夕弗复。",
      "不庭宜有征，振威宁百谷。",
      "土辟听民趋，番驯赋亦足。",
      "如何计退避，画疆俾肆毒。",
      "附界总为戕，将避及床褥。"
    ]
  },
  {
    "id": "adcfe4db61ffd4208c3b7141929a6bda",
    "title": "东征逾载整棹言归巡使黄玉圃先生索台湾近咏知其留心海国志在经纶非徒广览土风娱词翰已也赋此奉教",
    "authorName": "蓝鼎元",
    "authorId": "adcfe4db61ffd4200505eb354fa53be9",
    "dynasty": "清",
    "content": [
      "凤山东南境，有地曰琅峤。",
      "厥澳通舟楫，山后接崇爻。",
      "宽旷兼沃衍，气势亦雄骁。",
      "兹土百年后，作邑不须𪚰。",
      "近以险阻弃，绝人长蓬蒿。",
      "利在曷可绝，番黎若相招。",
      "不为民所宅，将为贼所巢。",
      "遐荒莫过问，啸聚藏鸱枭。",
      "何如分汛弁，戒备一方遥。",
      "行古屯田策，令彼伏莽消。"
    ]
  },
  {
    "id": "adcfe4db61ffd4208c3b71416460c3aa",
    "title": "东征逾载整棹言归巡使黄玉圃先生索台湾近咏知其留心海国志在经纶非徒广览土风娱词翰已也赋此奉教",
    "authorName": "蓝鼎元",
    "authorId": "adcfe4db61ffd4200505eb354fa53be9",
    "dynasty": "清",
    "content": [
      "天子重海邦，宵旰念重洋。",
      "稔知民疾苦，经营固岩疆。",
      "先生代巡守，旷典岂寻常。",
      "勿虚此行行，使命乃有光。",
      "贱子虽不才，躬践戎马场。",
      "居东将二载，所见颇周详。",
      "曾将前箸借，孽丑俘且僵。",
      "承索台湾咏，草此留别章。",
      "狂言失忌讳，意念则深长。",
      "荛采檄有司，白简上朝堂。",
      "敉宁纪功德，山水并苍泱。"
    ]
  },
  {
    "id": "adcfe4db61ffd42067597b9b0de1ba80",
    "title": "台湾近咏十首呈巡使黄玉圃先生",
    "authorName": "蓝鼎元",
    "authorId": "adcfe4db61ffd4200505eb354fa53be9",
    "dynasty": "清",
    "content": [
      "东宁大海荒，从古无人至。",
      "明末群盗窠，岛夷互窃踞。",
      "郑氏奄而有，蔓延为边忌。",
      "我皇挞伐张，天威及魑魅。",
      "遂使瘴疠乡，文物渐昌炽。",
      "川原灵秀开，郁勃不可闭。",
      "式廓惟日增，蹙缩非长计。",
      "所当顺自然，疆理以时议。",
      "勿因去岁乱，畏噎却饭喜。"
    ]
  },
  {
    "id": "adcfe4db61ffd42067597b9babce4bc4",
    "title": "台湾近咏十首呈巡使黄玉圃先生",
    "authorName": "蓝鼎元",
    "authorId": "adcfe4db61ffd4200505eb354fa53be9",
    "dynasty": "清",
    "content": [
      "去岁群丑张，揭竿三十万。",
      "我旅一东征，倒戈云见晛。",
      "七日复全台，壶箪匝地献。",
      "可知帝德深，望云争革面。",
      "馀孽虽时有，死灰谋欲煽。",
      "旋起即扑除，夫谁与为叛。",
      "当兹振遒铎，教化不容缓。",
      "民心原犹水，东西流乍变。",
      "弃之铤而走，理之忠以劝。"
    ]
  },
  {
    "id": "adcfe4db61ffd42067597b9b49739299",
    "title": "台湾近咏十首呈巡使黄玉圃先生",
    "authorName": "蓝鼎元",
    "authorId": "adcfe4db61ffd4200505eb354fa53be9",
    "dynasty": "清",
    "content": [
      "台俗敝豪奢，乱后风犹昨。",
      "宴会中人产，衣裘贵戚愕。",
      "农惰士弗勤，逐末趋骄恶。",
      "嚣陵多健讼，空际见楼阁。",
      "无贱复无贵，相将事摴博。",
      "所当禁制严，威信同锋锷。",
      "勿谓我言迂，中心细忖度。",
      "为火莫为水，救时之良药。"
    ]
  },
  {
    "id": "adcfe4db61ffd42067597b9bafb56b95",
    "title": "台湾近咏十首呈巡使黄玉圃先生",
    "authorName": "蓝鼎元",
    "authorId": "adcfe4db61ffd4200505eb354fa53be9",
    "dynasty": "清",
    "content": [
      "闽学追鲁邹，东宁昧如障。",
      "当为延名儒，来兹开绛帐。",
      "俾知道在迩，尊君与亲上。",
      "子孝及父慈，友恭更廉让。",
      "从兹果力行，诱掖端趋向。",
      "其次论文章，经史为酝酿。",
      "古作秦汉前，八家当醯酱。",
      "制义本儒先，理明气欲王。",
      "洗伐去皮毛，大雅是宗匠。",
      "此地文风靡，起衰亦所望。"
    ]
  },
  {
    "id": "adcfe4db61ffd42067597b9bb5f3463f",
    "title": "台湾近咏十首呈巡使黄玉圃先生",
    "authorName": "蓝鼎元",
    "authorId": "adcfe4db61ffd4200505eb354fa53be9",
    "dynasty": "清",
    "content": [
      "台地一年耕，可馀七年食。",
      "寇乱继风灾，民间更萧索。",
      "今岁大有秋，仓储补云亟。",
      "谷贵虑民饥，谷贱农亦恻。",
      "厉禁久不弛，乃利于奸墨。",
      "徒有遏籴名，其实竟何益。",
      "估客既空归，裹足此寥寂。",
      "何如撙节之，一艘一百石。",
      "穷年移不尽，农商惠我德。",
      "幸与诸当途，从长一筹画。"
    ]
  },
  {
    "id": "adcfe4db61ffd42067597b9bfb1f51e8",
    "title": "台湾近咏十首呈巡使黄玉圃先生",
    "authorName": "蓝鼎元",
    "authorId": "adcfe4db61ffd4200505eb354fa53be9",
    "dynasty": "清",
    "content": [
      "累累何为者，西来偷渡人。",
      "锒铛杂贯索，一队一酸辛。",
      "嗟汝为饥驱，谓兹原隰畇。",
      "舟子任无咎，拮据买要津。",
      "宁知是偷渡，登岸祸及身。",
      "可恨在舟子，殛死不足云。",
      "汝道经鹭岛，稽察司马门。",
      "司马有印照，一纸为良民。",
      "汝愚乃至斯，我欲泪沾巾。",
      "哀哉此厉禁，犯者仍频频。",
      "奸徒畏盘诘，持照竟莫嗔。",
      "兹法果息奸，虽冤亦宜勤。",
      "如其或未必，宁施法外仁。"
    ]
  },
  {
    "id": "adcfe4db61ffd42067597b9bf12ec60f",
    "title": "台湾近咏十首呈巡使黄玉圃先生",
    "authorName": "蓝鼎元",
    "authorId": "adcfe4db61ffd4200505eb354fa53be9",
    "dynasty": "清",
    "content": [
      "台邑最褊小，徵粮视凤诸。",
      "土狭赋独重，民困曷以纾。",
      "台湾田一甲，内地十亩馀。",
      "甲租八九石，亩银一钱输。",
      "将银来比粟，相去竟何如。",
      "纳粟弊多端，斗斛交相愈。",
      "折色比时价，加倍复何居。",
      "凤诸虽厚敛，什百台版图。",
      "垦多或报少，以羡补不敷。",
      "台土瘠无旷，冲压且偏枯。",
      "安得相均匀，丈轻三邑俱。",
      "徵收同内地，含哺乐只且。"
    ]
  },
  {
    "id": "adcfe4db61ffd42067597b9b51df5514",
    "title": "台湾近咏十首呈巡使黄玉圃先生",
    "authorName": "蓝鼎元",
    "authorId": "adcfe4db61ffd4200505eb354fa53be9",
    "dynasty": "清",
    "content": [
      "郡东万山里，形胜罗汉门。",
      "其内开平旷，可容数十村。",
      "雄踞通南北，奸宄往来频。",
      "近以逋逃薮，议弃为荆蓁。",
      "此地田土饶，山木利斧斤。",
      "移民迁产宅，兵之亦龂龂。",
      "何如设屯戍，守备为游巡。",
      "左拊冈山背，右塞大武臀。",
      "既清逸贼窟，亦靖野番氛。",
      "府治得屏障，相需若齿唇。"
    ]
  },
  {
    "id": "adcfe4db61ffd42067597b9bc3e978a5",
    "title": "台湾近咏十首呈巡使黄玉圃先生",
    "authorName": "蓝鼎元",
    "authorId": "adcfe4db61ffd4200505eb354fa53be9",
    "dynasty": "清",
    "content": [
      "诸罗千里县，内地一省同。",
      "万山倚天险，诸港大海通。",
      "广野浑无际，民番各喁喁。",
      "上呼下则应，往返弥月终。",
      "不为分县理，其患将无穷。",
      "南划虎尾溪，北踞大鸡笼。",
      "设令居半线，更添游守戎。",
      "健卒足一千，分汛扼要冲。",
      "台北不空虚，全郡势自雄。",
      "晏海此上策，犹豫误乃公。"
    ]
  },
  {
    "id": "adcfe4db61ffd42067597b9ba9cdf9ca",
    "title": "台湾近咏十首呈巡使黄玉圃先生",
    "authorName": "蓝鼎元",
    "authorId": "adcfe4db61ffd4200505eb354fa53be9",
    "dynasty": "清",
    "content": [
      "台湾虽绝岛，半壁为籓篱。",
      "沿海六七省，口岸密相依。",
      "台安一方乐，台动天下疑。",
      "未雨不绸缪，侮予适噬脐。",
      "或云海外地，无令人民滋。",
      "有土此有人，气运不可羁。",
      "民弱盗将据，盗起番亦悲。",
      "荷兰与日本，眈眈共朵颐。",
      "王者大无外，何畏此繁蚩。",
      "政教消颇僻，千年拱京师。"
    ]
  },
  {
    "id": "adcfe4db6205a5f1dced643d9de9b56f",
    "title": "早行西直门外",
    "authorName": "田志苍",
    "authorId": "adcfe4db6205a5f1d1457b72d1457b72",
    "dynasty": "清",
    "content": [
      "晓发雾蒙蒙，垂鞭野径通。",
      "平桥烟水北，谯阁树林东。",
      "剩有蒹葭绿，还生菡萏红。",
      "翠微经雨后，高巘倚天中。"
    ]
  },
  {
    "id": "adcfe4db620a452cce46886ad576b570",
    "title": "吴三桂系马椿",
    "authorName": "黄兆麟",
    "authorId": "adcfe4db620a452cd1457b72d1457b72",
    "dynasty": "清",
    "content": [
      "濞王遗迹渌江涯，嶪巀危椿绕古霞。",
      "此处山中曾系马，当年井底欲鸣蛙。",
      "寒烟十里闻啼鴂，灌木干寻噪晚鸦。",
      "鱼足昔时成窃据，至今甲胄在长沙。"
    ]
  },
  {
    "id": "adcfe4db620a452c2a5a5e9634e7d149",
    "title": "诸葛武侯铜蒺藜歌",
    "authorName": "黄兆麟",
    "authorId": "adcfe4db620a452cd1457b72d1457b72",
    "dynasty": "清",
    "content": [
      "罡风卷空云四垂，扁舟驾浪帆不倚。篷窗开笥光陆离，云看武侯铜蒺藜。",
      "芒耀四射形模奇，苔斑变作鳞之而。古如宝采腾鼎彝，峭如圭角森岐嶷。",
      "锐如颖脱囊中锥，晃如霜锷生戟枝。是真神物何崛崎，当年武功屯虎貔。",
      "风云八阵开鱼丽，连濠密布如棘茨。贼骑却顾奔且驰，定军山畔愁云迷。",
      "五丈原头星陨辉，金刀祚尽哲人萎。此物光芒长不隳，邺宫铜雀久尘泥。",
      "此物雷霆为护持，木牛流马千秋遗。奇筹转饷咸仰追，岂知当日雄军威。",
      "杈丫满营助险巇，即今入手含霜晖。英风飒飒砭人肌，眼中如见千熊罴。",
      "戈矛森列扬灵旗，昔读我乡陶园诗。汉中通守曾得之，毛君何缘憩神祠。",
      "沙场寸铁行囊携，舟中濡笔不敢题，满江白浪腾蛟螭。"
    ]
  },
  {
    "id": "adcfe4db620a452c84e64c7b435ed16e",
    "title": "舟中杂诗",
    "authorName": "黄兆麟",
    "authorId": "adcfe4db620a452cd1457b72d1457b72",
    "dynasty": "清",
    "content": [
      "牛羊下夕阳，薄暝散层麓。",
      "一叟荷樵归，蹋烟入茅屋。",
      "渔舟争渡喧，夜气沈溪曲。",
      "孤云扶月来，窥我隔修竹。",
      "篷窗筛碎影，斜映一篇读。",
      "万籁寂无声，江水澹凉绿。",
      "寥寥玄化间，生意幽然足。"
    ]
  },
  {
    "id": "adcfe4db620a452c84e64c7b3306de97",
    "title": "舟中杂诗",
    "authorName": "黄兆麟",
    "authorId": "adcfe4db620a452cd1457b72d1457b72",
    "dynasty": "清",
    "content": [
      "颓云压崇岭，飞雨洒空江。",
      "滩声作雷吼，涛奔如急泷。",
      "沈阴裹孤艇，四顾但苍苍。",
      "倚枕坐深黑，只闻人语哤。",
      "冲风摧危壁，碎石堕琤瑽。",
      "舟子前后呼，篙楫相击撞。",
      "天威递收摄，急点停淙淙。",
      "开门望山岸，凉月挂鱼矼。"
    ]
  },
  {
    "id": "adcfe4db62107da7717627b3a27279b8",
    "title": "书马文毅公汇草辨疑后",
    "authorName": "徐金楷",
    "authorId": "adcfe4db62107da7d1457b72d1457b72",
    "dynasty": "清",
    "content": [
      "鲁公碑碣光千古，笔锋奔放丹心吐。劲节崚嶒未易攀，惟公忠烈堪俦伍。",
      "桂阳群蘖逞咆哮，平踏枢台列刀斧。索篆遗冠勒使降，嘈嘈沸沸纷如雨。",
      "铁石肝肠那可摇，骂贼声厉双晴努。阖室幽囚四载余，文山《正气歌》同谱。",
      "大笔高题击笏楼，草书仇校消艰苦。侍人惨怛注簪花，千金一字足扬诩。",
      "被絷不屈终殒身，精魂蓬勃鸣钟鼓。一时百口尽捐躯，从容慷慨闻畿辅。",
      "龙章叠沛粤西来，香风脉脉生皋浒。庙貌巍峨祀不衰，淋漓青史欣追数。",
      "剩稿犹余翰墨辉，蛟螭呵护光难腐。至今宝焰每干霄，云霞五色迷江浦。"
    ]
  },
  {
    "id": "adcfe4db62107da761f1861cd1b43e42",
    "title": "晚泊桃花口纪事",
    "authorName": "徐金楷",
    "authorId": "adcfe4db62107da7d1457b72d1457b72",
    "dynasty": "清",
    "content": [
      "洪流八月犹添涨，轻舠上下随波浪。晚泊桃花岸口间，惊雷恶雨齐奔放。",
      "风吼长空更助威，妖鲸怪鳄恣排漾。烧残宝炬地天昏，同舟行旅皆惆怅。",
      "无端动地起喧呼，乞命祈天声转壮。暗中摸索远难窥，磹一耀真魂丧。",
      "断维巨舰上游横，直吾五舟殊不让。危乎来势若山崩，四围浩淼无屏障。",
      "陡崖百尺既崚嶒，如此深宵谁得上。或携袱被走泥中，或奋攀援相弃攘。",
      "我闻生死由来总系天，吕梁蜀坂何无恙。平生忠信仗无亏，今日临危岂{忄索}妄。",
      "所嗟存敬逊无心，难空夷险诸尘相。但谨周行坦巨波，应驱飓母离漭沆。",
      "冲风果激怒涛开，洄流捩舵走斜偎。艨艟不碍小樯桅，鼓枻凌空亦怪哉。",
      "约略中流势愈乖，迢递飞惊又几回。长年三老尽疑猜，谁弄波涛戏吾侪。",
      "转瞬云收雨电弛，移舟且复沽清醅。平明打鼓乘风去，一啸南溟振八垓。"
    ]
  },
  {
    "id": "adcfe4db62107da7d6fa73fe16db593d",
    "title": "贞烈殷氏行",
    "authorName": "徐金楷",
    "authorId": "adcfe4db62107da7d1457b72d1457b72",
    "dynasty": "清",
    "content": [
      "扶舆正气凝津水，巴台十丈云中起。惨绝千秋殷氏操，西风一哭崩垣垒。",
      "十六梳头丽且庄，菱荷制佩芙蓉裳。楚楚蓁蓁花下萼，纷纷人说郁金堂。",
      "施衿何意遭嚚恶，穿墉穿屋纷相度。击碎珊瑚心不渝，炙燔任肆千般虐。",
      "爆爆炖炖肌尽残，屹然劲节无盘跚。众愤徵歌写幽恨，香风脉脉透琅玕。",
      "卓哉太守真英灼，亟遣官司讯帷箔。烂额焦头衽席间，九死余生犹婉若。",
      "漫为好语谢长官，鸨羽籧筱终讳却。八龙蜿蜿扶云车，几日升皇别城郭。",
      "我闻古来贞烈焕坛壝，惟拚一死全纲维。谁复夜夜深闺月，洒遍残红泣子规，叹息氏年方弱小，珠辉玉洁全贞皎。",
      "钳口珍谈淋烙凶，从容完璞归青杳。不须哭赴海门潮，不须愤藉新城𢁕。",
      "不须匕首觅夫人，不须鸩羽藏清醥。但冀吾生释罪愆，忍令尊亲逢指眺。",
      "终始孤芳秘自珍，亭亭净植出泥沼。凄其一片泣幽明，轻寒五月燕山绕。",
      "姓氏从教丽泰华，参天伟节中逵表。郡符一夜到城来，裁诗结伴相喧豗。",
      "或欲陈刍瞻外椁，或欲镌石树瑶台。我思风化从来起闺无，拍案为呼真节苦。",
      "仁厚存心铁石肠，大白不涅谁能伍。窈忽精魂郁森碧，蟠天匝地鸣金鼓。",
      "舆论蓬蓬塞太虚，广陵调绝哀言谱。神镜尤凭司牧贤，寒江月冷香魂吐。",
      "青冢烟迷贞不埋，剑花弹放春花腐。含毫洒泪写幽光，悲歌屡起酬清酤。",
      "极目殊恩沛自天，特表芳徽传万古。"
    ]
  },
  {
    "id": "adcfe4db62107da7a376d76aa6cb2ff1",
    "title": "读蒋安颐先生传因纪此歌",
    "authorName": "徐金楷",
    "authorId": "adcfe4db62107da7d1457b72d1457b72",
    "dynasty": "清",
    "content": [
      "鲸室珠，荆门玉，含辉韫璞全高躅。雄才屹嵂兮气拔俗，清声兰蕙兮词飞瀑。",
      "遭时不造兮怀纶縠，力葵茹藿天伦笃。有峰千仞兮溪数曲，风雨檀桥恣讲读。",
      "兴朝布化兮升遗伏，苍生霖雨东山卜，长揖故人无我辱。",
      "锦函香，奇文绿，陶情铅椠抚松菊。养天德者九十秋，订鸿编兮三百轴。",
      "嗟罹祝融之虐兮，徒见炉飞而焰逐。螭游兮，真神烛，鉴亡兮，惨万斛。",
      "肖潜光兮谥安颐，为报后昆之式谷。"
    ]
  },
  {
    "id": "adcfe4db621d805b9570680fa45944cb",
    "title": "宿射树坪",
    "authorName": "陶廷珍",
    "authorId": "adcfe4db621d805bd1457b72d1457b72",
    "dynasty": "清",
    "content": [
      "磴道盘空尽，斜坡接小村。",
      "半山遥见屋，深树不知门。",
      "水磨喧人语，风镫露石根。",
      "卸鞚聊住脚，雪夜梦难温。"
    ]
  },
  {
    "id": "adcfe4db621d805b54cabb0d9fbeea40",
    "title": "关山",
    "authorName": "陶廷珍",
    "authorId": "adcfe4db621d805bd1457b72d1457b72",
    "dynasty": "清",
    "content": [
      "秦中门户瞰临洮，万仞崇冈压巨鳌。",
      "凿险路分鹑首隘，盘空人俯陇头高。",
      "云移绝壁开熊馆，雪满长沟设虎牢。",
      "此去凉州风土近，马肥苜蓿酒蒲桃。"
    ]
  },
  {
    "id": "adcfe4db621d805b0549be0ae55b57e3",
    "title": "洛阳",
    "authorName": "陶廷珍",
    "authorId": "adcfe4db621d805bd1457b72d1457b72",
    "dynasty": "清",
    "content": [
      "瀍流西绕洛阳城，海内争传赤县名。",
      "地枕长河周下邑，天开神府汉东京。",
      "故宫秋草铜驼陌，老树斜阳杜宇声。",
      "况是经过风雪里，蓝衫破帽感书生。"
    ]
  },
  {
    "id": "adcfe4db621d805bd66735c4d8c032dc",
    "title": "盘豆驿",
    "authorName": "陶廷珍",
    "authorId": "adcfe4db621d805bd1457b72d1457b72",
    "dynasty": "清",
    "content": [
      "丛山如破衣，人似虱缘缝。",
      "盘旋一线中，欲速不得纵。",
      "高尘接云雾，填塞眼耳空。",
      "终朝汗如濯，肤曝烈日痛。",
      "荒驿竖孤烟，喘定一驻鞚。",
      "水浆乞茅店，安得量瓶瓮。",
      "出关马已瘏，望岳目犹送。",
      "长途聊自遣，羞作步兵恸。"
    ]
  },
  {
    "id": "adcfe4db622afa63727da4ab9713be32",
    "title": "雨中自玉屏放舟",
    "authorName": "邵庾曾",
    "authorId": "adcfe4db622afa63d1457b72d1457b72",
    "dynasty": "清",
    "content": [
      "枫林不断万山秋，烟景迷离一叶浮。",
      "石齿鸣雷过枕畔，浪花飞雪卷船头。",
      "溯洄欲尽峰腰转，晻霭初开雨脚收。",
      "回首黔岑渐迢隔，随波双楫达沅州。"
    ]
  },
  {
    "id": "adcfe4db622afa634e5995dc51f3d7de",
    "title": "舟行",
    "authorName": "邵庾曾",
    "authorId": "adcfe4db622afa63d1457b72d1457b72",
    "dynasty": "清",
    "content": [
      "水底青山屋底云，斜空归鸟影纷纷。",
      "半天风雨忽收去，泻作清泉百道分。"
    ]
  },
  {
    "id": "adcfe4db6230ae6c9297f85f78c43615",
    "title": "和渔笙岁暮即事元韵",
    "authorName": "鲍临",
    "authorId": "adcfe4db6230ae6cd1457b72d1457b72",
    "dynasty": "清",
    "content": [
      "万物纷纭录计然，扫除赖有笔如椽。",
      "惊闻巷口催年鼓，赢得床头押岁钱。",
      "好客都归诗社里，苦吟闲寄酒炉边。",
      "明朝记是新春日，影事从教算旧年。"
    ]
  },
  {
    "id": "adcfe4db623315d13a6c948d4145a794",
    "title": "舟次淮阴用东坡淮韵",
    "authorName": "赵青藜",
    "authorId": "adcfe4db623315d1d1457b72d1457b72",
    "dynasty": "清",
    "content": [
      "混混河水黄，清清淮水碧。",
      "二水会山阳，蒸作城霞赤。",
      "城下远游子，暝烟趋水驿。",
      "家山日以远，雁字云中隔。",
      "朝来风力柔，未可发洪泽。",
      "人生秉素志，所贵能自适。",
      "有河恣长饮，满腹愿已毕。",
      "不见贪者劳，那知静者佚。",
      "王孙出裤下，名亦垂金石。",
      "学道胡不为，功成徒见疾。"
    ]
  },
  {
    "id": "adcfe4db623315d15cdbce27e91a521d",
    "title": "梦王箬林先生",
    "authorName": "赵青藜",
    "authorId": "adcfe4db623315d1d1457b72d1457b72",
    "dynasty": "清",
    "content": [
      "束发识君名，少长识君书。识君官给谏，得罪江干居。",
      "江干日无事，愈复究虫鱼。人闲得片纸，珍似《兰亭》初。",
      "健笔既凌云，清肠甘野蔬。寂寞谢冠盖，潇洒理耕锄。",
      "我生实已晚，天涯窃绪余。忽得营营路，告我以君庐。",
      "扣门欣题鸟，转盼失庭除。邻鸡催月上，惆怅趣巾裾。"
    ]
  },
  {
    "id": "adcfe4db625391f1255992c6097abca5",
    "title": "秋闱首日八王允辞荐即事漫赋",
    "authorName": "高方",
    "authorId": "adcfe4db625391f1d1457b72d1457b72",
    "dynasty": "清",
    "content": [
      "无心帖括求高第，复上梁王却聘书。",
      "只为耽间成疾疢，非关傲世托耕锄。",
      "酒逢嘉会疏狂在，秋满长安寂寞余。",
      "自是不归归亦得，北来南去任樵渔。"
    ]
  },
  {
    "id": "adcfe4db625391f1c4a3675045659888",
    "title": "杏花绝句呈太仓王颛庵相国",
    "authorName": "高方",
    "authorId": "adcfe4db625391f1d1457b72d1457b72",
    "dynasty": "清",
    "content": [
      "花开艳说上林姿，二月街头未卖时。",
      "不是折来头上插，曲江春色有谁知。"
    ]
  },
  {
    "id": "adcfe4db62546418eca458bb81876bed",
    "title": "随山馆重晤节堪",
    "authorName": "朱启运",
    "authorId": "adcfe4db62546418d1457b72d1457b72",
    "dynasty": "清",
    "content": [
      "七载山楼替海浮，梁髯风骨冷砭秋。",
      "相看不改当时貌，一笑那知举世忧。",
      "挂壁龙吟须起蛰，通天狐醉可深尤。",
      "神中诗卷镫前语，恐惹霜痕拂钓钩。"
    ]
  },
  {
    "id": "adcfe4db625464180d262964421f0594",
    "title": "追和厉太鸿秦淮怀古",
    "authorName": "朱启运",
    "authorId": "adcfe4db62546418d1457b72d1457b72",
    "dynasty": "清",
    "content": [
      "匆匆南渡竞衣冠，谁料残棋一局看。",
      "末路功名如狗贱，先朝形胜本龙蟠。",
      "从来烟月悲尘劫，剩有春秋纪圣安。",
      "怊怅雨花台上望，孝陵松柏总摧残。"
    ]
  },
  {
    "id": "adcfe4db625464180d262964ea3505fd",
    "title": "追和厉太鸿秦淮怀古",
    "authorName": "朱启运",
    "authorId": "adcfe4db62546418d1457b72d1457b72",
    "dynasty": "清",
    "content": [
      "小朝廷已足欷歔，更遣偷安只岁馀。",
      "党论争迎秦相鹿，饥军犹厌武昌鱼。",
      "难凭锁钥千寻浪，若问兵戈一纸书。",
      "太息万梅花树下，衣冠遗瘗恨何如。"
    ]
  },
  {
    "id": "adcfe4db625464180d262964b9ec2b13",
    "title": "追和厉太鸿秦淮怀古",
    "authorName": "朱启运",
    "authorId": "adcfe4db62546418d1457b72d1457b72",
    "dynasty": "清",
    "content": [
      "尚忆湖边选莫愁，轻车细马一时收。",
      "但稽南部烟花籍，不筑东风燕子楼。",
      "玉树临春夸越艳，金鞭沙市看吴钩。",
      "依然采石矶前水，相送降旗出石头。"
    ]
  },
  {
    "id": "adcfe4db625464180d26296431ffcf32",
    "title": "追和厉太鸿秦淮怀古",
    "authorName": "朱启运",
    "authorId": "adcfe4db62546418d1457b72d1457b72",
    "dynasty": "清",
    "content": [
      "朱门草没大功坊，燕子归来旧话长。",
      "柳色自摇瓜步雨，笛声偏傍板桥霜。",
      "凄清玉匣藏衣地，想像宫车堕马妆。",
      "一种兴亡儿女怨，冷烟斜日吊孱王。"
    ]
  },
  {
    "id": "adcfe4db62546418477904ebba7a6bf0",
    "title": "雨中过句漏洞",
    "authorName": "朱启运",
    "authorId": "adcfe4db62546418d1457b72d1457b72",
    "dynasty": "清",
    "content": [
      "北流群山美清峭，此地信有仙人踪。",
      "绣屏围峙篸笏立，秀出万朵青芙蓉。",
      "我来手扶六尺筇，径欲独往登支峰。",
      "舟行日薄阴雨至，川陆一气腥鱼龙。",
      "西崦半明疏节行，东涧尽暝危根松。",
      "长虹下注吸江底，飞动似有风云从。",
      "千林无声歇螀蚓，万籁俄顷酣笙钟。",
      "村烟幕树摇葱茏，线缕并入江雾浓。",
      "须臾急点到篷背，凉意深袭秋衣重。",
      "驱舟出雨得一快，百道晴瀑悬淙淙。",
      "却思青鞋恣攀陟，但见丹壑浑霾封。",
      "吾生胜因夙所宗，洞天幽绝思一逢。",
      "仙源咫尺论万里，何物尘土污我容。",
      "推窗渺然默惆怅，山风猎猎如寒冬。"
    ]
  },
  {
    "id": "adcfe4db625464182659231529373971",
    "title": "赠张廉夫",
    "authorName": "朱启运",
    "authorId": "adcfe4db62546418d1457b72d1457b72",
    "dynasty": "清",
    "content": [
      "家无可以质钱之长物，乃有不知何代之古琴。张侯介介获我心，呜呼海内谁知音。",
      "颇闻此琴取高直，持向豪门不能识。三年折阅无售处，始肯贬捐为君得。",
      "我因何子幸接君，宫商入指如有神。此琴斫者亦是雷霄伦。",
      "其清如秋温如春，坚乃如石高如云。翔鸾注竹𤠔挂树，哀雁唳宵鸾唤晨。",
      "又如端人正士在林谷，观者但见衣冠肃。每问必答随浅深，有犯不校谁荣辱。",
      "知天下事不出门，尽人间书皆已读。艺成道见仕亦优，君复于世当何求。",
      "卑官叵耐五斗瞰，苦羡八极逍遥游。我思仙人皆古丘，偓佺征侨今在不。",
      "千金之躯且不恋，此琴性命相贼雠。知君读诗哑然笑，泠泠试作耳与吾心谋。"
    ]
  },
  {
    "id": "adcfe4db625c8496f8f960f001ae4732",
    "title": "寒夜",
    "authorName": "蒋业鼎",
    "authorId": "adcfe4db625c8496d1457b72d1457b72",
    "dynasty": "清",
    "content": [
      "寒风发清响，木叶忽纷飞。",
      "微月澹樵径，疏烟生竹扉。",
      "隔林深犬吠，远寺夜僧归。",
      "闲步寻幽兴，相于拟息机。"
    ]
  },
  {
    "id": "adcfe4db625c8496ad150a394e8b090c",
    "title": "送王兰泉先生归里",
    "authorName": "蒋业鼎",
    "authorId": "adcfe4db625c8496d1457b72d1457b72",
    "dynasty": "清",
    "content": [
      "莼鲈归思满吴淞，渺渺江云隔几重。",
      "画舫柳垂春斗酒，香林梅发晓携筇。",
      "暮潮雨歇过三泖，明月烟深到五茸。",
      "何日更来寻旧约，寒山同听夕阳钟。"
    ]
  },
  {
    "id": "adcfe4db626bb4a6326c66a9bf0ae8ea",
    "title": "拟刘禹锡春深",
    "authorName": "陈静英",
    "authorId": "adcfe4db626bb4a6d1457b72d1457b72",
    "dynasty": "清",
    "content": [
      "何处春深好，春深道韫家。",
      "绮窗闲咏絮，芳径偶寻花。",
      "艺敢夸三绝，胸宜富五车。",
      "曲栏闲倚遍，红日又西斜。"
    ]
  },
  {
    "id": "adcfe4db626bb4a68cbde762302ab6aa",
    "title": "癸丑四月得迪吉弟捷南宫报时避兵居乡",
    "authorName": "陈静英",
    "authorId": "adcfe4db626bb4a6d1457b72d1457b72",
    "dynasty": "清",
    "content": [
      "扰扰干戈里，惊闻此好音。",
      "不胜家国感，喜极反沾襟。"
    ]
  },
  {
    "id": "adcfe4db626bb4a6825fd9f3244e3426",
    "title": "绿珠",
    "authorName": "陈静英",
    "authorId": "adcfe4db626bb4a6d1457b72d1457b72",
    "dynasty": "清",
    "content": [
      "萧墙祸起欲何之，正是蛾眉报主时。",
      "一死莫言容易事，误他多少弱男儿。"
    ]
  },
  {
    "id": "adcfe4db626d9a92c4a848db2a4bbeb3",
    "title": "台湾八景",
    "authorName": "高拱乾",
    "authorId": "adcfe4db626d9a92d1457b72d1457b72",
    "dynasty": "清",
    "content": [
      "日脚红彝垒，烟中唤渡声。",
      "一钩新月浅，几幅淡帆轻。",
      "岸阔天迟暝，风微浪不生。",
      "渔樵争去路，总是画图情。"
    ]
  },
  {
    "id": "adcfe4db626d9a92c4a848db4e695931",
    "title": "台湾八景",
    "authorName": "高拱乾",
    "authorId": "adcfe4db626d9a92d1457b72d1457b72",
    "dynasty": "清",
    "content": [
      "海岸沙如雪，渔灯夜若星。",
      "依稀明月浦，隐跃白蘋汀。",
      "鲛室寒犹织，龙宫照欲醒。",
      "得鱼烹醉后，何处晓峰青。"
    ]
  },
  {
    "id": "adcfe4db626d9a92c4a848dbc5781825",
    "title": "台湾八景",
    "authorName": "高拱乾",
    "authorId": "adcfe4db626d9a92d1457b72d1457b72",
    "dynasty": "清",
    "content": [
      "海门雄鹿耳，春色共潮来。",
      "二月青郊外，千盘白雪堆。",
      "线看沙欲断，射拟弩齐开。",
      "独喜西归舶，争随落处回。"
    ]
  },
  {
    "id": "adcfe4db626d9a92c4a848db5ae00a93",
    "title": "台湾八景",
    "authorName": "高拱乾",
    "authorId": "adcfe4db626d9a92d1457b72d1457b72",
    "dynasty": "清",
    "content": [
      "北去二千里，寒峰天外横。",
      "长年绀雪在，半夜碧鸡鸣。",
      "翠共峨眉积，炎消瘴海清。",
      "丹炉和石炼，漫拟玉梯行。"
    ]
  },
  {
    "id": "adcfe4db626d9a92c4a848db8ec32ffc",
    "title": "台湾八景",
    "authorName": "高拱乾",
    "authorId": "adcfe4db626d9a92d1457b72d1457b72",
    "dynasty": "清",
    "content": [
      "海上看朝日，山间尚晓钟。",
      "天开无际色，人在最高峰。",
      "紫阁催妆镜，咸池骇浴龙。",
      "风流灵运句，灼灼照芙蓉。"
    ]
  },
  {
    "id": "adcfe4db626d9a92c4a848db51c6d5f6",
    "title": "台湾八景",
    "authorName": "高拱乾",
    "authorId": "adcfe4db626d9a92d1457b72d1457b72",
    "dynasty": "清",
    "content": [
      "孤屿澎湖近，晴霞返照时。",
      "秋高移绛树，海晏卷朱旗。",
      "孙楚城头赋，刘郎江上诗。",
      "淋漓五色笔，直欲补天亏。"
    ]
  },
  {
    "id": "adcfe4db626d9a92c4a848db97844157",
    "title": "台湾八景",
    "authorName": "高拱乾",
    "authorId": "adcfe4db626d9a92d1457b72d1457b72",
    "dynasty": "清",
    "content": [
      "有怀同海阔，无事得台高。",
      "瓜忆安期枣，山驱太白鳌。",
      "鸿蒙归紫贝，腥秽涤红毛。",
      "济涉平生意，何辞舟楫劳。"
    ]
  },
  {
    "id": "adcfe4db626d9a92c4a848db20273729",
    "title": "台湾八景",
    "authorName": "高拱乾",
    "authorId": "adcfe4db626d9a92d1457b72d1457b72",
    "dynasty": "清",
    "content": [
      "岛居多异籁，大半是涛鸣。",
      "试向竹亭听，全非松阁声。",
      "人传沧海啸，客讶不周倾。",
      "消夏清谈倦，如驱百万兵。"
    ]
  },
  {
    "id": "adcfe4db626d9a92dd143e90be6a26d2",
    "title": "折柳赠别",
    "authorName": "高拱乾",
    "authorId": "adcfe4db626d9a92d1457b72d1457b72",
    "dynasty": "清",
    "content": [
      "牙旗风正惜离群，岛屿全收万里云。",
      "鲸海长留铜柱烈，凤城新典御林军。",
      "功高阃外频推毂，别后天涯只忆君。",
      "何日平原春草绿，骅骝重骋五花文。"
    ]
  },
  {
    "id": "adcfe4db626d9a9215da80786d42e811",
    "title": "野宿",
    "authorName": "高拱乾",
    "authorId": "adcfe4db626d9a92d1457b72d1457b72",
    "dynasty": "清",
    "content": [
      "秋云向暮总阴森，竹屋卑栖枳棘林。",
      "风外叶鸣山鸟怪，雨中灯静寺钟沉。",
      "瘴烟作祟香先到，积水生寒夜渐深。",
      "耳目悲凉成底事，草虫还为发孤吟。"
    ]
  },
  {
    "id": "adcfe4db626d9a92d99c600b3a034a74",
    "title": "东宁十咏",
    "authorName": "高拱乾",
    "authorId": "adcfe4db626d9a92d1457b72d1457b72",
    "dynasty": "清",
    "content": [
      "晓来吹角彻苍茫，鹿耳门边几战场。",
      "流毒犹传日本国，偏安空比夜郎王。",
      "楼船将帅悬金印，郡县官僚辟草堂。",
      "使者莫嫌风土恶，番儿到处绕车旁。"
    ]
  },
  {
    "id": "adcfe4db626d9a92d99c600bcd15cbd3",
    "title": "东宁十咏",
    "authorName": "高拱乾",
    "authorId": "adcfe4db626d9a92d1457b72d1457b72",
    "dynasty": "清",
    "content": [
      "州县功名宁复论，承家世受国深恩。",
      "拂须自昔轻参政，强项从来动至尊。",
      "客去留诗鱼挂壁，吏闲无牍雀罗门。",
      "韶光抛掷真堪惜，野杏春深落满村。"
    ]
  },
  {
    "id": "adcfe4db626d9a92d99c600b8a1789a7",
    "title": "东宁十咏",
    "authorName": "高拱乾",
    "authorId": "adcfe4db626d9a92d1457b72d1457b72",
    "dynasty": "清",
    "content": [
      "三秋闻见总萧骚，日夜飞涛不断号。",
      "旧集闾阎皆斥卤，新开原野半蓬蒿。",
      "空山那得珠崖贝，伏莽休悬渤海刀。",
      "应识乘轺难塞责，愿纾南顾圣躬劳。"
    ]
  },
  {
    "id": "adcfe4db626d9a92d99c600bcaaab1e3",
    "title": "东宁十咏",
    "authorName": "高拱乾",
    "authorId": "adcfe4db626d9a92d1457b72d1457b72",
    "dynasty": "清",
    "content": [
      "天险悠悠海上山，东南半壁倚台湾。",
      "敬宣帝泽安群岛，愧乏边才控百蛮。",
      "瘴雾扫开新气宇，风沙吹改旧容颜。",
      "敢辞远迹烟波外，博望曾经万里还。"
    ]
  },
  {
    "id": "adcfe4db626d9a92d99c600b98ca27d8",
    "title": "东宁十咏",
    "authorName": "高拱乾",
    "authorId": "adcfe4db626d9a92d1457b72d1457b72",
    "dynasty": "清",
    "content": [
      "春台广厦衔虚署，校艺监军职滥分。",
      "无力椎牛频飨士，有时倒屣细论文。",
      "平生拙处劳难补，异域愁来酒易醺。",
      "筋力未衰官兴浅，函关西隔万重云。"
    ]
  },
  {
    "id": "adcfe4db626d9a92d99c600bf365752f",
    "title": "东宁十咏",
    "authorName": "高拱乾",
    "authorId": "adcfe4db626d9a92d1457b72d1457b72",
    "dynasty": "清",
    "content": [
      "有怀须学蔺相如，每遇廉颇独让车。",
      "晚圃晴霞秋习射，半窗苦竹午临书。",
      "群公望隔三山杳，圣主明周万里馀。",
      "素志漫言伸未得，忘机直欲混樵渔。"
    ]
  },
  {
    "id": "adcfe4db626d9a92d99c600bfa2a32da",
    "title": "东宁十咏",
    "authorName": "高拱乾",
    "authorId": "adcfe4db626d9a92d1457b72d1457b72",
    "dynasty": "清",
    "content": [
      "尺檄如传空谷声，阻风经月少人行。",
      "关山已历三千里，樯橹犹迟十一更。",
      "地暖腊残无雪到，忧深鬓里任霜横。",
      "眼穿何处天边雁，京雒难忘故旧情。"
    ]
  },
  {
    "id": "adcfe4db626d9a92d99c600b91b9fcd8",
    "title": "东宁十咏",
    "authorName": "高拱乾",
    "authorId": "adcfe4db626d9a92d1457b72d1457b72",
    "dynasty": "清",
    "content": [
      "竹弧射鹿万冈巅，𦊓网张鱼百丈渊。",
      "幅布无裙供社饷，只鸡让食抵商钱。",
      "文身才起疮痍色，赤手谁将垢敝湔。",
      "为语绾符衔命吏，远人新附倍堪怜。"
    ]
  },
  {
    "id": "adcfe4db626d9a92d99c600b16a9176e",
    "title": "东宁十咏",
    "authorName": "高拱乾",
    "authorId": "adcfe4db626d9a92d1457b72d1457b72",
    "dynasty": "清",
    "content": [
      "索居寂寂近瓜期，报道清班拟暂移。",
      "高适岂堪常侍后，班超惟有玉关思。",
      "封侯夫婿何须侮，学步儿曹大更痴。",
      "自笑浮名终日累，海滨漫守使君碑。"
    ]
  },
  {
    "id": "adcfe4db626d9a92d99c600bd6410fc8",
    "title": "东宁十咏",
    "authorName": "高拱乾",
    "authorId": "adcfe4db626d9a92d1457b72d1457b72",
    "dynasty": "清",
    "content": [
      "谁言习俗乱丝同，揽辔澄清乏寸功。",
      "拊辑尚惭屏翰寄，更番何日戍楼空。",
      "拟携片石安归棹，聊订新编当采风。",
      "此去中原询异事，仙桃长对佛桑红。"
    ]
  },
  {
    "id": "adcfe4db626d9a922d0c930e9d54cd76",
    "title": "康熙三十二年1693春蒙圣恩赐袍至台恭纪二十韵有序",
    "authorName": "高拱乾",
    "authorId": "adcfe4db626d9a92d1457b72d1457b72",
    "dynasty": "清",
    "content": [
      "车服本酬庸，王臣励匪躬。",
      "不才何比数，盛世幸遭逢。",
      "道际垂裳日，朝多补衮功。",
      "褰帷荣郭贺，布被卧孙弘。",
      "吏重二千石，诗陈十五风。",
      "珙球来海外，金缯赐宫中。",
      "忆昔瀛台宴，为郎画省东。",
      "追随承钜典，拜舞后群公。",
      "捧出卿云丽，裁成御气浓。",
      "一麾居郡国，十载课桑农。",
      "辱与循良列，知蒙特达隆。",
      "鹭门秋色好，鹢首绿波融。",
      "扬激名难副，绥柔俗未同。",
      "格苗当舜代，兴学慕文翁。",
      "背曝暄思献，天高恩更崇。",
      "鲛机输灿烂，凤尾并茏葱。",
      "长短身虽称，伛偻趋益恭。",
      "颁从骠骑将，制自内司空。",
      "寸草三春照，孤蓬万里踪。",
      "敢言章有德，祇识报无穷。"
    ]
  },
  {
    "id": "adcfe4db626d9db1c8fc379d409e953e",
    "title": "宿此庵闻愚上人归自庐山次日访之遇于龙须山中次壁间诗韵",
    "authorName": "钱界",
    "authorId": "adcfe4db626d9db1d1457b72d1457b72",
    "dynasty": "清",
    "content": [
      "一粟堪将世界藏，忽从飞锡恣徜徉。",
      "寒鸦向晚黏天黑，破叶随风糁地黄。",
      "来日何人同此会，去年过我是重阳。",
      "亦知泛泛鸥无迹，且喜相逢到上方。"
    ]
  },
  {
    "id": "adcfe4db626d9db19ae5b1f8b6c6eaa0",
    "title": "宿屈家渡",
    "authorName": "钱界",
    "authorId": "adcfe4db626d9db1d1457b72d1457b72",
    "dynasty": "清",
    "content": [
      "灵均久逐江波逝，此地犹传古渡名。",
      "众壑分流归一水，悲笳无次逼三更。",
      "半生劳役老将至，千载怀人心未平。",
      "莫问高阳旧行迹，梦中风露采芳蘅。"
    ]
  },
  {
    "id": "adcfe4db6275be2a76857627f7b3ea39",
    "title": "野望",
    "authorName": "上映",
    "authorId": "adcfe4db6275be2ad1457b72d1457b72",
    "dynasty": "清",
    "content": [
      "垂脚岭边震泽西，暮烟销尽风凄凄。",
      "孤村隔水苇花冷，群雁横天落月低。",
      "客子棹舟黄叶岸，渔师夜宿白蘋溪。",
      "生涯似我幽居志，瓢笠轻装任所栖。"
    ]
  },
  {
    "id": "adcfe4db62872e2d0bef5abaf2b37269",
    "title": "乙卯移锡破山步常少府韵",
    "authorName": "法乘",
    "authorId": "adcfe4db62872e2dd1457b72d1457b72",
    "dynasty": "清",
    "content": [
      "寻幽迷远道，入寺喜高林。",
      "古木虫文遍，荒苔鹿迹深。",
      "寒云斜岭脚，白日冷潭心。",
      "终岁人稀到，同谁赏梵音。"
    ]
  },
  {
    "id": "adcfe4db628e5c812d56df6634efe1d0",
    "title": "读黄仙裳秋槎唱和诗",
    "authorName": "上崇",
    "authorId": "adcfe4db628e5c81d1457b72d1457b72",
    "dynasty": "清",
    "content": [
      "建功何似建言奇，老将殊勋有了期。",
      "不及先生拈好韵，乱离直到太平时。"
    ]
  },
  {
    "id": "adcfe4db62a002737389a472a78e08de",
    "title": "闻萍醴义师失败有作",
    "authorName": "柳亚子",
    "authorId": "adcfe4db62a002737302e3f5d77f0076",
    "dynasty": "清",
    "content": [
      "呜咽笳声怨，南朝王气消。",
      "赤乌吴正朔，黄犊汉歌谣。",
      "胡运百年永，楚风三户凋。",
      "招魂何处是，江汉水迢迢。"
    ]
  },
  {
    "id": "adcfe4db62a00273569ddf03c1024468",
    "title": "痕星四首为熊味根起义皖中作选一",
    "authorName": "柳亚子",
    "authorId": "adcfe4db62a002737302e3f5d77f0076",
    "dynasty": "清",
    "content": [
      "痕星今敛角，胡运竟如斯。",
      "烽火连江表，英雄起誓师。",
      "侮亡原有训，仗义岂无词。",
      "惜未奇勋奏，凄凉皖水湄。"
    ]
  },
  {
    "id": "adcfe4db62a002738458d5680d6dc15e",
    "title": "偕刘申叔何志剑杨笃生邓秋枚黄晦闻陈巢南高天梅朱少屏沈道非张聘斋海上酒楼小饮约为结社之举即席赋此",
    "authorName": "柳亚子",
    "authorId": "adcfe4db62a002737302e3f5d77f0076",
    "dynasty": "清",
    "content": [
      "慷慨苏菲亚，艰难布鲁东。",
      "佳人真绝世，余子亦英雄。",
      "忧患平生事，文章感慨中。",
      "相逢拼一醉，莫放酒樽空。"
    ]
  },
  {
    "id": "adcfe4db62a002736625e861a6a76f12",
    "title": "寄马君武柏林时读所著新文学",
    "authorName": "柳亚子",
    "authorId": "adcfe4db62a002737302e3f5d77f0076",
    "dynasty": "清",
    "content": [
      "忆昔匆匆别，于今又几春。",
      "江山非故国，身世感劳薪。",
      "意气能无恙，文章各有神。",
      "莱茵河畔水，照汝俊游人。"
    ]
  },
  {
    "id": "adcfe4db62a002736625e8618d994bce",
    "title": "寄马君武柏林时读所著新文学",
    "authorName": "柳亚子",
    "authorId": "adcfe4db62a002737302e3f5d77f0076",
    "dynasty": "清",
    "content": [
      "并世有刘三，轶群成两骖。",
      "浮生各飘泊，吾道自艰难。",
      "弦不期同响，才宜共一龛。",
      "何时成会合，双剑郁龙蟠。"
    ]
  },
  {
    "id": "adcfe4db62a00273a1a66fed738d514c",
    "title": "巢南书来谓将刊长兴伯吴公遣集先期得公真迹小札一通又得王山史先生所撰夏内史传及为内史营葬事甚详喜极驰告索诗纪之应以四律",
    "authorName": "柳亚子",
    "authorId": "adcfe4db62a002737302e3f5d77f0076",
    "dynasty": "清",
    "content": [
      "慷慨长兴伯，曾挥落日戈。",
      "头颅捐草莽，风雨黯山河。",
      "赖有文章在，烦君急网罗。",
      "遣函天赐汝，彝鼎未云多。"
    ]
  },
  {
    "id": "adcfe4db62a00273a1a66fed0f7f1081",
    "title": "巢南书来谓将刊长兴伯吴公遣集先期得公真迹小札一通又得王山史先生所撰夏内史传及为内史营葬事甚详喜极驰告索诗纪之应以四律",
    "authorName": "柳亚子",
    "authorId": "adcfe4db62a002737302e3f5d77f0076",
    "dynasty": "清",
    "content": [
      "吾乡陈季子，磊落复英奇。",
      "不远关河阻，殷勤尺素驰。",
      "遣闻珍义侠，喜气溢门楣。",
      "扬扢千秋事，如君信可师。"
    ]
  },
  {
    "id": "adcfe4db62a00273a1a66fed243b1a80",
    "title": "巢南书来谓将刊长兴伯吴公遣集先期得公真迹小札一通又得王山史先生所撰夏内史传及为内史营葬事甚详喜极驰告索诗纪之应以四律",
    "authorName": "柳亚子",
    "authorId": "adcfe4db62a002737302e3f5d77f0076",
    "dynasty": "清",
    "content": [
      "云间夏内史，束发便从军。",
      "江左龙飞误，华亭鹤唳闻。",
      "遣骸谁护借，后死属王君。",
      "何日携鸡酒，相从义士坟。"
    ]
  },
  {
    "id": "adcfe4db62a00273a1a66feddea17831",
    "title": "巢南书来谓将刊长兴伯吴公遣集先期得公真迹小札一通又得王山史先生所撰夏内史传及为内史营葬事甚详喜极驰告索诗纪之应以四律",
    "authorName": "柳亚子",
    "authorId": "adcfe4db62a002737302e3f5d77f0076",
    "dynasty": "清",
    "content": [
      "欲息乡邦事，萧条泪万行。",
      "阳秋今不作，文献久沦亡。",
      "绝学唯君在，论交许我狂。",
      "昔贤如可起，回首意苍茫。"
    ]
  },
  {
    "id": "adcfe4db62a002737c954c3854362ae1",
    "title": "送秋叶归闽次留别韵",
    "authorName": "柳亚子",
    "authorId": "adcfe4db62a002737302e3f5d77f0076",
    "dynasty": "清",
    "content": [
      "一士不得志，忧烦天地同。",
      "归心湖海壮，灵想鬼神通。",
      "樊哙犹屠狗，荆卿未化虹。",
      "送君无别物，红泪洒春风。"
    ]
  },
  {
    "id": "adcfe4db62a0027326a80388cfaa2d14",
    "title": "送铁崖归蜀",
    "authorName": "柳亚子",
    "authorId": "adcfe4db62a002737302e3f5d77f0076",
    "dynasty": "清",
    "content": [
      "共说此间乐，况闻蜀道难。",
      "如何万里路，漂泊一身还。",
      "世乱何时定，才高自古叹。",
      "一江春水涨，别泪洒漫漫。"
    ]
  },
  {
    "id": "adcfe4db62a00273da485e697936ce1b",
    "title": "哭宋遁初烈士",
    "authorName": "柳亚子",
    "authorId": "adcfe4db62a002737302e3f5d77f0076",
    "dynasty": "清",
    "content": [
      "忽复吞聋哭，苍凉到九原。",
      "斯人如此死，吾党复何言。",
      "危论天应忌，神奸世所尊。",
      "来岑今已矣，努力殄公孙！"
    ]
  },
  {
    "id": "adcfe4db62a002733e8d893ce5b17886",
    "title": "三哀诗",
    "authorName": "柳亚子",
    "authorId": "adcfe4db62a002737302e3f5d77f0076",
    "dynasty": "清",
    "content": [
      "磊落宁居士，长吟诗百篇。",
      "未罹专制劫，终死共和年。",
      "骂座狂堪掬，名山集未传。",
      "头颅付黄祖，此意问谁怜。"
    ]
  },
  {
    "id": "adcfe4db62a002733e8d893c0ece945d",
    "title": "三哀诗",
    "authorName": "柳亚子",
    "authorId": "adcfe4db62a002737302e3f5d77f0076",
    "dynasty": "清",
    "content": [
      "陈生吾畏友，慷慨重恩仇。",
      "未溅生王血，先糜死士头。",
      "填波精卫意，回日鲁阳谋。",
      "辛苦终无补，萧萧易水秋。"
    ]
  },
  {
    "id": "adcfe4db62a002733e8d893c4404a333",
    "title": "三哀诗",
    "authorName": "柳亚子",
    "authorId": "adcfe4db62a002737302e3f5d77f0076",
    "dynasty": "清",
    "content": [
      "大雅杨夫子，惊闻赴北邙。",
      "朝衣斩东市，一日尽三良。",
      "有弟怀沙死，慈闱两鬓霜。",
      "九原倘相见，家国倍堪伤。"
    ]
  },
  {
    "id": "adcfe4db62a002739f136e3c16f1b43a",
    "title": "哭龚铁铮烈士",
    "authorName": "柳亚子",
    "authorId": "adcfe4db62a002737302e3f5d77f0076",
    "dynasty": "清",
    "content": [
      "屠肠侪聂政，把袖失荆卿。",
      "成败空天问，精诚贯日明。",
      "哭君今夕泪，知我旧时情。",
      "衡岳荒荒峙，湘波怒岂平。"
    ]
  },
  {
    "id": "adcfe4db62a002739e4a26c63f973564",
    "title": "哭恽代英五首选四",
    "authorName": "柳亚子",
    "authorId": "adcfe4db62a002737302e3f5d77f0076",
    "dynasty": "清",
    "content": [
      "忽报恽生殉，凄然双泪流。",
      "人皆有一死，君已重千秋。",
      "苦行嗟谁及，雄文自此休。",
      "剧怜狐媚子，对汝亦颜羞。"
    ]
  },
  {
    "id": "adcfe4db62a002739e4a26c6651bd1b3",
    "title": "哭恽代英五首选四",
    "authorName": "柳亚子",
    "authorId": "adcfe4db62a002737302e3f5d77f0076",
    "dynasty": "清",
    "content": [
      "海上初相见，稠人千百中。",
      "世方怖河汉，我独识鸾龙。",
      "安石衣冠敝，臧洪意气雄。",
      "同时向女士，咄咄赌词锋。"
    ]
  },
  {
    "id": "adcfe4db62a002739e4a26c6033a67fd",
    "title": "哭恽代英五首选四",
    "authorName": "柳亚子",
    "authorId": "adcfe4db62a002737302e3f5d77f0076",
    "dynasty": "清",
    "content": [
      "党论纷纭甚，西山莽寇氛。",
      "下聊鲁连矢，谕蜀子云文。",
      "我未当仁让，君尤劝进殷。",
      "伤心桑海后，难觅捉刀人。"
    ]
  },
  {
    "id": "adcfe4db62a002739e4a26c672dd594e",
    "title": "哭恽代英五首选四",
    "authorName": "柳亚子",
    "authorId": "adcfe4db62a002737302e3f5d77f0076",
    "dynasty": "清",
    "content": [
      "百粤重逢日，轩然起大波。",
      "我谋嗟不用，君意定如何。",
      "矢日盟犹在，回天事已讹。",
      "苍茫挥手别，生死两蹉跎。"
    ]
  },
  {
    "id": "adcfe4db62a0027364eaa1ce3069ee48",
    "title": "感事两首选一",
    "authorName": "柳亚子",
    "authorId": "adcfe4db62a002737302e3f5d77f0076",
    "dynasty": "清",
    "content": [
      "锁钥高加索，名城血战场。",
      "三周华不注，一赋鲁灵光。",
      "民气终堪仗，天骄莫漫狂。",
      "元凶希特勒，会见汝崩亡。"
    ]
  },
  {
    "id": "adcfe4db62a00273555bf0c1e1378c15",
    "title": "十二月九日为陪都各界追悼昆明被难师生大会赋此书痛兼誓努力",
    "authorName": "柳亚子",
    "authorId": "adcfe4db62a002737302e3f5d77f0076",
    "dynasty": "清",
    "content": [
      "渝水天沉醉，滇京血怒流。",
      "丧心愤群丑，切齿誓同仇。",
      "民主功应奏，和平愿尚酬。",
      "英灵知未沫，扫荡旧神州。"
    ]
  },
  {
    "id": "adcfe4db62a00273a31ff7d2d55ec5a6",
    "title": "一九四五年八月三十日渝州曾家岩呈毛主席",
    "authorName": "柳亚子",
    "authorId": "adcfe4db62a002737302e3f5d77f0076",
    "dynasty": "清",
    "content": [
      "阔别羊城十九秋，重逢握手喜渝州。",
      "弥天大勇诚能格，遍地劳民战尚休。",
      "霖雨苍生新建国，云雷青史旧同舟。",
      "中山卡尔双源合，一笑昆仑顶上头。"
    ]
  },
  {
    "id": "adcfe4db62a00273f25f6920b29db487",
    "title": "八月二十七日明思文皇帝殉国忌辰也。读巢南诗，即题其后",
    "authorName": "柳亚子",
    "authorId": "adcfe4db62a002737302e3f5d77f0076",
    "dynasty": "清",
    "content": [
      "一纸新诗涕泪涟，桥山弓剑至今传。",
      "魂归沧海怜精卫，人向空山拜杜鹃。",
      "坏土难埋龙凤骨，冬青体问犬羊年。",
      "尼山笔削分明在，谁识春秋内外编。"
    ]
  },
  {
    "id": "adcfe4db62a00273c2db8671c5aad1bb",
    "title": "十月六日得毛主席书问佩宜无恙否，兼及国",
    "authorName": "柳亚子",
    "authorId": "adcfe4db62a002737302e3f5d77f0076",
    "dynasty": "清",
    "content": [
      "障海东流挥日中，吾曹妙手岂空空？",
      "独夫民贼终为虏，团结和平合奏功。",
      "周土蕨薇怀义士，殷墟禾黍笑狂童。",
      "三年待纵冲天冀，风起云扬尔我同。"
    ]
  },
  {
    "id": "adcfe4db62a002738c8d1df3aa2abafc",
    "title": "十月六日得毛主席书问佩宜无恙否，兼及国事。感赋二首，再用“溪”、“中”韵",
    "authorName": "柳亚子",
    "authorId": "adcfe4db62a002737302e3f5d77f0076",
    "dynasty": "清",
    "content": [
      "曲折延绵溪复溪，光明前路未长迷。",
      "周王防口流于彘，秦帝钧天醉岂泥？",
      "下士君能资集益，见贤我自愧思齐。",
      "驰笺问疾殷勤甚，合走深山慰病妻。"
    ]
  },
  {
    "id": "adcfe4db62a00273e47110cbc84d6aa6",
    "title": "十月六日题毛主席之绘像",
    "authorName": "柳亚子",
    "authorId": "adcfe4db62a002737302e3f5d77f0076",
    "dynasty": "清",
    "content": [
      "恩马堂堂斯列健，人间又见此头颅。",
      "龙翔凤翥君堪喜，骥附骖随我敢吁？",
      "岳峙渊停真磊落，天心民意要同符。",
      "双江会合巴渝地，听取欢虞万众呼。"
    ]
  },
  {
    "id": "adcfe4db62a00273df320691e3e2d8ad",
    "title": "四月二十五日四首选三",
    "authorName": "柳亚子",
    "authorId": "adcfe4db62a002737302e3f5d77f0076",
    "dynasty": "清",
    "content": [
      "伤心今日是何日，忍死遣民泪眼枯。",
      "从此中原虚正朔，遂令骄虏擅皇都。",
      "魂依凤辇排阊阖，血洒龙髯泣鼎湖。",
      "二百年来仇未复，普天犹自奉胡雏。"
    ]
  },
  {
    "id": "adcfe4db62a00273df320691da95b799",
    "title": "四月二十五日四首选三",
    "authorName": "柳亚子",
    "authorId": "adcfe4db62a002737302e3f5d77f0076",
    "dynasty": "清",
    "content": [
      "翠华摇落百蛮中，姬姒河山梦已空。",
      "辛苦鸮音还粤地，猖狂狼子胁秦封。",
      "蒙尘岂是徽钦主，镌石争夸弘范功。",
      "回首高皇干净土，神州依旧混华戎。"
    ]
  },
  {
    "id": "adcfe4db62a00273df3206919caa6f43",
    "title": "四月二十五日四首选三",
    "authorName": "柳亚子",
    "authorId": "adcfe4db62a002737302e3f5d77f0076",
    "dynasty": "清",
    "content": [
      "闽越金陵蔓草荒，桂林灵气拥真皇。",
      "三忠戮力身先殉，半壁偏安事可伤。",
      "西粤存亡归閤部，南云渗淡话中湘。",
      "最怜日暮途穷后，犹有挥戈李晋王。"
    ]
  },
  {
    "id": "adcfe4db62a0027303e24ac18e5bd251",
    "title": "吊刘烈士炳生八首选五",
    "authorName": "柳亚子",
    "authorId": "adcfe4db62a002737302e3f5d77f0076",
    "dynasty": "清",
    "content": [
      "春辉寸草恋亲慈，百蹈危机总未知。",
      "岂为豹皮留盛誉，何妨马革裹遗尸。",
      "海天迢递思兄夜，圜土凄凉忆父时。",
      "国恨家仇忘不得，苌弘化碧杳无期。"
    ]
  },
  {
    "id": "adcfe4db62a0027303e24ac1d116d826",
    "title": "吊刘烈士炳生八首选五",
    "authorName": "柳亚子",
    "authorId": "adcfe4db62a002737302e3f5d77f0076",
    "dynasty": "清",
    "content": [
      "张楚相从大泽乡，为忧时局刳肝肠。",
      "凤麟在野终罹网，燕雀何心尚处堂。",
      "未报秦庭人下殿，愁闻梁苑狱飞霜。",
      "何时北伐陈师旅，拨尽阴霾见太阳。"
    ]
  },
  {
    "id": "adcfe4db62a0027303e24ac1a8daddd0",
    "title": "吊刘烈士炳生八首选五",
    "authorName": "柳亚子",
    "authorId": "adcfe4db62a002737302e3f5d77f0076",
    "dynasty": "清",
    "content": [
      "滚滚胡尘黯四方，忍看鳞介易冠裳。",
      "最难义侠求沧海，如此河山对夕阳。",
      "流血千秋侪武穆，复仇九世重齐襄。",
      "锄非两字分明记，耿耿精灵倘未亡。"
    ]
  },
  {
    "id": "adcfe4db62a0027303e24ac10c8abfdf",
    "title": "吊刘烈士炳生八首选五",
    "authorName": "柳亚子",
    "authorId": "adcfe4db62a002737302e3f5d77f0076",
    "dynasty": "清",
    "content": [
      "新诗读罢意茫然，骨肉情深宛眼前。",
      "无复扶风豪士赋，难赓江左大哀篇。",
      "田横岛上人如梦，豫让桥边泪似泉。",
      "尚有椎秦遗恨在，闻鸡起舞亦因缘。"
    ]
  },
  {
    "id": "adcfe4db62a0027303e24ac16000a5f5",
    "title": "吊刘烈士炳生八首选五",
    "authorName": "柳亚子",
    "authorId": "adcfe4db62a002737302e3f5d77f0076",
    "dynasty": "清",
    "content": [
      "东南义旅纵横日，三户亡秦古有之。",
      "岂料楚氛终退舍，居然胡运尚乘时。",
      "黄龙杯酒盟犹在，白马清流悔已迟。",
      "风雨中宵雄鬼泣，挑镫掩卷一沉思。"
    ]
  },
  {
    "id": "adcfe4db62a00273bc25314a060cf7fc",
    "title": "哀女界",
    "authorName": "柳亚子",
    "authorId": "adcfe4db62a002737302e3f5d77f0076",
    "dynasty": "清",
    "content": [
      "苍天何事太朦胧，一任伤心不管侬。",
      "粉面黛眉成傀儡，画楼雕阁是牢笼。",
      "并刀夜映肤如雪，翠被朝看泪染红。",
      "姊妹同胞二万万，江山正好夕阳中。"
    ]
  },
  {
    "id": "adcfe4db62a00273644d874473e326d3",
    "title": "题瞿张二公殉国史画",
    "authorName": "柳亚子",
    "authorId": "adcfe4db62a002737302e3f5d77f0076",
    "dynasty": "清",
    "content": [
      "貌取遗容奠酒樽，千秋灵爽荡精魂。",
      "东皋旧里欣同郡，太岳高门重孝孙。",
      "独秀峰峦犹有泪，始安城郭黯无言。",
      "怜余未就南明史，输与宜兴画笔尊。"
    ]
  },
  {
    "id": "adcfe4db62a002735d18e13a3309e6de",
    "title": "天梅以和巢南西泠吊秋诗见示即次其韵并寄秋社诸子四首选一",
    "authorName": "柳亚子",
    "authorId": "adcfe4db62a002737302e3f5d77f0076",
    "dynasty": "清",
    "content": [
      "热血胸中吹不凉，年年忍见柳丝长。",
      "华泾亦有邹容墓，一样秋坟吊夕阳。"
    ]
  },
  {
    "id": "adcfe4db62a0027366b127f80b6d7b07",
    "title": "存殁口号",
    "authorName": "柳亚子",
    "authorId": "adcfe4db62a002737302e3f5d77f0076",
    "dynasty": "清",
    "content": [
      "喋血羊城几战争，朱郎旅骨倘心惊。",
      "蚕丛蜀道兵戈满，谁念江南有恽生？"
    ]
  },
  {
    "id": "adcfe4db62a002731c5e99e0a1d43a8a",
    "title": "十月十日虏后那拉万寿节也纪事得二首",
    "authorName": "柳亚子",
    "authorId": "adcfe4db62a002737302e3f5d77f0076",
    "dynasty": "清",
    "content": [
      "毳服毡冠拜冕旒，谓他人母不知羞。",
      "江东几辈小儿女，却解申申詈国仇。"
    ]
  },
  {
    "id": "adcfe4db62a002731c5e99e0104dd0e8",
    "title": "十月十日虏后那拉万寿节也纪事得二首",
    "authorName": "柳亚子",
    "authorId": "adcfe4db62a002737302e3f5d77f0076",
    "dynasty": "清",
    "content": [
      "胡姬也学祝华封，歌舞升平处处同。",
      "第一伤心民族耻，神州学界尽奴风。"
    ]
  },
  {
    "id": "adcfe4db62a0027366b127f84ef3cf8a",
    "title": "存殁口号",
    "authorName": "柳亚子",
    "authorId": "adcfe4db62a002737302e3f5d77f0076",
    "dynasty": "清",
    "content": [
      "张娘妩媚史娘憨，复壁摇灯永夜谈。",
      "白练青溪厄阳九，朱栏红药护春三。"
    ]
  },
  {
    "id": "adcfe4db62a0027386ff56c77892ed20",
    "title": "王述庵论诗绝句诋諆放翁感而赋此",
    "authorName": "柳亚子",
    "authorId": "adcfe4db62a002737302e3f5d77f0076",
    "dynasty": "清",
    "content": [
      "放翁爱国岂寻常，一记南园目论狂。",
      "倘使平原能灭虏，禅文九锡亦何妨。"
    ]
  },
  {
    "id": "adcfe4db62a0027386ff56c7fd437813",
    "title": "王述庵论诗绝句诋諆放翁感而赋此",
    "authorName": "柳亚子",
    "authorId": "adcfe4db62a002737302e3f5d77f0076",
    "dynasty": "清",
    "content": [
      "庆元党禁诚私意，恢复中原义至公。",
      "却笑当年许平仲，高谈理学昧华戎。"
    ]
  },
  {
    "id": "adcfe4db62a00273a0f5dacabaf9df8c",
    "title": "延安一首五月二十六日赋寄毛主席",
    "authorName": "柳亚子",
    "authorId": "adcfe4db62a002737302e3f5d77f0076",
    "dynasty": "清",
    "content": [
      "工农康乐新天地，革命功成万众和。",
      "世界光明两灯塔；",
      "延安遥接莫斯科。"
    ]
  },
  {
    "id": "adcfe4db62a00273bd248b95ab421f0e",
    "title": "有怀章太炎邹威丹两先生狱中",
    "authorName": "柳亚子",
    "authorId": "adcfe4db62a002737302e3f5d77f0076",
    "dynasty": "清",
    "content": [
      "祖国沉沦三百载，忍看民族日仳离。",
      "悲歌咤叱风云气，此是中原玛志尼。"
    ]
  },
  {
    "id": "adcfe4db62a00273bd248b9572bea274",
    "title": "有怀章太炎邹威丹两先生狱中",
    "authorName": "柳亚子",
    "authorId": "adcfe4db62a002737302e3f5d77f0076",
    "dynasty": "清",
    "content": [
      "泣麟悲风佯狂客，搏虎屠龙革命军。",
      "大好头颅抛不得，神州残局岂忘君。"
    ]
  },
  {
    "id": "adcfe4db62a002739fafd2867226df21",
    "title": "闻宁太一噩耗痛极有作",
    "authorName": "柳亚子",
    "authorId": "adcfe4db62a002737302e3f5d77f0076",
    "dynasty": "清",
    "content": [
      "独夫何丧苍生愿，豪杰成灰石骨哀。",
      "血溅武昌他日事，鬼雄呵护复仇来。"
    ]
  },
  {
    "id": "adcfe4db62a00273f594de27f0c26d78",
    "title": "怀人诗十章·其一·章太炎",
    "authorName": "柳亚子",
    "authorId": "adcfe4db62a002737302e3f5d77f0076",
    "dynasty": "清",
    "content": [
      "素王不作春秋废，大义微言一脉尊。",
      "却愧鲰生百无似，也曾立雪到程门。"
    ]
  },
  {
    "id": "adcfe4db62a002736ff8fa751678186c",
    "title": "怀人诗十章·其二·蔡元培",
    "authorName": "柳亚子",
    "authorId": "adcfe4db62a002737302e3f5d77f0076",
    "dynasty": "清",
    "content": [
      "元佑党人推司马，襄阳耆旧数庞公。",
      "天门詄荡无崖岸，坐我光风霁月中。"
    ]
  },
  {
    "id": "adcfe4db62a0027316583e5fe197ea90",
    "title": "怀人诗十章·其三·陈巢南",
    "authorName": "柳亚子",
    "authorId": "adcfe4db62a002737302e3f5d77f0076",
    "dynasty": "清",
    "content": [
      "乡邦坛坫慎交社，桑海遗闻补史亭。",
      "一自莘庐耆旧死，松陵文献尽推卿。"
    ]
  },
  {
    "id": "adcfe4db62a00273d05033a3b6d0c976",
    "title": "怀人诗十章·其四·高吹万",
    "authorName": "柳亚子",
    "authorId": "adcfe4db62a002737302e3f5d77f0076",
    "dynasty": "清",
    "content": [
      "西台痛哭谢唏发，眢井沉书郑忆翁。",
      "更向竹林携小阮，应无俗物恼王戎。"
    ]
  },
  {
    "id": "adcfe4db62a002731c5e88137e53a3c3",
    "title": "怀人诗十章·其五·高天梅",
    "authorName": "柳亚子",
    "authorId": "adcfe4db62a002737302e3f5d77f0076",
    "dynasty": "清",
    "content": [
      "文采风流我愧卿，未堪沦落怨三生。",
      "青丘词笔渐离筑，同向人间诉不平。"
    ]
  },
  {
    "id": "adcfe4db62a00273123d2fc8e825e791",
    "title": "怀人诗十章·其六·高卓菴",
    "authorName": "柳亚子",
    "authorId": "adcfe4db62a002737302e3f5d77f0076",
    "dynasty": "清",
    "content": [
      "元方磊落季方奇，中晚文章世已稀。",
      "堪笑机云终入洛，愧君同采首山薇。"
    ]
  },
  {
    "id": "adcfe4db62a00273008a24bfba72da5f",
    "title": "怀人诗十章·其七·陈陶公",
    "authorName": "柳亚子",
    "authorId": "adcfe4db62a002737302e3f5d77f0076",
    "dynasty": "清",
    "content": [
      "半载春申江上住，与君肝胆最相知。",
      "临歧珍重长亭柳，不许行人折一枝。"
    ]
  },
  {
    "id": "adcfe4db62a00273e7523016c7858926",
    "title": "怀人诗十章·其八·俞剑华",
    "authorName": "柳亚子",
    "authorId": "adcfe4db62a002737302e3f5d77f0076",
    "dynasty": "清",
    "content": [
      "相逢曾记海东头，一曲骊歌唱不休。",
      "赠汝朝鞭还洒泪，寸心未死为恩仇。"
    ]
  },
  {
    "id": "adcfe4db62a002730f8504b0801d41b0",
    "title": "怀人诗十章·其九·沈道非",
    "authorName": "柳亚子",
    "authorId": "adcfe4db62a002737302e3f5d77f0076",
    "dynasty": "清",
    "content": [
      "垂虹亭畔论交日，黄歇城边买醉时。",
      "一自鸠兹江上去，暮云春树尽相思。"
    ]
  },
  {
    "id": "adcfe4db62a00273add995c2bec53fef",
    "title": "怀人诗十章·其十·朱少屏",
    "authorName": "柳亚子",
    "authorId": "adcfe4db62a002737302e3f5d77f0076",
    "dynasty": "清",
    "content": [
      "解衣推食寻常事，各有千秋志愿赊。",
      "莫道沪江轻薄地，市中还有鲁朱家。"
    ]
  },
  {
    "id": "adcfe4db62a00273d5c0135941d0fd0a",
    "title": "闻万福华义士刺虏臣王之春不中感赋",
    "authorName": "柳亚子",
    "authorId": "adcfe4db62a002737302e3f5d77f0076",
    "dynasty": "清",
    "content": [
      "君权无上侠魂销，荆聂芳踪黯不豪。",
      "如此江山寥落甚，有人呼起大风潮。"
    ]
  },
  {
    "id": "adcfe4db62a00273d5c01359b8ff706c",
    "title": "闻万福华义士刺虏臣王之春不中感赋",
    "authorName": "柳亚子",
    "authorId": "adcfe4db62a002737302e3f5d77f0076",
    "dynasty": "清",
    "content": [
      "一椎未碎秦皇魄，三击终寒赵氏魂。",
      "愿祝椎埋齐努力，演将壮剧续樱门。"
    ]
  },
  {
    "id": "adcfe4db62a002737a07f0362f91b669",
    "title": "哭威丹烈士",
    "authorName": "柳亚子",
    "authorId": "adcfe4db62a002737302e3f5d77f0076",
    "dynasty": "清",
    "content": [
      "白虹贯日英雄死，如此河山失霸才。",
      "不唱铙歌唱薤露，胡儿歌舞汉儿哀。"
    ]
  },
  {
    "id": "adcfe4db62a002737a07f03601df9693",
    "title": "哭威丹烈士",
    "authorName": "柳亚子",
    "authorId": "adcfe4db62a002737302e3f5d77f0076",
    "dynasty": "清",
    "content": [
      "哭君恶耗泪成血，赠我遗书墨未尘。",
      "私怨公仇两愁绝，几时王气刬珠申。"
    ]
  },
  {
    "id": "adcfe4db62a002734a8db12ead65c846",
    "title": "海上题南社雅集写真",
    "authorName": "柳亚子",
    "authorId": "adcfe4db62a002737302e3f5d77f0076",
    "dynasty": "清",
    "content": [
      "云间二妙不可见，一客山阴正独游。",
      "别有怀人千里外，罗兰玛利海东头。"
    ]
  },
  {
    "id": "adcfe4db62a002734a8db12e29fec754",
    "title": "海上题南社雅集写真",
    "authorName": "柳亚子",
    "authorId": "adcfe4db62a002737302e3f5d77f0076",
    "dynasty": "清",
    "content": [
      "鸡鸣风雨故人稀，几复风流事已非。",
      "回首天涯唯汝在，相逢朱沈倍依依。"
    ]
  },
  {
    "id": "adcfe4db62a00273988362004ddf037d",
    "title": "题张苍水集",
    "authorName": "柳亚子",
    "authorId": "adcfe4db62a002737302e3f5d77f0076",
    "dynasty": "清",
    "content": [
      "起兵慷慨扶宗国，岂独捐躯为故王。",
      "二百年来遗恨在，珠申馀孽尚披猖。"
    ]
  },
  {
    "id": "adcfe4db62a00273988362003eb2b760",
    "title": "题张苍水集",
    "authorName": "柳亚子",
    "authorId": "adcfe4db62a002737302e3f5d77f0076",
    "dynasty": "清",
    "content": [
      "廿年横海汉将军，大业蹉跎怨北征。",
      "一笑素车东浙路，英雄岂独郑延平。"
    ]
  },
  {
    "id": "adcfe4db62a0027398836200664e9faa",
    "title": "题张苍水集",
    "authorName": "柳亚子",
    "authorId": "adcfe4db62a002737302e3f5d77f0076",
    "dynasty": "清",
    "content": [
      "延津龙剑沉渊久，出匣依然百炼钢。",
      "抱缺守残亦盛德，心香同热谢余杭。"
    ]
  },
  {
    "id": "adcfe4db62a002739883620070d0779d",
    "title": "题张苍水集",
    "authorName": "柳亚子",
    "authorId": "adcfe4db62a002737302e3f5d77f0076",
    "dynasty": "清",
    "content": [
      "北望中原涕泪多，胡尘惨澹汉山河。",
      "盲风晦雨凄其夜，起读先生正气歌。"
    ]
  },
  {
    "id": "adcfe4db62a0027381595947163e0520",
    "title": "题太平天国战史",
    "authorName": "柳亚子",
    "authorId": "adcfe4db62a002737302e3f5d77f0076",
    "dynasty": "清",
    "content": [
      "楚歌声里霸图空，血染胡天烂漫红。",
      "煮豆燃箕谁管得，莫将成败论英雄。"
    ]
  },
  {
    "id": "adcfe4db62a002738159594752b5bdde",
    "title": "题太平天国战史",
    "authorName": "柳亚子",
    "authorId": "adcfe4db62a002737302e3f5d77f0076",
    "dynasty": "清",
    "content": [
      "白头宫女谈天宝，名士新亭有泪痕。",
      "一样兴亡千样感，南东事业倍销魂。"
    ]
  },
  {
    "id": "adcfe4db62a00273815959472657c10c",
    "title": "题太平天国战史",
    "authorName": "柳亚子",
    "authorId": "adcfe4db62a002737302e3f5d77f0076",
    "dynasty": "清",
    "content": [
      "成王败寇漫相呼，直笔何人继董狐。",
      "鸿宝一编珍贮袭，他年同调岂终孤。"
    ]
  },
  {
    "id": "adcfe4db62a002738159594763845a2a",
    "title": "题太平天国战史",
    "authorName": "柳亚子",
    "authorId": "adcfe4db62a002737302e3f5d77f0076",
    "dynasty": "清",
    "content": [
      "帝子雄图浑梦幻，小原文献已无征。",
      "我来重读太平史，十丈银釭焰影沈。"
    ]
  },
  {
    "id": "adcfe4db62a0027381595947b72c8e29",
    "title": "题太平天国战史",
    "authorName": "柳亚子",
    "authorId": "adcfe4db62a002737302e3f5d77f0076",
    "dynasty": "清",
    "content": [
      "旗翻光复照神州，虎踞龙蟠拥石头。",
      "但使江东王气在，共和民政自千秋。"
    ]
  },
  {
    "id": "adcfe4db62a00273567c60917ef519dd",
    "title": "题夏内史集",
    "authorName": "柳亚子",
    "authorId": "adcfe4db62a002737302e3f5d77f0076",
    "dynasty": "清",
    "content": [
      "鸱枭革面化鸾皇，禹贡尧封旧土疆。",
      "大业未成春泄漏，横刀白眼问穹苍。"
    ]
  },
  {
    "id": "adcfe4db62a00273567c609161dbc3c5",
    "title": "题夏内史集",
    "authorName": "柳亚子",
    "authorId": "adcfe4db62a002737302e3f5d77f0076",
    "dynasty": "清",
    "content": [
      "降旗夜竖石头城，蹈海孤臣耻帝秦。",
      "国恨家仇忘不得，髫年十五便从军。"
    ]
  },
  {
    "id": "adcfe4db62a00273567c609196f05ada",
    "title": "题夏内史集",
    "authorName": "柳亚子",
    "authorId": "adcfe4db62a002737302e3f5d77f0076",
    "dynasty": "清",
    "content": [
      "威虏军中帷幄筹，长兴幕府赋同仇。",
      "春申哭罢吴江哭，不到新亭也泪流。"
    ]
  },
  {
    "id": "adcfe4db62a00273567c6091409c4938",
    "title": "题夏内史集",
    "authorName": "柳亚子",
    "authorId": "adcfe4db62a002737302e3f5d77f0076",
    "dynasty": "清",
    "content": [
      "莽莽中原王气黯，嘶风胡马尚南来。",
      "伤心二百年前事，遗恨分明赋大哀。"
    ]
  },
  {
    "id": "adcfe4db62a00273567c60919dcdd77b",
    "title": "题夏内史集",
    "authorName": "柳亚子",
    "authorId": "adcfe4db62a002737302e3f5d77f0076",
    "dynasty": "清",
    "content": [
      "战骨松山夕照黄，辽西妖梦太轻狂。",
      "剧怜汉贼洪亨九，不道人间有夏郎。"
    ]
  },
  {
    "id": "adcfe4db62a00273567c60911360f347",
    "title": "题夏内史集",
    "authorName": "柳亚子",
    "authorId": "adcfe4db62a002737302e3f5d77f0076",
    "dynasty": "清",
    "content": [
      "悲歌慷慨千秋血，文采风流一世宗。",
      "我亦年华垂二九，头颅如许负英雄。"
    ]
  },
  {
    "id": "adcfe4db62a002739f75884e33753aef",
    "title": "口号答云彬",
    "authorName": "柳亚子",
    "authorId": "adcfe4db62a002737302e3f5d77f0076",
    "dynasty": "清",
    "content": [
      "屈子怀沙逢乱国，贾生赋鵩值休明。",
      "忏除结习我知勉，不作苏俄叶赛宁。"
    ]
  },
  {
    "id": "adcfe4db62a0027366b127f831f19f94",
    "title": "存殁口号",
    "authorName": "柳亚子",
    "authorId": "adcfe4db62a002737302e3f5d77f0076",
    "dynasty": "清",
    "content": [
      "神烈峰头墓草青，湖南赤帜正纵横。",
      "人间毁誉原休问，并世支那两列宁。"
    ]
  },
  {
    "id": "adcfe4db62a0027373cc6d19785613f6",
    "title": "重过杏花楼感悼亚云蜕庵两亡友",
    "authorName": "柳亚子",
    "authorId": "adcfe4db62a002737302e3f5d77f0076",
    "dynasty": "清",
    "content": [
      "梁园才调咽悲笳，湖海人亡泪如麻。",
      "春雨杏花零落尽，黄公垆畔忍回车。"
    ]
  },
  {
    "id": "adcfe4db62a002739273479f84e4d392",
    "title": "消寒一绝",
    "authorName": "柳亚子",
    "authorId": "adcfe4db62a002737302e3f5d77f0076",
    "dynasty": "清",
    "content": [
      "袁安高卧太寒酸，党尉羊羔末尽欢。",
      "愿得健儿三百万，咸阳一炬作消寒。"
    ]
  },
  {
    "id": "adcfe4db62a00273129dc5d7b8341a71",
    "title": "论诗六绝句",
    "authorName": "柳亚子",
    "authorId": "adcfe4db62a002737302e3f5d77f0076",
    "dynasty": "清",
    "content": [
      "少闻曲笔湘军志，老负虚名太史公。",
      "古色斑斓真意少，吾先无取是王翁。"
    ]
  },
  {
    "id": "adcfe4db62a00273129dc5d72b1c7767",
    "title": "论诗六绝句",
    "authorName": "柳亚子",
    "authorId": "adcfe4db62a002737302e3f5d77f0076",
    "dynasty": "清",
    "content": [
      "郑陈枯寂无生趣，樊易淫哇乱正声。",
      "一笑嗣宗广武语：而今竖子尽成名。"
    ]
  },
  {
    "id": "adcfe4db62a00273129dc5d785090239",
    "title": "论诗六绝句",
    "authorName": "柳亚子",
    "authorId": "adcfe4db62a002737302e3f5d77f0076",
    "dynasty": "清",
    "content": [
      "一卷生吞杜老诗，圣人伎俩只如斯。",
      "兰陵学术传秦相，难免陶家一蟹讥。"
    ]
  },
  {
    "id": "adcfe4db62a00273129dc5d7e494e62a",
    "title": "论诗六绝句",
    "authorName": "柳亚子",
    "authorId": "adcfe4db62a002737302e3f5d77f0076",
    "dynasty": "清",
    "content": [
      "浙西一老自嵯峨，门下诗人亦未讹。",
      "只是魏收轻蛱蝶，佳人做贼奈卿何。"
    ]
  },
  {
    "id": "adcfe4db62a00273129dc5d7841e1757",
    "title": "论诗六绝句",
    "authorName": "柳亚子",
    "authorId": "adcfe4db62a002737302e3f5d77f0076",
    "dynasty": "清",
    "content": [
      "时流竞说黄公度，英气终输仓海君。",
      "战血台澎心未死，寒笳残角海东云。"
    ]
  },
  {
    "id": "adcfe4db62a00273129dc5d7391a43dd",
    "title": "论诗六绝句",
    "authorName": "柳亚子",
    "authorId": "adcfe4db62a002737302e3f5d77f0076",
    "dynasty": "清",
    "content": [
      "快心一叙见琴南，闽海诗豪林述庵。",
      "老凤飞升雏凤健，龙门家事有迁谈。"
    ]
  },
  {
    "id": "adcfe4db62a0027366b127f8e016fa92",
    "title": "存殁口号",
    "authorName": "柳亚子",
    "authorId": "adcfe4db62a002737302e3f5d77f0076",
    "dynasty": "清",
    "content": [
      "刎颈侯嬴漫怨哀，已从稗史证丰裁。",
      "当年粤海同舟侣，更忆嵚奇小李才。",
      "雄词慷慨湘江向，情话缠绵浙水杨。",
      "长痛汉皋埋碧血，难从海国问红妆。"
    ]
  },
  {
    "id": "adcfe4db62a002734c6300991151db9f",
    "title": "有悼二首为徐伯荪烈士作选一",
    "authorName": "柳亚子",
    "authorId": "adcfe4db62a002737302e3f5d77f0076",
    "dynasty": "清",
    "content": [
      "胡尘遍中原，侠风久不作。",
      "史公起东粤，手揭荆高幕。",
      "王万更延陵，连翩踵芳躅。",
      "惜哉剑术疏，遗恨终寥廓。",
      "桓桓东海君，祖烈中山族。",
      "投身入穹庐，缨笠不辞辱。",
      "得当竟报汉，一击天地复。",
      "副车中非误，环柱走已蹙。",
      "大憝既伏诛，群胡争駴愕。",
      "遂令旃裘长，天半惊魂落。",
      "成败非敢论，此功良不薄。"
    ]
  },
  {
    "id": "adcfe4db62a002739e057f42f5881599",
    "title": "放歌",
    "authorName": "柳亚子",
    "authorId": "adcfe4db62a002737302e3f5d77f0076",
    "dynasty": "清",
    "content": [
      "天地太无情，日月何无光。",
      "浮云西北来，随风作低昂。",
      "我生胡不辰，丁斯老大邦。",
      "仰面出门去，泪下何淋浪。",
      "听我前致辞，血气同感伤。",
      "上言专制酷，罗网重重强。",
      "人权既蹂躏，天演终沦亡。",
      "众生尚酣睡，民气苦不扬。",
      "豺狼方当道，燕雀犹处堂。",
      "天骄闯然入，踞我卧榻旁。",
      "瓜分与豆剖，横议声洋洋。",
      "世界大风潮，鬼泣神亦瞠。",
      "盘涡日以急，欲渡河无梁。",
      "沉沉四百州，尸冢遥相望。",
      "他人殖民地，何处为故乡。",
      "下言女贼盛，兰惠黯不芳。",
      "女权痛零落，女界遭厄殃。",
      "邪说起何人，扶抑分阴阳。",
      "无才便是德，忍令群雌盲。",
      "服从供玩好，谬种流无疆。",
      "明明平等权，剥削无尽藏。",
      "会稽首刻石，罪魁仇秦皇。",
      "变本复加厉，蠢尔南朝唐。",
      "刖刑施无辜，岸狱盈闺房。",
      "同胞二百兆，心死热血凉。",
      "钗愁与鬟病，漫漫长夜长。",
      "我思欧人种，贤哲用斗量。",
      "私心窃景仰，二圣难颉颃。",
      "卢梭第一人，铜像巍天阊。",
      "民约创鸿著，大义君民昌。",
      "胚胎革命军，一扫秕与糠。",
      "百年来欧陆，幸福日恢张。",
      "继者斯宾塞，女界赖一匡。",
      "平权富想像，公理方翔翔。",
      "谬种辟前人，妄诩解剖详。",
      "智慧用益出，大哉言煌煌。",
      "独笑支那士，论理魔为障。",
      "乡愿倡卫言，毒人纲与常。",
      "横流今泛滥，洪祸谁能当。",
      "安得有豪杰，重使此理彰。",
      "仰天苦无言，长歌一引吭。"
    ]
  },
  {
    "id": "adcfe4db62a9eb4a38cebf930f908acf",
    "title": "跋小停云馆",
    "authorName": "柯椽",
    "authorId": "adcfe4db62a9eb4ad1457b72d1457b72",
    "dynasty": "清",
    "content": [
      "青云招不来，白云留不住。",
      "我欲赋停云，云停渺何处。"
    ]
  },
  {
    "id": "adcfe4db62af7b4ae009f1822b4c8df7",
    "title": "喜杨清渠北归因就问北来事得诗四首(选二)",
    "authorName": "傅为霖",
    "authorId": "adcfe4db62af7b4a069654d5dea9ddb2",
    "dynasty": "清",
    "content": [
      "相逢一笑解征騑，又访云亭上翠微。",
      "去日雪花迎面落，归时杨柳绕衣飞。",
      "半年风雨驰驱惯，千古河山感慨非。",
      "把臂细谈天下事，一樽相对已斜晖。"
    ]
  },
  {
    "id": "adcfe4db62af7b4ae009f1824f8196a2",
    "title": "喜杨清渠北归因就问北来事得诗四首(选二)",
    "authorName": "傅为霖",
    "authorId": "adcfe4db62af7b4a069654d5dea9ddb2",
    "dynasty": "清",
    "content": [
      "河朔风云拥帝都，谁教烽火彻天衢。",
      "九华楼阁沉烟里，万顷轮舟出海隅。",
      "蓟北岂无廉孟子，江南还有管夷吾。",
      "谁将一种忧时泪，洒向燕台吊望诸。"
    ]
  },
  {
    "id": "adcfe4db62af7b4a2263fce2abea9d69",
    "title": "春兴八首(选四)",
    "authorName": "傅为霖",
    "authorId": "adcfe4db62af7b4a069654d5dea9ddb2",
    "dynasty": "清",
    "content": [
      "清淮门外涌平岗，一塔淩霄俯夕阳。",
      "唐代丛林安国寺，魏公春草读书堂。",
      "千秋胜迹空文藻，六代雄藩认武昌。",
      "最是隔江如画处，西山云气晚苍苍。"
    ]
  },
  {
    "id": "adcfe4db62af7b4a2263fce20696fbb4",
    "title": "春兴八首(选四)",
    "authorName": "傅为霖",
    "authorId": "adcfe4db62af7b4a069654d5dea9ddb2",
    "dynasty": "清",
    "content": [
      "年来鲸浪满江湖，电气高悬不夜珠。",
      "燐火千艘航印度，层冰万里抱单于。",
      "虬髯兵法无红拂，𨚗子英雄想赤乌。",
      "怅望东风一洒泪，纶巾羽扇吊周瑜。"
    ]
  },
  {
    "id": "adcfe4db62af7b4a2263fce27e198b35",
    "title": "春兴八首(选四)",
    "authorName": "傅为霖",
    "authorId": "adcfe4db62af7b4a069654d5dea9ddb2",
    "dynasty": "清",
    "content": [
      "杨柳青青满玉关，汉家亭障裹楼兰。",
      "两军瀛海波涛壮，万骑天山雨雪寒。",
      "铜柱边烽环百越，金辽旧部锁三韩。",
      "那堪鹣鲽无空阔，滚滚行星宇宙宽。"
    ]
  },
  {
    "id": "adcfe4db62af7b4a2263fce26a823ad5",
    "title": "春兴八首(选四)",
    "authorName": "傅为霖",
    "authorId": "adcfe4db62af7b4a069654d5dea9ddb2",
    "dynasty": "清",
    "content": [
      "鄂渚樊山控上游，大江难锁一春愁。",
      "昌黎南海驯蛟鳄，博望西番贯斗牛。",
      "三月正逢寒食节，百年端抱杞人忧。",
      "刚携周易焚香坐，又见楼船上石头。"
    ]
  },
  {
    "id": "adcfe4db62af7b4a4193e644289cfdeb",
    "title": "读工部诸将五首感次其韵",
    "authorName": "傅为霖",
    "authorId": "adcfe4db62af7b4a069654d5dea9ddb2",
    "dynasty": "清",
    "content": [
      "郁郁卢龙塞上山，瀛环岱岳拱雄关。",
      "谈天幻出乾坤外，列国奇分昴毕间。",
      "瓴水直从高屋建，鼓声那计左轮殷。",
      "南宫不少中兴将，谁是差强吴子颜。"
    ]
  },
  {
    "id": "adcfe4db62af7b4a4193e644d2238329",
    "title": "读工部诸将五首感次其韵",
    "authorName": "傅为霖",
    "authorId": "adcfe4db62af7b4a069654d5dea9ddb2",
    "dynasty": "清",
    "content": [
      "虎门深锁五羊城，摩垒何时靡御旌。",
      "西旅不开獒贡驿，南蛮空置象林兵。",
      "百年蜂虿甘遗毒，四海鲸鲵苦未清。",
      "谁塞夷庚堙海运，令人长忆李西平。"
    ]
  },
  {
    "id": "adcfe4db62af7b4a4193e64416201683",
    "title": "读工部诸将五首感次其韵",
    "authorName": "傅为霖",
    "authorId": "adcfe4db62af7b4a069654d5dea9ddb2",
    "dynasty": "清",
    "content": [
      "苍瀛辽海接传烽，遮莫腥潮几万重。",
      "猛将不难三箭定，谋臣翻藉一丸封。",
      "卅年铁舰倾中夏，亿万金钱拟正供。",
      "至竟边防归一掷，谁将国计问司农。"
    ]
  },
  {
    "id": "adcfe4db62af7b4a4193e644c1638703",
    "title": "读工部诸将五首感次其韵",
    "authorName": "傅为霖",
    "authorId": "adcfe4db62af7b4a069654d5dea9ddb2",
    "dynasty": "清",
    "content": [
      "王庭戈壁耸云标，北海层冰郁不销。",
      "紫塞烽烟围月晕，缁流经典弱参寥。",
      "近闻新轨穿元兔，时见名王珥汉貂。",
      "安得雄藩生戚畹，凯歌重上紫宸朝。"
    ]
  },
  {
    "id": "adcfe4db62af7b4a4193e64481c565b4",
    "title": "读工部诸将五首感次其韵",
    "authorName": "傅为霖",
    "authorId": "adcfe4db62af7b4a069654d5dea9ddb2",
    "dynasty": "清",
    "content": [
      "浣花无复少陵来，慷慨何人赋八哀。",
      "南粤须眉瞻洗马，西征部曲想轮台。",
      "何当印度通巴勒，无那班禅走渡杯。",
      "共道韦皋是诸葛，筹边终藉栋梁才。"
    ]
  },
  {
    "id": "adcfe4db62af7b4aa25661f003d141f3",
    "title": "读书",
    "authorName": "傅为霖",
    "authorId": "adcfe4db62af7b4a069654d5dea9ddb2",
    "dynasty": "清",
    "content": [
      "程子读汉书，一字不轻过。",
      "诸葛隆中吟，乃独观大略。",
      "处则为名儒，出则为王佐。",
      "殊途而同归，卷舒无不可。",
      "拙哉边孝先，碌碌将何作。"
    ]
  },
  {
    "id": "adcfe4db62af7b4a6842d251ef6bf92d",
    "title": "望峨一首寄翰臣学博",
    "authorName": "傅为霖",
    "authorId": "adcfe4db62af7b4a069654d5dea9ddb2",
    "dynasty": "清",
    "content": [
      "玻璃江水摇山绿，千峰万峰排云出。",
      "一夜仙风吹雪来，苍崖千尺削寒玉。",
      "仙人腰绾淩云绶，夜向檐前摘星斗。",
      "朝来爽气满帘栊，妙语天然夺山秀。",
      "我自云间窥凹凸，神随佛现同飞越。",
      "相期明岁杏花天，策杖来攀金顶月。"
    ]
  },
  {
    "id": "adcfe4db62af7b4a477f10829aabb029",
    "title": "同肖岩登大别山",
    "authorName": "傅为霖",
    "authorId": "adcfe4db62af7b4a069654d5dea9ddb2",
    "dynasty": "清",
    "content": [
      "大别山，小如蚁。江汉流，一杯水。火轮一叶舟，地球九万里。",
      "日月跳双丸，古今一瞬耳。我与君，渺何许。岘山亭，泪如雨。"
    ]
  },
  {
    "id": "adcfe4db62af7b4a189643c666a78464",
    "title": "重九登蛇山",
    "authorName": "傅为霖",
    "authorId": "adcfe4db62af7b4a069654d5dea9ddb2",
    "dynasty": "清",
    "content": [
      "广武山头涌翠屏，黄河腾踔如奔鲸。",
      "去年重九汗漫游，今朝尚带鱼龙腥。",
      "大江滚滚从西来，东流到海归蓬莱。",
      "纵横睥睨五千里，兹山矗立银涛堆。",
      "穿云蹑屐淩绝顶，当风岸帻恣徘徊。",
      "丛祠秋菊荐元老，冠裳簪笔搜琼瑰。",
      "登楼四望天地阔，洪流漠漠如飞埃。",
      "西卷欧洲南印度，东泻扶桑水一杯。",
      "迩来鬼怪穷禹鼎，不周一触烦神娲。",
      "南海臣佗今不祀，彭台烽火郁风霾。",
      "何人为我招黄鹤，仰叩天关开橐籥。",
      "一挥壮士挽天河，倾向沧溟洗蛟鳄。",
      "醉中抵掌发狂歌，短发垂垂乌帽落。"
    ]
  },
  {
    "id": "adcfe4db62af7b4aeb98b9889231b9db",
    "title": "花朝后四日陪黄州王太尊陈协戎及罗田朱惠之黄岗赵子定武昌钟凤喈三大令复为西山之游既而信宿武昌官署与刘学博朴丞王孝廉聘三同阅东坡西山诗因次其韵",
    "authorName": "傅为霖",
    "authorId": "adcfe4db62af7b4a069654d5dea9ddb2",
    "dynasty": "清",
    "content": [
      "春风两酌西山醅，苍松万壑何人栽。我向江南又江北，一苇频烦驿使梅。",
      "当年紫髯分鼎足，兹山矗立何崔嵬。龙骧虎踞雄六代，江中荡漾金银台。",
      "苏黄凭眺顷刻耳，大江东去如飞埃。苍凉铜马劫灰后，疏林渐欲青成堆。",
      "百叠屏风开九曲，隔江棨戟排金罍。远望飙轮卷大浪，楼船高出白云隈。",
      "仰天长啸坐狠石，剑池龙去空莓苔。八州都督锁雄镇，山灵恍惚天门开。",
      "立缚长鲸笞海若，六鳌屃屃蛟宫摧。武昌官阁补题句，问谁掷笔惊春雷。",
      "骊珠探得老刘来，王郎酒酣拔剑斫地歌莫哀。"
    ]
  },
  {
    "id": "adcfe4db62af7b4ab6a411773d7a6d49",
    "title": "雪堂月波楼皆在府署前太守英公又作笠屐亭摩东坡笠像及刘文清公跋语于石皆外人所罕至也余既复至自省适新府署乃得偕赵式韩刘琴南张涤泉李华乡历览诸胜复为赤壁之游而黄州之胜始全览焉",
    "authorName": "傅为霖",
    "authorId": "adcfe4db62af7b4a069654d5dea9ddb2",
    "dynasty": "清",
    "content": [
      "搜境如搜诗，得之在委曲。",
      "春尽滞齐安，江山供镌琢。",
      "公府閟亭台，恍惚露头角。",
      "譬之椟藏珠，佳人在空谷。",
      "又如三神山，云中看仿佛。",
      "归帆郁不舒，奇缘竟相属。",
      "时当春服成，冠者得五六。",
      "雪堂契幽赏，笠屐拳芳躅。",
      "巍巍汉川门，月波手可掬。",
      "西山爽气来，翠滴新膏沐。",
      "相携出郭门，天光弄晴旭。",
      "疏柳涵春波，鱼苗竞相逐。",
      "夕阳下西岭，江光明绮縠。",
      "遥峰混远清，近郭裹浓绿。",
      "长歌归去来，明星已在屋。"
    ]
  },
  {
    "id": "adcfe4db62af7b4ad31fb6ef31787b7a",
    "title": "庚午岁肄业锦江梦中有句云绣旆扬朱鸟天风作奇字今十八年矣又得水晶楼阁五云中乱泻飞泉滴空翠二语因补缀成篇",
    "authorName": "傅为霖",
    "authorId": "adcfe4db62af7b4a069654d5dea9ddb2",
    "dynasty": "清",
    "content": [
      "绣旆扬朱鸟，天风作奇字。廿年旧梦呼不醒，万壑苍松鸣玉佩。",
      "水晶楼阁五云中，乱泻飞泉滴空翠。莫教惊起鸾凤吟，恐有骊龙抱珠睡。"
    ]
  },
  {
    "id": "adcfe4db62b2416bfd9450faffd97461",
    "title": "听涛亭诗",
    "authorName": "郭振遐",
    "authorId": "adcfe4db62b2416bd1457b72d1457b72",
    "dynasty": "清",
    "content": [
      "平阳郭居士，来筑听涛亭。",
      "他日西山上，长松万叠青。"
    ]
  },
  {
    "id": "adcfe4db62b2416b5a8633a4373a6925",
    "title": "旅怀",
    "authorName": "郭振遐",
    "authorId": "adcfe4db62b2416bd1457b72d1457b72",
    "dynasty": "清",
    "content": [
      "昨夜窗棂月一痕，凄凉偏照客中情。",
      "关山远隔三千里，愁听梅花玉笛声。"
    ]
  },
  {
    "id": "adcfe4db62b3fc672bb21adfe1e327ee",
    "title": "春郊",
    "authorName": "柯锡珍",
    "authorId": "adcfe4db62b3fc67d1457b72d1457b72",
    "dynasty": "清",
    "content": [
      "独行随兴往，曾不问西东。",
      "拾尽千苍色，携来两袖风。",
      "春光山影里，佳气白云中。",
      "何处寻幽侣，鸳凫立水潨。"
    ]
  },
  {
    "id": "adcfe4db62b3fc676b60318ee516f1fa",
    "title": "泮水荷香",
    "authorName": "柯锡珍",
    "authorId": "adcfe4db62b3fc67d1457b72d1457b72",
    "dynasty": "清",
    "content": [
      "苍茫曙色远凝烟，雨后空潭更洒然。",
      "鱼逐翠开惊出水，鸟衔香去溯流泉。",
      "花间脂粉浓还淡，叶底珠玑碎又圆。",
      "此地兴怀多逸致，好将图笔写幽玄。"
    ]
  },
  {
    "id": "adcfe4db62b70e14d8c4063fb9aead66",
    "title": "樊川",
    "authorName": "李宗渭",
    "authorId": "adcfe4db62b70e14d1457b72d1457b72",
    "dynasty": "清",
    "content": [
      "司勋去已久，零落野人家。",
      "一夜杜陵雨，满村山杏花。",
      "鬓丝天共老，归思客长嗟。",
      "蹋草行吟遍，樊川春日斜。"
    ]
  },
  {
    "id": "adcfe4db62b70e14d0282763da074bb9",
    "title": "晚过临平山",
    "authorName": "李宗渭",
    "authorId": "adcfe4db62b70e14d1457b72d1457b72",
    "dynasty": "清",
    "content": [
      "朝从西湖来，衣上柳花碧。",
      "举棹百里中，两头见山色。",
      "山光近复远，不觉日将夕。",
      "水际上渔人，烟中语山客。",
      "明发下滩行，遥遥径微白。"
    ]
  },
  {
    "id": "adcfe4db62b70e14d59f2910f3efd1ee",
    "title": "淮阴侯",
    "authorName": "李宗渭",
    "authorId": "adcfe4db62b70e14d1457b72d1457b72",
    "dynasty": "清",
    "content": [
      "饭信谁？淮阴母。杀信谁？汉宫后。饭惜英雄杀忌才，千古具眼此两妇。",
      "有贤不用斯亡身，重瞳区区真妇人。"
    ]
  },
  {
    "id": "adcfe4db62bf102ee17f6d22de8a33e9",
    "title": "怀蒋修隅同年",
    "authorName": "袁文揆",
    "authorId": "adcfe4db62bf102e6a5dfac4f0bbac6f",
    "dynasty": "清",
    "content": [
      "贫交意气自联翩，落拓金台共几年。",
      "大令笔谁讥饿隶，小坡诗已著斜川。",
      "饮余白堕颜空壮，著敝青袍岁又迁。",
      "记得临歧勤赠策，只今朔雁到何天。"
    ]
  },
  {
    "id": "adcfe4db62bf102e75631ef1e39f65aa",
    "title": "武都道中",
    "authorName": "袁文揆",
    "authorId": "adcfe4db62bf102e6a5dfac4f0bbac6f",
    "dynasty": "清",
    "content": [
      "欲归归竟遂，一路好看山。",
      "水泻青羊峡，云对白马关。",
      "戍楼残角尽，麦陇老农闲。",
      "时有临江宅，桃花三两湾。"
    ]
  },
  {
    "id": "adcfe4db62bf102ea6f8b8697c69d628",
    "title": "哭师荔扉",
    "authorName": "袁文揆",
    "authorId": "adcfe4db62bf102e6a5dfac4f0bbac6f",
    "dynasty": "清",
    "content": [
      "久闻君言归，眼穿望不至。",
      "一朝捷足来，想必由奉使。",
      "未及问无恙，计当在途次。",
      "岂知随皖公，潜霍去游戏。",
      "骇极频究诘，魂飞反无泪。",
      "翻悔信君归，年余断缄字。",
      "归计既踯躅，何不一言示。",
      "恸哭声频吞，停云纷雨坠。"
    ]
  },
  {
    "id": "adcfe4db62bf102ea6f8b869969ebbe0",
    "title": "哭师荔扉",
    "authorName": "袁文揆",
    "authorId": "adcfe4db62bf102e6a5dfac4f0bbac6f",
    "dynasty": "清",
    "content": [
      "云水渺万里，寸心曾不隔。",
      "老至恋友生，况期善互责。",
      "迩来谈经地，近君五亩宅。",
      "若使果归来，应得数晨夕。",
      "分袂又七年，关山渺无极。",
      "回首别雷池，永诀已在昔。",
      "而我痴复痴，寤寐情脉脉。"
    ]
  },
  {
    "id": "adcfe4db62c5be47621b712732b8535d",
    "title": "织布",
    "authorName": "董天工",
    "authorId": "adcfe4db62c5be47d1457b72d1457b72",
    "dynasty": "清",
    "content": [
      "斫木为机似月圆，横穿翠筱夹丝缠。",
      "掺掺巧织戈纹锦，斑驳争绔柿蒂鲜。"
    ]
  },
  {
    "id": "adcfe4db62c5be470cd5552ee6413e36",
    "title": "口琴",
    "authorName": "董天工",
    "authorId": "adcfe4db62c5be47d1457b72d1457b72",
    "dynasty": "清",
    "content": [
      "宛如私语夜深深，别样丝桐别样音。",
      "齿颊低微音韵渺，雄鸣雌和月轻阴。"
    ]
  },
  {
    "id": "adcfe4db62c5be47b71c6bebf77afe85",
    "title": "布床",
    "authorName": "董天工",
    "authorId": "adcfe4db62c5be47d1457b72d1457b72",
    "dynasty": "清",
    "content": [
      "何事番儿不畏寒，布床高挂桠枝端。",
      "风吹木叶声萧瑟，好似婴孩熟睡残。"
    ]
  },
  {
    "id": "adcfe4db62c5be479c5b0b7a544ecefa",
    "title": "走差",
    "authorName": "董天工",
    "authorId": "adcfe4db62c5be47d1457b72d1457b72",
    "dynasty": "清",
    "content": [
      "状似卷荷四寸长，手环相击响丁当。",
      "不疾不徐音铿尔，远韵清微胜鼓簧。"
    ]
  },
  {
    "id": "adcfe4db62c5be4758b9cee0d08b05bd",
    "title": "台卉四绝",
    "authorName": "董天工",
    "authorId": "adcfe4db62c5be47d1457b72d1457b72",
    "dynasty": "清",
    "content": [
      "飘然玉质森森秀，别有幽香到小庭。",
      "不用娇容教傅粉，逢君一见自娉婷。"
    ]
  },
  {
    "id": "adcfe4db62c5be4758b9cee0050e21ee",
    "title": "台卉四绝",
    "authorName": "董天工",
    "authorId": "adcfe4db62c5be47d1457b72d1457b72",
    "dynasty": "清",
    "content": [
      "素华真可胜梅妆，点点琼葩点点芳。",
      "翠叶缤纷怀洁白，浓香暗惹绿衣郎。"
    ]
  },
  {
    "id": "adcfe4db62c5be4758b9cee003e45936",
    "title": "台卉四绝",
    "authorName": "董天工",
    "authorId": "adcfe4db62c5be47d1457b72d1457b72",
    "dynasty": "清",
    "content": [
      "蕴抱冰心此一方，不教蜂蝶逐花狂。",
      "琼姿本是神仙骨，肯作人间贾女香。"
    ]
  },
  {
    "id": "adcfe4db62c5be4758b9cee08c948725",
    "title": "台卉四绝",
    "authorName": "董天工",
    "authorId": "adcfe4db62c5be47d1457b72d1457b72",
    "dynasty": "清",
    "content": [
      "香闻七里玉玲珑，月色平林和露瀜。",
      "玉女原来看玉树，一般清白煦春风。"
    ]
  }
]