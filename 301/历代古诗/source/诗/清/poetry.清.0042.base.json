[
  {
    "id": "adcfe4dbc6d00beebcef604b0b0e9bd1",
    "title": "次单拙庵司成归山",
    "authorName": "邱志广",
    "authorId": "adcfe4dbc6d00beed1457b72d1457b72",
    "dynasty": "清",
    "content": [
      "梦醒今朝悟昨非，回头往事与心违。",
      "云间谒帝星初曙，花底朝天露未晞。",
      "不为从王忧寤寐，敢将报母换轻肥。",
      "君恩已许烟霞懒，好把鱼竿问钓矶。"
    ]
  },
  {
    "id": "adcfe4dbc6e025d0a68059e847acedfc",
    "title": "余秋室先生",
    "authorName": "徐彬",
    "authorId": "adcfe4dbc6e025d0d1457b72d1457b72",
    "dynasty": "清",
    "content": [
      "汉代首徵辟，校书天禄深。",
      "平生酬主志，千古爱才心。",
      "重典蓬壶籍，旋为吴越吟。",
      "寝门期一痛，飘泊又而今。"
    ]
  },
  {
    "id": "adcfe4dbc6f7a5e38bf275e3f2598307",
    "title": "闻外将归",
    "authorName": "周炤",
    "authorId": "adcfe4dbc6f7a5e3d1457b72d1457b72",
    "dynasty": "清",
    "content": [
      "茶花梅蕊自纷飞，小圃身如坐翠微。",
      "不定阴晴天欲倦，何方燕雀晚知归。",
      "王孙岁岁怀芳草，侍女朝朝倚绣帏。",
      "见说画眉人且近，湘山如黛未应稀。"
    ]
  },
  {
    "id": "adcfe4dbc6f7a5e35028aabc1ad2b016",
    "title": "拟古",
    "authorName": "周炤",
    "authorId": "adcfe4dbc6f7a5e3d1457b72d1457b72",
    "dynasty": "清",
    "content": [
      "鸳鸯固友禽，鹦鹉亦珍鸟。",
      "屏栏与池塘，哀乐各昏晓。",
      "鹦鹉语鸳鸯，飞鸣何缭绕。",
      "情多恐不祥，怨重将毋扰。",
      "我闻太息之，衾裯正微渺。",
      "凄然欲向谁，彼姝矜窈窕。"
    ]
  },
  {
    "id": "adcfe4dbc6f7a5e31a9936a9a53dea17",
    "title": "次林文贞韵寄王玉映",
    "authorName": "周炤",
    "authorId": "adcfe4dbc6f7a5e3d1457b72d1457b72",
    "dynasty": "清",
    "content": [
      "夫子南归后，永夜述名媛。",
      "生小贮金屋，弱龄弄玉砚。",
      "海桑失庐亩，竹素易钗钿。",
      "感尔瑶华赠，时时动纨扇。",
      "芰荷缀鸳翠，天真写素绚。",
      "咏絮谢女匹，织锦苏娘彦。",
      "侬是小家女，畏令仙人见。",
      "注目倚镜阁，因风寄方便。",
      "所恃一片心，的的托澄练。"
    ]
  },
  {
    "id": "adcfe4dbc7001c605b7c65169cf99611",
    "title": "和黄农部尖叉韵",
    "authorName": "李镐翼",
    "authorId": "adcfe4dbc7001c60d1457b72d1457b72",
    "dynasty": "清",
    "content": [
      "月影初圆露气纤，已看春令换冬严。",
      "良宵盏满羔儿酒，珍品盘登虎子盐。",
      "九陌红尘飞甬路，万家火树上衡檐。",
      "街童识得元宵趣，买取花镫挂指尖。"
    ]
  },
  {
    "id": "adcfe4dbc7001c605b7c6516f0f1aa44",
    "title": "和黄农部尖叉韵",
    "authorName": "李镐翼",
    "authorId": "adcfe4dbc7001c60d1457b72d1457b72",
    "dynasty": "清",
    "content": [
      "书断天涯数点鸦，嘉辰游赏绕香车。",
      "画桥明月侵罗袜，银烛微风剪彩花。",
      "填咽笙歌熙世象，庄严楼阁达官家。",
      "羁人愁绪权抛却，共把金尊赋八叉。"
    ]
  },
  {
    "id": "adcfe4dbc705e082564893b02cacf3b8",
    "title": "再呈周观察",
    "authorName": "蔡廷兰",
    "authorId": "adcfe4dbc705e082cd14821d42323dc8",
    "dynasty": "清",
    "content": [
      "绛节新从海外移，锦囊又补纪游诗。",
      "三千帑运筹加赈，十万生灵免阻饥。",
      "忧世真同由己切，受恩翻悔得公迟。",
      "社仓重踵南康议，他日澎山系去思。"
    ]
  },
  {
    "id": "adcfe4dbc705e082564893b0e0e60621",
    "title": "再呈周观察",
    "authorName": "蔡廷兰",
    "authorId": "adcfe4dbc705e082cd14821d42323dc8",
    "dynasty": "清",
    "content": [
      "领略芝颜笑语亲，金针密度指迷津。",
      "挥毫字挟风霜气，下榻光生雨露春。",
      "早有瑶篇公海内，又携珊网遍湖滨。",
      "探怀欲把心香爇，不省云泥隔此身。"
    ]
  },
  {
    "id": "adcfe4dbc705e082c26d94b61306aded",
    "title": "题施见田同年诗册",
    "authorName": "蔡廷兰",
    "authorId": "adcfe4dbc705e082cd14821d42323dc8",
    "dynasty": "清",
    "content": [
      "才华烂熳本天真，一卷琳琅入眼新。",
      "论古澜翻三峡水，抽毫艳扫六朝人。",
      "江山历尽襟怀壮，风雨来时笔墨亲。",
      "此去金门看奏对，圣朝今日重词臣。"
    ]
  },
  {
    "id": "adcfe4dbc705e0829dc0d1489551f453",
    "title": "寿黄春池广文",
    "authorName": "蔡廷兰",
    "authorId": "adcfe4dbc705e082cd14821d42323dc8",
    "dynasty": "清",
    "content": [
      "海外通经旧有名，颖川治谱擅家声。",
      "文章寿世千秋永，节烈匡时一郡倾。",
      "槐市昔曾留矩范，榆乡今已遂澄清。",
      "且看大展经纶手，未许闲居老此生。"
    ]
  },
  {
    "id": "adcfe4dbc705e08274064e1c9aebc8c3",
    "title": "题小孤山图",
    "authorName": "蔡廷兰",
    "authorId": "adcfe4dbc705e082cd14821d42323dc8",
    "dynasty": "清",
    "content": [
      "危峰屹立水中央，双柱排空势亦昂。",
      "几座楼台悬碧落，连山竹树荫苍凉。",
      "大江涌起千层浪，极浦飞来万里航。",
      "安得奋身凌绝顶，高从云表一回翔。"
    ]
  },
  {
    "id": "adcfe4dbc705e08238c6c294e0bff5b0",
    "title": "寿熊介臣观察",
    "authorName": "蔡廷兰",
    "authorId": "adcfe4dbc705e082cd14821d42323dc8",
    "dynasty": "清",
    "content": [
      "銮坡声价重春明，秋典分司讼狱平。",
      "绶绾银章来赤嵌，符飞铜虎下沧瀛。",
      "大荒海外慈云被，绝险天南砥柱擎。",
      "总为生民开寿域，黄堂几度看称觥。"
    ]
  },
  {
    "id": "adcfe4dbc705e082477225aca24476fd",
    "title": "陪周芸皋夫子游虎溪",
    "authorName": "蔡廷兰",
    "authorId": "adcfe4dbc705e082cd14821d42323dc8",
    "dynasty": "清",
    "content": [
      "征帆才寄鹭门栖，又共群仙到虎溪。",
      "待月亭前容徙倚，摩天石顶快攀跻。",
      "华筵客许青衫入，古洞僧邀彩笔题。",
      "好把庐山真迹认，缓寻归路夕阳西。"
    ]
  },
  {
    "id": "adcfe4dbc705e082d7afc688004c836c",
    "title": "题洗砚鱼吞墨图",
    "authorName": "蔡廷兰",
    "authorId": "adcfe4dbc705e082cd14821d42323dc8",
    "dynasty": "清",
    "content": [
      "小池清影静窥鱼，正值儿童洗砚初。",
      "墨汁三升凭唼喋，烟云一片任吹嘘。",
      "藏胸可是同乌鲗，部腹空知有素书。",
      "待看飞腾瀛海去，荣光五色喷何如。"
    ]
  },
  {
    "id": "adcfe4dbc705e082f7dec25e4ccfb496",
    "title": "周芸皋夫子招宴榕林",
    "authorName": "蔡廷兰",
    "authorId": "adcfe4dbc705e082cd14821d42323dc8",
    "dynasty": "清",
    "content": [
      "消炎天气正初秋，避暑榕林快胜游。",
      "满座笙歌连日醉，群公笔墨几时留。",
      "松生午籁涛喧榻，竹翳斜晖影倒楼。",
      "西望蒲帆明远浦，一回诗思在沧洲。"
    ]
  },
  {
    "id": "adcfe4dbc705e082a208bf81cb3ab152",
    "title": "题烹茶鹤避烟图",
    "authorName": "蔡廷兰",
    "authorId": "adcfe4dbc705e082cd14821d42323dc8",
    "dynasty": "清",
    "content": [
      "涤尽烦襟野趣生，闲来扫榻品茶经。",
      "烟腾石鼎松风发，水沸铜瓶桧雨晴。",
      "笑我酪奴恣饱酌，惊他羽客作长鸣。",
      "此仙不受人间气，分付樵青细火烹。"
    ]
  },
  {
    "id": "adcfe4dbc705e0822aeb3d0269a19ba6",
    "title": "兰花",
    "authorName": "蔡廷兰",
    "authorId": "adcfe4dbc705e082cd14821d42323dc8",
    "dynasty": "清",
    "content": [
      "生依岩谷爱幽清，肯比萧敷与艾荣。",
      "独有芳菲含露气，不须颜色动风情。",
      "人怀远遁频通问，迹寄空山自得名。",
      "多谢春晖怜小草，国香何事费公评。"
    ]
  },
  {
    "id": "adcfe4dbc705e082f2160b9c429eedbe",
    "title": "夏日喜雨呈蒋怿庵镛刺史",
    "authorName": "蔡廷兰",
    "authorId": "adcfe4dbc705e082cd14821d42323dc8",
    "dynasty": "清",
    "content": [
      "赤熛扬明威，旱魃煽其怒。",
      "炎炳谁操持，阴阳失调护。",
      "万里烧长空，四围燃火树。",
      "草木燋乾枯，飞鸟不得度。",
      "泉壑绝涓流，禾苗尽偃仆。",
      "仰食资东瀛，舟楫来何暮。",
      "敢望盈箱求，翻遭闭籴误。",
      "一粒一酸辛，负挈满道路。",
      "吁嗟中泽鸿，几为涸辙鲋。",
      "贤哉良司牧，下车询农务。",
      "丰歉递相寻，灾祲亦定数。",
      "胡兹孤岛黔，奈何抱沉痼。",
      "圣世宏宽仁，轻徭复薄赋。",
      "无如瘠土贫，风旱频年遇。",
      "生计窘耕渔，颠连憯莫诉。",
      "我民竟何辜，对天默呼吁。",
      "方版疏一通，云坛香一炷。",
      "有谪则祸予，莫俾民太苦。",
      "忽然触石云，散作漫天雾。",
      "阴霾昼迷蒙，玉虎晨鸣呴。",
      "列缺并飞廉，屏翳齐交互。",
      "须臾沛滂沱，岸谷倏崩注。",
      "或为空中丝，或似草间露。",
      "连朝积霪霖，十日沃沾霔。",
      "化泽遍均匀，天公周布濩。",
      "村墅沐新膏，原田发生趣。",
      "农夫拜官赐，一祷逢甘澍。",
      "早谷馀高粱，晚季卜秋穫。",
      "花生绵根荄，朱蓣长园圃。",
      "幸无台飓伤，又免蝗螟蠹。",
      "米价渐渐低，粮运源源赴。",
      "更须惩奸商，专市亦可恶。",
      "开仓议平粜，救荒良有具。",
      "驱鼠防穿墉，彻桑及未雨。",
      "惭予枵腹谈，迂腐呈俚句。",
      "蒿目怜苍黎，空拳策富裕。",
      "再三白当途，缓急慎所措。",
      "愿奉太平觞，讴歌乐含哺。"
    ]
  },
  {
    "id": "adcfe4dbc705e08294252dc59e402385",
    "title": "偶因购石作墙为里侩所阻将聚众斗矣急以诗代柬求王铁崖茂才解围事后喜而录之",
    "authorName": "蔡廷兰",
    "authorId": "adcfe4dbc705e082cd14821d42323dc8",
    "dynasty": "清",
    "content": [
      "君家世居铁铁尾，约去吾乡未三里。",
      "婚姻况乃朱陈谐，肥瘠岂如秦越视。",
      "我昨鸠工版筑兴，偶向君邻购石子。",
      "物各有主原非偷，售而得之乌容已。",
      "驱顽未学秦皇难，负重先教夸娥徙。",
      "无端局外声喧豗，攘臂突前相角抵。",
      "竟欲投辖同留宾，公然操杖辱加捶。",
      "初犹扣胫继撞胸，幸免折肱痛血指。",
      "试请息怒姑徐徐，云是此石渠曾市。",
      "就中委曲谁能知，遽呼宅主讯端委。",
      "主称典屋非卖石，署契分明敢谲诡。",
      "渠方气短敛足逃，衅由张三祸及李。",
      "寻常小隙抵死争，仓皇平地风波起。",
      "我闻众怒急缨冠，蛮触纷纷笑太鄙。",
      "会须登堂来负荆，排解先教达片纸。"
    ]
  },
  {
    "id": "adcfe4dbc705e082a9d17a7457ac5436",
    "title": "巡道周公有社仓之议言事者虑格于旧例公概然力任其成立赋抚恤歌六章发明天道人心之应淋漓悽恻情见乎词用述其意更为推衍言之续成长歌一篇",
    "authorName": "蔡廷兰",
    "authorId": "adcfe4dbc705e082cd14821d42323dc8",
    "dynasty": "清",
    "content": [
      "大灵无涕登苍穹，叫阍不答天梦梦。开辟以来千万劫，水火疾疫与兵戎。",
      "谁言盛世无灾祲，尧水汤旱周大风。黔黎浑噩不知识，空自披发号鸿蒙。",
      "宣经念佛浑多事，惟有行善可回造化工。福善祸淫应如响，普天之下其理同。",
      "薄海苍生吾赤子，繄岂澎湖一隅中。澎湖一岛临汪洋，西扼金厦东台阳。",
      "干戈盗贼总无患，往往凶歉遭奇荒。未若去岁更周章，黄发遗民见未尝。",
      "四月下种六月旱，旱气蒸郁为螟蝗。七八九月咸雨洒，腥风瘴雾交迷茫。",
      "早季晚季颗粒尽，饥死者死亡者亡。别驾蒋公痛悲悯，心如乱发纷𩬹鬤。",
      "驰书乞援赴郡城，郡城大吏动怦怦。檄委贤能急省难，沈施赞府来经营。",
      "稽查按验分劳役，克日编成户口册。徐公继至亦叹嗟，率先安抚筹良策。",
      "诸君实力齐勤民，岂等秦越视肥瘠。观察周公玉堂英，扬帆远使观沧瀛。",
      "慈帆稳渡叱蛟鳄，抵岸旋闻呼癸庚。视民疾苦恤民隐，长歌一阕详民情。",
      "酸辛一字一涕泪，抚楮长为太息声。胜披郑侠流民状，不愧次山舂陵行。",
      "公有福力能起死，变醨养瘠缘真诚。代公甫到毒龙窜，房豹初临泉味清。",
      "一朝麾节移澎疆，免尔沟壑公能当。贫民三万七千口，量赈万帑充饥肠。",
      "极贫两月得全活，次贫周月慰所望。斟酌多寡不一例，其实次贫亦惨伤。",
      "挪借称贷计已尽，纵有田地难换粮。凫茈芦菔遗此地，本酩竹花寻何方。",
      "岂无山蔬与海菜，啖之令人病而僵。胡不暂支厅库先施借，约以秋秒来抵偿。",
      "权宜破格恩乃济，斯真救时药之良。知公用心亦大苦，再议善后设社仓。",
      "陆续拨运不费力，襄诸大府修封章。台邑仓庾素充积，以盈济虚两无妨。",
      "上达天聪应嘉取，议本通行制已古。虑或因陈致红腐，年年粜之年年补。",
      "有时巨浪阻风樯，台价不须愁奸商。一遇青黄呼吸至，官亦云便民亦康。",
      "想到此际休彷徨。吁嗟乎，读圣贤书学何事，急切难救梓与桑。",
      "遍诉当途听斯语，立法为民计久长。"
    ]
  },
  {
    "id": "adcfe4dbc705e082c24bcef077209a14",
    "title": "请急赈歌",
    "authorName": "蔡廷兰",
    "authorId": "adcfe4dbc705e082cd14821d42323dc8",
    "dynasty": "清",
    "content": [
      "昔读宝俭箴，贵粟贱金帛。",
      "昔闻袁道宗，蠲赈上六策。",
      "又闻林希元，荒政丛言摘。",
      "三便与三权，六急从所择。",
      "自古以为然，周赒救艰厄。",
      "况兹斥卤区，民贫土更瘠。",
      "年来遭旱灾，满地变焦赤。",
      "又被咸雨伤，狂飙起沙碛。",
      "海枯梁无鱼，山穷野无麦。",
      "老稚尽尪羸，半登饿鬼籍。",
      "丁男散流离，死徙无踪迹。",
      "所赖别驾仁，捐廉先施借。",
      "向来失预防，社谷祇虚额。",
      "乾隆十六年，官捐二百石。",
      "移归台邑仓，陈腐实可惜。",
      "何不拨数千，存贮常平积。",
      "平粜假便宜，采运收补益。",
      "兹法如堪行，从长一筹画。",
      "炊烟卓午飞，乞火闻邻妇。",
      "涕泪谓予言，恨死乃独后。",
      "居有屋数椽，种无田半亩。",
      "夫婿去年秋，东渡糊其口。",
      "高堂留衰翁，穷饿苦相守。",
      "夫亡讣忽传，翁老愁难受。",
      "一夕归黄泉，半文索乌有。",
      "嫁女来丧夫，鬻儿来葬舅。",
      "家口馀零丁，幼儿尚襁负。",
      "吞声抚遗孤，饮泣谋升斗。",
      "朝朝掇海菜，采采不盈手。",
      "菜少煮加汤，菜熟儿呼母。",
      "儿饱母忍饥，母死儿不久。",
      "尔惨竟至斯，谁为任其咎。",
      "可怜一方民，如此计八九。",
      "恩赈曾几多，可能活命否。"
    ]
  },
  {
    "id": "adcfe4dbc705e082c24bcef0ce553ded",
    "title": "请急赈歌",
    "authorName": "蔡廷兰",
    "authorId": "adcfe4dbc705e082cd14821d42323dc8",
    "dynasty": "清",
    "content": [
      "救荒如拯溺，急须援以手。",
      "试问登山无，莫讶从井有。",
      "譬诸过涉凶，灭顶濡其首。",
      "万灶冷无烟，环村空覆臼。",
      "二釜不供餐，三星常在罶。",
      "移粜开武仓，官惠亦云厚。",
      "定价三百钱，准籴米一斗。",
      "转眼给已空，枵腹那能久。",
      "求死缓须臾，望救争先后。",
      "明日天开晴，星缆到浦口。",
      "绝处忽逢生，欢声呼父母。",
      "睹此应伤心，加恩谁掣肘。",
      "翻作哀鸿吟，从旁商可否。",
      "乞为汉韩韶，休笑晋冯妇。"
    ]
  },
  {
    "id": "adcfe4dbc705e082c24bcef0c73d308c",
    "title": "请急赈歌",
    "authorName": "蔡廷兰",
    "authorId": "adcfe4dbc705e082cd14821d42323dc8",
    "dynasty": "清",
    "content": [
      "救荒如救灾，祸比燃眉蹙。",
      "杯水投车薪，燎原势难扑。",
      "叹息此时情，鸟焚巢已覆。",
      "告急书交驰，请帑派施谷。",
      "连月风怒号，滔天浪不伏。",
      "劳公百战身，悬民千里目。",
      "愁无山鞠穷，疾奈河鱼腹。",
      "藜藿杂秕糠，终餐不一掬。",
      "哀肠日九回，何处求半菽。",
      "见公如得父，幸免填沟渎。",
      "去时编户口，稽查费往复。",
      "积困苏难迟，倒悬解宜速。",
      "我亦翳桑人，不食黔敖粥。",
      "爱倩饥何妨，长歌以当哭。",
      "安得劝发棠，加宾一万斛。",
      "康济大臣心，补助生民福。",
      "会看达九重，褒嘉锡命服。"
    ]
  },
  {
    "id": "adcfe4dbc70bc06e54e63d293b988481",
    "title": "雨中龙溪道上",
    "authorName": "曾瑶",
    "authorId": "adcfe4dbc70bc06ed1457b72d1457b72",
    "dynasty": "清",
    "content": [
      "花时细雨出龙溪，柳絮春风送马蹄。",
      "燕子泥融官道滑，鸭头水涨野桥低。",
      "破愁当得浇肠酒，望远曾无刮膜鎞。",
      "暗数旧时经历处，年年芳草一萋萋。"
    ]
  },
  {
    "id": "adcfe4dbc71730efad4bd6e6fc51ad31",
    "title": "舟泊盘门",
    "authorName": "钱林",
    "authorId": "adcfe4dbc71730ef17ed8abe4496bf24",
    "dynasty": "清",
    "content": [
      "雁橹一声响，落帆城影圆。",
      "花光横水槛，酒气压山船。",
      "吴市几家鹤，齐亭千树蝉。",
      "晚来纤月上，留梦照婵娟。"
    ]
  },
  {
    "id": "adcfe4dbc71730efe813f13c468a6ab0",
    "title": "佛音阁",
    "authorName": "钱林",
    "authorId": "adcfe4dbc71730ef17ed8abe4496bf24",
    "dynasty": "清",
    "content": [
      "春影如云不入城，平田一绿少人行。",
      "野花都已得禅意，山鸟半能呼佛名。",
      "间拓断碑分藓色，爱凭虚阁借松声。",
      "等闲小李开图画，金碧遥天上晚晴。"
    ]
  },
  {
    "id": "adcfe4dbc71730efdcb4a3ec3a04a03e",
    "title": "上元夕偕宾谷丈泛舟石湖登天镜阁",
    "authorName": "钱林",
    "authorId": "adcfe4dbc71730ef17ed8abe4496bf24",
    "dynasty": "清",
    "content": [
      "石湖浑似镜中过，湖上风光渐绿波。",
      "村鼓不圆烟月冷，寺镫先落水风多。",
      "原知胜地宜耕读，且放新年入啸歌。",
      "净业合从居士证，楞伽清梵夜如何。"
    ]
  },
  {
    "id": "adcfe4dbc71730efd1c31a2ea3ceda9c",
    "title": "笛思",
    "authorName": "钱林",
    "authorId": "adcfe4dbc71730ef17ed8abe4496bf24",
    "dynasty": "清",
    "content": [
      "斜日西楼笛思凉，无端洗马恨茫茫。",
      "天涯即在阑干外，岭色江声未是长。"
    ]
  },
  {
    "id": "adcfe4dbc71730efa0a842f8596dfd62",
    "title": "龙津镇岸边有竹树村落因以为咏",
    "authorName": "钱林",
    "authorId": "adcfe4dbc71730ef17ed8abe4496bf24",
    "dynasty": "清",
    "content": [
      "乍迷酤酒径，二泉手泽龙山坡。一炉制就用温砚，胸中别具炉锤多。",
      "汝从汝革变则化，我行我法平无颇。氤氲只许捧太乙，清净未肯皈维摩。",
      "先生点易山之阿，研朱滴露供吟哦。炉中水火亦既济，坎离消息当如何。",
      "岁寒周旋到冰雪，造化回斡期阳和。昆昆灰起活火死，欲息不息生风波。",
      "烟云过眼泣鸲鹆，雷雨脱手惊蛟鼍。土花蚀紫铜晕碧，谁与一日三摩挲。",
      "故山回首增滂沱。风台石磴空藤萝。只今净室作清供，光气夜烛恒沙河。",
      "竹炉相映有图卷，石鼎突出无诗歌。他时遗砚傥归里，墨池飞出山阴鹅。"
    ]
  },
  {
    "id": "adcfe4dbc71730ef5a1a931d076955f9",
    "title": "醉后放舟焦山乘月而归因赋长史",
    "authorName": "钱林",
    "authorId": "adcfe4dbc71730ef17ed8abe4496bf24",
    "dynasty": "清",
    "content": [
      "火云烧山山欲焦，船头湿翠风萧萧。",
      "孝然高卧唤不起，洞口瞥有仙人招。",
      "孤筇入手凌山椒，轩然杰阁开松寥。",
      "天光徘徊鹳雀喜，水气合沓鱼龙骄。",
      "是时江空初上潮，淡白尽处青为缭。",
      "鲛宫倒影晃金碧，海上复见秦时桥。",
      "碧城凉梦来迢迢，屏间枯坐茶烟消。",
      "老僧欲定定不得，波心一月如珠跳。",
      "倚阑何人横玉箫，金支翠旗纷荡摇。",
      "我疑混沌死千载，浮出郭墓青峣峣。",
      "南宫之石不可标，东坡之带安可要。",
      "风流一替水天冷，岂惜为尔飞三蕉。",
      "酒酣我亦回兰桡，中流恰遇相妃朝。",
      "一声柔橹过江去，鸥花鹭叶秋魂飘。"
    ]
  },
  {
    "id": "adcfe4dbc71730ef15585bd139cc5df7",
    "title": "秋江篇寄吴中诸故人",
    "authorName": "钱林",
    "authorId": "adcfe4dbc71730ef17ed8abe4496bf24",
    "dynasty": "清",
    "content": [
      "秋江鲤鱼吹浪花，秋江暮寒生绿沙。阑干女儿小垂手，挽起玄云堆鬓鸦。",
      "明妆宝幄开筵促，估客缠头锦千轴。白项老乌啼向人，恰似当年耳边曲。",
      "当年醉宿倡家楼，就中尤数清溪游。溪流九曲一明镜，水晶帘额珊瑚钩。",
      "乌衣诸郎白翎雀，梨园子弟黄幡绰。过江人物最风流，纵饮高歌杂谈噱。",
      "入门下马气吐虹，座客谓我周盘龙。我时坐上语不发，一饮欲尽三千钟。",
      "银河翻空向身倒，映我玉缸颜色好。酒星摇摇如劝人，直唤麻姑下蓬岛。",
      "烛奴浓笑擎荷盘，二十四枝吹欲干。红镫须臾滚檐角，恰照高楼上丝竹。",
      "秋空四起响蜀弦，玄猿绿罴飞满前。此时素娥正悄悄，欲落不落西山巅。",
      "当头明月不可掇，过眼悲风那堪摘。美人可惜尽如花，一别云端两超忽。",
      "扁舟飘泊横江渚，风月年年浩无主。夜来愁思落谁家，自抱琵琶不知处。",
      "吴弦续续弹楚歌，楼头夜宴秋江多。秋江呜咽秋风波。",
      "芙蓉醉倒颜微酡，少年不饮奈老何。"
    ]
  },
  {
    "id": "adcfe4dbc71730ef92e61c1ebd8f331e",
    "title": "积雪初尽晚晴忽开怅然成咏",
    "authorName": "钱林",
    "authorId": "adcfe4dbc71730ef17ed8abe4496bf24",
    "dynasty": "清",
    "content": [
      "雪尽江更空，落帆横浦侧。",
      "孤亭夕照里，一雁见风色。",
      "买酒归路遥，寒云敛成夕。",
      "渺渺野水横，荒荒岸烟直。",
      "沙禽背船飞，见面不相识。",
      "明月来未来，前山岂能隔。"
    ]
  },
  {
    "id": "adcfe4dbc71730ef74f0695ef371f085",
    "title": "留别归云草堂",
    "authorName": "钱林",
    "authorId": "adcfe4dbc71730ef17ed8abe4496bf24",
    "dynasty": "清",
    "content": [
      "离筵无欢容，银烛光不辉。",
      "清歌既宛转，妙舞亦葳蕤。",
      "竹声一以破，琴瑟满堂悲。",
      "主人送我出，门外霜风吹。",
      "倦马足易疲，倦客身易衰。",
      "风尘令人老，仆仆将何为。"
    ]
  },
  {
    "id": "adcfe4dbc71730efee787a11780fd750",
    "title": "春阴词",
    "authorName": "钱林",
    "authorId": "adcfe4dbc71730ef17ed8abe4496bf24",
    "dynasty": "清",
    "content": [
      "湖气酿春春不流，柳丝摇梦低汀洲。",
      "东风衣袖卷烟雾，十里画船如画楼。",
      "酒旗蒙蒙湿轻暝，屋角梨云白成影。",
      "入间还是养花天，满地花魂招不醒。",
      "谁家帘阁春寒隔，阑干吹上相思色。",
      "镜里分明堕晚愁，盘鸦入手昏于墨。"
    ]
  },
  {
    "id": "adcfe4dbc71730efdf69b0ddbb0bc837",
    "title": "傍花村看菊作短歌",
    "authorName": "钱林",
    "authorId": "adcfe4dbc71730ef17ed8abe4496bf24",
    "dynasty": "清",
    "content": [
      "傍花村上秋光妍，离披晚菊摇霜天。",
      "柴门水色绕篱落，翠竹萧萧相对仙。",
      "飘然出城巾带便，先生杖头无一钱。",
      "青衫如叶道旁顾，瑟缩男儿虫可怜。",
      "哀螀瘦蝶逢岸边，纵无落英草亦眠。",
      "何人解荐此寒绿，一盏平山堂下泉。",
      "画船适来闻扣舷，吴姬泠泠弹蜀弦。",
      "花枝不分照长夜，安得东风重放颠。",
      "楼台惘然落日前，金碧画图成古烟。",
      "笑携村酒醉归去，红树与人谁少年。"
    ]
  },
  {
    "id": "adcfe4dbc71730efc14b08386edfc002",
    "title": "夜题",
    "authorName": "钱林",
    "authorId": "adcfe4dbc71730ef17ed8abe4496bf24",
    "dynasty": "清",
    "content": [
      "颓云成乱峰，深黑攫月去。",
      "林空四无影，鸟梦堕鬼趣。",
      "此时风怒号，叶散不复聚。",
      "搔首丛百忧，栖身接孤虑。",
      "亦知于宇旷，但觉人生遽。",
      "一杵城楼钟，荒荒破烟曙。"
    ]
  },
  {
    "id": "adcfe4dbc71730eff92e48b52146da49",
    "title": "张舸斋邀饮江上之临东亭醉中赋赠",
    "authorName": "钱林",
    "authorId": "adcfe4dbc71730ef17ed8abe4496bf24",
    "dynasty": "清",
    "content": [
      "酒怀枯死渴不开，江口怒卷涛声来。",
      "临东亭前日滟滟，将水添入黄金杯。",
      "江亭主人旧张绪，岸柳留人不能去。",
      "离情摇动十年前，寒绿须眉冷相聚。",
      "飞云履舄我倦游，君尚逸兴凌沧洲。",
      "楼图卷出武夷色，呼吸石髓穷冥搜。",
      "君诗曲折写清快，纵笔还愁海门隘。",
      "鹤声一一飞上天，无数江豚下风拜。",
      "惊涛脚底鼋鼍奔，抛珠溅玉不敢吞。",
      "狂飙吹落阑干唾，恐有当年旧酒痕。"
    ]
  },
  {
    "id": "adcfe4dbc71d1560b8ec4dcedd253715",
    "title": "宝剑",
    "authorName": "尤怡",
    "authorId": "adcfe4dbc71d1560d1457b72fc9b003b",
    "dynasty": "清",
    "content": [
      "宝剑芙蓉锷，韬光匣里横。",
      "星辰秋忽动，风雨夜还惊。",
      "边郡今多事，故人方远征。",
      "徘徊欲相赠，不独为平生。"
    ]
  },
  {
    "id": "adcfe4dbc71d15600b1812cbbd571a9c",
    "title": "润州城头晚眺",
    "authorName": "尤怡",
    "authorId": "adcfe4dbc71d1560d1457b72fc9b003b",
    "dynasty": "清",
    "content": [
      "高城一面拥横流，客思遥将晚色愁。",
      "千嶂云霞方落日，大江涛浪欲惊秋。",
      "岂无铁锁防飞渡，亦有牙旗镇上游。",
      "六代纷纷竟何有，断帆渔火在瓜洲。"
    ]
  },
  {
    "id": "adcfe4dbc71d156012a0dc7d0394b21e",
    "title": "秋晚登楼",
    "authorName": "尤怡",
    "authorId": "adcfe4dbc71d1560d1457b72fc9b003b",
    "dynasty": "清",
    "content": [
      "澹云含雨过城头，独自凭阑豁远眸。",
      "万木秋声来大壑，乱山寒色上危楼。",
      "登临不为依人感，摇落应添揽镜愁。",
      "闻道菊花堪泛酒，共谁来此一消忧。"
    ]
  },
  {
    "id": "adcfe4dbc71d15600649201472386bd4",
    "title": "江上闻笛",
    "authorName": "尤怡",
    "authorId": "adcfe4dbc71d1560d1457b72fc9b003b",
    "dynasty": "清",
    "content": [
      "沧江秋霁暮烟消，玉笛频催客思遥。",
      "回首姑苏愁不见，海门明月上寒潮。"
    ]
  },
  {
    "id": "adcfe4dbc71d1560bb3515272f8df904",
    "title": "记得",
    "authorName": "尤怡",
    "authorId": "adcfe4dbc71d1560d1457b72fc9b003b",
    "dynasty": "清",
    "content": [
      "曲尘微漾薄寒天，脉脉情怀似去年。",
      "记得兰桡送君去，东风新柳板桥边。"
    ]
  },
  {
    "id": "adcfe4dbc71d1560ccc775f0a1dca424",
    "title": "山居杂兴",
    "authorName": "尤怡",
    "authorId": "adcfe4dbc71d1560d1457b72fc9b003b",
    "dynasty": "清",
    "content": [
      "晨起草木湿，林霏散清曙。",
      "始知东峰云，夜作涧上雨。",
      "光风叶上泛，新泉草下注。",
      "群鸟林际鸣，游鱼水面聚。",
      "万物各有分，劳生转多慕。",
      "幸中成虚名，多为来者误。",
      "君看区中缘，扰扰曷有数。"
    ]
  },
  {
    "id": "adcfe4dbc71d15600b2f33135b9e5ef5",
    "title": "秋雁篇",
    "authorName": "尤怡",
    "authorId": "adcfe4dbc71d1560d1457b72fc9b003b",
    "dynasty": "清",
    "content": [
      "金河八月清霜度，鸿雁嗷嗷引征路。",
      "初从塞北辞黄云，旋向江南认红树。",
      "红树黄云万里程，秋风岁岁事南征。",
      "风起沙头见清影，月明天畔闻孤声。",
      "此去汀洲宿何所，苍梧云深夜来雨。",
      "休言田野多稻粱，须识江湖有网罟。",
      "珠帘翠幕谁家楼，美人初卷珊瑚钩。",
      "一片乍横江上影，数声犹带塞门秋。",
      "忽忆征人碛中见，书成不寄情空乱。",
      "知君遥心愁共飞，思君远目迷方断。",
      "目断心飞人不归，年年空自寄相思。",
      "傥念空闺人独夜，梦回无语雁来时。"
    ]
  },
  {
    "id": "adcfe4dbc723cf69f4164bf038169d90",
    "title": "顺河",
    "authorName": "王大经",
    "authorId": "adcfe4dbc723cf69d1457b72d1457b72",
    "dynasty": "清",
    "content": [
      "客馆歇征辔，夕阳帘外晴。",
      "数家团小市，一水瞰孤城。",
      "枕上思亲泪，镫前感旧情。",
      "依依不成梦，惆怅又鸡鸣。"
    ]
  },
  {
    "id": "adcfe4dbc74583cf503c6f89ca8024bc",
    "title": "题画",
    "authorName": "胡茜桃",
    "authorId": "adcfe4dbc74583cfd1457b72d1457b72",
    "dynasty": "清",
    "content": [
      "四围山色翠交加，竹树蒙茸一径斜。",
      "此去仙源知不远，前溪流出野桃花。"
    ]
  },
  {
    "id": "adcfe4dbc749126352c5f37c2fdbd4c4",
    "title": "送朱锡鬯北归",
    "authorName": "查继佐",
    "authorId": "adcfe4dbc7491263d1457b72d1457b72",
    "dynasty": "清",
    "content": [
      "自负人谁识，其如世道何。",
      "耽书诚有癖，快语慎无多。",
      "月影东南小，江声日夜磨。",
      "与君期岁暮，袖草一来过。"
    ]
  },
  {
    "id": "adcfe4dbc7491263b86daab92c0b1707",
    "title": "夜泊七里滩",
    "authorName": "查继佐",
    "authorId": "adcfe4dbc7491263d1457b72d1457b72",
    "dynasty": "清",
    "content": [
      "小棹凝寒落日边，碧空削出水云偏。",
      "烟将帆影疑前浦，雨共滩声度短眠。",
      "客去无星临此夕，我来何处认当年。",
      "只应郑重高深意，未是桐江莫与传。"
    ]
  },
  {
    "id": "adcfe4dbc74fee06b804219350a1ece9",
    "title": "秋日杂兴",
    "authorName": "金兑",
    "authorId": "adcfe4dbc74fee06d1457b72d1457b72",
    "dynasty": "清",
    "content": [
      "秋来只有睡工夫，水槛风凉近石湖。",
      "却笑溪边老渔父，垂竿终日一鱼无。"
    ]
  },
  {
    "id": "adcfe4dbc7599c3d53d18e4deb3f1356",
    "title": "早行",
    "authorName": "王祖昌",
    "authorId": "adcfe4dbc7599c3dd1457b72d1457b72",
    "dynasty": "清",
    "content": [
      "早起登长路，萧然动客情。",
      "寒霜千里白，晓月一天清。",
      "未见栖鸦起，空闻落木声。",
      "行歌忘远近，海外紫霞生。"
    ]
  },
  {
    "id": "adcfe4dbc7599c3d824d91a5b3c0c2aa",
    "title": "怀劳山",
    "authorName": "王祖昌",
    "authorId": "adcfe4dbc7599c3dd1457b72d1457b72",
    "dynasty": "清",
    "content": [
      "昔上华严寺，当门海接天。",
      "听潮秋竹下，观日晓楼前。",
      "树少中原鸟，桥通外国船。",
      "别来一千日，时复梦游仙。"
    ]
  },
  {
    "id": "adcfe4dbc7599c3de462f32ba565955c",
    "title": "与李南宫话旧",
    "authorName": "王祖昌",
    "authorId": "adcfe4dbc7599c3dd1457b72d1457b72",
    "dynasty": "清",
    "content": [
      "昔日游山兴有余，桃源共访列仙居。",
      "倚松李白愁偏起，看竹王猷乐未疏。",
      "一别真成蝴蝶梦，三年不见鲤鱼书。",
      "今朝精舍还相晤，再往当乘月上初。"
    ]
  },
  {
    "id": "adcfe4dbc7599c3ddee7763bc70ab2f8",
    "title": "法庆寺对雨",
    "authorName": "王祖昌",
    "authorId": "adcfe4dbc7599c3dd1457b72d1457b72",
    "dynasty": "清",
    "content": [
      "纤纤凉雨打窗纱，坐对高僧偶试茶。",
      "遥忆石桥秋水畔，西风开遍白莲花。"
    ]
  },
  {
    "id": "adcfe4dbc7599c3dda5ce55c21ecaeed",
    "title": "桐轩",
    "authorName": "王祖昌",
    "authorId": "adcfe4dbc7599c3dd1457b72d1457b72",
    "dynasty": "清",
    "content": [
      "半牖梧桐影，山月何皎洁。",
      "寒光流小轩，满地白如雪。",
      "美人隔千里，此夕应愁绝。"
    ]
  },
  {
    "id": "adcfe4dbc7599c3d2ced411c4a9f84b9",
    "title": "宿仙姑洞同刘若时及诸子作",
    "authorName": "王祖昌",
    "authorId": "adcfe4dbc7599c3dd1457b72d1457b72",
    "dynasty": "清",
    "content": [
      "高登碧峰顶，静坐仙姑洞。",
      "细听仙梵音，不作红尘梦。",
      "半钩明月悬，万壑凉风送。",
      "倚楼天欲曙，谁将玉箫弄。"
    ]
  },
  {
    "id": "adcfe4dbc759f15f58830ca790f12f8e",
    "title": "苏州吊徐庄悯公",
    "authorName": "吴昆田",
    "authorId": "adcfe4dbc759f15f39027dfae1314fc0",
    "dynasty": "清",
    "content": [
      "系缆城边瓦砾堆，当年歌舞锦帆开。",
      "仓皇揖盗谁流毒，慷慨临戎必倚才。",
      "早有豺狼酣卧榻，竟看麋鹿上层台。",
      "尚留一死垂青史，西市何人亦可哀。"
    ]
  },
  {
    "id": "adcfe4dbc759f15f6fc0a0d1357f2447",
    "title": "润臣将之官武林绣山饯之于公邸同人分韵赋诗并乞吴君冠英绘图以纪得惜字",
    "authorName": "吴昆田",
    "authorId": "adcfe4dbc759f15f39027dfae1314fc0",
    "dynasty": "清",
    "content": [
      "杯酒欲为欢，离怀那可释。",
      "识面三十年，始自相公宅。",
      "立雪依山阳，函丈联讲席。",
      "五载中书省，出入同左掖。",
      "仕宦先气节，交游岂形迹。",
      "兄事重增羞，师资实怀益。",
      "借书经仇校，催诗急逋索。",
      "每从问掌故，星斗信手摘。",
      "有时出郊原，并辔振轻策。",
      "郁葱树森栝，突兀塔立石。",
      "回头见苍鹿，病卧傍木栅。",
      "叹此山林姿，轻作风尘客。",
      "沽饱上市楼，明镫照霜夕。",
      "更深不言去，往往遭眼白。",
      "清寒启深堂，户大众辟易。",
      "一斗不盈𦨻，春色明琥珀。",
      "行乐爱及时，忧来忽相迫。",
      "将母我南归，泣血目空赤。",
      "君则胡为者，暂脱薇垣籍。",
      "风起榑桑阴，雾涨波斯舶。",
      "城郭付苍茫，何处王乔舄。",
      "陟岵惊心神，填海駴魂魄。",
      "相见两无言，中情永脉脉。",
      "长沙冬月书，高堂幸清适。",
      "禄养岂易谋，欢承庶无斁。",
      "武林好湖山，诗人所共癖。",
      "春雨米家船，秋风谢公屐。",
      "矫首五云中，天涯傥咫尺。",
      "主宾各缱绻，悲愁杂笑剧。",
      "且复拌一醉，此日足可惜。"
    ]
  },
  {
    "id": "adcfe4dbc759f15f9955143ec4855ad8",
    "title": "纪梦",
    "authorName": "吴昆田",
    "authorId": "adcfe4dbc759f15f39027dfae1314fc0",
    "dynasty": "清",
    "content": [
      "驱车出我里，周道方倭迟。",
      "半涂怅阻绝，舍车行委蛇。",
      "忽然入广厦，碧树交阶墀。",
      "转转得湫隘，荒岁不可治。",
      "就中一仄径，仰首山嵚巇。",
      "沿缘升其顶，怪石愁伏狮。",
      "下视浊浪高，风帆莽东驰。",
      "北流界一线，水色清涟漪。",
      "号咷出水底，入耳心惊疑。",
      "旁有二士语，落漈固如斯。",
      "深渊万万丈，一羽沈若遗。",
      "堕落果何代，终古声在兹。",
      "闻之增叹惋，却立神为疲。",
      "打窗夜雨急，蛩响徒伤悲。"
    ]
  },
  {
    "id": "adcfe4dbc759fb0f8b27f3f9c82edffc",
    "title": "雨中送春",
    "authorName": "韩疆",
    "authorId": "adcfe4dbc759fb0fd1457b72d1457b72",
    "dynasty": "清",
    "content": [
      "绿草疏篱映水滨，清溪寂寂四无邻。",
      "一帘细雨仍飞燕，几日残花又送春。",
      "多病翻愁今夜酒，伤心如别故乡人。",
      "明年客迹知何在，早向天涯慰苦辛。"
    ]
  },
  {
    "id": "adcfe4dbc759fb0f5f472e840e818040",
    "title": "九日登鸡鸣山",
    "authorName": "韩疆",
    "authorId": "adcfe4dbc759fb0fd1457b72d1457b72",
    "dynasty": "清",
    "content": [
      "闻道东篱菊已黄，无因移向酒樽旁。",
      "西风忽起野烟暮，落叶乱飞山树苍。",
      "雁带寒声归渚急，江涵秋水与天长。",
      "浮云遮尽登高眼，不许愁人望故乡。"
    ]
  },
  {
    "id": "adcfe4dbc759fb0f67db771931ed63ad",
    "title": "山家即事",
    "authorName": "韩疆",
    "authorId": "adcfe4dbc759fb0fd1457b72d1457b72",
    "dynasty": "清",
    "content": [
      "山家就宿看山月，松际清光半未升。",
      "凉色渐生花径露，微风欲灭草堂灯。",
      "壁邻荒寺疏钟断，檐压春星夜气澄。",
      "亦愿幽栖来此地，柴门相望几时能。"
    ]
  },
  {
    "id": "adcfe4dbc759fb0f4651e28c714156ae",
    "title": "夏日登鳌柱山望海",
    "authorName": "韩疆",
    "authorId": "adcfe4dbc759fb0fd1457b72d1457b72",
    "dynasty": "清",
    "content": [
      "鳌柱崚嶒镇越州，孤城千仞俯危楼。",
      "忽惊溟渤天垂尽，始信东南地半浮。",
      "岛屿遥连云日险，波涛不尽古今愁。",
      "一竿且罢任公钓，更拟乘槎万里游。"
    ]
  },
  {
    "id": "adcfe4dbc759fb0f717914106a6a8f00",
    "title": "经古寺",
    "authorName": "韩疆",
    "authorId": "adcfe4dbc759fb0fd1457b72d1457b72",
    "dynasty": "清",
    "content": [
      "石梯经雨遍苔痕，赭壁年深色尚存。",
      "欲向回廓寻旧迹，藤萝无数锁山门。"
    ]
  },
  {
    "id": "adcfe4dbc75b5570c03968e069ebd85a",
    "title": "余甲戌冬述职旋滇丙子春量移浙江夏五复擢楚督寻入觐之任计两年中行三万余里将至楚纪以诗",
    "authorName": "孙玉庭",
    "authorId": "adcfe4dbc75b5570a63fc8c5d757719e",
    "dynasty": "清",
    "content": [
      "晚岁频为万里行，滇黔吴越又蛮荆。",
      "承恩半载连移节，入觐逾年两到京。",
      "敢谓识途询老马，生惭迁木类新莺。",
      "汉皋湘浦曾游地，此日重来倍眼明。"
    ]
  },
  {
    "id": "adcfe4dbc75b557096b79deaaa02c45e",
    "title": "余性爱菊衙斋隙地皆种之并多栽盆盎以待花时玩赏比移官黔中犹携数种以来惟衙署近山闲庭褊小又为荒池所占余则枯竹数竿芜秽木石而已无地可艺菊也乃购瓦盆分植之惜其太少又于荒池种荷以补其缺今小叶如钱已浮水面徘徊吟望率成一章",
    "authorName": "孙玉庭",
    "authorId": "adcfe4dbc75b5570a63fc8c5d757719e",
    "dynasty": "清",
    "content": [
      "茂叔莲花子猷竹，癖嗜由来性所独。",
      "高致更标栗里陶，寒香惟爱东篱菊。",
      "隐逸人对隐逸花，应知臭味相投速。",
      "嗟余远宦廿年强，老圃依然三径荒。",
      "移官到处求佳种，瓦缶竹篱绽晚霜。",
      "黔中道险不可致，犹携数本来殊方。",
      "衙斋苦嫌隙地少，小院西偏半池沼。",
      "几竿枯竹傍短墙，数武荒渠杂红蓼。",
      "莲香竹韵两虚无，芽分细雨及春杪。",
      "累累盆盎列前除，也待花时媚霜晓。",
      "况今废沼种新荷，小叶如钱已蘸波。",
      "窗前纵少娟娟净，雨后犹看苒苒多。",
      "香清六月及秋晚，毕竟餐英人意远。",
      "得气之秋我与同，非关有意师肥遁。",
      "时复小步向闲庭，四望云烟生绝巘。"
    ]
  },
  {
    "id": "adcfe4dbc75ed07d7fa65654f548769c",
    "title": "酬光律原",
    "authorName": "姚瑩",
    "authorId": "adcfe4dbc75ed07d393c55ae7503cfac",
    "dynasty": "清",
    "content": [
      "君携绿绮琴，坐对春池深。",
      "竟日林花落，不闻山水音。",
      "间风通户牖，白鸟下庭阴。",
      "我欲询元理，因之识素心。"
    ]
  },
  {
    "id": "adcfe4dbc75ed07d213e257ac414729f",
    "title": "寄孟涂",
    "authorName": "姚瑩",
    "authorId": "adcfe4dbc75ed07d393c55ae7503cfac",
    "dynasty": "清",
    "content": [
      "自尔春天去，江南又早秋。",
      "海云双泪满，边月一人愁。",
      "不分依南斗，偏迟买北舟。",
      "无情惟画角，夜夜近危楼。"
    ]
  },
  {
    "id": "adcfe4dbc75ed07d64ac94469f75a67d",
    "title": "晓起有怀刘明东、朱歌堂",
    "authorName": "姚瑩",
    "authorId": "adcfe4dbc75ed07d393c55ae7503cfac",
    "dynasty": "清",
    "content": [
      "容久因循惯，园荒岁月侵。",
      "寒花依白日，黄叶下疏林。",
      "岂不故乡思，其如海水深。",
      "羊求书尚在，启箧见君心。"
    ]
  },
  {
    "id": "adcfe4dbc75ed07d28b2e4c4010954c8",
    "title": "道光甲申，莹幕游台，得一生玳瑁，大径五尺，放之海中。更十四年戊戌四月，以备兵再至，舟近鹿耳门数里，白昼，海面一物迎舟而来，渐近则一径丈大龟，背负白鹤，向舟昂首而立，波浪不兴，海平如镜。舟中数十人咸讶之。及舟而没。或曰：是昔年玳瑁；或曰非也，台湾当太平，海神遣迎使舟耳。非戴圣主威灵，曷以有此哉？悚然有赋",
    "authorName": "姚瑩",
    "authorId": "adcfe4dbc75ed07d393c55ae7503cfac",
    "dynasty": "清",
    "content": [
      "盛代星符远，天威动四瀛。",
      "鲸鲵常戢靖，龟鹤亦欢迎。",
      "地险人殊籍，年丰俗苦兵。",
      "一军悬万里，谁共倚长城！"
    ]
  },
  {
    "id": "adcfe4dbc75ed07d368c370d5bf1f936",
    "title": "凤阳怀古",
    "authorName": "姚瑩",
    "authorId": "adcfe4dbc75ed07d393c55ae7503cfac",
    "dynasty": "清",
    "content": [
      "汉家丰沛郁相望，虎跃龙飞又凤阳。",
      "吾百里中占地气，一千年后再兴王。",
      "天资自是殊宽急，国祚终教有短长。",
      "谁道韩彭更冯李，后先鸟尽叹弓藏。"
    ]
  },
  {
    "id": "adcfe4dbc75ed07dc3fc174192bc4fc3",
    "title": "登徐州城楼",
    "authorName": "姚瑩",
    "authorId": "adcfe4dbc75ed07d393c55ae7503cfac",
    "dynasty": "清",
    "content": [
      "凭临楚汉千年地，惆怅风尘九日杯。",
      "秋草已无人戏马，暮鸿犹送我登台。",
      "南回山势云龙起，北望河流汴泗来。",
      "词客不关兴废事，黄楼独忆谪仙才。"
    ]
  },
  {
    "id": "adcfe4dbc75ed07d655c37c37a3be830",
    "title": "从平山堂归饮方氏余庐",
    "authorName": "姚瑩",
    "authorId": "adcfe4dbc75ed07d393c55ae7503cfac",
    "dynasty": "清",
    "content": [
      "一帆风雨过扬州，行屐匆匆得暂游。",
      "九月寒江闻玉笛，几人歌吹在迷楼。",
      "题诗杜牧帘初卷，好客陈遵辖正投。",
      "明日西湖还贳酒，金樽银烛忆淹留。"
    ]
  },
  {
    "id": "adcfe4dbc75ed07d9e83fff6df18b41b",
    "title": "登何氏楼",
    "authorName": "姚瑩",
    "authorId": "adcfe4dbc75ed07d393c55ae7503cfac",
    "dynasty": "清",
    "content": [
      "耸身缥缈立飞楼，万里浮云作壮游。",
      "白日有灵应照我，青山抵死不埋忧。",
      "百年竞逐原头鹿，终古浮沉水上鸥。",
      "北望更须凌绝顶，黄河如带是中州。"
    ]
  },
  {
    "id": "adcfe4dbc75ed07d8ea853bd25fa3bbd",
    "title": "雨夜独坐忆京中故人",
    "authorName": "姚瑩",
    "authorId": "adcfe4dbc75ed07d393c55ae7503cfac",
    "dynasty": "清",
    "content": [
      "往日西山鸾鹤群，京华一去各纷纷。",
      "纵横浊酒燕关月，慷慨清筝楚国云。",
      "每意飘飖思孺子，一时局度望宗文。",
      "而今独向蛮江里，细雨华镫坐夜分。"
    ]
  },
  {
    "id": "adcfe4dbc75ed07d8a69d7f6f1de6f2d",
    "title": "崖门怀古",
    "authorName": "姚瑩",
    "authorId": "adcfe4dbc75ed07d393c55ae7503cfac",
    "dynasty": "清",
    "content": [
      "崖山风雨昼冥冥，犹是当时战水腥。",
      "仓卒纪年同外丙，艰难立国下零丁。",
      "人间草木无王土，海底鱼龙识帝庭。",
      "一代君臣波浪尽，杜鹃何处叫冬青。"
    ]
  },
  {
    "id": "adcfe4dbc75ed07d74968da47313f022",
    "title": "三十",
    "authorName": "姚瑩",
    "authorId": "adcfe4dbc75ed07d393c55ae7503cfac",
    "dynasty": "清",
    "content": [
      "男儿三十那言老，华发萧萧总欲斑。",
      "举世咸歌太平日，一身常似乱离间。",
      "已无旧业随流水，尚有高堂隔故山。",
      "笑煞珠江来往艇，六年载汝不曾间。"
    ]
  },
  {
    "id": "adcfe4dbc75ed07dfb59d3a7eee1ec4f",
    "title": "永福寺",
    "authorName": "姚瑩",
    "authorId": "adcfe4dbc75ed07d393c55ae7503cfac",
    "dynasty": "清",
    "content": [
      "扫地焚香我未能，偶逢胜处觅山僧。",
      "钟堂饭罢梦应了，臼米舂完筛不曾。",
      "三日耳聋须竖拂，当时鼻痛误传镫。",
      "禅房独自经行遍，惟有铃声是大乘。"
    ]
  },
  {
    "id": "adcfe4dbc75ed07d0c6ea186650e7fb4",
    "title": "舟过大黄浦得便风",
    "authorName": "姚瑩",
    "authorId": "adcfe4dbc75ed07d393c55ae7503cfac",
    "dynasty": "清",
    "content": [
      "东风吹我海门遥，十斛蒲帆饱未消。",
      "水底怪龙争吐日，天边雌霓急吞潮。",
      "石溪短塔才能见，黄浦来船不可招。",
      "快意人生几回事，苦烦昨日住山桥。"
    ]
  },
  {
    "id": "adcfe4dbc75ed07d53fc7ca75bcb607c",
    "title": "登韩氏园最高亭",
    "authorName": "姚瑩",
    "authorId": "adcfe4dbc75ed07d393c55ae7503cfac",
    "dynasty": "清",
    "content": [
      "三年瘴雾变朱颜，偶款柴荆欲闭关。",
      "只觉山川皆海外，不知身世尚人间。",
      "秋风白卷寒沙起，落日红依估舶还。",
      "漫拟鱼龙终变化，九重高可许跻攀？"
    ]
  },
  {
    "id": "adcfe4dbc75ed07d33af7c1fc96d4232",
    "title": "得马元伯书，喜得归里，闻又有岭南之游",
    "authorName": "姚瑩",
    "authorId": "adcfe4dbc75ed07d393c55ae7503cfac",
    "dynasty": "清",
    "content": [
      "马融不见十经春，海外开缄倍黯神。",
      "谪宦身从黑水塞，还家泪尽白头亲。",
      "虫鱼训诂存多少，薏苡明珠任赝真。",
      "底事远游能不惜，更披裋褐向风尘？"
    ]
  },
  {
    "id": "adcfe4dbc75ed07dbb6623b0b65b5217",
    "title": "送张霞翥内渡",
    "authorName": "姚瑩",
    "authorId": "adcfe4dbc75ed07d393c55ae7503cfac",
    "dynasty": "清",
    "content": [
      "三绝谁如顾虎头，十年不见使人愁。",
      "无端海外逢青眼，相对尊前敝黑裘。",
      "世事沈沦从逝水，诗情笑傲寄扁舟。",
      "独怜泼墨为花鸟，又向人间几百秋。"
    ]
  },
  {
    "id": "adcfe4dbc75ed07dbb6623b058088598",
    "title": "送张霞翥内渡",
    "authorName": "姚瑩",
    "authorId": "adcfe4dbc75ed07d393c55ae7503cfac",
    "dynasty": "清",
    "content": [
      "漫言万里掣长鲸，一夕天涯白发生。",
      "未必文章通造化，可能谈笑取公卿。",
      "赵岐自昔佣东海，李广何年守北平？",
      "皎月三更边柝静，倚栏又见斗牛横。"
    ]
  },
  {
    "id": "adcfe4dbc75ed07d90e134b16d8c93fa",
    "title": "蚤岁",
    "authorName": "姚瑩",
    "authorId": "adcfe4dbc75ed07d393c55ae7503cfac",
    "dynasty": "清",
    "content": [
      "蚤岁功名欲擅奇，壮游横海绝天涯。",
      "谁言破浪乘风客，又课垂髫问字儿。",
      "同辈金蝉谁意气，腐儒门户自仳离。",
      "中年卧病逢沦落，一饭难忘忆旧时？"
    ]
  },
  {
    "id": "adcfe4dbc75ed07d82b4eb00fd7eb874",
    "title": "海外较阅",
    "authorName": "姚瑩",
    "authorId": "adcfe4dbc75ed07d393c55ae7503cfac",
    "dynasty": "清",
    "content": [
      "将军大施出千营，马上弓弦霹雳声。",
      "肉食何能知慷慨，酒徒偏觉意纵横。",
      "旌旗闪自云中暗，鼓角惊从海底鸣。",
      "竞道楼船横万里，据鞍谁是倚长城？"
    ]
  },
  {
    "id": "adcfe4dbc75ed07d285804d5c07cc167",
    "title": "病中作",
    "authorName": "姚瑩",
    "authorId": "adcfe4dbc75ed07d393c55ae7503cfac",
    "dynasty": "清",
    "content": [
      "六州铁铸此生错，百炼钢为绕指柔。",
      "稷下更无驺子说，梦中犹作杞人忧。",
      "风催药熟宵馀火，雨带潮寒夏欲裘。",
      "海外此情谁共忆，柝声笳吹起边楼。"
    ]
  },
  {
    "id": "adcfe4dbc75ed07d99beb09f827e7a9f",
    "title": "得家兄伯符书，言葬事未就",
    "authorName": "姚瑩",
    "authorId": "adcfe4dbc75ed07d393c55ae7503cfac",
    "dynasty": "清",
    "content": [
      "断肠骨肉死生分，哀叫天高惨不闻。",
      "偷息为留身养母，买山还葬事贻君。",
      "贫儒岂作三公计，荒殡何艰七尺坟。",
      "江海茫茫寒食节，九原无处荐灵芬。"
    ]
  },
  {
    "id": "adcfe4dbc75ed07dc68a2071615dbd6a",
    "title": "吴桥暮雨",
    "authorName": "姚瑩",
    "authorId": "adcfe4dbc75ed07d393c55ae7503cfac",
    "dynasty": "清",
    "content": [
      "江燕飞飞暮雨时，吴娘打桨惜春迟。",
      "可怜无数长桥柳，都为东风踠地垂。"
    ]
  },
  {
    "id": "adcfe4dbc75ed07da6a2c8723f5bc747",
    "title": "赠安道士",
    "authorName": "姚瑩",
    "authorId": "adcfe4dbc75ed07d393c55ae7503cfac",
    "dynasty": "清",
    "content": [
      "尘海千年一饷时，金丹未就鬓如丝。",
      "欲寻旧日蓬壶侣，碧草琅玕又几枝。"
    ]
  },
  {
    "id": "adcfe4dbc75ed07da6a2c87255d5fc86",
    "title": "赠安道士",
    "authorName": "姚瑩",
    "authorId": "adcfe4dbc75ed07d393c55ae7503cfac",
    "dynasty": "清",
    "content": [
      "兰台铜柱两茫然，梦里犹闻劝学仙。",
      "底事焚香更惆怅，飘零海外已三年？"
    ]
  },
  {
    "id": "adcfe4dbc75ed07d7ca9d3a89537bdd6",
    "title": "感怀杂诗",
    "authorName": "姚瑩",
    "authorId": "adcfe4dbc75ed07d393c55ae7503cfac",
    "dynasty": "清",
    "content": [
      "海外功名泡影如，群公网岂漏游鱼。",
      "然明未必都相识，犹有平原待荐书。"
    ]
  },
  {
    "id": "adcfe4dbc75ed07d7ca9d3a8f08bc769",
    "title": "感怀杂诗",
    "authorName": "姚瑩",
    "authorId": "adcfe4dbc75ed07d393c55ae7503cfac",
    "dynasty": "清",
    "content": [
      "东海何人匿赵岐，杜陵曾倚剑南时。",
      "六条我尚惭苏绰，惠达如君未足奇。"
    ]
  },
  {
    "id": "adcfe4dbc75ed07d7ca9d3a8efd276d0",
    "title": "感怀杂诗",
    "authorName": "姚瑩",
    "authorId": "adcfe4dbc75ed07d393c55ae7503cfac",
    "dynasty": "清",
    "content": [
      "跃马横戈百战功，壮怀销尽海云东。",
      "流沙竟捍孤城死，毅魄犹能万里雄。"
    ]
  },
  {
    "id": "adcfe4dbc75ed07d7ca9d3a8b2a95cb2",
    "title": "感怀杂诗",
    "authorName": "姚瑩",
    "authorId": "adcfe4dbc75ed07d393c55ae7503cfac",
    "dynasty": "清",
    "content": [
      "海上妖星二十年，将军韬箭靖烽烟。",
      "如何带砺昭青史，独善书生许并肩。"
    ]
  },
  {
    "id": "adcfe4dbc75ed07d7ca9d3a89b66ed7b",
    "title": "感怀杂诗",
    "authorName": "姚瑩",
    "authorId": "adcfe4dbc75ed07d393c55ae7503cfac",
    "dynasty": "清",
    "content": [
      "元龙湖海馀豪气，百折崎岖不道贫。",
      "珍重荆州老都督，结交还与致千缗。"
    ]
  },
  {
    "id": "adcfe4dbc75ed07d24ed6f1be967042a",
    "title": "泰逮内渡抵惠安县",
    "authorName": "姚瑩",
    "authorId": "adcfe4dbc75ed07d393c55ae7503cfac",
    "dynasty": "清",
    "content": [
      "五年鲛窟横戈厌，十日鲸波挂席平。",
      "忽见风吹青麦陇，始知海内又清明。"
    ]
  },
  {
    "id": "adcfe4dbc75ed07d24ed6f1b171684f8",
    "title": "泰逮内渡抵惠安县",
    "authorName": "姚瑩",
    "authorId": "adcfe4dbc75ed07d393c55ae7503cfac",
    "dynasty": "清",
    "content": [
      "九重宵旰未言劳，几省军储尚驿骚。",
      "严谴犹承主恩泽，马声人鬓两萧萧。"
    ]
  },
  {
    "id": "adcfe4dbc75ed07d7579e16a70919817",
    "title": "题刘芑川孝廉",
    "authorName": "姚瑩",
    "authorId": "adcfe4dbc75ed07d393c55ae7503cfac",
    "dynasty": "清",
    "content": [
      "诗非关学宁有种，君自珊珊仙骨来。",
      "漫与题名说丁卯，绝尘梦得本天才。"
    ]
  },
  {
    "id": "adcfe4dbc75ed07d7579e16a97083ce9",
    "title": "题刘芑川孝廉",
    "authorName": "姚瑩",
    "authorId": "adcfe4dbc75ed07d393c55ae7503cfac",
    "dynasty": "清",
    "content": [
      "精魂千里梦犹真，似尔论交见古人。",
      "我亦张郎梦中客，开缄掩卷总伤神。"
    ]
  },
  {
    "id": "adcfe4dbc75ed07d7579e16a9692ef33",
    "title": "题刘芑川孝廉",
    "authorName": "姚瑩",
    "authorId": "adcfe4dbc75ed07d393c55ae7503cfac",
    "dynasty": "清",
    "content": [
      "身世艰难百感多，刘琨何事击壶歌。",
      "故人西在阳关外，白发秋风夜渡河。"
    ]
  },
  {
    "id": "adcfe4dbc75ed07d7579e16a5caae63a",
    "title": "题刘芑川孝廉",
    "authorName": "姚瑩",
    "authorId": "adcfe4dbc75ed07d393c55ae7503cfac",
    "dynasty": "清",
    "content": [
      "海云高接阵云屯，不斩长蛟愧七鲲。",
      "但使功成有卫霍，失期李广敢衔冤。"
    ]
  },
  {
    "id": "adcfe4dbc75ed07daac5d01e695a8a5d",
    "title": "狱中夜坐",
    "authorName": "姚瑩",
    "authorId": "adcfe4dbc75ed07d393c55ae7503cfac",
    "dynasty": "清",
    "content": [
      "棘垣重柝中秋夜，恍惚三场射策时。",
      "坐对一窗好明月，不知身在白云司。"
    ]
  },
  {
    "id": "adcfe4dbc75ed07d46bf0361ab4a3ea2",
    "title": "癸卯在台湾就逮，诸生有祷天后者，得谶云：「制虎降龙静炼丹，从今纵跃出元关。前途一片风光好，不到蓬莱只等闲」。疑或不死，而至登州及来蓬州，乃知其应。昔东坡出狱谪黄州四年，至登州有海市诗。余往来渡海者六，由今思之，何殊海市耶？坡公至登州，年始五十；余今六十二矣。然公六十二岁，尚有儋耳之谪，余幸不已多乎",
    "authorName": "姚瑩",
    "authorId": "adcfe4dbc75ed07d393c55ae7503cfac",
    "dynasty": "清",
    "content": [
      "人马珍奇幻蜃楼，此生常拟到登州。",
      "蓬山便是蓬莱阁，海市当年已漫游。"
    ]
  },
  {
    "id": "adcfe4dbc75ed07d819b7f315bded52b",
    "title": "张阮林自京师寄诗慷慨慰勉情溢乎辞因伤久别辄赋怀六十韵奉答兼示徐六襄光律原",
    "authorName": "姚瑩",
    "authorId": "adcfe4dbc75ed07d393c55ae7503cfac",
    "dynasty": "清",
    "content": [
      "北阙黄金地，南交赤道天。",
      "斯人犹契阔，吾计益迍邅。",
      "雕鹗难为主，蛟龙卜在渊。",
      "抟风曾九万，埋剑已三千。",
      "敢效穷途哭，羞从世俗怜。",
      "苍梧云叆叇，碧海石连蜷。",
      "废苑诃林外，荒台落日前。",
      "浮游尽炎瘴，回望极幽燕。",
      "葵藿心弥壮，金兰誓岂愆。",
      "每怀昭代圣，不忘故人贤。",
      "忆昔攀鸿侣，论交必凤轩。",
      "推君才巨手，惟我步随肩。",
      "同学师元晏，惊门讶仲宣。",
      "一时吾党盛，异代竹林传。",
      "气似风云上，交惭日月悬。",
      "致身心耿耿，许国义拳拳。",
      "偶尔怀荆璧，何期著祖鞭。",
      "看余翻潦倒，同辈异腾骞。",
      "京下才如海，群公望似仙。",
      "蓬莱真缥缈，羽盖自联翩。",
      "日丽翔风馆，花开种玉田。",
      "公车纷尺牍，独处惜婵媛。",
      "莫以微斑点，犹知乐事专。",
      "横经来胄子，接席珥貂婵。",
      "却念时方泰，同思夜损眠。",
      "河堤成瓠子，闽粤下楼船。",
      "闻上司农计，频虚水府钱。",
      "四方仍旱潦，屡诏复除蠲。",
      "主德符尧俭，衢讴祝舜年。",
      "谁分宵旰虑，臣自涕洟涟。",
      "如尔能殊俗，逢人莫斗妍。",
      "平生羞汲引，何处报埃涓。",
      "别恨徒深矣，新诗独沛然。",
      "探骊珠每得，搏象力能全。",
      "倒水流三峡，回澜障百川。",
      "悬知心惨澹，未肯足便嬛。",
      "自笑经营拙，惟期汗漫缘。",
      "出门怀宝玉，问俗饮贪泉。",
      "蛋妇冲江雨，蛮童宿岭烟。",
      "芳洲春拾翠，胜地汉遗钿。",
      "碧挂桐花小，红垂荔子圆。",
      "鹧鸪啼树满，蜃蛤入云连。",
      "番鬼能通语，蚝诸强下咽。",
      "殊方经岁月，逆旅慎周旋。",
      "幕府狂容杜，诸生懒笑边。",
      "敢题鹦䳇赋，惟守罽宾毡。",
      "国有苍生望，时逢盗贼延。",
      "杞忧戎莽伏，汉将出车还。",
      "杨仆威声重，卢循稔恶悛。",
      "可怜厌鼙鼓，从此罢戈鋋。",
      "荡析魂初定，苍茫眼欲穿。",
      "异乡悲路远，慈母正心牵。",
      "绝徼迷孤雁，空村数落鸢。",
      "地非秋浦别，客似仲翔迁。",
      "偶问曹溪法，曾通大鉴禅。",
      "牟尼行处照，蕉树是身坚。",
      "著论惟持白，穷经不草《玄》。",
      "是非询燕鹄，巧拙问夔蚿。",
      "安得乘风翼，相招绝海壖。",
      "春风将短鬓，相对劈华笺。"
    ]
  },
  {
    "id": "adcfe4dbc75ed07d5a7069baa596361f",
    "title": "送鹿春如内渡，兼示陈垕村二十",
    "authorName": "姚瑩",
    "authorId": "adcfe4dbc75ed07d393c55ae7503cfac",
    "dynasty": "清",
    "content": [
      "尽室南荒外，三年大海东。",
      "飘零为客异，迁谪几人同。",
      "漫诩驱鸡政，曾闻渡虎风。",
      "衔恩到凿齿，问俗极穿胸。",
      "鹿耳春涛黑，鸡笼晓日红。",
      "珊瑚收未得，薏苡谤何穷。",
      "旅食徒嗟困，愁怀讵有终。",
      "圣恩周草木，谣诼笑儿童。",
      "偃蹇吾非傲，腾骞尔自雄。",
      "艰难相倚济，去住别穷通。",
      "父老传新诏，朝廷辟四聪。",
      "一时起聋瞆，百辟进夔龙。",
      "骥尚盐车覆，金经匠石攻。",
      "凭谁空冀北，莫妄倚崆峒。",
      "浩浩乘飞鹢，悽悽乍断鸿。",
      "人嫌汲黯戆，赋恨子云工。",
      "永日消炎瘴，高谈发困蒙。",
      "惊心犹泛梗，回首已伤弓。",
      "不作鲛人泣，长怀漆女忠。",
      "雷声将駴浪，日撼贝珠宫。"
    ]
  },
  {
    "id": "adcfe4dbc75ed07dbed2b452074642c8",
    "title": "夜饮方竹吾北园偕左匡叔徐六襄方履周光律原张阮林诸君",
    "authorName": "姚瑩",
    "authorId": "adcfe4dbc75ed07d393c55ae7503cfac",
    "dynasty": "清",
    "content": [
      "平生非达者，浩荡塞其内。",
      "时对素心人，忘形宇宙大。",
      "兹园面群山，左右环溪带。",
      "中有万竿竹，苍龙偃松盖。",
      "方干乃居此，佳兴亦自迈。",
      "到门俦侣熟，况值暑初退。",
      "解衣纵清言，壶觞遂倾醉。",
      "流飙沁荷岸，飞雪漱石濑。",
      "日落万峰明，鸟声一林碎。",
      "须臾山月白，千里有微霭。",
      "攀跻巉岩颠，极目流光晦。",
      "众星苍然烈，河汉横素界。",
      "应有羽衣人，乘空弄叆叇。",
      "吾将谢诸子，去探鸿蒙外。"
    ]
  },
  {
    "id": "adcfe4dbc75ed07d1f67b505dd5a047a",
    "title": "寄刘孟涂",
    "authorName": "姚瑩",
    "authorId": "adcfe4dbc75ed07d393c55ae7503cfac",
    "dynasty": "清",
    "content": [
      "吾党有刘生，矫矫非常俦。",
      "崛起榛莽中，顾盼邈九州。",
      "其精走雷电，其气腾螭虬。",
      "化为九苞凤，文彩鸣周周。",
      "声华赫然起，倒屣倾诸侯。",
      "手握青蛇珠，口倒黄河流。",
      "大人辟英风，小儒惊不侔。",
      "岂谓滞功名，三十守一丘。",
      "我如祖车骑，一鞭先君投。",
      "驰逐万里来，忽亦当风休。",
      "常思同眠夜，起舞鸡声啁。",
      "东行过齐鲁，北走临燕幽。",
      "醉上黄金台，脱却青貂裘。",
      "转逢吴季子，邀买余杭舟。",
      "遂乃逾梅关，南去登罗浮。",
      "兹山实仙窟，羽客时来游。",
      "青蜺与白凤，仙盖何悠悠。",
      "虎豹扼九关，白日崦嵫收。",
      "顾召许飞琼，为我弹箜篌。",
      "声惨不可终，涕泗望十洲。",
      "灵符既未佩，仙梦难为酬。",
      "君今在何许，胡乃不我谋。",
      "浩浩大江滨，遥遥南海头。",
      "精魂傥飞去，千里还相求。"
    ]
  },
  {
    "id": "adcfe4dbc75ed07d906b338677262c50",
    "title": "梦归",
    "authorName": "姚瑩",
    "authorId": "adcfe4dbc75ed07d393c55ae7503cfac",
    "dynasty": "清",
    "content": [
      "久客无好怀，久病无好身。",
      "苦思遂成梦，行行至我门。",
      "门外何所有，桂树罗青云。",
      "入门何所见，四壁蒙荆尘。",
      "上堂拜阿父，阿母喜出看。",
      "汝行四五年，使母摧心肝。",
      "下堂揖邱嫂，问嫂兄安存。",
      "兄出犹未归，语发泪潺湲。",
      "回头妇亦至，弱女随牵裙。",
      "娇小不识耶，见我颜欲瞋。",
      "妇言家中事，日益大艰难。",
      "晨炊爨薪尽，暮汲井水乾。",
      "亲虽未衰老，那得无盘餐。",
      "辛苦望君归，岂为儿女欢。",
      "又无囊中帛，何以慰晨昏。",
      "信知远游苦，世路如波澜。",
      "得还聚骨肉，且复忘饥寒。",
      "呢呢语未终，流涕双阑干。",
      "我心更悲痛，仓卒难为言。",
      "顿足忽惊寤，依然旅馆间。",
      "揽衣有余泪，举目无一亲。",
      "反疑梦中实，未觉此地真。",
      "彷徨中夜起，肠转如车轮。",
      "去住两复难，饮恨千万端。",
      "不知云中雁，早逐春风还。"
    ]
  },
  {
    "id": "adcfe4dbc75ed07d95715b04086e1ae2",
    "title": "彭口晓望",
    "authorName": "姚瑩",
    "authorId": "adcfe4dbc75ed07d393c55ae7503cfac",
    "dynasty": "清",
    "content": [
      "彭城遥望青山转，泗水微流绕沛县。",
      "北来不见石中鱼，南飞正有沙边雁。",
      "昨夜扁舟雨气凉，河干日出弄晴光。",
      "秋草几人迷故国，侵晨独立烟苍茫。"
    ]
  },
  {
    "id": "adcfe4dbc75ed07d4da393f0d676aed0",
    "title": "观梅舞剑行赠梅庄士",
    "authorName": "姚瑩",
    "authorId": "adcfe4dbc75ed07d393c55ae7503cfac",
    "dynasty": "清",
    "content": [
      "空山老树争奇芬，冬寒吐枝如喷银。又如蓬来作香国，千树万树琅玕新。",
      "有客五年来海滨，梦寐不见江南春。繁花明艳忽照眼，对此不觉清心魂。",
      "何来壮士夜到门，花前下马径入轩。虎行鹗视气轶群，问我得非姚公孙。",
      "语君一事君当闻，尚书当日忠且淳。治狱平反多宽仁，危坐秉烛入夜分。",
      "案牍之外惟一身，我时突出当阶陈。要公铁笔为屈申，左出珠衣右按巾。",
      "匕首半露无逡巡，尚书顾叱生怒嗔。吾不畏死爱汝珍，如山之案不可翻。",
      "试君不动见公真，再拜一跃出重阍。受吾赂者不复记，即已白昼亡其元。",
      "迩来事经百余载，见君仿佛尚书亲。我闻此语惊且欣，人耶仙耶莫敢询。",
      "又言尚书貌绝伦，丰颔大颡七尺身。当时侪偶四五辈，各已湮没归荒原。",
      "侠骨不死独我在，邀游日远遗垢氛。对花发兴气益振，手出二丸赤白分。",
      "掷空化作双龙文，腾身起舞不动尘。左决右荡力势均，初见长虹交青旻，雌雄蜿蜒杳入云。",
      "渐作团风变霜雪，鏦鏦铁响寒侵人。却愁梅花急摧落，琼英玉屑飘缤纷。",
      "是时天冷月半昏，参旗倒卷星焞焞。花光剑光两不辨，一片白到蛟龙奔。",
      "生平快意此为最，心摇目眴不能言。吁嗟此技妙入神，所向何止当千军。",
      "舞罢入坐余火温，烹茶巨枕为君吞。眼中奇士惟见君，我诚寥落不足云。",
      "君言世事苦颠倒，肉食之辈徒膻臐，一发之义垂千钧。",
      "名公子孙慎自爱，宁为谔谔无訚訚。感君此意敬再拜，梅花为证书吾绅。"
    ]
  },
  {
    "id": "adcfe4dbc75ed07d902a3ab5d830a895",
    "title": "书怀",
    "authorName": "姚瑩",
    "authorId": "adcfe4dbc75ed07d393c55ae7503cfac",
    "dynasty": "清",
    "content": [
      "西北高楼未可攀，东南孔雀自飞还。",
      "梦回海上桃榔雨，春尽淮南桂树山。",
      "游子风尘千里外，高堂客鬓百年问。",
      "无端惊起沙头雁，一夜群归度庾关。"
    ]
  },
  {
    "id": "adcfe4dbc75ed07d0aca6de7c31e393a",
    "title": "海船行",
    "authorName": "姚瑩",
    "authorId": "adcfe4dbc75ed07d393c55ae7503cfac",
    "dynasty": "清",
    "content": [
      "海船之大如小山，挂帆直在青云间。",
      "船头横卧曰杉板，板上尚可容人千。",
      "我始见船颇疑怪，缘梯拾级心悬悬。",
      "好风人众不得驶，坐待海月迎潮圆。",
      "初行金厦犹在眼，横山一抹如云烟。",
      "放洋渐远不可见，但见八表银波翻。",
      "日光惨淡昼无色，夜从水底观星垣。",
      "水天空蒙只一气，我船点黑如弹丸。",
      "清晨无风浪千尺，何况月黑风狂颠。",
      "到此心灰万虑死，呼息莫辨人鬼关。",
      "舟中海客坐谈笑，白发宛宛披盈肩。",
      "自言逐伴五十载，海中往反当营田。",
      "西穷红毛东日本，吕宋禄赖门庭前。",
      "尸罗飞头食人秽，呵囒空际行天船。",
      "随潮之禾本盈丈，径寸米供千人餐。",
      "夷王好货黩无已，国中生死惟金钱。",
      "就中最富咬𠺕吧，楼居服食侔神仙。",
      "利重不觉轻性命，往者十七无生旋。",
      "我问翁今岁如许，应多阡陌横云连。",
      "客言不幸时命乖，虽有银粟无儿孙。",
      "前年买儿作假子，饮博百万尽弃捐。",
      "如今身老无归处，海上风涛竟日眠。",
      "我闻客言三叹息，世事纷纷那可极。",
      "我今渡海胡为乎，歌成海舶泪沾襦。"
    ]
  },
  {
    "id": "adcfe4dbc75ed07d0f9cfb1072345307",
    "title": "台湾行",
    "authorName": "姚瑩",
    "authorId": "adcfe4dbc75ed07d393c55ae7503cfac",
    "dynasty": "清",
    "content": [
      "生平常怪方士言，蓬壶方丈瀛海间。",
      "谓是大言诳人主，世岂真有三神山？",
      "几年作宦来台湾，东过沧海穷烟澜。",
      "扶桑枝红挂朝日，珊瑚树绿充庭藩。",
      "澎湖时时出琪树，高者盈尺声璆然。",
      "四时花蕊开未歇，夏梅春桂冬桃莲。",
      "长年暄暖无霜雪，老死不著棉裘毡。",
      "山中之人木末处，下者亦在苍崖巅。",
      "食无烟火况炊爨，男女赤足垂双环。",
      "颁律不到周夏正，岂有隶首穷其年？",
      "洪蒙以来到唐宋，不与中国人通船。",
      "汉初尚未开闽粤，此乃荒岛盘云烟。",
      "或者昔人偶泛海，飘风一至疑神仙。",
      "愚民自误误世主，妄思人可寿万千。",
      "岂知世果有此境，但无药草能朱颜。",
      "若令皇武在今世，不待晚岁憬然翻。",
      "我为此歌传世俗，沈迷聊破千年关。"
    ]
  },
  {
    "id": "adcfe4dbc75ed07dd448881cac2fcccc",
    "title": "星蚀月",
    "authorName": "姚瑩",
    "authorId": "adcfe4dbc75ed07d393c55ae7503cfac",
    "dynasty": "清",
    "content": [
      "入夜荧荧一星白，含光吐耀精神发。谁从海外亲见之，飞来蚀我瑶台月。",
      "是时青天万里明，纤尘不染银河清。三台四辅环斗极，妖星敢尔殊堪惊。",
      "广寒香风结桂子，枝叶青葱竟何似。吴质有斧不驱除，紫府仙人应罪尔。",
      "或言黄河水气乘太阴，东南此岁防秋霖。不然贼星犯两曜，奸民啸聚相侵陵。",
      "世间久已无甘石，天象渊微那可测。圣人清静在宫中，慎毋妄言干斧钺。"
    ]
  },
  {
    "id": "adcfe4dbc75ed07d694b5a0c87d87cd3",
    "title": "述忧",
    "authorName": "姚瑩",
    "authorId": "adcfe4dbc75ed07d393c55ae7503cfac",
    "dynasty": "清",
    "content": [
      "人生无百岁，八九在忧患。",
      "仕宦与远游，纷纷多聚散。",
      "骨肉四五人，常苦不相见。",
      "无几为欢娱，行行复愁叹。",
      "青蝇满天地，黄雀动遭弹。",
      "一朝失我怙，寸草自兹断。",
      "哀绝平生亲，生死不相唤。",
      "悠悠九泉路，杳杳谁与伴？",
      "衣物永弃捐，诗书亦零乱。",
      "天涯作寒食，万里方汗漫。"
    ]
  },
  {
    "id": "adcfe4dbc75ed07d694b5a0c4daf40ba",
    "title": "述忧",
    "authorName": "姚瑩",
    "authorId": "adcfe4dbc75ed07d393c55ae7503cfac",
    "dynasty": "清",
    "content": [
      "天风作海涛，六合恣一吹。",
      "巨浸淹北斗，何处著大地？",
      "飘飘断梗流，溟涬将安致？",
      "鸿蒙忽已远，莫问开辟意。",
      "苒苒优昙花，业风偶飘坠。",
      "一沾道傍污，素质委泥渍。",
      "蹂躏何足道，惜此天人瑞。",
      "达哉庄叟论，齐物以为志。"
    ]
  },
  {
    "id": "adcfe4dbc75ed07d694b5a0c6047fa7d",
    "title": "述忧",
    "authorName": "姚瑩",
    "authorId": "adcfe4dbc75ed07d393c55ae7503cfac",
    "dynasty": "清",
    "content": [
      "长夏忽霖雨，骄阳避轻雷。",
      "瓢风湿井干，白石滋莓苔。",
      "佛桑红未休，芭蕉绿尤佳。",
      "起视兰与蕙，何时已先摧。",
      "羲皇阐苞符，天地相胚胎。",
      "阴阳有始终，序物徒盛衰。",
      "谁能问消息，悠悠使我哀。"
    ]
  },
  {
    "id": "adcfe4dbc75ed07d694b5a0c6b940c59",
    "title": "述忧",
    "authorName": "姚瑩",
    "authorId": "adcfe4dbc75ed07d393c55ae7503cfac",
    "dynasty": "清",
    "content": [
      "至人游八极，搏弄日月光。",
      "不入生死途，宁有哀乐方！",
      "与化无终尽，何物可颉颃！",
      "所以老释徒，念此轻侯王。",
      "或言学不至，时亦有所伤。",
      "木槿慕大椿，鹪鹩效凤凰。",
      "物理非一致，大小不相量。",
      "斯言孰是非，万古终茫茫。"
    ]
  },
  {
    "id": "adcfe4dbc75ed07de8c82dc8daa92fb3",
    "title": "别颖斋观察",
    "authorName": "姚瑩",
    "authorId": "adcfe4dbc75ed07d393c55ae7503cfac",
    "dynasty": "清",
    "content": [
      "久生若浮云，来往任所寄。",
      "况乃忧患中，托身君子契。",
      "使君经国彦，植身圭璋器。",
      "缔交重金兰，问言别泾渭。",
      "台洋古荒服，圣代所新置。",
      "开辟千里疆，闽粤赖屏蔽。",
      "九重咨守牧，惟君实干济。",
      "永念民番忧，抗言陈大计。",
      "簿书常午夜，妻子惜况瘁。",
      "盗已靖萑苻，军还罢烽燧。",
      "莹也江海人，狂直疏世事。",
      "愧乏鹦鹉才，风尘久沦弃。",
      "吾师开幕府，闽浙实总制。",
      "知弟莫若师，居常发深喟。",
      "此非一世才，谆语自韬晦。",
      "君能置腹心，蒙敢吝微技。",
      "既鼓邯郸瑟，时下雍门泪。",
      "忘形到尔汝，礼岂为我辈！",
      "冬夜非不长，语多犹少寐。",
      "焦冥游溟渤，自此快心意。",
      "胡乃远别离，又向长安市。",
      "陈遵辖再投，徐稚榻几敝。",
      "世事苦牵促，一朝遂分袂。",
      "赠我橐中装，千金概然致。",
      "谆谆商出处，夷险问身世。",
      "强壮服官年，遐哉他日志。",
      "春风三月花，娇鸟弄声碎。",
      "剧饮且欢娱，何惜千杯醉！",
      "沧波万里去，浩浩天无际。",
      "安得素心人，同鼓中流枻。"
    ]
  },
  {
    "id": "adcfe4dbc75ed07d9527cbc44440bdcd",
    "title": "三月朔日，自台湾放舟至澎湖，忽遇北风，舟南驶不可收，越两日夜达粤东之惠来，乃舍舟登陆，间道至潮州，偕方子步琛登江楼小饮，凭",
    "authorName": "姚瑩",
    "authorId": "adcfe4dbc75ed07d393c55ae7503cfac",
    "dynasty": "清",
    "content": [
      "因循海外客，乘春得归遂。",
      "三月挂蒲帆，岂不竞便利。",
      "海平若明镜，毛发纷可计。",
      "已去毗舍城，澎湖到天际。",
      "舟人笑语喧，金厦一瞬至。",
      "北风横作恶，忽尔掀大地。",
      "波涛起万峰，一落千丈势。",
      "我艘如一叶，上下不自制。",
      "舟子散发呼，坐客昏如醉。",
      "呕吐苦万状，魂惊胆欲碎。",
      "皆拚葬鱼腹，谁复谋生意！",
      "我眠昧昏旦，屈伸拥一被。",
      "渐觉狂风轻，山色横空翠。",
      "不知地何许，且喜舟前峙。",
      "舍舟竞奔岸，相聚如再世。",
      "三日至潮州，喜极翻成涕。",
      "方生独矫矫，颇有凌云气。",
      "携手登江楼，村醪聊自媚。",
      "群山拥翠鬟，一郡雄百雉。",
      "上窥百粤关，下览韩江寺。",
      "昌黎百代人，得失一时事。",
      "昔时瘴疠乡，异日繁华地。",
      "歌舞竞楼船，酡颜拥珠翠。",
      "古今犹一息，江山更兴废。",
      "有意访逐臣，无心问佳丽。",
      "萧条木兰花，槛外发深思。",
      "明灭乱离中，莽苍阳光晦。",
      "何时众阴消，一奋金乌翅。",
      "光烛大九州，斯文不终坠。",
      "酒阑发清兴，狂笑恣一吷。",
      "深忆贤主人，终始无相弃。"
    ]
  },
  {
    "id": "adcfe4dbc75ed07d1a3c3ece282bcdf2",
    "title": "晚眺",
    "authorName": "姚瑩",
    "authorId": "adcfe4dbc75ed07d393c55ae7503cfac",
    "dynasty": "清",
    "content": [
      "落日天气清，登楼眺芳甸。",
      "遥岑耸孤青，飞鹭时时见。",
      "微雨村中来，水云白如练。",
      "嘉禾受远风，芳树落馀片。",
      "牧子催牛归，野人荷蓑遍。",
      "何处樵歌起，前山忽暝变。"
    ]
  },
  {
    "id": "adcfe4dbc75ed07d0f5f82208d18d5d4",
    "title": "怨诗",
    "authorName": "姚瑩",
    "authorId": "adcfe4dbc75ed07d393c55ae7503cfac",
    "dynasty": "清",
    "content": [
      "宝瑟怨遥夜，哀音君岂闻。",
      "卷帘望明月，花落影纷纷。",
      "泪尽罗频掩，香销玉不熏。",
      "谁怜珊枕畔，昨夜梦行云。"
    ]
  },
  {
    "id": "adcfe4dbc75ed07deb7e77a84cef18dd",
    "title": "遣仆",
    "authorName": "姚瑩",
    "authorId": "adcfe4dbc75ed07d393c55ae7503cfac",
    "dynasty": "清",
    "content": [
      "仕宦谁最欢，家人及奴婢。",
      "岂惟饱暖求，亦有轻肥喜。",
      "尔昆亦胡为，相从乃异是。",
      "家本沧海东，生无便捷技。",
      "从余困鞍马，亲见军中事。",
      "南北讨乱民，防夷筑烽垒。",
      "海氛几年靖，幸未亡一矢。",
      "扶病治军书，中夜辄数起。",
      "凶夷既受缚，觳觫若羊豕。",
      "海外全境完，大吏或怒视。",
      "时事局已成，孤臣志则已。",
      "喘息曾未苏，盘带遂三褫。",
      "槛车实颠沛，囚服敢言耻！",
      "狱成幸免戍，入蜀更奉使。",
      "冰山与雪窖，负痛入骨髓。",
      "已觉胫无毛，数见呼庚癸。",
      "惟尔实相从，艰难仅不死。",
      "前后几十年，辛勤未一弛。",
      "旦夕遭呵骂，或未免鞭棰。",
      "面无色怨嗟，背亦无訾毁。",
      "贵贱常异交，安危不同理。",
      "翟公门上书，今古慨同轨。",
      "惟尔以拙诚，一意相终始。",
      "我发已全白，尔岁未三纪。",
      "蓬州始安居，酬赏尚有俟。",
      "病罢我则归，豢养今已矣。",
      "负尔非一端，患难徒相倚。",
      "尔望本不奢，聊以劝义士。",
      "相知有胡公，清峻善臧否。",
      "许尔入庑下，安寘及妻子。",
      "勉事新主人，贞勤当自矢。",
      "长言述尔事，岁月易流驶。",
      "百年会有尽，臣仆咸视此。"
    ]
  },
  {
    "id": "adcfe4dbc7659dc4a16e2c56b2e58727",
    "title": "出栈后宝鸡道中作",
    "authorName": "汪漱芳",
    "authorId": "adcfe4dbc7659dc4d1457b72d1457b72",
    "dynasty": "清",
    "content": [
      "直放丹梯下碧霄，四围山影泻如潮。",
      "石埋沙碛双轮怒，风入金天万木骄。",
      "白鹿难寻官畤改，黄蛇几见霸图消。",
      "好攀西岳莲花去，玉女去中抗手招。"
    ]
  },
  {
    "id": "adcfe4dbc7659dc40e6e28a668c48682",
    "title": "宿回水铺是夜风雪交作晨兴书店壁以志岁月",
    "authorName": "汪漱芳",
    "authorId": "adcfe4dbc7659dc4d1457b72d1457b72",
    "dynasty": "清",
    "content": [
      "罡风吹雪散云关，一片愁心万壑间。",
      "剩与行人助行色，风看杨柳雪看山。"
    ]
  },
  {
    "id": "adcfe4dbc7659dc47dbae064a725605b",
    "title": "秋怀",
    "authorName": "汪漱芳",
    "authorId": "adcfe4dbc7659dc4d1457b72d1457b72",
    "dynasty": "清",
    "content": [
      "落叶下庭除，凉风被原野。",
      "四顾何泬寥，万象空潇洒。",
      "秋士例悲秋，含凄向谁写。",
      "黄菊惨不芳，采之不盈把。",
      "邻不来二仲，谁与倾三雅。",
      "秃笔黯无光，哦诗亦聊且。",
      "不辞拥鼻苦，所伤和歌寡。",
      "明月恰有情，徐徐下檐瓦。",
      "起舞招明月，徘徊月之下。",
      "月来复月去，中庭露华泻。"
    ]
  },
  {
    "id": "adcfe4dbc772913e55bffac69b2f0cb6",
    "title": "白果铺",
    "authorName": "刘富槐",
    "authorId": "adcfe4dbc772913ed1457b72d1457b72",
    "dynasty": "清",
    "content": [
      "幽景娱心目，秋怀水一方。",
      "乱峰鸦背雨，红叶马蹄霜。",
      "招隐新茅屋，寻诗古锦囊。",
      "蛮山自堪爱，未觉客程忙。"
    ]
  },
  {
    "id": "adcfe4dbc772913e76e9768ab8bfdce1",
    "title": "寄东初丈",
    "authorName": "刘富槐",
    "authorId": "adcfe4dbc772913ed1457b72d1457b72",
    "dynasty": "清",
    "content": [
      "游钓童时迹可寻，停云想叹欲弥襟。",
      "哀时庾信空文藻，近市梁鸿有远心。",
      "投老未忘沟壑志，固穷自爱玉金音。",
      "相期头白归来日，古调同弹石室琴。"
    ]
  },
  {
    "id": "adcfe4dbc772913ef4a7010e26b3cd2f",
    "title": "彭水道中见红叶",
    "authorName": "刘富槐",
    "authorId": "adcfe4dbc772913ed1457b72d1457b72",
    "dynasty": "清",
    "content": [
      "青松泣露丹枫笑，锦样峦冈荡客愁。",
      "遥忆故人当此日，壶尊殳史两山游。"
    ]
  },
  {
    "id": "adcfe4dbc772913efc63cf596b61fda4",
    "title": "读金桧门总宪观剧绝句",
    "authorName": "刘富槐",
    "authorId": "adcfe4dbc772913ed1457b72d1457b72",
    "dynasty": "清",
    "content": [
      "世间何者为非戏，鲍郭纷纷斗同异。",
      "曼衍鱼龙一瞬间，犁靬幻术人惊睇。"
    ]
  },
  {
    "id": "adcfe4dbc772913efc63cf596ded417a",
    "title": "读金桧门总宪观剧绝句",
    "authorName": "刘富槐",
    "authorId": "adcfe4dbc772913ed1457b72d1457b72",
    "dynasty": "清",
    "content": [
      "忆从戊戌来京师，舞场日涉评妍媸。",
      "从知北调盛弦索，昆弋非复承平时。"
    ]
  },
  {
    "id": "adcfe4dbc772913efc63cf59c229aeac",
    "title": "读金桧门总宪观剧绝句",
    "authorName": "刘富槐",
    "authorId": "adcfe4dbc772913ed1457b72d1457b72",
    "dynasty": "清",
    "content": [
      "重来已度昆明劫，秦声幽咽闻鷤鴂。",
      "流涕谁为万宝常，商弦促数宫弦跲。"
    ]
  },
  {
    "id": "adcfe4dbc772913efc63cf5902f07ca2",
    "title": "读金桧门总宪观剧绝句",
    "authorName": "刘富槐",
    "authorId": "adcfe4dbc772913ed1457b72d1457b72",
    "dynasty": "清",
    "content": [
      "定风波与念家山，帝所钧天去不还。",
      "容易金仙辞汉阙，湘娥哀怨落人间。"
    ]
  },
  {
    "id": "adcfe4dbc772913efc63cf59a28fbfef",
    "title": "读金桧门总宪观剧绝句",
    "authorName": "刘富槐",
    "authorId": "adcfe4dbc772913ed1457b72d1457b72",
    "dynasty": "清",
    "content": [
      "治情忽便趋蛾绿，静婉腰支念奴曲。",
      "还佛争承天女花，审音一变高唐俗。"
    ]
  },
  {
    "id": "adcfe4dbc772913efc63cf595c4677e1",
    "title": "读金桧门总宪观剧绝句",
    "authorName": "刘富槐",
    "authorId": "adcfe4dbc772913ed1457b72d1457b72",
    "dynasty": "清",
    "content": [
      "抚时回想百年前，杂剧犹多正始传。",
      "鞠部迁流人代改，遗闻谁与话开天。"
    ]
  },
  {
    "id": "adcfe4dbc772913efc63cf59506b2545",
    "title": "读金桧门总宪观剧绝句",
    "authorName": "刘富槐",
    "authorId": "adcfe4dbc772913ed1457b72d1457b72",
    "dynasty": "清",
    "content": [
      "先生身世当全盛，丁歌甲舞声容竞。",
      "朝回却作梨园游，点缀俳优发嘲咏。"
    ]
  },
  {
    "id": "adcfe4dbc772913efc63cf59aa0a068f",
    "title": "读金桧门总宪观剧绝句",
    "authorName": "刘富槐",
    "authorId": "adcfe4dbc772913ed1457b72d1457b72",
    "dynasty": "清",
    "content": [
      "嗟余羁寄如浮沤，每听急拍生牢愁。",
      "传奇愧乏东塘笔，题句犹堪作务头。"
    ]
  },
  {
    "id": "adcfe4dbc772913eb94100fc9d035f87",
    "title": "崇效寺木假山歌",
    "authorName": "刘富槐",
    "authorId": "adcfe4dbc772913ed1457b72d1457b72",
    "dynasty": "清",
    "content": [
      "枯根郁律盘蛟蛇，之而怒茁森槎枒。老僧题作假山看，地肺雕镂人惊嗟。",
      "城南古寺久未到，双楸入梦攒黄花。朅来重憩楸阴下，鼠姑烂熳团朝霞。",
      "烟峦突兀起庭侧，藤萝罥挂如龙拿。云是楸根初出地，閟郁厚土千年遐。",
      "或是刘总手植树，阅世三十如风沙。何年老干化神物，残橛留镇梵王家。",
      "虫穿蚁啮蚀不尽，夜放光气惊麇麚。巉岩剔透岂人力，幼舆丘壑无等差。",
      "庐山真面豁云霭，仇池一路通褒斜。名流对此发啸咏，目想云门存若邪。",
      "雨零忽讶落悬瀑，昼静时复闻频伽。帝京两遭兵火劫，古物毁夺馀瘢痂。",
      "旃檀一炬佛灭度，金源土塑填碨䃁。兹根晚出有天幸，壁经却免秦人煅。",
      "富媪蕴珍不使朽，乘时启蛰烦锹把。精气绝特宁久晦，枯蘖岂必输英华。",
      "当今贾胡市瑰异，臭腐往往神奇夸。负趋有力我却虑，破壁或恐飞衙衙。",
      "敕告应真杖锡慎守卫，毋使罗浮一夕流向东海涯。"
    ]
  },
  {
    "id": "adcfe4dbc776f72d69c91f2af2996a6e",
    "title": "赠宗先达半隐先生",
    "authorName": "吕师濂",
    "authorId": "adcfe4dbc776f72dd1457b72d1457b72",
    "dynasty": "清",
    "content": [
      "耆旧今谁在，吾宗叔父行。",
      "文教天下读，史故井中藏。",
      "蓑笠辞三聘，琴樽促半床。",
      "非熊空有梦，安稳钓溪璜。"
    ]
  },
  {
    "id": "adcfe4dbc776f72d69c91f2a72191e91",
    "title": "赠宗先达半隐先生",
    "authorName": "吕师濂",
    "authorId": "adcfe4dbc776f72dd1457b72d1457b72",
    "dynasty": "清",
    "content": [
      "天半峨眉雪，从瞻地望高。",
      "寒侵苏武节，光助吕虔刀。",
      "六月冰如玉，千岩松作涛。",
      "结庐尘不到，猿鹤自周遭。"
    ]
  },
  {
    "id": "adcfe4dbc776f72d69c91f2aff1808c2",
    "title": "赠宗先达半隐先生",
    "authorName": "吕师濂",
    "authorId": "adcfe4dbc776f72dd1457b72d1457b72",
    "dynasty": "清",
    "content": [
      "小子飘零久，羞归总故乡。",
      "无才应哭路，多事悔浮湘。",
      "浪说依刘表，空思绣孟尝。",
      "不如仍曲糵，日日竹林狂。"
    ]
  },
  {
    "id": "adcfe4dbc776f72d9962d74ae679720f",
    "title": "𨹁山顶上度重阳节",
    "authorName": "吕师濂",
    "authorId": "adcfe4dbc776f72dd1457b72d1457b72",
    "dynasty": "清",
    "content": [
      "望中楼阁似仙家，徙倚浑疑泛渚槎。",
      "爱暖柳条依旧叶，避寒梅子尽情花。",
      "不韦城上长含雾，诸葛祠前烂吐霞。",
      "去岁登高无此景，且抛乡思醉天涯。"
    ]
  },
  {
    "id": "adcfe4dbc776f72d9962d74a6ffc79b3",
    "title": "𨹁山顶上度重阳节",
    "authorName": "吕师濂",
    "authorId": "adcfe4dbc776f72dd1457b72d1457b72",
    "dynasty": "清",
    "content": [
      "吴越如今霜桕肥，炎方且得缓寒衣。",
      "但违吾土登楼倦，欲笑参军落帽非。",
      "客重屠沽投臭味，秋谁瘦健向庭闱。",
      "东来一片伤心雁，恐有乡书莫即飞。"
    ]
  },
  {
    "id": "adcfe4dbc776f72da4db4232e66478fc",
    "title": "早发姑苏",
    "authorName": "吕师濂",
    "authorId": "adcfe4dbc776f72dd1457b72d1457b72",
    "dynasty": "清",
    "content": [
      "放舸金阊晓露晞，霸图怀古欲沾衣。",
      "城边不见要离冢，草上低看黄蝶飞。"
    ]
  },
  {
    "id": "adcfe4dbc776f72d877775bed9ec41d0",
    "title": "广陵冶春词和阮亭先生",
    "authorName": "吕师濂",
    "authorId": "adcfe4dbc776f72dd1457b72d1457b72",
    "dynasty": "清",
    "content": [
      "寒食笼烟惹恨时，河山依旧对芳卮。",
      "欢人莫上梅花岭，丞相坟前叫子规。"
    ]
  },
  {
    "id": "adcfe4dbc776f72daa697fcf584e1b2f",
    "title": "苴兰送春",
    "authorName": "吕师濂",
    "authorId": "adcfe4dbc776f72dd1457b72d1457b72",
    "dynasty": "清",
    "content": [
      "五华寺上散斜晖，怕向江头看翠微。",
      "多事莫如双燕子，还衔春色故宫飞。"
    ]
  },
  {
    "id": "adcfe4dbc776f72d34e5244371a06d07",
    "title": "简邵村并烦致意楼岗令兄",
    "authorName": "吕师濂",
    "authorId": "adcfe4dbc776f72dd1457b72d1457b72",
    "dynasty": "清",
    "content": [
      "绝塞得生还，修髯惊半白。",
      "当年骢马声，道路犹藉藉。",
      "初逢廿四桥，飞觞弄秋月。",
      "重晤苴兰城，裁绡画奇石。",
      "堆垛硬于冰，嫣润柔无骨。",
      "气势欲飞翔，风烟恍出没。",
      "米颠首必稽，李广弓思射。",
      "捣鍊可补天，煮餐或拔宅。",
      "临池饶媚姿，得句果秀发。",
      "自君返白门，屈指岁一隔。",
      "从来旷达人，只抱林泉癖。",
      "倡和况元方，足以乐晨夕。",
      "为予道相思，穷愁今更剧。"
    ]
  },
  {
    "id": "adcfe4dbc776f72debe6cccbaf4fc6dd",
    "title": "老柏行",
    "authorName": "吕师濂",
    "authorId": "adcfe4dbc776f72dd1457b72d1457b72",
    "dynasty": "清",
    "content": [
      "太华之柏高十丈，我来避暑坐相向。",
      "骨硬皮坚势矗天，何异杰士老益壮。",
      "依崖逼水郁如轮，一枝斜放惊心魂。",
      "初疑绿凤衔花舞，再怪苍龙挟雨喷。",
      "天之产物各有说，柏也槎丫耐冰雪。",
      "不同桃柳斗先春，爱与松筠敦晚节。",
      "闻尔植自沐黔宁，雅共衣冠际太平。",
      "叶上常呈甘露瑞，枝头曾见彩云生。",
      "半壁河山盟带砺，家家歌舞风前醉。",
      "雨旸时若燥湿宜，草木都沾天子惠。",
      "从经兵燹变风雷，琪树琼葩付劫灰。",
      "婆娑翠色还我恙，惹我灵光鲁殿哀。",
      "昔日孔明庙前有，杜陵野老悲歌久。",
      "今朝何事到山中，逢尔如逢岁寒友。",
      "要知造化岂敢私，栋梁之用须待时。",
      "翻愁材大人偏弃，借问工师知不知。"
    ]
  },
  {
    "id": "adcfe4dbc776f72d64c475681b3ca5a3",
    "title": "御香歌",
    "authorName": "吕师濂",
    "authorId": "adcfe4dbc776f72dd1457b72d1457b72",
    "dynasty": "清",
    "content": [
      "阳羡才子陈其年，逢我淮南之崇川。此时天意欲舞雪，狼山五点凝寒烟。",
      "冻柳僵梅浑未放，约上扬州腰无缠。陈也擎出金银颗，珠圆玉滑纷盘旋。",
      "误疑海上不死药，服之或可求神仙。那识此是都梁属，薰衣隔月香犹黏。",
      "世庙宠赐顾冢宰，公孙好事今夸传。试焚一丸消懑闷，幽兰丛桂围当筵。",
      "载焚一丸解烦渴，滋喉溢齿将流涎。火球半烬篆烟绿，凤凰仿佛翻云端。",
      "洵为天下难得物，玉蕤石叶浪值钱。忆昔吾祖参庙谋，中安外攘功名优。",
      "纶扉劳瘁十三载，始蒙予告林中投。复赐黄金营甲第，恩深养老娱春秋。",
      "谁酿西陲炽妖火，未央长乐俄荒丘。群盗纵横鬼昼哭，青毡旧物鲜遗留。",
      "佣书糊口岂得已，真惭弗克承箕裘。请将余香一一收，畏闻往事先生休。",
      "我今从此学锄耰，污邪蕃熟满车篝。衣食之外无他求，呜呼芳草实贻王孙羞。"
    ]
  },
  {
    "id": "adcfe4dbc776f72dd079b26a034e7d3f",
    "title": "听蓼庵处士弹汉宫秋",
    "authorName": "吕师濂",
    "authorId": "adcfe4dbc776f72dd1457b72d1457b72",
    "dynasty": "清",
    "content": [
      "雪云垂幕风飕飂，天荒地老客倦游。多君开手抚玉轸，凄清弹出《汉宫秋》。",
      "初如洞庭下木叶，复如滟滪泻寒流。得无酒徒击别筑，得无嫠妇泣孤舟。",
      "又疑猿啼向空谷，又疑雁叫落高楼。借问此曲声何悲，令我忽忆国破时。",
      "先帝有琴曰翔凤，玉熙宫里常携随。时当中秋开夕宴，袁妃敛衽弹《关雎》。",
      "意静指闲人月下，商流羽激声云飞。星河斜度仙人掌，鸾鹤齐鸣百子池。",
      "玉盘进酒葡萄暖，一挥再鼓天颜怡。须臾寇盗肆窃发，衣宵食旰筹征伐。",
      "无复重闻《金缕衣》，何曾还对丝桐月。翔凤无端霹雳鸣，朱弦一一如刀截。",
      "至尊惨澹竟攒眉，宫妾惊惶群吐舌。事在甲申春之初，传其说者中涓吴。",
      "不道三月十九日，乾翻坤陷龙鼎湖。峄阳之桐识治乱，八音遏密钟虚换。",
      "金枝玉叶坐雕残，凤尾谁怜应出爨。吾民从此忆薰风，师旷师襄逐断蓬。",
      "臣本恨人闻苦调，依稀泪带甲申红。翔凤而今安在哉，手琴囊锁亦休开。",
      "亟须满饮三百杯，将愁遣去无使来。"
    ]
  },
  {
    "id": "adcfe4dbc7798db39167cf54416777aa",
    "title": "夜梦",
    "authorName": "邵曾鉴",
    "authorId": "adcfe4dbc7798db3d1457b72d1457b72",
    "dynasty": "清",
    "content": [
      "夜梦绿萝月，高栖碧玉天。",
      "白云飞脚底，老鹤卧松巅。",
      "直上鹤边路，独寻云外泉。",
      "微闻仙佩响，梦落一炉烟。"
    ]
  },
  {
    "id": "adcfe4dbc7798db35bf7f245025aa6a0",
    "title": "前芳草曲",
    "authorName": "邵曾鉴",
    "authorId": "adcfe4dbc7798db3d1457b72d1457b72",
    "dynasty": "清",
    "content": [
      "碧纱如梦鹦声小，病起罗裙怯寒峭。",
      "一面东风卷画帘，春愁满地谁能扫。",
      "楚水吴山路几千，蘼芜深院夕阳天。",
      "天涯何处无芳草，莫怪王孙着意怜。"
    ]
  },
  {
    "id": "adcfe4dbc77bf3747bee9db6492a36cc",
    "title": "园居即事",
    "authorName": "赵春熙",
    "authorId": "adcfe4dbc77bf374d1457b72d1457b72",
    "dynasty": "清",
    "content": [
      "深惭堂构负贻谋，检校琅函觅好修。",
      "竹树渐看三径满，琴樽幸藉一毡留。",
      "析疑烛剪宵中雨，学画山呈老外楼。",
      "逸兴更邀群季咏，惯搜癖事互拈阄。"
    ]
  },
  {
    "id": "adcfe4dbc77bf3747bee9db6ccf04510",
    "title": "园居即事",
    "authorName": "赵春熙",
    "authorId": "adcfe4dbc77bf374d1457b72d1457b72",
    "dynasty": "清",
    "content": [
      "枉将春及告余知，石砚为田敢望时。",
      "月不怜人光倍冷，花如媚我谢偏迟。",
      "几行桃李留风月，一桁云山当友师。",
      "不殖便深将落恐，腹撑何似有书诗。"
    ]
  },
  {
    "id": "adcfe4dbc77bf3747bee9db6a3443977",
    "title": "园居即事",
    "authorName": "赵春熙",
    "authorId": "adcfe4dbc77bf374d1457b72d1457b72",
    "dynasty": "清",
    "content": [
      "径草何曾破屐痕，拌他簪履散平原。",
      "听松有伴常偕影，得句谁酬自倒樽。",
      "短榻久抛尘市梦，残编聊共古今论。",
      "不缘蛙鼓莺簧奏，绝少清声聒耳喧。"
    ]
  },
  {
    "id": "adcfe4dbc77bf3747bee9db673ea14d9",
    "title": "园居即事",
    "authorName": "赵春熙",
    "authorId": "adcfe4dbc77bf374d1457b72d1457b72",
    "dynasty": "清",
    "content": [
      "诚然吾亦爱吾庐，种树莳花趣觉余。",
      "谋醉酒资人间字，课儿手写父遗书。",
      "披吟自拙谋生计，衫履无华称索居。",
      "解得春风无限乐，管教块垒自消除。"
    ]
  },
  {
    "id": "adcfe4dbc77bf3749daf0ed270eb927a",
    "title": "盘道寺",
    "authorName": "赵春熙",
    "authorId": "adcfe4dbc77bf374d1457b72d1457b72",
    "dynasty": "清",
    "content": [
      "石磴十八盘，盘盘下天半。",
      "窄不得连骑，高欲回飞翰。",
      "如何古殿宇，撑起崩云断。",
      "上仰万仞梯，下窥百尺涧。",
      "癯僧不自危，转为劳人患。",
      "石窦引清泉，药苗堆短案。",
      "意仿赵州茶，且坐挥征汗。",
      "万岫苍翠环，千章森绿暗。",
      "一线露天痕，浮青怯仰瞰。",
      "树杪转行人，旋磨蚁零乱。",
      "藉非稍息肩，颠蹶将遗憾。",
      "始信天地仁，低昂倏改换。",
      "平衍地数弓，乃在㟏岈畔。",
      "更假涓滴流，暍暑资清灌。",
      "无险不能夷，求安须历难。",
      "敢以片刻间，前途弛负担。",
      "努力复振衣，登峰拟转盼。"
    ]
  },
  {
    "id": "adcfe4dbc77bf3740f872e5d2a6b6d06",
    "title": "除夕即事用东坡集中馈岁别岁守岁韵",
    "authorName": "赵春熙",
    "authorId": "adcfe4dbc77bf374d1457b72d1457b72",
    "dynasty": "清",
    "content": [
      "菜根咬尽好，底用辛盘佐。",
      "冻雪积柴荆，璀璨胜泉货。",
      "春帖映檐明，字字如斗大。",
      "戏彩童孙欢，忭舞俱慵卧。",
      "青镫吐焰红，金粟频辉座。",
      "村酒饮屠苏，老幼转如磨。",
      "一室笃天伦，清福自谓过。",
      "更检古诗篇，阄韵呼儿和。"
    ]
  },
  {
    "id": "adcfe4dbc77bf3740f872e5d60c82115",
    "title": "除夕即事用东坡集中馈岁别岁守岁韵",
    "authorName": "赵春熙",
    "authorId": "adcfe4dbc77bf374d1457b72d1457b72",
    "dynasty": "清",
    "content": [
      "为惜年光去，宁嫌滴漏迟。",
      "往昔徒把玩，今兹难复追。",
      "与我共黾勉，人已杳天涯。",
      "寄怀空梦想，何似耐贫时。",
      "两鬓发既短，九回肠讵肥。",
      "睹此眼前聚，转生忆昔悲。",
      "壮且不足恃，老亦安得辞。",
      "所嗟士有志，乃遂年华衰。"
    ]
  },
  {
    "id": "adcfe4dbc77bf3740f872e5df8c9c1ac",
    "title": "除夕即事用东坡集中馈岁别岁守岁韵",
    "authorName": "赵春熙",
    "authorId": "adcfe4dbc77bf374d1457b72d1457b72",
    "dynasty": "清",
    "content": [
      "扫斋整书帙，旧字挂龙蛇。精采尚奕奕，烟煤未遽遮，润屋仅如此，其柰贱贫何。",
      "掩户聊静坐，所幸无喧哗。生平默自恃，惭悔面欲挝。",
      "性分事无补，步履忽跛斜。非不历岁月，乃竟甘蹉跎。",
      "古人重髦学，从此慎虚夸。"
    ]
  },
  {
    "id": "adcfe4dbc795337281a9e46f91900432",
    "title": "由都江堰至上元宫",
    "authorName": "徐本衷",
    "authorId": "adcfe4dbc7953372d1457b72d1457b72",
    "dynasty": "清",
    "content": [
      "一径穿云去，松间鹤自翔。",
      "小桥支古木，敝屋隐崇冈。",
      "樵斧丁丁凿，山花细细香。",
      "仙都看不远，晴翠染衣裳。"
    ]
  },
  {
    "id": "adcfe4dbc7953372498fe20d5b0a0648",
    "title": "将抵灌口场口占",
    "authorName": "徐本衷",
    "authorId": "adcfe4dbc7953372d1457b72d1457b72",
    "dynasty": "清",
    "content": [
      "沼溪幽径曲，雨止讶新晴。",
      "石峭云犹住，峰回路忽平。",
      "牧童驱犊饮，老树集鸦鸣。",
      "遥望人烟集，逢场酒已倾。"
    ]
  },
  {
    "id": "adcfe4dbc795337241863690ddadbd9b",
    "title": "初夏过友人新居",
    "authorName": "徐本衷",
    "authorId": "adcfe4dbc7953372d1457b72d1457b72",
    "dynasty": "清",
    "content": [
      "爱闲此物最怡情，竹屋绳床午睡清。",
      "除却酒瓢无长物，满帘新绿雨初晴。"
    ]
  },
  {
    "id": "adcfe4dbc795337202a7efcc71693393",
    "title": "由石碑铺至常道观",
    "authorName": "徐本衷",
    "authorId": "adcfe4dbc7953372d1457b72d1457b72",
    "dynasty": "清",
    "content": [
      "十里入云峰，步步超尘表。",
      "松桂似幽人，空谷环相绕。",
      "略彴驾危岩，小憩入遐想。",
      "不闻人语声，万壑松涛响。"
    ]
  },
  {
    "id": "adcfe4dbc797dc2c5c44c775220c3841",
    "title": "眉月",
    "authorName": "姜贻绩",
    "authorId": "adcfe4dbc797dc2cd1457b72d1457b72",
    "dynasty": "清",
    "content": [
      "盈手方惊错，如眉细逼真。",
      "二分明未彀，一曲画初新。",
      "有态堪描额，无心不带颦。",
      "几回楼上望，愁杀卷帘人。"
    ]
  },
  {
    "id": "adcfe4dbc797dc2c1c070a0feed0aa57",
    "title": "梳妆楼",
    "authorName": "姜贻绩",
    "authorId": "adcfe4dbc797dc2cd1457b72d1457b72",
    "dynasty": "清",
    "content": [
      "山名以象或以形，不闻山以楼为名。楼或在山山得名，斯何为以梳妆称。",
      "山头众峰呈象巧，奁匣窗台启清晓。方疑布盝圆镜磨，钗股牙梳横列好。",
      "山前一峰尤争妍，长肩秀削姑射仙。得非神女行云偶过此，抑或望夫来登久不还。",
      "寻碑剥藓空山空，凿斧岂有神鬼工。因象为名本形似，循名责实其安庸。",
      "世间名实类如此，耳食目论真儿童。"
    ]
  },
  {
    "id": "adcfe4dbc79b977898717d9151f24cb2",
    "title": "大科峰",
    "authorName": "徐良琛",
    "authorId": "adcfe4dbc79b9778d1457b72d1457b72",
    "dynasty": "清",
    "content": [
      "吾粤东西樵，角立不相让。",
      "飞云与大科，尤为两山望。",
      "罗浮吾未到，到此神已壮。",
      "七十青芙蓉，须萼俱内向。",
      "群峰奇自眩，此独正无傍。",
      "凛然立虚无，顾盼谁与抗。",
      "有如古帝王，端冕朝将相。",
      "宿云苦不去，吟目讵能放。",
      "林峦互出没，岩谷相演漾。",
      "浑疑堕海岛，出没随涛浪。",
      "呼谁挽天风，一扫呈万状。"
    ]
  },
  {
    "id": "adcfe4dbc79b9778c8006acd802c4be2",
    "title": "白云洞",
    "authorName": "徐良琛",
    "authorId": "adcfe4dbc79b9778d1457b72d1457b72",
    "dynasty": "清",
    "content": [
      "崇崖抱天迥，乱石望虚啮。",
      "中虚深可怖，外峭步必蹶。",
      "四围互环合，万古无日月。",
      "我来初莫探，偶尔得其缺。",
      "飞桥跨缥缈，微径附行折。",
      "忽惊百丈泉，奋然下巉绝。",
      "天风鼓逾厉，怒与崖石裂。",
      "仰闻雷霆争，俯瞰草木折。",
      "绵绵吐寒气，森森砭客骨。",
      "奇踪天所秘，故孕在山窟。",
      "坐看衣上云，英英起峰笏。"
    ]
  },
  {
    "id": "adcfe4dbc7a15e91862aaab05e328948",
    "title": "潮州八景诗湘桥春涨",
    "authorName": "郑兰枝",
    "authorId": "adcfe4dbc7a15e91d1457b72d1457b72",
    "dynasty": "清",
    "content": [
      "湘江春晓水迢迢，十八梭船锁画桥。",
      "激石雪飞梁上鹭，惊涛声彻海门潮。",
      "鸦洲涨起翻桃浪，鳄渚烟深濯柳条。",
      "一带长虹三月好，风光几拟到层霄。"
    ]
  },
  {
    "id": "adcfe4dbc7a15e91862aaab01799e574",
    "title": "潮州八景诗湘桥春涨",
    "authorName": "郑兰枝",
    "authorId": "adcfe4dbc7a15e91d1457b72d1457b72",
    "dynasty": "清",
    "content": [
      "高植一株耸翠峦，侍郎手泽倚栏干。",
      "根深八月蟠祠古，叶毓双旌度岁寒。",
      "棱影参差侵曲水，奇花多少映祠坛。",
      "游人若问科名事，为指芳林归姓韩。"
    ]
  },
  {
    "id": "adcfe4dbc7a15e91862aaab09374244b",
    "title": "潮州八景诗湘桥春涨",
    "authorName": "郑兰枝",
    "authorId": "adcfe4dbc7a15e91d1457b72d1457b72",
    "dynasty": "清",
    "content": [
      "金山北枕起高峰，万古凝荫一棵松。",
      "矗矗凌云悬百尺，青青耐雪渡三冬。",
      "风亭积翠飞层堞，虎石吹涛逐晚钟。",
      "长峙海邦标劲节，满林秋色入望浓。"
    ]
  },
  {
    "id": "adcfe4dbc7a15e91862aaab0c729c6d1",
    "title": "潮州八景诗湘桥春涨",
    "authorName": "郑兰枝",
    "authorId": "adcfe4dbc7a15e91d1457b72d1457b72",
    "dynasty": "清",
    "content": [
      "凤城郊外耸层台，时雨霏霏渡水来。",
      "云锁湘桥疑海市，烟迷笔岭忆蓬莱。",
      "一天银竹侵朱槛，八面檐花点碧苔。",
      "霁后山川多景色，老鸦洲上好徘徊。"
    ]
  },
  {
    "id": "adcfe4dbc7a15e91862aaab062d92351",
    "title": "潮州八景诗湘桥春涨",
    "authorName": "郑兰枝",
    "authorId": "adcfe4dbc7a15e91d1457b72d1457b72",
    "dynasty": "清",
    "content": [
      "古塔峥嵘鳄水头，潆洄院落好维舟。",
      "帆藏灯影三更月，缆系钟声五夜游。",
      "停棹不妨风瑟瑟，开窗正爱浪悠悠。",
      "几层磴道遥望处，一幅江城入画秋。"
    ]
  },
  {
    "id": "adcfe4dbc7a15e91862aaab0f2a8de90",
    "title": "潮州八景诗湘桥春涨",
    "authorName": "郑兰枝",
    "authorId": "adcfe4dbc7a15e91d1457b72d1457b72",
    "dynasty": "清",
    "content": [
      "轻舟渺渺逐清风，载向西来复向东。",
      "人立晴波秋水绿，叶飞远浦晚霞红。",
      "一溪爽籁韩潮阔，两岸凉飙鳄渡空。",
      "自是祭文神妙处，于今歌咏在江中。"
    ]
  },
  {
    "id": "adcfe4dbc7a15e91862aaab006e09ee0",
    "title": "潮州八景诗湘桥春涨",
    "authorName": "郑兰枝",
    "authorId": "adcfe4dbc7a15e91d1457b72d1457b72",
    "dynasty": "清",
    "content": [
      "芳塘如鉴正清兮，渔筏随风看不迷。",
      "几朵芦花浮水净，半竿山日落湖低。",
      "鹭飞矶上霜千点，鱼织波心绢一溪。",
      "自有钓台堪寄兴，载将秋色过城西。"
    ]
  },
  {
    "id": "adcfe4dbc7a15e91862aaab0fe5687c4",
    "title": "潮州八景诗湘桥春涨",
    "authorName": "郑兰枝",
    "authorId": "adcfe4dbc7a15e91d1457b72d1457b72",
    "dynasty": "清",
    "content": [
      "城北烟林阁几层，琉璃座上看燃灯。",
      "一痕隐射青天静，半点长随白日凝。",
      "影杂晨星悬古刹，光分夜月挂岗陵。",
      "梵宫自是长明镜，照彻韩潮万象澄。"
    ]
  },
  {
    "id": "adcfe4dbc7a789806944b0156a899d02",
    "title": "阑干",
    "authorName": "梁绍壬",
    "authorId": "adcfe4dbc7a78980052335233876cb49",
    "dynasty": "清",
    "content": [
      "秋千容易下斜阳，一带参差蛤粉墙。",
      "有限楼台添曲折，无边风月要关防。",
      "屏山春锁红鹦鹉，栋井宵迷绿凤凰。",
      "卷起珠帘三十六，有人背手绕回廊。"
    ]
  },
  {
    "id": "adcfe4dbc7a789806944b01580fed6e8",
    "title": "阑干",
    "authorName": "梁绍壬",
    "authorId": "adcfe4dbc7a78980052335233876cb49",
    "dynasty": "清",
    "content": [
      "罗袜无声下玉阶，碧纱窗下小徘徊。",
      "尽工宛转和愁倚，不断连环放梦来。",
      "曲曲重门通隐约，弓弓步屟费疑猜。",
      "间庭尽日凭谁扫，随意春痕渍绿苔。"
    ]
  },
  {
    "id": "adcfe4dbc7ae3d42a2af8ac849609b1f",
    "title": "游剑门",
    "authorName": "杨沂孙",
    "authorId": "adcfe4dbc7ae3d42f542eae1b4568df2",
    "dynasty": "清",
    "content": [
      "吾虞名胜着尘寰，习熟翻教若等闲。",
      "游到剑门叹奇绝，从兹不敢陋家山。"
    ]
  },
  {
    "id": "adcfe4dbc7b56ec144b69cf4e5ed707f",
    "title": "怀夏补山琴师徐州",
    "authorName": "宏度",
    "authorId": "adcfe4dbc7b56ec1d1457b72d1457b72",
    "dynasty": "清",
    "content": [
      "风急雁声遥，怀君酒一瓢。",
      "吟情临皓月，离思压秋潮。",
      "大泽书来远，丹台叶乱飘。",
      "云帆三百里，夜夜梦难消。"
    ]
  },
  {
    "id": "adcfe4dbc7b934c579111b89320345ff",
    "title": "读四川崇庆牧辽东常君殉难行状五言古体四十韵",
    "authorName": "金文澜",
    "authorId": "adcfe4dbc7b934c5d1457b72d1457b72",
    "dynasty": "清",
    "content": [
      "学深任气数，性定无存亡。",
      "我观天下事，管窥庸足量。",
      "辽东有国士，理斋厥名常。",
      "毋谓当代人，与古难颉颃。",
      "弱冠迈庠序，三十成文章。",
      "拾芥掇科第，匪夸名氏扬。",
      "将以经术身，展布于庙廊。",
      "谒选授西充，西充蜀道长。",
      "山环复水阻，积敝嗟荒凉。",
      "君为振风俗，纲目间大纲。",
      "董课警戏游，建庙崇蒸尝。",
      "公馀申教令，士民初有方。",
      "烽烟起番部，逆酋恣披猖。",
      "羽檄从令署，支放千军粮。",
      "束装隶营幕，三年食未遑。",
      "名迁崇庆牧，身踞西岭冈。",
      "贼掠木果木，劫夺倾稻粱。",
      "懦夫心胆裂，壮士空踉跄。",
      "君挥使各去，有我独身当。",
      "大呼震林谷，奋臂施干将。",
      "可怜书生手，刃贼如刲羊。",
      "叠击八九首，连被十数创。",
      "屹然犹骂贼，贼势怒益张。",
      "一旦申大义，义气何堂堂。",
      "当事奇伟烈，胪迹陈未央。",
      "监司恤其躬，成均荫乃郎。",
      "祠祀入昭忠，于焉报馨香。",
      "此事越四载，迢遥隔远疆。",
      "愧我暗时务，谁与潜德彰。",
      "张侯武功宿，馀不来树棠。",
      "邀予课令子，日久形迹忘。",
      "著作从我读，灯窗披琳琅。",
      "忽地得君状，英风疑飘扬。",
      "君效明遇吉，我拟汉子房。",
      "状貌尽儒官，劲勇淩秋霜。",
      "虽然事迹异，气局无参商。",
      "悬知大丈夫，百鍊益坚钢。",
      "得力性学功，生死两不忙。",
      "临风一凭吊，诗成涕泗滂。",
      "今朝见实录，乃叹史笔良。"
    ]
  },
  {
    "id": "adcfe4dbc7bee4331e5f1ec692234bd1",
    "title": "孙徵君祠",
    "authorName": "周际华",
    "authorId": "adcfe4dbc7bee433d1457b72d1457b72",
    "dynasty": "清",
    "content": [
      "岿然乔岳像，耆宿更谁尊。",
      "道脉薪传火，丛祠竹满门。",
      "著书今尚在，种柳已无存。",
      "寂寞南村路，云礽几代孙。"
    ]
  },
  {
    "id": "adcfe4dbc7bee433d60aade3697a9673",
    "title": "乐昌县",
    "authorName": "周际华",
    "authorId": "adcfe4dbc7bee433d1457b72d1457b72",
    "dynasty": "清",
    "content": [
      "石桥低跨小山丫，薜荔飘香罥白花。",
      "高出一帘云水外，柳阴茅舍夕阳斜。"
    ]
  },
  {
    "id": "adcfe4dbc7bee43362d3121c3e10c768",
    "title": "扬州",
    "authorName": "周际华",
    "authorId": "adcfe4dbc7bee433d1457b72d1457b72",
    "dynasty": "清",
    "content": [
      "香风冉冉透禅关，水榭云亭紫翠环。",
      "我欲传花携酒去，最留人是小金山。"
    ]
  },
  {
    "id": "adcfe4dbc7bee433eca5fa6de200d67b",
    "title": "送族弟听松赴南河工次",
    "authorName": "周际华",
    "authorId": "adcfe4dbc7bee433d1457b72d1457b72",
    "dynasty": "清",
    "content": [
      "相马不嫌瘦，相士不嫌狂。深知此意惟孙阳，得邀一顾终腾骧。",
      "天生我才必有耦，牝牡骊黄恣众口。两人白眼一时青，为惜别离重执手。",
      "广陵风雨海门波，问君何事趋南河。南河通天入云汉，年年槎客此经过。",
      "君驹千里我如何。"
    ]
  },
  {
    "id": "adcfe4dbc7c16be1b74ac3d752bff2b2",
    "title": "题良乡旅舍",
    "authorName": "陶元藻",
    "authorId": "adcfe4dbc7c16be1d1457b72d1457b72",
    "dynasty": "清",
    "content": [
      "满地榆钱莫疗贫，垂杨难系转蓬身。",
      "离怀未饮常如醉，客邸无花不算春。",
      "欲语性情思骨肉，偶谈山水悔风尘。",
      "谋生销尽输蹄铁，输与成都卖卜人。"
    ]
  },
  {
    "id": "adcfe4dbc7c16be16565c8b18ea6e21b",
    "title": "大庙峡",
    "authorName": "陶元藻",
    "authorId": "adcfe4dbc7c16be1d1457b72d1457b72",
    "dynasty": "清",
    "content": [
      "天险何曾《禹贡》陈，白波江上起嶙峋。",
      "花垂孤石春迎棹，佩响空山夜降神。",
      "玉马惊回猺洞火，寒潮拍尽女墙尘。",
      "帆飞三峡行才半，还傍香炉一问津。"
    ]
  },
  {
    "id": "adcfe4dbc7c16be11f9157889ede5ee6",
    "title": "访姚芝乡赋赠",
    "authorName": "陶元藻",
    "authorId": "adcfe4dbc7c16be1d1457b72d1457b72",
    "dynasty": "清",
    "content": [
      "绕屋沦涟水一渠，垂杨小巷未容车。",
      "杜门不拒清谈客，入市贪求善本书。",
      "跌宕诗篇长庆上，商量人物建安初。",
      "来观宝海新排纂，坐到晴余又雨余。"
    ]
  },
  {
    "id": "adcfe4dbc7c16be1e29eeaefec523d2c",
    "title": "项里",
    "authorName": "陶元藻",
    "authorId": "adcfe4dbc7c16be1d1457b72d1457b72",
    "dynasty": "清",
    "content": [
      "乌骓一去里门空，子弟相随不复东。",
      "作史到今尊本纪，争功何必据关中。",
      "稽山碑失秦无颂，《垓下歌》成楚有风。",
      "未许生擒归亦耻，项王毕竟是英雄。"
    ]
  },
  {
    "id": "adcfe4dbc7c16be1322a324a733968e0",
    "title": "题严先生祠堂",
    "authorName": "陶元藻",
    "authorId": "adcfe4dbc7c16be1d1457b72d1457b72",
    "dynasty": "清",
    "content": [
      "暂过桐江问钓矶，那知烟水有蓑衣。",
      "先生原不垂纶隐，休把羊裘论是非。"
    ]
  },
  {
    "id": "adcfe4dbc7c16be1322a324a4d03472f",
    "title": "题严先生祠堂",
    "authorName": "陶元藻",
    "authorId": "adcfe4dbc7c16be1d1457b72d1457b72",
    "dynasty": "清",
    "content": [
      "伸足怡然在帝廷，故人忘势帝忘形。",
      "封章太史真多事，从此难忘一客星。"
    ]
  },
  {
    "id": "adcfe4dbc7c16be14e968cbd2d6668b5",
    "title": "过柏林寺观吴道子壁间画水作长歌志之",
    "authorName": "陶元藻",
    "authorId": "adcfe4dbc7c16be1d1457b72d1457b72",
    "dynasty": "清",
    "content": [
      "君不见东南大地之水称汪洋，远趋日本连扶桑。",
      "画师要与玄衣使者斗驱入，赵州东郭祇园墙。沺沺汗汗失涯涘，一笔雨笔分低昂。",
      "冲飙怒转势倔强，陡然起立波为扬。我闻江深五里海十里，今此下窥无底谁能量。",
      "回头忽见墨痕变，冯夷气静开生面。慈航宝筏来有无，尺咫蓬莱水清浅。",
      "浪皱靴纹削可平，并刀剪取澄江练。长康漫夸玄武宫，思训羞传大同殿。",
      "学道曾参观水术，探奇复作画水歌。良工下笔畏缺漏，文水武水胥包罗。",
      "愿以天瓢汲泱漭，用浇半生胸中抑塞不平之坎坷。",
      "忆昔南浮淮泗，北步洪河，乘风欲破万里浪，大力横截生鼋鼍。",
      "胡为乎萍流梗泛随秋波，珊瑚生枝不在网，圆折方折谁观摩。",
      "浮槎有人天上去，中洲无梁那得过。吴道子，吴道子，但知画水焉知他。",
      "吾其衰病嗟蹉跎，水乎水乎奈尔何！"
    ]
  },
  {
    "id": "adcfe4dbc7c16be18484167b888eb7d6",
    "title": "弹子矶",
    "authorName": "陶元藻",
    "authorId": "adcfe4dbc7c16be1d1457b72d1457b72",
    "dynasty": "清",
    "content": [
      "高棱刺青天，根脚拄水府。",
      "盘涡潜毒蛟，昏黑神所怒。",
      "回波拒行舟，篙者力如虎。",
      "悬崖侧欲颓，尾发时一竖。",
      "妖星兆汉年，刃血赭南土。",
      "弹射峰峦穿，山灵亦遭侮。",
      "茫茫太古云，流石气成雨。",
      "峭壁罗青红，妙绘色惟五。",
      "凌涛驾飞梁，欲陟绝步武。",
      "松风饯孤舟，交影日卓午。"
    ]
  },
  {
    "id": "adcfe4dbc7c16be129821b22145e073e",
    "title": "英德峡",
    "authorName": "陶元藻",
    "authorId": "adcfe4dbc7c16be1d1457b72d1457b72",
    "dynasty": "清",
    "content": [
      "山色何青苍，一水通百粤。",
      "幽岩去复回，中有帆出没。",
      "几片无心云，时来渡头歇。",
      "鳞鳞波有容，齿齿石多骨。",
      "回头归路迷，前望更突兀。",
      "旨哉古川原，红尘岂能越。",
      "惜无郭橐驼，种此烟霞窟。"
    ]
  },
  {
    "id": "adcfe4dbc7c16be10845a0e83811a20b",
    "title": "谒南海神庙百韵",
    "authorName": "陶元藻",
    "authorId": "adcfe4dbc7c16be1d1457b72d1457b72",
    "dynasty": "清",
    "content": [
      "涵天溟涨百粤东，弥漫{氵盱}潏浮庞鸿。近与日本琉球通，暹罗一发青迷蒙。",
      "古城吕宋远霭笼，浮沉出没蛟涎中。海壖古庙形崇隆，雕锼榱桷碧映彤。",
      "屏张屈戌嵌玉璁，罘罳耀日黄金镕。庭荫松柏兼梧桐，龙蛇画壁流春渱。",
      "昌黎碑版赑屃穹，有神爵贵逾三公。千年保障怜群蒙，膏腴万亩波勿攻。",
      "民居安堵百福总，射潮不用钱镠弓。胎生卵息水族洪，代天资化庖厨供。",
      "焰腾煮海红云烘，利周鼎鼐神罔恫。神之去兮乘两龙，祥飙闪烁灵旗熊。",
      "巡行洲澳职靖共，下视商贾千樯冲。东达朝舞齐鲁封，流沙西渡波涛汹。",
      "八闽三折声沨沨，辽阳往复春历冬。平舟稳舵人无恟，讴歌咸戴神帡幪。",
      "中有彩鹢如飘蓬，陆离直继波斯踪。浑天仪制轩辕铜，漏壶箭捧金衣童。",
      "验时辨刻规矩重，酒器百巧呈玲珑。为舟为马为鸣钟，灵机旋运夺鬼工。",
      "织毛组羽鲛女缝，七襄鸳锦龙绡红。沈檀苏合浮香浓，珊瑚七尺夸石崇。",
      "玻璃黛碗镂芙蓉，夜珠照乘气似虹。纷纭杂沓笥笈宾，充庭列陛临重曈。",
      "惟神呵护来无穷，鲸鲵久靖岛息烽。沿流妥帖排艨艟，分哨会哨部伍忠。",
      "神为鞭策无疏慵，童男丱女灵未终。须臾导至蓬莱峰，金银台上宴赤松。",
      "六鳌背负山巃嵷。琴高戏水鱼噞喁。来朝走马还故宫，神之来兮景曈昽。",
      "肥遗罔象恍惚逢，森罗鬼怪执戟雄。夜叉噀血头竖棕，巫箫社曲喧村翁。",
      "马援铜鼓敲鼕鼕，舵师估客礼拜恭。黄蕉丹荔琥珀醲，花砖鸡骨卜吉凶。",
      "肩摩踵接声聚蜂，国家岁祀牲牺隆。聿逢庆典加虔丰，六师挞伐平西戎。",
      "帝曰都哉宣朕衷，春帆细雨来使{舟卬}。使敬告神神鞠躬，谓釐海甸臣祝融。",
      "未能执殳效微功，雨露宠锡惊瞆聋。手招阳侯观礼容，冯夷尾入天吴从。",
      "醉饱舞蹈欢忭同，天威咫尺肃且雍。迢遥望阙三呼嵩，我昔盱眙策短筇。",
      "岳渎庙内神明聪，玉旒鷩冕垂华虫。徘徊广厦闻钟镛，支祁铁絙横复纵。",
      "汤汤洪泽涛撞摏，廿年惊悸遥心胸。况今溟澥川所宗，扶胥赫濯神肤庸。",
      "乾端坤倪云翳空，沐日浴月光冲瀜。豁达眼界开昏瞢，海晏作颂时熙雍。",
      "淋漓染翰元气充，岂类瓮牖嘘蠮螉。从兹破浪乘长风，扶摇万里鹏飞翀。"
    ]
  },
  {
    "id": "adcfe4dbc7c16be19ae65aaabc5e6e09",
    "title": "宋杨太后陵",
    "authorName": "陶元藻",
    "authorId": "adcfe4dbc7c16be1d1457b72d1457b72",
    "dynasty": "清",
    "content": [
      "江皋月黑东瓯天，猗兰下走悲风旋。",
      "扈嫔仓皇三十六，城隅堕舄洲遗钿。",
      "间关忍死水乡畔，心惊晏驾鱼龙川。",
      "周家少帝魂亦苦，乘除漫说天无权。",
      "云澳梧楸青澳竹，杜鹃南向厓山哭。",
      "网得鱼来剖鱼腹，中有流离赵氏肉。",
      "金镫无处照珠旒，黄土谁人瘗脂盝。",
      "临安问寝旧龙楼，知有狐狸上春屋。"
    ]
  },
  {
    "id": "adcfe4dbc7cad2d00198405ba53b89fa",
    "title": "东巡盛京谒陵礼成恭纪",
    "authorName": "张若需",
    "authorId": "adcfe4dbc7cad2d052d080a3a63fc8c5",
    "dynasty": "清",
    "content": [
      "长白蜿蜒走干龙，鼎湖亿载奠幽宫。",
      "松楸俨扈千官肃，岩岫纷张万旆雄。",
      "石马有灵森宝鬣，玉衣宛在飒神风。",
      "苍颜野老扶筇望，三度金舆酬酒同。"
    ]
  },
  {
    "id": "adcfe4dbc7cad2d00198405b42ac6db9",
    "title": "东巡盛京谒陵礼成恭纪",
    "authorName": "张若需",
    "authorId": "adcfe4dbc7cad2d052d080a3a63fc8c5",
    "dynasty": "清",
    "content": [
      "有邰家室肇开基，陆海神皋百产滋。",
      "故国东来过丰沛，高山西望识邠岐。",
      "炉烟夹道陈香案，歌吹阗闉漾画旗。",
      "共庆京坻多黍稌，太平天子上陵时。"
    ]
  },
  {
    "id": "adcfe4dbc7ccdfcc0d8b25c733d8dfd4",
    "title": "乾明寺",
    "authorName": "王为垣",
    "authorId": "adcfe4dbc7ccdfcc515ab26cbf201d54",
    "dynasty": "清",
    "content": [
      "已识南能域，犹传善卷村。",
      "石依云作髓，山结水为根。",
      "一径重华路，双株古佛门。",
      "欲寻禅寂处，虫语近黄昏。"
    ]
  },
  {
    "id": "adcfe4dbc7da6264e2b213350d76b65f",
    "title": "元日立春五亩园看雪",
    "authorName": "周光纬",
    "authorId": "adcfe4dbc7da6264d1457b72d1457b72",
    "dynasty": "清",
    "content": [
      "隐几待明发，醒然警晨钟。",
      "策杖入园扉，晓寒何惺忪。",
      "微茫露奇石，淅沥栖长松。",
      "当轩风尚竦，隔屋云犹浓。",
      "爱此作小立，寒犯裘蒙茸。",
      "庆兹首祚日，是日斗柄东。",
      "侧闻野叟言，百岁不易逢。",
      "今当清晏时，寿寓方延洪。",
      "九垓虽云远，同在春风中。",
      "奚为望西笑，耕凿皆尧农。",
      "有园广五亩，有田可十弓。",
      "学稼与学圃，我将何适从。",
      "古梅解人意，花开若为容。",
      "折之贡北堂，以为椒酒供。"
    ]
  },
  {
    "id": "adcfe4dbc7dad3e99afc887970b1302c",
    "title": "消寒分咏",
    "authorName": "俞玫",
    "authorId": "adcfe4dbc7dad3e9d1457b72d1457b72",
    "dynasty": "清",
    "content": [
      "片石访严陵，江云路几层。",
      "冰花寒可拾，残柳贯难胜。",
      "雪浪催今古，沧波阅废兴。",
      "荒台遗迹在，风雨共谁登。"
    ]
  },
  {
    "id": "adcfe4dbc7dad3e99afc8879d763eba6",
    "title": "消寒分咏",
    "authorName": "俞玫",
    "authorId": "adcfe4dbc7dad3e9d1457b72d1457b72",
    "dynasty": "清",
    "content": [
      "风递数声长，征人凄断肠。",
      "无功羁绝域，有梦隔殊乡。",
      "白发人千里，黄沙雁几行。",
      "客愁消不得，锦字盼流黄。"
    ]
  },
  {
    "id": "adcfe4dbc7dad3e99afc88796b420f24",
    "title": "消寒分咏",
    "authorName": "俞玫",
    "authorId": "adcfe4dbc7dad3e9d1457b72d1457b72",
    "dynasty": "清",
    "content": [
      "冻断梨云路，闲庭乍雪天。",
      "风棂光闪烛，箫局暖偎烟。",
      "湘女凌波伫，嫦娥抱月眠。",
      "罗浮如可到，梅折数枝妍。"
    ]
  },
  {
    "id": "adcfe4dbc7dad3e9eb237aa0de28b753",
    "title": "落叶",
    "authorName": "俞玫",
    "authorId": "adcfe4dbc7dad3e9d1457b72d1457b72",
    "dynasty": "清",
    "content": [
      "楚江波冷下纷纷，消息玄机静里闻。",
      "此日霜华随逝水，当时风概想凌云。",
      "行吟楚客怜孤躅，话旧胡僧吊夕曛。",
      "极目郊原渺如许，天涯能不怅离群。"
    ]
  },
  {
    "id": "adcfe4dbc7dad3e9eb237aa01a06a441",
    "title": "落叶",
    "authorName": "俞玫",
    "authorId": "adcfe4dbc7dad3e9d1457b72d1457b72",
    "dynasty": "清",
    "content": [
      "千林一夕换空枝，天意分明未有私。",
      "淡日无聊还照影，石阑何处更题诗。",
      "步兵歧路悲身世，永叔秋镫感鬓丝。",
      "剩有后凋数竿竹，青青长伴岁寒时。"
    ]
  },
  {
    "id": "adcfe4dbc7dad3e9eb237aa0e2d7cf75",
    "title": "落叶",
    "authorName": "俞玫",
    "authorId": "adcfe4dbc7dad3e9d1457b72d1457b72",
    "dynasty": "清",
    "content": [
      "杂遝浑疑万骑催，夜寒齐卷朔风来。",
      "黄榆影落长城暗，紫塞声和画角哀。",
      "怀国易添苏武感，无家莫上李陵台。",
      "生原大地阑珊质，甘作乾坤废弃才。"
    ]
  },
  {
    "id": "adcfe4dbc7dad3e9eb237aa08e957bcc",
    "title": "落叶",
    "authorName": "俞玫",
    "authorId": "adcfe4dbc7dad3e9d1457b72d1457b72",
    "dynasty": "清",
    "content": [
      "一转商音万象乖，寓形身世费安排。",
      "萧条枯管兰成赋，潦倒生涯杜老怀。",
      "烟雨几回三月暮，文章终古一丘埋。",
      "枫林薄晚停车处，莽苍重阴接断崖。"
    ]
  },
  {
    "id": "adcfe4dbc7dad3e9923a7a1d7a09aeeb",
    "title": "乙巳腊月二十九日为先慈四旬仙诞敬焚一诗",
    "authorName": "俞玫",
    "authorId": "adcfe4dbc7dad3e9d1457b72d1457b72",
    "dynasty": "清",
    "content": [
      "风雪逼岁除，称觞又今日。泉壤去不返，十载梦魂隔。",
      "随侍安可期，顾复悲畴昔。常闻儿初生，每拟堪巾栉。",
      "设帨非悬弧，颇觉期望失。郁怀谁为宽，劳瘁易致疾。",
      "晨夕已减餐，提携仍恳切。最小偏垂怜，寝食依亲侧。",
      "长往遗孤儿，雏发犹覆额。岂识罔极恩。但苦音容没。",
      "千行赤子泪，何补春晖德。一樽长跪奠，芳草墓门碧。"
    ]
  },
  {
    "id": "adcfe4dbc7dad3e96f0d08630d8e1afd",
    "title": "戏题落叶诗后",
    "authorName": "俞玫",
    "authorId": "adcfe4dbc7dad3e9d1457b72d1457b72",
    "dynasty": "清",
    "content": [
      "策策西风警暮鸦，自倾残墨写轻纱。不辞憔悴如郊、岛，吟瘦寒镫一穗花。",
      "笔床启处砚田芜，馀韵寒犹逼绮罗。莫负因君三复咏，为侬好补屋牵萝。"
    ]
  },
  {
    "id": "adcfe4dbc7de290c5e786ea292ac0b4d",
    "title": "送陈握卿秋闱",
    "authorName": "薛邦扬",
    "authorId": "adcfe4dbc7de290cd1457b72d1457b72",
    "dynasty": "清",
    "content": [
      "三凤联飞出海东，劈开云路直摩空。",
      "纷披五采文章烂，横扫千军气势雄。",
      "玉笋班名驰北阙，金花帖字捷南宫。",
      "程途此去浑无限，买得轻帆扇好风。"
    ]
  },
  {
    "id": "adcfe4dbc7df9ada8ebd5d853ac8a431",
    "title": "赣州",
    "authorName": "郑熊佳",
    "authorId": "adcfe4dbc7df9adad1457b72d1457b72",
    "dynasty": "清",
    "content": [
      "地界东瓯南越闲，故将锁钥寄通关。",
      "划开古郡双叉水，束断中流两面山。",
      "老友风姿犹妩媚，故人书札亦斓斑。",
      "多情更有黄梅雨，临别还添绿一湾。"
    ]
  },
  {
    "id": "adcfe4dbc7df9adaeac8c51bd45e60fa",
    "title": "东林寺",
    "authorName": "郑熊佳",
    "authorId": "adcfe4dbc7df9adad1457b72d1457b72",
    "dynasty": "清",
    "content": [
      "匡庐山下接东林，曲径萧萧草木森。",
      "青翠万峰环五老，玲珑高塔耸千寻。",
      "由来胜迹凋零易，自古名流祸患深。",
      "一撤皋比清议散，空留党籍未销沈。"
    ]
  },
  {
    "id": "adcfe4dbc80d9dda5ca3da9b003dc4a2",
    "title": "赠韩慕庐阁学",
    "authorName": "吴苑",
    "authorId": "adcfe4dbc80d9dda7e23052201e00f2f",
    "dynasty": "清",
    "content": [
      "吾闻丹山凤，羽翼何披离。",
      "朝翔桐柏云，暮宿昆仑陲。",
      "思之不可见，绝世令人疑。",
      "一来阿阁游，始识光艳奇。",
      "昌符应世瑞，丽彩扬英蕤。",
      "众鸟不敢窥，当其回翔时。",
      "适来非偶然，日月增光仪。"
    ]
  },
  {
    "id": "adcfe4dbc80d9dda5ca3da9b94bfb703",
    "title": "赠韩慕庐阁学",
    "authorName": "吴苑",
    "authorId": "adcfe4dbc80d9dda7e23052201e00f2f",
    "dynasty": "清",
    "content": [
      "齐梁诡矜艳，纤细争雕锼。",
      "燕许号大文，亦仅沿其流。",
      "韩愈起八代，排奡空侪俦。",
      "赤手拔鲸牙，鞭笞蛟与虬。",
      "迢迢九百年，榛莽仍翳幽。",
      "咬哇与萧摋，大雅方独忧。",
      "先生嗣家学，缵述遥相求。",
      "炯如揭日月，其辉瞩九州。",
      "众星始知归，斗极悬高秋。"
    ]
  },
  {
    "id": "adcfe4dbc80d9dda5ca3da9bd7d1dceb",
    "title": "赠韩慕庐阁学",
    "authorName": "吴苑",
    "authorId": "adcfe4dbc80d9dda7e23052201e00f2f",
    "dynasty": "清",
    "content": [
      "苍生望已久，先生方盛年。",
      "文章与道俱，此语宁不然。",
      "从来欧曾才，实行皆大贤。",
      "其文资黼黻，典诰世所传。",
      "道行藉康济，遂以铭旗旃。",
      "苑也托后进，馆阁幸周旋。",
      "藉湜走且僵，敢比秦黄肩。",
      "牵牛织七襄，云锦星弧悬。",
      "金石长不磨，千载畴能谖。"
    ]
  },
  {
    "id": "adcfe4dbc811c852b7a373d09329195b",
    "title": "秋雨",
    "authorName": "陆曾蕃",
    "authorId": "adcfe4dbc811c852d1457b72d1457b72",
    "dynasty": "清",
    "content": [
      "积雨苔痕绿，西风客舍寒。",
      "疏花垂短砌，湿鸟坐雕阑。",
      "贫贱依人老，关山行路难。",
      "感时空洗句，愁绝镜中看。"
    ]
  },
  {
    "id": "adcfe4dbc8288449a9511c9e2e1abe4c",
    "title": "寿王一如明经七十",
    "authorName": "赵廷赓",
    "authorId": "adcfe4dbc8288449d1457b72d1457b72",
    "dynasty": "清",
    "content": [
      "灵椿闻说八千春，南极腾辉岳降神。",
      "黄发于今尚有旧，白头夙约果如新。",
      "文宗大雅扶轮手，品绝微瑕执玉身。",
      "愧我长君差一日，末光愿附蠖求伸。"
    ]
  },
  {
    "id": "adcfe4dbc828844979e7d19169675992",
    "title": "岁丁丑曾步韵寿一如王君七十，意有未尽，复成五古一首",
    "authorName": "赵廷赓",
    "authorId": "adcfe4dbc8288449d1457b72d1457b72",
    "dynasty": "清",
    "content": [
      "我续古稀吟，不尚谀词贡。",
      "先生松鹤姿，秉质尤厚重。",
      "肇锡鸿逵爻，爰居为粪巷。",
      "老宿仰经师，文史殊足用。",
      "桃李盈门墙，济济英才众。",
      "衣钵盛流传，群钦铸颜孔。",
      "清况谱茶经，旗枪分雅供。",
      "优游乐天真，知己日过从。",
      "忆昔小蓬莱，叨陪鲤对共。",
      "五十馀载间，仆未解尘鞚。",
      "羡君乐齐眉，更有谢家凤。",
      "兰玉森庭前，含饴孙载弄。",
      "天伦乐事多，颐养福天种。",
      "即此卜遐龄，聊代椒花颂。"
    ]
  },
  {
    "id": "adcfe4dbc830358c9935f73cd430b29d",
    "title": "过独流昔官军破贼处",
    "authorName": "冯誉骢",
    "authorId": "adcfe4dbc830358cd1457b72d1457b72",
    "dynasty": "清",
    "content": [
      "纵目平芜阔，居然古战场。",
      "寒沙沈剑戟，废垒下牛羊。",
      "日落墟烟寂，天空秋水长。",
      "乱余几人在，应与计耕桑。"
    ]
  },
  {
    "id": "adcfe4dbc830358c86210f3dc8cc2f39",
    "title": "严子陵祠下有怀慰农",
    "authorName": "冯誉骢",
    "authorId": "adcfe4dbc830358cd1457b72d1457b72",
    "dynasty": "清",
    "content": [
      "桐江江涨接西泠，相望遥遥两客星。",
      "烟水似随高士去，湖山还为使君青。",
      "天涯驿路怜芳草，画舫鸥波隔远汀。",
      "孤负平生钓游约，《移文》应愧北山灵。"
    ]
  },
  {
    "id": "adcfe4dbc830358c7175c817b678699b",
    "title": "别信州",
    "authorName": "冯誉骢",
    "authorId": "adcfe4dbc830358cd1457b72d1457b72",
    "dynasty": "清",
    "content": [
      "六载溪山稳泛舟，他乡人作故乡留。",
      "最难风雨重阳日，背指黄花出信州。"
    ]
  },
  {
    "id": "adcfe4dbc830358ce81d0e0eebe802a6",
    "title": "金陵乱后名胜都尽惟飞霞阁尚存周缦云侍御以十二月十九集同人祀坡公生日绘图徵诗孙君琴西诗最感慨为赋长句",
    "authorName": "冯誉骢",
    "authorId": "adcfe4dbc830358cd1457b72d1457b72",
    "dynasty": "清",
    "content": [
      "天风吹尽高城箨，雪边重见飞霞阁。",
      "弁阳诗老坡后身，自采梅花荐清酌。",
      "坡公千载一来归，城郭人民感是非。",
      "孙郎太息周郎笑，莫作新亭泪洒衣。"
    ]
  },
  {
    "id": "adcfe4dbc833a8ee83a8f176c7920a6e",
    "title": "久雨",
    "authorName": "曹景",
    "authorId": "adcfe4dbc833a8eed1457b72d1457b72",
    "dynasty": "清",
    "content": [
      "淫雨苦连绵，呼晴鸟寂然。",
      "疑云都锁树，长夜欲疑天。",
      "灯失宵燃燄，檐迷午爨烟。",
      "砌苔深寸许，寒溜滴逾鲜。"
    ]
  },
  {
    "id": "adcfe4dbc833a8ee12418d6f9dbf0134",
    "title": "雨后",
    "authorName": "曹景",
    "authorId": "adcfe4dbc833a8eed1457b72d1457b72",
    "dynasty": "清",
    "content": [
      "久雨初晴众鸟欣。",
      "树头刷羽滴纷纷。",
      "湿云风送归何处，一阵飞鸦负夕曛。"
    ]
  },
  {
    "id": "adcfe4dbc83b3e2c456b0b41a556da3a",
    "title": "偕诸季展先墓因宿山家",
    "authorName": "张延邴",
    "authorId": "adcfe4dbc83b3e2cd1457b72d1457b72",
    "dynasty": "清",
    "content": [
      "小住山家亦有情，殷勤鸡黍间藜羹。",
      "白云虚我十年约，青嶂邀人一日程。",
      "脱叶鏖风惊夜雨，破窗透月稳秋晴。",
      "老来诸季联床少，为感松楸语五更。"
    ]
  },
  {
    "id": "adcfe4dbc83b3e2c59a7f5d65247a289",
    "title": "雨后杂兴",
    "authorName": "张延邴",
    "authorId": "adcfe4dbc83b3e2cd1457b72d1457b72",
    "dynasty": "清",
    "content": [
      "溪面游鱼唼柳花，溪头竹屋住渔家。",
      "夜来新涨添三尺，短尽前滩芦荻芽。"
    ]
  },
  {
    "id": "adcfe4dbc83b3e2c59a7f5d6cf54fcca",
    "title": "雨后杂兴",
    "authorName": "张延邴",
    "authorId": "adcfe4dbc83b3e2cd1457b72d1457b72",
    "dynasty": "清",
    "content": [
      "巾箱花片隔年收，雨甲烟苗种不侔。",
      "更与童孙教莳法，预编黄竹引牵牛。"
    ]
  },
  {
    "id": "adcfe4dbc83cd580c8946a9ddc252bc4",
    "title": "贺菊人太史",
    "authorName": "俞耀",
    "authorId": "adcfe4dbc83cd580d1457b72d1457b72",
    "dynasty": "清",
    "content": [
      "蹀躞青骢下九垓，雕鞍香踏软红来。",
      "筵张玳瑁调金鼎，笔架珊瑚咏玉台。",
      "萱草岁寒凌雪健，杏花春暖向阳开。",
      "于今《雅》《颂》承平日，眠底纵横见此才。"
    ]
  },
  {
    "id": "adcfe4dbc83cd580ef5466f86739a003",
    "title": "塞上春感",
    "authorName": "俞耀",
    "authorId": "adcfe4dbc83cd580d1457b72d1457b72",
    "dynasty": "清",
    "content": [
      "城头觱栗响金飙，听说群羌更动摇。",
      "冻坼平冈饥牧马，阴沈大漠冷盘雕。",
      "花门祸肇天俱惨，草碛营开土半焦。",
      "杨柳东风何处是，春来还忆灞陵桥。"
    ]
  },
  {
    "id": "adcfe4dbc83cd580ef5466f8f719d66d",
    "title": "塞上春感",
    "authorName": "俞耀",
    "authorId": "adcfe4dbc83cd580d1457b72d1457b72",
    "dynasty": "清",
    "content": [
      "岁暮高吟《宝剑篇》，短衣盘马忆当年。",
      "关中苍莽风云地，陇上飘飖雨雪天。",
      "羽箭自传青海外，音书谁寄玉门前。",
      "敦煌此去皆烽火，仍是君王旧拓边。"
    ]
  },
  {
    "id": "adcfe4dbc83cd5805be9f79290d829f4",
    "title": "登嘉定郡楼望峨眉山",
    "authorName": "俞耀",
    "authorId": "adcfe4dbc83cd580d1457b72d1457b72",
    "dynasty": "清",
    "content": [
      "西行未作峨眉游，舣棹独登江上楼。",
      "三峰两峰太古雪，千树万树孤云秋。",
      "寄书远近一青鸟，随艇浮沉双白鸥。",
      "安得芒鞋自来去，闲从绝顶凌嘉州。"
    ]
  },
  {
    "id": "adcfe4dbc83cd580f24c363ec6ace659",
    "title": "糟丘歌寄东生弟",
    "authorName": "俞耀",
    "authorId": "adcfe4dbc83cd580d1457b72d1457b72",
    "dynasty": "清",
    "content": [
      "人间不筑黄金台，天上不修白玉楼。腹中文字半磨灭，化为酒气成糟丘。",
      "我欲死埋其侧生与之游，不醉亦醉不愁亦愁。光阴一掷几千载，吾将老死无春秋。",
      "不知人间天上，何处可以长居而久留。愿假东来鹤，为我西飞招子由。",
      "茫茫江汉表，荡月乘虚舟。江汉滔滔去何驶，汝驾长风好来此。",
      "一杯涤尽胸中尘，共卧糟丘万古春。"
    ]
  },
  {
    "id": "adcfe4dbc83cd580c4bf51e08093b75c",
    "title": "短歌行",
    "authorName": "俞耀",
    "authorId": "adcfe4dbc83cd580d1457b72d1457b72",
    "dynasty": "清",
    "content": [
      "丈夫不能骑马挽强弓，飞身杀贼称豪雄。胡为翩翩乃学少年子，斗鸡走狗驰青骢。",
      "我闻南北豺狼走平圹，霜戟森森列万帐。梦中忽割几人头，渴吞战血心犹壮。",
      "天子传呼赐宝刀，殿上亲披金字袍。左插白羽右乌号，翻身仰射凌秋雕。",
      "一生龌龊非人豪，下视王侯将相如牛毛。"
    ]
  },
  {
    "id": "adcfe4dbc83f188093b2476f403b19b8",
    "title": "游侠曲",
    "authorName": "程怀璟",
    "authorId": "adcfe4dbc83f1880d1457b72d1457b72",
    "dynasty": "清",
    "content": [
      "醉解千金貂，飞控五花马。",
      "大雪满天山，射虎天山下。"
    ]
  },
  {
    "id": "adcfe4dbc83f18805f880de9d83fee51",
    "title": "山行有怀雨农兼寄春卿",
    "authorName": "程怀璟",
    "authorId": "adcfe4dbc83f1880d1457b72d1457b72",
    "dynasty": "清",
    "content": [
      "高山生自云，山为云气拥。",
      "天风一吹荡，云挟山欲动。",
      "无意入云中，湿烟如海涌。",
      "古树郁苍翠，危石露巃嵷。",
      "时闻鸣鹤声，疑蹑仙人踵。",
      "仰窥天近远，一气接澒洞。",
      "出云复入云，马首双耳耸。",
      "我欲袖云归，妙手莫能捧。",
      "羡子山中人，著书得几种。",
      "尽日看云飞，心清绝俗冗。"
    ]
  },
  {
    "id": "adcfe4dbc84197759f5a47905a31bed4",
    "title": "思亲",
    "authorName": "方寿",
    "authorId": "adcfe4dbc8419775d1457b72d1457b72",
    "dynasty": "清",
    "content": [
      "秋窗点滴两连绵，也似思亲泪未干。",
      "一夜蕉梧声断续，教人辗转不成眠。"
    ]
  },
  {
    "id": "adcfe4dbc8419775bee034fd052b6acb",
    "title": "海棠花",
    "authorName": "方寿",
    "authorId": "adcfe4dbc8419775d1457b72d1457b72",
    "dynasty": "清",
    "content": [
      "含烟泫露小楼东，脉脉无言媚晚风。",
      "好似沉香亭畔醉，阑干十二倚娇红。"
    ]
  },
  {
    "id": "adcfe4dbc8419775bb6fdccc83fbe3f1",
    "title": "雪霁",
    "authorName": "方寿",
    "authorId": "adcfe4dbc8419775d1457b72d1457b72",
    "dynasty": "清",
    "content": [
      "快雪初晴月乍明，碧天无际透疏棂。",
      "香生薝卜心如水，闲展《黄庭》一卷经。"
    ]
  },
  {
    "id": "adcfe4dbc8419775ec17bf0b79107e44",
    "title": "寄三弟妇杨恭人都中",
    "authorName": "方寿",
    "authorId": "adcfe4dbc8419775d1457b72d1457b72",
    "dynasty": "清",
    "content": [
      "米贵长安居大难，相思愁见月团团。",
      "贫无锥地眉常展，旦戒仙郎漏正阑。",
      "井臼操持钦德曜，文章声价属都官。",
      "谁知粉署含香侣，依旧盐荠十载寒。"
    ]
  },
  {
    "id": "adcfe4dbc85063e884806b7249484fae",
    "title": "入横山沿途即景二首之ㄧ",
    "authorName": "赖世英",
    "authorId": "adcfe4dbc85063e8cd63a3ee4e1b9253",
    "dynasty": "清",
    "content": [
      "奇峰形兀突，怪石状嶙峋。",
      "谷暗疑藏魅，禽鸣若唤人。",
      "萝藤垂栈道，莓藓绣荒津。",
      "世味尝甘苦，方知姜桂辛。"
    ]
  },
  {
    "id": "adcfe4dbc85063e80ce71244baffc6e9",
    "title": "入横山沿途即景其二",
    "authorName": "赖世英",
    "authorId": "adcfe4dbc85063e8cd63a3ee4e1b9253",
    "dynasty": "清",
    "content": [
      "逼仄羊肠险，崎岖鸟道赊。",
      "溪深桥独木，泥滑径三叉。",
      "露重滋新笋，林深噪暮鸦。",
      "昂头行且住，犬吠有人家。"
    ]
  },
  {
    "id": "adcfe4dbc85063e87751bb4063ec7f89",
    "title": "游虎溪岩",
    "authorName": "赖世英",
    "authorId": "adcfe4dbc85063e8cd63a3ee4e1b9253",
    "dynasty": "清",
    "content": [
      "鹭岛多名胜，虎溪别有天。",
      "冽泉飞漱玉，好鸟韵新弦。",
      "寺古存灵气，林深霭暮烟。",
      "登临兹一到，回首感何年。"
    ]
  },
  {
    "id": "adcfe4dbc85063e87c525a4d60aff161",
    "title": "游白鹿洞",
    "authorName": "赖世英",
    "authorId": "adcfe4dbc85063e8cd63a3ee4e1b9253",
    "dynasty": "清",
    "content": [
      "白鹿闻名久，居然小洞天。",
      "鹭江环霁色，厦港乱归船。",
      "远望家山渺，高吟旅思牵。",
      "此间无俗韵，愁绪付流泉。"
    ]
  },
  {
    "id": "adcfe4dbc85063e8c12c83ac6605a8ed",
    "title": "幽栖",
    "authorName": "赖世英",
    "authorId": "adcfe4dbc85063e8cd63a3ee4e1b9253",
    "dynasty": "清",
    "content": [
      "得此幽栖趣，真成世外天。",
      "筐浮沙见蟹，琴响树闻蝉。",
      "草阁无冬夏，藤床任起眠。",
      "个中闲日月，世界自神仙。"
    ]
  },
  {
    "id": "adcfe4dbc85063e8a5b781553bcc5289",
    "title": "城陷入横山",
    "authorName": "赖世英",
    "authorId": "adcfe4dbc85063e8cd63a3ee4e1b9253",
    "dynasty": "清",
    "content": [
      "未到横山日欲曛，一行童仆自成群。",
      "烟迷炮响乡心碎，猿啸鸦啼小径分。",
      "鸟道行迟头上月，羊肠步健足生云。",
      "如今为说城中事，浩劫茫茫不可闻。"
    ]
  },
  {
    "id": "adcfe4dbc85063e83d6411330bc2c18f",
    "title": "郊望",
    "authorName": "赖世英",
    "authorId": "adcfe4dbc85063e8cd63a3ee4e1b9253",
    "dynasty": "清",
    "content": [
      "平田草长变荒原，兵燹遭馀几剩村。",
      "云树苍茫迷远道，落花流水问无言。"
    ]
  },
  {
    "id": "adcfe4dbc85063e885aa0a9a87252f8d",
    "title": "咏鼠",
    "authorName": "赖世英",
    "authorId": "adcfe4dbc85063e8cd63a3ee4e1b9253",
    "dynasty": "清",
    "content": [
      "薰穴歌豳□孟冬，衣裳啮敝复穿墉。",
      "肥甘盗去犹他顾，忌器权将小忿容。"
    ]
  },
  {
    "id": "adcfe4dbc85423097b371f5c3eef8817",
    "title": "游潮音寺",
    "authorName": "周尔墉",
    "authorId": "adcfe4dbc8542309d1457b72d1457b72",
    "dynasty": "清",
    "content": [
      "野寺依江渚，长江接寺垣。",
      "晚潮平绕郭，落日正当门。",
      "水驿渔镫细，僧寮古佛尊。",
      "遥山盘一塔，铃语月黄昏。"
    ]
  },
  {
    "id": "adcfe4dbc8542309a082a397db8db699",
    "title": "发孟津渡河",
    "authorName": "周尔墉",
    "authorId": "adcfe4dbc8542309d1457b72d1457b72",
    "dynasty": "清",
    "content": [
      "西北群山束，黄河势尽东。",
      "平沙六月雪，激浪一天风。",
      "客鼓中流棹，霞蒸隔岸虹。",
      "长堤官柳碧，落日认磨铜。"
    ]
  },
  {
    "id": "adcfe4dbc8542309f22511a427acb3de",
    "title": "谢椒石观察以移居述怀诗见示即如原韵奉酬",
    "authorName": "周尔墉",
    "authorId": "adcfe4dbc8542309d1457b72d1457b72",
    "dynasty": "清",
    "content": [
      "诗瓢茗碗一炉香，失马真能泯激昂。",
      "入座酒枪招客醉，插瓶花箭任蜂狂。",
      "归田未辑欧公录，种树间求郭氏方。",
      "休道鸳湖烟水阔，天随可许学农皇。"
    ]
  },
  {
    "id": "adcfe4dbc8542309bcb71617f8336676",
    "title": "雪霁寒甚",
    "authorName": "周尔墉",
    "authorId": "adcfe4dbc8542309d1457b72d1457b72",
    "dynasty": "清",
    "content": [
      "良农望岁一年中，天遣琼瑶报屡丰。",
      "负郭愧无三亩托，巡檐喜与万家同。",
      "光阴易度间窗马，乡信犹传在野鸿。",
      "粳稻东南财赋地，可怜横潦尚酸风。"
    ]
  },
  {
    "id": "adcfe4dbc854230942e73d1a1fd638ab",
    "title": "秦镜歌",
    "authorName": "周尔墉",
    "authorId": "adcfe4dbc8542309d1457b72d1457b72",
    "dynasty": "清",
    "content": [
      "金人十二销戈戟，合欢铸出团栾璧。团栾如月色如霜，阿房曾照银河夕。",
      "银河不夜群内宴，蓬莱咫尺通明殿。秦山勒石虽万世，镐池别有神仙眷。",
      "可怜徐市楼船去不还，不如镜背双飞燕。飞燕年年海上来，神仙海上应相见。",
      "骊山山下锢三泉，虎视六合人长眠。虽携百鍊照胆去，难从身后照生前。",
      "银蚕金雀皆幽穴，含光同作河梁别。土花碧点鹦鹉斑，锈晕红生杜鹃血。",
      "何时地市到人间，牧儿一炬功何烈。滴水蟾蜍碧唾壶，茂陵甲帐乃同辙。",
      "秦地山河已劫灰，云烟过眼徒徘徊。黄金凫雁皆磨泐，一片寒冰冻不开。",
      "祖龙不能自镜镜万世，乃令此镜今日犹尘埃。呜呼帝王之镜在三古，碎铜零瓦终灰土。",
      "后人得此转快心，发奁自胜珍璜琥。伴以晋砖砻作研，位置棐几辉窗户。",
      "同向萧斋叙古欢，摩挲气作长虹吐。"
    ]
  },
  {
    "id": "adcfe4dbc85423091ab18d426c2733f2",
    "title": "雪霁对南嵩有怀夏三兰修",
    "authorName": "周尔墉",
    "authorId": "adcfe4dbc8542309d1457b72d1457b72",
    "dynasty": "清",
    "content": [
      "群山挟霁色，闯然落檐际。",
      "晨起对烟鬟，粉渍芙蓉髻。",
      "此时启南窗，忽忆同岑契。",
      "我有素心交，冰雪得天慧。",
      "伟抱通三古，游心在六艺。",
      "心源浩浩来，意则词尤丽。",
      "迢递隔云端，云浓但高睨。",
      "我无长房术，千里能缩地。",
      "如带有长河，谁能舟楫济。",
      "与子握手来，羲娥递四岁。",
      "朋簪会合间，倏如舟不系。",
      "长安子云居，明年又相缀。",
      "题襟原有时，非惜景光逝。",
      "所惜清景难，不得同清霁。",
      "吸茗对南山，无言而遥睇。"
    ]
  },
  {
    "id": "adcfe4dbc864bf0a336d673989b7a50c",
    "title": "祈雨茶话",
    "authorName": "唐梦赉",
    "authorId": "adcfe4dbc864bf0a97d014589fe97fff",
    "dynasty": "清",
    "content": [
      "荷笠先传樵客知，蜗居如甑出休迟。",
      "城阴黄鸟穿林早，驴背青帘过市低。",
      "偶尔清斋堪噀雨，无端高咏忆围棋。",
      "只愁十日淫霖苦，双蟹朋尊欲自携。"
    ]
  },
  {
    "id": "adcfe4dbc864bf0adb34babef93b87f1",
    "title": "念东先生东池见招有作",
    "authorName": "唐梦赉",
    "authorId": "adcfe4dbc864bf0a97d014589fe97fff",
    "dynasty": "清",
    "content": [
      "疏傅归来酒政宽，黄金日日买清欢。",
      "平泉不作儿孙计，世界原如缺陷看。",
      "固有镜湖归贺监，曾闻微雨过苏端。",
      "敢云二老同时晚，来往风流后正难。"
    ]
  },
  {
    "id": "adcfe4dbc864bf0a5772eb9cac07e286",
    "title": "济上留别朱野岩",
    "authorName": "唐梦赉",
    "authorId": "adcfe4dbc864bf0a97d014589fe97fff",
    "dynasty": "清",
    "content": [
      "湖上红衣摇落时，闲亭竹树寄芳卮。",
      "青门射策人皆老，碧岳寻真事已迟。",
      "别岸蒹葭留晚照，前溪箫管动离思。",
      "《阳关》入破声声慢，知共琴樽更有期。"
    ]
  },
  {
    "id": "adcfe4dbc864bf0a74c7967b7741d03b",
    "title": "座间和念东先生",
    "authorName": "唐梦赉",
    "authorId": "adcfe4dbc864bf0a97d014589fe97fff",
    "dynasty": "清",
    "content": [
      "柳浪捎檐泛曲尘，相逢一日罢樵薪。",
      "谁知羯鼓催花者，总是芒鞋访道人。",
      "大笑裸虫皆奇客，偏宜野鹤似闲身。",
      "龙华盛会吾徒在，莫待僧瓷话宿因。"
    ]
  },
  {
    "id": "adcfe4dbc864bf0a76d9de4bddcf852f",
    "title": "过故人旧圃",
    "authorName": "唐梦赉",
    "authorId": "adcfe4dbc864bf0a97d014589fe97fff",
    "dynasty": "清",
    "content": [
      "十年涧壑共栖迟，往事衰凉有梦知。",
      "月照清尊行命酒，秋分霜叶坐题辞。",
      "鸣泉初引成渠日，竹树新栽见长时。",
      "一自山丘零落后，闲亭无复水平池。"
    ]
  },
  {
    "id": "adcfe4dbc864ca12a385cdf3d40d37a5",
    "title": "望江楼独眺",
    "authorName": "余鹍",
    "authorId": "adcfe4dbc864ca12d1457b72d1457b72",
    "dynasty": "清",
    "content": [
      "万里长江百尺楼，远天缥缈望中收。",
      "烟边晓市依山集，雨后春潮入郭流。",
      "楚塞风涛千里壮，秦淮金粉六朝留。",
      "登临无限沧桑感，满目荒凉古石头。"
    ]
  },
  {
    "id": "adcfe4dbc875dcbed4cb015bffae1da3",
    "title": "送伯严还金陵散原精舍",
    "authorName": "瞿鸿禨",
    "authorId": "adcfe4dbc875dcbed1457b72d1457b72",
    "dynasty": "清",
    "content": [
      "举世共安托，怜君聊复归。",
      "悠悠大江水，历历故园扉。",
      "雨砌花垂昼，风帘燕怯飞。",
      "渊明北窗下，犹有酒觞挥。"
    ]
  },
  {
    "id": "adcfe4dbc875dcbe39be8b5297220bf0",
    "title": "樊山有诗留别同社索和与乙庵同次原韵",
    "authorName": "瞿鸿禨",
    "authorId": "adcfe4dbc875dcbed1457b72d1457b72",
    "dynasty": "清",
    "content": [
      "从来乐道不忧贫，天问终难测盖浑。",
      "昨夜微霜催客子，明年春草忆王孙。",
      "飘萍聚散真无定，蟠木轮囷自有根。",
      "梦里东华风景异，铜驼应感止车门。"
    ]
  },
  {
    "id": "adcfe4dbc875dcbe39be8b52fb8a4d9e",
    "title": "樊山有诗留别同社索和与乙庵同次原韵",
    "authorName": "瞿鸿禨",
    "authorId": "adcfe4dbc875dcbed1457b72d1457b72",
    "dynasty": "清",
    "content": [
      "盟主风骚上将坛，朋簪频盍笋皮冠。",
      "逍遥岂待培鹏背，造化奚为弄鼠肝。",
      "别意去随江水尽，无心出作岫云看。",
      "掉头巢父归应早，东海珊瑚拂钓竿。"
    ]
  },
  {
    "id": "adcfe4dbc875dcbede95c259eed816bb",
    "title": "节庵归自焦山属为海西庵僧慧松写诗因作此",
    "authorName": "瞿鸿禨",
    "authorId": "adcfe4dbc875dcbed1457b72d1457b72",
    "dynasty": "清",
    "content": [
      "眼底金焦几变迁，旧游如梦梦如烟。",
      "幽情付与葵霜老，古寺残阳听暮蝉。"
    ]
  },
  {
    "id": "adcfe4dbc875dcbede95c259e0a561c5",
    "title": "节庵归自焦山属为海西庵僧慧松写诗因作此",
    "authorName": "瞿鸿禨",
    "authorId": "adcfe4dbc875dcbed1457b72d1457b72",
    "dynasty": "清",
    "content": [
      "避世高人故隐居，瓜牛今日更无庐。",
      "石门夜话寻禅榻，一苇江天纵所如。"
    ]
  },
  {
    "id": "adcfe4dbc875dcbe407986045f837a56",
    "title": "题刘君浯溪钓隐图",
    "authorName": "瞿鸿禨",
    "authorId": "adcfe4dbc875dcbed1457b72d1457b72",
    "dynasty": "清",
    "content": [
      "浯溪岸曲回明漪，古木蔽崖阴倒垂。",
      "风吹钓船自来去，幽意独写无人知。",
      "白鸥与我同浪迹，手持钓竿坐盘石。",
      "日暮空归亦自佳，本不取鱼惟取适。"
    ]
  },
  {
    "id": "adcfe4dbc875dcbea7795626e4743243",
    "title": "七日伯严招集樊园探梅",
    "authorName": "瞿鸿禨",
    "authorId": "adcfe4dbc875dcbed1457b72d1457b72",
    "dynasty": "清",
    "content": [
      "春来未识如新交，人日出访郊西郊。",
      "罗浮缟衣忽到眼，一笑媚妩开林梢。",
      "初寻篱角露冷艳，断桥野水轻冰胶。",
      "参差绕屋三十树，疏影破空横冻蛟。",
      "海旁蜃市金碧气，徒眩俗目纷喧呶。",
      "樊山寄庐独娟好，园亭到处含红苞。",
      "坐看香雪喷成海，直拥仙云围作巢。",
      "偶从人外憩清绝，得此佳趣知天教。",
      "陈遵爱客续嘉会，乘兴招赏罗杯肴。",
      "欲将画意写萧澹，未尽诗妙空推敲。",
      "关山莫忆断魂日，且向天涯随结茅。",
      "倾觞痛饮荡尘抱，不尔正被梅花嘲。"
    ]
  },
  {
    "id": "adcfe4dbc875dcbec552542c16b33fe3",
    "title": "甲寅三月三日补松招饮樊园新居看碧桃花",
    "authorName": "瞿鸿禨",
    "authorId": "adcfe4dbc875dcbed1457b72d1457b72",
    "dynasty": "清",
    "content": [
      "去年三月斜桥西，衣上红沾杏花雨。",
      "樊园此时未有园，今日樊园成地主。",
      "一廛买得远尘嚣，半亩平分学农圃。",
      "不种桑麻种花竹，穿林百鸟来歌舞。",
      "柳条婀娜拂金绦，柏叶鲜妍张翠羽。",
      "碧桃六树倾城立，粉白脂朱娇欲语。",
      "笑倚春风醉半酣，然照晴云艳初吐。",
      "先生好花如好诗，意夺化工天可补。",
      "移根几日便烂漫，特与幽居生媚妩。",
      "元都观里空无存，度索山前杏何许。",
      "乞栽独送浣花村，入画真成辋川墅。",
      "延陵父子雅好事，求友嘤鸣欣得所。",
      "山阴修禊第二春，从借行厨饮吟侣。",
      "武陵仙源那得入，问津疑复逢渔父。",
      "海濒一日不还乡，岁岁来寻此花坞。",
      "行看十丈出垂檐，高放红霞满庭户。",
      "莫教损折问公干，酒兴不空须记取。",
      "花下飞觞酩酊归，更肯夜游还秉炬。"
    ]
  },
  {
    "id": "adcfe4dbc875dcbe487e44775c1f6e57",
    "title": "乙卯二月予还湘省墓散原亦返峥庐适同轮舟乃彼此不相遇怅然久之抵沪晤散原言发南昌时方意归途邂逅有诗见忆爰和此篇",
    "authorName": "瞿鸿禨",
    "authorId": "adcfe4dbc875dcbed1457b72d1457b72",
    "dynasty": "清",
    "content": [
      "云迷宰木连山冈，清明泪洒游子裳。",
      "感君昨岁已上冢，念我久客从还乡。",
      "同舟并发不自意，共一老秃须扶将。",
      "峨峨巨舰失交臂，判隔户牖藏蜂房。",
      "初闻喜跃继怊怅，咫尺离合成参商。",
      "诚通肝胆绝楚越，不见蔑面庸何伤。",
      "回帆邂逅入梦寐，握手袖视琼瑶章。",
      "悬求友声出岩谷，春风簧啭调清吭。",
      "峥庐诵芬慕前烈，泷冈树表今欧阳。",
      "吾翁执友怆宿草，两家旧德俱义方。",
      "百罹流徙诒余痛，浊世礼坏川无防。",
      "墓门斧棘郁松柏，岁寒晚节敦偕藏。",
      "抱残各守遗经意，忍饥濡煦聊徜徉。"
    ]
  },
  {
    "id": "adcfe4dbc875dcbe251930f72310de62",
    "title": "理安寺",
    "authorName": "瞿鸿禨",
    "authorId": "adcfe4dbc875dcbed1457b72d1457b72",
    "dynasty": "清",
    "content": [
      "山行窅无路，尽被梫楠占。",
      "丛桂缭连蜷，淮南无乃僣。",
      "金风散天馥，吹襟想清艳。",
      "欲返秋怀悲，转惜春游欠。",
      "理安存绀宇，望古发深念。",
      "季宋儒效微，不如三尺剑。",
      "茫茫横江流，何处见天堑。",
      "且说三乘法，真空依净梵。",
      "香积分伊蒲，老甘蔬笋餍。",
      "游情钟王迹，石墨照翠爓。"
    ]
  },
  {
    "id": "adcfe4dbc875dcbe95e2ae6e0f3958e4",
    "title": "泛西溪至交芦庵",
    "authorName": "瞿鸿禨",
    "authorId": "adcfe4dbc875dcbed1457b72d1457b72",
    "dynasty": "清",
    "content": [
      "西溪狭如沟，小艇仅容桨。",
      "携家促膝坐，局曲不可仰。",
      "微风吹一叶，穿影乱菰蒋。",
      "泛浅出虹桥，底磨石濑响。",
      "童孙初识船，呕吐恶摇荡。",
      "樊笼锐欲脱，推篷感其颡。",
      "强挟游芦庵，林壑接幽敞。",
      "趣怡戴奚画，灵肃杭厉飨。",
      "清堂燕留客，野蔌饱僧饷。",
      "舆人迟失期，花坞欠一赏。",
      "洒然羞歧路，薄暮理归榜。",
      "虚舟触无心，何碍适莽苍。",
      "重来看秋雪，留待携壶往。"
    ]
  },
  {
    "id": "adcfe4dbc875dcbe563444e6bc0b8eb0",
    "title": "法相寺老樟",
    "authorName": "瞿鸿禨",
    "authorId": "adcfe4dbc875dcbed1457b72d1457b72",
    "dynasty": "清",
    "content": [
      "掀天古樟老气凝，屈铁作干嵌金绳。",
      "戟髯山立巨无霸，控射强弩横修肱。",
      "太阴倒垂云雨黑，霹雳破裂双龙腾。",
      "寒芒凛凛鳞甲动，遁避不敢栖鸦鹰。",
      "我寻山寺访神物，拄杖逼视愁攀登。",
      "从来不材赦斤斧，有用幸免诚天矜。",
      "风霜千祀炼坚节，阅劫世远忘哀兴。",
      "佛镫隔院照遗蜕，不死能陪长耳僧。"
    ]
  },
  {
    "id": "adcfe4dbc878dc3702a96f07f19fd028",
    "title": "隰西草堂",
    "authorName": "靳应升",
    "authorId": "adcfe4dbc878dc37f18a6d1ce449b931",
    "dynasty": "清",
    "content": [
      "虽少冬青树，犹余古薜萝。",
      "闲居真处士，枯坐老头陀。",
      "云水随缘过，江山入梦多。",
      "问津如有客，夜半看黄河。"
    ]
  },
  {
    "id": "adcfe4dbc87ba60dcf8c4d6950a39cee",
    "title": "客瑞光精舍重过尉堂大师方丈",
    "authorName": "柯宏本",
    "authorId": "adcfe4dbc87ba60dd1457b72d1457b72",
    "dynasty": "清",
    "content": [
      "今朝少人事，重到尉公房。",
      "野水正趋壑，枫林初下霜。",
      "餐余笋蕨供，袖拂旃檀香。",
      "余意亦何托，岩前兴不忘。"
    ]
  },
  {
    "id": "adcfe4dbc87ba60d2bb21adf78e55171",
    "title": "春郊",
    "authorName": "柯宏本",
    "authorId": "adcfe4dbc87ba60dd1457b72d1457b72",
    "dynasty": "清",
    "content": [
      "草细风微二月天，每从雨后过溪边。",
      "春流好待桃花涨，社日初看燕子还。",
      "杨柳渡头低夕照，麦苗陇外起寒烟。",
      "登临自昔多良会，何事空嗟物候迁。"
    ]
  },
  {
    "id": "adcfe4dbc8827044e46a5e2bd62b2235",
    "title": "伤都督向公",
    "authorName": "王星諴",
    "authorId": "adcfe4dbc8827044e0ab531e537de305",
    "dynasty": "清",
    "content": [
      "夜帐星辰陨，东南哭素旃。",
      "出身经百战，授钺感衰年。",
      "闻道楼船返，翻愁铁瓮坚。",
      "壶头师未捷，怊怅马文渊。"
    ]
  },
  {
    "id": "adcfe4dbc8827044441967ebc7340a09",
    "title": "晓晴走马河阳道中",
    "authorName": "王星諴",
    "authorId": "adcfe4dbc8827044e0ab531e537de305",
    "dynasty": "清",
    "content": [
      "卅里郊原结队行，眼中风物媚新晴。",
      "平峦过雨青归树，寒草拖烟绿上城。",
      "隔水稻香禽语妥，当风人影马蹄轻。",
      "天涯但得长如此，便倚鞭丝过一生。"
    ]
  },
  {
    "id": "adcfe4dbc88270448806971f6b910d00",
    "title": "萧山寄怀李大越缦",
    "authorName": "王星諴",
    "authorId": "adcfe4dbc8827044e0ab531e537de305",
    "dynasty": "清",
    "content": [
      "忽忽已成三月别，故人道尔苦吟诗。",
      "伤时涕泪狂犹昔，倚树光阴病傥支。",
      "下噀有田供著述，上春多雨足相思。",
      "商量载酒湖南路，擘脯弹筝定几时。"
    ]
  },
  {
    "id": "adcfe4dbc88270441746f90e793654f5",
    "title": "陈珊士庶常登第假归间道出大梁过访席上送别",
    "authorName": "王星諴",
    "authorId": "adcfe4dbc8827044e0ab531e537de305",
    "dynasty": "清",
    "content": [
      "读书廿年争此日，射策金门未三十。西风千里锦袍秋，献寿高堂健犹昔。",
      "悲君少孤奉母居，糠镫萝屋传遗书。春官数谒良苦别，赖有燕婉能娱姑。",
      "三日芙蓉镜中晓，看君亲制泥金报。上有百拜加餐饭，下言儿贵归来早。",
      "蓝子花落槐花黄，《摩诃》一曲冰丝凉。衫巾连臂踏春月，球仗扶头过夕阳。",
      "花光上酒春心热，烂醉直须三万日。平生一试丈夫豪，乱世可怜名士拙。",
      "长年冷粥山厨寒，一朝意气教人看。文章有用宁独是，富贵逼人如此难。",
      "我从别君向西走，已分云泥终古剖。不道天涯落叶堆，尚有今宵一尊酒。",
      "老母倚户妻停机，行矣马蹄无再迟。卧龙山北早梅发，堂上康强报我知。"
    ]
  },
  {
    "id": "adcfe4dbc88489d435b9468ba9ea8880",
    "title": "军山晚望",
    "authorName": "易宗涒",
    "authorId": "adcfe4dbc88489d46a81681ad1457b72",
    "dynasty": "清",
    "content": [
      "拾级穷山顶，登临俯大荒。",
      "江流日浩荡，烟树晚微茫。",
      "栖鸟投深霭，归舟争夕阳。",
      "振衣还一啸，余韵落高冈。"
    ]
  },
  {
    "id": "adcfe4dbc88489d4181ca328ebb44135",
    "title": "慎邸赐诗送行恭和留别",
    "authorName": "易宗涒",
    "authorId": "adcfe4dbc88489d46a81681ad1457b72",
    "dynasty": "清",
    "content": [
      "王载王门久曳裾，草茅笔札愧相如。",
      "击铜东阁朝分韵，剪烛西堂夜校书。",
      "俭腹每虚前席问，菲材多负筑台居。",
      "濒行尚订春初约，多恐疏慵赋遂初。"
    ]
  },
  {
    "id": "adcfe4dbc888490ac50a9ffabfede693",
    "title": "嘉定",
    "authorName": "顾复初",
    "authorId": "adcfe4dbc888490ad1457b72d1457b72",
    "dynasty": "清",
    "content": [
      "群山绿绕舟，云树乱春愁。",
      "石势窥人落，江声抱佛流。",
      "古传海棠国，今上读书楼。",
      "缥缈三峨影，飞仙不可求。"
    ]
  },
  {
    "id": "adcfe4dbc888490a1967b010ea44f24f",
    "title": "峡中杂诗",
    "authorName": "顾复初",
    "authorId": "adcfe4dbc888490ad1457b72d1457b72",
    "dynasty": "清",
    "content": [
      "东风一万里，吹我挂帆西。",
      "楚地缘江尽，蛮天到蜀低。",
      "春云归雁远，山木乱猿啼。",
      "夜夜高堂梦，乡关怨鼓鼙。"
    ]
  },
  {
    "id": "adcfe4dbc888490a1967b010cd71b9f0",
    "title": "峡中杂诗",
    "authorName": "顾复初",
    "authorId": "adcfe4dbc888490ad1457b72d1457b72",
    "dynasty": "清",
    "content": [
      "画鼓阗阗咽，舟从井底牵。",
      "汰崖行白日，凿石出青天。",
      "云气学山立，滩声如雨悬。",
      "羡他下峡者，惊电让归船。"
    ]
  },
  {
    "id": "adcfe4dbc888490a1967b010a38a9d6b",
    "title": "峡中杂诗",
    "authorName": "顾复初",
    "authorId": "adcfe4dbc888490ad1457b72d1457b72",
    "dynasty": "清",
    "content": [
      "物候西南异，爰知富媪材。",
      "药苗松乳雪，虫穴竹根雷。",
      "泥暖藏龙骨，山寒孕虎胎。",
      "蜀都谁续赋，好借太冲才。"
    ]
  },
  {
    "id": "adcfe4dbc888490abd1c420b599d5a0f",
    "title": "犍为涂次",
    "authorName": "顾复初",
    "authorId": "adcfe4dbc888490ad1457b72d1457b72",
    "dynasty": "清",
    "content": [
      "乍见秋云拥竹关，俄惊凉气到芦湾。",
      "一江带雨全吞岸，万树摇风欲下山。",
      "苍鹘健蹲僧阁住，白鸥乱趁钓舟还。",
      "从知随处皆堪适，只在从容系缆间。"
    ]
  },
  {
    "id": "adcfe4dbc888490a3f02b02b24844918",
    "title": "汶川",
    "authorName": "顾复初",
    "authorId": "adcfe4dbc888490ad1457b72d1457b72",
    "dynasty": "清",
    "content": [
      "绵虒西去导江东，土俗华夷控御同。",
      "山色秾堆牛背上，溪声乱入马蹄中。",
      "绳桥官路通区脱，板屋人家似小戎。",
      "今日车书皆混一，无人更说赞皇功。"
    ]
  },
  {
    "id": "adcfe4dbc888490a05624d3d371943bd",
    "title": "岳池晓发",
    "authorName": "顾复初",
    "authorId": "adcfe4dbc888490ad1457b72d1457b72",
    "dynasty": "清",
    "content": [
      "起逐群乌出近关，岳池杨柳尚堪攀。",
      "晓烟晴日蒙蒙树，远水平田澹澹山。",
      "岁稔每闻人语好，途长翻觉客心闲。",
      "不须更说辞官去，尽有桃源在世间。"
    ]
  },
  {
    "id": "adcfe4dbc888490a58babae048c76001",
    "title": "秦中",
    "authorName": "顾复初",
    "authorId": "adcfe4dbc888490ad1457b72d1457b72",
    "dynasty": "清",
    "content": [
      "陈仓北去别烟萝，漠漠神皋电转过。",
      "天外三峰朝白帝，关中八水走黄河。",
      "秦灰劫尽龙蛇远，汉殿春空雉雀多。",
      "王气伯图俱灭没，终南晴翠郁嵯峨。"
    ]
  },
  {
    "id": "adcfe4dbc8a215f08315f5bc17142ef9",
    "title": "辟署后空地为菜畦",
    "authorName": "萧霖",
    "authorId": "adcfe4dbc8a215f0d1457b72d1457b72",
    "dynasty": "清",
    "content": [
      "公仪昔相鲁，园中拔其葵。",
      "岂以士大夫，而学园夫为。",
      "此语所见大，吾敢忘情规。",
      "第念勤与俭，亦足箴官师。",
      "粳田五十亩，傲吏恒有之。",
      "食菹廿七品，廉士宁非宜。",
      "区区意如此，疑为有识嗤。",
      "寄语贤守令，吾志甘自卑。"
    ]
  },
  {
    "id": "adcfe4dbc8a215f08315f5bcf8853406",
    "title": "辟署后空地为菜畦",
    "authorName": "萧霖",
    "authorId": "adcfe4dbc8a215f0d1457b72d1457b72",
    "dynasty": "清",
    "content": [
      "家无五亩园，迂拙愧老圃。",
      "四体不知勤，年年饱天庾。",
      "伏念闾阎中，岁时多作苦。",
      "抱瓮绠龟手，插棘刺伤股。",
      "烈日蒸笠养，严霜湿衣屦。",
      "我来课园丁，此景真目睹。",
      "一勺杯中羹，民间汗如雨。",
      "念此心怃然，聊订嘉蔬谱。"
    ]
  },
  {
    "id": "adcfe4dbc8a215f08315f5bc8b126439",
    "title": "辟署后空地为菜畦",
    "authorName": "萧霖",
    "authorId": "adcfe4dbc8a215f0d1457b72d1457b72",
    "dynasty": "清",
    "content": [
      "治人自有术，种蔬亦有方。",
      "培之欲其厚，养之欲其长。",
      "毋为日炙乾，勿令虫啮伤。",
      "雨露所不逮，灌溉焉可忘。",
      "行之经半载，已见沃若光。",
      "瓜壶硕且大，葵藿清而香。",
      "如有非种者，锄莠安其良。",
      "物生既以遂，庶可佐盘觞。"
    ]
  },
  {
    "id": "adcfe4dbc8a215f08315f5bc5d76a94e",
    "title": "辟署后空地为菜畦",
    "authorName": "萧霖",
    "authorId": "adcfe4dbc8a215f0d1457b72d1457b72",
    "dynasty": "清",
    "content": [
      "吾爱於陵子，习静逃世喧。",
      "吾爱汉阴叟，忘机乐邱樊。",
      "一行已作吏，兹事宁复论。",
      "退食幸多暇，荒畦且为园。",
      "薙草平藓径，编竹开篱门。",
      "春风坼嫩甲，秋雨滋陈根。",
      "非敢夸吏隐，聊以息尘烦。",
      "咄哉漆园吏，位卑道弥尊。"
    ]
  },
  {
    "id": "adcfe4dbc8a3d013daf5211009c7be56",
    "title": "风陵渡入潼关",
    "authorName": "章鋆",
    "authorId": "adcfe4dbc8a3d013d1457b727e9e346d",
    "dynasty": "清",
    "content": [
      "波光荡日耀旌旐，稳泛中流息怒涛。",
      "百二关临秦地险，五千仞峙华峰高。",
      "画疆势并丸泥固，共济人思击枻劳。",
      "南国烽烟犹未靖，临风眺望首频搔。"
    ]
  },
  {
    "id": "adcfe4dbc8be735c5ab7a38f5a3cbe6a",
    "title": "冬夜八首",
    "authorName": "黄文仪",
    "authorId": "adcfe4dbc8be735cd1457b72d1457b72",
    "dynasty": "清",
    "content": [
      "风起寒涛响，霞拖远岫明。",
      "暮烟埋野树，夜月照山城。",
      "酒后诗情在，花前道气清。",
      "石床趺坐久，掩卷听钟声。"
    ]
  },
  {
    "id": "adcfe4dbc8be735c5ab7a38f05f4be42",
    "title": "冬夜八首",
    "authorName": "黄文仪",
    "authorId": "adcfe4dbc8be735cd1457b72d1457b72",
    "dynasty": "清",
    "content": [
      "一池新水碧，万点夜星明。",
      "境静风敲竹，檐虚月照楹。",
      "牢牢花犬吠，唧唧草虫鸣。",
      "宝鸭频添炷，铜壶漏二更。"
    ]
  },
  {
    "id": "adcfe4dbc8be735c5ab7a38f4f4a6afb",
    "title": "冬夜八首",
    "authorName": "黄文仪",
    "authorId": "adcfe4dbc8be735cd1457b72d1457b72",
    "dynasty": "清",
    "content": [
      "嚼雪题新句，焚香净客心。",
      "天寒烟较重，云暗夜来深。",
      "天冷茶声歇，衣单露气侵。",
      "孤灯人寂寂，聊写静观吟。"
    ]
  },
  {
    "id": "adcfe4dbc8be735c5ab7a38f30e52841",
    "title": "冬夜八首",
    "authorName": "黄文仪",
    "authorId": "adcfe4dbc8be735cd1457b72d1457b72",
    "dynasty": "清",
    "content": [
      "清磬一声外，频敲数韵诗。",
      "雪香梅暗吐，山回月来迟。",
      "风起帘波动，更深露气滋。",
      "检书烧短烛，红影照离离。"
    ]
  },
  {
    "id": "adcfe4dbc8be735c5ab7a38f7df533d0",
    "title": "冬夜八首",
    "authorName": "黄文仪",
    "authorId": "adcfe4dbc8be735cd1457b72d1457b72",
    "dynasty": "清",
    "content": [
      "月暗山无影，叶垂露有光。",
      "墙边梅吐白，篱下菊开黄。",
      "斗酒娱寒夜，疏帘怯晚霜。",
      "挑灯红落烬，趺坐看金刚。"
    ]
  },
  {
    "id": "adcfe4dbc8be735c5ab7a38f33e970b0",
    "title": "冬夜八首",
    "authorName": "黄文仪",
    "authorId": "adcfe4dbc8be735cd1457b72d1457b72",
    "dynasty": "清",
    "content": [
      "铜漏频推箭，银缸落尽煤。",
      "寒侵三径雪，烟重一技梅。",
      "酒酌卜萄绿，茶烹瑞草魁。",
      "晨鸡三叠唱，晓色向东开。"
    ]
  },
  {
    "id": "adcfe4dbc8be735c5ab7a38fc82d7eef",
    "title": "冬夜八首",
    "authorName": "黄文仪",
    "authorId": "adcfe4dbc8be735cd1457b72d1457b72",
    "dynasty": "清",
    "content": [
      "江星云外落，海日地中来。",
      "水碧浮天镜，霞红照玉台。",
      "几株枫树雪，数朵陇头梅。",
      "报晓钟初击，霜寒落叶豗。"
    ]
  },
  {
    "id": "adcfe4dbc8be735c5ab7a38fd3f7b9e8",
    "title": "冬夜八首",
    "authorName": "黄文仪",
    "authorId": "adcfe4dbc8be735cd1457b72d1457b72",
    "dynasty": "清",
    "content": [
      "雪黏千树白，霜染一林红。",
      "星落花垂露，更残雾卷风。",
      "板桥苔路滑，海屿日华融。",
      "世界劳生事，乾坤任转蓬。"
    ]
  },
  {
    "id": "adcfe4dbc8be735c09550c323ce49ea8",
    "title": "夜泛莲潭",
    "authorName": "黄文仪",
    "authorId": "adcfe4dbc8be735cd1457b72d1457b72",
    "dynasty": "清",
    "content": [
      "月色随波涌，云阴落地流。",
      "水澄千里镜，天净十分秋。",
      "鹓鹭飞芦渚，凫鹥立浪头。",
      "濯缨方自适，随意泛渔舟。"
    ]
  },
  {
    "id": "adcfe4dbc8be735cb6ec2322b01d02e7",
    "title": "夜雨",
    "authorName": "黄文仪",
    "authorId": "adcfe4dbc8be735cd1457b72d1457b72",
    "dynasty": "清",
    "content": [
      "细雨萧斋夜，寒毡冷似霜。",
      "地炉频煮酒，倾尽一壶觞。",
      "展卷翻细帙，挑灯对短章。",
      "文坛灵不抿，剑气吐光芒。"
    ]
  },
  {
    "id": "adcfe4dbc8be735c2c0619c5ae43d58a",
    "title": "孟冬二十九夜作",
    "authorName": "黄文仪",
    "authorId": "adcfe4dbc8be735cd1457b72d1457b72",
    "dynasty": "清",
    "content": [
      "云暗风疏候，星明月晦天。",
      "松涛连夜响，竹树起寒烟。",
      "石砌虫鸣急，霜篱菊尚鲜。",
      "垂帘宵独坐，睡去梦魂圆。"
    ]
  },
  {
    "id": "adcfe4dbc8be735c4edc8d49b9745b90",
    "title": "梅",
    "authorName": "黄文仪",
    "authorId": "adcfe4dbc8be735cd1457b72d1457b72",
    "dynasty": "清",
    "content": [
      "浅水晴沙外，烟笼一树梅。",
      "香浮风韵细，魂度月华来。",
      "半点无尘到，疏枝带雪开。",
      "琴心如可写，清梦共徘徊。"
    ]
  },
  {
    "id": "adcfe4dbc8be735c614f4975fbe8b50d",
    "title": "清闲",
    "authorName": "黄文仪",
    "authorId": "adcfe4dbc8be735cd1457b72d1457b72",
    "dynasty": "清",
    "content": [
      "吸取清华露，如斟绿玉琼。",
      "心空秋月白，兴阔海潮生。",
      "欲与梅为友，常随鹤作朋。",
      "偶来松树下，侧耳听莺声。"
    ]
  },
  {
    "id": "adcfe4dbc8be735ca2ad8c939d130eda",
    "title": "醒来",
    "authorName": "黄文仪",
    "authorId": "adcfe4dbc8be735cd1457b72d1457b72",
    "dynasty": "清",
    "content": [
      "屋角云堆墨，江阴日坠红。",
      "天低垂岸阔，树暗觉烟笼。",
      "炎地寒无雪，疏林籁有风。",
      "月高惊梦起，两鬓乱如蓬。"
    ]
  },
  {
    "id": "adcfe4dbc8be735ca2ad8c93281957e6",
    "title": "醒来",
    "authorName": "黄文仪",
    "authorId": "adcfe4dbc8be735cd1457b72d1457b72",
    "dynasty": "清",
    "content": [
      "月隐江天树，风吹海国云。",
      "断霞成散绮，归雁带斜曛。",
      "枫落千山瘦，潮平两岸痕。",
      "氤氲香满座，雅爱爇思闻。"
    ]
  },
  {
    "id": "adcfe4dbc8be735ca2ad8c935cd7c737",
    "title": "醒来",
    "authorName": "黄文仪",
    "authorId": "adcfe4dbc8be735cd1457b72d1457b72",
    "dynasty": "清",
    "content": [
      "暮色苍然来，前山雾气埋。",
      "冷风侵暖榻，淡月照高台。",
      "独鹤云边至，孤鸿海上回。",
      "岁寒珠树好，留汝共徘徊。"
    ]
  },
  {
    "id": "adcfe4dbc8be735ca2ad8c93fd51f023",
    "title": "醒来",
    "authorName": "黄文仪",
    "authorId": "adcfe4dbc8be735cd1457b72d1457b72",
    "dynasty": "清",
    "content": [
      "睡觉思懵懵，空山响夜蛩。",
      "湘帘筛淡月，竹树战悲风。",
      "鹤岂离矰缴，鸿应脱网罿。",
      "乘桴如有意，一叶任西东。"
    ]
  },
  {
    "id": "adcfe4dbc8be735c8b4a4f2ef799af5b",
    "title": "冬景八首",
    "authorName": "黄文仪",
    "authorId": "adcfe4dbc8be735cd1457b72d1457b72",
    "dynasty": "清",
    "content": [
      "一窗冷雨裁诗夜，半壁青灯立雪时。",
      "风送涛声来枕畔，烟笼春色上梅枝。",
      "茶烹活水珠跳急，炉爇名香雾袅迟。",
      "醉意陶陶聊自适，琛情间寄几行诗。"
    ]
  },
  {
    "id": "adcfe4dbc8be735c8b4a4f2e546dbb62",
    "title": "冬景八首",
    "authorName": "黄文仪",
    "authorId": "adcfe4dbc8be735cd1457b72d1457b72",
    "dynasty": "清",
    "content": [
      "黄花无语解含颦，绿酒多情惯醉人。",
      "枕上梦魂频化蝶，壁间剑气未埋尘。",
      "冲霄老鹤云情在，傲雪寒梅雨意新。",
      "莫怪空山零落尽，霜严谁是后凋身。"
    ]
  },
  {
    "id": "adcfe4dbc8be735c8b4a4f2e3a054925",
    "title": "冬景八首",
    "authorName": "黄文仪",
    "authorId": "adcfe4dbc8be735cd1457b72d1457b72",
    "dynasty": "清",
    "content": [
      "月来日往成今古，物换星移转岁年。",
      "一片闲云空里色，千林落叶晚来烟。",
      "风光共道如流水，世界谁知似芥船。",
      "夜静涛声闻汩没，琴情妙入伯牙弦。"
    ]
  },
  {
    "id": "adcfe4dbc8be735c8b4a4f2eeaca2130",
    "title": "冬景八首",
    "authorName": "黄文仪",
    "authorId": "adcfe4dbc8be735cd1457b72d1457b72",
    "dynasty": "清",
    "content": [
      "静里方知宇宙宽，匡林梦觉意闲闲。",
      "逸情聊共青云远，幽兴贪看夜月团。",
      "山意冲寒梅破蕊，岸容带雾聊凋残。",
      "芳心未与年俱尽，且醉流霞待鹤还。"
    ]
  },
  {
    "id": "adcfe4dbc8be735c8b4a4f2ed856f46b",
    "title": "冬景八首",
    "authorName": "黄文仪",
    "authorId": "adcfe4dbc8be735cd1457b72d1457b72",
    "dynasty": "清",
    "content": [
      "寒风吹送晚来潮，水意云情入望遥。",
      "雪满空山人独立，霜凝老干木初凋。",
      "遐心寄与云边鹤，韵事闲听月下箫。",
      "想到江头烟雨里，野梅应放玉千条。"
    ]
  },
  {
    "id": "adcfe4dbc8be735c8b4a4f2ecbf2e0ab",
    "title": "冬景八首",
    "authorName": "黄文仪",
    "authorId": "adcfe4dbc8be735cd1457b72d1457b72",
    "dynasty": "清",
    "content": [
      "烟锁寒山睡未醒，鸟飞绝迹悄无声。",
      "遥看零落疏林外，犹带苍红石发萦。",
      "雨雪霏霏催岁暮，梅花泛泛迫诗情。",
      "年来世事浑忘却，重订江鸥旧日盟。"
    ]
  },
  {
    "id": "adcfe4dbc8be735c8b4a4f2e8d53c1e7",
    "title": "冬景八首",
    "authorName": "黄文仪",
    "authorId": "adcfe4dbc8be735cd1457b72d1457b72",
    "dynasty": "清",
    "content": [
      "倚栏日日看云行，风动疏林鹤梦惊。",
      "旷野萧条晨雾重，江村冷寂暮烟生。",
      "绿落苔枯山露骨，冰坚地冻水无声。",
      "铅华剥尽天涯色，松柏留青老气横。"
    ]
  },
  {
    "id": "adcfe4dbc8be735c8b4a4f2e00d20cea",
    "title": "冬景八首",
    "authorName": "黄文仪",
    "authorId": "adcfe4dbc8be735cd1457b72d1457b72",
    "dynasty": "清",
    "content": [
      "潮落沙堤暮雨阑，排空雁字拂云端。",
      "一天冷月三冬景，两岸寒涛万顷滩。",
      "雪蕊散时天欲晓，霜钟声寂漏初残。",
      "整衣默坐鸡三唱，炉火香清爇紫檀。"
    ]
  },
  {
    "id": "adcfe4dbc8be735cf15cbbf791803c89",
    "title": "玉山",
    "authorName": "黄文仪",
    "authorId": "adcfe4dbc8be735cd1457b72d1457b72",
    "dynasty": "清",
    "content": [
      "万仞高峰秀出尘，芙蓉涨起海之滨。",
      "鸾潭碧水光于镜，玉岭晴云白似银。",
      "展拓晶屏二千里，烂开花木四时春。",
      "奇游不减蓬莱胜，窈谷幽岩曲曲津。"
    ]
  },
  {
    "id": "adcfe4dbc8be735c2094277d1fcf6243",
    "title": "秋景",
    "authorName": "黄文仪",
    "authorId": "adcfe4dbc8be735cd1457b72d1457b72",
    "dynasty": "清",
    "content": [
      "秋来何物最关心，篱满黄花橘满林。",
      "一艺未成惭夙志，千诗寄意记幽音。",
      "奇文过眼聊成诵，奥义连篇费苦寻。",
      "读倦焚香欣独坐，不时悦耳听幽禽。"
    ]
  },
  {
    "id": "adcfe4dbc8be735c2094277d13ff3527",
    "title": "秋景",
    "authorName": "黄文仪",
    "authorId": "adcfe4dbc8be735cd1457b72d1457b72",
    "dynasty": "清",
    "content": [
      "玉阶绿荫连枝树，金鼎香开独占兰。",
      "喜作坡翁两日坐，未妨康节一身闲。",
      "半卷疏帘邀月色，好开幽径对花欢。",
      "柴门静掩苔无迹，味道应须万虑删。"
    ]
  },
  {
    "id": "adcfe4dbc8be735c595c08757e4dbdf5",
    "title": "寄兴",
    "authorName": "黄文仪",
    "authorId": "adcfe4dbc8be735cd1457b72d1457b72",
    "dynasty": "清",
    "content": [
      "知音千古本来稀，老我空山乐茹薇。",
      "鸟入松云深得所，鹤盘海屿倦来归。",
      "一潭活水秋垂钓，半榻春风夜理徽。",
      "最是可人枝上蝶，南园草绿故飞飞。"
    ]
  },
  {
    "id": "adcfe4dbc8be735c595c0875f055e491",
    "title": "寄兴",
    "authorName": "黄文仪",
    "authorId": "adcfe4dbc8be735cd1457b72d1457b72",
    "dynasty": "清",
    "content": [
      "春风秋月足怡情，静里频敲磬几声。",
      "鸟语喃喃亲睡觉，花香脉脉梦魂清。",
      "无穷诗思云千叠，洗濯尘襟水一泓。",
      "万虑俱空缘不起，掩关终日听涛鸣。"
    ]
  },
  {
    "id": "adcfe4dbc8be735c595c08752028e635",
    "title": "寄兴",
    "authorName": "黄文仪",
    "authorId": "adcfe4dbc8be735cd1457b72d1457b72",
    "dynasty": "清",
    "content": [
      "结想名山静里天，身闲无事日如年。",
      "鸟啼花落云生石，水净沙明月印川。",
      "泛泛小舟红蓼渚，行行拄杖白云边。",
      "安居如此真吾乐，鸟弄歌笙当管弦。"
    ]
  },
  {
    "id": "adcfe4dbc8be735c595c0875e4312ffc",
    "title": "寄兴",
    "authorName": "黄文仪",
    "authorId": "adcfe4dbc8be735cd1457b72d1457b72",
    "dynasty": "清",
    "content": [
      "看破红尘淡外求，把将万事付东流。",
      "升沉有分情何著，俯仰无惭乐更优。",
      "茗碗薰炉供静趣，行云野鹤伴闲游。",
      "一丝不挂神超越，作德由来心日休。"
    ]
  },
  {
    "id": "adcfe4dbc8be735cc1cad7dc7ae59a96",
    "title": "晓日",
    "authorName": "黄文仪",
    "authorId": "adcfe4dbc8be735cd1457b72d1457b72",
    "dynasty": "清",
    "content": [
      "晓日未升云气重，轻雺薄霭醉芙蓉。",
      "山因寒瘦犹如睡，花为烟迷看似慵。",
      "飞鸟鸣时欹叶坠，幽猿啼处密林封。",
      "棱棱霜彻衣衾冷，梦醒神清午夜钟。"
    ]
  },
  {
    "id": "adcfe4dbc8be735ca2ad8c9363fc7a97",
    "title": "醒来",
    "authorName": "黄文仪",
    "authorId": "adcfe4dbc8be735cd1457b72d1457b72",
    "dynasty": "清",
    "content": [
      "竹外风泠韵似钟，醒来夜色月明中。",
      "空山尚有叶乾落，老干都经雾暗封。",
      "炉火细添香欲袅，兰煤剔尽蕊开浓。",
      "半床经卷无穷业，坐对银缸气肃恭。"
    ]
  },
  {
    "id": "adcfe4dbc8be735caf3d1d1eaf24e81d",
    "title": "斋中闲居",
    "authorName": "黄文仪",
    "authorId": "adcfe4dbc8be735cd1457b72d1457b72",
    "dynasty": "清",
    "content": [
      "茅屋萧然静不哗，幽居何物作生涯。",
      "数枝黄菊闲时酒，一炷清香醒后茶。",
      "妙理细观如有悟，狂吟无意学名家。",
      "寻诗写兴供吾乐，入夜梅梢桂月斜。"
    ]
  },
  {
    "id": "adcfe4dbc8be735caf3d1d1eae0a7c7a",
    "title": "斋中闲居",
    "authorName": "黄文仪",
    "authorId": "adcfe4dbc8be735cd1457b72d1457b72",
    "dynasty": "清",
    "content": [
      "绿树侵檐竹绕庐，萧然还似野人居。",
      "霜棱梅吐千条白，露冷枫飞几叶疏。",
      "雁阵冲寒过极浦，雪花带雨落前除。",
      "地炉松火钟敲夜，斗酒孤灯读汉书。"
    ]
  },
  {
    "id": "adcfe4dbc8be735c595c0875c29a489d",
    "title": "寄兴",
    "authorName": "黄文仪",
    "authorId": "adcfe4dbc8be735cd1457b72d1457b72",
    "dynasty": "清",
    "content": [
      "小隐隐城郭，檐前竹四帷。",
      "一庵花鸟趣，雅称闭门居。"
    ]
  },
  {
    "id": "adcfe4dbc8be735c595c087592a63437",
    "title": "寄兴",
    "authorName": "黄文仪",
    "authorId": "adcfe4dbc8be735cd1457b72d1457b72",
    "dynasty": "清",
    "content": [
      "万缘空了了，诗酒未忘情。",
      "寄兴青云外，琼楼开玉京。"
    ]
  },
  {
    "id": "adcfe4dbc8be735c595c0875351a08c2",
    "title": "寄兴",
    "authorName": "黄文仪",
    "authorId": "adcfe4dbc8be735cd1457b72d1457b72",
    "dynasty": "清",
    "content": [
      "梦中游八极，醉里傲乾坤。",
      "觉悟浮生事，应知入道门。"
    ]
  },
  {
    "id": "adcfe4dbc8be735c595c08753fc0f795",
    "title": "寄兴",
    "authorName": "黄文仪",
    "authorId": "adcfe4dbc8be735cd1457b72d1457b72",
    "dynasty": "清",
    "content": [
      "太空云翳断，秋月一轮高。",
      "心静知缘少，诗清为兴豪。"
    ]
  },
  {
    "id": "adcfe4dbc8be735c595c08757372dadf",
    "title": "寄兴",
    "authorName": "黄文仪",
    "authorId": "adcfe4dbc8be735cd1457b72d1457b72",
    "dynasty": "清",
    "content": [
      "诗酒含生意，都因凿窍忘。",
      "至人心若镜，应物绝迎将。"
    ]
  },
  {
    "id": "adcfe4dbc8be735c595c0875e4f31836",
    "title": "寄兴",
    "authorName": "黄文仪",
    "authorId": "adcfe4dbc8be735cd1457b72d1457b72",
    "dynasty": "清",
    "content": [
      "倚筇流水外，相对暮山青。",
      "月照芦如雪，风吹荻一汀。"
    ]
  },
  {
    "id": "adcfe4dbc8be735c595c0875254acec8",
    "title": "寄兴",
    "authorName": "黄文仪",
    "authorId": "adcfe4dbc8be735cd1457b72d1457b72",
    "dynasty": "清",
    "content": [
      "溪月号寒蚓，秋镜响夜虫。",
      "凄清缠客思，离恨郁忡忡。"
    ]
  },
  {
    "id": "adcfe4dbc8be735c595c08752b2ee194",
    "title": "寄兴",
    "authorName": "黄文仪",
    "authorId": "adcfe4dbc8be735cd1457b72d1457b72",
    "dynasty": "清",
    "content": [
      "闭户诵周易，焚香清道心。",
      "爻词如可会，大象何难寻。"
    ]
  },
  {
    "id": "adcfe4dbc8be735c595c0875a924efcb",
    "title": "寄兴",
    "authorName": "黄文仪",
    "authorId": "adcfe4dbc8be735cd1457b72d1457b72",
    "dynasty": "清",
    "content": [
      "孤雁云边叫，啼猿月下闻。",
      "一声凄切调，寄意写回文。"
    ]
  },
  {
    "id": "adcfe4dbc8be735c595c08751dc19fc3",
    "title": "寄兴",
    "authorName": "黄文仪",
    "authorId": "adcfe4dbc8be735cd1457b72d1457b72",
    "dynasty": "清",
    "content": [
      "太空浑不有，夜夜灿星图。",
      "经纬罗天地，无垣不拱枢。"
    ]
  },
  {
    "id": "adcfe4dbc8be735c595c08758f122204",
    "title": "寄兴",
    "authorName": "黄文仪",
    "authorId": "adcfe4dbc8be735cd1457b72d1457b72",
    "dynasty": "清",
    "content": [
      "潮汐期无爽，波涛吐纳中。",
      "降舛关地气，呼吸运相通。"
    ]
  },
  {
    "id": "adcfe4dbc8be735c595c087505e08739",
    "title": "寄兴",
    "authorName": "黄文仪",
    "authorId": "adcfe4dbc8be735cd1457b72d1457b72",
    "dynasty": "清",
    "content": [
      "月射阳精耀，星分日气光。",
      "至人凌倒影，夜夜月辉扬。"
    ]
  },
  {
    "id": "adcfe4dbc8be735c595c087500e87b82",
    "title": "寄兴",
    "authorName": "黄文仪",
    "authorId": "adcfe4dbc8be735cd1457b72d1457b72",
    "dynasty": "清",
    "content": [
      "福图五十五，环极百神居。",
      "欲觅天门入，应观三纬书。"
    ]
  },
  {
    "id": "adcfe4dbc8be735c595c08758ba21c48",
    "title": "寄兴",
    "authorName": "黄文仪",
    "authorId": "adcfe4dbc8be735cd1457b72d1457b72",
    "dynasty": "清",
    "content": [
      "智极三天数，胸藏万卷书。",
      "诚明理尽彻，仰企石斋庐。"
    ]
  },
  {
    "id": "adcfe4dbc8be735c595c0875c7c6a86b",
    "title": "寄兴",
    "authorName": "黄文仪",
    "authorId": "adcfe4dbc8be735cd1457b72d1457b72",
    "dynasty": "清",
    "content": [
      "剀切详明疏，尤传罪己篇。",
      "莫将轻进议，漫自訾前贤。"
    ]
  },
  {
    "id": "adcfe4dbc8be735c595c0875cf741e9a",
    "title": "寄兴",
    "authorName": "黄文仪",
    "authorId": "adcfe4dbc8be735cd1457b72d1457b72",
    "dynasty": "清",
    "content": [
      "学探贤圣域，秀节更能贞。",
      "天盖楼前月，长悬一片明。"
    ]
  },
  {
    "id": "adcfe4dbc8be735c595c087579ad34e6",
    "title": "寄兴",
    "authorName": "黄文仪",
    "authorId": "adcfe4dbc8be735cd1457b72d1457b72",
    "dynasty": "清",
    "content": [
      "紫阳真老宿，晚景造幽源。",
      "感兴斋居句，悔教枝叶繁。"
    ]
  },
  {
    "id": "adcfe4dbc8be735c595c08756002bd4d",
    "title": "寄兴",
    "authorName": "黄文仪",
    "authorId": "adcfe4dbc8be735cd1457b72d1457b72",
    "dynasty": "清",
    "content": [
      "山斗文章重，渊源出子舆。",
      "遗文盈箧笋，原道一篇书。"
    ]
  },
  {
    "id": "adcfe4dbc8be735c595c08755cd96c7f",
    "title": "寄兴",
    "authorName": "黄文仪",
    "authorId": "adcfe4dbc8be735cd1457b72d1457b72",
    "dynasty": "清",
    "content": [
      "三读复性书，艰深亦颇解。",
      "感化策前修，一息勤无懈。"
    ]
  },
  {
    "id": "adcfe4dbc8be735c595c08752d9f0820",
    "title": "寄兴",
    "authorName": "黄文仪",
    "authorId": "adcfe4dbc8be735cd1457b72d1457b72",
    "dynasty": "清",
    "content": [
      "夏峰孙老人，讲学篡宗传。",
      "谢却蒲车诏，岁寒节益见。"
    ]
  },
  {
    "id": "adcfe4dbc8be735c595c087517688302",
    "title": "寄兴",
    "authorName": "黄文仪",
    "authorId": "adcfe4dbc8be735cd1457b72d1457b72",
    "dynasty": "清",
    "content": [
      "超超陶靖节，松柏岁寒心。",
      "载咏南山句，孔颜乐趣深。"
    ]
  },
  {
    "id": "adcfe4dbc8be735c595c08757649dd19",
    "title": "寄兴",
    "authorName": "黄文仪",
    "authorId": "adcfe4dbc8be735cd1457b72d1457b72",
    "dynasty": "清",
    "content": [
      "安乐全高节，津桥听杜鹃。",
      "清风千古在，观物到先天。"
    ]
  },
  {
    "id": "adcfe4dbc8be735c595c0875cf2d76fa",
    "title": "寄兴",
    "authorName": "黄文仪",
    "authorId": "adcfe4dbc8be735cd1457b72d1457b72",
    "dynasty": "清",
    "content": [
      "洒落心无累，光风霁月天。",
      "画图明太极，雅爱一溪莲。"
    ]
  },
  {
    "id": "adcfe4dbc8be735c595c0875b3bef5cb",
    "title": "寄兴",
    "authorName": "黄文仪",
    "authorId": "adcfe4dbc8be735cd1457b72d1457b72",
    "dynasty": "清",
    "content": [
      "一介书生耳，犹留发几茎。",
      "典型仍未坠，夕照晓村明。"
    ]
  },
  {
    "id": "adcfe4dbc8be735cc5ea96ad28d7c266",
    "title": "闲居杂咏",
    "authorName": "黄文仪",
    "authorId": "adcfe4dbc8be735cd1457b72d1457b72",
    "dynasty": "清",
    "content": [
      "山耸千重绿，堂开一镜明。",
      "读来书几卷，坐到月三更。"
    ]
  },
  {
    "id": "adcfe4dbc8be735cc5ea96ad8a261354",
    "title": "闲居杂咏",
    "authorName": "黄文仪",
    "authorId": "adcfe4dbc8be735cd1457b72d1457b72",
    "dynasty": "清",
    "content": [
      "滴滴三更雨，萧萧五夜风。",
      "衾寒惊梦觉，煤烬落残红。"
    ]
  },
  {
    "id": "adcfe4dbc8be735cc5ea96ad05453f25",
    "title": "闲居杂咏",
    "authorName": "黄文仪",
    "authorId": "adcfe4dbc8be735cd1457b72d1457b72",
    "dynasty": "清",
    "content": [
      "月落江含白，更残雾卷风。",
      "烟消天气赤，海日一轮红。"
    ]
  },
  {
    "id": "adcfe4dbc8be735cc5ea96ad984f0d60",
    "title": "闲居杂咏",
    "authorName": "黄文仪",
    "authorId": "adcfe4dbc8be735cd1457b72d1457b72",
    "dynasty": "清",
    "content": [
      "好鸟时时过，柴门日日关。",
      "苔青从雨长，花闹任莺喧。"
    ]
  },
  {
    "id": "adcfe4dbc8be735cc5ea96ad0428e892",
    "title": "闲居杂咏",
    "authorName": "黄文仪",
    "authorId": "adcfe4dbc8be735cd1457b72d1457b72",
    "dynasty": "清",
    "content": [
      "雨后添诗兴，花前破笑颜。",
      "知音千古少，得趣一心欢。"
    ]
  },
  {
    "id": "adcfe4dbc8be735cc5ea96ade3205cc1",
    "title": "闲居杂咏",
    "authorName": "黄文仪",
    "authorId": "adcfe4dbc8be735cd1457b72d1457b72",
    "dynasty": "清",
    "content": [
      "适意诗千首，忘情酒几杯。",
      "酣歌邀落日，索笑对窗梅。"
    ]
  },
  {
    "id": "adcfe4dbc8be735cc5ea96ad8cbc5212",
    "title": "闲居杂咏",
    "authorName": "黄文仪",
    "authorId": "adcfe4dbc8be735cd1457b72d1457b72",
    "dynasty": "清",
    "content": [
      "意可香初爇，多情月照人。",
      "梦游非有待，随意上牛津。"
    ]
  },
  {
    "id": "adcfe4dbc8be735cc5ea96adf9155ddf",
    "title": "闲居杂咏",
    "authorName": "黄文仪",
    "authorId": "adcfe4dbc8be735cd1457b72d1457b72",
    "dynasty": "清",
    "content": [
      "吐尽英雄气，牢骚语不平。",
      "此心长炯炯，剑气九秋横。"
    ]
  },
  {
    "id": "adcfe4dbc8be735cc5ea96adefab1063",
    "title": "闲居杂咏",
    "authorName": "黄文仪",
    "authorId": "adcfe4dbc8be735cd1457b72d1457b72",
    "dynasty": "清",
    "content": [
      "月过山移影，风来韵有香。",
      "曲栏花正吐，一院露华凉。"
    ]
  },
  {
    "id": "adcfe4dbc8be735cc5ea96adcb5e9afe",
    "title": "闲居杂咏",
    "authorName": "黄文仪",
    "authorId": "adcfe4dbc8be735cd1457b72d1457b72",
    "dynasty": "清",
    "content": [
      "迸下湘帘影，烧香坐月明。",
      "剑光腾匣白，寒气与秋清。"
    ]
  },
  {
    "id": "adcfe4dbc8be735cc5ea96ad9f63f969",
    "title": "闲居杂咏",
    "authorName": "黄文仪",
    "authorId": "adcfe4dbc8be735cd1457b72d1457b72",
    "dynasty": "清",
    "content": [
      "桂雾沉沉碧，茶烟缓缓腾。",
      "诗情江海阔，心事玉壶冰。"
    ]
  },
  {
    "id": "adcfe4dbc8be735cc5ea96ad8ee287f1",
    "title": "闲居杂咏",
    "authorName": "黄文仪",
    "authorId": "adcfe4dbc8be735cd1457b72d1457b72",
    "dynasty": "清",
    "content": [
      "妙得鹅群趣，横斜任意挥。",
      "绿笺书去后，草法几人窥。"
    ]
  },
  {
    "id": "adcfe4dbc8be735cc5ea96adf9276982",
    "title": "闲居杂咏",
    "authorName": "黄文仪",
    "authorId": "adcfe4dbc8be735cd1457b72d1457b72",
    "dynasty": "清",
    "content": [
      "香雾风斜卷，茶烟水碧烹。",
      "梦中应化蝶，晓起爱流莺。"
    ]
  },
  {
    "id": "adcfe4dbc8be735cc5ea96ad5eccb7d7",
    "title": "闲居杂咏",
    "authorName": "黄文仪",
    "authorId": "adcfe4dbc8be735cd1457b72d1457b72",
    "dynasty": "清",
    "content": [
      "明月窥窗照，清风入户来。",
      "篆云抽缕缕，帘雾暖如煨。"
    ]
  },
  {
    "id": "adcfe4dbc8be735cc5ea96ad34a27548",
    "title": "闲居杂咏",
    "authorName": "黄文仪",
    "authorId": "adcfe4dbc8be735cd1457b72d1457b72",
    "dynasty": "清",
    "content": [
      "日落沉西屿，风微入暮云。",
      "断霞千里碧，散作九霄文。"
    ]
  },
  {
    "id": "adcfe4dbc8be735cc5ea96ad55fe9a86",
    "title": "闲居杂咏",
    "authorName": "黄文仪",
    "authorId": "adcfe4dbc8be735cd1457b72d1457b72",
    "dynasty": "清",
    "content": [
      "霜寒黄叶地，日暮碧云天。",
      "坐爱斜阳景，晴岩起夕烟。"
    ]
  },
  {
    "id": "adcfe4dbc8be735cc5ea96ad6a1e8611",
    "title": "闲居杂咏",
    "authorName": "黄文仪",
    "authorId": "adcfe4dbc8be735cd1457b72d1457b72",
    "dynasty": "清",
    "content": [
      "秋水连天碧，红云接地阴。",
      "凭栏时一望，岛屿共浮沉。"
    ]
  },
  {
    "id": "adcfe4dbc8be735cc5ea96ad1d7ff41e",
    "title": "闲居杂咏",
    "authorName": "黄文仪",
    "authorId": "adcfe4dbc8be735cd1457b72d1457b72",
    "dynasty": "清",
    "content": [
      "波影摇江树，朝阳出海门。",
      "归舟何处客，款乃一声闻。"
    ]
  },
  {
    "id": "adcfe4dbc8be735cc5ea96adedc70383",
    "title": "闲居杂咏",
    "authorName": "黄文仪",
    "authorId": "adcfe4dbc8be735cd1457b72d1457b72",
    "dynasty": "清",
    "content": [
      "蟹眼声初咽，跳珠雪乱翻。",
      "清神与涤兴，玉水洒灵源。"
    ]
  },
  {
    "id": "adcfe4dbc8be735cc5ea96ad763532e4",
    "title": "闲居杂咏",
    "authorName": "黄文仪",
    "authorId": "adcfe4dbc8be735cd1457b72d1457b72",
    "dynasty": "清",
    "content": [
      "铜漏随风永，青灯照夜长。",
      "恍然如有悟，星斗尽文章。"
    ]
  },
  {
    "id": "adcfe4dbc8be735cc5ea96ad2dfbc59d",
    "title": "闲居杂咏",
    "authorName": "黄文仪",
    "authorId": "adcfe4dbc8be735cd1457b72d1457b72",
    "dynasty": "清",
    "content": [
      "奥室门谁启，沉思妙入神。",
      "潜心生慧业，妙悟见天真。"
    ]
  },
  {
    "id": "adcfe4dbc8be735cc5ea96ad73d54bba",
    "title": "闲居杂咏",
    "authorName": "黄文仪",
    "authorId": "adcfe4dbc8be735cd1457b72d1457b72",
    "dynasty": "清",
    "content": [
      "理绪重重折，文思缕缕开。",
      "清机相引处，悟景豁然来。"
    ]
  },
  {
    "id": "adcfe4dbc8be735cc5ea96ad29c979b4",
    "title": "闲居杂咏",
    "authorName": "黄文仪",
    "authorId": "adcfe4dbc8be735cd1457b72d1457b72",
    "dynasty": "清",
    "content": [
      "若有神阴告，都缘思虑深。",
      "欲穷三圣业，须尽一生心。"
    ]
  },
  {
    "id": "adcfe4dbc8be735c54899b1f5ef7ec7f",
    "title": "山鸟",
    "authorName": "黄文仪",
    "authorId": "adcfe4dbc8be735cd1457b72d1457b72",
    "dynasty": "清",
    "content": [
      "流水声喧乱石间，云罗峰顶鸟飞还。",
      "一声冷叫山头月，人自闹时物自闲。"
    ]
  },
  {
    "id": "adcfe4dbc8be735c732591775cb7e77e",
    "title": "山窗",
    "authorName": "黄文仪",
    "authorId": "adcfe4dbc8be735cd1457b72d1457b72",
    "dynasty": "清",
    "content": [
      "勿嫌寂寞小窗坐，还有幽禽悦耳啼。",
      "岁暮众芳摇落尽，鲜妍菊尚绕篱西。"
    ]
  },
  {
    "id": "adcfe4dbc8be735cc211459e67f07ed4",
    "title": "冬日杂咏",
    "authorName": "黄文仪",
    "authorId": "adcfe4dbc8be735cd1457b72d1457b72",
    "dynasty": "清",
    "content": [
      "叶落山空木露青，疏松老柏翠停停。",
      "高凌霄汉云长护，夜静风涛响若霆。"
    ]
  },
  {
    "id": "adcfe4dbc8be735cc211459ef5cf0927",
    "title": "冬日杂咏",
    "authorName": "黄文仪",
    "authorId": "adcfe4dbc8be735cd1457b72d1457b72",
    "dynasty": "清",
    "content": [
      "暮霭斜阳落雁汀，蒙蒙细雨阻行旌。",
      "长江寒急波涛恶，幽壑潜龙睡未醒。"
    ]
  },
  {
    "id": "adcfe4dbc8be735cc211459e62c5a09f",
    "title": "冬日杂咏",
    "authorName": "黄文仪",
    "authorId": "adcfe4dbc8be735cd1457b72d1457b72",
    "dynasty": "清",
    "content": [
      "浓云密密布层阴，雪满前山路正深。",
      "雨为天寒吹似霰，梅花开遍玉成林。"
    ]
  },
  {
    "id": "adcfe4dbc8be735c782f813ea80455c0",
    "title": "冬景",
    "authorName": "黄文仪",
    "authorId": "adcfe4dbc8be735cd1457b72d1457b72",
    "dynasty": "清",
    "content": [
      "桑枯木落响天风，霞彩云阴暮景中。",
      "树色苍苍遮不断，满江还有木芙蓉。"
    ]
  },
  {
    "id": "adcfe4dbc8be735c782f813e8d48db46",
    "title": "冬景",
    "authorName": "黄文仪",
    "authorId": "adcfe4dbc8be735cd1457b72d1457b72",
    "dynasty": "清",
    "content": [
      "万象绕归仁寿镜，一尘不翳玉壶冰。",
      "裁成妙句偶然得，兴到研云写紫藤。"
    ]
  },
  {
    "id": "adcfe4dbc8be735c782f813e900bfac3",
    "title": "冬景",
    "authorName": "黄文仪",
    "authorId": "adcfe4dbc8be735cd1457b72d1457b72",
    "dynasty": "清",
    "content": [
      "半亩塘开一鉴澄，幽人心迹冷于冰。",
      "山斋日日吟风坐，貌瘦神清道气凝。"
    ]
  },
  {
    "id": "adcfe4dbc8be735c782f813e36824015",
    "title": "冬景",
    "authorName": "黄文仪",
    "authorId": "adcfe4dbc8be735cd1457b72d1457b72",
    "dynasty": "清",
    "content": [
      "夜夜烹茶煮雪冰，今霄霁色十分澄。",
      "山窗坐落三更月，炉焰犹然暖气蒸。"
    ]
  },
  {
    "id": "adcfe4dbc8be735ce41f40442ef39115",
    "title": "北极",
    "authorName": "黄文仪",
    "authorId": "adcfe4dbc8be735cd1457b72d1457b72",
    "dynasty": "清",
    "content": [
      "天地至仁万物运，运行昼夜无时阙。",
      "煌煌有象北辰居，宝其阳光尊日月。"
    ]
  },
  {
    "id": "adcfe4dbc8be735ce41f4044ceb3005b",
    "title": "北极",
    "authorName": "黄文仪",
    "authorId": "adcfe4dbc8be735cd1457b72d1457b72",
    "dynasty": "清",
    "content": [
      "列宿森罗皆拱北，泯乎声臭绝形色。",
      "浑然帝载妙无为，大哉圣心一太极。"
    ]
  },
  {
    "id": "adcfe4dbc8be735ce90aa24a179029fc",
    "title": "即景",
    "authorName": "黄文仪",
    "authorId": "adcfe4dbc8be735cd1457b72d1457b72",
    "dynasty": "清",
    "content": [
      "一帘竹影画离离，月白风清花气吹。",
      "梦里似曾闻广乐，醒来玉树弄阶墀。"
    ]
  },
  {
    "id": "adcfe4dbc8be735ce90aa24a61203725",
    "title": "即景",
    "authorName": "黄文仪",
    "authorId": "adcfe4dbc8be735cd1457b72d1457b72",
    "dynasty": "清",
    "content": [
      "青松黛绿秀超群，半入江天半入云。",
      "地僻最宜秋鹤唳，风涛起处夜深闻。"
    ]
  },
  {
    "id": "adcfe4dbc8be735ce90aa24a455bd72e",
    "title": "即景",
    "authorName": "黄文仪",
    "authorId": "adcfe4dbc8be735cd1457b72d1457b72",
    "dynasty": "清",
    "content": [
      "霞衣叠叠灿天青，松影森森自一亭。",
      "夜半月明惊鹤唳，芙蓉露下气流馨。"
    ]
  },
  {
    "id": "adcfe4dbc8be735ce90aa24ae503a324",
    "title": "即景",
    "authorName": "黄文仪",
    "authorId": "adcfe4dbc8be735cd1457b72d1457b72",
    "dynasty": "清",
    "content": [
      "霜寒水落响天风，烟叶流丹几树枫。",
      "雪冷石梁人影绝，蓑衣独钓一渔翁。"
    ]
  },
  {
    "id": "adcfe4dbc8be735c61f163efbf108062",
    "title": "扶鸾",
    "authorName": "黄文仪",
    "authorId": "adcfe4dbc8be735cd1457b72d1457b72",
    "dynasty": "清",
    "content": [
      "一幅鸾书鸟篆文，空中落笔卷风云。",
      "每当烛跋香残后，驾鹤飞来紫气芬。"
    ]
  },
  {
    "id": "adcfe4dbc8be735cf4eb1e83b002d68f",
    "title": "夜起",
    "authorName": "黄文仪",
    "authorId": "adcfe4dbc8be735cd1457b72d1457b72",
    "dynasty": "清",
    "content": [
      "夜深山月一轮高，屋角阴风正怒号。",
      "自起开窗望明月，满庭树影弄萧骚。"
    ]
  },
  {
    "id": "adcfe4dbc8be735cf4eb1e8389f0009e",
    "title": "夜起",
    "authorName": "黄文仪",
    "authorId": "adcfe4dbc8be735cd1457b72d1457b72",
    "dynasty": "清",
    "content": [
      "匆匆扰扰几人闲，梦醒鸡声五夜阑。",
      "争似鸟栖深树乐，山村日暮共云还。"
    ]
  },
  {
    "id": "adcfe4dbc8be735c4692036534fa8d77",
    "title": "偶兴",
    "authorName": "黄文仪",
    "authorId": "adcfe4dbc8be735cd1457b72d1457b72",
    "dynasty": "清",
    "content": [
      "一帘明月裁诗夜，半榻清风独坐时。",
      "搁笔静观浮世事，黄粱梦觉饭犹炊。"
    ]
  },
  {
    "id": "adcfe4dbc8be735c733a8d8931b898e6",
    "title": "问天",
    "authorName": "黄文仪",
    "authorId": "adcfe4dbc8be735cd1457b72d1457b72",
    "dynasty": "清",
    "content": [
      "骚首沉吟问太清，人间何事不平鸣。",
      "几回欲洗巢由耳，飞到蓬山卧月明。"
    ]
  },
  {
    "id": "adcfe4dbc8be735c4edc8d496120ce11",
    "title": "梅",
    "authorName": "黄文仪",
    "authorId": "adcfe4dbc8be735cd1457b72d1457b72",
    "dynasty": "清",
    "content": [
      "栖烟压雪横篱落，蘸水笼沙带月开。",
      "数点春心花里现，香清韵细绝纤埃。"
    ]
  },
  {
    "id": "adcfe4dbc8be735c4edc8d4943012032",
    "title": "梅",
    "authorName": "黄文仪",
    "authorId": "adcfe4dbc8be735cd1457b72d1457b72",
    "dynasty": "清",
    "content": [
      "玉骨冰魂雪后姿，黄昏月色暮钟时。",
      "板桥流水香初度，竹外横斜见一枝。"
    ]
  },
  {
    "id": "adcfe4dbc8be735c4edc8d49a8426480",
    "title": "梅",
    "authorName": "黄文仪",
    "authorId": "adcfe4dbc8be735cd1457b72d1457b72",
    "dynasty": "清",
    "content": [
      "幽姿何必傍瑶台，笑傲冰霜寂历开。",
      "流水空山尘不到，孤芳解占百花魁。"
    ]
  },
  {
    "id": "adcfe4dbc8be735c4edc8d49c4bf8eaa",
    "title": "梅",
    "authorName": "黄文仪",
    "authorId": "adcfe4dbc8be735cd1457b72d1457b72",
    "dynasty": "清",
    "content": [
      "玉立佳人窈窕姿，园林掩映几多时。",
      "横斜影里萧萧竹，冷月疏烟伴最宜。"
    ]
  },
  {
    "id": "adcfe4dbc8be735c4edc8d499c4da9c5",
    "title": "梅",
    "authorName": "黄文仪",
    "authorId": "adcfe4dbc8be735cd1457b72d1457b72",
    "dynasty": "清",
    "content": [
      "寒风吹下月棱棱，浅抹疏烟薄霭蒸。",
      "瘦影一篱霜满地，罗浮梦醒冷于冰。"
    ]
  },
  {
    "id": "adcfe4dbc8be735c4edc8d49bd0529d8",
    "title": "梅",
    "authorName": "黄文仪",
    "authorId": "adcfe4dbc8be735cd1457b72d1457b72",
    "dynasty": "清",
    "content": [
      "天女维摩本绝尘，香魂同化此花身。",
      "雪中特为开生面，看取枝头数点春。"
    ]
  },
  {
    "id": "adcfe4dbc8be735c4edc8d4997de3101",
    "title": "梅",
    "authorName": "黄文仪",
    "authorId": "adcfe4dbc8be735cd1457b72d1457b72",
    "dynasty": "清",
    "content": [
      "木落山枯霜雪清，江头千树淡烟横。",
      "水流香动黄昏月，戒夜钟敲第一声。"
    ]
  },
  {
    "id": "adcfe4dbc8be735c4edc8d49299fb9b9",
    "title": "梅",
    "authorName": "黄文仪",
    "authorId": "adcfe4dbc8be735cd1457b72d1457b72",
    "dynasty": "清",
    "content": [
      "江村霜冷寂无哗，吟屋萧疏几树斜。",
      "瘦到骨时香到骨，严寒始放一枝花。"
    ]
  },
  {
    "id": "adcfe4dbc8be735c4edc8d490db63ff0",
    "title": "梅",
    "authorName": "黄文仪",
    "authorId": "adcfe4dbc8be735cd1457b72d1457b72",
    "dynasty": "清",
    "content": [
      "书声澈夜月泠泠，斜影当窗雪满亭。",
      "幽气袭人香冉冉，霜高瘦却玉肌青。"
    ]
  },
  {
    "id": "adcfe4dbc8be735c4edc8d494f21c824",
    "title": "梅",
    "authorName": "黄文仪",
    "authorId": "adcfe4dbc8be735cd1457b72d1457b72",
    "dynasty": "清",
    "content": [
      "雪冷前村流水香，溪桥千树月痕凉。",
      "冰肌耐却寒威瘦，缟素魂交睹靓妆。"
    ]
  },
  {
    "id": "adcfe4dbc8be735c4edc8d494d7efdc5",
    "title": "梅",
    "authorName": "黄文仪",
    "authorId": "adcfe4dbc8be735cd1457b72d1457b72",
    "dynasty": "清",
    "content": [
      "雪花封处是瑶台，冷对清樽雪夜开。",
      "酒醒梦回风细卷，琼英飞落满苍苔。"
    ]
  },
  {
    "id": "adcfe4dbc8be735c4edc8d49a73ea4a3",
    "title": "梅",
    "authorName": "黄文仪",
    "authorId": "adcfe4dbc8be735cd1457b72d1457b72",
    "dynasty": "清",
    "content": [
      "霜风吹下雪漫漫，香处梅花破笑颜。",
      "云冷月明清有韵，高枝攀摘细加餐。"
    ]
  },
  {
    "id": "adcfe4dbc8be735c4edc8d492bc3d7e4",
    "title": "梅",
    "authorName": "黄文仪",
    "authorId": "adcfe4dbc8be735cd1457b72d1457b72",
    "dynasty": "清",
    "content": [
      "寒风裂石破天垠，万本梅花著色新。",
      "雪里幽姿开半面，空山明月见精神。"
    ]
  },
  {
    "id": "adcfe4dbc8be735c4edc8d495666bb21",
    "title": "梅",
    "authorName": "黄文仪",
    "authorId": "adcfe4dbc8be735cd1457b72d1457b72",
    "dynasty": "清",
    "content": [
      "枫落溪湾弃叶红，孤山千树月明中。",
      "自从逋客微吟后，寂寞枝头笑冷风。"
    ]
  },
  {
    "id": "adcfe4dbc8be735c4edc8d4965a4ce5d",
    "title": "梅",
    "authorName": "黄文仪",
    "authorId": "adcfe4dbc8be735cd1457b72d1457b72",
    "dynasty": "清",
    "content": [
      "烟锁云埋玉冰隈，香从何处贵疑猜。",
      "行过寂寞江村路，始见琼瑶几树开。"
    ]
  },
  {
    "id": "adcfe4dbc8be735c4edc8d4942545ae3",
    "title": "梅",
    "authorName": "黄文仪",
    "authorId": "adcfe4dbc8be735cd1457b72d1457b72",
    "dynasty": "清",
    "content": [
      "青灯影里萧疏树，雪后风微气吐氛。",
      "醉倚玉楼频赏望，横吹铁笛叫寒云。"
    ]
  },
  {
    "id": "adcfe4dbc8be735c4edc8d49e9587e9b",
    "title": "梅",
    "authorName": "黄文仪",
    "authorId": "adcfe4dbc8be735cd1457b72d1457b72",
    "dynasty": "清",
    "content": [
      "冰姿铁干水云隈，日日寻芳探几回。",
      "踏遍双鞋香迹冷，风霜历尽始春来。"
    ]
  },
  {
    "id": "adcfe4dbc8be735c4edc8d497fbad7ca",
    "title": "梅",
    "authorName": "黄文仪",
    "authorId": "adcfe4dbc8be735cd1457b72d1457b72",
    "dynasty": "清",
    "content": [
      "冲寒傲雪本来身，老干横开数点春。",
      "洁白最宜松竹伴，幽馨应不染风尘。"
    ]
  },
  {
    "id": "adcfe4dbc8be735c4edc8d49445f9d41",
    "title": "梅",
    "authorName": "黄文仪",
    "authorId": "adcfe4dbc8be735cd1457b72d1457b72",
    "dynasty": "清",
    "content": [
      "嚼蕊和花带雪餐，清香气味沁脾肝。",
      "藐姑不食人间火，饱受风霜炼玉颜。"
    ]
  },
  {
    "id": "adcfe4dbc8be735c4edc8d493654ae7a",
    "title": "梅",
    "authorName": "黄文仪",
    "authorId": "adcfe4dbc8be735cd1457b72d1457b72",
    "dynasty": "清",
    "content": [
      "竹堂开处掩柴门，嚼蕊含香树树芬。",
      "会得花前三弄意，笛声吹破陇头云。"
    ]
  },
  {
    "id": "adcfe4dbc8be735c7f5a6c8c2443d7d1",
    "title": "瓶花",
    "authorName": "黄文仪",
    "authorId": "adcfe4dbc8be735cd1457b72d1457b72",
    "dynasty": "清",
    "content": [
      "胆瓶斜插一枝香，雨意风情贴处详。",
      "好与如兰共芬馥，长帘不卷静留芳。"
    ]
  },
  {
    "id": "adcfe4dbc8be735cfa2c910e5f152cd3",
    "title": "溪泉",
    "authorName": "黄文仪",
    "authorId": "adcfe4dbc8be735cd1457b72d1457b72",
    "dynasty": "清",
    "content": [
      "行到前溪乱石间，流泉漱玉韵潺潺。",
      "一声飞鸟松林外，云坠波心月在山。"
    ]
  },
  {
    "id": "adcfe4dbc8be735c2fdb8b1751977531",
    "title": "学道",
    "authorName": "黄文仪",
    "authorId": "adcfe4dbc8be735cd1457b72d1457b72",
    "dynasty": "清",
    "content": [
      "学道须参窍妙禅，要凭慧业了机缘。",
      "情尘不断高于岳，心镜长明光在天。"
    ]
  },
  {
    "id": "adcfe4dbc8be735cf8c63f344943c29a",
    "title": "禅关",
    "authorName": "黄文仪",
    "authorId": "adcfe4dbc8be735cd1457b72d1457b72",
    "dynasty": "清",
    "content": [
      "物趣由来妙入禅，当空一印印千川。",
      "夜钟冷击山头月，万壑松萝起暮烟。"
    ]
  },
  {
    "id": "adcfe4dbc8be735c960266d36d6bd850",
    "title": "罗浮梦",
    "authorName": "黄文仪",
    "authorId": "adcfe4dbc8be735cd1457b72d1457b72",
    "dynasty": "清",
    "content": [
      "江头千树月黄昏，香满梅花欲断魂。",
      "缟素仙人来入梦，瑞烟笼罩枕娇云。"
    ]
  },
  {
    "id": "adcfe4dbc8be735c960266d3a89eb9d9",
    "title": "罗浮梦",
    "authorName": "黄文仪",
    "authorId": "adcfe4dbc8be735cd1457b72d1457b72",
    "dynasty": "清",
    "content": [
      "娇云坠砌玉姗姗，缟袂相将梦里间。",
      "忽觉霜华飞满地，寺钟远听韵闲闲。"
    ]
  },
  {
    "id": "adcfe4dbc8be735c156d226b32d22e51",
    "title": "纪许逆滋事五古十二首",
    "authorName": "黄文仪",
    "authorId": "adcfe4dbc8be735cd1457b72d1457b72",
    "dynasty": "清",
    "content": [
      "北匪戕官后，南疆恣劫攘。",
      "揭竿起伏莽，乌合成鸱张。",
      "祭纛用人牺，顺天帜飘扬。",
      "蓦地纵剽掠，哀鸿目惨伤。",
      "将官守火库，民勇护城厢。",
      "蔓延苏逆来，乘时跳陆梁。",
      "勒金与封谷，冤惨不可当。",
      "大军快来苏，焚香祝上苍。"
    ]
  },
  {
    "id": "adcfe4dbc8be735c156d226b63fddfdf",
    "title": "纪许逆滋事五古十二首",
    "authorName": "黄文仪",
    "authorId": "adcfe4dbc8be735cd1457b72d1457b72",
    "dynasty": "清",
    "content": [
      "粤匪毒于贼，攻庄恣杀虏。",
      "列幕挂帅旗，榜起中军府。",
      "主帜惟李受，伟中误为辅。",
      "飞檄调三军，分营并设伍。",
      "溪南五百庄，一炬成焦土。",
      "我民竟何辜，风餐夜宿露。",
      "呼天喊地来，栖身竟无所。",
      "死者纷狼籍，生者犹罹苦。",
      "平公菩萨心，涕泣为招抚。"
    ]
  },
  {
    "id": "adcfe4dbc8be735c156d226be803577e",
    "title": "纪许逆滋事五古十二首",
    "authorName": "黄文仪",
    "authorId": "adcfe4dbc8be735cd1457b72d1457b72",
    "dynasty": "清",
    "content": [
      "援兵一旅馀，时自郡南下。",
      "行次楠梓坑，环宿王宫社。",
      "一卒警梦呼，有谍来谋夜。",
      "起视贼纷纷，磔石浪掷瓦。",
      "急击枪连环，竟尔众避寡。",
      "彼贼固无能，神助亦非假。"
    ]
  },
  {
    "id": "adcfe4dbc8be735c156d226bb949288c",
    "title": "纪许逆滋事五古十二首",
    "authorName": "黄文仪",
    "authorId": "adcfe4dbc8be735cd1457b72d1457b72",
    "dynasty": "清",
    "content": [
      "陂城一挫衄，贼兽散纷纷。",
      "拥兵火药库，一卒不出门。",
      "尔乃肆跳梁，啸聚再为群。",
      "村庄罄劫掠，冤声不可闻。",
      "举头望青天，何时见官军。",
      "惨兹离乱日，民命诚鸡豚。"
    ]
  },
  {
    "id": "adcfe4dbc8be735c156d226be72cc850",
    "title": "纪许逆滋事五古十二首",
    "authorName": "黄文仪",
    "authorId": "adcfe4dbc8be735cd1457b72d1457b72",
    "dynasty": "清",
    "content": [
      "得胜通军号，绿叶插上头。",
      "天寒夜昏黑，长驱过敌楼。",
      "如入无人境，北风鸣飕飕。",
      "进薄焚前署，杀声喊咻咻。",
      "火炮连击之，逃生无处求。",
      "隘巷遇民兵，飞弹红乱投。",
      "颠倒蒺藜内，截屠血涨沟。",
      "鼠窜与鹿奔，星星急散休。",
      "谁提一旅师，逐寇出捕搜。",
      "孽氛立扫净，逆竖敢稽留。",
      "如何再延蔓，猖獗为民忧。"
    ]
  },
  {
    "id": "adcfe4dbc8be735c156d226bf8a02841",
    "title": "纪许逆滋事五古十二首",
    "authorName": "黄文仪",
    "authorId": "adcfe4dbc8be735cd1457b72d1457b72",
    "dynasty": "清",
    "content": [
      "县东有一境，号曰罗汉门。",
      "此地称粤区，贼伺为巢屯。",
      "陂头既败北，兔窟营孔殷。",
      "爰集三千旅，旌旗扬风云。",
      "伊谁献此策，苏逆计超群。",
      "扬威齐奋武，一战弃甲奔。",
      "乃复持两端，擒渠约官军。",
      "嗟嗟苏大哥，狡猾犹如鼢。",
      "原来豆变子，众唾不堪闻。"
    ]
  },
  {
    "id": "adcfe4dbc8be735c156d226b795feb76",
    "title": "纪许逆滋事五古十二首",
    "authorName": "黄文仪",
    "authorId": "adcfe4dbc8be735cd1457b72d1457b72",
    "dynasty": "清",
    "content": [
      "凤姑谁家女，青楼之侠妓。",
      "立马提金刀，轩袖时流视。",
      "簇拥少年男，盎盎花粉气。",
      "观者列如堵，尔贼诚游戏。"
    ]
  },
  {
    "id": "adcfe4dbc8be735c156d226b0ec5d863",
    "title": "纪许逆滋事五古十二首",
    "authorName": "黄文仪",
    "authorId": "adcfe4dbc8be735cd1457b72d1457b72",
    "dynasty": "清",
    "content": [
      "秃奴敢作贼，树帜冈上殿。",
      "一阵袈裟兵，个个罗汉面。",
      "背负金观音，漫云佛助战。",
      "菩萨如有知，汝曹岂得免。"
    ]
  },
  {
    "id": "adcfe4dbc8be735c156d226bcc4660a8",
    "title": "纪许逆滋事五古十二首",
    "authorName": "黄文仪",
    "authorId": "adcfe4dbc8be735cd1457b72d1457b72",
    "dynasty": "清",
    "content": [
      "畏贼陈骑尉，分垒护陂城。",
      "屯军北郭外，刁斗夜丁丁。",
      "未曾见一卒，那有贼谋营。",
      "发炮击投树，官军空夜惊。"
    ]
  },
  {
    "id": "adcfe4dbc8be735c156d226b9bcecad2",
    "title": "纪许逆滋事五古十二首",
    "authorName": "黄文仪",
    "authorId": "adcfe4dbc8be735cd1457b72d1457b72",
    "dynasty": "清",
    "content": [
      "数间火药库，僻在城东里。",
      "环植竹四围，用以藏军器。",
      "堂堂翁游戎，潜身此依据。",
      "贼来不出剿，干城枉尔寄。",
      "藉非民勇力，逆党何由避。",
      "散财得民心，托公善为计。"
    ]
  },
  {
    "id": "adcfe4dbc8be735c156d226b0f4e0875",
    "title": "纪许逆滋事五古十二首",
    "authorName": "黄文仪",
    "authorId": "adcfe4dbc8be735cd1457b72d1457b72",
    "dynasty": "清",
    "content": [
      "巨炮何年物，沈埋沙砾中。",
      "斑驳久韬晦，猝获称神功。",
      "量弹装斗馀，正苦药难供。",
      "百觔由郡来，一试响彻空。",
      "霹雳喷天花，冲突滚火龙。",
      "闻之皆胆落，逐寇走匆匆。",
      "幸哉此一隅，赖兹免粤锋。"
    ]
  },
  {
    "id": "adcfe4dbc8be735c156d226bb8344efa",
    "title": "纪许逆滋事五古十二首",
    "authorName": "黄文仪",
    "authorId": "adcfe4dbc8be735cd1457b72d1457b72",
    "dynasty": "清",
    "content": [
      "北鄙功成后，南辕返旆时。",
      "盆香迎道路，父老望旌旗。",
      "赫赫马提军，桓桓列虎貔。",
      "扬威扫孽竖，鸣钲震鼓鼙。",
      "闻风贼股栗，一矢怕交驰。",
      "星散兽窜伏，执丑争戏之。",
      "我民素知方，先驱义勇为。",
      "擒渠致麾下，曾不劳王师。",
      "善后宜筹画，毋贻恶蔓滋。"
    ]
  },
  {
    "id": "adcfe4dbc8c0a6c3224a09b8ed0c417a",
    "title": "柳",
    "authorName": "庄棫",
    "authorId": "adcfe4dbc8c0a6c3069654d5dc5d637e",
    "dynasty": "清",
    "content": [
      "东风吹百草，冉冉过柔条。",
      "依旧江潭路，其如陇水遥。",
      "高楼刀尺缓，古道马蹄骄。",
      "莫问封侯婿，闺中泪未消。"
    ]
  },
  {
    "id": "adcfe4dbc8c0a6c3224a09b8de7aac29",
    "title": "柳",
    "authorName": "庄棫",
    "authorId": "adcfe4dbc8c0a6c3069654d5dc5d637e",
    "dynasty": "清",
    "content": [
      "芍药花初放，蘼芜叶复齐。",
      "栖鸟白门侧，落日大堤西。",
      "朝朝逐游子，暮暮隔空闺。",
      "袅娜今如此，莫负晓莺啼。"
    ]
  },
  {
    "id": "adcfe4dbc8c0a6c3d1147c0284118a8b",
    "title": "秋怀杂诗",
    "authorName": "庄棫",
    "authorId": "adcfe4dbc8c0a6c3069654d5dc5d637e",
    "dynasty": "清",
    "content": [
      "故乡不可见，仰视河汉流。肃杀亦岁功，动植宜虔刘。",
      "朝歌《思归引》，暮歌大刀头。茕独固增感，离思亦萦忧。",
      "房栊蜻蛚吟，原野狐狸游。蟋蟀仍在堂，相对乐未休。",
      "日月已云迈，良士慎自谋。"
    ]
  },
  {
    "id": "adcfe4dbc8c751a0bdff4a817e3ee7d1",
    "title": "粤东诗与陈简亭同赋",
    "authorName": "莫瞻菉",
    "authorId": "adcfe4dbc8c751a0d1457b72d1457b72",
    "dynasty": "清",
    "content": [
      "水浮天远望无涯，四季如春暖更加。",
      "荔子香生三伏雨，木棉红起半天霞。",
      "宝行海鬼知均税，画艇珠娘号载花。",
      "比户槟榔堆满榼，便于享客当烹茶。"
    ]
  },
  {
    "id": "adcfe4dbc8c751a0bdff4a81c0a119cf",
    "title": "粤东诗与陈简亭同赋",
    "authorName": "莫瞻菉",
    "authorId": "adcfe4dbc8c751a0d1457b72d1457b72",
    "dynasty": "清",
    "content": [
      "合浦还珠待孟尝，伏波横海旧开疆。",
      "吸筒春晓餐蕉露，曲簿秋晴晒蔗霜。",
      "浪靖蜃楼都敛息，时清蜑户亦驯良。",
      "六篷船倚槟榔树，处处飞红看佛桑。"
    ]
  },
  {
    "id": "adcfe4dbc8c751a09712862f3efc8905",
    "title": "续前题与宋奕岩同赋",
    "authorName": "莫瞻菉",
    "authorId": "adcfe4dbc8c751a0d1457b72d1457b72",
    "dynasty": "清",
    "content": [
      "唐宋人惊瘴疠天，天荒破又几多年。",
      "岭南总是同文地，海外兼通载宝船。",
      "猎尽鸩媒消毒种，潮逢龙媾采香涎。",
      "韩苏遗迹应还在，摹向端溪砚上镌。"
    ]
  },
  {
    "id": "adcfe4dbc8c751a09712862fbfa6baab",
    "title": "续前题与宋奕岩同赋",
    "authorName": "莫瞻菉",
    "authorId": "adcfe4dbc8c751a0d1457b72d1457b72",
    "dynasty": "清",
    "content": [
      "地接扶桑日早烘，采珠人胜掘雷公。",
      "洋行领袖闽商占，苗洞山川象郡通。",
      "孔雀尾开金扇绿，巨虾壳制宝镫红。",
      "海航往往风旋去，吹坠山头一叶同。"
    ]
  },
  {
    "id": "adcfe4dbc8c751a0388a26447af18284",
    "title": "梓桐祠访朱白水",
    "authorName": "莫瞻菉",
    "authorId": "adcfe4dbc8c751a0d1457b72d1457b72",
    "dynasty": "清",
    "content": [
      "吴门骢马澳门船，蓟苑重归又几年。",
      "江渎东流终到海，星文北拱总朝天。",
      "画留两代传家笔，贫卖三春种药田。",
      "依旧丛祠租屋住，相逢讶我鬓萧然。"
    ]
  },
  {
    "id": "adcfe4dbc8c751a00b0bdeefbb61a114",
    "title": "春坡卧犬图题和朱素人韵",
    "authorName": "莫瞻菉",
    "authorId": "adcfe4dbc8c751a0d1457b72d1457b72",
    "dynasty": "清",
    "content": [
      "猎罢春眠衬落红，耻随狸隐绣帘栊。",
      "主恩报后金铃解，溷迹桃源洞府中。"
    ]
  },
  {
    "id": "adcfe4dbc8c751a09e8b71ef087864d2",
    "title": "题王觉斯画山水",
    "authorName": "莫瞻菉",
    "authorId": "adcfe4dbc8c751a0d1457b72d1457b72",
    "dynasty": "清",
    "content": [
      "昨梦茫茫燕子矶，烟云渲染景依稀。",
      "山围白下青如许，留待何人赋《采薇》。"
    ]
  },
  {
    "id": "adcfe4dbc8c751a09e8b71ef66a2241d",
    "title": "题王觉斯画山水",
    "authorName": "莫瞻菉",
    "authorId": "adcfe4dbc8c751a0d1457b72d1457b72",
    "dynasty": "清",
    "content": [
      "再睹燕山凤阙双，年年渔叟忆烟江。",
      "子陵未约君同去，谁画严滩七里泷。"
    ]
  },
  {
    "id": "adcfe4dbc8cd0d33e110f9a972687b8e",
    "title": "蒋香雪招饮莲亭次鲁畹兰韵赠之",
    "authorName": "赵黻",
    "authorId": "adcfe4dbc8cd0d33d1457b72d1457b72",
    "dynasty": "清",
    "content": [
      "轩窗高敞暮春初，镇日清谈真旷如。",
      "坐久浑忘新月上，竹声人影共萧疏。"
    ]
  },
  {
    "id": "adcfe4dbc8cd0d332e5024295a903476",
    "title": "雷门吟",
    "authorName": "赵黻",
    "authorId": "adcfe4dbc8cd0d33d1457b72d1457b72",
    "dynasty": "清",
    "content": [
      "余姚有余霖，四十老一衿。",
      "谒我蕺山麓，涕出悲不任。",
      "谓公今诗史，乞为雷门吟。",
      "我兄名曰震，雷门乃其字。",
      "霖生托遗腹，母老欲见弃。",
      "兄嫂争乳之，兄怙嫂则恃。",
      "母亡霖六龄，九龄兄授经。",
      "霖愚复多病，支拄求蔘苓。",
      "病则夺书笈，愈则还镫檠。",
      "欲继先子业，恐伤予季情。",
      "回忆七龄时，兄子同病疡。",
      "戒嫂善视叔，叔愈他何伤。",
      "日夕嫂抱持，兄子掷在床。",
      "我啼嫂则泣，我笑兄则欢。",
      "三十授弟室，黾勉庠序间。",
      "嗟我衣上线，嫂泪存斑斑。",
      "嗟我笥中书，手泽兄丹铅。",
      "兄嫂六十没，合葬上林村。",
      "南山宋家隩，有我兄嫂坟。",
      "兄以贫废学，为医活千人。",
      "活者恸兄死，安得赎其身。",
      "霖困蓬蒿中，惧掩兄嫂贤。",
      "椎心泣血辞，愿公采斯言。",
      "我为一一书，孝义至斯止。",
      "愧彼尺布谣，用以资国史。"
    ]
  },
  {
    "id": "adcfe4dbc8d0db50a655d37d1d2b3801",
    "title": "吊吕汲公墓",
    "authorName": "黄天策",
    "authorId": "adcfe4dbc8d0db50d1457b72d1457b72",
    "dynasty": "清",
    "content": [
      "山鬼然疑路险难，当年怀古泪阑珊。",
      "故封蚁鼠神凄惨，遗匣蛟龙事渺漫。",
      "宰树云沈荒堞暗，丰碑雨销墓门寒。",
      "江天野寺萧萧晚，怀古苍茫倚碧峦。"
    ]
  },
  {
    "id": "adcfe4dbc8d54a12275a0a0dfcde19b3",
    "title": "支硎山",
    "authorName": "张毛健",
    "authorId": "adcfe4dbc8d54a12d1457b72d1457b72",
    "dynasty": "清",
    "content": [
      "爱向青山把酒卮，云林从此结幽期。",
      "松高路转寺方见，竹暗鸟归人不知。",
      "偶听细泉寻曲折，时凭孤石看魁奇。",
      "谁能乞与支公鹤，汗漫随风任所之。"
    ]
  },
  {
    "id": "adcfe4dbc8d54a121a178d323745b701",
    "title": "东塘歌",
    "authorName": "张毛健",
    "authorId": "adcfe4dbc8d54a12d1457b72d1457b72",
    "dynasty": "清",
    "content": [
      "朝与东塘朝，暮与东塘暮。东塘水幽人更幽，间向菰蒲弄烟雾。",
      "烟寒水清秋雨多，凉风瑟瑟吹细波。有时鼓棹向深处，触手惊鱼如脱梭。",
      "缘溪小户垂杨里，尽日无人空倚徒。荇花蘋叶渺无边，销魂只有东塘水。"
    ]
  },
  {
    "id": "adcfe4dbc8d54a12226134447b27b20f",
    "title": "海涨",
    "authorName": "张毛健",
    "authorId": "adcfe4dbc8d54a12d1457b72d1457b72",
    "dynasty": "清",
    "content": [
      "大块噫气工发舒，荡涤埃壒澄方舆。",
      "如何一怒出狂怪，倒泻沧溟回尾闾。",
      "天吴离浪恣蹴踏，手招海童推海车。",
      "群妖旸睒助狡狯，巨鳌赑屃龙呵嘘。",
      "初惊一发生绝徼，旋拔地轴倾归墟。",
      "鲸鱼铿钟鼍鼓发，千雷万霆声震虚。",
      "卒然洪涛落天际，状若连峰摧积砠。",
      "海乡卑湿缺堤障，此势西下谁能袪。",
      "已穿林麓越丘陇，无论漫野连沟渠。",
      "蒙冲倒侧沈大舰，榱桷屈折倾高庐。",
      "神愁鬼慑悉奔窜，焉免赤子群为鱼。",
      "雨昏夜暗惊睡魄，忽摸床席流寒淤。",
      "急呼妇女挈童稚，开户欲走遥嗟歔。",
      "足欹手软竞掣曳，四望骇绝空趑趄。",
      "水官呼名算户口，夜叉攫首供畋渔。",
      "欻焉散发罥林莽，时或相抱联衣裾。",
      "萍浮梗泛落何处，会见腰腹穿虫蛆。",
      "兼闻汨没尽鸡犬，已毙巨犗沈豪猪。",
      "纷纷蝼蚁等尘土，此类细琐不足书。",
      "皇天生物岂无意，要使万族宁其居。",
      "况当斥卤地硗确，经岁困惫穷菑畬。",
      "天膏沾润地脉发，此犹未足偿拮据。",
      "为何弃置不省录，反使黔首归沦胥。",
      "海神职卑受驱使，焉敢违命生踌躇。",
      "愿申绿章诉上帝，大憝早把飞廉除。",
      "九关沈沈虎豹怒，欲言不得愁何如。"
    ]
  },
  {
    "id": "adcfe4dbc8d54a129fa273fd1ffa6d95",
    "title": "海涨后诗",
    "authorName": "张毛健",
    "authorId": "adcfe4dbc8d54a12d1457b72d1457b72",
    "dynasty": "清",
    "content": [
      "祝融挥鞭烧下土，五月炎蒸苦无雨。",
      "高田龟坼低田焦，塞口黄尘杂沙卤。",
      "风师入海驱群龙，倒卷溟渤扬高淙。",
      "海滨赤子葬鱼腹，数里不见桑麻踪。",
      "皋壤无忧老农喜，沟港平添一篙水。",
      "不将泛滥愁天公，但愿潮痕镇如此。",
      "水车轣辘争喧豗，渴蛟饮涧银泉回。",
      "平田渺渺乱蛙蝈，顿觉青翠纷成堆。",
      "今年秧多不怕旱，分种何妨过夏半。",
      "但教十日雨一来，会见田禾高没岸。",
      "犁锄袯襫争成群，担酒饷肉何纷纷。",
      "不愁潮退水痕落，海中还起炮车云。"
    ]
  },
  {
    "id": "adcfe4dbc8d9da378114f393f1dafa29",
    "title": "和韵",
    "authorName": "徐莘田",
    "authorId": "adcfe4dbc8d9da37d1457b72d1457b72",
    "dynasty": "清",
    "content": [
      "竹堑溪山久艳称，旧游如梦忆曾经。",
      "故园松菊虽堪恋，争似移家住武陵。"
    ]
  },
  {
    "id": "adcfe4dbc8dae9a8dbe599292b93024c",
    "title": "村居",
    "authorName": "邓廷哲",
    "authorId": "adcfe4dbc8dae9a8d1457b72d1457b72",
    "dynasty": "清",
    "content": [
      "懒散成何事，萧萧江上村。",
      "学惟从我好，贫不向人言。",
      "山静风归竹，帘疏月到门。",
      "有怀难假寐，竟夕向青樽。"
    ]
  },
  {
    "id": "adcfe4dbc8dae9a8bb8ba832df417c47",
    "title": "庐山道中",
    "authorName": "邓廷哲",
    "authorId": "adcfe4dbc8dae9a8d1457b72d1457b72",
    "dynasty": "清",
    "content": [
      "雨霁林逾翠，岚开万壑分。",
      "马嘶山涧月，人踏虎溪云。",
      "竹屋黏崖结，僧田带石耘。",
      "独怜栖隐地，行役却纷纷。"
    ]
  },
  {
    "id": "adcfe4dbc8dae9a863043433e880658e",
    "title": "甲午秋月病中作",
    "authorName": "邓廷哲",
    "authorId": "adcfe4dbc8dae9a8d1457b72d1457b72",
    "dynasty": "清",
    "content": [
      "猿鹤遥相诮，田园胡不归。",
      "春风原浩荡，小草自相违。",
      "壮志那能老，青山讵可非。",
      "沉吟听玉漏，孤枕一镫微。"
    ]
  },
  {
    "id": "adcfe4dbc8dae9a8b852e3f89ccdabbb",
    "title": "广州谒大忠祠",
    "authorName": "邓廷哲",
    "authorId": "adcfe4dbc8dae9a8d1457b72d1457b72",
    "dynasty": "清",
    "content": [
      "忠臣遗庙肃江皋，欲剪溪花荐浊醪。",
      "夜半鹃啼柴市血，秋深风撼海门涛。",
      "卧楼气作山河壮，战舸魂擎日月高。",
      "天不怜孤那可问，佗城怅望倍萧骚。"
    ]
  },
  {
    "id": "adcfe4dbc8dae9a8509e4cb07bceaea7",
    "title": "越台怀古",
    "authorName": "邓廷哲",
    "authorId": "adcfe4dbc8dae9a8d1457b72d1457b72",
    "dynasty": "清",
    "content": [
      "台荒霸业几经年，曾拄炎州半壁天。",
      "黄屋不归秦日月，白云犹荡汉山川。",
      "星涵海面浮珠影，雨驾潮头卷穗烟。",
      "莫问旧时歌舞处，美人惆怅隔花田。"
    ]
  },
  {
    "id": "adcfe4dbc8dae9a8927e7cdb5a72e3e5",
    "title": "梅岭谒张文献祠",
    "authorName": "邓廷哲",
    "authorId": "adcfe4dbc8dae9a8d1457b72d1457b72",
    "dynasty": "清",
    "content": [
      "古祠高倚白云巅，太息遗忠霄汉悬。",
      "独辟雄关梯海国，孤擎相业起南天。",
      "谠言谁识几先哲，风度徒教身后传。",
      "向使渔阳兵未召，何劳李郭靖烽烟。"
    ]
  },
  {
    "id": "adcfe4dbc8dae9a8b5a676b2aba429df",
    "title": "春田即事",
    "authorName": "邓廷哲",
    "authorId": "adcfe4dbc8dae9a8d1457b72d1457b72",
    "dynasty": "清",
    "content": [
      "春郊芳草绿，土膏初动时。",
      "田家依稼穑，中夜理镃基。",
      "驱犊迎晨出，花村东未晞。",
      "春鸠鸣晓树，落月摇桑枝。",
      "锄声惊虫蛰，笠纠飘东菑。",
      "新塍映白水，漠漠光参差。",
      "良苗怀秀色，和风陌上披。",
      "妇姑馈饟黍，依依来致词。",
      "风露欺枵腹，四体毋乃疲。",
      "富贵劳益甚，农夫食力微。",
      "天壤无逸物，日月如梭驰。",
      "暮归鸡栖埘，烟火出茅茨。",
      "林下较晴雨，抱膝课孙儿。",
      "先畴当世守，勤劬焉敢辞。"
    ]
  },
  {
    "id": "adcfe4dbc8de2b96be3492c136ead0a8",
    "title": "子夜",
    "authorName": "高斌",
    "authorId": "adcfe4dbc8de2b96fddd7938d8d31bd7",
    "dynasty": "清",
    "content": [
      "深山镫影伴，坐久夜初分。",
      "窗挂藤萝月，檐栖桧岭云。",
      "钟声林外度，天籁静中闻。",
      "此际层楼上，炉香细细焚。"
    ]
  },
  {
    "id": "adcfe4dbc8de2b96bc9ccf800a57c3ac",
    "title": "秋日蓟门道上口占",
    "authorName": "高斌",
    "authorId": "adcfe4dbc8de2b96fddd7938d8d31bd7",
    "dynasty": "清",
    "content": [
      "秋山行近蓟门东，烟树苍茫叶渐红。",
      "爱煞云岩如画里，却忘我在画图中。"
    ]
  },
  {
    "id": "adcfe4dbc8e6da5011c7093c64df7ab1",
    "title": "上巳修禊水绘庵分赋",
    "authorName": "冒嘉穗",
    "authorId": "adcfe4dbc8e6da50d1457b72d1457b72",
    "dynasty": "清",
    "content": [
      "和风荡林樾，霁色摇春岑。",
      "入门洒飞泉，映水啼幽禽。",
      "花竹日淡沱，烟景何清深。",
      "节序一以佳，矧遘瑶华音。",
      "握兰正婉娩，折柳嗟侵寻。",
      "且漱溪边石，一听丘中琴。"
    ]
  },
  {
    "id": "adcfe4dbc8f557235f2a38188f25cc0c",
    "title": "山居",
    "authorName": "杨通幽",
    "authorId": "adcfe4dbc8f55723d1457b72d1457b72",
    "dynasty": "清",
    "content": [
      "倚杖衡门下，遐观意在兹。",
      "暮山衔落日，微雨滴疏篱。",
      "市远僮归晚，溪深客渡迟。",
      "奔波名利者，此乐几曾知。"
    ]
  },
  {
    "id": "adcfe4dbc8f557233b5f26a162388f91",
    "title": "惜春",
    "authorName": "杨通幽",
    "authorId": "adcfe4dbc8f55723d1457b72d1457b72",
    "dynasty": "清",
    "content": [
      "鲁戈莫挽东皇辙，春恨如尘心似雪。",
      "韶光冉冉若为留，枝头啼破仓庚舌。"
    ]
  },
  {
    "id": "adcfe4dbc8fa07d9927f4465cf0d8080",
    "title": "妙严庵即事",
    "authorName": "吴晴",
    "authorId": "adcfe4dbc8fa07d9d1457b72d1457b72",
    "dynasty": "清",
    "content": [
      "晴轩高卧起，看竹叶才舒。",
      "云意闲于我，池深乐在鱼。",
      "老僧茶供肃，山客柬来疏。",
      "渐喜无人过，终朝可读书。"
    ]
  },
  {
    "id": "adcfe4dbc90508927c6722334ee5e80d",
    "title": "兰阳春潮",
    "authorName": "李祺生",
    "authorId": "adcfe4dbc9050892d1457b72d1457b72",
    "dynasty": "清",
    "content": [
      "劲厌钱王弩，雄吞伍相潮。",
      "千军声走峡，万里势连镳。",
      "带雨孤帆急，飞花两岸遥。",
      "望渠东到海，百谷共趋朝。"
    ]
  },
  {
    "id": "adcfe4dbc90508925b3cd9ab4ca90d4c",
    "title": "玉山积雪",
    "authorName": "李祺生",
    "authorId": "adcfe4dbc9050892d1457b72d1457b72",
    "dynasty": "清",
    "content": [
      "元圃层城记未真，玉峰缥渺见精神。",
      "天遥岭海偏凝雪，地近蓬山讶砌银。",
      "六出花飘云气碾，全台源衍瑞光沦。",
      "何年分得昆岗脉，来障东南半壁新。"
    ]
  },
  {
    "id": "adcfe4dbc9050892d65d2bbb580abdf8",
    "title": "石洞嘘风",
    "authorName": "李祺生",
    "authorId": "adcfe4dbc9050892d1457b72d1457b72",
    "dynasty": "清",
    "content": [
      "玲珑石窍郁层岚，披拂烟云橐籥探。",
      "不用投胶酬巽二，自将挥扇转轮三。",
      "长天风色微茫合，近海潮声澒洞涵。",
      "料得吹嘘真力满，扶摇可藉汝图南。"
    ]
  },
  {
    "id": "adcfe4dbc90508922418d2945f1949a6",
    "title": "沙喃秋水",
    "authorName": "李祺生",
    "authorId": "adcfe4dbc9050892d1457b72d1457b72",
    "dynasty": "清",
    "content": [
      "沙喃叭哩溯滩头，万壑千岩泻素秋。",
      "山卷云烟开北向，水分清浊合东流。",
      "金沙泉溢寒光沸，玉岫源倾练彩浮。",
      "闻道瞿唐常倒峡，此间原自有龙湫。"
    ]
  },
  {
    "id": "adcfe4dbc90508924e94987701cd7fc1",
    "title": "龟山朝日",
    "authorName": "李祺生",
    "authorId": "adcfe4dbc9050892d1457b72d1457b72",
    "dynasty": "清",
    "content": [
      "灵峰孤耸海东尊，高挹朝阳势欲吞。",
      "吸退晓岚开蜃市，吹残宿雨霁龙门。",
      "几番膏泽颐间出，万水朝宗肘下奔。",
      "谁向斑斓占吉兆，波光犹映墨留痕。"
    ]
  },
  {
    "id": "adcfe4dbc90c8de8347b9ee8a909eb37",
    "title": "周泽棠入羌寻父归里赋赠",
    "authorName": "叶时晰",
    "authorId": "adcfe4dbc90c8de8d1457b72d1457b72",
    "dynasty": "清",
    "content": [
      "路入西羌远，思亲泪未干。",
      "若无相遇处，只觉此生难。",
      "虎境少人过，雪峰当夏寒。",
      "宁知此共返，邻里赤称欢。"
    ]
  },
  {
    "id": "adcfe4dbc90c8de873d254fab8bde2c0",
    "title": "再至苍梧呈介石",
    "authorName": "叶时晰",
    "authorId": "adcfe4dbc90c8de8d1457b72d1457b72",
    "dynasty": "清",
    "content": [
      "欲归犹未得，黄叶已纷纷。",
      "多病难为客，无成又访君。",
      "孤鸿天外唳，游子夜中闻。",
      "身计何年遂，相期入峤云。"
    ]
  },
  {
    "id": "adcfe4dbc90c99580983116ba7760a78",
    "title": "送同年孔芷堂农部奉使秦中",
    "authorName": "董元度",
    "authorId": "adcfe4dbc90c9958d1457b72d1457b72",
    "dynasty": "清",
    "content": [
      "闻道风清瀚海头，轺车直向古凉州。",
      "重臣分陕新开府，星使筹边独倚楼。",
      "日射华峰莲幕晓，月明沙碛玉门秋。",
      "知君奏捷长杨日，鲁国儒生万户侯。"
    ]
  },
  {
    "id": "adcfe4dbc90c9958c177963dd60ba380",
    "title": "假后寄故园兄弟",
    "authorName": "董元度",
    "authorId": "adcfe4dbc90c9958d1457b72d1457b72",
    "dynasty": "清",
    "content": [
      "吾庐回首白云深，马颊河干有杜林。",
      "寸草频年霜露感，尺书远道弟兄心。",
      "对床夜雨怀坡颍，策杖名山负向禽。",
      "补被一肩书数卷，漫从车笠较升沉。"
    ]
  },
  {
    "id": "adcfe4dbc90c995887012a7a2b43c1b0",
    "title": "冬杪太史王丈西园先生暨之岩侍御绍衣翼子两同年邀同李云卜先生虞典孝廉游陶然亭",
    "authorName": "董元度",
    "authorId": "adcfe4dbc90c9958d1457b72d1457b72",
    "dynasty": "清",
    "content": [
      "澹日冷平皋，寒林倚荒圃。",
      "招邀上孤亭，不记春前路。",
      "忆昨早春游，晞阳媚烟树。",
      "冰开新水融，芦长才如箸。",
      "隔林红杏花，啼莺不知处。",
      "日月曾几何，苍凉失其故。",
      "一年京雒中，十丈迷尘雾。",
      "何期心眼开，噩梦如初寤。",
      "高坐敞虚窗，廓然成野趣。",
      "庾公兴不浅，少长惬情愫。",
      "逝景不可追，兹游良不误。"
    ]
  },
  {
    "id": "adcfe4dbc90c995892aa66f4dd265b44",
    "title": "夜雨读朱太史次筠李上舍蟠木联句见示诗慨然感赋",
    "authorName": "董元度",
    "authorId": "adcfe4dbc90c9958d1457b72d1457b72",
    "dynasty": "清",
    "content": [
      "屋漏夜淙淙，新旧雨相续。",
      "短檠伴深更，嗒然同槁木。",
      "何来石鼎诗，忽忽动心目。",
      "掩卷几沉吟，车轮转肠毂。",
      "束发入名场，章句耻碌碌。",
      "希登作者堂，大雅继芳躅。",
      "麻中可直蓬，他山可攻玉。",
      "出谷鸟嘤鸣，友声应林麓。",
      "车笠订鸡盟，上下云龙逐。",
      "琴台有朱君，矫矫云中鹄。",
      "陇西佳公子，温温荆山璞。",
      "先后结同心，气味芝兰郁。",
      "吾乡名士多，山川倍清淑。",
      "佛慧数峰青，明湖半城绿。",
      "俯槛听鸣泉，蜡屐访修竹。",
      "互答以行歌，夜阑更秉烛。",
      "白云罢吟坛，慷慨思重筑。",
      "聚散十年间，萍飘不相属。",
      "强踏京华尘，抗颜还走俗。",
      "蒙头雪千丝，堆胸愁百斛。",
      "依然一故吾，天高渐局促。",
      "繄我同袍友，华藻振新沐。",
      "或登瀛洲侣，然藜校天禄。",
      "或鼓成均箧，槐市扇芬馥。",
      "联床感离群，古道交相勖。",
      "示我索和章，百感互相触。",
      "回首忆同游，落落棋布局。",
      "云散而风流，胜会讵可复。",
      "况我本散人，底事自羁足。",
      "风雨搅中宵，旧梦萦心曲。",
      "渔洋曾有言，成句吾能读。",
      "冷落鹊山湖，几人为令仆。"
    ]
  },
  {
    "id": "adcfe4dbc9119a4bc3cff8fbbb3c17ea",
    "title": "碧云寺晴望",
    "authorName": "闵孙奭",
    "authorId": "adcfe4dbc9119a4bd1457b72d1457b72",
    "dynasty": "清",
    "content": [
      "碧云寺外碧云浮，别怨何人拟惠休。",
      "双涧争鸣泉不息，众山新沐雨全收。",
      "大都景物犹堪纪，乱世功名未可求。",
      "郊野西成欣有望，甘瓜朱李欲迎秋。"
    ]
  },
  {
    "id": "adcfe4dbc9119a4be0c21e7e44d93593",
    "title": "邀友人寓斋小集有作",
    "authorName": "闵孙奭",
    "authorId": "adcfe4dbc9119a4bd1457b72d1457b72",
    "dynasty": "清",
    "content": [
      "闲庭雪后玉梅春，佳日招要孰主宾。",
      "十载鸿泥寄燕市，一尊羊酪负吴莼。",
      "相生学佛能无欲，董子吟诗若有神。",
      "安得普天休战伐，吾侪长作太平人。"
    ]
  },
  {
    "id": "adcfe4dbc915a3a7ed74c843829d78f8",
    "title": "无题",
    "authorName": "王典",
    "authorId": "adcfe4dbc915a3a7d1457b72d1457b72",
    "dynasty": "清",
    "content": [
      "我意所不可，谁能复向人。",
      "困穷犹有赡，感激岂无身。",
      "愚欲争今古，狂将怒鬼神。",
      "何时上广武，独立望秋旻。"
    ]
  },
  {
    "id": "adcfe4dbc915a3a7586b4c871a18c46e",
    "title": "立秋",
    "authorName": "王典",
    "authorId": "adcfe4dbc915a3a7d1457b72d1457b72",
    "dynasty": "清",
    "content": [
      "秋虽不自言，举世晓其至。",
      "今当与秋期，风日宜有异。",
      "不可拘往时，引人以愁意。",
      "聊看一叶飞，我亦自能醉。"
    ]
  },
  {
    "id": "adcfe4dbc9165698ae12243b4123b5a5",
    "title": "除夕感赋",
    "authorName": "吴观礼",
    "authorId": "adcfe4dbc9165698d1457b72030bc93c",
    "dynasty": "清",
    "content": [
      "征衫乍脱彩衣新，惆怅归迟别太频。",
      "五日春盘惭侍奉，一年家计感艰辛。",
      "即听爆竹非前度，况饮屠苏少几人。",
      "风雪残冬书不达，他乡苦累倚闾亲。"
    ]
  },
  {
    "id": "adcfe4dbc916569810738f83f8e2f5a6",
    "title": "感事",
    "authorName": "吴观礼",
    "authorId": "adcfe4dbc9165698d1457b72030bc93c",
    "dynasty": "清",
    "content": [
      "宁闻周召制鹰扬，拜将登坛重启行。",
      "兵柄谁侵天策府，元戎直拟虎贲郎。",
      "若为善驭临淮部，可有专征赵郡王。",
      "多难岂容矜意气，累朝旧制未应忘。"
    ]
  },
  {
    "id": "adcfe4dbc9165698917bbe71f8c5ae25",
    "title": "绿阴",
    "authorName": "吴观礼",
    "authorId": "adcfe4dbc9165698d1457b72030bc93c",
    "dynasty": "清",
    "content": [
      "廿年陈迹杳难寻，回首人天几绿阴。",
      "自叹吾衰情顿减，宵来梦阻桂花深。"
    ]
  },
  {
    "id": "adcfe4dbc916569861833ea6e5be0c94",
    "title": "西征",
    "authorName": "吴观礼",
    "authorId": "adcfe4dbc9165698d1457b72030bc93c",
    "dynasty": "清",
    "content": [
      "久郁从军志，西征气始豪。",
      "浮家湘水远，前路华山高。",
      "将帅纷旗鼓，云霄见羽毛。",
      "至尊重推毂，多士感同袍。",
      "旧政宵披牍，新规昼建旄。",
      "尤思徙薪计，大作运粮艘。",
      "干济今无匹，忠清古所褒。",
      "人才关事业，幕府集英髦。",
      "贱子邀青眼，经年佩锦韬。",
      "仍为后车客，同饮上流醪。",
      "弱冠游燕赵，炎荒正驿骚。",
      "枭棋频失算，鸿泽莽哀嗷。",
      "慷慨论三户，沈沦厕六曹。",
      "时还资战略，岂谓袭戎{韦臽}。",
      "易醒春明梦，回看浙海涛。",
      "艰危惊厝火，忧愤见徵牢。",
      "陟岵悲何极，离乡首重搔。",
      "罪言并酒止，羁隐托禅逃。",
      "偶作登楼粲，遥怜运甓陶。",
      "为牺宁未悟，吓鼠信相遭。",
      "去病当求艾，惩邪务斥蒿。",
      "狂歌叩牛角，宝剑拭鹈膏。",
      "出处从容甚，亲朋问讯劳。",
      "真无千里马，岂少九方皋。",
      "吉筮从鸣鹤，飞轮驾巨鳌。",
      "披襟逢吐哺，雅韵续题糕。",
      "五岭氛犹炽，残冬阵再鏖。",
      "尽教濡盾墨，曾未纳靴刀。",
      "奏凯期真速，旌庸典滥叨。",
      "早知平猃狁，会且出临洮。",
      "老树从侵雪，秋鹰欲脱绦。",
      "迢迢沙碛净，猎猎朔风饕。",
      "岁月争梭疾，英雄付浪淘。",
      "奇勋须习胆，余慧薄簪毫。",
      "审地追新息，持心念莫敖。",
      "何当裘带暇，更与鼓枹操。",
      "节度方移镇，书生分属櫜。",
      "驰驱情勉勉，瞻望思忉忉。",
      "回首违亲舍，冲寒泛客舠。",
      "常吟谢池草，待种武陵桃。",
      "适楚谋诚善，还吴意尚謟。",
      "本支期衍瓞，嘉会负弹璈。",
      "裾忍牵温峤，诗应报窦滔。",
      "承欢轻奉檄，乐道盍观濠。",
      "母曰酬知遇，儿行勿阻挠。",
      "终非为鸡肋，可许挽乌号。",
      "果惬平居愿，奚辞万里翱。",
      "将军矧充国，窃据异隗嚣。",
      "能识犬羊性，毋矜罴虎嗥。",
      "徙戎堪实塞，兴灭效庐漕。",
      "汉使收天马，周廷贡旅獒。",
      "请看长揖去，归橐谢葡萄。"
    ]
  },
  {
    "id": "adcfe4dbc91656988ee2d5c39b1d5127",
    "title": "东坡生日集外舅寓斋谨赋",
    "authorName": "吴观礼",
    "authorId": "adcfe4dbc9165698d1457b72030bc93c",
    "dynasty": "清",
    "content": [
      "奎宿在天光熊熊，千秋文府呼吸通。",
      "有时降精流玉虹，在宋则生苏长公。",
      "文章风骨凌华嵩，生当风寒晚节崇。",
      "真气直煦冰雪融，自能寿世包化工。",
      "当时毁誉浮云空，帝后动色知公忠。",
      "撤金莲炬宠眷隆，纵遭迁谪恩遇终。",
      "身行万里明益羾，安论磨蝎临命宫。",
      "今之坡老爰臂翁，平生梗概将毋同。",
      "陈笠屐图拜鞠躬，酒脯罗列簋有饛。",
      "恍陪觞咏黄楼东，语我旧事意态雄。",
      "凤台官阁甥馆中，诗思斗落如长洪。",
      "寿公满引流霞红，五十年来何匆匆。",
      "表忠宝墨新磨砻，西泠旧祠肃楹栊。",
      "讲堂梅雪方溟蒙，主公祠宇承流风。",
      "惜疏荐菊嗟转蓬，庭前瞻拜呼儿童。",
      "夜分催诗钵打铜，南飞一鹤声玲珑。",
      "我如子立邀青瞳，小草亦倚芝兰丛。",
      "玉堂著作才未充，时艰阅历忧心忡。",
      "世间荣落胡啬丰，惟三不朽德言功。",
      "居今稽古思何穷，再拜献诗公听聪。"
    ]
  },
  {
    "id": "adcfe4dbc91656985bc5683fe323c194",
    "title": "与谢舍人论文",
    "authorName": "吴观礼",
    "authorId": "adcfe4dbc9165698d1457b72030bc93c",
    "dynasty": "清",
    "content": [
      "震川望溪评迁《史》，谁欤述者后有王。蜀輶归来书满箧，此本斑驳留丹黄。",
      "炎云忽堕雨点白，门外车声动霹雳。挟书剥啄寻幽人，共手一编恣探索。",
      "波澜壮阔疑忘归，秋鹰欲下盘空飞。龙门奇谲不可状，薪火孰与扬余辉。",
      "东坡气似峻坂騧，昌黎古干无杂花。韩苏闳肆各有得，格判唐宋徒吁嗟。",
      "亦从精微造真放，江河浊浪纷淘沙。才力由来夸横绝，切理应须透冰雪。",
      "刘繁方简姚吐含，醉翁法嗣森成列。画师画马论神骏，骨肉相包始清稳。",
      "梅氏犹称具体微，余人率借空虚遁。中声要入黄钟宫，二京文艺罗西东。",
      "宅心醰粹性灵足，博厚期与《诗》《书》同。千秋义法求统宗，秘旨乃在葫芦中。",
      "行无地难且践迹，涉猎子长师扶风。"
    ]
  },
  {
    "id": "adcfe4dbc9165698e81991797f9199e7",
    "title": "星斗南",
    "authorName": "吴观礼",
    "authorId": "adcfe4dbc9165698d1457b72030bc93c",
    "dynasty": "清",
    "content": [
      "斗南一人大星坠，内讧外寇乃驯致。帐中自呼星斗南，骑箕天上回戎骖。",
      "平生未快屠鲸手，力挟丰隆海西走。岛夷千载未祠神，遂震威灵荐圭卣。",
      "中奉历朝天可汗，惟一个臣在庑右。写金教识麟凤姿，覆杯肯飨蒲萄酒。",
      "汉民掠买岁几千，惟神护持抚摩久。岂无虐死为鬼雄，会当搏噬奋功狗。",
      "吁嗟乎！男儿生不遑请缨，死将叫阍与帝争。不共戴天宁反兵，秽人何物来要盟。",
      "众仙排云孰可使，须骏马监傅介子。龟兹就戮匈奴臣，笑斩楼兰目壮士。",
      "灵旗既下犁鞬城，视我将星东北指。术赤遗封生虎狼，包藏祸心越疆理。",
      "神力驱除冰海头，铜柱拓边还万里。异姓藩开奇渥温，世捍牧圉承皇恩。",
      "声教四讫弥海垠，一洗诸派婆罗门。神兮归来配烝礿，丹青自有凌烟阁。"
    ]
  },
  {
    "id": "adcfe4dbc9165698512c47600600430c",
    "title": "蜀两生行",
    "authorName": "吴观礼",
    "authorId": "adcfe4dbc9165698d1457b72030bc93c",
    "dynasty": "清",
    "content": [
      "石城山顶窥峨眉，胚胎灵秀争幽奇。岷源水入锦江碧，奔流到海无尽时。",
      "两生生长山水窟，合有清气相扶持。我知两生名，初未识两生。",
      "五色动眸子，双璧夸连城。青鸾铩羽大鹏息，黄金之台高不极。",
      "有才自与岁月深，思闬何殊在京国。但令每饭念宵衣，莫辞三载聊家食。",
      "炎曦暍人行路难，十旬羁滞犹长安。长安冠盖富豪俊，事贤友仁良所欢。",
      "乔生好客肝肠热，门限将穿眼森铁。与人娓娓不忘规，言泉喷落离堆雪。",
      "毛生广坐兀徘徊，峭如石笋撑寒梅。闭门颂酒自孤枕，梦吞溟渤杯中来。",
      "一凔一煦颇殊致，两人测交敦古谊。携手同行胡弗徐，投诗话别忧时事。",
      "九州饥馑流民多，况闻苦旱家书至。荧惑摇芒室壁间，仰视太阳丽天驷。",
      "斗车凭戴筐，骑卫信环侍。雾雺升降岂有徵，榆桂参差且循次。",
      "汝今涕泣悲路歧，我剩凄凉已无泪。望云羡汝共言归，坐令兀兀吾心醉。",
      "不敢噂沓矜谈天，为汝少损摩兜鞬。殷忧启圣眷畴昔，先帝中兴方冲年。",
      "采芑江汉鞠师旅，驺虞麟趾依亲贤。拊膺玉几迭霜露，天荒地老愁神仙。",
      "宣仁尧舜终乾乾，所嗟中外多备员。及今英劭为时出，奋发犹可追先鞭。",
      "行矣各自爱，剑气腾星躔。愿友天下士，更揽形势全。",
      "南下吴淞叫精卫，西入夔巫号杜鹃。山泽崇朝有霖雨，畎亩要在能力肩。",
      "余生早衰盼双杖，道逢邛竹烦留连。"
    ]
  },
  {
    "id": "adcfe4dbc91656980f466c778f6fe586",
    "title": "将乞归示同志",
    "authorName": "吴观礼",
    "authorId": "adcfe4dbc9165698d1457b72030bc93c",
    "dynasty": "清",
    "content": [
      "别离在俄顷，一刻逾千金。",
      "茫茫百端集，匪独悲牙琴。",
      "白日自天上，浮云且勿侵。",
      "神仙谅虚语，忠孝珍素心。",
      "但恐同志少，终苦力弗任。",
      "掉头已巢父，淮南秋渐深。",
      "不见空中书，祖筵酒重斟。",
      "酒酣论古事，涕泪沾衣襟。",
      "圯上一谋面，赤松何日寻。",
      "僧寮芋初熟，未解长源簪。",
      "炊粱不就枕，息羽宁入林。",
      "岁月积薪暇，陟屺思故岑。",
      "眷言审出处，所愿加砭针。",
      "踟蹰乞片语，坐右以为箴。"
    ]
  },
  {
    "id": "adcfe4dbc91b41b672e138d765403d46",
    "title": "偶成",
    "authorName": "章文焕",
    "authorId": "adcfe4dbc91b41b6d1457b72d1457b72",
    "dynasty": "清",
    "content": [
      "人恒洁其身，弹冠而整衣。",
      "何如洁其志，澡雪以明几。",
      "濯濯金门柳，采采北山薇。",
      "荣枯本有定，执德庶无违。"
    ]
  },
  {
    "id": "adcfe4dbc91b41b671aca18755b5817a",
    "title": "三十志感",
    "authorName": "章文焕",
    "authorId": "adcfe4dbc91b41b6d1457b72d1457b72",
    "dynasty": "清",
    "content": [
      "少时期许竟如何，三十流光一掷梭。",
      "到处论交知已少，终年杜户感怀多。",
      "功名野店华胥梦，今古人心陆地波。",
      "漫诧近来精力减，寒风暑雨暗销磨。"
    ]
  },
  {
    "id": "adcfe4dbc91b41b6befaf5771f327ef5",
    "title": "九日同兄登君山",
    "authorName": "章文焕",
    "authorId": "adcfe4dbc91b41b6d1457b72d1457b72",
    "dynasty": "清",
    "content": [
      "翘首江峰帽欲倾，芒鞋踏破白云行。",
      "此间真是好山水，选胜其如两弟兄。",
      "满耳秋声高处触，十年诗思感中生。",
      "不知谁更吹同调，野菊岩花共品评。"
    ]
  },
  {
    "id": "adcfe4dbc91b41b605e23bd2b669bcd8",
    "title": "心斋叔秋夜读书图",
    "authorName": "章文焕",
    "authorId": "adcfe4dbc91b41b6d1457b72d1457b72",
    "dynasty": "清",
    "content": [
      "秋风吹庭树，入夜转清凉。",
      "芸窗百城拥，坐见新月光。",
      "博涉久忘年，嗒然慕羲皇。",
      "太古本无书，所用罔不臧。",
      "结绳臻上治，于道庸何伤。",
      "一画泄灵秘，如决堤去防。",
      "忧患始识字，况逐名利场。",
      "杂以百家言，矻矻堕渺茫。",
      "圣贤杳难继，俗学徒纷张。",
      "吾叔善读书，岂曰傲缥缃。",
      "矢志期人道，前哲追芳芳。",
      "雅尚学众异，我其共相羊。"
    ]
  },
  {
    "id": "adcfe4dbc922cd3baf44918d5036f701",
    "title": "弃妇篇",
    "authorName": "陈克劬",
    "authorId": "adcfe4dbc922cd3bd1457b72d1457b72",
    "dynasty": "清",
    "content": [
      "好月不常满，流波无重回。",
      "为妇被弃捐，委落同枯荄。",
      "君子申信义，三载亲结缡。",
      "既得托仁宇，永谓亲光仪。",
      "整我玳瑁簪，洁我翡翠帷。",
      "膏沐不时御，为君修容姿。",
      "君痒妾搔背，君饥妾视炊。",
      "君坐侍茵席，君行随履綦。",
      "君喜共愉悦，君怒同凄悲。",
      "身影两依附，清浊谁见嗤。",
      "长风从西来，比翼吹参差。",
      "时节一朝异，言语乃致危。",
      "霜威厉严冬，勿复回春熙。",
      "夹道蕙兰花，下堂不能顾。",
      "昔年从此来，今日从此去。",
      "妾来兰蕙芒，妾去荆棘长。",
      "含冤不用白，所虑君凄凉。",
      "君意本相亲，弃捐由妾命。",
      "君听偶不聪，岂谓出本性。",
      "不惜弃妾身，惧伤君子情。",
      "菅蒯虽见遗，君岂忘平生。",
      "文轩临玉墀，昔时燕坐处。",
      "今应以妾故，寂寞当日暮。",
      "流苏宝象床，鸳鸯昔双宿。",
      "今应以妾故，明月照单独。",
      "席上鹦鹉杯，壁间文绮琴。",
      "俱应以妾故，流尘日相寻。",
      "兰房深窈窕，留待新人入。",
      "愿言胜故人，毋使君意失。",
      "百番拂君意，岂无一日好。",
      "丑行在君心，勿为他人道。",
      "他人萍水俦，君妾昔绸缪。",
      "他人鄙妾行，亦复为君羞。",
      "广袖合欢襦，昔时君家物。",
      "持归不忍浣，上有君手泽。",
      "宝镜玉龙缠，妆台旧绣奁。",
      "贻留照新人，似妾依君前。",
      "君为杨柳枝，妾心杨柳丝。",
      "摇落有时遇，缠绵无尽时。"
    ]
  },
  {
    "id": "adcfe4dbc922cd3b3ffc141e9ccf50ab",
    "title": "春阴泥人孤怀难遣效何大复明月篇体为春阴曲以寄情得二百八十字",
    "authorName": "陈克劬",
    "authorId": "adcfe4dbc922cd3bd1457b72d1457b72",
    "dynasty": "清",
    "content": [
      "春寒著人如泼水，拥被不知残睡美。",
      "起来搴幔盼朝暾，堕地湿云飞不起。",
      "海棠一树娇春寒，几日春晴惜粉乾。",
      "阴多又压玉肌损，零落一庭红雨残。",
      "鹁姑多事声相唤，唤起春愁如雨乱。",
      "不语斜窗对落花，燕子微闻替花叹。",
      "此时何处不伤春，何处伤春不损神。",
      "绿杨津外扁舟子，红杏楼头殢酒人。",
      "君行江上蒙春雾，妾上江楼望江树。",
      "树长江远望难通，惟有分明梦来去。",
      "梦魂一夜到江南，妾意君心两不堪。",
      "有恨绿波添晓涨，无情烟树隐春帆。",
      "沈沈江上春帆重，帆迟苦被风吹送。",
      "行人望断最高楼，远水遥山寂如梦。",
      "却忆高楼红粉妆，鸭炉坐烬水沉香。",
      "搅愁百丈游丝重，惹恨千丝烟柳长。",
      "千丝百丈纷难理，侬亦闲情坐相似。",
      "白云迢递望何穷，红豆相思渺难已。",
      "闲斋寂寞下帘栊，故故欺人晓院风。",
      "散帙连编走红蠹，启窗方网罥青虫。",
      "一般有恨和谁诉，永昼迢迢等闲度。",
      "竟日伤春春不知，流莺啼过桃花去。"
    ]
  },
  {
    "id": "adcfe4dbc92a5df3196f76de6d0806c5",
    "title": "大蜀山道中",
    "authorName": "周济",
    "authorId": "adcfe4dbc92a5df38b6a80c3728f206c",
    "dynasty": "清",
    "content": [
      "更无落叶点征衣，莽莽平冈乱四围。",
      "地气远松浮水出，天风高雁掠人飞。",
      "穷边雪早兵权戢，腹郡晴佳麦渐肥。",
      "闻道村氓多佩犊，大车赋罢一歔欷。"
    ]
  },
  {
    "id": "adcfe4dbc92a5df347bfc3a943aa1e51",
    "title": "却寄家木君高云溪",
    "authorName": "周济",
    "authorId": "adcfe4dbc92a5df38b6a80c3728f206c",
    "dynasty": "清",
    "content": [
      "君甘离索今犹昔，我任飘零西复东。",
      "未死名心长短句，已通世法马牛风。",
      "宅边柳树容高隐，江上潮痕识短篷。",
      "送尽归鸿成一笑，五弦原不在琴中。"
    ]
  },
  {
    "id": "adcfe4dbc92a5df347bfc3a943747f27",
    "title": "却寄家木君高云溪",
    "authorName": "周济",
    "authorId": "adcfe4dbc92a5df38b6a80c3728f206c",
    "dynasty": "清",
    "content": [
      "我为善战千夫长，君是能耕万户侯。",
      "海上风云通士气，庭中貆特岂身谋。",
      "时平漫蓄三年艾，仙好权营百尺楼。",
      "落拓琴书潦草醉，莫将心事问吴钩。"
    ]
  },
  {
    "id": "adcfe4dbc92a5df3735c77411e4e9b1c",
    "title": "送别黄清溪",
    "authorName": "周济",
    "authorId": "adcfe4dbc92a5df38b6a80c3728f206c",
    "dynasty": "清",
    "content": [
      "淮南木落天雨霜，先生别我归江乡。",
      "江乡今年足稻秫，归酌春酒酣高堂。",
      "昨君未来我苦寂，日日马蹋河沙黄。",
      "盘雕眼疾细草死，风埃一道昏残阳。",
      "书生胡为衣短后，独吟无和声难扬。",
      "初闻君来色然喜，令子昔曾交短李。",
      "李子论交最有名，字学因兹测涯涘。",
      "握手便作云龙谭，乃识君书著皮里。",
      "君言枕葄四十年，落纸果化为云烟。",
      "君言静参恒累宿，吐舌果解生青莲。",
      "君言楚璞献已倦，十上不选张郎钱。",
      "君言作宫非所乐，游戏聊复来人间。",
      "下士闻之各大笑，谓我白痴君亦然。",
      "是时亢阳骄不雨，日秩陪祀清泠渊。",
      "苍生膏泽别有寄，我等冗散空相煎。",
      "秋风吹我过江去，接䍦倒著看青山。",
      "五旬小别意凄怆，夜梦往往逢君颜。",
      "重来见君话契阔，我病君归各飞越。",
      "君爱堆盘玉斧肥，我思压酒银针活。",
      "君今先归我亦去，冷落淮山剩寒树。",
      "他日相逢我荷瓢，君能戴笠真吾侣。"
    ]
  },
  {
    "id": "adcfe4dbc92a5df376aa84fbfbdd13e2",
    "title": "纳凉与陈生偶述",
    "authorName": "周济",
    "authorId": "adcfe4dbc92a5df38b6a80c3728f206c",
    "dynasty": "清",
    "content": [
      "病妇𡰠卧床，屑屑问米盐。",
      "老夫眼昏眵，业业翻书签。",
      "易观意岂悟，独到情各厌。",
      "一室尚为尔，何况飞与潜。"
    ]
  },
  {
    "id": "adcfe4dbc92a5df376aa84fb147663fe",
    "title": "纳凉与陈生偶述",
    "authorName": "周济",
    "authorId": "adcfe4dbc92a5df38b6a80c3728f206c",
    "dynasty": "清",
    "content": [
      "井鲋射敝瓮，鷐风便北林。",
      "自天畀鳞羽，各各穷高深。",
      "万变偶一合，旷代犹昨今。",
      "如何沈冥上，当世晞知音。",
      "渊渊渔阳鼓，沨沨嵇生琴。",
      "大福方默移，微名安所任。"
    ]
  },
  {
    "id": "adcfe4dbc92a5df376aa84fb6d642a12",
    "title": "纳凉与陈生偶述",
    "authorName": "周济",
    "authorId": "adcfe4dbc92a5df38b6a80c3728f206c",
    "dynasty": "清",
    "content": [
      "剑缑丝已劳，绣{刃止}不出室。客来偶摩挲，失口相叹惜。",
      "长跪谢客言，此剑本顽铁。丰城虽深埋，宝气必腾达。",
      "安有真龙泉，二纪仍挂壁。"
    ]
  },
  {
    "id": "adcfe4dbc92a5df376aa84fb84b3cdac",
    "title": "纳凉与陈生偶述",
    "authorName": "周济",
    "authorId": "adcfe4dbc92a5df38b6a80c3728f206c",
    "dynasty": "清",
    "content": [
      "苏门在人间，其庶寻孙登。",
      "鸾音不可即，云想空崚嶒。",
      "峨峨齿高屐，袅袅扶修藤。",
      "芊芊竹环宅，晻晻华盈塍。",
      "西山多华农，厥产吾其恒。"
    ]
  },
  {
    "id": "adcfe4dbc92a5df376aa84fb91c5ab92",
    "title": "纳凉与陈生偶述",
    "authorName": "周济",
    "authorId": "adcfe4dbc92a5df38b6a80c3728f206c",
    "dynasty": "清",
    "content": [
      "尊彝古生銴，文胜质已镌。",
      "埋璧珛满身，五德岂复全。",
      "嗜古匪适用，所宝在𣧻穿。",
      "遂令啖名者，老死故纸间。",
      "束发悟其非，垂老岂惑焉。",
      "精神傥别寄，稍久辄欲迁。",
      "赖兹隽永味，庶以消长年。"
    ]
  },
  {
    "id": "adcfe4dbc92a5df376aa84fb95e5bf83",
    "title": "纳凉与陈生偶述",
    "authorName": "周济",
    "authorId": "adcfe4dbc92a5df38b6a80c3728f206c",
    "dynasty": "清",
    "content": [
      "洗砚去宿墨，新墨发奇光。",
      "扫地去落叶，新叶生幽香。",
      "奈何录陈言，宝之若球琅。",
      "团团磨驴迹，步步袭故常。",
      "周旋方丈间，送此岁月长。",
      "鸴鸠犹决起，矧彼翚与翔。"
    ]
  },
  {
    "id": "adcfe4dbc92a5df3113db1e14a5701d8",
    "title": "放歌赠雁巢上人",
    "authorName": "周济",
    "authorId": "adcfe4dbc92a5df38b6a80c3728f206c",
    "dynasty": "清",
    "content": [
      "乐亦遣此生，哀亦遣此生，落笔千万言，略与数钱量米同硁硁。",
      "二竖牧羊羊已去，遗火空烧始量墓。九原龙蜕总成灰，可惜骊山松柏树。",
      "世人见景不见日，何况虚空本无色。欲乘元气亦易尔，复愁无处施鞭策。",
      "江河滔滔孰云东，下归墟沃焦昆仑。所藉高天偪人人著地，白榆欲落苦不易。",
      "天荒地老顷刻事，十二万年谁疏记。我怜盘古无奈何，一椎一凿真儿戏。"
    ]
  },
  {
    "id": "adcfe4dbc92a5df3113db1e1b36a4210",
    "title": "放歌赠雁巢上人",
    "authorName": "周济",
    "authorId": "adcfe4dbc92a5df38b6a80c3728f206c",
    "dynasty": "清",
    "content": [
      "悠悠白云触石起，石重云轻只如此。河伯无言海苦愁，苍茫一片绵秋水。",
      "浮萍两叶何青青，春风一夜吹忽生。罗浮离合为风雨，华首台高听山语。",
      "若非铁锁相钩连，便欲飘然趁潮去。去亦不可知，来亦不可知，海中巨鳌定有数，孰舍所戴而戴之？",
      "中庭百草各含露，荣枯相杂不相顾。老夫兀坐胡蝶来，蛛网檐头要黏汝。"
    ]
  },
  {
    "id": "adcfe4dbc933c1ecfd85f56cd5c59325",
    "title": "北行舟中作",
    "authorName": "杨昌光",
    "authorId": "adcfe4dbc933c1ecd1457b72d1457b72",
    "dynasty": "清",
    "content": [
      "谁云白俗与元轻，阵马风墙笔底横。",
      "万里云烟归客梦，一天雷雨挟江声。",
      "落花有憾眠寒蝶，杨柳无心坐晓莺。",
      "指点片帆相接处，征途多少别离情。"
    ]
  },
  {
    "id": "adcfe4dbc9371f93bae9aacc4c9db111",
    "title": "柬魏惟度",
    "authorName": "宗元",
    "authorId": "adcfe4dbc9371f93d1457b72d1457b72",
    "dynasty": "清",
    "content": [
      "小雨山楼不断飞，问君何事掩双扉。",
      "少焉雨歇钟初起，送得书声过翠微。"
    ]
  },
  {
    "id": "adcfe4dbc938dc89e2ee2d967808a641",
    "title": "颂刘谦山邑侯",
    "authorName": "杨希三",
    "authorId": "adcfe4dbc938dc89d1457b72d1457b72",
    "dynasty": "清",
    "content": [
      "治法胥缘理与情，理情兼尽政斯平。",
      "四方但觉安耕凿，终岁相传少讼争。"
    ]
  },
  {
    "id": "adcfe4dbc938dc89e2ee2d966a20515a",
    "title": "颂刘谦山邑侯",
    "authorName": "杨希三",
    "authorId": "adcfe4dbc938dc89d1457b72d1457b72",
    "dynasty": "清",
    "content": [
      "经济文章共一途，宰官犹是大名儒。",
      "抡才自有真衡鉴，拔萃超凡总不诬。"
    ]
  },
  {
    "id": "adcfe4dbc938dc89e2ee2d962ba833c5",
    "title": "颂刘谦山邑侯",
    "authorName": "杨希三",
    "authorId": "adcfe4dbc938dc89d1457b72d1457b72",
    "dynasty": "清",
    "content": [
      "旱潦灾荒实可忧，频将水利细推求。",
      "浚源岂特通舟楫，高下农田得有秋。"
    ]
  },
  {
    "id": "adcfe4dbc938dc89e2ee2d9611886e53",
    "title": "颂刘谦山邑侯",
    "authorName": "杨希三",
    "authorId": "adcfe4dbc938dc89d1457b72d1457b72",
    "dynasty": "清",
    "content": [
      "纺织江乡处处同，年来生计巳皆穷。",
      "为兴蚕茧舒民困，补救群推第一功。"
    ]
  },
  {
    "id": "adcfe4dbc938dc89e2ee2d96a223cab4",
    "title": "颂刘谦山邑侯",
    "authorName": "杨希三",
    "authorId": "adcfe4dbc938dc89d1457b72d1457b72",
    "dynasty": "清",
    "content": [
      "钟鼓笙镛瑟与琴，而今节奏久销沈。",
      "清风江上来师旷，釐订常悬一片心。"
    ]
  },
  {
    "id": "adcfe4dbc93c21066585595a3ca7737f",
    "title": "访梅",
    "authorName": "陈廷植",
    "authorId": "adcfe4dbc93c210668c694de277a78fc",
    "dynasty": "清",
    "content": [
      "传来消息这番新，春满孤山探问频。",
      "若识予心虚似竹，臞仙应笑遇知人。"
    ]
  },
  {
    "id": "adcfe4dbc946c45ccde0239340c2120c",
    "title": "夏夕",
    "authorName": "张大法",
    "authorId": "adcfe4dbc946c45cd1457b72d1457b72",
    "dynasty": "清",
    "content": [
      "烦暑消清夜，幽思入静林。",
      "好风时在树，明月动长吟。",
      "涧曲穿流细，花深落影沈。",
      "石阑贪久坐，凉气满衣襟。"
    ]
  },
  {
    "id": "adcfe4dbc946c45cfac010ebbbeb42d4",
    "title": "望华山",
    "authorName": "张大法",
    "authorId": "adcfe4dbc946c45cd1457b72d1457b72",
    "dynasty": "清",
    "content": [
      "晓过华阴道，遥闻古寺钟。",
      "下方才一望，天外削三峰。",
      "仙掌擎朝日，苍龙卧老松。",
      "西来几点雨，变作青芙蓉。"
    ]
  },
  {
    "id": "adcfe4dbc946c45c44d407014d1c5f52",
    "title": "秋思同彭湘南赋",
    "authorName": "张大法",
    "authorId": "adcfe4dbc946c45cd1457b72d1457b72",
    "dynasty": "清",
    "content": [
      "西风鸣古树，天地气萧森。",
      "叶瘦千山色，人空万壑心。",
      "清琴间昼永，高雁入云沈。",
      "之子不归去，幽林枉自深。"
    ]
  },
  {
    "id": "adcfe4dbc956ae5a4fba234b05faec11",
    "title": "渡淮水至翰东作",
    "authorName": "康曾定",
    "authorId": "adcfe4dbc956ae5ad1457b72d1457b72",
    "dynasty": "清",
    "content": [
      "击楫渡淮水，晴波漾绿蘋。",
      "估帆低落日，津鼓急行人。",
      "地僻承凋㩻，时艰赖拊循。",
      "近来风俗改，牛犊满村屯。"
    ]
  },
  {
    "id": "adcfe4dbc956ae5a12452a258b5a16d1",
    "title": "信阳贤隐寺",
    "authorName": "康曾定",
    "authorId": "adcfe4dbc956ae5ad1457b72d1457b72",
    "dynasty": "清",
    "content": [
      "出郭不数里，远闻清磬声。",
      "四围山匝沓，一径石空铿。",
      "寺古凋墙画，僧贫戛釜羹。",
      "是谁充隐处，应有佛知名。"
    ]
  },
  {
    "id": "adcfe4dbc956ae5a7200f158bcf3c87d",
    "title": "葵园阻雨",
    "authorName": "康曾定",
    "authorId": "adcfe4dbc956ae5ad1457b72d1457b72",
    "dynasty": "清",
    "content": [
      "暑雨淹行旆，芳园且驻骢。",
      "几曾来季札，今日卧元龙。",
      "山马能人语，庭花带酒容。",
      "最宜窗拓处，如盖一青松。"
    ]
  },
  {
    "id": "adcfe4dbc968a23c6de582ae7fc321b6",
    "title": "陶然亭",
    "authorName": "江藻",
    "authorId": "adcfe4dbc968a23cd1457b72d1457b72",
    "dynasty": "清",
    "content": [
      "家世结庐江汉上，黄鹄溪头独来往。",
      "一朝作吏去乡邦，闽海滇云叹鞅掌。",
      "却辞五马入皇都，手板炉香画省趋。",
      "敢谓诗人例水部，欣当盛世分工虞。",
      "晨光到署荷同辈，清漏入朝联友于。",
      "心间恒看紫塞雁，身勤惯听城头乌。",
      "荐达频加思效职，列厂纵横辨埏埴。",
      "庀材鸠工古所重，和土钧泥今倍力。",
      "纷剧宁教阻静便，聊寻丈室学安禅。",
      "绳床棕拂依初地，粥鼓钟鱼响梵天。",
      "每憩西偏意疏豁，遥峰爽气当吾前。",
      "帝城近抱若几案，方塘碧水淼淼泉。",
      "凭高俯瞰百里内，南山一带相钩连。",
      "于兹卜筑颇轩敞，风光澄淡景物妍。",
      "凿基列砌不数武，架楹覆瓦期牢坚。",
      "结构虽微可乘兴，槐眉小署名陶然。",
      "自春徂夏频来此，伫立晴檐还隐几。",
      "蒹葭摇曳出人家，鸥鹭蹁跹下池水。",
      "凉宵千顷霁月明，霜天万灶寒烟起。",
      "三时眺望尽有得，老树寺门闲徙倚。",
      "绿野平泉总莫论，一丘一壑兹焉是。",
      "游寓方当辇毂下，跏趺直在祇园里。",
      "诸公携酒肯经过，觞咏相将俱色喜。",
      "我生怀抱本陶然，坐卧其间亦足矣。",
      "九衢车马日纷驰，谁信鹪鹩寄一枝。",
      "他年纵与京尘远，尚想西山拄笏时。"
    ]
  },
  {
    "id": "adcfe4dbc9693376e784426d3cd2c48b",
    "title": "夫子以事赴金陵旬月未归寄诗代柬",
    "authorName": "张元默",
    "authorId": "adcfe4dbc9693376d1457b72d1457b72",
    "dynasty": "清",
    "content": [
      "竟夕秋风怯晓寒，客中珍重卜加餐。",
      "愁心江上思何极，诗句眉边字未安。",
      "扰攘虫沙悲梦幻，纵横蠹简理丛残。",
      "秦淮风月今何似，莫向眉楼乞画兰。"
    ]
  },
  {
    "id": "adcfe4dbc96933766a617614fc90eb50",
    "title": "樊樊山先生赐题双修阁近作诗片七律一首谨次元韵赋谢",
    "authorName": "张元默",
    "authorId": "adcfe4dbc9693376d1457b72d1457b72",
    "dynasty": "清",
    "content": [
      "吐握常开北海尊，三吴士女昔沾恩。",
      "探骊艺苑传仙笔，化鹤桑田忆梦痕。",
      "汲古曾稽中垒传，学诗欲叩鲁班门。",
      "前人牙慧休重拾，手泽长真十卷存。"
    ]
  },
  {
    "id": "adcfe4dbc96933766a617614caef1ca2",
    "title": "樊樊山先生赐题双修阁近作诗片七律一首谨次元韵赋谢",
    "authorName": "张元默",
    "authorId": "adcfe4dbc9693376d1457b72d1457b72",
    "dynasty": "清",
    "content": [
      "稽首慈云礼世尊，我闻如是莫酬恩。",
      "金鲵胡耇春难老，玉蝀清游月有痕。",
      "谢韫因风惭咏絮，袁安卧雪不开门。",
      "舞雩沂水饶真契，温伯无言道已存。"
    ]
  },
  {
    "id": "adcfe4dbc96933766a61761436e4ec4a",
    "title": "樊樊山先生赐题双修阁近作诗片七律一首谨次元韵赋谢",
    "authorName": "张元默",
    "authorId": "adcfe4dbc9693376d1457b72d1457b72",
    "dynasty": "清",
    "content": [
      "酌兕思称竹叶尊，司书辟蠹学长恩。",
      "相思南国拈红豆，入望西山扫黛痕。",
      "旧稿手钞《居士集》，新庐指点大乘门。",
      "闲游古寺温诗梦，留得枯荷叶半存。"
    ]
  },
  {
    "id": "adcfe4dbc9693376ea4c331c715b652b",
    "title": "题瓶社诗录后",
    "authorName": "张元默",
    "authorId": "adcfe4dbc9693376d1457b72d1457b72",
    "dynasty": "清",
    "content": [
      "鹁鸽峰高接翠微，楼台无地逐臣归。",
      "骑箕幸在升平世，柏社迁移事更非。"
    ]
  },
  {
    "id": "adcfe4dbc9693376ea4c331c081a7eb3",
    "title": "题瓶社诗录后",
    "authorName": "张元默",
    "authorId": "adcfe4dbc9693376d1457b72d1457b72",
    "dynasty": "清",
    "content": [
      "官拜司农媲昔贤，龙蛇起起厄辰年。",
      "文章忠孝传千古，射羿逄蒙愧九泉。"
    ]
  },
  {
    "id": "adcfe4dbc9693376ea4c331c3f69d171",
    "title": "题瓶社诗录后",
    "authorName": "张元默",
    "authorId": "adcfe4dbc9693376d1457b72d1457b72",
    "dynasty": "清",
    "content": [
      "襟袖西山爽气佳，江亭荐芷绝尘埃。",
      "瓶庐衣钵传无限，几辈伤心似郑斋。"
    ]
  },
  {
    "id": "adcfe4dbc96933760a56a05d40b2227c",
    "title": "己未六月二十一日欧公生日从郑斋夫子往游北海又至高庙访西涯故址归已薄暮夫子成五古三章命元默同作",
    "authorName": "张元默",
    "authorId": "adcfe4dbc9693376d1457b72d1457b72",
    "dynasty": "清",
    "content": [
      "六一先生人中龙，四十作记称醉翁。生日喜与荷花近，曲翻《金缕》杯碧筒。",
      "荷风送香气疏放，离宫小憩幽襟旷。铜驼卧棘漫生悲，玉鹭眠花不惊浪。",
      "巾车早出侍清游，琼岛春阴十二楼。金风萧飒酿秋意，一雨祓尽羁人愁。",
      "回车更访西涯迹，左徒故宅凭传述。庐陵接武有长沙，天爱名贤付仙笔。",
      "季夏生日多诗人，欧李相差仅一旬。前有山谷后宾谷，西江诗派潆澜沦。",
      "笥河吟舫传诗帙。贞悯忠魂寄绡匹。更有闺媛方白莲，巧与荷花共生日。",
      "我惭郑婢略知诗，仰止前贤类管窥。嘉祐文章推雅正，贞元朝士少留遗。",
      "夫子能文射雕手，藏精养晦耽诗酒。傥教生在庆历年，及门定附苏曾后。",
      "忧患馀生阅海桑，研摩六籍法欧阳。《诗》笺《礼》注时稽古，酒洌鱼肥自引觞。",
      "前贤相业都如梦，谪宦夷陵任嘲讽。篇章元气幸长留，夜赋秋声同惜诵。",
      "西涯积水映楼台，乐府流传笛韵哀。祭酒诗龛勤啸咏，相公墓草杂莓苔。",
      "暝色催人越吟苦，归途带笠随臣甫。吾侪人海一鸥浮，惟有斯文寿千古。"
    ]
  },
  {
    "id": "adcfe4dbc9693376d4e9c668fe72e2ad",
    "title": "辛酉六月十八日为完颜恽太君星联生日元默来归之年师郑夫子即以国朝闺秀正始集授之爰于中庭设瓜果陈诗以祭谨赋五古四十韵",
    "authorName": "张元默",
    "authorId": "adcfe4dbc9693376d1457b72d1457b72",
    "dynasty": "清",
    "content": [
      "乾隆卅八年，六月十八日，太君实诞生，婉娩秉贞质。",
      "逮归泰安君，黾勉心如一。王姑与尊嫜，盥馈礼祗率。",
      "视听无形声，翱翔慎愆失。教子为国桢，提撕警纤密。",
      "聪明忌露尽，夏峰语重述。名言书诸绅，三命戒骄溢。",
      "贤嗣出临民，梦帝赍良弼。黔荆与皖豫，板舆欢绕膝。",
      "治河复明刑，慈训周且悉。才足济民物，须眉讵能匹。",
      "馀事为诗歌，锦鸡传典帙。钜集蒐正始，表章及遗轶。",
      "周《雅》咏思斋，《郑风》薙淫泆。山河赋笄珈，葑菲采圭筚。",
      "凤翙萃雍喈，牛毛细梳栉。有才不自矜，谦抑温而栗。",
      "懿范树璇闺，娥眉谢众嫉。二曲有遗书，校刊正屈诘。",
      "宝录绍中垒，青藜光照室。著作炳千秋，英声由茂实。",
      "悲余少也贱，流离撄疢疾。巾栉事夫子，夙夜劬占毕。",
      "未谙九嫔学，粗解五字律。瓣香奉阳湖，冀免张目叱。",
      "温风以时至，瓜果荐芬苾。亭亭擢芙蕖，唧唧鸣蟋蟀。",
      "风琴杂象鞮，聊当舞庭佾。更忆清于君，独擅写生笔。",
      "粉墨映日光，传神呼欲出。南田有嗣音，行辈姑与侄。",
      "恽氏洵多才，诗画精艺术。艺术讵足夸，坤道协贞吉。",
      "吁嗟世泯棼，巾帼流荡佚。往哲有典型，廉隅守秩秩。",
      "余生虽恨晚，雅慕清庙瑟。敢效柳是狂，幸事梁鸿逸。",
      "遗集夙胝沫，随行执丹漆。淑灵傥佑我，诗思兰芽茁。"
    ]
  },
  {
    "id": "adcfe4dbc96933761bc264f8136ca2c6",
    "title": "书张樵野侍郎铁画楼诗续钞后",
    "authorName": "张元默",
    "authorId": "adcfe4dbc9693376d1457b72d1457b72",
    "dynasty": "清",
    "content": [
      "万里投荒去不还，竟难生入玉门关。",
      "荷戈一集声哀怨，魂魄犹应恋故山。",
      "身经九死轻戈壁，地远重边到玉河。",
      "空向岁朝占吉语，文禽终触北山罗。"
    ]
  },
  {
    "id": "adcfe4dbc9693376901ec3a1bb4712ff",
    "title": "秋日清晨从游法源寺归而赋此",
    "authorName": "张元默",
    "authorId": "adcfe4dbc9693376d1457b72d1457b72",
    "dynasty": "清",
    "content": [
      "钝根不解禅，爱游禅悦地。",
      "凌晨叩关入，松篁发幽翠。",
      "谡谡清风生，泠然有秋意。",
      "无量三昧力，功德绝思议。",
      "龙象眩耳目，虫鼠哂肝臂。",
      "略参微妙机，同证澹泊志。",
      "佛堂长明镫，白昼犹生穗。",
      "尘寰方扰扰，贪痴兼媢忌。",
      "虎豹竞噬人，九阍天亦醉。",
      "愿仗佛力宏，三灵宅澄粹。",
      "花雨散缤纷，息此曼衍戏。",
      "循廊屡徘徊，联吟触诗思。",
      "因风惭道韫，雅人发深致。",
      "丁香媚三春，花时纵游骑。",
      "隘巷苦喧阗，如琴骋六辔。",
      "今日何寂寞，启扃藓阴腻。",
      "深林静无人，隔沼馀残芰。",
      "珍禽时一鸣，竹径憩森邃。",
      "扑尽东华尘，雅宜北窗睡。",
      "静中有至乐，不须著一字。",
      "兴尽返寓庐，牢愁散羁寄。",
      "相对欲忘言，沆瀣有真契。",
      "同悟木樨香，犹闻松子坠。"
    ]
  },
  {
    "id": "adcfe4dbc96933760bc53c041a87756a",
    "title": "辛酉九月十九展重阳日从郑斋夫子登陶然亭感赋二律即次夫子重九登遥集楼韵",
    "authorName": "张元默",
    "authorId": "adcfe4dbc9693376d1457b72d1457b72",
    "dynasty": "清",
    "content": [
      "一角西山送晚凉，霜风飒飒倚斜阳。时逢阳九秋笳怨，节近冬初夜漏长。",
      "子美放歌非纵酒，义山惆怅是清狂。华云缑鹤论诗品，意绪萧闲接混茫。",
      "鹅鹳纵横角与张，中原龙战筮玄黄。西京文物思丰镐，东海舆图失乐浪。",
      "黯澹鞠华留晚节，丛残芦荻散幽香。《黍离》行迈《王风》降，迹熄无诗孰补亡。"
    ]
  },
  {
    "id": "adcfe4dbc96da899f58e45b3e391f230",
    "title": "读史有感",
    "authorName": "吕汝修",
    "authorId": "adcfe4dbc96da8996ae07dcb68148596",
    "dynasty": "清",
    "content": [
      "河山俨类一棋枰，覆雨翻云倒复倾。",
      "南渡天骄能蹙国，中原地缩讳言兵。",
      "雄才有限谁匡乱，好景无多是太平。",
      "千古兴亡仍往辙，抛书掩卷泪纵横。"
    ]
  },
  {
    "id": "adcfe4dbc96da899deeaab78143a54f5",
    "title": "子亦见赠非余所能当因次原韵答之",
    "authorName": "吕汝修",
    "authorId": "adcfe4dbc96da8996ae07dcb68148596",
    "dynasty": "清",
    "content": [
      "孤轮明月撑晴空，骐骥纵横万马中。",
      "海阔能容奔海水，帆高时借挽帆风。",
      "春秋皮里天分黑，肠肾文章日映红。",
      "一事输君长记取，男儿作健不沙虫。"
    ]
  },
  {
    "id": "adcfe4dbc96da899fc15ce4196e6b161",
    "title": "赠仙根南行",
    "authorName": "吕汝修",
    "authorId": "adcfe4dbc96da8996ae07dcb68148596",
    "dynasty": "清",
    "content": [
      "骊驹出饯赋南征，酒满金樽空复情。",
      "落叶秋风添别绪，青山红树送君行。",
      "千秋真赏怀吴苪，盖世奇才爱贾生。",
      "海底珊瑚无限好，一枝红压赤嵌城。"
    ]
  },
  {
    "id": "adcfe4dbc96da8992a3cefd4d5e49fb2",
    "title": "留星侯度岁",
    "authorName": "吕汝修",
    "authorId": "adcfe4dbc96da8996ae07dcb68148596",
    "dynasty": "清",
    "content": [
      "年来鹅秫足新醅，细雨斜风镇日催。",
      "莫负天公工酝酿，流杯醉看百花开。",
      "当门几树老桃花，一到春来烂似霞。",
      "拾得红霞和酒咽，筱云深处是仙家。",
      "西偏竹木湛清幽，鸟语花香也足游。",
      "燕子窥帘兰拜岁，敲诗齐上读书楼。",
      "两军相对静御枚，画纸为棋亦快哉。",
      "银烛四围屏缭绕，何妨战过一春来。",
      "争说一年春富贵，人生几个不销魂。",
      "白茶如雪红如火，我有芳园莫出门。",
      "楼外青山郭外田，双流燕尾绕堤前。",
      "缘堤种得千条柳，泄漏春光剧可怜。"
    ]
  },
  {
    "id": "adcfe4dbc979df7ca82749b77fd94b24",
    "title": "题徐吉云军门玉照",
    "authorName": "卢典",
    "authorId": "adcfe4dbc979df7cd1457b72d1457b72",
    "dynasty": "清",
    "content": [
      "天生韬略罕能侔，知是名人起剪俦。",
      "万里沙涛经久测，半生戎马未曾休。",
      "译材通达孚时望，儒将雍容重上游。",
      "一片雄心忘老至，虎头燕颔定封侯。"
    ]
  },
  {
    "id": "adcfe4dbc9ac5d1410738f836e3f1435",
    "title": "感事",
    "authorName": "李逊",
    "authorId": "adcfe4dbc9ac5d14d1457b72d1457b72",
    "dynasty": "清",
    "content": [
      "东北扬烽火，纤儿启衅年。",
      "筹边资李牧，奉使重张骞。",
      "民命生谁恃，天骄祸未延。",
      "朔方言纪载，备乘有新编。"
    ]
  },
  {
    "id": "adcfe4dbc9b5445211178c386c5eb772",
    "title": "春雨书事用寇忠悯韵",
    "authorName": "杭世骏",
    "authorId": "adcfe4dbc9b544525cf21ce329957047",
    "dynasty": "清",
    "content": [
      "一径蒙蒙地，端居感寸心。",
      "乱飘鱼火失，寒逐野塘深。",
      "云阔迷新树，岩低匿暝禽。",
      "明朝阻幽兴，无分策疏林。"
    ]
  },
  {
    "id": "adcfe4dbc9b54452e2e874b808994ea0",
    "title": "黄木湾望浴日亭",
    "authorName": "杭世骏",
    "authorId": "adcfe4dbc9b544525cf21ce329957047",
    "dynasty": "清",
    "content": [
      "遥下舟中拜，心仪浴日亭。",
      "曦光终古白，海气一重青。",
      "鸟立旌麾肃，龙归草树胜。",
      "山川真浩荡，愁望转松惺。"
    ]
  },
  {
    "id": "adcfe4dbc9b5445234ec15b1dc3fc627",
    "title": "题陈元孝遗象",
    "authorName": "杭世骏",
    "authorId": "adcfe4dbc9b544525cf21ce329957047",
    "dynasty": "清",
    "content": [
      "南村晋处士，汐社宋遗民。",
      "湖海归来客，乾坤定后身。",
      "竹堂吟暮雨，山鬼哭萧晨。",
      "莫向厓门去，霜风正扑人。"
    ]
  },
  {
    "id": "adcfe4dbc9b5445234ec15b14efc28c5",
    "title": "题陈元孝遗象",
    "authorName": "杭世骏",
    "authorId": "adcfe4dbc9b544525cf21ce329957047",
    "dynasty": "清",
    "content": [
      "秋井苔花渍，荒庐蜃气蒸。",
      "飞潜两难问，忧患况相仍。",
      "拄策非关老，裁衣只学僧。",
      "凄凉怀古意，岂是屈梁能。"
    ]
  },
  {
    "id": "adcfe4dbc9b5445234ec15b1b00da6b5",
    "title": "题陈元孝遗象",
    "authorName": "杭世骏",
    "authorId": "adcfe4dbc9b544525cf21ce329957047",
    "dynasty": "清",
    "content": [
      "巢覆仍完卵，皇天本至公。",
      "《蓼莪》篇久废，薇蕨采应空。",
      "劫已归龙汉，家犹祭鬼雄。",
      "等身遗著在，泉下告而翁。"
    ]
  },
  {
    "id": "adcfe4dbc9b5445234ec15b1a3d1db5c",
    "title": "题陈元孝遗象",
    "authorName": "杭世骏",
    "authorId": "adcfe4dbc9b544525cf21ce329957047",
    "dynasty": "清",
    "content": [
      "岭海论《风》《雅》，平生一瓣香。",
      "晓音动岩壑，幽意到羲皇。",
      "掩卷惊波定，停杯落日黄。",
      "清高仰遗象，肃拜涕沾裳。"
    ]
  },
  {
    "id": "adcfe4dbc9b5445234ec15b115430486",
    "title": "题陈元孝遗象",
    "authorName": "杭世骏",
    "authorId": "adcfe4dbc9b544525cf21ce329957047",
    "dynasty": "清",
    "content": [
      "袁粲能无传，嵇康亦有儿。",
      "古人谁汝匹，信史岂吾欺。",
      "寂寞徒看画，苍凉只益诗。",
      "怀贤兼论世，凄绝卷还时。"
    ]
  },
  {
    "id": "adcfe4dbc9b544525512ad2815c7cc7c",
    "title": "同籍有戍遣之事寄诗奉慰",
    "authorName": "杭世骏",
    "authorId": "adcfe4dbc9b544525cf21ce329957047",
    "dynasty": "清",
    "content": [
      "来日何当叹大难，生全须信主恩宽。",
      "三千碛道黄花古，一两轮啼素载寒。",
      "去国定知无胜饯，破家岂为爱微官。",
      "东西南北惟君使，好作王程戴斗看。"
    ]
  },
  {
    "id": "adcfe4dbc9b544524923a99e008d622b",
    "title": "书燉煌集后寄顾行人之珽三水",
    "authorName": "杭世骏",
    "authorId": "adcfe4dbc9b544525cf21ce329957047",
    "dynasty": "清",
    "content": [
      "指掌西陲聚米图，岩疆版筑集烝徒。",
      "天开敕勒穹庐远，地拓瓜沙戍垒孤。",
      "鸡塞梦寒飞锦段，雁关烽息閟金符。",
      "冰霜诗句贤劳绩，补入《燉煌实录》无。"
    ]
  },
  {
    "id": "adcfe4dbc9b54452bef4cd8bac2b576a",
    "title": "大竿岭",
    "authorName": "杭世骏",
    "authorId": "adcfe4dbc9b544525cf21ce329957047",
    "dynasty": "清",
    "content": [
      "荡胸力抵江风大，云护行缠上杳冥。",
      "纳日危冈收晚翠，倚天孤障入遥青。",
      "一竿高下中分界，七建回盘此作经。",
      "九百江关方历尽，暂抛筇杖拜山灵。"
    ]
  },
  {
    "id": "adcfe4dbc9b54452bc9feb310e122e7e",
    "title": "出国门作",
    "authorName": "杭世骏",
    "authorId": "adcfe4dbc9b544525cf21ce329957047",
    "dynasty": "清",
    "content": [
      "西风凉入祫衣轻，似促羁人出凤城。",
      "雁隔断云联远阵，马冲残月带班声。",
      "湖山待我看秋色，驿路从头问旧名。",
      "稍喜渐能除妄想，仁祠还证古先生。"
    ]
  },
  {
    "id": "adcfe4dbc9b54452bc9feb31e0ff8533",
    "title": "出国门作",
    "authorName": "杭世骏",
    "authorId": "adcfe4dbc9b544525cf21ce329957047",
    "dynasty": "清",
    "content": [
      "尘涨都亭失翠微，一行风柳扑人飞。",
      "蝶将晒午先垂翅，荷为延秋早褪衣。",
      "七载旧游程可按，卅年壮志事全违。",
      "穷檐肯负名山业，史稿还堪证昔非。"
    ]
  },
  {
    "id": "adcfe4dbc9b54452fa40633afafc1ee7",
    "title": "送赵一清南归",
    "authorName": "杭世骏",
    "authorId": "adcfe4dbc9b544525cf21ce329957047",
    "dynasty": "清",
    "content": [
      "此去犹乘薄笨车，霜凄风急渺愁予。",
      "耦耕旧约词空费，作伴还乡愿又虚。",
      "淮楚流亡方辗转，江湖耆旧几乘除。",
      "平生一段怀人意，为尔临歧雪涕书。"
    ]
  },
  {
    "id": "adcfe4dbc9b54452d872ac8d3b31e8d8",
    "title": "梅岭",
    "authorName": "杭世骏",
    "authorId": "adcfe4dbc9b544525cf21ce329957047",
    "dynasty": "清",
    "content": [
      "绝险谁教一线通，雄关横截岭西东。",
      "搀天路迥盘蛇细，拔地峰奇去雁空。",
      "戍草乱侵萧勃垒，阵云遥堕尉陀宫。",
      "荒祠一拜张丞相，疏凿真能迈禹功。"
    ]
  },
  {
    "id": "adcfe4dbc9b544525a10d546cf050ac6",
    "title": "秋日独上五层楼望海",
    "authorName": "杭世骏",
    "authorId": "adcfe4dbc9b544525cf21ce329957047",
    "dynasty": "清",
    "content": [
      "千级层梯宛转过，浮云栖栋下承阿。",
      "楼船濑水思杨仆，黄屋蛮荒笑尉陀。",
      "蜃气三春侵画堞，騧夷百战息雕戈。",
      "茫茫涨海东南去，极目天涯涕泪多。"
    ]
  },
  {
    "id": "adcfe4dbc9b5445204c80cbecd157fe5",
    "title": "赠金观察志章",
    "authorName": "杭世骏",
    "authorId": "adcfe4dbc9b544525cf21ce329957047",
    "dynasty": "清",
    "content": [
      "江上银涛滚滚催，草堂刚对曲江开。",
      "横襟坐揽千峰秀，放笔平添万壑哀。",
      "海国苍茫徵故迹，霸图销歇出惊才。",
      "城南不少豪韩愈，眼见低头下拜来。"
    ]
  },
  {
    "id": "adcfe4dbc9b5445204c80cbe79449228",
    "title": "赠金观察志章",
    "authorName": "杭世骏",
    "authorId": "adcfe4dbc9b544525cf21ce329957047",
    "dynasty": "清",
    "content": [
      "两镇雄藩控制长，防秋千骑绕边墙。",
      "龙门山远开天险，马市台高压大荒。",
      "霜戟晓连沙草白，蜺旌晴卷塞尘黄。",
      "风生坐啸寻常事，难得威棱憺朔方。"
    ]
  },
  {
    "id": "adcfe4dbc9b5445204c80cbe8cea84df",
    "title": "赠金观察志章",
    "authorName": "杭世骏",
    "authorId": "adcfe4dbc9b544525cf21ce329957047",
    "dynasty": "清",
    "content": [
      "卅载论交洽纪群，瓣香心奉岂徒云。",
      "狂来我就《批鳞集》，归去公传誓墓文。",
      "海内清流余几辈，尊前明月止三分。",
      "相逢不用歌难老，细嚼黄花话旧闻。"
    ]
  },
  {
    "id": "adcfe4dbc9b54452ee2d656d7f9e3229",
    "title": "拱北楼",
    "authorName": "杭世骏",
    "authorId": "adcfe4dbc9b544525cf21ce329957047",
    "dynasty": "清",
    "content": [
      "荡荡双门势郁盘，危楼直北拱长安。",
      "莲花转漏铜龙咽，云叶栖檐铁凤寒。",
      "万里行完初放眼，九秋悲后独凭阑。",
      "失明气象层霄迥，可许孤臣彩笔干。"
    ]
  },
  {
    "id": "adcfe4dbc9b54452b625a56f5fc1689b",
    "title": "郁孤台",
    "authorName": "杭世骏",
    "authorId": "adcfe4dbc9b544525cf21ce329957047",
    "dynasty": "清",
    "content": [
      "丹枫匝岸双江丽，峻岭环川万户开。",
      "汗漫偶为乘蹻客，苍凉独上郁孤台。",
      "层楼飞鸟萦烟度，大壑惊涛辊石来。",
      "漠漠天风满归路，旋螺门巷半蒿莱。"
    ]
  },
  {
    "id": "adcfe4dbc9b54452b7fca9f2521a45aa",
    "title": "沙口守潮",
    "authorName": "杭世骏",
    "authorId": "adcfe4dbc9b544525cf21ce329957047",
    "dynasty": "清",
    "content": [
      "泼火微微雨，推篷静候潮。",
      "春风斤竹色，吹绿过沙腰。"
    ]
  },
  {
    "id": "adcfe4dbc9b5445233c3819290b3efad",
    "title": "禹城",
    "authorName": "杭世骏",
    "authorId": "adcfe4dbc9b544525cf21ce329957047",
    "dynasty": "清",
    "content": [
      "小市尘稀眼缬明，一街寒日筑球声。",
      "故人传说休官处，冷骑萧萧过禹城。"
    ]
  },
  {
    "id": "adcfe4dbc9b54452e52eace57b1c2a0b",
    "title": "沂州道中忆故园梅信",
    "authorName": "杭世骏",
    "authorId": "adcfe4dbc9b544525cf21ce329957047",
    "dynasty": "清",
    "content": [
      "买得梅花手自栽，清严标格共徘徊。",
      "荒城古驿人千里，一段生香拗不来。"
    ]
  },
  {
    "id": "adcfe4dbc9b54452e52eace5a134dd1a",
    "title": "沂州道中忆故园梅信",
    "authorName": "杭世骏",
    "authorId": "adcfe4dbc9b544525cf21ce329957047",
    "dynasty": "清",
    "content": [
      "吾家十笏小禅龛，清境迢迢梦亦谙。",
      "底事冰魂断消息，更无天气似江南。"
    ]
  },
  {
    "id": "adcfe4dbc9b54452b7a373d0b27f59e3",
    "title": "秋雨",
    "authorName": "杭世骏",
    "authorId": "adcfe4dbc9b544525cf21ce329957047",
    "dynasty": "清",
    "content": [
      "晓起屏山掩画螺，惊风有意撼槐柯。",
      "空阶几日苔痕合，脱叶飞来雨点多。"
    ]
  },
  {
    "id": "adcfe4dbc9b54452b7a373d0207a7631",
    "title": "秋雨",
    "authorName": "杭世骏",
    "authorId": "adcfe4dbc9b544525cf21ce329957047",
    "dynasty": "清",
    "content": [
      "雨横风斜昼少欢，茅堂高枕轴帘看。",
      "平阶沟水潜通壑，舄下喧涛更较寒。"
    ]
  },
  {
    "id": "adcfe4dbc9b54452b7a373d089bed738",
    "title": "秋雨",
    "authorName": "杭世骏",
    "authorId": "adcfe4dbc9b544525cf21ce329957047",
    "dynasty": "清",
    "content": [
      "岩扉过雨发寒皴，石色苍凉不见人。",
      "偶向翠廓闲倚拍，两枝红蓼漾秋鳞。"
    ]
  },
  {
    "id": "adcfe4dbc9b54452e512de9e0dfaf912",
    "title": "题严光传后",
    "authorName": "杭世骏",
    "authorId": "adcfe4dbc9b544525cf21ce329957047",
    "dynasty": "清",
    "content": [
      "坚卧难教姓氏埋，至今严濑有高台。",
      "若为不著羊裘钓，更有何人物色来。"
    ]
  },
  {
    "id": "adcfe4dbc9b54452e512de9e052457c5",
    "title": "题严光传后",
    "authorName": "杭世骏",
    "authorId": "adcfe4dbc9b544525cf21ce329957047",
    "dynasty": "清",
    "content": [
      "一卷《尚书》受业新，买驴给费剧艰辛。",
      "庐江尚有韩同舍，只说先生是故人。"
    ]
  },
  {
    "id": "adcfe4dbc9b544523f5b49e88f9e2e38",
    "title": "雨过净慈寺契原山堂听岭云上人弹琴",
    "authorName": "杭世骏",
    "authorId": "adcfe4dbc9b544525cf21ce329957047",
    "dynasty": "清",
    "content": [
      "萧条桫椤林，一雨转清绝。",
      "颖师净名室，孤影澹行迹。",
      "棱棱木叶衣，瘦骭遮不没。",
      "余事出声闻，结想渺林樾。",
      "散作一指禅，触响动超忽。",
      "七条泠泠弦，不与山水隔。",
      "晚花萎无香，幽径艳还灭。",
      "天高风露澄，戒缚破枯寂。",
      "潭潭木石心，钩拨见古拙。",
      "老猿蹑月听，遥峰堕空碧。"
    ]
  },
  {
    "id": "adcfe4dbc9b544529ac2760348ad2268",
    "title": "送同年金甡之东昌",
    "authorName": "杭世骏",
    "authorId": "adcfe4dbc9b544525cf21ce329957047",
    "dynasty": "清",
    "content": [
      "相守无欢悰，送子走马去。青枣不着花，纂纂在高树。",
      "赤心持奉子，将子尚无吐。布褐有石交，簪带少肺附。",
      "神明既不关，欢谑又何助。陈人负屯骨，握鉴定沟瞀。",
      "薄植期前修，驽足切遐慕。回首一蹉跌，万事叹错迕。",
      "期子金石坚，钦子文章富。惜子远行迈，郁勃发奇趣。",
      "鹊山秋在朝，华不秋在暮。朝暮鹊华间，秋色眉棱度。",
      "洒词搜清寒，渺渺澹思虑。维予砖瓦姿，磥砢掷霜露。",
      "谁能不雕厉，辗转自耽误。诵子历下诗，得阴雨恐惧。",
      "潘生珑无近情，此意或可语。索米良以艰，寄食岂容屡。",
      "久羁童仆疑，习见亲昵斁。九十月之交，余亦奋南翥。"
    ]
  },
  {
    "id": "adcfe4dbc9b544523d2b3469d0b35a13",
    "title": "酬丁处士钱送江口",
    "authorName": "杭世骏",
    "authorId": "adcfe4dbc9b544525cf21ce329957047",
    "dynasty": "清",
    "content": [
      "娟娟隔岸山，历历临江树。",
      "摇摇独客心，漠漠沙洲渡。",
      "褰裳送行舟，劳子远来赴。",
      "去住各艰辛，川涂莽回互。",
      "征侨嗟不逢，芳华怅迟暮。",
      "了思良会难，始省初心误。",
      "纡威入晚烟，不辨烟中路。",
      "饥禽解笑人，投老去丘墓。"
    ]
  },
  {
    "id": "adcfe4dbc9b544524b6a534467d42fb3",
    "title": "越秀山怀古",
    "authorName": "杭世骏",
    "authorId": "adcfe4dbc9b544525cf21ce329957047",
    "dynasty": "清",
    "content": [
      "峨峨越秀山，千古阅兴替。",
      "台隍夷夏交，月表秦楚际。",
      "缅维老夫佗，荆棘此剪薙。",
      "中原方逐鹿，兵甲惜劳弊。",
      "从容得辟疆，屈彊遂称帝。",
      "带海为藩维，蓖山作屏蔽。",
      "不知汉广大，颇恃兵锋锐。",
      "卓哉陆大夫，一语豁蒙曀。",
      "称臣请内属，蹶起解椎髻。",
      "朝台压闉阇，奕世永带砺。",
      "牝晨误远图，煽处乏调剂。",
      "戈船下牂牁，一往失重闭。",
      "险设衅可乘，时衰力能制。",
      "始知开国人，贬捐有深计。",
      "清朝息金革，旷宇喜开霁。",
      "秋风吹余花，孤客恣幽憩。",
      "日落树盘鸦，潮来城上蛎。",
      "江天雨苍茫，俯仰供流涕。",
      "岧峣腐史笔，凭吊落荒裔。"
    ]
  },
  {
    "id": "adcfe4dbc9b54452dc38fa5c6dec0fb7",
    "title": "中宿峡",
    "authorName": "杭世骏",
    "authorId": "adcfe4dbc9b544525cf21ce329957047",
    "dynasty": "清",
    "content": [
      "江流无直波，造化妙融结。",
      "凝此秋一湾，知几翠屏折。",
      "丛芦窈然青，危石蠢尔凸。",
      "岂愁顽蛟蹲，到寺渐奔泄。",
      "群峰密构接，高蹠忽踏裂。",
      "虹梁轶天半，垒石补空缺。",
      "千夫挽长茭，哀过啼猿切。",
      "迢迢孤蓬眠，况有万里别。"
    ]
  },
  {
    "id": "adcfe4dbc9b544526565c8b127d25684",
    "title": "大庙峡",
    "authorName": "杭世骏",
    "authorId": "adcfe4dbc9b544525cf21ce329957047",
    "dynasty": "清",
    "content": [
      "亭午泊中宿，已信江路陕。",
      "斜阳弄曛黄，迤入大庙峡。",
      "瀺灂几派冲，巀嵲两峰夹。",
      "横厓窥客舟，仰首黑云压。",
      "颇疑蛟龙宫，石柱颠倒插。",
      "怪石巧遮拦，层递俨置闸。",
      "缘坡被菅茅，过岭叫鹎鵊。",
      "冬江风景殊，喜值我来恰。",
      "舟师仄足行，背缆贴山胁。",
      "捷如倒饮猿，肩臂自相接。",
      "须臾下平冈，出险才一霎。",
      "平生慕飞仙，焉得终日挟。"
    ]
  },
  {
    "id": "adcfe4dbc9b54452d87addf3a0dc12ff",
    "title": "浈阳峡",
    "authorName": "杭世骏",
    "authorId": "adcfe4dbc9b544525cf21ce329957047",
    "dynasty": "清",
    "content": [
      "浈水从西来，苦被山势缚。两崖峙苍深，巨石互绵络。",
      "猛力不得骋，出坎仍𨁝跃，纵横漫晴沙，渐复展肩膊。",
      "坡陀排剑锋，十步九岞崿。岂烦灵胡劈，颇费鬼斧削。",
      "川涂信知艰，妙景本不恶。盘涡篙力微，转瞬几错愕。",
      "惊波溅篷窗，因险转得乐。𢥠魂久始宁，且就沙际泊。"
    ]
  },
  {
    "id": "adcfe4dbc9b544528484167b741da250",
    "title": "弹子矶",
    "authorName": "杭世骏",
    "authorId": "adcfe4dbc9b544525cf21ce329957047",
    "dynasty": "清",
    "content": [
      "数峰卧未起，一峰蹶然兴。",
      "团团敛珠规，潋潋经玉绳。",
      "遂令一卷石，乃得弹子称。",
      "坚刃削积铁，壁立不可升。",
      "刻画出众皱，细路生榛艿。",
      "压江始讶黑，窥舰俄愁崩。",
      "轻猱不敢踏，何况摩霄鹰。",
      "晨楫凌浩渺，万象资凭陵。",
      "抬头惮险艰，履薄增凌兢。",
      "卧思飞仙才，兴至何难登。",
      "袖中蝌蚪字，拿攫工镌誊。",
      "谛观仍荡荡，大笑同苍蝇。"
    ]
  },
  {
    "id": "adcfe4dbc9b544520884ed8803724a05",
    "title": "崇圣院",
    "authorName": "杭世骏",
    "authorId": "adcfe4dbc9b544525cf21ce329957047",
    "dynasty": "清",
    "content": [
      "香林曲抱流，竹户昼常阖。",
      "枯涧一彴横，清阴万竿纳。",
      "行逢幽鸟唤，径屡黄叶踏。",
      "古柏两离立，苍色照坏衲。",
      "植根忠孝王，历八百膢腊。",
      "孤筠倚檐空，忍草到阶合。",
      "瘦句传惠洪，余韵尚绕榻。",
      "缅怀缔造初，辛苦把茅搭。",
      "佛髻不受尘，禅枝稳栖鸽。",
      "寒烟冒蔬畦，不碍野花杂。",
      "漻然梵唱清，邻磬远相答。",
      "斜阳一挥手，路转见佛塔。"
    ]
  },
  {
    "id": "adcfe4dbc9b54452d47cf9062af9cb74",
    "title": "梵天寺",
    "authorName": "杭世骏",
    "authorId": "adcfe4dbc9b544525cf21ce329957047",
    "dynasty": "清",
    "content": [
      "佛塔在何许，斗折历隤坻。",
      "蜿蜒活笔锓，一卷陀罗尼。",
      "刺天交屹峙，拔地两崛奇。",
      "墙匡秋井塌，灵鳗无人知。",
      "复从坏殿壁，摸认青萝碑。",
      "诠诗没榛莽，坡韵亦尘缁。",
      "寻僧纵逸步，锉冷茶烟迟。",
      "窥颜镜元镜，乱叶堆荒陂。",
      "凝龙睡不醒，慌惚泉眼移。",
      "苍凉催晚色，周览凄心脾。",
      "山灵不留人，飒爽飘微飔。",
      "丹黄忽送望，奔赴恐后时。"
    ]
  },
  {
    "id": "adcfe4dbc9b5445299314f730dfd00f8",
    "title": "三一庵",
    "authorName": "杭世骏",
    "authorId": "adcfe4dbc9b544525cf21ce329957047",
    "dynasty": "清",
    "content": [
      "后时夫何忧，望收身亦到。",
      "沿缘委巷穷，四顾绝邻保。",
      "石泉活眼碧，漾漾舞寒藻。",
      "初从下界看，楼阁在林杪。",
      "涩磴诘屈穿，封径有密筱。",
      "肃然天风来，低拜石坛扫。",
      "丈室涵孤清，抚槛纵遐讨。",
      "了了江上山，落日衔更好。",
      "晷短兴逾高，惜景寸心悄。",
      "咄哉葛长庚，可惜先我老。",
      "遥兴既未能，流眄曷云少。",
      "迢迢江路长，健欲约归鸟。"
    ]
  },
  {
    "id": "adcfe4dbc9b54452b095f245917bd507",
    "title": "过赵一清用东坡梁左藏会饮傅国博家韵",
    "authorName": "杭世骏",
    "authorId": "adcfe4dbc9b544525cf21ce329957047",
    "dynasty": "清",
    "content": [
      "岩岩酒阵朝飞檄，兔盏鸡缸纷不一。",
      "敬容残客罢周旋，特敕当关脱名籍。",
      "筵前棋槊镇相娱，绝胜弯弧制鸣镝。",
      "横窗秋色弄幽姿，疑有花魂呼欲出。",
      "为怜十指费诠排，相遣双鳌破岑寂。",
      "别雕秀句写欢悰，归咏声应出金石。"
    ]
  },
  {
    "id": "adcfe4dbc9b5445295eb224fdb7c162f",
    "title": "峡山寺",
    "authorName": "杭世骏",
    "authorId": "adcfe4dbc9b544525cf21ce329957047",
    "dynasty": "清",
    "content": [
      "江行屈折不知里，今朝真到峡山趾。屏风几叠列门前，仿佛飞来灵鹫似。",
      "黄茅苦竹纷璁珑，犀牛潭水清若空。舍舟径穿侧岸入，大树橚爽摇天风。",
      "山灵知我爱佳眺，导入三门转清奥。山晖堂界二禺祠，帝子仙成颜尚少，振衣凌危台，数峰倒影风吹开。",
      "绿萝罥壁飞鸟绝，枯藓满洞清猿哀。玉龙蜿蜒下峻阪，苍雪弥天昼疑晚。",
      "寻源更渡流香桥，猛见飞流破岩壸。峥潺激响檐铎喑，心魂洒濯毛发森。",
      "孤亭谅少热客借，绝壑疑有苍龙吟。谁遣晶帘遮岫幌，拖落天绅一千丈。",
      "跳珠溅沫不肯休，要使多生首频仰。老僧对我长眉青，花宫寂寞春长扃。",
      "君不见劳劳尘世少仙骨，难将常语酬山灵。"
    ]
  },
  {
    "id": "adcfe4dbc9b544527c3cb1209cf3041b",
    "title": "羚羊峡歌",
    "authorName": "杭世骏",
    "authorId": "adcfe4dbc9b544525cf21ce329957047",
    "dynasty": "清",
    "content": [
      "羚羊峡峙端江浔，山高高兮水深深。山高不见众木摇櫹椮，但见哀猿跳掷啼愁霪。",
      "水深不见碧浪横鳣鲟，但见渔子摈落栫淀涔。佛图仙观亦何有，远自太古春愔愔。",
      "扁舟乘晓溯空阔，支颐太息收孤衾。桂以膏自煎，象以齿自燖。",
      "含珠遭叉大璞剖，金钱截尾摧文禽。如神巧匠出乡里，日思推刃真难谌。",
      "是谁作俑石制研，墨海酣饱金壶斟。金星石末采未足，鼍矶雀瓦纷搜寻。",
      "远从洮河近黄海，斸掘已遍青霄岑。蛮荒也复破天巧，灵胡高掌穿元阴。",
      "磨刀霍霍剚石髓，东西坑洞穷雕锓。丁丁逸响彻天外，十里如奏丘中琴。",
      "分肌擘理恣剜剔，譬部孕腹观怀𡜟。漱淘水府抉□户，山灵含痛愁悲吟。",
      "腰縆缒入大壑底，累夕不获瞻辰参。云腴累百不得一，瘢痕余润犹渗淫。",
      "花青蕉白火轮赤，重之无异双南金。云中不少大手笔，助写仙篆抒灵襟。",
      "惜哉无缘伴子墨，辇送九陌娱朝簪。我闻地有三千六百轴，辐辐相凑支嵚崟。",
      "玲珑瘦骨露豁閜，惊涛击撞洪淋淋。猛伐剧愁地脉绝，颓然陀落谁能任。",
      "呜呼申甫不世出，安知爱道非天心。熂山封水古有禁，孰能入告披丹枕。",
      "圣朝宝人不宝石，深劖岩壁垂来今。狰狞鬼斧不敢劈，真官卧守防窥临。",
      "兹山稍得苏元气，肤寸云出烝甘霖。金乌踆其阳，寒兔蹲其阴。",
      "沐浴日月发光怪，定能为国生璆琳。归真返朴有至理，耕䎫安稳弭灾祲。",
      "皇帝圣寿一万岁，远与高峡永永无亏侵。"
    ]
  },
  {
    "id": "adcfe4dbc9b54452e4c603ed59f86aea",
    "title": "胡三应瑞爱皋亭山水有结庐之原诗以坚之",
    "authorName": "杭世骏",
    "authorId": "adcfe4dbc9b544525cf21ce329957047",
    "dynasty": "清",
    "content": [
      "君如买宅皋亭住，须种梅花三百树。",
      "树里茅堂树外桥，杖策寒香袭衣屦。",
      "春残叶大转阴浓，雨过苔黏更盘互。",
      "邻叟来传补竹方，幽禽唤与寻山路。",
      "烟钟际暝答村春，渔火沿流破溪雾。",
      "眼前好景画难真，身外良图计非误。",
      "瓜皮艇小载琴来，相访柴门月初吐。"
    ]
  },
  {
    "id": "adcfe4dbc9b54452e4c603ed51bd0cbd",
    "title": "胡三应瑞爱皋亭山水有结庐之原诗以坚之",
    "authorName": "杭世骏",
    "authorId": "adcfe4dbc9b544525cf21ce329957047",
    "dynasty": "清",
    "content": [
      "汲泉日日招僧雏，煎茶扫叶秋可娱。",
      "西林僛僛响凉雨，夹岸瑟瑟摇青芦。",
      "长歌棹入藕花去，廿里即是临平湖。",
      "湖外家家粳稻足，况有鱼蚬兼茭菰。",
      "长年饱饭一无事，不愧识字耕田夫。",
      "桃源已迷盘谷迥，投老舍此安归乎。",
      "看君决计入寥廓，黄鹤云间呼。"
    ]
  },
  {
    "id": "adcfe4dbc9c5ae54312adf0d82597b34",
    "title": "准提阁夜宿",
    "authorName": "陈衍虞",
    "authorId": "adcfe4dbc9c5ae54d1457b72d1457b72",
    "dynasty": "清",
    "content": [
      "莲社偶投足，客中兼乱中。",
      "云来巢几簟，阁自冷杉松。",
      "鸟梦缘铃短，花魂借露红。",
      "懒残何处在，一指汗漫踪。"
    ]
  },
  {
    "id": "adcfe4dbc9c5ae54415f4634cdb4ed40",
    "title": "清障道中",
    "authorName": "陈衍虞",
    "authorId": "adcfe4dbc9c5ae54d1457b72d1457b72",
    "dynasty": "清",
    "content": [
      "寒山设色翠重重，一片霜林障碧空。",
      "雨后人家深竹里，云边僧室乱泉中。",
      "逾关未觉风光异，入国犹闻乡语同。",
      "偶逐天风望碧海，沧波万顷去无穷。"
    ]
  },
  {
    "id": "adcfe4dbc9c5ae54d395b2f1ef0bc5bc",
    "title": "秋夜登燕子矶感怀",
    "authorName": "陈衍虞",
    "authorId": "adcfe4dbc9c5ae54d1457b72d1457b72",
    "dynasty": "清",
    "content": [
      "雾净天高万里秋，巍矶巀嶪锁江流。",
      "山河代异波声在，麋鹿朝游王气收。",
      "旧恨何须同楚泣，雄心且莫问吴钩。",
      "月华不管兴亡事，依旧深宵照石头。"
    ]
  },
  {
    "id": "adcfe4dbc9c5ae5436eb35a57836e40f",
    "title": "自嘲二首之一",
    "authorName": "陈衍虞",
    "authorId": "adcfe4dbc9c5ae54d1457b72d1457b72",
    "dynasty": "清",
    "content": [
      "犹余如戟旧须眉，独惜蓬蓬半短丝。",
      "往日衣冠真负罪，兹时进止转堪悲。",
      "重经野火难留草，可是城舂向蓄髭。",
      "此后行吟休披发，好从烟艇觅鸱夷。"
    ]
  },
  {
    "id": "adcfe4dbc9c5ae54ee179f91d5d28eb4",
    "title": "次韵辜小愿",
    "authorName": "陈衍虞",
    "authorId": "adcfe4dbc9c5ae54d1457b72d1457b72",
    "dynasty": "清",
    "content": [
      "走戟挑刀记逐忙，惊魂犹在水云乡。",
      "跄踉雨夜荆榛路，信宿蜗庐瘴岭阳。",
      "搔首云头天近尺，移樽月下露盈觞。",
      "不堪痛定凭追忆，回首新亭泪万行。"
    ]
  },
  {
    "id": "adcfe4dbc9c5ae547179a8e133ec76ae",
    "title": "乙卯生日",
    "authorName": "陈衍虞",
    "authorId": "adcfe4dbc9c5ae54d1457b72d1457b72",
    "dynasty": "清",
    "content": [
      "黄发披两耳，聪听久已失。",
      "住世即百年，刚余二十七。",
      "苟非松柏姿，经霜茂难必。",
      "家园伤久离，休影仍蓬筚。",
      "乱中驹隙驶，皇览又此日。",
      "山友具鸡黍，祝我履旋吉。",
      "老夫素支离，旅食资橡栗。",
      "锋镝交四野，埋照苦难密。",
      "任运本无心，制龄讵有术。",
      "夕照倘未颓，诛藤缚松笔。"
    ]
  },
  {
    "id": "adcfe4dbc9c5ae544afea1eebaa71301",
    "title": "龙隐洞读元祐党人碑",
    "authorName": "陈衍虞",
    "authorId": "adcfe4dbc9c5ae54d1457b72d1457b72",
    "dynasty": "清",
    "content": [
      "荒郊秋老木萧摵，孤岩幽旷仙灵宅。龙去不知几多年，但余寒湫三百尺。",
      "岩中古咏与今题，墨晕劖满不留隙。摩崖破藓见残碑，衮衮诸公列党籍。",
      "端履门外已勒名，如何瘴乡也镌石。元祐去今六百秋，姓字了了存点画。",
      "中间纵有剥蚀文，依稀犹可想遗迹。山灵不可没奇人，故留奸名显端硕。",
      "不然多少断碣半销磨，何故贞珉不泐今犹昔。我来坐卧其下先顶礼，瞻望鸿名如圭璧。",
      "可惜石工愧安民，不畏鬼非兼人责。诸老历历应星辰，当年羽士曾避席。",
      "不知元长欲欺谁，亲挥毫素面不赤。宋业成灰太师殄，三百八人名犹赫。",
      "至今墨客过碑前，指点蔡京笑哑哑。"
    ]
  },
  {
    "id": "adcfe4dbc9c8007f083b45b7541cb58f",
    "title": "中丞阮公书七代诗僧额为赠拈此奉谢",
    "authorName": "禅一",
    "authorId": "adcfe4dbc9c8007fd1457b72d1457b72",
    "dynasty": "清",
    "content": [
      "七代传衣翰墨缘，新标斋榜有高贤。",
      "文如北斗珍韩子，集少红楼愧广宣。",
      "新涨拍堤初过雨，妙香浮槛乍开莲。",
      "万峰深处光华甚，不让题梁玉局仙。"
    ]
  },
  {
    "id": "adcfe4dbc9c8007fce294337284e1c35",
    "title": "夜雨不寐",
    "authorName": "禅一",
    "authorId": "adcfe4dbc9c8007fd1457b72d1457b72",
    "dynasty": "清",
    "content": [
      "秋晚空山冷闭门，湿云时复起岩根。",
      "大都诗思因禅悟，一半钟声带雨昏。",
      "短榻横眠聊自适，孤镫枯坐向谁论。",
      "毕生消受清闲福，惭愧难酬出世恩。"
    ]
  },
  {
    "id": "adcfe4dbc9c8007ffab5edf1bdf74dbf",
    "title": "秋雨写怀",
    "authorName": "禅一",
    "authorId": "adcfe4dbc9c8007fd1457b72d1457b72",
    "dynasty": "清",
    "content": [
      "云山望里半模糊，夜气迷蒙尚有湖。",
      "事去徒劳千日亿，老来为惜一身孤。",
      "竟无旧雨能分供，剩有荒田畏索租。",
      "看取淡妆浓抹态，米家难自泼成图。"
    ]
  },
  {
    "id": "adcfe4dbc9c8007f30cff933d8025349",
    "title": "筑墙围雷峰塔诗以纪之",
    "authorName": "禅一",
    "authorId": "adcfe4dbc9c8007fd1457b72d1457b72",
    "dynasty": "清",
    "content": [
      "五季纷纷首朱梁，乘时割据钱镠王。",
      "此塔肇建自忠懿，依稀记得妃子黄。",
      "去今八百有馀载，中遭劫火烧颓唐。",
      "剧中靓妆妖蛇出，众目争看窈窕娘。",
      "法胜有如鬼子母，战退揭谛走金刚。",
      "金山高擎一盏罩，不能跋扈恣飞扬。",
      "此妖亦是有情种，轻身失志为高阳。",
      "黄乃对白是寄托，以伪作真骇众盲。",
      "乡愚不喻窃砖去，将去磨刀切柔桑。",
      "妄言此砖镇妖孽，蛇蝎永不来蚕房。",
      "从此剔出有万万，古塔势欲倒高冈。",
      "十景之中少一景，于是山僧为主张。",
      "若云鼎新工浩大，且围八尺黄泥墙。",
      "斯举傍人皆赞叹，保护塔身计最良。",
      "我闻兴修也生喜，作诗记美助宣扬。"
    ]
  },
  {
    "id": "adcfe4dbc9d0479e9982f96f44b73462",
    "title": "游飞来寺",
    "authorName": "汪永锡",
    "authorId": "adcfe4dbc9d0479ed1457b72d1457b72",
    "dynasty": "清",
    "content": [
      "禅宫何事此飞来，造物钟灵亦壮哉。",
      "水势总趋沧海下，山门长对翠屏开。",
      "二禺孰辨游仙路，初祖还留说法台。",
      "不觉登临动乡思，冷泉亭畔旧徘徊。"
    ]
  },
  {
    "id": "adcfe4dbc9d4d4530b95a4d153d1008e",
    "title": "黄新庄",
    "authorName": "陈庆槐",
    "authorId": "adcfe4dbc9d4d453d1457b72d1457b72",
    "dynasty": "清",
    "content": [
      "看饱芦沟月，行旌驻远郊。",
      "日高烘湿瓦，风急堕危巢。",
      "官柳绿无缝，野花红到梢。",
      "层城屹如画，一抹翠烟交。"
    ]
  },
  {
    "id": "adcfe4dbc9d4d453f97820033586ac7e",
    "title": "雨中次桃花寺",
    "authorName": "陈庆槐",
    "authorId": "adcfe4dbc9d4d453d1457b72d1457b72",
    "dynasty": "清",
    "content": [
      "新泥滑滑路盘盘，古刹连云欲上难。",
      "春雨偶从行帐听，好山却当故人看。",
      "镫明如海摇群宿，旗湿因风卷暮寒。",
      "苦忆小园深巷里，落红堆满石阑干。"
    ]
  },
  {
    "id": "adcfe4dbc9e21eeac1d5cde4dff38584",
    "title": "答冯梦华太守次冯庵原韵",
    "authorName": "沈瑜庆",
    "authorId": "adcfe4dbc9e21eead1457b72d1457b72",
    "dynasty": "清",
    "content": [
      "天道宁教裨灶知，忧时未用苦吟诗。",
      "一官江海归何日，满目流亡念在兹。",
      "竹木劳人怜我拙，斗钟为德恐君疲。",
      "长堤障水无穷利，远迹涂山问导师。"
    ]
  },
  {
    "id": "adcfe4dbc9e21eeaf18d82f26ef32e2e",
    "title": "纪朱总兵洪章事",
    "authorName": "沈瑜庆",
    "authorId": "adcfe4dbc9e21eead1457b72d1457b72",
    "dynasty": "清",
    "content": [
      "每饭意不忘钜鹿，眼前魏尚翻为戮。",
      "少年不自惜功勋，垂老对人羡蒲谷。",
      "苍头特色黔中黔，太守益阳与薰沐。",
      "颍川骂坐雄万夫，酒失岂真弃心腹。",
      "一为楚将亦冠军，迁地为良敢雌伏。",
      "屯兵坚城势欲绌，连营百里气转蹙。",
      "忽惊地道隳垂成，四百儿郎糜血肉。",
      "即今丰碑龙脖子，空使诗人叹同谷。",
      "破敌收京谁第一，再接再厉疮痍复。",
      "冲锋让前受赏同，公等因人何碌碌。",
      "当时大树耻言功，今夕灞陵还止宿。",
      "文吏刀笔错铸铁，幕府文书罪罄竹。",
      "谁知东海又传箭，矍铄据鞍更蹋鞠。",
      "不侯枉自矜长臂，再植何堪拟群木。",
      "飘零草疏讼陈汤，鼙鼓闻声思李牧。",
      "白首忘年怅较迟，奋笔成诗助张目。",
      "行空甲马如有闻，我有长歌方当哭。"
    ]
  },
  {
    "id": "adcfe4dbc9e21eea522096c1449fd7d2",
    "title": "淮北行",
    "authorName": "沈瑜庆",
    "authorId": "adcfe4dbc9e21eead1457b72d1457b72",
    "dynasty": "清",
    "content": [
      "汉安县官擅煮海，牢盆计臣持国宪。",
      "关中豪姓皆素封，强干弱枝谋岂远。",
      "江淮自昔拥盐利，乱后公私叹重困。",
      "建瓴蜀船势莫御，齐豫捆输亦殊健。",
      "翳我追维陵替由，商面改票票改贩。",
      "长沙经济世无匹，救弊权宜暂相遁。",
      "湘乡戡乱务宽大，一时纲举从谦逊。",
      "正阳五河假苗李，反侧羁縻难具论。",
      "承平官吏病因陋，比量淮南更滋蔓。",
      "载盐即以船守轮，盐难周转船久顿。",
      "劳则思善逸则淫，盗卖夤缘毋乃溷。",
      "积重忍隐戒铤走，剜肉补疮亏巨万。",
      "典鬻俱尽且兔脱，始知水懦为民恨。",
      "当时亦有经营议，斤斧未终梗初愿。",
      "美意中隳悔莫追，颓波日靡谁当挽。",
      "变迟祸大古有训，民难图始谋方寸。",
      "改张安得尽人意，苟利君民敢辞怨。",
      "古者商与国有盟，庸次比耦终无懑。",
      "周卫肇牵重服贾，讵狃积习昧言巽。",
      "三占从二弗汝徇，千仓万箱正营建。",
      "通均合作仿彻田，本末相维若徵券。",
      "众擎易举始无亟，众志成城畴敢慁。",
      "观成为报老尚书，日影量砖料健饭。",
      "众商乐业官课最，明年我亦占肥遁。"
    ]
  },
  {
    "id": "adcfe4dbc9e21eea59431343bcb09816",
    "title": "雪后过滁州朱虎臣大令邀看丰乐亭醉翁亭并拓碑见赠",
    "authorName": "沈瑜庆",
    "authorId": "adcfe4dbc9e21eead1457b72d1457b72",
    "dynasty": "清",
    "content": [
      "昔人四十便称翁，今我早衰将毋同。",
      "我来作客翁作主，惭无健笔追宗工。",
      "文章偶然作游戏，宾客可欺宁儿童。",
      "如何一代论风雅，门生乃尔相推崇。",
      "故人途遇朱公叔，邀我来看西南峰。",
      "丰碑屹立恣摹拓，老梅媚妩藏深丛。",
      "群山奔赴雪初霁，涧泉一夜添清潨。",
      "亭前置酒当日暮，山僧秉烛头如蓬。",
      "诗人循吏自有在，盛名饮啄皆为功。",
      "官长今无醉翁醉，岁事不见丰乐丰。",
      "时晴仆夫促更发，盐官行李殊匆匆。"
    ]
  },
  {
    "id": "adcfe4dbc9e21eeab034f3e79dcc30c4",
    "title": "百花洲楼成赠伯严",
    "authorName": "沈瑜庆",
    "authorId": "adcfe4dbc9e21eead1457b72d1457b72",
    "dynasty": "清",
    "content": [
      "鱼鳞万灶俯蘋洲，突兀人间百尺楼。",
      "悬榻有心孰冠冕，撰碑无愧已山丘。",
      "欲东栾伯终吾师，豪举平原岂壮游。",
      "赋罢青蝇退无闷，料量诗卷载清秋。"
    ]
  },
  {
    "id": "adcfe4dbc9e21eeafc36553a04a0f348",
    "title": "同橘叟江亭看雪兼柬陶庵默园",
    "authorName": "沈瑜庆",
    "authorId": "adcfe4dbc9e21eead1457b72d1457b72",
    "dynasty": "清",
    "content": [
      "西山寒色侵窗棂，觑眼浩浩重关扃。",
      "并载耸肩冲冻出，尖叉冷峭谁当听。",
      "旧题年月暗尘壁，劫后好事如晨星。",
      "昨者旌旆照原隰，珠襦玉匣藏神灵。",
      "彤帷雨泪洒阳燠，光景似塞衔悲人。",
      "痛定伛偻拨灰话，过市对酌倾空瓶。",
      "二客后至赴盛集，遥想宣劝杯无停。",
      "禁体号令严白战，主人拥被君当醒。",
      "当时入地报分寸，关心丰歉烦明廷。",
      "梦寐恍惚那忍说，瑞应屏绝还讲经。",
      "高寒天上试回望，玉戏切莫忘江亭。",
      "侔色揣称隔梅讯，故乡花事谈伶俜。"
    ]
  },
  {
    "id": "adcfe4dbc9e21eeac687b0b4c3f9cbb3",
    "title": "大沽舟中闻友人谈都下近事",
    "authorName": "沈瑜庆",
    "authorId": "adcfe4dbc9e21eead1457b72d1457b72",
    "dynasty": "清",
    "content": [
      "事亦有至难，百为无一可。",
      "千钧系一发，狂澜欲转柁。",
      "濯濯少年锐，侧眼自颐朵。",
      "出门占同人，立谈侈负荷。",
      "江湖望南斗，中夜重起坐。",
      "之子亦可念，世路殊测叵。",
      "痴儿已见几，谓迟恐不果。",
      "我倦答痴儿，月固不胜火。"
    ]
  },
  {
    "id": "adcfe4dbc9e21eeac687b0b4b0ff365b",
    "title": "大沽舟中闻友人谈都下近事",
    "authorName": "沈瑜庆",
    "authorId": "adcfe4dbc9e21eead1457b72d1457b72",
    "dynasty": "清",
    "content": [
      "灵苗与毒草，辨别几微间。",
      "可怜采药人，荷锄入名山。",
      "众中野狐禅，说法亦点顽。",
      "白日真飞升，何须论九还。",
      "群生无主宰，天实假神奸。",
      "我独念王子，仙骨非等闲。",
      "速化尔何心，辛苦方跻攀。",
      "既茹不可吐，哽喉难驻颜。"
    ]
  },
  {
    "id": "adcfe4dbc9e21eea326563782fad6ac1",
    "title": "哀馀皇",
    "authorName": "沈瑜庆",
    "authorId": "adcfe4dbc9e21eead1457b72d1457b72",
    "dynasty": "清",
    "content": [
      "城濮之兆报在泌，会稽已作姑苏地。",
      "或思或纵势则悬，后事之师宜可记。",
      "昔年东渡主伐谋，严部高垒穷措置。",
      "情见势绌不战屈，转以持重腾清议。",
      "铁船横海不敢忘，明耻教战陈六事。",
      "军储四百饷南北，并力无功感尽瘁。",
      "宋人告急譬鞭长，白面书生臣请试。",
      "欲矫因循病卤莽，易箦谏书今在笥。",
      "蓄艾遗言动九重，因以为功宜可嗣。",
      "谁知一举罢珠崖，东败造舟无噍类。",
      "行人之利致连樯，将作大匠成虚位。",
      "子弟山河尽国殇，帅也不才以师弃。",
      "即今淮楚尚冰炭，公卿有党终儿戏。",
      "水犀谁与张吾军，馀皇未还晨不寐。",
      "州来在吴犹在楚，寝苫勿忘告军吏。"
    ]
  },
  {
    "id": "adcfe4dbc9e3bee9bf22b3cde1b565d3",
    "title": "秋物八咏",
    "authorName": "李钟问",
    "authorId": "adcfe4dbc9e3bee9d1457b72d1457b72",
    "dynasty": "清",
    "content": [
      "千山瘦削绕平原，纵目西风坐故园。",
      "一带低迷衰草色，几人憔悴晚烟痕。",
      "峰峦已减当春黛，岵屺长销自古魂。",
      "最是不堪凭望处，翠微日日送黄昏。"
    ]
  },
  {
    "id": "adcfe4dbc9e3bee9bf22b3cd97758d7c",
    "title": "秋物八咏",
    "authorName": "李钟问",
    "authorId": "adcfe4dbc9e3bee9d1457b72d1457b72",
    "dynasty": "清",
    "content": [
      "澄江入暮夕阳斜，不尽低徊一望赊。",
      "万顷风烟寒楚佩，十年消息盻仙槎。",
      "眼前到处人心冷，镜里偏看老鬓华。",
      "欲托微词波已逝，临渊独坐怨咨嗟。"
    ]
  },
  {
    "id": "adcfe4dbc9e3bee9bf22b3cd0aa227a4",
    "title": "秋物八咏",
    "authorName": "李钟问",
    "authorId": "adcfe4dbc9e3bee9d1457b72d1457b72",
    "dynasty": "清",
    "content": [
      "搔首问天独倚阑，露华清切涌珠团。",
      "阚郎不起三生梦，坡老空嗟一夕寒。",
      "长夜冰心栖海国，几家霜杵诉江干。",
      "琼楼贝阙红尘隔，此地几登自古难。"
    ]
  },
  {
    "id": "adcfe4dbc9e3bee9bf22b3cd8fa93378",
    "title": "秋物八咏",
    "authorName": "李钟问",
    "authorId": "adcfe4dbc9e3bee9d1457b72d1457b72",
    "dynasty": "清",
    "content": [
      "天路悠悠近紫微，孤云往反欲何依。",
      "风高鹤背千门出，雨冷龙腥半夜归。",
      "裁锦漫夸凌汉赋，薄罗将就补寒衣。",
      "与君好结闲中伴，莫逐狂猋到处飞。"
    ]
  },
  {
    "id": "adcfe4dbc9e3bee9bf22b3cd2e8467a9",
    "title": "秋物八咏",
    "authorName": "李钟问",
    "authorId": "adcfe4dbc9e3bee9d1457b72d1457b72",
    "dynasty": "清",
    "content": [
      "轻尘静处暗闻香，遥指平原是故乡。",
      "曾托孤根依素女，分将修斧趁吴郎。",
      "枝头空说金为粟，苑内频惊夜有霜。",
      "漫道山阿容我老，喜来花信梦初长。"
    ]
  },
  {
    "id": "adcfe4dbc9e3bee9bf22b3cd4047d1cd",
    "title": "秋物八咏",
    "authorName": "李钟问",
    "authorId": "adcfe4dbc9e3bee9d1457b72d1457b72",
    "dynasty": "清",
    "content": [
      "西风拂柳破愁醒，旧绪依稀别帝京。",
      "落叶舟摇南北岸，疏枝长系短长亭。",
      "寒依彭泽腰应瘦，老志灵和眼未青。",
      "莫上荒堤回首望，天涯多有怨飘零。"
    ]
  },
  {
    "id": "adcfe4dbc9e3bee9bf22b3cd7eb90e8d",
    "title": "秋物八咏",
    "authorName": "李钟问",
    "authorId": "adcfe4dbc9e3bee9d1457b72d1457b72",
    "dynasty": "清",
    "content": [
      "花房飘谢怅淹留，落魄凄凉老故邱。",
      "汝已无家依草露，我来含恨吊芳洲。",
      "香须粉翅销看尽，翠黛蛾眉怨未休。",
      "一自南园春去后，丹青迢递隔朱楼。"
    ]
  },
  {
    "id": "adcfe4dbc9e3bee9bf22b3cd66e1e6cd",
    "title": "秋物八咏",
    "authorName": "李钟问",
    "authorId": "adcfe4dbc9e3bee9d1457b72d1457b72",
    "dynasty": "清",
    "content": [
      "高楼乍度雁声初，节物惊心计已疏。",
      "露下栖迟南岭月，风前冷落北来书。",
      "长途矰缴看皆是，自古稻粱未有馀。",
      "与尔凄清同世路，峰头何日不欷歔。"
    ]
  },
  {
    "id": "adcfe4dbc9e4d16b04a9a7de801391d6",
    "title": "送外子于役秦中",
    "authorName": "刘韵",
    "authorId": "adcfe4dbc9e4d16bd1457b72d1457b72",
    "dynasty": "清",
    "content": [
      "壮矣此行役，横腰佩太阿。",
      "探奇历西岳，陟险渡黄河。",
      "风雪关前重，豺貙塞外多。",
      "归期宜早决，堂上鬓双皤。"
    ]
  },
  {
    "id": "adcfe4dbc9e4d16b0993364595005b18",
    "title": "白云寺",
    "authorName": "刘韵",
    "authorId": "adcfe4dbc9e4d16bd1457b72d1457b72",
    "dynasty": "清",
    "content": [
      "寂寞白云寺，当门好鸟鸣。",
      "日高山雾薄，风定树烟横。",
      "岩底闻人语，墙头落涧声。",
      "飞仙渺难即，何处学长生。"
    ]
  },
  {
    "id": "adcfe4dbc9e4d16bd3b4b9837f12b7c8",
    "title": "陪王霨斋夫人登钓龙台",
    "authorName": "刘韵",
    "authorId": "adcfe4dbc9e4d16bd1457b72d1457b72",
    "dynasty": "清",
    "content": [
      "鱼軿揽胜得追从，遥指高台是钓龙。",
      "出海烟岚迷树色，摩厓碑碣剔苔封。",
      "久销霸业沈枯井，平挹秋光接远峰。",
      "眼力尽时转空阔，待看健笔写云松。"
    ]
  },
  {
    "id": "adcfe4dbc9e4d16b9a692ff13770504e",
    "title": "将随外子南游留别红雨楼",
    "authorName": "刘韵",
    "authorId": "adcfe4dbc9e4d16bd1457b72d1457b72",
    "dynasty": "清",
    "content": [
      "缃桃压槛绿阴稠，妆镜安排是此楼。",
      "琴簟将移花似泣，珠栊欲卸鸟知愁。",
      "凿楹万卷留纱护，黏壁千篇启箧收。",
      "默祝慈姑春不老，年年海屋数添筹。"
    ]
  },
  {
    "id": "adcfe4dbc9e4d16b749913930f6d2e1f",
    "title": "暮秋病起",
    "authorName": "刘韵",
    "authorId": "adcfe4dbc9e4d16bd1457b72d1457b72",
    "dynasty": "清",
    "content": [
      "年来多病少欢愉，离得绳床若梦苏。",
      "理鬓漫将尘镜拂，添香犹倩小鬟扶。",
      "懒收红叶题银管，爱折黄花插玉壶。",
      "惆怅寒窗风雨夜，书帏照影一镫孤。"
    ]
  },
  {
    "id": "adcfe4dbc9e4d16b7499139322dd158d",
    "title": "暮秋病起",
    "authorName": "刘韵",
    "authorId": "adcfe4dbc9e4d16bd1457b72d1457b72",
    "dynasty": "清",
    "content": [
      "秋光黯淡透虚棂，石鼎香飘药火青。",
      "听雨梦回惊蟋蟀，临风身怯颤蜻蜓。",
      "久疏井臼惭梁案，苦忆乡园隔谢庭。",
      "且对高堂说强健，亲携菊酒慰衰龄。"
    ]
  },
  {
    "id": "adcfe4dbc9e4d16b906564f2da2bf0f3",
    "title": "寄外子海上",
    "authorName": "刘韵",
    "authorId": "adcfe4dbc9e4d16bd1457b72d1457b72",
    "dynasty": "清",
    "content": [
      "萱闱日日盻归槎，腊鼓声中未到家。",
      "曾约秋窗评菊谱，翻劳烟驿剪梅花。"
    ]
  },
  {
    "id": "adcfe4dbc9e4d16b0a0a7400e1b050b9",
    "title": "楼居即事",
    "authorName": "刘韵",
    "authorId": "adcfe4dbc9e4d16bd1457b72d1457b72",
    "dynasty": "清",
    "content": [
      "开轩俯瞰尽桃花，映带衣裾灿晓霞。",
      "雨后收花待春雪，为儿靧面作妍华。"
    ]
  },
  {
    "id": "adcfe4dbc9e4d16b6e966e6a2705f95b",
    "title": "书福山王婉佺夫人列女传注后",
    "authorName": "刘韵",
    "authorId": "adcfe4dbc9e4d16bd1457b72d1457b72",
    "dynasty": "清",
    "content": [
      "更生西汉儒，举行冠群彦。立朝遇闇主，宫寝恣荒宴。",
      "戒昧司晨鸡，谣起涎尾燕。忧深托讽谕，表进《列女传》。",
      "精胜匡衡疏，谲异谷永谏。七篇举其纲，百人萃厥选。",
      "王政首母仪，阴教系治典。其次及贤明，家国佐安奠。",
      "仁智德乃尊，贞顺性斯善。处变重节义，遴才取通辩。",
      "有劝必有惩，孽嬖居其殿。徽音慕肃雍，容饰薄盼倩，上自翚翟贵，下逮荆布贱。",
      "众美既毕陈，四德亦备见。鞶鉴昭千秋，搜讨信云遍。",
      "谁欤续补辑，两京厕名媛。纵增彤管辉，未免时代舛。",
      "昔闻大家注，训故藉排纂。又闻《长康图》，丹青妙独擅。",
      "恨生千载下，古本失流转。东海有女宗，观书目如电。",
      "徵诗订三家，集解编八卷。残文补阙漏，奥义畅推衍。",
      "同时得梁氏，振绮罗文献。笺释足并行，汉学留一线。",
      "披函日循诵，淑范生敬羡。颇思绘屏风，遗像识真面。",
      "联代铸金事，朝夕薰香荐。远愧孙夫人，列传系序赞。",
      "三复中垒书，述古发长叹。"
    ]
  },
  {
    "id": "adcfe4dbc9e4d16b9c0e6a3be2fe9af7",
    "title": "侍姑冯夫人游石鼓山",
    "authorName": "刘韵",
    "authorId": "adcfe4dbc9e4d16bd1457b72d1457b72",
    "dynasty": "清",
    "content": [
      "佐馂得馀闲，游山觅幽赏。晨兴奉板舆，意在怡色养。",
      "出郊二十里，境渐异墨尘坱。奇峰迎面来，松筱密如幌。",
      "穹窿大石鼓，擘自巨灵掌。鸟道盘一线，螺屏列万丈。",
      "舆夫作蛇行，蜿蜒陟林莽。古刹峙山椒，结构极闳敞。",
      "衣钵五代遗，榱桷普陀仿。登攀屴崱峰，白云任俯仰。",
      "岩洞探灵源，仙踪殊惝恍。翼然水云亭，愚斋署诗榜。",
      "寺门涌泉出，有池数弓广。久旱从不枯，佛法现龙象。",
      "寺左喝水岩，壁錾大士像。活活龙头泉，激轮钟自响。",
      "右瞰达摩洞，幽僻莫可状。面壁悟禅机，眼底颈明朗。",
      "纵无换骨丹，颇萌出尘想。慈姑困步履，扶掖代藜杖。",
      "不愁暝色催，愿睹白毫放。停车为少留，归路月已上。"
    ]
  },
  {
    "id": "adcfe4dbc9e4d16b6208194c8c087066",
    "title": "上海城隍庙有园一区花木蓊翳流水萦带颇饶幽趣俗名小西湖秋日与外子过此作歌纪之",
    "authorName": "刘韵",
    "authorId": "adcfe4dbc9e4d16bd1457b72d1457b72",
    "dynasty": "清",
    "content": [
      "小西湖，湖水清，沦涟一勺分仙瀛。有亭翼然如建瓴，文阑百摺环螺屏。",
      "疏荭断蓼映秋色，此中可寻鸥鹭盟。小云台，山石叠，奇礓竦削苔翠积。",
      "腾空恍挟怒猊舞，卧云似作蟠龙蛰。剔透玲珑无傍依，此中疑有神仙窟。",
      "我来海国游，秋光满林圃。树头嘒蝉静，池面喁鱼聚。",
      "霜枫落叶任低昂，篱菊延芳作宾主。宛延山下径，回环湖上堤。",
      "登临既乘兴，吟眺几忘疲。小桥长廊缓缓步，行尽湖堤觅山路。",
      "山颠风景无限好，一览吴淞雪树渺，归来好趁夕阳时，山渌湖光黯相照。"
    ]
  },
  {
    "id": "adcfe4dbc9e4d16be84defa217bfa83f",
    "title": "携忠儿归甬上别外子",
    "authorName": "刘韵",
    "authorId": "adcfe4dbc9e4d16bd1457b72d1457b72",
    "dynasty": "清",
    "content": [
      "自暌慈姑侧，五历暑与寒。",
      "宦辙随闽峤，攀陟恒苦艰。",
      "眷念姑恩重，昕夕愁眉攒。",
      "纵有淑贤娣，耿耿心未安。",
      "君也为贫仕，还里良亦难。",
      "显扬志犹沮，待时振羽翰。",
      "吾病亟思归，且得共馂餐。",
      "有子甫八龄，可博含饴欢。",
      "中馈付姬媵，传舍影不单。",
      "功业君自勉，井臼吾当殚。",
      "偕隐俟异日，临别增辛酸。"
    ]
  },
  {
    "id": "adcfe4dbc9e7e5e2be44f24561eab028",
    "title": "秩满留别台阳",
    "authorName": "夏瑚",
    "authorId": "adcfe4dbc9e7e5e2d1457b72d1457b72",
    "dynasty": "清",
    "content": [
      "兢兢捧檄渡瀛堧，风物台阳别有天。",
      "面海背山成泽国，高陂低岸遍腴田。",
      "风淳俗是觚初破，吏拙官同磨在旋。",
      "三载簿书劳梦寐，搴帘卧理愧前贤。"
    ]
  },
  {
    "id": "adcfe4dbc9e7e5e2be44f2451723b5ce",
    "title": "秩满留别台阳",
    "authorName": "夏瑚",
    "authorId": "adcfe4dbc9e7e5e2d1457b72d1457b72",
    "dynasty": "清",
    "content": [
      "欲步芳型作宰难，因时敷治称心安。",
      "宏施大造陶钧力，曲体民生妇子欢。",
      "断狱若神惭铁岭，澄怀似水愧清端。",
      "他年倘谱循良传，敢信微名取次刊。"
    ]
  },
  {
    "id": "adcfe4dbc9e7e5e2be44f245e29f1713",
    "title": "秩满留别台阳",
    "authorName": "夏瑚",
    "authorId": "adcfe4dbc9e7e5e2d1457b72d1457b72",
    "dynasty": "清",
    "content": [
      "何期小草忽增妍，厚沐滋培达九天。",
      "百里政惭书上考，六条计忝附官联。",
      "烟销海国鲲鲸岛，日丽皇途騄駬鞭。",
      "敢拟香山留别句，皇恩只许驻三年。"
    ]
  },
  {
    "id": "adcfe4dbc9e7e5e2be44f2450aeff3bd",
    "title": "秩满留别台阳",
    "authorName": "夏瑚",
    "authorId": "adcfe4dbc9e7e5e2d1457b72d1457b72",
    "dynasty": "清",
    "content": [
      "一行作吏素硁硁，宠辱于中两不惊。",
      "抚字催科从吏议，茧丝保障待公评。",
      "别无恋栈心难白，只有衔恩志欲鸣。",
      "计日扬帆趋北阙，回瞻鹿耳不胜情。"
    ]
  },
  {
    "id": "adcfe4dbc9ea6a1dd5de48a373626dbe",
    "title": "磳田",
    "authorName": "徐葆光",
    "authorId": "adcfe4dbc9ea6a1dd1457b728725fb77",
    "dynasty": "清",
    "content": [
      "山田不亩平，高下复纵横。",
      "人惯缘厓种，牛知避石耕。",
      "科秧分岭色，叠溜学滩声。",
      "农事春前足，田蛙正月鸣。"
    ]
  },
  {
    "id": "adcfe4dbc9ea6a1d118d60df44c9f5bf",
    "title": "种榕敷命堂前左右各二株示通贡诸大夫",
    "authorName": "徐葆光",
    "authorId": "adcfe4dbc9ea6a1dd1457b728725fb77",
    "dynasty": "清",
    "content": [
      "使馆邀纶世一开，圣皇册命已三来。",
      "天无稽泽随时降，树有余阴为手栽。",
      "门合海隅迎日月，根蟠龙爪压风雷。",
      "诸卿好与勤封殖，若木光中拱上台。"
    ]
  },
  {
    "id": "adcfe4dbc9ea6a1df0900aa925a2c4d8",
    "title": "自口外回至密云道中车折轴遇雨",
    "authorName": "徐葆光",
    "authorId": "adcfe4dbc9ea6a1dd1457b728725fb77",
    "dynasty": "清",
    "content": [
      "出山复入山，颠顿不知几。",
      "瘦马怯孱颜，两毂斗石齿。",
      "脱崄就夷旷，泥行钝亦喜。",
      "中轴忽摧折，轮转不逾咫。",
      "劳薪不能言，事败悔方始。",
      "解轭就牛车，落日照行李。",
      "驶雨截山来，坏云翻墨起。",
      "桥阻断虹边，路辨掣电里。",
      "风吹祇裯单，沾湿行未已。",
      "将经沧海身，平地已如此。"
    ]
  },
  {
    "id": "adcfe4dbc9ea6a1d7c16a6f28a3f6493",
    "title": "上滩行",
    "authorName": "徐葆光",
    "authorId": "adcfe4dbc9ea6a1dd1457b728725fb77",
    "dynasty": "清",
    "content": [
      "祗命走闽服，崎岖敢求安。",
      "纸船托微命，上滩复下滩。",
      "上滩逆水怒，求进尺寸难。",
      "片石扼我崄，日费千篙攒。",
      "下滩得水利，双楫如轻翰。",
      "穿针与走马，一泻百里宽。",
      "顺流虽云乐，触激无坚完。",
      "滩师头易白，斗捷摧心肝。",
      "上水既失利，小心事惊湍。",
      "救坠愁脱手，引汲危上干。",
      "釜悬船挂壁，溜急鱼升竿。",
      "步步自牵挽，力疲神转间。",
      "于此互乘除，得失如循环。",
      "上滩与下滩，请君择其间。"
    ]
  },
  {
    "id": "adcfe4dbc9eceeb1671c555f612b386e",
    "title": "潼关",
    "authorName": "史悠咸",
    "authorId": "adcfe4dbc9eceeb1d1457b72d1457b72",
    "dynasty": "清",
    "content": [
      "扶舆两戒望中分，终古雄关峙独存。",
      "白帝三峰尊太华，黄河一气走昆仑。",
      "盘雕沙碛闻传箭，散马秋原见列屯。",
      "揽辔临风感兴废，承平形势漫重论。"
    ]
  },
  {
    "id": "adcfe4dbc9eceeb188faf4eec6db83a3",
    "title": "恼公曲",
    "authorName": "史悠咸",
    "authorId": "adcfe4dbc9eceeb1d1457b72d1457b72",
    "dynasty": "清",
    "content": [
      "湘裙潋潋梳微波，画叶仙衣飘翠罗。",
      "香桃琐骨怯春影，衣嚼赪霞瑶怨多。",
      "烟霄凤葆迎丁佩，红鹍瘦玉弦声碎。",
      "媆香迷梦度芳年，一把纤腰倚春醉。",
      "凉丝玉网银梳摇，押犀风细开樱桃。",
      "芳螺曲写镜中语，皓齿嚼风吹紫箫。",
      "仙蕖珠的同心扣，绿衣传语娇鹦瘦。",
      "消得层波一脔光，瑶襟圆咽相思豆。",
      "蜡花摧焰寒青荧，彩鸾怯翅舒金屏。",
      "红笺砑破点斜雁，小押麝煤凄寒馨。",
      "宝靥晓星虬水咽，鸾钗敲梦铮瑽绝。",
      "豹骢香陌忆珊鞭，六曲青蠡锁霜月。",
      "曲水飘香唱恼公，绿巾拭泪珍珠红。",
      "金鹅梦破蜀山晓，花底露铃吟断风。"
    ]
  },
  {
    "id": "adcfe4dbc9eceeb1e2f13f5435e85d5e",
    "title": "柴关岭",
    "authorName": "史悠咸",
    "authorId": "adcfe4dbc9eceeb1d1457b72d1457b72",
    "dynasty": "清",
    "content": [
      "长啸万仞冈，寒风战黄叶。",
      "不知所历高，苍莽入寒色。",
      "山骨郁礧砢，纷如怒猊截。",
      "巨瀑奋雷硠，石力拒而裂。",
      "一山千万转，十步八九慑。",
      "藤臂或攫衣，石齿乱折屐。",
      "𢥠魂步已却，试险足先蹑。",
      "徘徊一线中，欲骋不能捷。",
      "巍巍螺负壳，旋旋蚁缘垤。",
      "寒萝下无路，踏石觅寸隙。",
      "薄暮宿山家，合眸见馀碧。"
    ]
  },
  {
    "id": "adcfe4dbc9effb103ceb925928ddbe55",
    "title": "归途即事",
    "authorName": "黄仪",
    "authorId": "adcfe4dbc9effb10d1457b72d1457b72",
    "dynasty": "清",
    "content": [
      "布帆间挂夕阳斜，历历烟村树半遮。",
      "四野黄云铺稻穗，一溪白雪涨芦花。",
      "烽消远堠无嘶马，社散丛祠有噪鸦。",
      "满眼江乡好风景，错将书剑寄天涯。"
    ]
  },
  {
    "id": "adcfe4dbc9f462620c1de829bb2b4c8a",
    "title": "独立",
    "authorName": "梁佩兰",
    "authorId": "adcfe4dbc9f46262fdb9ef582a27b814",
    "dynasty": "清",
    "content": [
      "独立在溪桥，溪声助寂寥。",
      "夕阳帆背动，秋色石林骄。",
      "落叶依归雁，疏钟应上潮。",
      "美人天外思，延望一何遥。"
    ]
  },
  {
    "id": "adcfe4dbc9f46262e10bf7cc5ca9a229",
    "title": "舟发阊水至饶阳道中作",
    "authorName": "梁佩兰",
    "authorId": "adcfe4dbc9f46262fdb9ef582a27b814",
    "dynasty": "清",
    "content": [
      "路出阊江口，江流乱似堆。",
      "马衔秋草去，船载夕阳来。",
      "石镜飞天照，云门跨水开。",
      "前途犹未止，一过一徘徊。"
    ]
  },
  {
    "id": "adcfe4dbc9f46262e10bf7cc5ca87701",
    "title": "舟发阊水至饶阳道中作",
    "authorName": "梁佩兰",
    "authorId": "adcfe4dbc9f46262fdb9ef582a27b814",
    "dynasty": "清",
    "content": [
      "水路随山转，行行不厌重。",
      "溯流三百里，迢递几千峰。",
      "此地尊渔户，秋风老客容。",
      "最怜隔江女，江上采芙蓉。"
    ]
  },
  {
    "id": "adcfe4dbc9f462628144817640d66c52",
    "title": "阁夜",
    "authorName": "梁佩兰",
    "authorId": "adcfe4dbc9f46262fdb9ef582a27b814",
    "dynasty": "清",
    "content": [
      "百寻孤阁郡城东，帘卷前山一角风。",
      "哀壑有光星在底，明河无影月临空。",
      "群生静息鸿蒙里，秋气森归耳目中。",
      "不是夜深能独醒，海门谁见日初红。"
    ]
  },
  {
    "id": "adcfe4dbc9f462622ecb4fe3cc406ebc",
    "title": "春园夜集迟陶握山不至",
    "authorName": "梁佩兰",
    "authorId": "adcfe4dbc9f46262fdb9ef582a27b814",
    "dynasty": "清",
    "content": [
      "林间相约不曾违，试尽东风白袷衣。",
      "沧海树低潮暗上，夕阳烟乱鸟斜归。",
      "酒当良会谋千盏，月满闲园迫四围。",
      "知己岂能忘此夜，年来心事对花稀。"
    ]
  },
  {
    "id": "adcfe4dbc9f4626268a2d74574469771",
    "title": "雒阳",
    "authorName": "梁佩兰",
    "authorId": "adcfe4dbc9f46262fdb9ef582a27b814",
    "dynasty": "清",
    "content": [
      "东都遗迹与谁寻，雒下词人自古今。",
      "中岳气生朝日湿，黄河声应夜钟深。",
      "平时玉几升龙卷，几度瑶笙降鹤音。",
      "无限兴亡无可说，一春闲对牡丹吟。"
    ]
  },
  {
    "id": "adcfe4dbc9f46262e0cd5df50a42e885",
    "title": "邺中",
    "authorName": "梁佩兰",
    "authorId": "adcfe4dbc9f46262fdb9ef582a27b814",
    "dynasty": "清",
    "content": [
      "漳河流水漫无声，铜雀空留昔日名。",
      "几片瓦寻文士迹，一边鸦点夕阳城。",
      "英雄不护生前短，歌舞难忘死后情。",
      "试望西陵松柏里，夜来孤月为谁明。"
    ]
  },
  {
    "id": "adcfe4dbc9f46262fd5076b5c38cc0e8",
    "title": "养马行",
    "authorName": "梁佩兰",
    "authorId": "adcfe4dbc9f46262fdb9ef582a27b814",
    "dynasty": "清",
    "content": [
      "贤王爱马如爱人，人与马并分王仁。王乐养马忘苦辛，供给王马王之民。",
      "马日龁水草百斤，大麦小麦十斗勺。小豆大豆驿递频，马夜龁豆仍数巡。",
      "马肥王喜王不嗔，马瘠王怒王扑人。东山教场地广阔，筑厩养马凡千群。",
      "北城马厩先鬼坟，马厩养马王官军。城南马厩近大海，马爱饮水海水清。",
      "西关马厩在城下，城下放马马散行。城下空地多草生，马头食草马尾横。",
      "王谕养马要得马性情。马来自边，塞马不轻。人有齿马，服以上刑。",
      "白马王络以珠勒，黑马王络以紫缨，紫骝马以桃花名。",
      "斑马缀玉缫，红马缀金铃。王日数马，点养马丁。一马不见，王心不宁。",
      "百姓乞为王马王不应。"
    ]
  },
  {
    "id": "adcfe4dbc9f46262f6c30a10b43d0307",
    "title": "日本刀歌",
    "authorName": "梁佩兰",
    "authorId": "adcfe4dbc9f46262fdb9ef582a27b814",
    "dynasty": "清",
    "content": [
      "市中宝刀五尺许，市中贾人向予语。",
      "红毛鬼子来大洋，此刀得自日本王。",
      "王使红毛预斋戒，三日授刀向刀拜。",
      "龙形虎气生气骄，抽出天上星摇摇。",
      "黄蛇之珠嵌刀首，百宝刀环未曾有。",
      "有时黑夜白照人，杀人血渍紫绣新。",
      "阴晴不定刀气色，风雷闪怪吼墙壁。",
      "相传国王初铸时，金生火克合日期。",
      "铸成魑魅魍魉伏，通国髑髅作人哭。",
      "人头落地飞纸轻，水光在水铺欲平。",
      "国王恃刀好战伐，把刀一指震一国。",
      "红毛得刀来广州，大船经过海若愁。",
      "携出市中人不识，价取千金售不得。",
      "我闻此言空叹呼，兵者凶器胡为乎。",
      "中国之宝不在刀，请以此刀归红毛。"
    ]
  },
  {
    "id": "adcfe4dbc9f462628677ff1cffccd712",
    "title": "寄怀屈翁山客雁门",
    "authorName": "梁佩兰",
    "authorId": "adcfe4dbc9f46262fdb9ef582a27b814",
    "dynasty": "清",
    "content": [
      "春日鸣仓庚，北雁整归翮。故人在关外，三载犹作客。",
      "平生论王霸，中具胆与识。边地多苦寒，欲以鍊筋骨。",
      "侧闻聘秦女，筐篚列圭璧。好色而不淫，《国风》重有德。",
      "所虑柔媚肠，恩爱渐相易。一旦时势来，功业不得力。",
      "天南隔万里，久矣无消息。老亲望门闾，幼妹事絺绤。",
      "愿言税归鞅，省觐聊促膝。和风暖萱草，皎月理琴瑟。"
    ]
  },
  {
    "id": "adcfe4dbc9f462628677ff1cf70eb0a5",
    "title": "寄怀屈翁山客雁门",
    "authorName": "梁佩兰",
    "authorId": "adcfe4dbc9f46262fdb9ef582a27b814",
    "dynasty": "清",
    "content": [
      "乘螭游不周，垠堮骋八荒。",
      "在昔为灵均，君也今颉颃。",
      "入秦纪山川，葱郁怀帝王。",
      "想见登太华，天风吹衣裳。",
      "三峰坠黄河，日月背后行。",
      "瞻礼白帝宫，赋诗一百章。",
      "英声流琴笙，古色当琥璜。",
      "引手接天河，众星随低昂。",
      "遥望赫运台，云气如牛羊。",
      "矫首至再三，枉矢飞天狼。",
      "感慨亦何为，宇宙原秕糠。"
    ]
  },
  {
    "id": "adcfe4dbc9f46262f33b1f395c299a8c",
    "title": "题张穆之画猕猴挂藤图歌",
    "authorName": "梁佩兰",
    "authorId": "adcfe4dbc9f46262fdb9ef582a27b814",
    "dynasty": "清",
    "content": [
      "张公少年好画马，用笔不在韩干下。",
      "画鹰或作乌尾讹，一时好事传宣和。",
      "此幅猕猴更希有，我惊见之不离手。",
      "深山古崖霜气严，石壁洗出峰棱尖。",
      "枯树萧萧古藤罥，藤丝坠处风吹乱。",
      "二猴连臂学挂藤，一猴挽藤身精能。",
      "回头侧面纷相向，性情总在藤丝上。",
      "疑是巴南峡口来，吟时莫遣骚人哀。",
      "又疑逼近黄陵庙，斑竹琮琤鹧鸪叫。",
      "我为作歌称神奇，真宰所造人能之。",
      "张公答云安用此，此曹跳踯聊为尔。"
    ]
  },
  {
    "id": "adcfe4dbc9f462623802389ca2c7fbe2",
    "title": "赠汪苕文民部",
    "authorName": "梁佩兰",
    "authorId": "adcfe4dbc9f46262fdb9ef582a27b814",
    "dynasty": "清",
    "content": [
      "垂杨叶老莺乱飞，牡丹花尽黄蜂稀。桑干河水长三尺，渡头舟子催人归。",
      "我独临时归不得，搔首看天判南北。长安当面背面尘，孤客缁衣素衣色。",
      "结交有何意，要识公与卿。蹩躠骑短驴，翻来马狰狞。",
      "马长驴短坠沟下，睨人玉鞭鞭玉马。投刺多逢谒者嗤，入门反被官奴骂。",
      "斸桐为琴琴有心，缫丝作弦弦有音。提琴拊弦按宫徵，不向大雅当谁寻。",
      "羡君文章飞健笔，爱君诗句无人匹。若复相寻不相见，男儿何处投胶漆。",
      "上天一明月，照尽万古人。人人就月照，安问故与新。",
      "我有一颗珠，得自龙王宫。十年系衣带，光彩与月同。",
      "试持比月恐不及，海中长有鲛人泣。"
    ]
  },
  {
    "id": "adcfe4dbca012d4e2db5e7aa1fcc6f32",
    "title": "赠吕雨村鹾使犹龙",
    "authorName": "金南锳",
    "authorId": "adcfe4dbca012d4ed1457b72d1457b72",
    "dynasty": "清",
    "content": [
      "河东后裔五作相，文安代兴美寅亮。",
      "华岳钟灵毓大贤，董鹾复尔临湖上。",
      "经文纬武莫与伦，双鹿夹毂豹为茵。",
      "画戟半笼红玳瑁，花槽都束翠麒麟。",
      "缁衣之宜雅好士，案牍余间订经史。",
      "赏心岂肯涉点尘，促膝时闻疏奥旨。",
      "廨西新辟亭三楹，翛翛竹色攒空青。",
      "寿母板舆御春日，至乐何减登蓬瀛。",
      "公为天子东南镇，十七郡人赖忧轸。",
      "行将丹诏入黄扉，指挥庶绩皆平允。",
      "湖涯贱子旧生徒，十年枯坐据槁梧。",
      "蠡瓢耐可探玉海，蓬心犹许对冰壶。",
      "此中真意世莫识，惟有香风吹赤舄。",
      "大厦帡幪构万间，怀恩不独平原客。"
    ]
  },
  {
    "id": "adcfe4dbca0315465dc29681068c2c45",
    "title": "元宵喜晤十六侄如冈",
    "authorName": "宫婉兰",
    "authorId": "adcfe4dbca031546d1457b72d1457b72",
    "dynasty": "清",
    "content": [
      "汝来恰值传柑节，我老惊看两鬓银。",
      "回首弟兄多隔别，相逢子侄独情亲。",
      "梅残正好迎新月，柳放何堪又暮春。",
      "带水家乡原不远，衰年惟有泪沾巾。"
    ]
  },
  {
    "id": "adcfe4dbca031546b600f7a29ddb8701",
    "title": "海陵留别二嫂卞夫人",
    "authorName": "宫婉兰",
    "authorId": "adcfe4dbca031546d1457b72d1457b72",
    "dynasty": "清",
    "content": [
      "数月相依情更深，殷勤棋局记知音。",
      "黄花绿酒难为别，万斛愁堆一寸心。"
    ]
  },
  {
    "id": "adcfe4dbca096eb2b23e169448053720",
    "title": "节妇吟",
    "authorName": "谢应之",
    "authorId": "adcfe4dbca096eb2d1457b72d1457b72",
    "dynasty": "清",
    "content": [
      "冷然秋风生，蟋蟀鸣东厢。",
      "繁霜陨木叶，庭草凄以黄。",
      "凌晨甫盥栉，曳履登高堂。",
      "翁姥两年耄，独居不可长。",
      "仰视浮云驰，孤雁凌虚翔。",
      "妇心不可见，昭昭白日光。",
      "殷勤谢翁姥，涕泣归空房。"
    ]
  },
  {
    "id": "adcfe4dbca096eb237ce33736bd9906c",
    "title": "唐襄文读书楼歌",
    "authorName": "谢应之",
    "authorId": "adcfe4dbca096eb2d1457b72d1457b72",
    "dynasty": "清",
    "content": [
      "吾言楼东懒云阁，飞甍四起相连属。楼畔槎丫森古木，皂箧树大刚十围，紫藤盘绕垂溪湄。",
      "梨花如雪当昼开，朱阑拂拂清风来。襄文读书于此楼，经文纬武缥缃求。",
      "儒者知兵足韬略，志意不与常人侔。经义溯源在北宋，胜朝取士神机用。",
      "前有守溪后震川，先生并峙成三人。半山颍滨此正传，思泉精诣难比肩。",
      "古文亦称大作手，但恨词气犹伤繁。分宜当国窃权柄，钤山文序滋浮言。",
      "泉石百年几易主，此人此楼共千古。文介大书刻石存，鸾飘凤泊蛟螭舞。",
      "我亦读书寓此楼，当空叱咤惊风雨。斯文日逐江河下，帷幄何人能御侮。",
      "先生坟墓咫尺间，翁仲依稀夜深语。"
    ]
  },
  {
    "id": "adcfe4dbca3f1d2a92448ceaa634b0ab",
    "title": "九日游程符山寺晚归",
    "authorName": "丁善宝",
    "authorId": "adcfe4dbca3f1d2ad1457b72d1457b72",
    "dynasty": "清",
    "content": [
      "程符秋色好，杖策叩禅扉。",
      "不尽登高兴，无嫌傍晚归。",
      "石花明涧水，山月上人衣。",
      "回首钟声起，泠泠下翠微。"
    ]
  },
  {
    "id": "adcfe4dbca3f1d2a020f635bf98a6441",
    "title": "对酒感怀",
    "authorName": "丁善宝",
    "authorId": "adcfe4dbca3f1d2ad1457b72d1457b72",
    "dynasty": "清",
    "content": [
      "门前种柳绿成阴，门外波涛深复深。",
      "一念随分人物我，百年可有去来今。",
      "君平莫定升沉数，伯起空辞暮夜金。",
      "壁上青萍缘底事，宵来风雨作龙吟。"
    ]
  },
  {
    "id": "adcfe4dbca5f5d4d3787e98abcbc803f",
    "title": "兵车行",
    "authorName": "王汝骐",
    "authorId": "adcfe4dbca5f5d4dd1457b72d1457b72",
    "dynasty": "清",
    "content": [
      "客且去，客且去，村店高房健儿住。朔方调来十万兵，兵车满道村人惊。",
      "停骖且致问，主人告予病。店家三月当官差，有肉无鱼众兵忿。",
      "青州大吏操军符，遣官督兵兵怒呼。我侪出身冒白刃，安能饥饿为驰驱。",
      "昨夜天南望烽燧，贼氛已近兰陵地。官军何日出山东，道傍布席摴蒱戏。"
    ]
  },
  {
    "id": "adcfe4dbca5f5d4d3787e98a466a1a15",
    "title": "兵车行",
    "authorName": "王汝骐",
    "authorId": "adcfe4dbca5f5d4dd1457b72d1457b72",
    "dynasty": "清",
    "content": [
      "驱黄犊，驱黄犊，黄犊牵车汗流腹。车中列列森刀枪，健儿畏死心怏怏。",
      "乡村已虚耗，频年苦徵调。羽书忽到县令忙，官吏索车虎狼暴。",
      "前驱出境后队迎，数十万钱送一程。大车折轮牸牛死，车长被挞空哀鸣。",
      "里正敛钱到乡曲，乡民无钱卖其屋。租庸事重衣食轻，补疮剜却心头肉。"
    ]
  },
  {
    "id": "adcfe4dbca6cbe9b1dfad3747c00dcbb",
    "title": "读兵书",
    "authorName": "罗泽南",
    "authorId": "adcfe4dbca6cbe9b1f1baa5b3c947bc2",
    "dynasty": "清",
    "content": [
      "至仁原无敌，汤武兵书祖。",
      "惟使三军心，共知万姓苦。",
      "飞扬猛士风，霢霂王师雨。",
      "逆命有苗民，两阶舞干羽。"
    ]
  },
  {
    "id": "adcfe4dbca6cbe9bd4c3897797f3e185",
    "title": "家居",
    "authorName": "罗泽南",
    "authorId": "adcfe4dbca6cbe9b1f1baa5b3c947bc2",
    "dynasty": "清",
    "content": [
      "不到奇穷总不奇，田园鬻尽忍长饥。",
      "家贫幸免官催税，事少惟来友索诗。",
      "日出尚眠宵坐久，客来待借午炊迟。",
      "穷途莫道生涯尽，尽有文章作酒赀。"
    ]
  },
  {
    "id": "adcfe4dbca6cbe9b932edfba927c1d06",
    "title": "乙巳客长沙清明感怀",
    "authorName": "罗泽南",
    "authorId": "adcfe4dbca6cbe9b1f1baa5b3c947bc2",
    "dynasty": "清",
    "content": [
      "两年旅邸过清明，佳节重逢倍怆情。",
      "麦饭遥怜诸弟荐，松醪独少一人倾。",
      "高堂白发贫中老，游子青春客里更。",
      "岳麓峰头云幂幂，不堪重听鹧鸪声。"
    ]
  },
  {
    "id": "adcfe4dbca6cbe9b68f14da30a2ecc4f",
    "title": "登章江门城楼呈江岷樵廉访",
    "authorName": "罗泽南",
    "authorId": "adcfe4dbca6cbe9b1f1baa5b3c947bc2",
    "dynasty": "清",
    "content": [
      "突兀高城接上台，干重雉堞倚江开。",
      "浙闽山向云中绕，章贡水从天际来。",
      "想见适逢多难日，持危全仗济时才。",
      "兴怀往昔情多少，聊坐高楼共举杯。"
    ]
  },
  {
    "id": "adcfe4dbca6cbe9b0ac34c57bef66600",
    "title": "古剑",
    "authorName": "罗泽南",
    "authorId": "adcfe4dbca6cbe9b1f1baa5b3c947bc2",
    "dynasty": "清",
    "content": [
      "仗剑天下游，延津不可渡。",
      "不平事尚多，莫便化龙去。"
    ]
  },
  {
    "id": "adcfe4dbca6cbe9b28019913f057e81d",
    "title": "吊蔡江门先生",
    "authorName": "罗泽南",
    "authorId": "adcfe4dbca6cbe9b1f1baa5b3c947bc2",
    "dynasty": "清",
    "content": [
      "今古兴亡感慨同，时穷世乱见孤忠。",
      "曾闻梦绕熊湘阁，公泣潭州我泣公。"
    ]
  },
  {
    "id": "adcfe4dbca6cbe9b9abf5452254371c1",
    "title": "补裘痛怀先祖",
    "authorName": "罗泽南",
    "authorId": "adcfe4dbca6cbe9b1f1baa5b3c947bc2",
    "dynasty": "清",
    "content": [
      "冷雪凝阶二月初，羊裘补得胜华裾。",
      "风霜记否当年苦，典尽春袍送读书。"
    ]
  },
  {
    "id": "adcfe4dbca6cbe9b42389ee187c0e94a",
    "title": "题寒梅图",
    "authorName": "罗泽南",
    "authorId": "adcfe4dbca6cbe9b1f1baa5b3c947bc2",
    "dynasty": "清",
    "content": [
      "冉冉寒香渡水涯，溪南溪北影横斜。",
      "含情最耐风霜苦，不作人间第二花。"
    ]
  },
  {
    "id": "adcfe4dbca6cbe9b1b32351b88c6108f",
    "title": "清和既望月下偕诸生夜坐",
    "authorName": "罗泽南",
    "authorId": "adcfe4dbca6cbe9b1f1baa5b3c947bc2",
    "dynasty": "清",
    "content": [
      "皓月凌空照绿波，广寒宫里舞嫦娥。",
      "凭谁扫却蟾蜍影，天下清光应更多。"
    ]
  },
  {
    "id": "adcfe4dbca6cbe9b1116098dcf578879",
    "title": "小龙驹",
    "authorName": "罗泽南",
    "authorId": "adcfe4dbca6cbe9b1f1baa5b3c947bc2",
    "dynasty": "清",
    "content": [
      "兵家胜负决须臾，几度疆场得意驱。",
      "莫讶将军天上到，出群应识小龙驹。"
    ]
  },
  {
    "id": "adcfe4dbca6cbe9b60b568244c9bd3c1",
    "title": "关山吟",
    "authorName": "罗泽南",
    "authorId": "adcfe4dbca6cbe9b1f1baa5b3c947bc2",
    "dynasty": "清",
    "content": [
      "家住罗山第几曲，碧水绕门清可掬。",
      "南窗捉絮倚垂杨，北岸跳珠挂飞瀑。",
      "渴来烹茶自汲水，游鱼上下纷相逐。",
      "垂钩终日不得鱼，高歌一曲湘水绿。"
    ]
  },
  {
    "id": "adcfe4dbca6cbe9bc4b329ea546d6d4c",
    "title": "喜雨",
    "authorName": "罗泽南",
    "authorId": "adcfe4dbca6cbe9b1f1baa5b3c947bc2",
    "dynasty": "清",
    "content": [
      "茅檐一夜雨，农家百万粟。",
      "清晨荷锄出，长歌绿水曲。"
    ]
  },
  {
    "id": "adcfe4dbca6cbe9b7eedc67c825c7de1",
    "title": "和曾涤生侍郎会合诗",
    "authorName": "罗泽南",
    "authorId": "adcfe4dbca6cbe9b1f1baa5b3c947bc2",
    "dynasty": "清",
    "content": [
      "人生如荷露，聚散无常期。",
      "矧当争战后，死生不可知。",
      "寇盗起粤管，蚩尤扬天旗。",
      "承平二百载，文武争恬嬉。",
      "以此长驱入，天下喧鼓鼙。",
      "江汉吼鼋鼍，金陵窟狐狸。",
      "谁敢撄其锋，卵翼我黔黎。",
      "天子诏令下，侍郎起南维。",
      "水师驶凫鹢，陆师飞熊罴。",
      "旧交入帷幕，经济酬所知。",
      "老筠与腐公，朝夕参军机。",
      "军旅我未学，末座聊追随。",
      "忆昔癸丑夏，妖氛逼江西。",
      "老筠偕我出，往助岷公威。",
      "贼闻胆已落，一战旋解围。",
      "筠车汉水回，我马吉水归。",
      "共知才不逮，誓各隐衡嶷。",
      "待郎何殷勤，葑菲不我遗。",
      "更得塔将军，拔之由偏裨。",
      "忠勇冠三军，士气随转移。",
      "甲寅六月初，旌旗下湘矶。",
      "洞庭倒巨浪，大江燃灵犀。",
      "岩岩半壁山，滔滔富池湄。",
      "长江沈铁锁，荆楚复藩篱。",
      "射蛟浔阳江，王师欲东之。",
      "胡为江水沸，长鬣鼓鲸鲵。",
      "封姨吐鬼火，坚城顿雄师。",
      "物论遂纷纷，尤吹腐公疵。",
      "成败以论人，西施亦可媸。",
      "蕲黄何迢迢，锁钥者阿谁。",
      "贼旌复西指，鄂渚填积尸。",
      "东道广与饶，浙闽路嵚巇。",
      "贼又捣其虚，多方令我疲。",
      "侍郎曰否否，祸者福之基。",
      "丈夫誓许国，艰险复何辞。",
      "旌节驻匡庐，楼船修彭蠡。",
      "塔公拟西征，我兵靖东陲。",
      "堂堂数路出，不自惜奔驰。",
      "调度虽有方，未免伤睽违。",
      "老筠知其故，翻然出书帏。",
      "欲纡侍郎忧，用慰腐公思。",
      "我方战信水，不得晤须眉。",
      "斯人既未死，世事尚可为。",
      "嗟哉贼势猖，六年已于兹。",
      "长江几千里，嗷嗷鸿雁飞。",
      "吴人或越奔，南人复北栖。",
      "父子不相见，妻孥长别离。",
      "何时清寰宇，大旱慰云霓。",
      "普天儿女子，共作会合诗。"
    ]
  },
  {
    "id": "adcfe4dbca8953ac3434bd7b54c9167e",
    "title": "过茧云庐名之曰方寸蓬莱作文记之更题诗其后",
    "authorName": "罗有高",
    "authorId": "adcfe4dbca8953acc4492cbe8c01a759",
    "dynasty": "清",
    "content": [
      "刻意探幽人海外，精庐谁爱石塘偏。",
      "山攒净绿环空界，室敞低垣受远天。",
      "遁迹便同冀缺耨，移情虚寄子春弦。",
      "嘉名肇锡休相讶，一记精微证水仙。"
    ]
  },
  {
    "id": "adcfe4dbca8953ac35f339c57c424063",
    "title": "梦中登翠微山得句",
    "authorName": "罗有高",
    "authorId": "adcfe4dbca8953acc4492cbe8c01a759",
    "dynasty": "清",
    "content": [
      "坭径绝猿引，欹峰倚天赤。",
      "中有辟世人，邻聚谈古易。",
      "春晴放鸡豚，烂漫桃花碛。",
      "雪意玉寒松，奡峭穿壁立。",
      "以此阅世运，蒙萝深寂历。",
      "夜静闻古琴，起步月浩白。",
      "漭哉化城游，酣嬉醉空碧。",
      "下界啼秋虫，俯仰一太息。"
    ]
  },
  {
    "id": "adcfe4dbca8953acb3c7b938c747ce0a",
    "title": "赠季弟鼎臣",
    "authorName": "罗有高",
    "authorId": "adcfe4dbca8953acc4492cbe8c01a759",
    "dynasty": "清",
    "content": [
      "浮生剧风波，中年忧乐半。",
      "纯素污所缘，高明鬼斯覸。",
      "三人成市虎，冒昧离祸患。",
      "立志苟不欺，可使金石贯。",
      "荆山剖奇珍，精神朗层汉。",
      "莲出火宅中，香光近逾烂。",
      "孟子道性善，大禹陈洪范。",
      "彝伦矩自天，怪变谁能乱。",
      "但期保耿耿，白发娱岁宴。"
    ]
  },
  {
    "id": "adcfe4dbca8953acb3c7b93840db939a",
    "title": "赠季弟鼎臣",
    "authorName": "罗有高",
    "authorId": "adcfe4dbca8953acc4492cbe8c01a759",
    "dynasty": "清",
    "content": [
      "访梅楼上月，往时共深夜。",
      "吾季年少小，语芒已激射。",
      "悬镫听鸡鸣，留恋难就舍。",
      "乖离虽日深，此意尚如乍。",
      "万事东流水，一一成悲咤。",
      "俯仰抱幽独，茹荼若啖蔗。",
      "昔年病燕云，讝语杂嗟讶。",
      "兄弟终在口，邻死心不化。",
      "载诵小宛诗，泪比源泉泻。"
    ]
  },
  {
    "id": "adcfe4dbca8953ac51ea192ba699ade6",
    "title": "赠潘守愚思质昆弟",
    "authorName": "罗有高",
    "authorId": "adcfe4dbca8953acc4492cbe8c01a759",
    "dynasty": "清",
    "content": [
      "逝水不可极，大仪无停转。",
      "悠悠三十年，微抱未遑展。",
      "前圣去我久，积疑并㟞嵃。",
      "安得中山饮，醉冥罗众善。"
    ]
  },
  {
    "id": "adcfe4dbca8953ac51ea192bdb81d3a7",
    "title": "赠潘守愚思质昆弟",
    "authorName": "罗有高",
    "authorId": "adcfe4dbca8953acc4492cbe8c01a759",
    "dynasty": "清",
    "content": [
      "中散负青霞，思王叹飞蓬。",
      "平子利蜚遁，班椽赋幽通。",
      "古之贤达者，一笑大鸿蒙。",
      "所志多不践，万古悲回风。"
    ]
  },
  {
    "id": "adcfe4dbca8953ac51ea192b3a477166",
    "title": "赠潘守愚思质昆弟",
    "authorName": "罗有高",
    "authorId": "adcfe4dbca8953acc4492cbe8c01a759",
    "dynasty": "清",
    "content": [
      "太息南郭人，三悲而日远。",
      "端蓍得潜龙，空林安静偃。",
      "行义会有适，早计怨岁晚。",
      "咄哉殷深源，名浮坐自蹇。"
    ]
  },
  {
    "id": "adcfe4dbca8953ac51ea192b881c84f2",
    "title": "赠潘守愚思质昆弟",
    "authorName": "罗有高",
    "authorId": "adcfe4dbca8953acc4492cbe8c01a759",
    "dynasty": "清",
    "content": [
      "两潘东西陆，骏健睨高寒。",
      "心悬白日照，手隘青云攀。",
      "长啸沮溺津，捷步燕然山。",
      "霜蹄故空阔，白问何能闲。"
    ]
  },
  {
    "id": "adcfe4dbca8953ac51ea192ba1223ef7",
    "title": "赠潘守愚思质昆弟",
    "authorName": "罗有高",
    "authorId": "adcfe4dbca8953acc4492cbe8c01a759",
    "dynasty": "清",
    "content": [
      "结交乐昕暮，语默论深契。",
      "午夜供清茶，微言屑风桂。",
      "妙处辄粲然，纵脱无根蒂。",
      "仰首望青霄，莫遣浮阴蔽。"
    ]
  },
  {
    "id": "adcfe4dbca8953ac51ea192b86f6d1ca",
    "title": "赠潘守愚思质昆弟",
    "authorName": "罗有高",
    "authorId": "adcfe4dbca8953acc4492cbe8c01a759",
    "dynasty": "清",
    "content": [
      "读书苦未多，据德苦未坚。",
      "凉凉取道远，骨肉愁南天。",
      "驰驱愧濩落，西食安清便。",
      "昔训日周复，宁令本志迁。"
    ]
  },
  {
    "id": "adcfe4dbcac6d23b38b631919aea0947",
    "title": "安阳道中次雪崖韵",
    "authorName": "张鸿仪",
    "authorId": "adcfe4dbcac6d23bd1457b72d1457b72",
    "dynasty": "清",
    "content": [
      "野雾苍茫里，寒砧远近间。",
      "溪明秋见石，云密树连山。",
      "木叶经霜落，渔歌倚棹还。",
      "何时倦行役，小筑自闲闲。"
    ]
  },
  {
    "id": "adcfe4dbcadb182b9f6abb0670e8d6c3",
    "title": "晚过犍为道中",
    "authorName": "车酉",
    "authorId": "adcfe4dbcadb182bd1457b72d1457b72",
    "dynasty": "清",
    "content": [
      "野寺闻钟磬，归人晚渡忙。",
      "孤山升半月，一鸟下斜阳。",
      "寂寞家乡杳，清凉客路长。",
      "渔镫岩畔点，间杀卧轻航。"
    ]
  },
  {
    "id": "adcfe4dbcadbf2471564685034156f3d",
    "title": "刘谦山邑尊",
    "authorName": "卞乃钰",
    "authorId": "adcfe4dbcadbf247d1457b72d1457b72",
    "dynasty": "清",
    "content": [
      "令尹题名取次看，几人严覈几人宽。",
      "一周甲子从头数，六十年无此好官。"
    ]
  },
  {
    "id": "adcfe4dbcadbf24715646850e7deadbf",
    "title": "刘谦山邑尊",
    "authorName": "卞乃钰",
    "authorId": "adcfe4dbcadbf247d1457b72d1457b72",
    "dynasty": "清",
    "content": [
      "西郊建院仰前贤，秀读诗书朴种田。",
      "课士劝农频税驾，棠阴深处憩花鞯。"
    ]
  },
  {
    "id": "adcfe4dbcadbf24715646850a0818f65",
    "title": "刘谦山邑尊",
    "authorName": "卞乃钰",
    "authorId": "adcfe4dbcadbf247d1457b72d1457b72",
    "dynasty": "清",
    "content": [
      "水道疏通五十条，东横河势自迢迢。",
      "沙洲套港分南北，灌溉咸资大海潮。"
    ]
  },
  {
    "id": "adcfe4dbcadbf247156468508527b835",
    "title": "刘谦山邑尊",
    "authorName": "卞乃钰",
    "authorId": "adcfe4dbcadbf247d1457b72d1457b72",
    "dynasty": "清",
    "content": [
      "高原少雨便灾荒，谆劝黎民广种桑。",
      "比岁渐知蚕茧利，家家争祀马头娘。"
    ]
  },
  {
    "id": "adcfe4dbcadbf247156468501e5f7961",
    "title": "刘谦山邑尊",
    "authorName": "卞乃钰",
    "authorId": "adcfe4dbcadbf247d1457b72d1457b72",
    "dynasty": "清",
    "content": [
      "煌煌天语纪神功，贤宰精诚帝谓通。",
      "蝗不为灾征政异，芃芃禾黍庆年丰。"
    ]
  },
  {
    "id": "adcfe4dbcadbf2471564685050133c39",
    "title": "刘谦山邑尊",
    "authorName": "卞乃钰",
    "authorId": "adcfe4dbcadbf247d1457b72d1457b72",
    "dynasty": "清",
    "content": [
      "德化流行俗自移，齐民那必在鞭笞。",
      "愿将旧政贻新尹，慈惠长留去后思。"
    ]
  },
  {
    "id": "adcfe4dbcaec43cadf0b155a696f8f1d",
    "title": "海舶遣怀",
    "authorName": "王继香",
    "authorId": "adcfe4dbcaec43cad1457b72d1457b72",
    "dynasty": "清",
    "content": [
      "屈指乘楂第七回，求仙何处觅蓬莱。",
      "百年身世浮名误，万里风涛倦眼开。",
      "帆影和云随日落，浪花如雪拍天来。",
      "舵楼泼墨馀豪兴，漫向龙门感暴䰄。"
    ]
  },
  {
    "id": "adcfe4dbcaec43cac5499529d0989570",
    "title": "丙子下第感赋",
    "authorName": "王继香",
    "authorId": "adcfe4dbcaec43cad1457b72d1457b72",
    "dynasty": "清",
    "content": [
      "依然毷氉醉春风，怕见霜蹄蹴落红。",
      "岂有方干登上第，何烦阮籍哭途穷。",
      "天涯作客逢春暮，独夜思家况病中。",
      "一枕朦胧浑不觉，梦魂飞逐海潮东。"
    ]
  },
  {
    "id": "adcfe4dbcaec43cac5499529e37bc084",
    "title": "丙子下第感赋",
    "authorName": "王继香",
    "authorId": "adcfe4dbcaec43cad1457b72d1457b72",
    "dynasty": "清",
    "content": [
      "赚杀燕台郭隗金，轮蹄蹀躞到而今。",
      "丹青妄冀收凡骨，磁石原难引曲针。",
      "独向风尘伤茧足，轻违定省亦何心。",
      "只应散发东归去，醉抚成连海上琴。"
    ]
  },
  {
    "id": "adcfe4dbcaec43cae45d8f92f234b3ec",
    "title": "午门迎驾恭纪其三",
    "authorName": "王继香",
    "authorId": "adcfe4dbcaec43cad1457b72d1457b72",
    "dynasty": "清",
    "content": [
      "日出烟开驾返宫，退班珂马各西东。",
      "似闻壤叟辕童语，此后年年报屡丰。"
    ]
  },
  {
    "id": "adcfe4dbcaec43ca76d9598d9c3e9b61",
    "title": "秋晚归棹",
    "authorName": "王继香",
    "authorId": "adcfe4dbcaec43cad1457b72d1457b72",
    "dynasty": "清",
    "content": [
      "病起出访友，一棹乘风轻。",
      "回舟趁斜照，秋气分外清。",
      "遥山何蜿蜒，秀极不可名。",
      "层云漏日气，白如匹练横。",
      "风禾翻青黄，霜枫交碧赪。",
      "澄江泻浩瀚，长桥势如扃。",
      "菱罫迷归途，鸥凫导之行。",
      "港曲农户聚，树古村社灵。",
      "隔坞动歌吹，渔唱若为赓。",
      "莫色苍然来，倦羽还林坰。",
      "日落万象隐，但见佛火明。",
      "一星冷萤度，四野寒螀鸣。",
      "掩篷瞑趺坐，身仄心转平。",
      "须臾达北郭，街𣟄方初更。",
      "昏黄叩关入，夜市镫荧荧。"
    ]
  },
  {
    "id": "adcfe4dbcaec43ca8aa3c8682cde3c4b",
    "title": "次韵简书衡",
    "authorName": "王继香",
    "authorId": "adcfe4dbcaec43cad1457b72d1457b72",
    "dynasty": "清",
    "content": [
      "可是天台再见身，匡时策待万言陈。功名唾手才何健，书卷罗胸语自真。",
      "万里鲲鹏腾渤澥，九秋雕鹗出风尘。缅怀三世循良传，明德由来有达人。",
      "许君说字郑君笺，文是坡仙诗阆仙。独契聃龙惊俗眼，同师执象亦前缘。",
      "太原宗派遥遥共，中散歌行字字圆。会看安排作元宰，孝先先播《咏梅》篇。"
    ]
  },
  {
    "id": "adcfe4dbcaec43ca1d08033cb8c9176a",
    "title": "午门迎驾恭纪",
    "authorName": "王继香",
    "authorId": "adcfe4dbcaec43cad1457b72d1457b72",
    "dynasty": "清",
    "content": [
      "一鞭风月鬯{讠金}怀，镫仗纵横夹道排。贴地霜华尘不起，轻车轧轧上天街。",
      "行行绕道出长安，缓步虹桥过石栏。踏遍午门门外月，一房炉火待迎銮。"
    ]
  },
  {
    "id": "adcfe4dbcaec43ca1d08033cc0435bed",
    "title": "午门迎驾恭纪",
    "authorName": "王继香",
    "authorId": "adcfe4dbcaec43cad1457b72d1457b72",
    "dynasty": "清",
    "content": [
      "两行星燧问霓旌，鸡唱东方尚未明。",
      "万骑趋风千仗肃，耳根但听马蹄声。",
      "龙楼凤阙郁崔巍，钟奏重门已洞开。",
      "警跸渐稠人渐密，红云高拥翠华回。"
    ]
  },
  {
    "id": "adcfe4dbcaee87823de20d83a7640a53",
    "title": "生辰游破山寺",
    "authorName": "沈汝瑾",
    "authorId": "adcfe4dbcaee8782d1457b72d1457b72",
    "dynasty": "清",
    "content": [
      "生辰成雅集，践约乍晴时。",
      "古寺无尘事，秋花引寿卮。",
      "松风救虎阁，苔雨白莲池。",
      "兹地徘徊久，延年术未知。"
    ]
  },
  {
    "id": "adcfe4dbcaf4840c532af3383941ac82",
    "title": "寄笠舫",
    "authorName": "陈祖望",
    "authorId": "adcfe4dbcaf4840cd1457b72d1457b72",
    "dynasty": "清",
    "content": [
      "珠江挥手太匆匆，梦绕蛮烟蜑雨中。",
      "世味频年尝最熟，诗人从古例多穷。",
      "登楼定复悲王粲，爱客何曾有孔融。",
      "知否南湖旧鸥鹭，钓滩日日盼归篷。"
    ]
  },
  {
    "id": "adcfe4dbcaf4840cb44f0b65e25a5db0",
    "title": "送璞园入都",
    "authorName": "陈祖望",
    "authorId": "adcfe4dbcaf4840cd1457b72d1457b72",
    "dynasty": "清",
    "content": [
      "陶潜咏贫士，杜甫悲老病。作赋江文通，伤心别与恨。",
      "得一已足哀，况乃四者并。嗟哉我两人，共此磨蝎命。",
      "可怜兔毫秃，写愁不能竟。孟郊作苦语，岂是出天性。",
      "境迫语则然，敢以工拙论。君心我能知，我歌君勿听，听之伤怀抱，徒然乱方寸。"
    ]
  },
  {
    "id": "adcfe4dbcaf4840cb44f0b6531e7e802",
    "title": "送璞园入都",
    "authorName": "陈祖望",
    "authorId": "adcfe4dbcaf4840cd1457b72d1457b72",
    "dynasty": "清",
    "content": [
      "癸酉夏五朔，我作岭海游。",
      "君与二三子，送我镜湖头。",
      "镜湖三百里，迸作清泪流。",
      "我时恸失怙，寒暑未及周。",
      "再拜别坟墓，饥驱不得留。",
      "至今负隐痛，莫解终身忧。",
      "三年苦瘴疠，困顿寻归舟。",
      "归来喜见君，聊用纾离愁。",
      "离愁亦未纾，我病亦未瘳。",
      "今日送君别，此泪如何收。"
    ]
  },
  {
    "id": "adcfe4dbcb192e446a73581a45db1bd1",
    "title": "喜高平表妹至",
    "authorName": "廖云锦",
    "authorId": "adcfe4dbcb192e44d1457b72d1457b72",
    "dynasty": "清",
    "content": [
      "尔我襟期喜共知，笑言频到漏残时。",
      "开奁会看将完绣，剪烛闲敲未定诗。",
      "金鸭灰深香篆袖，晶帘风定落花迟。",
      "晚来又恐轻言别，月底镫前系梦思。"
    ]
  },
  {
    "id": "adcfe4dbcb192e447021c7fa01d88a26",
    "title": "画双松歌",
    "authorName": "廖云锦",
    "authorId": "adcfe4dbcb192e44d1457b72d1457b72",
    "dynasty": "清",
    "content": [
      "画鳞难画龙，画树难画松。龙乃神物善变化，几人曾见破壁来虚空？",
      "松之视龙势不异，离奇蟠曲难形容。谁摹此图真妙手，双松矫矫如双龙。",
      "爪破白日拿云雨，咫尺庭阴青万重。祖枝孙干相追逐，生怕茅屋摇秋风。",
      "朅来移挂傍几榻，猛然惊醒午梦浓。绕阶而走心胆落，满庭云气生窗栊。",
      "日暮萧斋兀愁坐，夜梦已到扶桑东。"
    ]
  },
  {
    "id": "adcfe4dbcb2502a4913f4aa563c99e33",
    "title": "客归",
    "authorName": "冒国柱",
    "authorId": "adcfe4dbcb2502a4d1457b72d1457b72",
    "dynasty": "清",
    "content": [
      "柴门侵晓噪林鸦，行李萧萧正到家。",
      "娇女不知须鬓改，误将衫袖拂霜华。"
    ]
  },
  {
    "id": "adcfe4dbcb2993786cf0a1516cfb58fc",
    "title": "广陵先兄阁部墓下作",
    "authorName": "史可程",
    "authorId": "adcfe4dbcb299378d1457b72d1457b72",
    "dynasty": "清",
    "content": [
      "一抔干净地，洒血酹孤樽。",
      "雁序沦黄土，荪枝乾白门。",
      "蛇龙缠日月，箕尾正乾坤。",
      "浩气今何许，空嗟五丈原。"
    ]
  },
  {
    "id": "adcfe4dbcb2993786cf0a151166027cf",
    "title": "广陵先兄阁部墓下作",
    "authorName": "史可程",
    "authorId": "adcfe4dbcb299378d1457b72d1457b72",
    "dynasty": "清",
    "content": [
      "烈风梅岭肃，高会自平山。",
      "方拾迷楼烬，谁寻遗镞斑。",
      "雨垣颓似蒉，江月晕如环。",
      "披发疑公下，苍茫羽檄间。"
    ]
  },
  {
    "id": "adcfe4dbcb2993781ccf36b3c0f2c796",
    "title": "大佛谷",
    "authorName": "史可程",
    "authorId": "adcfe4dbcb299378d1457b72d1457b72",
    "dynasty": "清",
    "content": [
      "万叠千盘势渐增，途穷无复怯崚嶒。",
      "偶然穿峡闻人语，虎豹窠中一老僧。"
    ]
  },
  {
    "id": "adcfe4dbcb37b1619e8e2ccc6382ce51",
    "title": "重登天成寺江山一览阁",
    "authorName": "弘瞻",
    "authorId": "adcfe4dbcb37b161d41d8cd98698ff92",
    "dynasty": "清",
    "content": [
      "晓日万峰幽，重来忆旧游。",
      "空林叶尽落，清磬一声秋。",
      "图画窗中得，烟霞眼底收。",
      "高歌思控鹤，双袖挹浮丘。"
    ]
  },
  {
    "id": "adcfe4dbcb37b161f657d11a3bd51046",
    "title": "秋晚",
    "authorName": "弘瞻",
    "authorId": "adcfe4dbcb37b161d41d8cd98698ff92",
    "dynasty": "清",
    "content": [
      "斜日大荒西，晴沙散马蹄。",
      "旗翻千帐静，木落万山低。",
      "远塞看鸿雁，连营绝鼓鼙。",
      "关河渺长望，衰草尚萋萋。"
    ]
  },
  {
    "id": "adcfe4dbcb37b16176857627e13d5c57",
    "title": "野望",
    "authorName": "弘瞻",
    "authorId": "adcfe4dbcb37b161d41d8cd98698ff92",
    "dynasty": "清",
    "content": [
      "落日照延伫，秋深沙塞间。",
      "天低疑近水，云动欲移山。",
      "铅椠聊从好，弓刀敢就间。",
      "遥看点苍隼，千里片时还。"
    ]
  },
  {
    "id": "adcfe4dbcb37b161d44367b009e25080",
    "title": "山庄",
    "authorName": "弘瞻",
    "authorId": "adcfe4dbcb37b161d41d8cd98698ff92",
    "dynasty": "清",
    "content": [
      "路接西山辟小庄，柴门过雨静年芳。",
      "不容人到花垂地，偶卷帘高燕在梁。",
      "野草远分流水碧，夕阳斜照乱峰黄。",
      "萝阴是处堪延屟，肯数蓝田华子冈。"
    ]
  },
  {
    "id": "adcfe4dbcb37b1618ddb70b02f1ca7fb",
    "title": "和紫琼主人即事用端卿韵",
    "authorName": "弘瞻",
    "authorId": "adcfe4dbcb37b161d41d8cd98698ff92",
    "dynasty": "清",
    "content": [
      "庭院深深远市哗，薄寒轻暖护窗纱。",
      "春林剔藓思题石，夜雨移镫为看花。",
      "楼外鸟啼诗梦破，风前人立帽檐斜。",
      "红桥暇日期相访，载酒随君玩物华。"
    ]
  },
  {
    "id": "adcfe4dbcb37b1612a5168ba3c9d0fb3",
    "title": "谒十七叔果毅亲王墓礼成感赋",
    "authorName": "弘瞻",
    "authorId": "adcfe4dbcb37b161d41d8cd98698ff92",
    "dynasty": "清",
    "content": [
      "寝门宿草泪丝丝，寒食风前独到时。",
      "遗爱伏恭赖犹子，招魂伯道痛无儿。",
      "昔年早上东平颂，此日空瞻北海碑。",
      "莫怪杜鹃啼不住，棠梨一夜满空枝。"
    ]
  },
  {
    "id": "adcfe4dbcb37b161b9d0b210ff7c5ce0",
    "title": "春草",
    "authorName": "弘瞻",
    "authorId": "adcfe4dbcb37b161d41d8cd98698ff92",
    "dynasty": "清",
    "content": [
      "春风消息散平原，为爱离离野草繁。",
      "望里莺花三月路，愁中烟雨六朝魂。",
      "乍随柳色青连岸，斜逐溪流绿到门。",
      "漫向陌头寻往事，依然南浦怅王孙。"
    ]
  },
  {
    "id": "adcfe4dbcb37b161b9d0b210278b6d64",
    "title": "春草",
    "authorName": "弘瞻",
    "authorId": "adcfe4dbcb37b161d41d8cd98698ff92",
    "dynasty": "清",
    "content": [
      "窗前生意始纤纤，小院稀锄色更添。",
      "往日夕阳吟杜牧，只今春水赋江淹。",
      "晴烘芳径侵朱履，雨暗空闺映翠帘。",
      "倘过午桥风景地，白羊还认酒家帘。"
    ]
  },
  {
    "id": "adcfe4dbcb37b161b9d0b21085c37af7",
    "title": "春草",
    "authorName": "弘瞻",
    "authorId": "adcfe4dbcb37b161d41d8cd98698ff92",
    "dynasty": "清",
    "content": [
      "春来是处总关情，偏近池塘雨后生。",
      "滋蔓傍人如有意，托根随地不知名。",
      "裙腰一道撩飞蝶，钗股千茎衬落英。",
      "莫把官袍论颜色，年年空惹路尘轻。"
    ]
  },
  {
    "id": "adcfe4dbcb37b1619c96c898a2297b58",
    "title": "早春园居即事",
    "authorName": "弘瞻",
    "authorId": "adcfe4dbcb37b161d41d8cd98698ff92",
    "dynasty": "清",
    "content": [
      "昨夜初停镫市嚣，小园暂遣息尘劳。",
      "山排疏树偏迎榻，水带春冰不受篙。",
      "位置鼎铛添茗谱，部分桃柳设花曹。",
      "太平消得间中味，休信林泉学养高。"
    ]
  },
  {
    "id": "adcfe4dbcb37b161dc2d06d06be15525",
    "title": "题倪云林画",
    "authorName": "弘瞻",
    "authorId": "adcfe4dbcb37b161d41d8cd98698ff92",
    "dynasty": "清",
    "content": [
      "乱山重叠树槎丫，曲径偏宜处士家。",
      "想见虚亭吟眺处，夕阳无限绕寒鸦。"
    ]
  },
  {
    "id": "adcfe4dbcb37b161df1996e9308bc958",
    "title": "挽周兰坡先生三十韵",
    "authorName": "弘瞻",
    "authorId": "adcfe4dbcb37b161d41d8cd98698ff92",
    "dynasty": "清",
    "content": [
      "今代銮坡侧，斯人不易求。",
      "节还惊蜕委，鹤化忆仙游。",
      "禁地欢初接，骚坛契早投。",
      "星云焕彝鼎，风雨落琳球。",
      "典册群推马，长城快倚刘。",
      "数谈知少日，流览足前修。",
      "硎发看犀利，机行肯逗遛。",
      "已开翔鸑鷟，暂遣絷骅骝。",
      "应诏鳣堂喜，程材铁网收。",
      "科名新押榜，馆阁旧登洲。",
      "苏陆遥宗法，沈张近比侔。",
      "台阶行贰秩，仙仗谒南州。",
      "遂命参桓傅，谁容附李舟。",
      "龙钟偏作态，蓬梗动怀忧。",
      "朝借邻家蹇，沽凭御赐裘。",
      "后生夸夺锦，多病欲扶鸠。",
      "小酌能过访，分题互劝酬。",
      "层层蕉叶剥，轧轧茧丝抽。",
      "敌破探囊底，镫传竖指头。",
      "濠梁观唼喋，林木送钩辀。",
      "声逐瑶琴断，光仍宝墨浮。",
      "老成纷落叶，尘世幻轻沤。",
      "细想无余恨，只缘未乞休。",
      "此生原特达，底事类穷愁。",
      "架尚堆千卷，车宁要八驺。",
      "重泉魂渺渺，残雪路悠悠。",
      "旅榇寒郊厝，遗孤薄宦留。",
      "春随渔艇发，江入海门幽。",
      "姓氏垂青简，襟期在白鸥。",
      "郑乡诸弟子，若个涕先流。"
    ]
  },
  {
    "id": "adcfe4dbcb37b1610e8ffe194e77f5e4",
    "title": "奉挽二十一叔父慎郡王",
    "authorName": "弘瞻",
    "authorId": "adcfe4dbcb37b161d41d8cd98698ff92",
    "dynasty": "清",
    "content": [
      "悲风无端来，朱炎生凛冽。",
      "咫尺紫琼岩，幽明顿隔绝。",
      "平生与我厚，古意相劘切。",
      "骚坛许联吟，绮筵时促膝。",
      "过从喜独便，欢娱难具述。",
      "百年似风镫，修短本难诘。",
      "所恨贤豪身，颓萎太匆卒。",
      "耿耿怀抱间，作恶那可说。",
      "哭声撼穹阊，哀哀耸毛发。",
      "痛定转生疑，迷罔坐一室。",
      "检点旧云烟，两㡠骊珠匹。",
      "讵知谆恳意，即此兆永诀。",
      "天朝笃宗亲，优诏蒙矜恤。",
      "叔其可无憾，而我转萧瑟。",
      "悲哉三友图，早见霜松折。",
      "宾客助凄怆，琴书防散逸。",
      "盖棺事则已，流芬凭史笔。",
      "物望俪间平，千秋高郁崒。"
    ]
  },
  {
    "id": "adcfe4dbcb37b1614f8a127230fa4f3b",
    "title": "松雪画兰",
    "authorName": "弘瞻",
    "authorId": "adcfe4dbcb37b161d41d8cd98698ff92",
    "dynasty": "清",
    "content": [
      "昨宵有梦落空谷，开匣氤氲香满幅。鸥波亭畔好春光，露凝点点风扬扬。",
      "巧从瓷斗开生面，笔阵纵横墨花灿。天目山坳仿佛逢，至元款识寻常见。",
      "夙闻画马殊有神，风毛雾鬣看犹新。换手忽传林下态，多情应对管夫人。",
      "敷荣讵肯同萧艾，嫩叶千茎绿玉碎。小窗展对读《离骚》，可许楚臣纫作佩。",
      "九畹幽芳静裹含，秋来摇落有谁探。一拳瘦石根无土，珍重同时郑所南。"
    ]
  },
  {
    "id": "adcfe4dbcb3d8c53fb5e4aa6eb9251a6",
    "title": "送武曾之宣府",
    "authorName": "查容",
    "authorId": "adcfe4dbcb3d8c531c54985e5d79099f",
    "dynasty": "清",
    "content": [
      "由拳城头月华白，张镫置酒宴征客。",
      "由拳城外柳条青，平明相送出津亭。",
      "羡君意气真无比，此去幽州几千里。",
      "揽辔遥看冀北云，挂帆径渡淮南水。",
      "太行山高日欲斜，边风飒飒飞尘沙。",
      "候骑千屯吹觱篥，明驼一队奏琵琶。",
      "上谷使者与君厚，辕门揖客论故旧。",
      "伐鼓鸣笳部曲前，锦筵红烛军麾后。",
      "觥筹交错坐忘疲，玉缸泻酒醉难辞。",
      "壮士横刀看草檄，美人挟瑟请题诗。",
      "丈夫三十犹未遇，走马穷边那复顾。",
      "野狐岭下白草枯，卧龙冈上黄云暮。",
      "客中行乐不知年，但看月出几回圆。",
      "沙场忽听思归曲，应使乡关望眼穿。"
    ]
  },
  {
    "id": "adcfe4dbcb3fe4b38f3888bb9d2f25c3",
    "title": "山中晚步",
    "authorName": "杨宗济",
    "authorId": "adcfe4dbcb3fe4b3d1457b72d1457b72",
    "dynasty": "清",
    "content": [
      "山斋疏雨歇，圆月在松顶。",
      "空翠生夕凉，梧竹散清影。",
      "风泉夜更喧，林涧秋愈静。",
      "孤吟结遥想，独往穷幽兴。",
      "樵唱度溪来，转入青萝径。"
    ]
  },
  {
    "id": "adcfe4dbcb4277fc843574dcdc5ac1c7",
    "title": "登山",
    "authorName": "潘性敏",
    "authorId": "adcfe4dbcb4277fcd1457b72d1457b72",
    "dynasty": "清",
    "content": [
      "乘兴登山去，芳林渐欲曛。",
      "鸟归千嶂树，人下半溪云。",
      "曲径幽难觅，遥村近始分。",
      "行将居此地，麋鹿共为群。"
    ]
  },
  {
    "id": "adcfe4dbcb736d5b1ad7c70b9e68def2",
    "title": "黄天荡怀古",
    "authorName": "黄燮清",
    "authorId": "adcfe4dbcb736d5b7ffd85d9d072677d",
    "dynasty": "清",
    "content": [
      "八千劲旅走熊罴，曾断金人十万师。",
      "骢马宣威临阵日，羯胡丧胆渡江时。",
      "风鸣环佩军中鼓，谷暗云霞战士旗。",
      "从古庸臣好和议，寒潮呜咽使人悲。"
    ]
  },
  {
    "id": "adcfe4dbcb736d5b25ea3e24ee30c49f",
    "title": "题杨龙友画扇",
    "authorName": "黄燮清",
    "authorId": "adcfe4dbcb736d5b7ffd85d9d072677d",
    "dynasty": "清",
    "content": [
      "一册烟云墨未残，板桥流水碧云寒。",
      "南都王气销磨尽，留得青山画里看。"
    ]
  },
  {
    "id": "adcfe4dbcb736d5b25ea3e24607f7ed6",
    "title": "题杨龙友画扇",
    "authorName": "黄燮清",
    "authorId": "adcfe4dbcb736d5b7ffd85d9d072677d",
    "dynasty": "清",
    "content": [
      "二月春风散曲尘，波光如镜草如茵。",
      "桃花扇子都零落，忍忆秦淮旧日春。"
    ]
  },
  {
    "id": "adcfe4dbcb736d5b96dedf4af1b76645",
    "title": "晚至南屏与锄云僧茶话",
    "authorName": "黄燮清",
    "authorId": "adcfe4dbcb736d5b7ffd85d9d072677d",
    "dynasty": "清",
    "content": [
      "系棹南屏水气昏，晚钟声里踏云改犍。斜阳一院鸟争树，落叶半山人扣门。",
      "心地空明尘不染，道机清净月无痕。自今幽兴往来熟，画理诗禅与细论。"
    ]
  },
  {
    "id": "adcfe4dbcb736d5bb0abca36b81e6800",
    "title": "由秋浦至屯溪山行杂诗",
    "authorName": "黄燮清",
    "authorId": "adcfe4dbcb736d5b7ffd85d9d072677d",
    "dynasty": "清",
    "content": [
      "山行无直径，一径辄数转。",
      "绝壁断去路，路尽忍复现。",
      "修谷袤羊肠，单车出蚁线。",
      "初从井陉入，继讶天磨旋。",
      "人语隔丛薄，鸟声韵葱茜。",
      "去影远已灭，来踪到始见。",
      "负重慎险巇，斗捷耻巧便。",
      "至境贵渐臻，力行尚无倦。"
    ]
  },
  {
    "id": "adcfe4dbcb736d5bb0abca36f97ddfa5",
    "title": "由秋浦至屯溪山行杂诗",
    "authorName": "黄燮清",
    "authorId": "adcfe4dbcb736d5b7ffd85d9d072677d",
    "dynasty": "清",
    "content": [
      "危冈下千仞，势峭若趋重。",
      "篮舆苦倒悬，前颈承后踵。",
      "临崖步始转，倚壁肩更耸。",
      "吾身在中央，宕扬挂枝蛹。",
      "群峰叠巨浪，碧海莽莽涌。",
      "揽远尽众观，出险有余恐。",
      "须臾历夷坦，轻捷快推拥。",
      "就下抑何易，怦怦使心竦。"
    ]
  },
  {
    "id": "adcfe4dbcb8bee945c987ca2efa499c0",
    "title": "雨后发湘潭",
    "authorName": "黄瀚",
    "authorId": "adcfe4dbcb8bee94d1457b72d1457b72",
    "dynasty": "清",
    "content": [
      "一雨添新涨，轻艭去不停。",
      "云收江树净，风卷浪花腥。",
      "鸥影依沙白，岚光逼岸青。",
      "莫怀湘水恨，天问久无灵。"
    ]
  },
  {
    "id": "adcfe4dbcb8bee9474083ccc62892966",
    "title": "重至罗田",
    "authorName": "黄瀚",
    "authorId": "adcfe4dbcb8bee94d1457b72d1457b72",
    "dynasty": "清",
    "content": [
      "楚客自来往，秋花解送迎。",
      "虹边疏雨歇，衣上晚凉生。",
      "山驿新添吏，岩关旧戍兵。",
      "劫灰犹在目，不尽古今情。"
    ]
  },
  {
    "id": "adcfe4dbcb91d0db5b0e801306c65d70",
    "title": "游如意古寺",
    "authorName": "与明",
    "authorId": "adcfe4dbcb91d0dbd1457b72d1457b72",
    "dynasty": "清",
    "content": [
      "曾访眉公室，春云满故山。",
      "野田千百顷，流水两三湾。",
      "坐爱潜鱼戏，行看独鹤还。",
      "只今戒坛树，高出翠微间。"
    ]
  },
  {
    "id": "adcfe4dbcb9428286840efa20d4bb1a4",
    "title": "美斯桥步月",
    "authorName": "张三异",
    "authorId": "adcfe4dbcb942828d1457b72d1457b72",
    "dynasty": "清",
    "content": [
      "秋尽寒砧急，溪光上客衣。",
      "人烟和露冷，野色衬霜辉。",
      "竹远敲风细，林深逗月微。",
      "渔翁贪共话，忘却掩荆扉。"
    ]
  },
  {
    "id": "adcfe4dbcb942828a4918cd53c4440f6",
    "title": "夜泊危家渡",
    "authorName": "张三异",
    "authorId": "adcfe4dbcb942828d1457b72d1457b72",
    "dynasty": "清",
    "content": [
      "白露凝帆冷，钟声出寺南。",
      "月华穿曲径，山翠落深潭。",
      "舟泊云同卧，镫残酒半酣。",
      "纵多愁绪在，不敢负幽探。"
    ]
  },
  {
    "id": "adcfe4dbcb964f898de086a93319af22",
    "title": "雨后宿德州",
    "authorName": "萧榕年",
    "authorId": "adcfe4dbcb964f89d1457b72d1457b72",
    "dynasty": "清",
    "content": [
      "霁色明遥堞，停车欲暮天。",
      "虹收千树雨，月破一溪烟。",
      "帆影斜侵岸，笛声清在船。",
      "津亭寻旧馆，回首几经年。"
    ]
  },
  {
    "id": "adcfe4dbcba49c4fac377fc8afba8703",
    "title": "望月次紫珊韵",
    "authorName": "缪葆忠",
    "authorId": "adcfe4dbcba49c4fd1457b72d1457b72",
    "dynasty": "清",
    "content": [
      "朅来湘水上，望月几回圆。",
      "独客惊秋早，狂吟得句先。",
      "买邻酬十万，归梦隔三千。",
      "安得光常满，团圆不计年。"
    ]
  },
  {
    "id": "adcfe4dbcba49c4f9cc0ca4a773bf5c0",
    "title": "游衡山二首",
    "authorName": "缪葆忠",
    "authorId": "adcfe4dbcba49c4fd1457b72d1457b72",
    "dynasty": "清",
    "content": [
      "淩晨出西郭，草明露未晞。",
      "山翠拂人面，荷风侵客衣。",
      "纵观心亦爽，选胜愿无违。",
      "直造祝融顶，手携星石归。"
    ]
  },
  {
    "id": "adcfe4dbcba49c4f9cc0ca4aac3f8564",
    "title": "游衡山二首",
    "authorName": "缪葆忠",
    "authorId": "adcfe4dbcba49c4fd1457b72d1457b72",
    "dynasty": "清",
    "content": [
      "矗立九千丈，置身霄汉间。",
      "纵横尽云海，咫尺即天关。",
      "风厉佛应冷，鸟鸣山更闲。",
      "诸峰环足底，何处着尘寰。"
    ]
  },
  {
    "id": "adcfe4dbcba49c4f803675b14195f217",
    "title": "重登君山偶成四律以博同游诸子一粲",
    "authorName": "缪葆忠",
    "authorId": "adcfe4dbcba49c4fd1457b72d1457b72",
    "dynasty": "清",
    "content": [
      "静观鱼鸟亦忘机，胜地重寻是也非。",
      "心事久随归雁远，诗情又逐晓霞飞。",
      "荒岑云卧松篁老，古井泉疏橘柚肥。",
      "昔岁几人携屐过，湖山依旧有清辉。"
    ]
  },
  {
    "id": "adcfe4dbcba49c4f803675b1e93a2a79",
    "title": "重登君山偶成四律以博同游诸子一粲",
    "authorName": "缪葆忠",
    "authorId": "adcfe4dbcba49c4fd1457b72d1457b72",
    "dynasty": "清",
    "content": [
      "南国骚人赋九歌，可堪帝子閟山阿。",
      "鼎湖终古沉遗舄，湘水长年泻恨波。",
      "几辈朗吟曾控鹤，一声清磬耸潜鼍。",
      "登临偶触迁流感，枫叶萧萧落已多。"
    ]
  },
  {
    "id": "adcfe4dbcba49c4f803675b1a86796c4",
    "title": "重登君山偶成四律以博同游诸子一粲",
    "authorName": "缪葆忠",
    "authorId": "adcfe4dbcba49c4fd1457b72d1457b72",
    "dynasty": "清",
    "content": [
      "轮囷大木不知名，甲子何因问杳冥。",
      "雨露饱承贞晚节，沧桑阅尽幻奇形。",
      "兰成对此还增感，宣武当年独未醒。",
      "且醉湘君千岁酒，饱看山色郁青青。"
    ]
  },
  {
    "id": "adcfe4dbcba49c4f803675b1157d908c",
    "title": "重登君山偶成四律以博同游诸子一粲",
    "authorName": "缪葆忠",
    "authorId": "adcfe4dbcba49c4fd1457b72d1457b72",
    "dynasty": "清",
    "content": [
      "青衫落拓几人知，又向山神寄所思。",
      "鸦点萧疏衔夕照，雁行飘泊各天涯。",
      "泉鸣深涧桓伊逐，风卷灵旗柳设祠。",
      "独镇洞庭八百里，千秋砥柱障清时。"
    ]
  },
  {
    "id": "adcfe4dbcba49c4f814c66a962668879",
    "title": "送柚岑出游俄国，兼寄傅茂原库部陈卿水部二首",
    "authorName": "缪葆忠",
    "authorId": "adcfe4dbcba49c4fd1457b72d1457b72",
    "dynasty": "清",
    "content": [
      "同持使节出都城，万里风云壮此行。",
      "天为书生开异境，帝从郎署起群英。",
      "岛夷慕化争相附，胡马当秋静不鸣。",
      "休道远来探胜迹，筹边楼筑朔方平。"
    ]
  },
  {
    "id": "adcfe4dbcba49c4f814c66a96f35a963",
    "title": "送柚岑出游俄国，兼寄傅茂原库部陈卿水部二首",
    "authorName": "缪葆忠",
    "authorId": "adcfe4dbcba49c4fd1457b72d1457b72",
    "dynasty": "清",
    "content": [
      "介子英英起若耶，元龙湖海气应华。",
      "补天先鍊娲皇石，汛月何夸博望槎。",
      "行部诸洲宏远略，编成新语整归车。",
      "故人僻处湘江上，为赋杨荂当鼓笳。"
    ]
  },
  {
    "id": "adcfe4dbcba49c4fa5aa7dfe838dc05d",
    "title": "屈大夫宅",
    "authorName": "缪葆忠",
    "authorId": "adcfe4dbcba49c4fd1457b72d1457b72",
    "dynasty": "清",
    "content": [
      "一代风骚肇此乡，汨罗千载尚流香。",
      "魂来只合栖兰芷，何事人间寄草堂。"
    ]
  },
  {
    "id": "adcfe4dbcba49c4f771c707529a89471",
    "title": "贾太傅井",
    "authorName": "缪葆忠",
    "authorId": "adcfe4dbcba49c4fd1457b72d1457b72",
    "dynasty": "清",
    "content": [
      "一水渟泓万古春，至今父老话羁臣。",
      "治安已竟先生学，尚有馀波溉楚人。"
    ]
  },
  {
    "id": "adcfe4dbcba49c4fa5a371beb1f82e68",
    "title": "十月五日同人张宴岳阳楼并送周彦升归海门",
    "authorName": "缪葆忠",
    "authorId": "adcfe4dbcba49c4fd1457b72d1457b72",
    "dynasty": "清",
    "content": [
      "江涛作势驱云奔，鱼龙出没气吐吞。",
      "君山觌面衔晴暾，照我楼上开金樽。",
      "金樽满引言笑温，纵谭八极小乾坤。",
      "自昔名流不一存，纷纷兴废更安论。",
      "屈原何事叫帝阍，云中帝子空招魂。",
      "至今惟剩荃与荪，气含雨露经朝昏。",
      "范子忧乐大谊敦，暮年仅得参枢垣。",
      "贤豪遇合且难言，旷怀往昔徒烦冤。",
      "丈夫品望奎斗尊，更兼意气淩昆仑。",
      "胸藏云梦吐湘沅，洞庭空有声潺湲。",
      "巴陵城郭枕江干，此楼当作砥柱观。",
      "劝君且饮静勿喧，眼前有酒来源源。",
      "醉乎四座豁窗轩，吁嗟此乐不可谖。",
      "坐对黄菊忆金萱，将送公瑾归丘园。",
      "橹帆东迈驾巨鼋，君家远在海之门。",
      "是时纵饮巳夕曛，苍烟暮霭横江村。",
      "长空日落江湖浑，面带岳阳新酒痕。"
    ]
  },
  {
    "id": "adcfe4dbcba49c4f5fa03de529a238c2",
    "title": "有感",
    "authorName": "缪葆忠",
    "authorId": "adcfe4dbcba49c4fd1457b72d1457b72",
    "dynasty": "清",
    "content": [
      "天亦倾西北，日亦有晦朔。",
      "人事更何常，变迁为转轴。",
      "昔年公与侯，笙歌兢华屋。",
      "田园盈陌阡，犹苦不知足。",
      "一朝失所资，东陵待瓜熟。",
      "北平故将军，灞陵受尉辱。",
      "何如张子房，归隐事辟谷。",
      "邺侯赞李唐，长抱山人服。",
      "不学巢与由，逃名守空谷。",
      "不学胡伯始，因宠徒覆餗。",
      "功成身则退，姓氏寿河岳。",
      "寄语要路人，富贵原非福。"
    ]
  },
  {
    "id": "adcfe4dbcba49c4f902c0a0f40e48c63",
    "title": "三高祠",
    "authorName": "缪葆忠",
    "authorId": "adcfe4dbcba49c4fd1457b72d1457b72",
    "dynasty": "清",
    "content": [
      "名爵各美饵，鹜趋入网罟。",
      "猗嗟范少伯，五湖当茅土。",
      "典午倒太阿，强藩日跋扈。",
      "季鹰思首邱，莼鲈易华膴。",
      "卓哉天随子，骚坛列旗鼓。",
      "采荈顾渚山，絜身谢尘组。",
      "奕世感清芬，合祀隆醴脯。",
      "萧萧岁寒松，劲节风千古。"
    ]
  },
  {
    "id": "adcfe4dbcba49c4ff7063653007d9745",
    "title": "桃叶渡",
    "authorName": "缪葆忠",
    "authorId": "adcfe4dbcba49c4fd1457b72d1457b72",
    "dynasty": "清",
    "content": [
      "峨峨石头城，盈盈秦淮水。",
      "乌衣年少子，风采无与比。",
      "轻舟载越姬，涉江采兰茝。",
      "颜如朝霞升，翩若惊鸿起。",
      "昔居若耶溪，今移金粉里。",
      "借问渡口人，名马安足拟。",
      "懊侬莫懊侬，侬心亦如尔。",
      "入市买吴绫，裁成合欢被。",
      "桃叶与桃根，璧合成两美。",
      "不知景阳井，风流似此否？"
    ]
  },
  {
    "id": "adcfe4dbcba49c4f7d7ea5423df4cbc2",
    "title": "梅花岭",
    "authorName": "缪葆忠",
    "authorId": "adcfe4dbcba49c4fd1457b72d1457b72",
    "dynasty": "清",
    "content": [
      "南都拥孱王，宵小日以昵。",
      "烽火逼长淮，国步谁与恤。",
      "北平史道邻，涕泣争朝失。",
      "一朝忤权贵，窜身遂远出。",
      "诸镇夙鸱张，乃命公统率。",
      "黑风卷地来，日薄天无色。",
      "慷慨独登陴，风云怒咤叱。",
      "坏云压城摧，誓奋常山舌。",
      "偏裨觅净土，卜兆梅花窟。",
      "兴亡本由天，马阮何足责。",
      "至今花数点，乃人泪所结。",
      "铁干撑风霜，表公岁寒节。"
    ]
  },
  {
    "id": "adcfe4dbcba49c4f093b33cbcc2ced21",
    "title": "投金濑",
    "authorName": "缪葆忠",
    "authorId": "adcfe4dbcba49c4fd1457b72d1457b72",
    "dynasty": "清",
    "content": [
      "明镜照妾影，濑水照妾心。",
      "妾心与濑水，皎洁安可侵。",
      "阅世有漂母，乃受楚王金。",
      "妾心独分明，安肯托苔岑。",
      "同此进一饭，今昔殊知音。",
      "千金结祠宇，何如濑水深。"
    ]
  },
  {
    "id": "adcfe4dbcba49c4f2d42eb303874f7f3",
    "title": "夜泊",
    "authorName": "缪葆忠",
    "authorId": "adcfe4dbcba49c4fd1457b72d1457b72",
    "dynasty": "清",
    "content": [
      "今夜月明人静，昨宵风急潮来。",
      "惟恐霜枫飘尽，又将诗思吹开。"
    ]
  },
  {
    "id": "adcfe4dbcba49c4f82987ff4f1cda42e",
    "title": "舟中即景和紫珊作",
    "authorName": "缪葆忠",
    "authorId": "adcfe4dbcba49c4fd1457b72d1457b72",
    "dynasty": "清",
    "content": [
      "树树秋含画意，家家门掩斜阳。",
      "沣水清于湘水，他乡何似故乡。"
    ]
  },
  {
    "id": "adcfe4dbcba891a38db847586205a8a0",
    "title": "冬日同三婶母夜绣",
    "authorName": "姚益敬",
    "authorId": "adcfe4dbcba891a3d1457b72d1457b72",
    "dynasty": "清",
    "content": [
      "愁寂深闺岁向阑，绣床坐对一镫残。",
      "频添彩线知宵永，渐涩金针觉指寒。",
      "楚楚花枝香满袖，娟娟霜月正当栏。",
      "几回饮罢还相谓，昼短工夫促较难。"
    ]
  },
  {
    "id": "adcfe4dbcba891a3767b420570209a05",
    "title": "力疾作书寄外因题纸尾",
    "authorName": "姚益敬",
    "authorId": "adcfe4dbcba891a3d1457b72d1457b72",
    "dynasty": "清",
    "content": [
      "尺素初题罢，轻罗泪未干。",
      "离愁不堪寄，聊复报平安。"
    ]
  },
  {
    "id": "adcfe4dbcba891a32a422edacb5d39aa",
    "title": "兀坐",
    "authorName": "姚益敬",
    "authorId": "adcfe4dbcba891a3d1457b72d1457b72",
    "dynasty": "清",
    "content": [
      "兀坐觉宵沈，萧骚竹风发。",
      "雪意到残镫，虚窗半明灭。"
    ]
  },
  {
    "id": "adcfe4dbcba891a381899b10bb138697",
    "title": "题自绣琼林醉归图",
    "authorName": "姚益敬",
    "authorId": "adcfe4dbcba891a3d1457b72d1457b72",
    "dynasty": "清",
    "content": [
      "上苑花开烂漫枝，醉欹乌帽扬鞭丝。",
      "马蹄疾处红将遍，写出春风得意时。"
    ]
  },
  {
    "id": "adcfe4dbcba891a30cbcf961763743ad",
    "title": "客中值夜",
    "authorName": "姚益敬",
    "authorId": "adcfe4dbcba891a3d1457b72d1457b72",
    "dynasty": "清",
    "content": [
      "小窗雨过动吟情，乡思欺人睡未宁。",
      "剪烛拥衾闲坐久，冷风吹月堕围屏。"
    ]
  },
  {
    "id": "adcfe4dbcba891a32a033bd47eaa86c7",
    "title": "夏日戏作莲庄图",
    "authorName": "姚益敬",
    "authorId": "adcfe4dbcba891a3d1457b72d1457b72",
    "dynasty": "清",
    "content": [
      "人家多在藕花中，枕水窗开面面风。",
      "日暮轻雷递前浦，冷香和雨入帘栊。"
    ]
  },
  {
    "id": "adcfe4dbcba891a3877dec5d05c78f59",
    "title": "除夕",
    "authorName": "姚益敬",
    "authorId": "adcfe4dbcba891a3d1457b72d1457b72",
    "dynasty": "清",
    "content": [
      "椒盘进罢夜犹赊，小琢诗词报物华。",
      "莫道寒多春未转，近窗双烛已生花。"
    ]
  },
  {
    "id": "adcfe4dbcba891a36fa67ee4790bd879",
    "title": "春日病中对落花戏成",
    "authorName": "姚益敬",
    "authorId": "adcfe4dbcba891a3d1457b72d1457b72",
    "dynasty": "清",
    "content": [
      "檐外东风春日斜，纷纷红紫堕窗纱。",
      "萧斋不是维摩室，天女何因为散花。"
    ]
  },
  {
    "id": "adcfe4dbcba891a3da33041b946692e7",
    "title": "夏日雨后对月坐池上呈母",
    "authorName": "姚益敬",
    "authorId": "adcfe4dbcba891a3d1457b72d1457b72",
    "dynasty": "清",
    "content": [
      "幽斋一雨过，草木醒枯槁。",
      "新月竹间明，凉风池上好。",
      "闲吟忘溽暑，静话开怀抱。",
      "岂必白旃檀，始能除热恼。"
    ]
  },
  {
    "id": "adcfe4dbcba891a331f51ee80411481b",
    "title": "岁暮大雪书怀",
    "authorName": "姚益敬",
    "authorId": "adcfe4dbcba891a3d1457b72d1457b72",
    "dynasty": "清",
    "content": [
      "富家无俭岁，贫年少丰年。",
      "何用徵先兆，吾心只泰然。"
    ]
  },
  {
    "id": "adcfe4dbcbaf47fb5a0813e96977cbe0",
    "title": "寄唐云芝兼怀同游诸子",
    "authorName": "何椿龄",
    "authorId": "adcfe4dbcbaf47fbd1457b72d1457b72",
    "dynasty": "清",
    "content": [
      "苜蓿满城秋，秋风不扫愁。",
      "此心如落木，何处是绵州。",
      "之子殊难见，斜阳一倚楼。",
      "应还思锦里，诗酒旧同游。"
    ]
  },
  {
    "id": "adcfe4dbcbaf47fb82d05ba777b76699",
    "title": "题沈懒存磨剑图",
    "authorName": "何椿龄",
    "authorId": "adcfe4dbcbaf47fbd1457b72d1457b72",
    "dynasty": "清",
    "content": [
      "学书不成去学剑，须眉如戟目如电。十年霜刃不曾磨，出匣秋光惊匹练。",
      "石凿凿，波滟滟，剑光水光融一片。摄衣跣足向中流，水底应使蛟龙愁。",
      "纷纷世上恩仇多，欲磨未磨先摩搓。荆轲不作聂政死，剑兮不利当奈何，提剑起，行且止。",
      "游大梁，入燕市。昔日朱门今荆杞，负恩不报人尽死。",
      "杀人如麻顷刻耳，归来一剑仰天高，泰山一掷真鸿毛。",
      "安得挽落银河磨此剑，剑锋不折无牢骚。锋摧剑折亦不惜，但愿人间灭尽恩仇迹。"
    ]
  },
  {
    "id": "adcfe4dbcbb3e929b8e588b4a4ba9ef9",
    "title": "咏怀",
    "authorName": "程樊",
    "authorId": "adcfe4dbcbb3e929b49c63fab49c63fa",
    "dynasty": "清",
    "content": [
      "兰为王者香，芬馥清风里。",
      "从来岩穴姿，不竞繁华美。",
      "龟以告犹亡，翟以炫采死。",
      "不善保厥初，受患每如此。",
      "莘野彼何人，三聘乃一起。",
      "如何志士躯，轻用徇知己。",
      "尘嚣多稠浊，云物俱不灵。",
      "所以山水间，往往有馀清。",
      "绪风发爽籁，幽谷舒芳英。",
      "草木觉生色，泉石俱空明。",
      "余怀本贞素，对之神益澄。",
      "宁静自致远，何为营浮名。"
    ]
  },
  {
    "id": "adcfe4dbcbcaaa0519f8a6f6d027b176",
    "title": "汉武",
    "authorName": "董凤三",
    "authorId": "adcfe4dbcbcaaa05d1457b72d1457b72",
    "dynasty": "清",
    "content": [
      "云亭七十纪空传，方士祠官溯汉年。",
      "玉塞才闻来苑马，珠江早报下楼船。",
      "景光夜气烧金鼎，平准秋毫殖货钱。",
      "至竟轮台见英武，富民封后不开边。"
    ]
  },
  {
    "id": "adcfe4dbcbcaaa05d7f688c912889376",
    "title": "重过黄粱祠",
    "authorName": "董凤三",
    "authorId": "adcfe4dbcbcaaa05d1457b72d1457b72",
    "dynasty": "清",
    "content": [
      "杰阁危甍架紫烟，探奇谁向泬寥天。",
      "也知说梦还成梦，可许求仙便得仙。",
      "国到华胥终杳渺，事如蕉鹿亦因缘。",
      "多生为问情何著，辛苦春蚕欲再眠。"
    ]
  },
  {
    "id": "adcfe4dbcbcaaa05a3487de5e59e6792",
    "title": "塞下曲",
    "authorName": "董凤三",
    "authorId": "adcfe4dbcbcaaa05d1457b72d1457b72",
    "dynasty": "清",
    "content": [
      "幕卷黄云透角声，沙移斜日上空旌。",
      "可怜白草多情绪，偏向征魂骨里生。"
    ]
  },
  {
    "id": "adcfe4dbcbcaaa05a3487de556582ff2",
    "title": "塞下曲",
    "authorName": "董凤三",
    "authorId": "adcfe4dbcbcaaa05d1457b72d1457b72",
    "dynasty": "清",
    "content": [
      "云挠金距新苍鹘，草耎琼丝老白騧。",
      "春意只今无远近，玉门轻发数枝花。"
    ]
  },
  {
    "id": "adcfe4dbcbcaaa053326c84b39da9ba5",
    "title": "题黄石斋先生手书诗册",
    "authorName": "董凤三",
    "authorId": "adcfe4dbcbcaaa05d1457b72d1457b72",
    "dynasty": "清",
    "content": [
      "庄烈事猜忍，操切恶强谏。",
      "宵小伺其隙，立朝不容善。",
      "漳浦凛清修，忠佞亟所判。",
      "投荒分固宜，再起心犹面。",
      "材大用终难，时穷节始见。",
      "陵微社已墟，草泽兵徒玩。",
      "间关闽峤栖，讵异崖山窜。",
      "披榛署台阁，募市充组练。",
      "巍巍大将旗，居奇窃观变。",
      "掌上弄孱主，笼中绁俊彦。",
      "愤激感重臣，呼天泪如霰。",
      "爝火光未豆，弱丝引才线。",
      "闱闼防飙风，瞬息虞刀箭。",
      "灭绝在须臾，死绥不待援。",
      "亦如螳臂撑，宁无颈血溅。",
      "辛苦出凶门，凄凉白羽扇。",
      "乌合张空弮，曷足当蓬蔓。",
      "一败遭系缧，霜刃目不眩。",
      "留京故嵽嵲，往事谁涂炭。",
      "步艰庙弗灵，穴殉身能办。",
      "从容投笔余，正气归天汉。",
      "前此梅岭头，后者榕江畔。",
      "碧血共荧荧，千古星辰烂。",
      "当其誓墓时，怆切松楸恋。",
      "夫岂非人情，诸子亦在念。",
      "躯发一朝捐，民彝胥荷担。",
      "遗墨宝人间，精芒摄流电。",
      "读之感概深，临风再三叹。"
    ]
  },
  {
    "id": "adcfe4dbcbd1c62ae98a0a9c8d98a165",
    "title": "茌平怀古",
    "authorName": "陈樽",
    "authorId": "adcfe4dbcbd1c62ad1457b72d1457b72",
    "dynasty": "清",
    "content": [
      "轻云垂野弄春愁，细柳含烟滞客辀。",
      "乱后射书多慷慨，酒酣灭烛亦风流。",
      "一时经济思张镐，终古功名忆马周。",
      "明日谷城山下路，瓣香应复吊留侯。"
    ]
  },
  {
    "id": "adcfe4dbcbd1c62ab079053412601226",
    "title": "金粟寺观孙吴战鼓同马三",
    "authorName": "陈樽",
    "authorId": "adcfe4dbcbd1c62ad1457b72d1457b72",
    "dynasty": "清",
    "content": [
      "独桑代作鼓，剥取鼍皮蒙。",
      "远从炎汉末，留驾梵王宫。",
      "忆昔丧乱初，群雄相交攻。",
      "阵云迷夏口，烽火照江东。",
      "艰难百战余，冀以树丰功。",
      "如何逞淫奢，霸业转蒿蓬。",
      "萧条金粟山，台殿何穹隆。",
      "六时闻梵放，万虑息虚空。",
      "渊渊斋时鼓，间兹清夜钟。",
      "空堂但一振，吼怒惊罴熊。",
      "昔作三军气，今伴佛镫红。",
      "世谛有时尽，净业无时穷。",
      "怀哉阅尘劫，谁复论英雄。"
    ]
  },
  {
    "id": "adcfe4dbcbd1c62a4130b5f3d6eade79",
    "title": "生子",
    "authorName": "陈樽",
    "authorId": "adcfe4dbcbd1c62ad1457b72d1457b72",
    "dynasty": "清",
    "content": [
      "少小性顽劣，不知父母恩。",
      "稍长事功名，温清忘晨昏。",
      "百骸俱强健，寒衣而饥餐。",
      "一朝试保赤，始觉劳心魂。",
      "啼时候眠食，卧时察寒暄。",
      "一日三摩挲，身去心终存。",
      "忆昔孩提日，辛苦亲不言。",
      "我今幸生子，亲又喜抱孙。",
      "遑论门户托，且冀宗祧蕃。",
      "得孙甚得子，重复劳双亲。",
      "双亲今白发，甘旨无兼珍。",
      "仰事堂上亲，俯育怀中人。",
      "一身转中立，俯仰余悲辛。"
    ]
  },
  {
    "id": "adcfe4dbcbd772ded2ffa8ac68498009",
    "title": "答吴汉槎借读通鉴纲目",
    "authorName": "方孝标",
    "authorId": "adcfe4dbcbd772ded1457b72d1457b72",
    "dynasty": "清",
    "content": [
      "可与言今古，荒边只有君。",
      "赋诗能渐朴，观史不徒文。",
      "我已中年后，心难强记分。",
      "幸将成败理，抉要与同闻。"
    ]
  },
  {
    "id": "adcfe4dbcbd772ded2ffa8ac999534a9",
    "title": "答吴汉槎借读通鉴纲目",
    "authorName": "方孝标",
    "authorId": "adcfe4dbcbd772ded1457b72d1457b72",
    "dynasty": "清",
    "content": [
      "胡天汉日月，宋代鲁春秋。",
      "彤管当年笔，牙签昔日楼。",
      "行厨原自富，腹笥更相谋。",
      "茅屋清镫意，宁徒慰旅愁。"
    ]
  },
  {
    "id": "adcfe4dbcbd772de12c79dc46f715c54",
    "title": "依韵和鞠存",
    "authorName": "方孝标",
    "authorId": "adcfe4dbcbd772ded1457b72d1457b72",
    "dynasty": "清",
    "content": [
      "此生何意有归舟，风雨江山涕泪收。",
      "蓬径特缘求仲扫，剡溪应为戴逵留。",
      "百年摇落甘三己，五岳踟蹰拟《四愁》。",
      "人世几回堪聚散，肯教离别易沧洲。"
    ]
  },
  {
    "id": "adcfe4dbcbd772de6220dd9c71288cc5",
    "title": "楼暄",
    "authorName": "方孝标",
    "authorId": "adcfe4dbcbd772ded1457b72d1457b72",
    "dynasty": "清",
    "content": [
      "邻园远岫列平原，争带晴光拥筚门。",
      "镇日窗凝春气满，小楼人重夕阳温。",
      "吟声金石高能出，世面风霜静者尊。",
      "知是天心怜范叔，绨袍尽典不须论。"
    ]
  },
  {
    "id": "adcfe4dbcbd772de6b8d7161a56d1f57",
    "title": "妾薄命",
    "authorName": "方孝标",
    "authorId": "adcfe4dbcbd772ded1457b72d1457b72",
    "dynasty": "清",
    "content": [
      "花冷御沟烟，春风影自怜。",
      "君心才易地，妾命遂占天。",
      "新法严霜立，深恩皎日迁。",
      "但求中外事，一一竟宁前。"
    ]
  },
  {
    "id": "adcfe4dbcbd772de7ce108852f13df24",
    "title": "白头吟",
    "authorName": "方孝标",
    "authorId": "adcfe4dbcbd772ded1457b72d1457b72",
    "dynasty": "清",
    "content": [
      "爱妾非徒貌，怜郎不在琴。",
      "如何才子意，亦若世人心。",
      "犊鼻忘当日，凰音悔至今。",
      "始知秦氏女，真识使君深。"
    ]
  },
  {
    "id": "adcfe4dbcbdc3181cf1bbd801aff6ba7",
    "title": "山居杂咏",
    "authorName": "胡奉衡",
    "authorId": "adcfe4dbcbdc3181d1457b72d1457b72",
    "dynasty": "清",
    "content": [
      "春风吹万绿，卧看陇头耕。",
      "尽日无人迹，空山有鸟声。",
      "岩花开自落，径草薙还生。",
      "伴我惟藤杖，炎凉不世情。"
    ]
  },
  {
    "id": "adcfe4dbcbdc3181f1c5a50824bad6ee",
    "title": "林处士墓",
    "authorName": "胡奉衡",
    "authorId": "adcfe4dbcbdc3181d1457b72d1457b72",
    "dynasty": "清",
    "content": [
      "高冢犹栖处士魂，风流名并白、苏存。",
      "空亭鹤去无年代，绕墓梅开有子孙。",
      "径转小桥穿石磴，波摇清影照芳樽。",
      "湖山常是先生主，南宋诸陵不可论。"
    ]
  },
  {
    "id": "adcfe4dbcbdc31811cebc1045d0e2eec",
    "title": "黄鹤楼",
    "authorName": "胡奉衡",
    "authorId": "adcfe4dbcbdc3181d1457b72d1457b72",
    "dynasty": "清",
    "content": [
      "洞庭西望楚天开，锁钥双城亦壮哉。",
      "水势青山浮日去，雁声大别过江来。",
      "不闻高阁吹长笛，那有新诗寄落梅。",
      "为访故人勤远涉，临流遥念济川才。"
    ]
  },
  {
    "id": "adcfe4dbcbdc3181cb3b14d732c4040a",
    "title": "寄怀王宓草",
    "authorName": "胡奉衡",
    "authorId": "adcfe4dbcbdc3181d1457b72d1457b72",
    "dynasty": "清",
    "content": [
      "伯仲无惭古逸民，丈园泥复结芳邻。",
      "青鞋布袜江南客，同作耆英会里人。"
    ]
  },
  {
    "id": "adcfe4dbcbe5ae71a90d7f1071fb0267",
    "title": "胡明宫词",
    "authorName": "吴受竹",
    "authorId": "adcfe4dbcbe5ae71d1457b72d1457b72",
    "dynasty": "清",
    "content": [
      "琼楼十二浸凉波，枕上秋风敛翠蛾。",
      "隔院忽闻天乐近，玉箫吹处月明多。"
    ]
  },
  {
    "id": "adcfe4dbcbe5ae71a90d7f1040473aec",
    "title": "胡明宫词",
    "authorName": "吴受竹",
    "authorId": "adcfe4dbcbe5ae71d1457b72d1457b72",
    "dynasty": "清",
    "content": [
      "云鬟不整玉容愁，再拜重华却蹇修。",
      "销尽蛾眉无限妒，世间复有女巢由。"
    ]
  },
  {
    "id": "adcfe4dbcbe5ae71a90d7f1067451499",
    "title": "胡明宫词",
    "authorName": "吴受竹",
    "authorId": "adcfe4dbcbe5ae71d1457b72d1457b72",
    "dynasty": "清",
    "content": [
      "云在瑶阶月在池，藕花香里写乌丝。",
      "深宫只奏南薰曲，不似骊山避暑时。"
    ]
  },
  {
    "id": "adcfe4dbcbe5ae71a90d7f101528ed6c",
    "title": "胡明宫词",
    "authorName": "吴受竹",
    "authorId": "adcfe4dbcbe5ae71d1457b72d1457b72",
    "dynasty": "清",
    "content": [
      "水晶帘卷月黄昏，蟋蟀秋声彻禁垣。",
      "斗罢每邀天一笑，朝来分赐小雕盆。"
    ]
  },
  {
    "id": "adcfe4dbcbe5ae71a90d7f1012bb7025",
    "title": "胡明宫词",
    "authorName": "吴受竹",
    "authorId": "adcfe4dbcbe5ae71d1457b72d1457b72",
    "dynasty": "清",
    "content": [
      "西风瘦影锢长门，一片寒砧欲断魂。",
      "闻道贵人曾赐死，始知憔悴是君恩。"
    ]
  },
  {
    "id": "adcfe4dbcbe5ae71a90d7f101c5a050e",
    "title": "胡明宫词",
    "authorName": "吴受竹",
    "authorId": "adcfe4dbcbe5ae71d1457b72d1457b72",
    "dynasty": "清",
    "content": [
      "朔风猎猎响寒空，衰草黄云入梦中。",
      "料得君王眠毳帐，系腰犹忆玉玲珑。"
    ]
  },
  {
    "id": "adcfe4dbcbe5ae71a90d7f10cbd26595",
    "title": "胡明宫词",
    "authorName": "吴受竹",
    "authorId": "adcfe4dbcbe5ae71d1457b72d1457b72",
    "dynasty": "清",
    "content": [
      "幸车深夜出重门，怊怅微吟达至尊。",
      "三十六宫寒月白，一篇《红药》独承恩。"
    ]
  },
  {
    "id": "adcfe4dbcbe5ae71a90d7f104db16269",
    "title": "胡明宫词",
    "authorName": "吴受竹",
    "authorId": "adcfe4dbcbe5ae71d1457b72d1457b72",
    "dynasty": "清",
    "content": [
      "深闭尧门独影哀，玉阶春尽长青苔。",
      "无情鹦鹉双栖处，天语香浮潋滟杯。"
    ]
  },
  {
    "id": "adcfe4dbcbe5ae71a90d7f1050eb44f9",
    "title": "胡明宫词",
    "authorName": "吴受竹",
    "authorId": "adcfe4dbcbe5ae71d1457b72d1457b72",
    "dynasty": "清",
    "content": [
      "重重鱼钥锁黄昏，旧枕珊瑚总泪痕。",
      "寄语江南红粉女，莫将玉貌丐君恩。"
    ]
  },
  {
    "id": "adcfe4dbcbe5ae71a90d7f102e594d65",
    "title": "胡明宫词",
    "authorName": "吴受竹",
    "authorId": "adcfe4dbcbe5ae71d1457b72d1457b72",
    "dynasty": "清",
    "content": [
      "碧槛红栏十二重，罗衣绣带尽当风。",
      "由来天上无人地，何事堤防问守宫。"
    ]
  },
  {
    "id": "adcfe4dbcbe87372786573319469a4f6",
    "title": "板桥",
    "authorName": "朱和春",
    "authorId": "adcfe4dbcbe87372d1457b72d1457b72",
    "dynasty": "清",
    "content": [
      "板桥非复板，怀古系前名。",
      "常日人过少，春来水屡平。",
      "游鱼窥佛火，禽鸟乐书声。",
      "看竹如寻主，渔夫戴笠迎。"
    ]
  },
  {
    "id": "adcfe4dbcbebf6b795f0ad2094e2ef1f",
    "title": "夜行",
    "authorName": "段承实",
    "authorId": "adcfe4dbcbebf6b7d1457b72d1457b72",
    "dynasty": "清",
    "content": [
      "水响暗中听，孤帆夜不停。",
      "舟轻去飞鸟，镫闪似流萤。",
      "风静浪仍白，月明山更青。",
      "五更有凉意，秋色在疏星。"
    ]
  },
  {
    "id": "adcfe4dbcbebf6b72854b99f04f07046",
    "title": "怀方晚樵茂才",
    "authorName": "段承实",
    "authorId": "adcfe4dbcbebf6b7d1457b72d1457b72",
    "dynasty": "清",
    "content": [
      "落拓频年惯，头巾独可怜。",
      "贫深转多病，境累欲逃禅。",
      "于我最知己，与君同信天。",
      "燕云望江树，遥隔路三千。"
    ]
  },
  {
    "id": "adcfe4dbcbebf6b735cab228ece0fbb9",
    "title": "杂诗",
    "authorName": "段承实",
    "authorId": "adcfe4dbcbebf6b7d1457b72d1457b72",
    "dynasty": "清",
    "content": [
      "黄鹄举青霄，千里势辽阔。",
      "秋蚓食槁壤，寒泉自斟酌。",
      "一朝失其所，两者无可托。",
      "鱼岂羡鸢飞，鸢不知鱼乐。",
      "得意各有在，所苦网与缴。",
      "英雄岂无用，失时转寂寞。",
      "猛虎去深山，不如林间鹊。"
    ]
  },
  {
    "id": "adcfe4dbcbebf6b735cab2286cf461b7",
    "title": "杂诗",
    "authorName": "段承实",
    "authorId": "adcfe4dbcbebf6b7d1457b72d1457b72",
    "dynasty": "清",
    "content": [
      "銮凰不世出，谁复知羽仪。",
      "良马来冀北，难与伯乐期。",
      "驽骀思逞能，燕雀争高飞。",
      "岂能应昌运，终为世所嗤。",
      "骥称不贵力，凤至惟其时。",
      "吾衰亦久矣，嗟叹尔何为。"
    ]
  },
  {
    "id": "adcfe4dbcbf9ad88f849fcfe9029743f",
    "title": "咏自鸣钟",
    "authorName": "胤禛",
    "authorId": "adcfe4dbcbf9ad882cb6b103c4492cbe",
    "dynasty": "清",
    "content": [
      "巧制符天律，阴阳一弹包。",
      "弦轮旋密运，针表恰相交。",
      "晷刻毫无爽，晨昏定不淆。",
      "应时清响报，疑是有人敲。"
    ]
  },
  {
    "id": "adcfe4dbcbf9ad88dd628e8f13053951",
    "title": "夜坐",
    "authorName": "胤禛",
    "authorId": "adcfe4dbcbf9ad882cb6b103c4492cbe",
    "dynasty": "清",
    "content": [
      "独坐幽园里，窗开竹影斜。",
      "稀闻更转漏，但听野鸣蛙。",
      "活活泉流玉，溶溶月照沙。",
      "悠然怡静境，把卷待烹茶。"
    ]
  },
  {
    "id": "adcfe4dbcbf9ad88ae8007859d6d5072",
    "title": "春暮登楼",
    "authorName": "胤禛",
    "authorId": "adcfe4dbcbf9ad882cb6b103c4492cbe",
    "dynasty": "清",
    "content": [
      "坐惜芳华晚，登楼独举觞。",
      "眼看春色暮，行踏落花香。",
      "藻密鱼堪隐，林深鸟易藏。",
      "凭栏无限思，新月逗清光。"
    ]
  },
  {
    "id": "adcfe4dbcbf9ad88d8a5c1bb3f688fc7",
    "title": "暮春",
    "authorName": "胤禛",
    "authorId": "adcfe4dbcbf9ad882cb6b103c4492cbe",
    "dynasty": "清",
    "content": [
      "春暮饶佳景，闲行踏碧苔。",
      "落花浮水面，戏蝶舞墙隈。",
      "春拂兰丛暖，阴移竹影回。",
      "流光将入夏，更有牡丹开。"
    ]
  },
  {
    "id": "adcfe4dbcbf9ad88d3a6025e28bdf704",
    "title": "宫中直宿作",
    "authorName": "胤禛",
    "authorId": "adcfe4dbcbf9ad882cb6b103c4492cbe",
    "dynasty": "清",
    "content": [
      "宝殿烛辉煌，承恩宿未央。",
      "御炉香不烬，宫漏滴初长。",
      "阶砌移花影，罘罳透月光。",
      "太平无一事，常愿奉君王。"
    ]
  },
  {
    "id": "adcfe4dbcbf9ad88e6f22712cc44b77e",
    "title": "晚登海河楼",
    "authorName": "胤禛",
    "authorId": "adcfe4dbcbf9ad882cb6b103c4492cbe",
    "dynasty": "清",
    "content": [
      "晚景登楼望，波涵夕照明。",
      "观澜清俗虑，倚槛动诗情。",
      "孤鹜冲霞去，扁舟向海行。",
      "悠然尘境远，惟听棹歌声。"
    ]
  },
  {
    "id": "adcfe4dbcbf9ad8851ea24438f4f3962",
    "title": "题友人园",
    "authorName": "胤禛",
    "authorId": "adcfe4dbcbf9ad882cb6b103c4492cbe",
    "dynasty": "清",
    "content": [
      "峁堂气象幽，墙角绕清流。",
      "雨霁西山近，风来北牖秋。",
      "疏檐看皓月，轻舫逐浮鸥。",
      "即景陈杯斝，心期好自由。"
    ]
  },
  {
    "id": "adcfe4dbcbf9ad8895e0bdc343cf085f",
    "title": "月下闲步",
    "authorName": "胤禛",
    "authorId": "adcfe4dbcbf9ad882cb6b103c4492cbe",
    "dynasty": "清",
    "content": [
      "闲行曲岸边，西岭暮苍然。",
      "草蔓迷幽径，桥危咽细泉。",
      "溪风吹缓带，夜色逼吟肩。",
      "徙倚看林杪，云间月影迁。"
    ]
  },
  {
    "id": "adcfe4dbcbf9ad88c3f7ea5cef9f083c",
    "title": "书斋秋暝",
    "authorName": "胤禛",
    "authorId": "adcfe4dbcbf9ad882cb6b103c4492cbe",
    "dynasty": "清",
    "content": [
      "幽斋新雨后，爽气泛池荷。",
      "碧落疏星淡，晴窗皓月多。",
      "隔花闻漏滴，倚枕和渔歌。",
      "更爱流萤好，悠扬拂槛过。"
    ]
  },
  {
    "id": "adcfe4dbcbf9ad88fe5cccc01cd677b4",
    "title": "运河舟中二首",
    "authorName": "胤禛",
    "authorId": "adcfe4dbcbf9ad882cb6b103c4492cbe",
    "dynasty": "清",
    "content": [
      "扈跸乘文舸，沿流阅运河。",
      "晓窗飘白絮，夜岸沐金波。",
      "酒幔篱边扬，渔舟苇畔歌。",
      "长途看美景，偏觉此中多。"
    ]
  },
  {
    "id": "adcfe4dbcbf9ad88fe5cccc06f2d436d",
    "title": "运河舟中二首",
    "authorName": "胤禛",
    "authorId": "adcfe4dbcbf9ad882cb6b103c4492cbe",
    "dynasty": "清",
    "content": [
      "解缆放中流，晨光漾桂舟。",
      "远村烟淡淡，野老意悠悠。",
      "抛粒游鱼聚，依萍乳鸭浮。",
      "水天同一色，疑是泛瀛洲。"
    ]
  },
  {
    "id": "adcfe4dbcbf9ad88ec096d580ca07c3c",
    "title": "自鸣钟",
    "authorName": "胤禛",
    "authorId": "adcfe4dbcbf9ad882cb6b103c4492cbe",
    "dynasty": "清",
    "content": [
      "八万里疏域，恩威悉感通。",
      "珍奇争贡献，钟表极精工。",
      "应律符天建，闻声得日中。",
      "莲花空制漏，奚必老僧功。"
    ]
  },
  {
    "id": "adcfe4dbcbf9ad88d321a6d8af9d0c51",
    "title": "听禅",
    "authorName": "胤禛",
    "authorId": "adcfe4dbcbf9ad882cb6b103c4492cbe",
    "dynasty": "清",
    "content": [
      "幽斋人迹少，禅翼响疏林。",
      "大火方流序，微凉早托音。",
      "乍听分远近，欲觅隐高深。",
      "旦夕轩亭外，清机伴我吟。"
    ]
  },
  {
    "id": "adcfe4dbcbf9ad88d34667d14bbed7d4",
    "title": "题刘松年画",
    "authorName": "胤禛",
    "authorId": "adcfe4dbcbf9ad882cb6b103c4492cbe",
    "dynasty": "清",
    "content": [
      "潇洒松年画，丰神迥不群。",
      "松杉相间秀，风水自成文。",
      "柔橹轻随浪，苍山半入云。",
      "超然三岛境，何处得尘氛？"
    ]
  },
  {
    "id": "adcfe4dbcbf9ad88e54845bb90bf0b6c",
    "title": "扈跸途中观获",
    "authorName": "胤禛",
    "authorId": "adcfe4dbcbf9ad882cb6b103c4492cbe",
    "dynasty": "清",
    "content": [
      "秋爽猎边城，天高气象清。",
      "登场占物候，观获畅皇情。",
      "岩谷萦车骑，云霞拂旆旌。",
      "豫游叨扈从，薄劣愧恩荣。"
    ]
  },
  {
    "id": "adcfe4dbcbf9ad88012b229f60b186d7",
    "title": "塞外中秋",
    "authorName": "胤禛",
    "authorId": "adcfe4dbcbf9ad882cb6b103c4492cbe",
    "dynasty": "清",
    "content": [
      "驻跸边庭夜，中秋一镜圆。",
      "遥从沧海畔，飞落碧峰颠。",
      "溢彩浮尧斝，流辉拂舜弦。",
      "坐深光愈迥，景物倍清妍。"
    ]
  },
  {
    "id": "adcfe4dbcbf9ad885c3281461d146095",
    "title": "大猎",
    "authorName": "胤禛",
    "authorId": "adcfe4dbcbf9ad882cb6b103c4492cbe",
    "dynasty": "清",
    "content": [
      "五校雕工劲，三秋野兽肥。",
      "乘时讲武事，大狝振兵威。",
      "狡兔宁藏迹，封熊悉入围。",
      "猎归数军实，落日照龙旗。"
    ]
  },
  {
    "id": "adcfe4dbcbf9ad88582d56a06cf6c107",
    "title": "塞外秋兴二首",
    "authorName": "胤禛",
    "authorId": "adcfe4dbcbf9ad882cb6b103c4492cbe",
    "dynasty": "清",
    "content": [
      "路出关山外，秋空日渐高。",
      "清霜凝晓旆，寒色透征袍。",
      "风劲飞鹰捷，川长猎骑豪。",
      "皇威扬四远，边徼戢弓刀。"
    ]
  },
  {
    "id": "adcfe4dbcbf9ad88582d56a0af4bd259",
    "title": "塞外秋兴二首",
    "authorName": "胤禛",
    "authorId": "adcfe4dbcbf9ad882cb6b103c4492cbe",
    "dynasty": "清",
    "content": [
      "驻跸依林麓，风多野水鸣。",
      "旌旗飘暮霭，铙吹咽边声。",
      "鸡塞霜逾白，龙沙风更清。",
      "却看行殿外，诸部尽欢迎。"
    ]
  },
  {
    "id": "adcfe4dbcbf9ad8881aebea3efe7bac4",
    "title": "瀛台泛舟二首",
    "authorName": "胤禛",
    "authorId": "adcfe4dbcbf9ad882cb6b103c4492cbe",
    "dynasty": "清",
    "content": [
      "春深游上苑，鼓枻荡中流。",
      "波涌方壶岛，林开翡翠楼。",
      "落花飘两岸，垂柳拂扁舟。",
      "此日欢无极，君恩被特优。"
    ]
  },
  {
    "id": "adcfe4dbcbf9ad8881aebea34131b95b",
    "title": "瀛台泛舟二首",
    "authorName": "胤禛",
    "authorId": "adcfe4dbcbf9ad882cb6b103c4492cbe",
    "dynasty": "清",
    "content": [
      "暮转西池棹，风微锦波平。",
      "蜻蜓闲自得，鸂鶒递和鸣。",
      "举网双鳞获，停杯四韵成。",
      "仙山何处访？",
      "此即是蓬瀛。"
    ]
  },
  {
    "id": "adcfe4dbcbf9ad88a2d699208c37844d",
    "title": "即事",
    "authorName": "胤禛",
    "authorId": "adcfe4dbcbf9ad882cb6b103c4492cbe",
    "dynasty": "清",
    "content": [
      "当昼垂帷静，晴和景物佳。",
      "铺笺摹古帖，披卷畅幽怀。",
      "槛外花香度，帘前燕语谐。",
      "日长真似岁，绿竹伴虚斋。"
    ]
  },
  {
    "id": "adcfe4dbcbf9ad88675f2aed323ea7c4",
    "title": "初夏至玉泉山",
    "authorName": "胤禛",
    "authorId": "adcfe4dbcbf9ad882cb6b103c4492cbe",
    "dynasty": "清",
    "content": [
      "绿野熏风至，夜来春已过。",
      "扑衣飘落絮，贴水出新荷。",
      "浪暖鱼吹沫，泥香燕作窠。",
      "林泉聊命酒，披拂爱烟萝。"
    ]
  },
  {
    "id": "adcfe4dbcbf9ad881004f0ccb339b4c5",
    "title": "天津舟中对月",
    "authorName": "胤禛",
    "authorId": "adcfe4dbcbf9ad882cb6b103c4492cbe",
    "dynasty": "清",
    "content": [
      "初月照扁舟，潮声洗客愁。",
      "孤村一树矗，隔岸数帆收。",
      "霄汉闻鸣雁，沙汀玩宿鸥。",
      "渔歌入夜寂，风景似清秋。"
    ]
  },
  {
    "id": "adcfe4dbcbf9ad88f9b4c3c416bb4c8e",
    "title": "水围",
    "authorName": "胤禛",
    "authorId": "adcfe4dbcbf9ad882cb6b103c4492cbe",
    "dynasty": "清",
    "content": [
      "春日猎汀洲，欢声拍浪浮。",
      "云樯排八阵，桂棹竞中流。",
      "鸣镝摧腾羽，飞烟罨彩斿。",
      "昆明夸水舰，岂足拟宸游。"
    ]
  },
  {
    "id": "adcfe4dbcbf9ad88e53bb1dfb91da394",
    "title": "春日潞河",
    "authorName": "胤禛",
    "authorId": "adcfe4dbcbf9ad882cb6b103c4492cbe",
    "dynasty": "清",
    "content": [
      "潞河初解冻，桂楫溯潆洄。",
      "霁色明书帙，春涛劝酒杯。",
      "云排群鸟度，风鼓万帆开。",
      "扈从轩游日，惟惭作赋才！"
    ]
  },
  {
    "id": "adcfe4dbcbf9ad88fe537aa35faad9b7",
    "title": "春日随驾舟次",
    "authorName": "胤禛",
    "authorId": "adcfe4dbcbf9ad882cb6b103c4492cbe",
    "dynasty": "清",
    "content": [
      "新柳绿丝柔，依依拂御舟。",
      "悠扬牛背笛，款乃水边讴。",
      "翠羽飞桑扈，娇音啭栗留。",
      "春晴天气好，欢喜奉宸游。"
    ]
  },
  {
    "id": "adcfe4dbcbf9ad882bb21adfd8e91bc2",
    "title": "春郊",
    "authorName": "胤禛",
    "authorId": "adcfe4dbcbf9ad882cb6b103c4492cbe",
    "dynasty": "清",
    "content": [
      "策马向春田，闲游野趣偏。",
      "飞花时点袂，舞蝶故随鞭。",
      "萍密藏溪鹜，风高戾纸鸢。",
      "酒旗遥入望，茅店古松边。"
    ]
  },
  {
    "id": "adcfe4dbcbf9ad885da06743cb6d644a",
    "title": "阅永定河应制",
    "authorName": "胤禛",
    "authorId": "adcfe4dbcbf9ad882cb6b103c4492cbe",
    "dynasty": "清",
    "content": [
      "帝念切民生，銮舆冒暑行。",
      "绕堤翻麦浪，隔柳度莺声。",
      "万姓资疏浚，群工受准程。",
      "圣心期永定，河伯助功成。"
    ]
  },
  {
    "id": "adcfe4dbcbf9ad888e43fbc47b0b9ff8",
    "title": "巡子牙河建坝应制",
    "authorName": "胤禛",
    "authorId": "adcfe4dbcbf9ad882cb6b103c4492cbe",
    "dynasty": "清",
    "content": [
      "承恩随鹢首，私幸睹皇猷。",
      "躬定安澜策，民无昏垫忧。",
      "秧针抽覆陇，梅雨洒良畴。",
      "勉效河平颂，多惭士女讴。"
    ]
  },
  {
    "id": "adcfe4dbcbf9ad889775c753a3bdd1b1",
    "title": "荷花",
    "authorName": "胤禛",
    "authorId": "adcfe4dbcbf9ad882cb6b103c4492cbe",
    "dynasty": "清",
    "content": [
      "玉井移根种，亭亭曲沼中。",
      "红衣初坠粉，翠盖晚摇风。",
      "隔浦纤歌隐，回塘丽影同。",
      "彩鸳双泳处，珠露泻香丛。"
    ]
  },
  {
    "id": "adcfe4dbcbf9ad88b7a373d001fb92fd",
    "title": "秋雨",
    "authorName": "胤禛",
    "authorId": "adcfe4dbcbf9ad882cb6b103c4492cbe",
    "dynasty": "清",
    "content": [
      "一雨收残暑，微凉发树端。",
      "风清催早桂，气洁媚幽兰。",
      "曲沼波痕涨，平畴稻颖繁。",
      "诗成晚霁后，秋月逗烟峦。"
    ]
  },
  {
    "id": "adcfe4dbcbf9ad884ae2ddc131a438b5",
    "title": "驾幸新园",
    "authorName": "胤禛",
    "authorId": "adcfe4dbcbf9ad882cb6b103c4492cbe",
    "dynasty": "清",
    "content": [
      "警跸临山墅，仙云拂晓来。",
      "池台增景色，旌盖仰昭回。",
      "野鸟迎銮舞，闲花傍辇开。",
      "歌惭鱼藻咏，赋乏上林才。"
    ]
  },
  {
    "id": "adcfe4dbcbf9ad88ea58e26f506acbd3",
    "title": "禁苑秋霁应制",
    "authorName": "胤禛",
    "authorId": "adcfe4dbcbf9ad882cb6b103c4492cbe",
    "dynasty": "清",
    "content": [
      "灵囿逢秋霁，西山晓翠张。",
      "澄波添太液，爽气发长杨。",
      "丛桂含香嫩，疏桐转影凉。",
      "宸襟披拂处，鱼藻有辉光。"
    ]
  },
  {
    "id": "adcfe4dbcbf9ad88b6254d511e76cd04",
    "title": "晓度杏山",
    "authorName": "胤禛",
    "authorId": "adcfe4dbcbf9ad882cb6b103c4492cbe",
    "dynasty": "清",
    "content": [
      "曙色催樵牧，山崖径郁盘。",
      "霜凝鸦背白，沙印马蹄干。",
      "海气笼朝旭，林飙送早寒。",
      "凤城清漏隔，遥忆寝门安。"
    ]
  },
  {
    "id": "adcfe4dbcbf9ad88bdb85ae5ad0febff",
    "title": "望医巫闾山",
    "authorName": "胤禛",
    "authorId": "adcfe4dbcbf9ad882cb6b103c4492cbe",
    "dynasty": "清",
    "content": [
      "翠黛满云封，遥看北镇雄。",
      "壮观侔五岳，峻秩比三公。",
      "葱郁兴王气，扶摇广莫风。",
      "勒铭维祖烈，瞻仰万年同。"
    ]
  },
  {
    "id": "adcfe4dbcbf9ad88a74ec542d1080fa7",
    "title": "渡句骊河",
    "authorName": "胤禛",
    "authorId": "adcfe4dbcbf9ad882cb6b103c4492cbe",
    "dynasty": "清",
    "content": [
      "辽水东西岸，寒云接渺茫。",
      "平沙留雁迹，堠火靖龙荒。",
      "木落晴峦出，冰坚雪练长。",
      "经时疏定省，望日陡高冈。"
    ]
  },
  {
    "id": "adcfe4dbcbf9ad88871dada9416afa7c",
    "title": "口外山村",
    "authorName": "胤禛",
    "authorId": "adcfe4dbcbf9ad882cb6b103c4492cbe",
    "dynasty": "清",
    "content": [
      "鸟外窥烟树，微茫碛路斜。",
      "地寒宜种黍，坡暖好栽瓜。",
      "比户裁驼褐，居人置兔罝。",
      "谁将淳朴意，传写入中华？"
    ]
  },
  {
    "id": "adcfe4dbcbf9ad8832590cd796ce4e9c",
    "title": "塞上晚眺",
    "authorName": "胤禛",
    "authorId": "adcfe4dbcbf9ad882cb6b103c4492cbe",
    "dynasty": "清",
    "content": [
      "倒影余霞丽，晴沙入望平。",
      "千峰含暮霭，万幕起秋声。",
      "度垄牛羊下，归鞍雉兔盈。",
      "割鲜将进酒，边月照高旌。"
    ]
  },
  {
    "id": "adcfe4dbcbf9ad8812418d6fbff014a6",
    "title": "雨后",
    "authorName": "胤禛",
    "authorId": "adcfe4dbcbf9ad882cb6b103c4492cbe",
    "dynasty": "清",
    "content": [
      "凉雨晴偏好，边秋气转清。",
      "虹从林杪断，月傍陇头生。",
      "落叶飘含润，回沙溜有声。",
      "仰看群雁度，寒影贴云明。"
    ]
  },
  {
    "id": "adcfe4dbcbf9ad88ea9e88d1d62cac17",
    "title": "御赐樱桃恭赋",
    "authorName": "胤禛",
    "authorId": "adcfe4dbcbf9ad882cb6b103c4492cbe",
    "dynasty": "清",
    "content": [
      "朱实才春荐，宫莺啄未残。",
      "香堪齐蜜荔，味自夺冰丸。",
      "圆转珠千粒，轻匀露一盘。",
      "天厨欣惠赐，绝胜驻颜丹。"
    ]
  },
  {
    "id": "adcfe4dbcbf9ad882e7b9c4afd4e61e2",
    "title": "旷然尘虑清",
    "authorName": "胤禛",
    "authorId": "adcfe4dbcbf9ad882cb6b103c4492cbe",
    "dynasty": "清",
    "content": [
      "性静涵真趣，澄观宇宙中。",
      "未离人境外，顿觉俗情空。",
      "有色穿帘月，无心过竹风。",
      "一声长啸罢，俯仰浩靡穷。"
    ]
  },
  {
    "id": "adcfe4dbcbf9ad88d67344ec9e4673d5",
    "title": "癸未岁随驾南巡渡扬子江恭纪",
    "authorName": "胤禛",
    "authorId": "adcfe4dbcbf9ad882cb6b103c4492cbe",
    "dynasty": "清",
    "content": [
      "敬从泛楼船，春江二月天。",
      "云开孤塔迥，风送远帆联。",
      "津柳迎清跸，沙洲接御烟。",
      "中流回望处，翠岫列晴川。"
    ]
  },
  {
    "id": "adcfe4dbcbf9ad8895555ff04963dfaa",
    "title": "癸未中秋对月时以疾假不获扈从出塞感赋",
    "authorName": "胤禛",
    "authorId": "adcfe4dbcbf9ad882cb6b103c4492cbe",
    "dynasty": "清",
    "content": [
      "十载中秋月，都从北塞看。",
      "只今临皎镜，远愧隔鸣銮。",
      "暑退身差健，宵良意强欢。",
      "当轩对樽酒，重念圣恩宽。"
    ]
  },
  {
    "id": "adcfe4dbcbf9ad884a7c42389086513d",
    "title": "小园宴集",
    "authorName": "胤禛",
    "authorId": "adcfe4dbcbf9ad882cb6b103c4492cbe",
    "dynasty": "清",
    "content": [
      "小园觞饮罢，闲步碧溪头。",
      "岚秀秋增色，林深晚更幽。",
      "同吟今夜月，回忆旧年游。",
      "风景真堪赏，相携逐鹭鸥。"
    ]
  },
  {
    "id": "adcfe4dbcbf9ad8856d4948759ade302",
    "title": "过蒙阴",
    "authorName": "胤禛",
    "authorId": "adcfe4dbcbf9ad882cb6b103c4492cbe",
    "dynasty": "清",
    "content": [
      "望里东蒙近，微茫草树遮。",
      "面城峰碍日，绕郭水鸣沙。",
      "户尽缫桑茧，人多摘茗芽。",
      "曾闻鲁酒薄，村店一旗斜。"
    ]
  },
  {
    "id": "adcfe4dbcbf9ad88adad46787be0b08a",
    "title": "扈跸阅河",
    "authorName": "胤禛",
    "authorId": "adcfe4dbcbf9ad882cb6b103c4492cbe",
    "dynasty": "清",
    "content": [
      "圣主民依切，金堤玉辇临。",
      "平成齐禹烈，底定慰尧心。",
      "屡庆禾盈陇，勤栽柳结阴。",
      "翕河今有颂，鼓枻入歌吟。"
    ]
  },
  {
    "id": "adcfe4dbcbf9ad889018eb87db41b3c3",
    "title": "金山夜泊遇雨",
    "authorName": "胤禛",
    "authorId": "adcfe4dbcbf9ad882cb6b103c4492cbe",
    "dynasty": "清",
    "content": [
      "宿慕金山寺，今方识化城。",
      "雨昏春嶂合，石激晚潮鸣。",
      "不辨江天色，惟闻钟磬声。",
      "因知羁旅境，触景易生情。"
    ]
  },
  {
    "id": "adcfe4dbcbf9ad889018eb87f5b5571e",
    "title": "金山夜泊遇雨",
    "authorName": "胤禛",
    "authorId": "adcfe4dbcbf9ad882cb6b103c4492cbe",
    "dynasty": "清",
    "content": [
      "胜地饶佳致，都教一雨收。",
      "风掀高树吼，江叠怒涛流。",
      "坐久云徐敛，宵深象始幽。",
      "暂时烦虑息，我亦欲勾留。"
    ]
  },
  {
    "id": "adcfe4dbcbf9ad880ca313c1485af9a2",
    "title": "雨中泊舟枫桥遥对虎阜",
    "authorName": "胤禛",
    "authorId": "adcfe4dbcbf9ad882cb6b103c4492cbe",
    "dynasty": "清",
    "content": [
      "维航枫桥晚，悠然见虎邱。",
      "塔标云影直，钟度雨声幽。",
      "僧舍当门竹，渔家隔浦舟。",
      "茫茫吴越事，都付与东流。"
    ]
  },
  {
    "id": "adcfe4dbcbf9ad88b42857c533c1ba97",
    "title": "珍珠泉应制",
    "authorName": "胤禛",
    "authorId": "adcfe4dbcbf9ad882cb6b103c4492cbe",
    "dynasty": "清",
    "content": [
      "珍珠旧有名，官署一泓明。",
      "似沸光靡定，无风浪自平。",
      "流长知物润，源洁觉心清。",
      "两度邀宸赏，澄泓荷宠荣。"
    ]
  },
  {
    "id": "adcfe4dbcbf9ad88181ecfec7c1960ae",
    "title": "溪水碧于草",
    "authorName": "胤禛",
    "authorId": "adcfe4dbcbf9ad882cb6b103c4492cbe",
    "dynasty": "清",
    "content": [
      "傍涧寻花去，沿堤步翠行。",
      "谁将芳草色，染得碧溪明。",
      "衫縠风中绉，眉痕镜里生。",
      "红颜云易改，可似水常清？"
    ]
  },
  {
    "id": "adcfe4dbcbf9ad88de2bdfc3412665d4",
    "title": "山居自怡",
    "authorName": "胤禛",
    "authorId": "adcfe4dbcbf9ad882cb6b103c4492cbe",
    "dynasty": "清",
    "content": [
      "生平耽静僻，每爱住深山。",
      "百卉从荣谢，双丸任往还。",
      "朝廷容懒慢，天地许清闲。",
      "睡起三竿日，仙踪似可攀。"
    ]
  },
  {
    "id": "adcfe4dbcbf9ad882a7e0d7a928560d1",
    "title": "七夕",
    "authorName": "胤禛",
    "authorId": "adcfe4dbcbf9ad882cb6b103c4492cbe",
    "dynasty": "清",
    "content": [
      "万里碧空净，仙桥鹊驾成。",
      "天孙犹有约，人世那无情？",
      "弦月穿针节，花阴滴漏声。",
      "夜凉徙倚处，河汉正盈盈。"
    ]
  },
  {
    "id": "adcfe4dbcbf9ad888001ec206aed9299",
    "title": "途次暑雨",
    "authorName": "胤禛",
    "authorId": "adcfe4dbcbf9ad882cb6b103c4492cbe",
    "dynasty": "清",
    "content": [
      "泱漭夏云屯，滂沱塞雨繁。",
      "绕渠沙路净，注涧石泉浑。",
      "鹳浴依邱垤，驼鸣傍水源。",
      "凉闺起林末，吹入小行轩。"
    ]
  },
  {
    "id": "adcfe4dbcbf9ad8836863c4ccb020924",
    "title": "中元登狮子岭感怀",
    "authorName": "胤禛",
    "authorId": "adcfe4dbcbf9ad882cb6b103c4492cbe",
    "dynasty": "清",
    "content": [
      "晚登狮子岭，四望净云烟。",
      "叶落瘦崖树，雨过响涧泉。",
      "人颜移岁月，秋色老山川。",
      "令节须酬赏，天空月正圆。"
    ]
  },
  {
    "id": "adcfe4dbcbf9ad885a7faa8f5d970367",
    "title": "热河闲咏七首",
    "authorName": "胤禛",
    "authorId": "adcfe4dbcbf9ad882cb6b103c4492cbe",
    "dynasty": "清",
    "content": [
      "塞北开行殿，窗临万壑松。",
      "云封双塔岭，烟锁磬锤峰。",
      "飘渺层峦接，盘回曲径重。",
      "红尘难到处，何事不从容。"
    ]
  },
  {
    "id": "adcfe4dbcbf9ad885a7faa8f6bed35e7",
    "title": "热河闲咏七首",
    "authorName": "胤禛",
    "authorId": "adcfe4dbcbf9ad882cb6b103c4492cbe",
    "dynasty": "清",
    "content": [
      "一人临塞北，万里息边烽。",
      "朽木含生意，闲花逞冶容。",
      "夔魈潜隐迹，虎豹尽藏踪。",
      "群动无纷扰，帷闻响梵钟。"
    ]
  },
  {
    "id": "adcfe4dbcbf9ad885a7faa8fbf8f62cc",
    "title": "热河闲咏七首",
    "authorName": "胤禛",
    "authorId": "adcfe4dbcbf9ad882cb6b103c4492cbe",
    "dynasty": "清",
    "content": [
      "避冗原无意，搜奇念久灰。",
      "境幽饶野趣，山静绝浮埃。",
      "驯鹿时来去，闲云自往回。",
      "长年颐养得，何畏景光催。"
    ]
  },
  {
    "id": "adcfe4dbcbf9ad885a7faa8f35ede30e",
    "title": "热河闲咏七首",
    "authorName": "胤禛",
    "authorId": "adcfe4dbcbf9ad882cb6b103c4492cbe",
    "dynasty": "清",
    "content": [
      "卜居岂为避三庚，峦壑幽深气象清。",
      "绝顶苍松多古韵，前川皓月倍常明。",
      "薄衾坐拥浑忘我，高枕倚吟别有情。",
      "万籁寂然银汉转，一声破梦曙钟鸣。"
    ]
  },
  {
    "id": "adcfe4dbcbf9ad885a7faa8f1c255afa",
    "title": "热河闲咏七首",
    "authorName": "胤禛",
    "authorId": "adcfe4dbcbf9ad882cb6b103c4492cbe",
    "dynasty": "清",
    "content": [
      "泠泠碧涧胜丝竹，叠叠苍岩列画图。",
      "异卉手拈陈几案，野蔬亲摘付庖厨。",
      "闲中随展经千页，睡起新烹茶半壶。",
      "莫谓超然解遗世，庙堂清福一慵愚。"
    ]
  },
  {
    "id": "adcfe4dbcbf9ad885a7faa8f831145d5",
    "title": "热河闲咏七首",
    "authorName": "胤禛",
    "authorId": "adcfe4dbcbf9ad882cb6b103c4492cbe",
    "dynasty": "清",
    "content": [
      "山深地僻尘嚣隔，斜荫茆堂百尺松。",
      "石壁有斑凭雨凿，柴门无钥倩云封。",
      "盘岩曲磴留麋迹，绕砌平沙印鹤踪。",
      "梦觉南窗何所事，独吟独酌尽从容。"
    ]
  },
  {
    "id": "adcfe4dbcbf9ad885a7faa8f9fbe2208",
    "title": "热河闲咏七首",
    "authorName": "胤禛",
    "authorId": "adcfe4dbcbf9ad882cb6b103c4492cbe",
    "dynasty": "清",
    "content": [
      "闲来忘暑兼忘我，浩气冲融贯太虚。",
      "城市山林君子宅，山林城市帝王居。",
      "不寻仙客谈元旨，懒觅高僧讲梵书。",
      "天地古今惟一啸，悠然自得有谁如。"
    ]
  },
  {
    "id": "adcfe4dbcbf9ad8878bfc8d1e63f92a6",
    "title": "长至日",
    "authorName": "胤禛",
    "authorId": "adcfe4dbcbf9ad882cb6b103c4492cbe",
    "dynasty": "清",
    "content": [
      "候琯灰初动，曈昽旭日临。",
      "晴光金阙迥，佳气帝城深。",
      "子建三微首，功添一线阴。",
      "静观消长理，不息见天心。"
    ]
  },
  {
    "id": "adcfe4dbcbf9ad88161e45f06ca6384b",
    "title": "松",
    "authorName": "胤禛",
    "authorId": "adcfe4dbcbf9ad882cb6b103c4492cbe",
    "dynasty": "清",
    "content": [
      "矫矫拂云姿，能教众木卑。",
      "苍鳞疑挟雨，翠鬣静含飔。",
      "花暖飘香粉，膏流结紫芝。",
      "千龄待黄鹤，集此最高枝。"
    ]
  },
  {
    "id": "adcfe4dbcbf9ad8850064b40daff43f2",
    "title": "竹",
    "authorName": "胤禛",
    "authorId": "adcfe4dbcbf9ad882cb6b103c4492cbe",
    "dynasty": "清",
    "content": [
      "绿染竿竿润，青笼个个阴。",
      "节高寒愈劲，气洁暑难侵。",
      "密雨惊龙起，清风引凤吟。",
      "幸邀君子号，为尔解虚心。"
    ]
  },
  {
    "id": "adcfe4dbcbf9ad884edc8d49e30997ff",
    "title": "梅",
    "authorName": "胤禛",
    "authorId": "adcfe4dbcbf9ad882cb6b103c4492cbe",
    "dynasty": "清",
    "content": [
      "瘦影亭亭立，幽香细细清。",
      "竹希霜后操，松订岁寒盟。",
      "先得东风意，犹含太古情。",
      "超然群卉外，一味澹为生。"
    ]
  },
  {
    "id": "adcfe4dbcbf9ad88191e515277a84cf7",
    "title": "园居二首",
    "authorName": "胤禛",
    "authorId": "adcfe4dbcbf9ad882cb6b103c4492cbe",
    "dynasty": "清",
    "content": [
      "晴晖荡林翠，芳岫映春漪。",
      "燕怯飞还歇，鸥驯信可期。",
      "异书探古字，真迹辨藏碑。",
      "晚更携兰棹，溯洄月上迟。"
    ]
  },
  {
    "id": "adcfe4dbcbf9ad88191e5152076b0f39",
    "title": "园居二首",
    "authorName": "胤禛",
    "authorId": "adcfe4dbcbf9ad882cb6b103c4492cbe",
    "dynasty": "清",
    "content": [
      "懒问浮沉事，闲娱花柳朝。",
      "吴儿调凤曲，越女按鸾箫。",
      "道许山僧访，棋将野叟招。",
      "漆园非所慕，适志即逍遥。"
    ]
  },
  {
    "id": "adcfe4dbcbf9ad882bbec30c0cbc3b01",
    "title": "清凉纪游一十四首其七真容院",
    "authorName": "胤禛",
    "authorId": "adcfe4dbcbf9ad882cb6b103c4492cbe",
    "dynasty": "清",
    "content": [
      "殊像原无二，庄严属画工。",
      "昔闻叱牛叟，今见跨狮翁。",
      "月面光莹玉，珍缨贯慧风。",
      "真容从未隐，漫道现虚空。"
    ]
  },
  {
    "id": "adcfe4dbcbf9ad882bbec30c348387f3",
    "title": "清凉纪游一十四首其七真容院",
    "authorName": "胤禛",
    "authorId": "adcfe4dbcbf9ad882cb6b103c4492cbe",
    "dynasty": "清",
    "content": [
      "遨游从净土，安稳度香城。",
      "鸟亦通禅悦，松如响梵声。",
      "山岚朝夕幻，关柳去来迎。",
      "凤阙慈云近，惟殷问寝情。"
    ]
  },
  {
    "id": "adcfe4dbcbf9ad882bbec30cf06fa6b3",
    "title": "清凉纪游一十四首其七真容院",
    "authorName": "胤禛",
    "authorId": "adcfe4dbcbf9ad882cb6b103c4492cbe",
    "dynasty": "清",
    "content": [
      "清凉境界梵王宫，碧染芙蓉耸昊穹。",
      "万古云封五顶寺，千株松纳四时风。",
      "盘回鸟道珠幡里，缭绕炉烟画障中。",
      "石立俨然如接引，疑逢青髻化身童。"
    ]
  },
  {
    "id": "adcfe4dbcbf9ad882bbec30cfbb92efa",
    "title": "清凉纪游一十四首其七真容院",
    "authorName": "胤禛",
    "authorId": "adcfe4dbcbf9ad882cb6b103c4492cbe",
    "dynasty": "清",
    "content": [
      "嵯峨东陟插云峰，壁翠峦苍亘百重。",
      "妙吉祥师常说法，那罗延窟惯藏龙。",
      "远窥沧海初升日，响振空林欲曙钟。",
      "一派明霞光绚烂，天然佛镜豁心胸。"
    ]
  },
  {
    "id": "adcfe4dbcbf9ad882bbec30c4d28fce3",
    "title": "清凉纪游一十四首其七真容院",
    "authorName": "胤禛",
    "authorId": "adcfe4dbcbf9ad882cb6b103c4492cbe",
    "dynasty": "清",
    "content": [
      "岿然秀拔峙南台，顶势穹窿若覆杯。",
      "香阁遥瞻烟锁处，宝灯闻说夜飞来。",
      "仙岩铺锦凭谁绣，虎窟屯云为我开。",
      "欲礼真容先在望，频催前骑蹑崔嵬。"
    ]
  },
  {
    "id": "adcfe4dbcbf9ad882bbec30ce317938f",
    "title": "清凉纪游一十四首其七真容院",
    "authorName": "胤禛",
    "authorId": "adcfe4dbcbf9ad882cb6b103c4492cbe",
    "dynasty": "清",
    "content": [
      "挂月岩前一经探，岧峣紫翠叠烟岚。",
      "圆机风与溪相答，秘义人同石共谭。",
      "灵异迹多难罄笔，清凉峰好尽如簪。",
      "无边觉海毫端入，八水源头不用参。"
    ]
  },
  {
    "id": "adcfe4dbcbf9ad882bbec30c66227cc8",
    "title": "清凉纪游一十四首其七真容院",
    "authorName": "胤禛",
    "authorId": "adcfe4dbcbf9ad882cb6b103c4492cbe",
    "dynasty": "清",
    "content": [
      "北台秀矗斗杓傍，楼殿凌虚结上方。",
      "众壑俱从檐下落，万缘都向槛边忘。",
      "洪河如带明分野，恒岳为邻接大荒。",
      "世界三千空色喻，岂离般若一毫光。"
    ]
  },
  {
    "id": "adcfe4dbcbf9ad882bbec30c80a4366a",
    "title": "清凉纪游一十四首其七真容院",
    "authorName": "胤禛",
    "authorId": "adcfe4dbcbf9ad882cb6b103c4492cbe",
    "dynasty": "清",
    "content": [
      "五朵青莲簇翠鬟，峨峨一朵涌中间。",
      "近来若个宗风彻，至此方知佛日闲。",
      "采菊梵仙归洞去，踏花狮子自空还。",
      "法身宝塔门门现，毕竟游人未到山。"
    ]
  },
  {
    "id": "adcfe4dbcbf9ad882bbec30c28af6ccd",
    "title": "清凉纪游一十四首其七真容院",
    "authorName": "胤禛",
    "authorId": "adcfe4dbcbf9ad882cb6b103c4492cbe",
    "dynasty": "清",
    "content": [
      "祗林几处隐松关，门带寒溪碧玉湾。",
      "历叩花宫寻白足，遍登香阁看青山。",
      "无尘觉地猿能定，不系神心云共闲。",
      "一片清凉苍翠色，家家分得满窗间。"
    ]
  },
  {
    "id": "adcfe4dbcbf9ad882bbec30cdfab3c2b",
    "title": "清凉纪游一十四首其七真容院",
    "authorName": "胤禛",
    "authorId": "adcfe4dbcbf9ad882cb6b103c4492cbe",
    "dynasty": "清",
    "content": [
      "精蓝郁起碧岩幽，此日斋诚驻紫骝。",
      "东指凤城双阙迥，西瞻鹫岭半空浮。",
      "梵钟缥缈香云外，宝翰昭回古殿头。",
      "神表天弧开净域，河沙浩劫颂宸游。"
    ]
  },
  {
    "id": "adcfe4dbcbf9ad8826ec5e1e4d56d2f7",
    "title": "河灯",
    "authorName": "胤禛",
    "authorId": "adcfe4dbcbf9ad882cb6b103c4492cbe",
    "dynasty": "清",
    "content": [
      "月涌湖心白，灯燃湖面红。",
      "琪花开色界，电彩灿虚空。",
      "棹泛明河里，人游列宿中。",
      "兰舠鸣梵呗，飘入藕花风。"
    ]
  },
  {
    "id": "adcfe4dbcbf9ad88b6470e68c6764cd0",
    "title": "亭上",
    "authorName": "胤禛",
    "authorId": "adcfe4dbcbf9ad882cb6b103c4492cbe",
    "dynasty": "清",
    "content": [
      "幽亭临玉沼，芳草带金塘。",
      "石叠玲珑巧，花飘荏苒香。",
      "油云翻湿影，丝雨溅虚凉。",
      "倚槛纡流览，天容荡水光。"
    ]
  },
  {
    "id": "adcfe4dbcbf9ad8838d25d99a3a6dbc7",
    "title": "大觉寺",
    "authorName": "胤禛",
    "authorId": "adcfe4dbcbf9ad882cb6b103c4492cbe",
    "dynasty": "清",
    "content": [
      "翠微尘外境，峰壑画图成。",
      "寺向云边出，人从树杪行。",
      "香台喧鸟语，禅室绕泉鸣。",
      "日午松阴转，钟传说偈声。"
    ]
  },
  {
    "id": "adcfe4dbcbf9ad885c4f0c55b67b566b",
    "title": "秋夕",
    "authorName": "胤禛",
    "authorId": "adcfe4dbcbf9ad882cb6b103c4492cbe",
    "dynasty": "清",
    "content": [
      "初月明楼角，微风动树条。",
      "夜凉虫语细，秋老雁声骄。",
      "息虑征神爽，忘怀觉境超。",
      "阴阴深竹里，时见一萤飘。"
    ]
  },
  {
    "id": "adcfe4dbcbf9ad88631e9b3006ab14ac",
    "title": "九日",
    "authorName": "胤禛",
    "authorId": "adcfe4dbcbf9ad882cb6b103c4492cbe",
    "dynasty": "清",
    "content": [
      "九日秋容老，山山晴色宜。",
      "紫萸香可佩，黄菊艳当时。",
      "屐为登高著，尊因选胜移。",
      "愿言多载酒，拂石醉题诗。"
    ]
  },
  {
    "id": "adcfe4dbcbf9ad88fdd724c2122e97e2",
    "title": "黑龙潭",
    "authorName": "胤禛",
    "authorId": "adcfe4dbcbf9ad882cb6b103c4492cbe",
    "dynasty": "清",
    "content": [
      "平麓蟠崇阜，云潭结涧阿。",
      "镜光涵铁冷，溜响喷珠多。",
      "秘识龙藏穴，深疑蜃蜕窝。",
      "农田望霖雨，于此乞恩波。"
    ]
  },
  {
    "id": "adcfe4dbcbf9ad8894d10aefd3c8fdda",
    "title": "春深闲居",
    "authorName": "胤禛",
    "authorId": "adcfe4dbcbf9ad882cb6b103c4492cbe",
    "dynasty": "清",
    "content": [
      "长日惬幽栖，轩窗面小溪。",
      "云开徐自敛，鸟歇又重啼。",
      "爱水频垂钓，看花偶一题。",
      "坐怜春已暮，望里绿阴齐。"
    ]
  },
  {
    "id": "adcfe4dbcbf9ad88f5ca06b2c57dc8d8",
    "title": "新绿",
    "authorName": "胤禛",
    "authorId": "adcfe4dbcbf9ad882cb6b103c4492cbe",
    "dynasty": "清",
    "content": [
      "昨树花多叶，今看叶胜花。",
      "翠含新色嫩，绿重午阴斜。",
      "霁景鸣乾鹊，烟光乱乳鸦。",
      "最宜初夏候，掩映碧窗纱。"
    ]
  },
  {
    "id": "adcfe4dbcbf9ad888aaf55f0f034b2f8",
    "title": "寓目",
    "authorName": "胤禛",
    "authorId": "adcfe4dbcbf9ad882cb6b103c4492cbe",
    "dynasty": "清",
    "content": [
      "漠漠云元际，茸茸草渐齐。",
      "花繁从径窄，溪涨觉桥低。",
      "捎堞巢梁燕，衔鱼没浪鹈。",
      "偶来松下坐，斜倚看浇畦。"
    ]
  },
  {
    "id": "adcfe4dbcbf9ad884df91be937ff13f5",
    "title": "池上待月",
    "authorName": "胤禛",
    "authorId": "adcfe4dbcbf9ad882cb6b103c4492cbe",
    "dynasty": "清",
    "content": [
      "水含夕籁静，余亦澹怀空。",
      "星彩低穿树，花香暗度风。",
      "初看幽径白，渐露小桥红。",
      "行到天心处，清光更不同。"
    ]
  },
  {
    "id": "adcfe4dbcbf9ad889775c7535f0be16d",
    "title": "荷花",
    "authorName": "胤禛",
    "authorId": "adcfe4dbcbf9ad882cb6b103c4492cbe",
    "dynasty": "清",
    "content": [
      "袅袅摇波碧，亭亭映日红。",
      "芳能消暑气，秀独占薰风。",
      "叶翠遮尘盖，茎香劝酒筒。",
      "仙姿时一挹，清洁与心通。"
    ]
  },
  {
    "id": "adcfe4dbcbf9ad886f7f67e1d2829c47",
    "title": "喜晴",
    "authorName": "胤禛",
    "authorId": "adcfe4dbcbf9ad882cb6b103c4492cbe",
    "dynasty": "清",
    "content": [
      "阴翳看销尽，晴光喜满扃。",
      "云归天湛碧，雨过树余青。",
      "痴蝶深藏蕊，游鱼戏逐萍。",
      "无尘怜净几，偶一阅金经。"
    ]
  },
  {
    "id": "adcfe4dbcbf9ad887482a5cfa4a060d3",
    "title": "园景十二咏深柳读书堂",
    "authorName": "胤禛",
    "authorId": "adcfe4dbcbf9ad882cb6b103c4492cbe",
    "dynasty": "清",
    "content": [
      "郁郁千株柳，阴阴覆草堂。",
      "飘丝拂砚石，飞絮点琴床。",
      "莺啭春枝暖，蝉鸣秋叶凉。",
      "夜来窗月影，掩映简编香。"
    ]
  },
  {
    "id": "adcfe4dbcbf9ad887482a5cf3cb5ce1d",
    "title": "园景十二咏深柳读书堂",
    "authorName": "胤禛",
    "authorId": "adcfe4dbcbf9ad882cb6b103c4492cbe",
    "dynasty": "清",
    "content": [
      "深院溪流转，回廊竹径通。",
      "珊珊鸣碎玉，袅袅弄清风。",
      "香气侵书帙，凉阴护绮栊。",
      "便娟苍秀色，偏茂岁寒中。"
    ]
  },
  {
    "id": "adcfe4dbcbf9ad887482a5cf21517539",
    "title": "园景十二咏深柳读书堂",
    "authorName": "胤禛",
    "authorId": "adcfe4dbcbf9ad882cb6b103c4492cbe",
    "dynasty": "清",
    "content": [
      "棹泛湾湾水，桥通院院门。",
      "吟风过翠屋，待月坐桐轩。",
      "秋叶催诗落，春花应节繁。",
      "只应金井畔，好借凤凰鶱。"
    ]
  },
  {
    "id": "adcfe4dbcbf9ad887482a5cf8f6eb6bb",
    "title": "园景十二咏深柳读书堂",
    "authorName": "胤禛",
    "authorId": "adcfe4dbcbf9ad882cb6b103c4492cbe",
    "dynasty": "清",
    "content": [
      "纡回深树里，一水暗通舟。",
      "乳汁香兼润，冰丸滑欲流。",
      "阴铺青叶护，架络翠藤稠。",
      "西域传奇种，园丁献早秋。"
    ]
  },
  {
    "id": "adcfe4dbcbf9ad887482a5cf72e765dc",
    "title": "园景十二咏深柳读书堂",
    "authorName": "胤禛",
    "authorId": "adcfe4dbcbf9ad882cb6b103c4492cbe",
    "dynasty": "清",
    "content": [
      "水南通曲港，水北入回溪。",
      "绛雪侵衣艳，赪霞绕屋低。",
      "影迷栖栋燕，声杳隔林鸡。",
      "槛外风微起，飘零锦堕泥。"
    ]
  },
  {
    "id": "adcfe4dbcbf9ad887482a5cf5a7ee583",
    "title": "园景十二咏深柳读书堂",
    "authorName": "胤禛",
    "authorId": "adcfe4dbcbf9ad882cb6b103c4492cbe",
    "dynasty": "清",
    "content": [
      "轩亭开面面，原隰对畇畇。",
      "禾稼迎窗绿，桑麻窸地新。",
      "檐星窥织火，渠水界田畛。",
      "辛苦农蚕事，歌诗可系豳。"
    ]
  },
  {
    "id": "adcfe4dbcbf9ad887482a5cff235d905",
    "title": "园景十二咏深柳读书堂",
    "authorName": "胤禛",
    "authorId": "adcfe4dbcbf9ad882cb6b103c4492cbe",
    "dynasty": "清",
    "content": [
      "凿地新开圃，因川曲引泉。",
      "碧畦一雨过，青壤百蔬妍。",
      "洁爱沾晨露，鲜宜润晚烟。",
      "倚亭闲伫览，生意用忻然。"
    ]
  },
  {
    "id": "adcfe4dbcbf9ad887482a5cfa1907f07",
    "title": "园景十二咏深柳读书堂",
    "authorName": "胤禛",
    "authorId": "adcfe4dbcbf9ad882cb6b103c4492cbe",
    "dynasty": "清",
    "content": [
      "叠云层石秀，曲水绕台斜。",
      "天下无双品，人间第一花。",
      "艳宜金谷赏，名重洛阳夸。",
      "国色谁堪并，仙裳锦作霞。"
    ]
  },
  {
    "id": "adcfe4dbcbf9ad887482a5cfb712922c",
    "title": "园景十二咏深柳读书堂",
    "authorName": "胤禛",
    "authorId": "adcfe4dbcbf9ad882cb6b103c4492cbe",
    "dynasty": "清",
    "content": [
      "甃地成卐字，注水蓄文鱼。",
      "藻映十分翠，栏围四面虚。",
      "泳游溪涨后，泼剌月明初。",
      "物性悠然适，临观意亦舒。"
    ]
  },
  {
    "id": "adcfe4dbcbf9ad887482a5cf3236302d",
    "title": "园景十二咏深柳读书堂",
    "authorName": "胤禛",
    "authorId": "adcfe4dbcbf9ad882cb6b103c4492cbe",
    "dynasty": "清",
    "content": [
      "峰峻疑无路，云深却有扉。",
      "鹤闲时独唳，花静不轻飞。",
      "洞里春长驻，壶中月更辉。",
      "一潭空似镜，碧色动帘衣。"
    ]
  },
  {
    "id": "adcfe4dbcbf9ad887482a5cf15c2ef17",
    "title": "园景十二咏深柳读书堂",
    "authorName": "胤禛",
    "authorId": "adcfe4dbcbf9ad882cb6b103c4492cbe",
    "dynasty": "清",
    "content": [
      "平桥依麓转，一带接垂杨。",
      "阁峻横云影，栏虚漾水光。",
      "度香花外厦，挹翠树西廊。",
      "倚槛看飞鸟，披襟引兴长。"
    ]
  },
  {
    "id": "adcfe4dbcbf9ad887482a5cff3bb51d1",
    "title": "园景十二咏深柳读书堂",
    "authorName": "胤禛",
    "authorId": "adcfe4dbcbf9ad882cb6b103c4492cbe",
    "dynasty": "清",
    "content": [
      "云锦漙新露，纷披映柳塘。",
      "浅深分照水，馥郁共飘香。",
      "姿美天然洁，波清分外凉。",
      "折花休采叶，留使荫鸳鸯。"
    ]
  },
  {
    "id": "adcfe4dbcbf9ad88d703f21ac1f2db0f",
    "title": "扈从水围观猎",
    "authorName": "胤禛",
    "authorId": "adcfe4dbcbf9ad882cb6b103c4492cbe",
    "dynasty": "清",
    "content": [
      "河冰初泮候，凫雁集春湾。",
      "号令明搜猎，威仪肃圣颜。",
      "禽从星箭落，恩自御舟颁。",
      "围罢皇情豫，欢腾鹓鹭班。"
    ]
  },
  {
    "id": "adcfe4dbcbf9ad88e7fc8a0ee4c790ff",
    "title": "秋狝扈驾",
    "authorName": "胤禛",
    "authorId": "adcfe4dbcbf9ad882cb6b103c4492cbe",
    "dynasty": "清",
    "content": [
      "玉帐秋风劲，朱旗霜野开。",
      "千屯瞻凤葆，万骑待龙媒。",
      "犬疾追狐窜，弓鸣逐鹿回。",
      "天颜微一笑，欢动震如雷。"
    ]
  },
  {
    "id": "adcfe4dbcbf9ad888feb4c33a9a89280",
    "title": "侍驾景山观杀虎",
    "authorName": "胤禛",
    "authorId": "adcfe4dbcbf9ad882cb6b103c4492cbe",
    "dynasty": "清",
    "content": [
      "山拥黄扉壮，林开碧殿隈。",
      "雄风生虎腋，腥雾袭龙衣。",
      "血浅雕戈劲，弧张利爪摧。",
      "桓桓争奏技，敛手有余威。"
    ]
  },
  {
    "id": "adcfe4dbcbf9ad884d5e3510840f4d52",
    "title": "上元",
    "authorName": "胤禛",
    "authorId": "adcfe4dbcbf9ad882cb6b103c4492cbe",
    "dynasty": "清",
    "content": [
      "玉宇沉沉夜，花阴皓魄升。",
      "画栏凝瑞霭，绮席上春灯。",
      "笛引歌声叠，衣翻舞袖层。",
      "任教莲漏促，莫负酒如渑。"
    ]
  },
  {
    "id": "adcfe4dbcbf9ad8808619444f5d16789",
    "title": "初夏扈跸热河",
    "authorName": "胤禛",
    "authorId": "adcfe4dbcbf9ad882cb6b103c4492cbe",
    "dynasty": "清",
    "content": [
      "行苑留仙跸，层峦俨赤城。",
      "烟光浓树色，暑气散泉声。",
      "地僻花偏艳，山深梦亦清。",
      "瞻依忻圣豫，风物慰皇情。"
    ]
  },
  {
    "id": "adcfe4dbcbf9ad886b9870edb2377a16",
    "title": "耕图二十三首浸种",
    "authorName": "胤禛",
    "authorId": "adcfe4dbcbf9ad882cb6b103c4492cbe",
    "dynasty": "清",
    "content": [
      "百谷遗嘉种，先农著懋功。",
      "春暄二月后，香浸一溪中。",
      "重穋随宜辨，筠笼用力同。",
      "每多贤父老，占节识年丰。"
    ]
  },
  {
    "id": "adcfe4dbcbf9ad886b9870edca8f83b9",
    "title": "耕图二十三首浸种",
    "authorName": "胤禛",
    "authorId": "adcfe4dbcbf9ad882cb6b103c4492cbe",
    "dynasty": "清",
    "content": [
      "原隰韶光媚，茅茨暖气舒。",
      "青鸠呼雨急，黄犊驾犁初。",
      "畎亩人无逸，耕耘事敢疏！",
      "勤劬课东作，扶策历村墟。"
    ]
  },
  {
    "id": "adcfe4dbcbf9ad886b9870edbe03ab37",
    "title": "耕图二十三首浸种",
    "authorName": "胤禛",
    "authorId": "adcfe4dbcbf9ad882cb6b103c4492cbe",
    "dynasty": "清",
    "content": [
      "农务时方急，春潮堰欲平。",
      "烟笼高柳暗，风逐去鸥轻。",
      "压笠低云影，鸣蓑乱雨声。",
      "耙头船共稳，斜立叱牛行。"
    ]
  },
  {
    "id": "adcfe4dbcbf9ad886b9870edaa22051d",
    "title": "耕图二十三首浸种",
    "authorName": "胤禛",
    "authorId": "adcfe4dbcbf9ad882cb6b103c4492cbe",
    "dynasty": "清",
    "content": [
      "南亩耕初罢，西畴耖复亲。",
      "四蹄听活活，十顷望畇畇。",
      "蝶舞黄萱晚，莺归绿树新。",
      "春光长不负，只有力田人。"
    ]
  },
  {
    "id": "adcfe4dbcbf9ad886b9870ed2750cf6c",
    "title": "耕图二十三首浸种",
    "authorName": "胤禛",
    "authorId": "adcfe4dbcbf9ad882cb6b103c4492cbe",
    "dynasty": "清",
    "content": [
      "如轮转机石，历碌向东皋。",
      "驱犊亦何急，平田敢告劳。",
      "春塍萦似滞，沃壤腻于膏。",
      "水族堪供饷，倾樽醉蟹螯。"
    ]
  },
  {
    "id": "adcfe4dbcbf9ad886b9870ed1e8aac38",
    "title": "耕图二十三首浸种",
    "authorName": "胤禛",
    "authorId": "adcfe4dbcbf9ad882cb6b103c4492cbe",
    "dynasty": "清",
    "content": [
      "种包忻拆甲，岸畔竞携筐。",
      "活活冲泥布，纷纷落垄香。",
      "追随欢幼稚，祝祷愿丰穰。",
      "气候今年早，行看剌水秧。"
    ]
  },
  {
    "id": "adcfe4dbcbf9ad886b9870ed3cc7192f",
    "title": "耕图二十三首浸种",
    "authorName": "胤禛",
    "authorId": "adcfe4dbcbf9ad882cb6b103c4492cbe",
    "dynasty": "清",
    "content": [
      "珍惜占城种，携儿上垄来。",
      "一溪添雨足，盈亩喜秧开。",
      "宿露浓相浥，韶阳暖复催。",
      "忻忻频笑指，转眼可移栽。"
    ]
  },
  {
    "id": "adcfe4dbcbf9ad886b9870edf73b4828",
    "title": "耕图二十三首浸种",
    "authorName": "胤禛",
    "authorId": "adcfe4dbcbf9ad882cb6b103c4492cbe",
    "dynasty": "清",
    "content": [
      "鸟鸣村陌静，春涨野桥低。",
      "已爱新秧好，旋看覆垄齐。",
      "淤时争早作，课罢岂安栖。",
      "沾体兼涂足，忙忙日又西。"
    ]
  },
  {
    "id": "adcfe4dbcbf9ad886b9870edd379a158",
    "title": "耕图二十三首浸种",
    "authorName": "胤禛",
    "authorId": "adcfe4dbcbf9ad882cb6b103c4492cbe",
    "dynasty": "清",
    "content": [
      "吉辰逢社后，比户趁忙时。",
      "盈把分青壤，和根灌绿漪。",
      "儿童担饷榼，妇子制秧旗。",
      "惯得为农乐，辛劳自不知。"
    ]
  },
  {
    "id": "adcfe4dbcbf9ad886b9870ed579f94d6",
    "title": "耕图二十三首浸种",
    "authorName": "胤禛",
    "authorId": "adcfe4dbcbf9ad882cb6b103c4492cbe",
    "dynasty": "清",
    "content": [
      "令序当芒种，农家插莳天。",
      "倏分行整整，停看影芊芊。",
      "力合闻歌发，栽齐听鼓前。",
      "一朝千顷遍，长日正如年。"
    ]
  },
  {
    "id": "adcfe4dbcbf9ad886b9870ed76a6d4c8",
    "title": "耕图二十三首浸种",
    "authorName": "胤禛",
    "authorId": "adcfe4dbcbf9ad882cb6b103c4492cbe",
    "dynasty": "清",
    "content": [
      "饱雨纤纤长，含风叶叶柔。",
      "载芟除宿莠，挹注引新流。",
      "阴借临溪树，声传隔陇讴。",
      "炊烟村畔起，归路缓驱牛。"
    ]
  },
  {
    "id": "adcfe4dbcbf9ad886b9870ed88f0dc7f",
    "title": "耕图二十三首浸种",
    "authorName": "胤禛",
    "authorId": "adcfe4dbcbf9ad882cb6b103c4492cbe",
    "dynasty": "清",
    "content": [
      "郁郁平畴绿，劳劳一载耘。",
      "理苗疏是法，非种去宜勤。",
      "笠重初收雾，锄轻半带云。",
      "日高忙饷妇，稚子故牵裙。"
    ]
  },
  {
    "id": "adcfe4dbcbf9ad886b9870eda77f4acf",
    "title": "耕图二十三首浸种",
    "authorName": "胤禛",
    "authorId": "adcfe4dbcbf9ad882cb6b103c4492cbe",
    "dynasty": "清",
    "content": [
      "锄莠日当午，骄阳若火燔。",
      "耘耔须尽力，辛苦只今番。",
      "蝉噪风前急，蛙声水底喧。",
      "酿花宜郁暑，翠浪舞翩翻。"
    ]
  },
  {
    "id": "adcfe4dbcbf9ad886b9870ed018af9bb",
    "title": "耕图二十三首浸种",
    "authorName": "胤禛",
    "authorId": "adcfe4dbcbf9ad882cb6b103c4492cbe",
    "dynasty": "清",
    "content": [
      "艺夺天工巧，人勤地力加。",
      "桔槔声振鼓，戽斗疾翻车。",
      "灌注畦旋满，呕哑日欲斜。",
      "况兼风露美，篟篟吐新华。"
    ]
  },
  {
    "id": "adcfe4dbcbf9ad886b9870ed89b9363b",
    "title": "耕图二十三首浸种",
    "authorName": "胤禛",
    "authorId": "adcfe4dbcbf9ad882cb6b103c4492cbe",
    "dynasty": "清",
    "content": [
      "西成已在望，早作更呼欢。",
      "刈穗香生把，盈筐露未干。",
      "啄遗鸦欲下，拾滞稚争欢。",
      "主伯欣相庆，丰年俯仰宽。"
    ]
  },
  {
    "id": "adcfe4dbcbf9ad886b9870ed87ec2790",
    "title": "耕图二十三首浸种",
    "authorName": "胤禛",
    "authorId": "adcfe4dbcbf9ad882cb6b103c4492cbe",
    "dynasty": "清",
    "content": [
      "红籼收十月，白水浸陂塍。",
      "酿熟田家庆，场新岁事登。",
      "云堆香冉冉，露积势层层。",
      "劳瘁三时过，饔飧幸可凭。"
    ]
  },
  {
    "id": "adcfe4dbcbf9ad886b9870eda5d9eba6",
    "title": "耕图二十三首浸种",
    "authorName": "胤禛",
    "authorId": "adcfe4dbcbf9ad882cb6b103c4492cbe",
    "dynasty": "清",
    "content": [
      "力田欣有岁，晒稻喜晴冬。",
      "响落连耞急，尘浮夕照浓。",
      "鼠衔犹畏懦，鸡啄自从容。",
      "幸值丰亨世，尧民比屋封。"
    ]
  },
  {
    "id": "adcfe4dbcbf9ad886b9870ed8bbe1415",
    "title": "耕图二十三首浸种",
    "authorName": "胤禛",
    "authorId": "adcfe4dbcbf9ad882cb6b103c4492cbe",
    "dynasty": "清",
    "content": [
      "野陌霜风早，柴门晚日多。",
      "舂声接邻响，杵韵洽豳歌。",
      "颗颗珠倾篚，莹莹雪满箩。",
      "为怜艰苦得，把握屡摩挲。"
    ]
  },
  {
    "id": "adcfe4dbcbf9ad886b9870ed1da7d79b",
    "title": "耕图二十三首浸种",
    "authorName": "胤禛",
    "authorId": "adcfe4dbcbf9ad882cb6b103c4492cbe",
    "dynasty": "清",
    "content": [
      "治粒频求洁，田家亦苦心。",
      "筛风当户北，避日就檐阴。",
      "一饱功非易，终年力不禁。",
      "君看圆似玉，我爱胜如金。"
    ]
  },
  {
    "id": "adcfe4dbcbf9ad886b9870ede3ee99ed",
    "title": "耕图二十三首浸种",
    "authorName": "胤禛",
    "authorId": "adcfe4dbcbf9ad882cb6b103c4492cbe",
    "dynasty": "清",
    "content": [
      "朝来风色好，箕宿应维南。",
      "敢惜翻飞力，宁教糠秕参。",
      "干圆输县吏，狼藉戒童男。",
      "得免催租负，方无俯仰惭。"
    ]
  },
  {
    "id": "adcfe4dbcbf9ad886b9870edeafb857c",
    "title": "耕图二十三首浸种",
    "authorName": "胤禛",
    "authorId": "adcfe4dbcbf9ad882cb6b103c4492cbe",
    "dynasty": "清",
    "content": [
      "地结霜痕白，檐虚夜气青。",
      "声殷砻早谷，风动闭寒扃。",
      "玉色鲜堪比，珠光泻不停。",
      "蒸炊谋室妇，农祖荐朝馨。"
    ]
  },
  {
    "id": "adcfe4dbcbf9ad886b9870ed5efc1178",
    "title": "耕图二十三首浸种",
    "authorName": "胤禛",
    "authorId": "adcfe4dbcbf9ad882cb6b103c4492cbe",
    "dynasty": "清",
    "content": [
      "勤劳临岁暮，入囷及良朝。",
      "墉栉宁奢望，储藏幸已饶。",
      "赋完农有暇，门静吏无嚣。",
      "苫廪牢封固，无虞雨雪飘。"
    ]
  },
  {
    "id": "adcfe4dbcbf9ad886b9870ed41dd2e16",
    "title": "耕图二十三首浸种",
    "authorName": "胤禛",
    "authorId": "adcfe4dbcbf9ad882cb6b103c4492cbe",
    "dynasty": "清",
    "content": [
      "雨旸征帝德，丰稔慰氓愚。",
      "赛鼓村迎社，神灯夜祷巫。",
      "酒浆泻罂盎，肴核献盘盂。",
      "敢乞长年惠，穰穰遂所需。"
    ]
  },
  {
    "id": "adcfe4dbcbf9ad884095e0a3bd69eb76",
    "title": "织图二十三首浴蚕",
    "authorName": "胤禛",
    "authorId": "adcfe4dbcbf9ad882cb6b103c4492cbe",
    "dynasty": "清",
    "content": [
      "门多杨柳风，溪涨桃花水。",
      "村酒酝羊羔，春闺浴蚕子。",
      "纤纤弄翠盆，戢戢蠕香纸。",
      "雪茧与冰丝，妇功从此始。"
    ]
  },
  {
    "id": "adcfe4dbcbf9ad884095e0a35f7b6003",
    "title": "织图二十三首浴蚕",
    "authorName": "胤禛",
    "authorId": "adcfe4dbcbf9ad882cb6b103c4492cbe",
    "dynasty": "清",
    "content": [
      "百舌鸟初鸣，再眠蚕在箔。",
      "陌桑青已柔，堤草绿犹弱。",
      "正宜旭日和，惟恐春寒作。",
      "妇忙儿不知，枣栗频啼索。"
    ]
  },
  {
    "id": "adcfe4dbcbf9ad884095e0a34077ca46",
    "title": "织图二十三首浴蚕",
    "authorName": "胤禛",
    "authorId": "adcfe4dbcbf9ad882cb6b103c4492cbe",
    "dynasty": "清",
    "content": [
      "春见拂帘栊，春露繁桑柘。",
      "绕箔理三眠，烧灯绕五夜。",
      "大姑席未安，小姑梳弗暇。",
      "喔喔唱邻鸡，提筐邀比舍。"
    ]
  },
  {
    "id": "adcfe4dbcbf9ad884095e0a3d111584f",
    "title": "织图二十三首浴蚕",
    "authorName": "胤禛",
    "authorId": "adcfe4dbcbf9ad882cb6b103c4492cbe",
    "dynasty": "清",
    "content": [
      "今春寒暖匀，南陌条桑好。",
      "箔上叶忧稀，枝头采戒早。",
      "不知春几多，但觉蚕欲老。",
      "阿谁红粉妆，寻芳踏堤草。"
    ]
  },
  {
    "id": "adcfe4dbcbf9ad884095e0a311c8113d",
    "title": "织图二十三首浴蚕",
    "authorName": "胤禛",
    "authorId": "adcfe4dbcbf9ad882cb6b103c4492cbe",
    "dynasty": "清",
    "content": [
      "生熟乃有时，老嫩莫纷糅。",
      "恐烦姑与嫜，服劳夜继昼。",
      "松火发瓦盆，星芒射阶溜。",
      "次第了架头，匆忙顾童幼。"
    ]
  },
  {
    "id": "adcfe4dbcbf9ad884095e0a31680abc9",
    "title": "织图二十三首浴蚕",
    "authorName": "胤禛",
    "authorId": "adcfe4dbcbf9ad882cb6b103c4492cbe",
    "dynasty": "清",
    "content": [
      "新燕掠风轻，新蚕偕日长。",
      "分箔天气暄，食叶雨声响。",
      "少妇采林间，倦归歇陌上。",
      "门前桑骚骚，黄云接青壤。"
    ]
  },
  {
    "id": "adcfe4dbcbf9ad884095e0a3c5919c63",
    "title": "织图二十三首浴蚕",
    "authorName": "胤禛",
    "authorId": "adcfe4dbcbf9ad882cb6b103c4492cbe",
    "dynasty": "清",
    "content": [
      "清和天气佳，比户采桑急。",
      "瀼瀼零露繁，冉冉绿阴湿。",
      "高柯学猱升，落葚教儿拾。",
      "昨摘满笼归，姑犹嗔不给！"
    ]
  },
  {
    "id": "adcfe4dbcbf9ad884095e0a3f2e56965",
    "title": "织图二十三首浴蚕",
    "authorName": "胤禛",
    "authorId": "adcfe4dbcbf9ad882cb6b103c4492cbe",
    "dynasty": "清",
    "content": [
      "东邻催早耕，西舍呼浸谷。",
      "花残蜀鸟啼，春老吴蚕熟。",
      "蚑蚑鞠雪腰，盈盈皤丝腹。",
      "剪草架初齐，女郎看上簇。"
    ]
  },
  {
    "id": "adcfe4dbcbf9ad884095e0a319dca57a",
    "title": "织图二十三首浴蚕",
    "authorName": "胤禛",
    "authorId": "adcfe4dbcbf9ad882cb6b103c4492cbe",
    "dynasty": "清",
    "content": [
      "温扇花信风，寒酝麦秋雨。",
      "葭帘张蟹舍，松盆暖蚕户。",
      "香生雪茧明，光吐银丝缕。",
      "门忌少人踪，语燕喧衡宇。"
    ]
  },
  {
    "id": "adcfe4dbcbf9ad884095e0a363c31e95",
    "title": "织图二十三首浴蚕",
    "authorName": "胤禛",
    "authorId": "adcfe4dbcbf9ad882cb6b103c4492cbe",
    "dynasty": "清",
    "content": [
      "前月浴新蚕，今月摘新茧。",
      "浴蚕柳叶纤，摘茧柳绵卷。",
      "膏沐曾未施，风光觉潜转。",
      "邻曲慰劳来，欢情一共展。"
    ]
  },
  {
    "id": "adcfe4dbcbf9ad884095e0a31ac4b970",
    "title": "织图二十三首浴蚕",
    "authorName": "胤禛",
    "authorId": "adcfe4dbcbf9ad882cb6b103c4492cbe",
    "dynasty": "清",
    "content": [
      "倾筐香雪明，择茧檐日上。",
      "大半作丝纶，三分充绵纩。",
      "嘱妪理从容，择惯知瘠壮。",
      "所虑梅雨过，插秧趁溪涨。"
    ]
  },
  {
    "id": "adcfe4dbcbf9ad884095e0a3e8c79e1c",
    "title": "织图二十三首浴蚕",
    "authorName": "胤禛",
    "authorId": "adcfe4dbcbf9ad882cb6b103c4492cbe",
    "dynasty": "清",
    "content": [
      "挽袖解长裙，香汗湿红颊。",
      "农事委良人，蚕功独在妾。",
      "层层下簇完，劳劳窖茧接。",
      "作苦感天公，冰雪满箱箧。"
    ]
  },
  {
    "id": "adcfe4dbcbf9ad884095e0a3cb95aa3c",
    "title": "织图二十三首浴蚕",
    "authorName": "胤禛",
    "authorId": "adcfe4dbcbf9ad882cb6b103c4492cbe",
    "dynasty": "清",
    "content": [
      "烟流矮屋青，水汲前溪洁。",
      "掉车若卷风，映釜如翻雪。",
      "丝头入手长，左右旋转忙。",
      "轧轧听交响，行人闻茧香。"
    ]
  },
  {
    "id": "adcfe4dbcbf9ad884095e0a301d5800f",
    "title": "织图二十三首浴蚕",
    "authorName": "胤禛",
    "authorId": "adcfe4dbcbf9ad882cb6b103c4492cbe",
    "dynasty": "清",
    "content": [
      "邻始通往来，暂时解忙促。",
      "出茧影翩翩，翅光腻粉沃。",
      "秧苗已抽青，桑叶再见绿。",
      "送蛾须水边，流传笑农俗。"
    ]
  },
  {
    "id": "adcfe4dbcbf9ad884095e0a3abaa78a9",
    "title": "织图二十三首浴蚕",
    "authorName": "胤禛",
    "authorId": "adcfe4dbcbf9ad882cb6b103c4492cbe",
    "dynasty": "清",
    "content": [
      "丰祀报先蚕，洒庭伫来格。",
      "酾酒注樽罍，献丝当圭璧。",
      "堂下趋妻孥，堂上拜主伯。",
      "神惠乞来年，盈箱赐倍获。"
    ]
  },
  {
    "id": "adcfe4dbcbf9ad884095e0a35dea0aa1",
    "title": "织图二十三首浴蚕",
    "authorName": "胤禛",
    "authorId": "adcfe4dbcbf9ad882cb6b103c4492cbe",
    "dynasty": "清",
    "content": [
      "盈盈纬车妇，荆布事素朴。",
      "丝丝理到头，的的出新濯。",
      "心忙不遑食，腕倦何曾觉。",
      "忽听归鸦啼，斜阳挂屋角。"
    ]
  },
  {
    "id": "adcfe4dbcbf9ad884095e0a39235f516",
    "title": "织图二十三首浴蚕",
    "authorName": "胤禛",
    "authorId": "adcfe4dbcbf9ad882cb6b103c4492cbe",
    "dynasty": "清",
    "content": [
      "一梭复一梭，频掷青灯侧。",
      "艳艳机上花，朵朵手中织。",
      "娇女眠齁齁，秋虫语唧唧。",
      "檐头月渐高，纸窗明晓色。"
    ]
  },
  {
    "id": "adcfe4dbcbf9ad884095e0a347acb2ac",
    "title": "织图二十三首浴蚕",
    "authorName": "胤禛",
    "authorId": "adcfe4dbcbf9ad882cb6b103c4492cbe",
    "dynasty": "清",
    "content": [
      "女红亦颇劳，凄然当户叹。",
      "灯昏络素丝，篗重困柔腕。",
      "纤纤鬓影寒，沉沉夜气半。",
      "妾心不敢忙，心忙丝绪乱。"
    ]
  },
  {
    "id": "adcfe4dbcbf9ad884095e0a3aa71c56d",
    "title": "织图二十三首浴蚕",
    "authorName": "胤禛",
    "authorId": "adcfe4dbcbf9ad882cb6b103c4492cbe",
    "dynasty": "清",
    "content": [
      "昨为篗上丝，今作轴中轻。",
      "均匀细分理，珍重相叮咛。",
      "君看千万缕，始成丈尺绢。",
      "城市纨绔儿，辛苦何尝见！"
    ]
  },
  {
    "id": "adcfe4dbcbf9ad884095e0a3f68940ba",
    "title": "织图二十三首浴蚕",
    "authorName": "胤禛",
    "authorId": "adcfe4dbcbf9ad882cb6b103c4492cbe",
    "dynasty": "清",
    "content": [
      "深浅练縓纁，苍黄运巧智。",
      "把丝晒柴荆，临风含绮思。",
      "焕然五色纷，烂若云霞炽。",
      "好语付机工，金梭织锦字。"
    ]
  },
  {
    "id": "adcfe4dbcbf9ad884095e0a3402a2031",
    "title": "织图二十三首浴蚕",
    "authorName": "胤禛",
    "authorId": "adcfe4dbcbf9ad882cb6b103c4492cbe",
    "dynasty": "清",
    "content": [
      "织绢当织长，挽花要挽双。",
      "绪繁劳玉腕，梭冷烬银缸。",
      "新样胜吴绫，斜文赛蜀锦。",
      "成匹落谁家，讵忍栽衾枕！"
    ]
  },
  {
    "id": "adcfe4dbcbf9ad884095e0a359e1a36b",
    "title": "织图二十三首浴蚕",
    "authorName": "胤禛",
    "authorId": "adcfe4dbcbf9ad882cb6b103c4492cbe",
    "dynasty": "清",
    "content": [
      "千丝复万丝，成帛良非偶。",
      "握尺重含情，欲剪频低首。",
      "红分的的桃，青擘柔柔柳。",
      "但免舅姑寒，妾单亦何丑。"
    ]
  },
  {
    "id": "adcfe4dbcbf9ad884095e0a3b880c28f",
    "title": "织图二十三首浴蚕",
    "authorName": "胤禛",
    "authorId": "adcfe4dbcbf9ad882cb6b103c4492cbe",
    "dynasty": "清",
    "content": [
      "九月届授衣，缝纫难容缓。",
      "戋戋逐剪裁，楚楚称长短。",
      "刀尺迎风寒，元黄委云满。",
      "帝力并天时，农蚕慰饱暖。"
    ]
  },
  {
    "id": "adcfe4dbcbf9ad886844950c583c2bed",
    "title": "群仙册一十八首谭元",
    "authorName": "胤禛",
    "authorId": "adcfe4dbcbf9ad882cb6b103c4492cbe",
    "dynasty": "清",
    "content": [
      "胜境邀仙侣，飞軿访上真。",
      "瑶华拂星佩，沆瀣湿云巾。",
      "饵玉颜含彩，怀丹气自春。",
      "长生探秘诀，守寂炼形神。"
    ]
  },
  {
    "id": "adcfe4dbcbf9ad886844950c39fe50be",
    "title": "群仙册一十八首谭元",
    "authorName": "胤禛",
    "authorId": "adcfe4dbcbf9ad882cb6b103c4492cbe",
    "dynasty": "清",
    "content": [
      "移种瑶池畔，今看实压枝。",
      "香含红熟透，露湿碧荣滋。",
      "七颗盛盘日，千年乂摘期。",
      "朝来谒金阙，甘美献天墀。"
    ]
  },
  {
    "id": "adcfe4dbcbf9ad886844950c38364b57",
    "title": "群仙册一十八首谭元",
    "authorName": "胤禛",
    "authorId": "adcfe4dbcbf9ad882cb6b103c4492cbe",
    "dynasty": "清",
    "content": [
      "翠盖千重合，冰华万古清。",
      "人寰夸玉井，仙露胜金茎。",
      "质秀香尤异，波凉暑不生。",
      "逍遥蓬岛内，未拟赴瑶京。"
    ]
  },
  {
    "id": "adcfe4dbcbf9ad886844950c1d689a45",
    "title": "群仙册一十八首谭元",
    "authorName": "胤禛",
    "authorId": "adcfe4dbcbf9ad882cb6b103c4492cbe",
    "dynasty": "清",
    "content": [
      "树树花如雪，层层玉作天。",
      "芝栽成五色，鹤养已千年。",
      "云帔来真侣，霞浆饮上仙。",
      "和歌新制曲，宝瑟奏冰弦。"
    ]
  },
  {
    "id": "adcfe4dbcbf9ad886844950c3ac82dd0",
    "title": "群仙册一十八首谭元",
    "authorName": "胤禛",
    "authorId": "adcfe4dbcbf9ad882cb6b103c4492cbe",
    "dynasty": "清",
    "content": [
      "白鹿充仙驭，青禽识羽童。",
      "期朝太素帝，约会上清宫。",
      "草拾瑶池畔，笙吹郁岛中。",
      "更倾琼液酒，一醉寿春红。"
    ]
  },
  {
    "id": "adcfe4dbcbf9ad886844950ca7ca1894",
    "title": "群仙册一十八首谭元",
    "authorName": "胤禛",
    "authorId": "adcfe4dbcbf9ad882cb6b103c4492cbe",
    "dynasty": "清",
    "content": [
      "翠凝松万岁，香发桂双柎。",
      "地接三清境，天开五福图。",
      "童颜如冠玉，仙佩总垂珠。",
      "行满虚皇召，骖鸾立可须。"
    ]
  },
  {
    "id": "adcfe4dbcbf9ad886844950c1ef52c67",
    "title": "群仙册一十八首谭元",
    "authorName": "胤禛",
    "authorId": "adcfe4dbcbf9ad882cb6b103c4492cbe",
    "dynasty": "清",
    "content": [
      "凌霄丹嶂迥，行处彩霞飞。",
      "独角仙家骑，双童鸟羽衣。",
      "遨游三岛遍，俯瞰九河微。",
      "南极寻前约，云边启玉扉。"
    ]
  },
  {
    "id": "adcfe4dbcbf9ad886844950ce46951ba",
    "title": "群仙册一十八首谭元",
    "authorName": "胤禛",
    "authorId": "adcfe4dbcbf9ad882cb6b103c4492cbe",
    "dynasty": "清",
    "content": [
      "青猊原瑞物，长养属仙家。",
      "迟日呼童子，春风试爪牙。",
      "食惟衔露草，卧为护丹砂。",
      "好献通明殿，天衢驭帝车。"
    ]
  },
  {
    "id": "adcfe4dbcbf9ad886844950c612a432e",
    "title": "群仙册一十八首谭元",
    "authorName": "胤禛",
    "authorId": "adcfe4dbcbf9ad882cb6b103c4492cbe",
    "dynasty": "清",
    "content": [
      "碧海长无浪，红云不作秋。",
      "月槎飘一叶，莲瓣荡扁舟。",
      "竞向银河渡，还从星渚留。",
      "年年赓帝寿，元鹤记添筹。"
    ]
  },
  {
    "id": "adcfe4dbcbf9ad886844950c1698c984",
    "title": "群仙册一十八首谭元",
    "authorName": "胤禛",
    "authorId": "adcfe4dbcbf9ad882cb6b103c4492cbe",
    "dynasty": "清",
    "content": [
      "圣人长驭世，仙子启灵踪。",
      "秘结千龄饵，香腴万载松。",
      "雪霜凝珀质，龙虎护云封。",
      "酿酒充尧斝，春光驻鹤容。"
    ]
  },
  {
    "id": "adcfe4dbcbf9ad886844950cb5991801",
    "title": "群仙册一十八首谭元",
    "authorName": "胤禛",
    "authorId": "adcfe4dbcbf9ad882cb6b103c4492cbe",
    "dynasty": "清",
    "content": [
      "铅砂和药物，松柏绕云坛。",
      "炉运阴阳火，功兼内外丹。",
      "光芒冲斗耀，灵异卫龙蟠。",
      "自觉仙胎熟，天符降紫鸾。"
    ]
  },
  {
    "id": "adcfe4dbcbf9ad886844950c8581c016",
    "title": "群仙册一十八首谭元",
    "authorName": "胤禛",
    "authorId": "adcfe4dbcbf9ad882cb6b103c4492cbe",
    "dynasty": "清",
    "content": [
      "根盘红日近，枝耸碧云高。",
      "阆苑邻青李，瑶池映翠涛。",
      "偷须防曼倩，熟拟宴仙曹。",
      "莫讶如瓜大，甘香胜玉膏。"
    ]
  },
  {
    "id": "adcfe4dbcbf9ad886844950c2cde36cc",
    "title": "群仙册一十八首谭元",
    "authorName": "胤禛",
    "authorId": "adcfe4dbcbf9ad882cb6b103c4492cbe",
    "dynasty": "清",
    "content": [
      "绛雪呈奇瑞，琼枝花遍开。",
      "昆仑银烂漫，碧落玉崔嵬。",
      "粉蝶凌风舞，霜禽接翅来。",
      "海天长不夜，真境识蓬莱。"
    ]
  },
  {
    "id": "adcfe4dbcbf9ad886844950c8c21ff4d",
    "title": "群仙册一十八首谭元",
    "authorName": "胤禛",
    "authorId": "adcfe4dbcbf9ad882cb6b103c4492cbe",
    "dynasty": "清",
    "content": [
      "太乙须眉古，虚皇冠佩尊。",
      "元初参得一，天地论归根。",
      "琼液卮卮满，琪花处处繁。",
      "欣看前种桧，老干已龙鶱。"
    ]
  },
  {
    "id": "adcfe4dbcbf9ad886844950ccd11b81a",
    "title": "群仙册一十八首谭元",
    "authorName": "胤禛",
    "authorId": "adcfe4dbcbf9ad882cb6b103c4492cbe",
    "dynasty": "清",
    "content": [
      "遥指蓬山麓，轩临弱水濆。",
      "鹿驯眠细草，沙暖覆香云。",
      "石亦含灵气，泉皆发异芬。",
      "呦呦鸣未已，林外每呼群。"
    ]
  },
  {
    "id": "adcfe4dbcbf9ad886844950c4fb10f85",
    "title": "群仙册一十八首谭元",
    "authorName": "胤禛",
    "authorId": "adcfe4dbcbf9ad882cb6b103c4492cbe",
    "dynasty": "清",
    "content": [
      "一派箫璈涌，歌声云外飘。",
      "青童擎羽盖，翠扇执垂髫。",
      "晓籁鸣环玉，天风拂粉绡。",
      "双鸾王母使，传简下层霄。"
    ]
  },
  {
    "id": "adcfe4dbcbf9ad886844950c90337c6f",
    "title": "群仙册一十八首谭元",
    "authorName": "胤禛",
    "authorId": "adcfe4dbcbf9ad882cb6b103c4492cbe",
    "dynasty": "清",
    "content": [
      "白羽裁为氅，丹砂结作鬟。",
      "九皋长啸后，华表复飞还。",
      "岩洞烟霞侣，蓬瀛供奉班。",
      "放教随意去，切莫恋尘寰。"
    ]
  },
  {
    "id": "adcfe4dbcbf9ad886844950c1c81acbe",
    "title": "群仙册一十八首谭元",
    "authorName": "胤禛",
    "authorId": "adcfe4dbcbf9ad882cb6b103c4492cbe",
    "dynasty": "清",
    "content": [
      "太上乘龙降，群真曳佩参。",
      "灵科宣玉简，秘箓发金函。",
      "传诀开丹鼎，焚香结紫岚。",
      "侍仙通古篆，援笔录元谈。"
    ]
  },
  {
    "id": "adcfe4dbcbf9ad8888c2013dca95e45f",
    "title": "赐庄亲王",
    "authorName": "胤禛",
    "authorId": "adcfe4dbcbf9ad882cb6b103c4492cbe",
    "dynasty": "清",
    "content": [
      "一本论瓜瓞，连枝喜最亲。",
      "推恩先迩室，略分讲家人。",
      "尽洗膏粱习，须教学业醇。",
      "股肱兼耳目，属望更谆谆。"
    ]
  },
  {
    "id": "adcfe4dbcbf9ad884e3a449221f72d32",
    "title": "赐大学士松祝",
    "authorName": "胤禛",
    "authorId": "adcfe4dbcbf9ad882cb6b103c4492cbe",
    "dynasty": "清",
    "content": [
      "玉陛觇风度，金瓯卜姓名。",
      "常时依紫极，何以福苍生。",
      "化理资调燮，吁谟属老成。",
      "公忠勤体国，力为赞升平。"
    ]
  },
  {
    "id": "adcfe4dbcbf9ad88d629271deab2c2b8",
    "title": "赐大学士白潢",
    "authorName": "胤禛",
    "authorId": "adcfe4dbcbf9ad882cb6b103c4492cbe",
    "dynasty": "清",
    "content": [
      "密勿黄扉重，清时掌国均。",
      "平成需弼亮，光辅贵经纶。",
      "共勉三公职，无惭一个臣。",
      "蓼萧多雨露，应及老成人。"
    ]
  },
  {
    "id": "adcfe4dbcbf9ad88a6cb948d9647c11d",
    "title": "赐大学士徐元梦",
    "authorName": "胤禛",
    "authorId": "adcfe4dbcbf9ad882cb6b103c4492cbe",
    "dynasty": "清",
    "content": [
      "位以中台峻，名因主眷高。",
      "六卿推旧德，百职藉薰陶。",
      "报国吁谟切，衔恩翊赞劳。",
      "运筹称自昔，前席礼频叨。"
    ]
  },
  {
    "id": "adcfe4dbcbf9ad8877540b36a448bcdb",
    "title": "赐大学士张鹏翮",
    "authorName": "胤禛",
    "authorId": "adcfe4dbcbf9ad882cb6b103c4492cbe",
    "dynasty": "清",
    "content": [
      "一德登黄阁，三台烛紫霄。",
      "化功兼衮补，和气作羹调。",
      "运轴推元老，持钧序庶僚。",
      "赓歌应可嗣，赖尔协箫韶。"
    ]
  },
  {
    "id": "adcfe4dbcbf9ad88f60b0c6fb0265b5e",
    "title": "赐尚书孙柱",
    "authorName": "胤禛",
    "authorId": "adcfe4dbcbf9ad882cb6b103c4492cbe",
    "dynasty": "清",
    "content": [
      "卿月光华灿，朝廷任重臣。",
      "分曹资辅国，列位济斯民。",
      "正直先寮属，端严领缙绅。",
      "所期宏伟略，报国不谋身。"
    ]
  },
  {
    "id": "adcfe4dbcbf9ad8881e01d3239538b2d",
    "title": "赐尚书朱轼",
    "authorName": "胤禛",
    "authorId": "adcfe4dbcbf9ad882cb6b103c4492cbe",
    "dynasty": "清",
    "content": [
      "高岳生良佐，兴朝重老成。",
      "南宫持藻鉴，北斗秉权衡。",
      "忠岂惟供职，清能不近名。",
      "眷言思共理，为国福苍生。"
    ]
  },
  {
    "id": "adcfe4dbcbf9ad88a03cf4a1b874e240",
    "title": "赐尚书张廷玉",
    "authorName": "胤禛",
    "authorId": "adcfe4dbcbf9ad882cb6b103c4492cbe",
    "dynasty": "清",
    "content": [
      "峻望三台近，崇班八座尊。",
      "栋梁才不忝，葵藿志常存。",
      "大政资经画，吁谟待讨论。",
      "还期作霖雨，为国沛殊恩。"
    ]
  },
  {
    "id": "adcfe4dbcbf9ad887ccf7d64d169207c",
    "title": "赐尚书励廷仪",
    "authorName": "胤禛",
    "authorId": "adcfe4dbcbf9ad882cb6b103c4492cbe",
    "dynasty": "清",
    "content": [
      "喉舌宣王命，纲维辖众僚。",
      "星辰环紫极，剑履上青霄。",
      "独坐心常凛，西曹法自昭。",
      "昼思频献纳，退食肯逍遥？"
    ]
  },
  {
    "id": "adcfe4dbcbf9ad88cbce6bd42a383cc4",
    "title": "赐侍郎蒋廷锡",
    "authorName": "胤禛",
    "authorId": "adcfe4dbcbf9ad882cb6b103c4492cbe",
    "dynasty": "清",
    "content": [
      "立政资良佐，宣猷重贰卿。",
      "枢机同出纳，郎署仰澄清。",
      "自合称华选，还期矢朴诚。",
      "在公勤夙夜，懋绩有贤声。"
    ]
  },
  {
    "id": "adcfe4dbcbf9ad889f0fe7378e3ef494",
    "title": "耕耤",
    "authorName": "胤禛",
    "authorId": "adcfe4dbcbf9ad882cb6b103c4492cbe",
    "dynasty": "清",
    "content": [
      "农事惟邦本，先民履亩东。",
      "翠华临广陌，彩轭驾春风。",
      "礼备明神格，年期率土丰。",
      "劝耕时廑虑，敢为惜劳躬？"
    ]
  },
  {
    "id": "adcfe4dbcbf9ad8865a6b11e08192c72",
    "title": "耕耤诗",
    "authorName": "胤禛",
    "authorId": "adcfe4dbcbf9ad882cb6b103c4492cbe",
    "dynasty": "清",
    "content": [
      "苍驭千官引，乘时事耤田。",
      "从来重稼穑，何敢惜劳先？",
      "履亩迎膏发，群公继耦联。",
      "所祈同亿兆，岁岁介丰年！"
    ]
  },
  {
    "id": "adcfe4dbcbf9ad887a508efbb804d099",
    "title": "母后二周讳辰",
    "authorName": "胤禛",
    "authorId": "adcfe4dbcbf9ad882cb6b103c4492cbe",
    "dynasty": "清",
    "content": [
      "自隔慈颜杳，重临此日悲。",
      "音徽徒有慕，尊养已无时。",
      "恩念劬劳重，心惊岁月驰。",
      "朝来益为怆，抚序泪空垂。"
    ]
  },
  {
    "id": "adcfe4dbcbf9ad888b5a473559fcfca5",
    "title": "赐果郡王",
    "authorName": "胤禛",
    "authorId": "adcfe4dbcbf9ad882cb6b103c4492cbe",
    "dynasty": "清",
    "content": [
      "天潢崇锡爵，宗子重维城。",
      "共荷屏藩寄，知敦翼赞情。",
      "好书传沛献，乐善纪东平。",
      "望古几前哲，相期保令名。"
    ]
  },
  {
    "id": "adcfe4dbcbf9ad886b9c88518286db97",
    "title": "母后三周讳辰",
    "authorName": "胤禛",
    "authorId": "adcfe4dbcbf9ad882cb6b103c4492cbe",
    "dynasty": "清",
    "content": [
      "鞠我恩深重，违颜梦渺茫。",
      "三年成逝水，百感对流光。",
      "黯黯慈云在，迢迢仙路长。",
      "朝来又临讳，含怆仰空苍。"
    ]
  },
  {
    "id": "adcfe4dbcbf9ad88dd4c3fadc33da706",
    "title": "赐侍郎沈近思",
    "authorName": "胤禛",
    "authorId": "adcfe4dbcbf9ad882cb6b103c4492cbe",
    "dynasty": "清",
    "content": [
      "冢宰官资贵，寅恭属亚卿。",
      "俱邀三命重，并列六曹荣。",
      "操比寒潭洁，心同秋月明。",
      "所期庶政理，海宇日澄清。"
    ]
  },
  {
    "id": "adcfe4dbcbf9ad8833df405058963339",
    "title": "赐总漕张大有",
    "authorName": "胤禛",
    "authorId": "adcfe4dbcbf9ad882cb6b103c4492cbe",
    "dynasty": "清",
    "content": [
      "天储关国计，输挽最艰辛。",
      "舰轴来千里，膏脂念万民。",
      "无忧任土贡，已得济川人。",
      "岂靳功高赏，恩光宠锡频。"
    ]
  },
  {
    "id": "adcfe4dbcbf9ad889f0fe73737c429d1",
    "title": "耕耤",
    "authorName": "胤禛",
    "authorId": "adcfe4dbcbf9ad882cb6b103c4492cbe",
    "dynasty": "清",
    "content": [
      "无逸农功重，豳风穑事先。",
      "方春勤夙驾，乘令为亲田。",
      "夹陇千官肃，扶犁百辟联。",
      "礼成终亩后，父老庆丰年。"
    ]
  },
  {
    "id": "adcfe4dbcbf9ad88e53c6e408f49ab2f",
    "title": "诣太学",
    "authorName": "胤禛",
    "authorId": "adcfe4dbcbf9ad882cb6b103c4492cbe",
    "dynasty": "清",
    "content": [
      "辟雍亲莅止，典礼重参稽。",
      "管龠仍鱼雅，威仪自整齐。",
      "礼门资至化，义路牖群黎。",
      "永翊文明治，休征共受禔。"
    ]
  },
  {
    "id": "adcfe4dbcbf9ad88e53c6e404fba8a17",
    "title": "诣太学",
    "authorName": "胤禛",
    "authorId": "adcfe4dbcbf9ad882cb6b103c4492cbe",
    "dynasty": "清",
    "content": [
      "善俗礼为本，仁民域可跻。",
      "崇儒申术教，造士列东西。",
      "共式习如性，咸成璋与圭。",
      "兴贤勤寤寐，振德日提撕。"
    ]
  },
  {
    "id": "adcfe4dbcbf9ad88cea1f796e9423359",
    "title": "喜雪",
    "authorName": "胤禛",
    "authorId": "adcfe4dbcbf9ad882cb6b103c4492cbe",
    "dynasty": "清",
    "content": [
      "夙夜期琼屑，三冬日见晴。",
      "省修求直谏，祈祷秉精诚。",
      "瑞雪春时降，彤庭喜气盈。",
      "苍旻仁爱普，亿兆荷生成。"
    ]
  },
  {
    "id": "adcfe4dbcbf9ad886a39141e24c650ae",
    "title": "戊申除夕守岁",
    "authorName": "胤禛",
    "authorId": "adcfe4dbcbf9ad882cb6b103c4492cbe",
    "dynasty": "清",
    "content": [
      "送腊迎新节，年过半百初。",
      "道心随日进，佳兴逐时舒。",
      "宝鼎宫香蔼，瑶阶瑞雪余。",
      "载欣丰裕兆，大有望频书。"
    ]
  }
]