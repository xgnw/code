[
  {
    "id": "adcfe4dbb6a38000653305a52a233665",
    "title": "闻驻跸太原",
    "authorName": "黄遵宪",
    "authorId": "adcfe4dbb6a380007385db9a73e0f748",
    "dynasty": "清",
    "content": [
      "南海昆明付劫灰，西风汾水雁声哀。",
      "勤王莫肯倡先晋，乐祸人犹奉子颓。",
      "兵甲谁清君侧恶？",
      "衣冠各自贼中来。",
      "壶浆夹道民争献，愿祝桥从万里回。"
    ]
  },
  {
    "id": "adcfe4dbb6a380003b215d2ae72d1e7c",
    "title": "闻车驾又幸西安",
    "authorName": "黄遵宪",
    "authorId": "adcfe4dbb6a380007385db9a73e0f748",
    "dynasty": "清",
    "content": [
      "群公累月道旁谋，扰扰干戈未敢休。",
      "太白去天真一握，裨瀛环海更西流。",
      "河山形势成牛角，神鬼威灵尚虎头。",
      "差喜长安今夜月，千年还照帝王州。"
    ]
  },
  {
    "id": "adcfe4dbb6a380002050f527a42b5374",
    "title": "久旱雨霁丘仲阏过访饮人境庐仲阏有诗兼慨近事依韵和之",
    "authorName": "黄遵宪",
    "authorId": "adcfe4dbb6a380007385db9a73e0f748",
    "dynasty": "清",
    "content": [
      "生鞭碎尽剩湖光，未落秋花半染霜。",
      "举目山河故无恙，惊心风雨既重阳。",
      "麻鞋衮衮趋天阙，华盖迟迟返帝乡。",
      "话到黄龙清酒约，唏嘘无语忍衔觞。"
    ]
  },
  {
    "id": "adcfe4dbb6a380002050f52724e67795",
    "title": "久旱雨霁丘仲阏过访饮人境庐仲阏有诗兼慨近事依韵和之",
    "authorName": "黄遵宪",
    "authorId": "adcfe4dbb6a380007385db9a73e0f748",
    "dynasty": "清",
    "content": [
      "蒹葭秋老卧江湖，有客敲门梦乍苏。",
      "海外瀛谈劳炙輠，电中天笑诧投壶。",
      "自循短发羞吹帽，相对新亭喜雨珠。",
      "太白孤云高两角，不知曾溍汉旌无？"
    ]
  },
  {
    "id": "adcfe4dbb6a38000d52c303dc2cadd13",
    "title": "再用前韵",
    "authorName": "黄遵宪",
    "authorId": "adcfe4dbb6a380007385db9a73e0f748",
    "dynasty": "清",
    "content": [
      "夜雨红灯话《梦粱》，人言十事九荒唐。",
      "任移斗柄嗟王母，枉执干戈痛国殇。",
      "博戏几人朱果掷？",
      "劫灰遍地白莲香。",
      "残山一角携君看，差喜无须割地偿。"
    ]
  },
  {
    "id": "adcfe4dbb6a38000d52c303d70015441",
    "title": "再用前韵",
    "authorName": "黄遵宪",
    "authorId": "adcfe4dbb6a380007385db9a73e0f748",
    "dynasty": "清",
    "content": [
      "北望钧天帝所都，诏书昨拜执金吾。",
      "羞言玉玺褒新事，凄绝霓旌《幸蜀图》。",
      "牛李尚寻钩党祸，晋秦能作一家无？",
      "尊王第一和戎策，谁唱迎銮作先驱？"
    ]
  },
  {
    "id": "adcfe4dbb6a380002c9e08cb637bf913",
    "title": "三用前韵",
    "authorName": "黄遵宪",
    "authorId": "adcfe4dbb6a380007385db9a73e0f748",
    "dynasty": "清",
    "content": [
      "秋草滦河辇路荒，牛车重又冒风霜。",
      "国人争看天魔舞，帝女难言神鹊祥。",
      "今尚拳拳持玺绶，人言籍籍扑缣囊。",
      "芜萋豆粥艰辛处，应忆东朝乐未央。"
    ]
  },
  {
    "id": "adcfe4dbb6a380002c9e08cb3828cd3c",
    "title": "三用前韵",
    "authorName": "黄遵宪",
    "authorId": "adcfe4dbb6a380007385db9a73e0f748",
    "dynasty": "清",
    "content": [
      "无人伏阙谏青蒲，事误都由七尺孤。",
      "当璧咸尊十阿父，折棰思服小单于。",
      "黄𧟌拥护难为妇，宝玦凄凉乞作奴。",
      "同此王称同此祸，早知金狄譣非诬。"
    ]
  },
  {
    "id": "adcfe4dbb6a38000eca0dce66823c42a",
    "title": "四用前韵",
    "authorName": "黄遵宪",
    "authorId": "adcfe4dbb6a380007385db9a73e0f748",
    "dynasty": "清",
    "content": [
      "撼门环哭呼高皇，钟簴何人奉太常？",
      "坠地金瓯成瓦注，在天贯索指银潢。",
      "归元纁箧催函送，计口缗钱责币偿。",
      "岂独汉唐无比祸，五洲惊怪国人狂。"
    ]
  },
  {
    "id": "adcfe4dbb6a38000eca0dce6747fd152",
    "title": "四用前韵",
    "authorName": "黄遵宪",
    "authorId": "adcfe4dbb6a380007385db9a73e0f748",
    "dynasty": "清",
    "content": [
      "聚语踦闾二大夫，报书未服五单于。",
      "华离倘免分瓜苦，棼乱难迟蔓草图。",
      "藉口岂徒徵纪甗，空拳尚欲曜威弧。",
      "祷天莫作迁延役，早已荆榛万骨枯。"
    ]
  },
  {
    "id": "adcfe4dbb6a38000e358eade4cbbae23",
    "title": "五用前韵",
    "authorName": "黄遵宪",
    "authorId": "adcfe4dbb6a380007385db9a73e0f748",
    "dynasty": "清",
    "content": [
      "盗玺曾闻罪赞襄，如何在鼎九刑忘。",
      "君臣相顾如骑虎，父子难为隐攘羊。",
      "今日家居谁撞坏，老身社饭自思量。",
      "忽传罪已兴元诏，沾洒青霄泪万行。"
    ]
  },
  {
    "id": "adcfe4dbb6a38000e358eade9ad64eed",
    "title": "五用前韵",
    "authorName": "黄遵宪",
    "authorId": "adcfe4dbb6a380007385db9a73e0f748",
    "dynasty": "清",
    "content": [
      "掩抑鱼轩赋载驱，吞声在野鹆跦跦。",
      "扈行尚纵花门贼，入衙难徵竹使符。",
      "旧梦百年仍锁港，残山半壁欲迁都。",
      "最怜黄鹤楼中客，西望长安泪眼枯。"
    ]
  },
  {
    "id": "adcfe4dbb6a38000e694d37b60f18b3d",
    "title": "六用前韵",
    "authorName": "黄遵宪",
    "authorId": "adcfe4dbb6a380007385db9a73e0f748",
    "dynasty": "清",
    "content": [
      "噫嘻诸将敢连衡，传檄清奸告四方。",
      "狼角尽除尘尽扫，龙颜重奉日重光。",
      "到今北阙犹朝拱，岂有西邻妄责偿。",
      "汾水秋风太行雨，几人南望感勤王。"
    ]
  },
  {
    "id": "adcfe4dbb6a38000e694d37b29381412",
    "title": "六用前韵",
    "authorName": "黄遵宪",
    "authorId": "adcfe4dbb6a380007385db9a73e0f748",
    "dynasty": "清",
    "content": [
      "天何沉醉国何辜，横使诸华扰五胡。",
      "照海红灯迎圣母，惊人铜版踏耶稣。",
      "奇闻竟合诸天战，改色愁看《盖地图》。",
      "到此鹊喧鸠聚语，犹夸魔术诩神符。"
    ]
  },
  {
    "id": "adcfe4dbb6a3800072425e51e0a06f0c",
    "title": "七用前韵",
    "authorName": "黄遵宪",
    "authorId": "adcfe4dbb6a380007385db9a73e0f748",
    "dynasty": "清",
    "content": [
      "扰扰横开愧儡场，四方传笑国昏荒。",
      "梦鹦终悔临朝武，氏𧋢应编异姓王。",
      "赐剑乍悲吴命短，执戈又吊《楚辞》殇。",
      "赖奸掩贼知难活，殓我良人孰索偿？"
    ]
  },
  {
    "id": "adcfe4dbb6a3800072425e51f329876a",
    "title": "七用前韵",
    "authorName": "黄遵宪",
    "authorId": "adcfe4dbb6a380007385db9a73e0f748",
    "dynasty": "清",
    "content": [
      "落叶秋风怨帝梧，天寒谁为送褰襦？",
      "六宫亦写《零丁贴》，九牧旁观《罔两图》。",
      "列仗黄麾函促送，蒙头毡毳病应苏。",
      "转旋龙驭归何日？",
      "恨未前驱手执殳。"
    ]
  },
  {
    "id": "adcfe4dbb6a380005627fb749eee69e5",
    "title": "八用前韵",
    "authorName": "黄遵宪",
    "authorId": "adcfe4dbb6a380007385db9a73e0f748",
    "dynasty": "清",
    "content": [
      "惊天重鼓女娲簧，横逼君弦变履霜。",
      "跪地习闻提冒絮，夺门祸遂起萧墙。",
      "日中倾蜺何无忌，海外医龙竟有方。",
      "闻道八神齐警跸，人间早既唱《堂堂》。"
    ]
  },
  {
    "id": "adcfe4dbb6a380005627fb745b9e429e",
    "title": "八用前韵",
    "authorName": "黄遵宪",
    "authorId": "adcfe4dbb6a380007385db9a73e0f748",
    "dynasty": "清",
    "content": [
      "鸾声夹道听欢呼，重睹官仪返上都。",
      "三月麛裘思德化，诸天龙节护曼殊。",
      "中央土复尊黄帝，十等人能冤黑奴。",
      "赖我圣君还我土，人人流涕说康衢。"
    ]
  },
  {
    "id": "adcfe4dbb6a38000dde0cf59df2f0c8c",
    "title": "京师",
    "authorName": "黄遵宪",
    "authorId": "adcfe4dbb6a380007385db9a73e0f748",
    "dynasty": "清",
    "content": [
      "郁郁千年王气旺，中间鼎盛数乾嘉。",
      "可怜一炬成焦土，留与东京说梦华。",
      "鸲鹆来巢公在野，鸱鸮毁室我无家。",
      "登城不见黄旗影，独有斜阳咽暮笳。"
    ]
  },
  {
    "id": "adcfe4dbb6a38000f4eb1e83c7783005",
    "title": "夜起",
    "authorName": "黄遵宪",
    "authorId": "adcfe4dbb6a380007385db9a73e0f748",
    "dynasty": "清",
    "content": [
      "千声檐铁百淋铃，雨横风狂暂一停。",
      "正望鸡鸣天下白，又惊鹅击海东青。",
      "沈阴曀曀何多日！",
      "残月晖晖尚几星。",
      "斗室苍茫吾独立，万家酣梦几人醒？"
    ]
  },
  {
    "id": "adcfe4dbb6a380007cb68f3d1b59399d",
    "title": "群公",
    "authorName": "黄遵宪",
    "authorId": "adcfe4dbb6a380007385db9a73e0f748",
    "dynasty": "清",
    "content": [
      "群公衮衮各名声，一死鸿毛等重轻。",
      "事事太阿权倒授，人人六等罪分明。",
      "兵威肯薄牵牛罚，党论犹嗟走狗烹。",
      "闻道谏臣归骨日，柳车迎拜极哀荣。"
    ]
  },
  {
    "id": "adcfe4dbb6a380007cb68f3dad1fc447",
    "title": "群公",
    "authorName": "黄遵宪",
    "authorId": "adcfe4dbb6a380007385db9a73e0f748",
    "dynasty": "清",
    "content": [
      "遁逃无地呼无天，到此惟馀冒刃拳。",
      "甲仗空迎回纥马，血衣竟染汉臣鞭。",
      "操戈逼父心先死，按剑呵人目尚悬。",
      "惊立鹰瞵旗夹道，看君忍辱赴重泉。"
    ]
  },
  {
    "id": "adcfe4dbb6a380007cb68f3da46b542d",
    "title": "群公",
    "authorName": "黄遵宪",
    "authorId": "adcfe4dbb6a380007385db9a73e0f748",
    "dynasty": "清",
    "content": [
      "各戴头颅万里行，九州无处可偷生。",
      "上尊犹拜养牛赐，五鼎先看福鹿烹。",
      "断狱总应名国贼，犯颜犹记与天争。",
      "伤心祸首兼戎首，万骨虽枯恨未平。"
    ]
  },
  {
    "id": "adcfe4dbb6a380007cb68f3db433e67a",
    "title": "群公",
    "authorName": "黄遵宪",
    "authorId": "adcfe4dbb6a380007385db9a73e0f748",
    "dynasty": "清",
    "content": [
      "途穷日暮更何求，白首同拚一死休。",
      "衔刃尚希忠烈传，盖棺免索太师头。",
      "彗星扫地应除旧，祸水滔天幸绝流。",
      "九庙有灵先诏在，朝衣趋谒定应羞。"
    ]
  },
  {
    "id": "adcfe4dbb6a38000afa10116aef7ae49",
    "title": "奉谕改于八月廿四日回銮感赋",
    "authorName": "黄遵宪",
    "authorId": "adcfe4dbb6a380007385db9a73e0f748",
    "dynasty": "清",
    "content": [
      "翘首齐瞻辇路尘，又迟銮驾阻时巡。",
      "翠华望遍今天下，玉玺犹持一妇人。",
      "万里河难塞瓠子，九霄星未转钩陈。",
      "三公一国狐裘赋，谁是安危社稷臣？"
    ]
  },
  {
    "id": "adcfe4dbb6a380008fef94abc50cd1fd",
    "title": "和议成志感",
    "authorName": "黄遵宪",
    "authorId": "adcfe4dbb6a380007385db9a73e0f748",
    "dynasty": "清",
    "content": [
      "天乎叔带召戎来，举国倾危九庙哀。",
      "拳勇竟遭王室乱，首谋尚纵贼人魁。",
      "失民更为丛驱爵，毕世难偿债筑台。",
      "坐视陆沈谁任责？",
      "事平敢望救时才。"
    ]
  },
  {
    "id": "adcfe4dbb6a38000a83817b73df48572",
    "title": "启銮喜赋",
    "authorName": "黄遵宪",
    "authorId": "adcfe4dbb6a380007385db9a73e0f748",
    "dynasty": "清",
    "content": [
      "千官万骑奉龙骧，跸路爻闾扈从忙。",
      "罪首既诛昏墨贼，民心犹戴往黄皇。",
      "神灵拥护华舆稳，父老欢迎麦饭香。",
      "回首南山宫阙峻，定知在莒永无忘。"
    ]
  },
  {
    "id": "adcfe4dbb6a3800084fcbcdab41963ac",
    "title": "车驾驻开封府",
    "authorName": "黄遵宪",
    "authorId": "adcfe4dbb6a380007385db9a73e0f748",
    "dynasty": "清",
    "content": [
      "竿摩辙乱逼西迁，琐尾流离倏一年。",
      "奉母蒙尘犹在郑，迎王望雨待归燕。",
      "诸侯香草方毡幕，西母蟠桃又绮筵。",
      "举首长安知日近，肯留河上再迁延。"
    ]
  },
  {
    "id": "adcfe4dbb6a38000f20c9059b81e1f15",
    "title": "李肃毅侯挽诗四首",
    "authorName": "黄遵宪",
    "authorId": "adcfe4dbb6a380007385db9a73e0f748",
    "dynasty": "清",
    "content": [
      "骆胡曾左凋零尽，大政多公独主持。",
      "万里封侯由骨相，中书不死到期颐。",
      "檿弧卒挽周衰德，华衮优增汉旧仪。",
      "官牒牙牌书不尽，盖棺更拜帝王师。"
    ]
  },
  {
    "id": "adcfe4dbb6a38000f20c9059bbb80e0f",
    "title": "李肃毅侯挽诗四首",
    "authorName": "黄遵宪",
    "authorId": "adcfe4dbb6a380007385db9a73e0f748",
    "dynasty": "清",
    "content": [
      "连珠臣炮后门枪，天假勋臣事业昌。",
      "南国旌旗三捷报，北门管论九边防。",
      "平生自诩杨无敌，诸将犹夸石敢当。",
      "何意马关盟会日，眼头铅水泪千行！"
    ]
  },
  {
    "id": "adcfe4dbb6a38000f20c90591f3c80e7",
    "title": "李肃毅侯挽诗四首",
    "authorName": "黄遵宪",
    "authorId": "adcfe4dbb6a380007385db9a73e0f748",
    "dynasty": "清",
    "content": [
      "毕相伊侯久比肩，外交内政各操权。",
      "抚心国有兴亡感，量力天能左右旋。",
      "赤县神州纷割地，黑风罗刹任飘船。",
      "老来失计亲豺虎，却道支持二十年。"
    ]
  },
  {
    "id": "adcfe4dbb6a38000f20c9059d761f4ab",
    "title": "李肃毅侯挽诗四首",
    "authorName": "黄遵宪",
    "authorId": "adcfe4dbb6a380007385db9a73e0f748",
    "dynasty": "清",
    "content": [
      "九州人士走求官，婢膝奴颜眼惯看。",
      "满箧谤书疑帝制，一床踞坐骂儒冠。",
      "总无死士能酬报，每驳言官更耐弹。",
      "人哭感恩我知己，廿年已慨霸才难。"
    ]
  },
  {
    "id": "adcfe4dbb6a38000cd609b3136affa5f",
    "title": "哭张心谷士驹三首",
    "authorName": "黄遵宪",
    "authorId": "adcfe4dbb6a380007385db9a73e0f748",
    "dynasty": "清",
    "content": [
      "匆匆事业了潮州，竟认潮州作首丘。",
      "哀泣一家新故鬼，此邦与汝定何雠？"
    ]
  },
  {
    "id": "adcfe4dbb6a38000cd609b3194e76b5f",
    "title": "哭张心谷士驹三首",
    "authorName": "黄遵宪",
    "authorId": "adcfe4dbb6a380007385db9a73e0f748",
    "dynasty": "清",
    "content": [
      "半盂麦饭一垆香，终有人来拜墓堂。",
      "只恨锦囊无剩稿，《广陵散》绝并琴亡。"
    ]
  },
  {
    "id": "adcfe4dbb6a38000cd609b31e58dded5",
    "title": "哭张心谷士驹三首",
    "authorName": "黄遵宪",
    "authorId": "adcfe4dbb6a380007385db9a73e0f748",
    "dynasty": "清",
    "content": [
      "一队同游少年辈，两年零落九原多。",
      "频频泪到心头滴，便恐明朝两鬓皤。"
    ]
  },
  {
    "id": "adcfe4dbb6a3800021c4b83bbc9331e2",
    "title": "山歌",
    "authorName": "黄遵宪",
    "authorId": "adcfe4dbb6a380007385db9a73e0f748",
    "dynasty": "清",
    "content": [
      "自煮莲羹切藕丝，待郎归来慰郎饥。",
      "为贪别处双双箸，只怕心中忘却匙。"
    ]
  },
  {
    "id": "adcfe4dbb6a3800021c4b83b5f48e9b7",
    "title": "山歌",
    "authorName": "黄遵宪",
    "authorId": "adcfe4dbb6a380007385db9a73e0f748",
    "dynasty": "清",
    "content": [
      "人人要结后生缘，侬只今生结目前。",
      "一十二时不离别，郎行郎坐总随肩。"
    ]
  },
  {
    "id": "adcfe4dbb6a3800021c4b83bd815e5dc",
    "title": "山歌",
    "authorName": "黄遵宪",
    "authorId": "adcfe4dbb6a380007385db9a73e0f748",
    "dynasty": "清",
    "content": [
      "买梨莫买蜂咬梨，心中有病没人知。",
      "因为分梨故亲切，谁知亲切转伤离。"
    ]
  },
  {
    "id": "adcfe4dbb6a3800021c4b83b74e23228",
    "title": "山歌",
    "authorName": "黄遵宪",
    "authorId": "adcfe4dbb6a380007385db9a73e0f748",
    "dynasty": "清",
    "content": [
      "催人出门鸡乱啼，送人离别水东西。",
      "挽水西流想无法，从今不养五更鸡。"
    ]
  },
  {
    "id": "adcfe4dbb6a3800021c4b83bbf1b5711",
    "title": "山歌",
    "authorName": "黄遵宪",
    "authorId": "adcfe4dbb6a380007385db9a73e0f748",
    "dynasty": "清",
    "content": [
      "邻家带得书信归，书中何字侬不知。",
      "等侬亲口问渠去，问他此侬谁瘦肥。"
    ]
  },
  {
    "id": "adcfe4dbb6a3800021c4b83b00d47dda",
    "title": "山歌",
    "authorName": "黄遵宪",
    "authorId": "adcfe4dbb6a380007385db9a73e0f748",
    "dynasty": "清",
    "content": [
      "一家女儿做新娘，十家女儿看镜光。",
      "街头铜鼓声声打，打着中心只说郎。"
    ]
  },
  {
    "id": "adcfe4dbb6a3800021c4b83bdad2a5c6",
    "title": "山歌",
    "authorName": "黄遵宪",
    "authorId": "adcfe4dbb6a380007385db9a73e0f748",
    "dynasty": "清",
    "content": [
      "嫁郎已嫁十三年，今日梳头侬自怜。",
      "记得初来同食乳，同在阿婆怀里眠。"
    ]
  },
  {
    "id": "adcfe4dbb6a3800021c4b83b7a866e64",
    "title": "山歌",
    "authorName": "黄遵宪",
    "authorId": "adcfe4dbb6a380007385db9a73e0f748",
    "dynasty": "清",
    "content": [
      "自剪青丝打作条，亲手送郎将纸包。",
      "如果郎心止不住，看侬结发不开交。"
    ]
  },
  {
    "id": "adcfe4dbb6a3800021c4b83b2afece67",
    "title": "山歌",
    "authorName": "黄遵宪",
    "authorId": "adcfe4dbb6a380007385db9a73e0f748",
    "dynasty": "清",
    "content": [
      "第一香橼第二莲，第三槟榔个个圆。",
      "第四夫容五枣子，送郎都要得郎怜。"
    ]
  },
  {
    "id": "adcfe4dbb6a3800078be43b7e47e555e",
    "title": "闻诗五妇病甚",
    "authorName": "黄遵宪",
    "authorId": "adcfe4dbb6a380007385db9a73e0f748",
    "dynasty": "清",
    "content": [
      "中年儿女更情长，宛转重吟妇病行。",
      "终日菜羹鱼酱外，帖书乞米药钞方。"
    ]
  },
  {
    "id": "adcfe4dbb6a38000b1caa8782a462a9d",
    "title": "为诗五悼亡作",
    "authorName": "黄遵宪",
    "authorId": "adcfe4dbb6a380007385db9a73e0f748",
    "dynasty": "清",
    "content": [
      "画阁垂帘别样深，回廊乡屟更无音。",
      "平生爱尔风云气，倘既消磨不自禁。"
    ]
  },
  {
    "id": "adcfe4dbb6a380006b380bbe875f0802",
    "title": "月夜",
    "authorName": "黄遵宪",
    "authorId": "adcfe4dbb6a380007385db9a73e0f748",
    "dynasty": "清",
    "content": [
      "梧桐庭院凤凰枝，六尺湘帘踠地垂。",
      "长记绮窗相对语，二三更后夜凉时。"
    ]
  },
  {
    "id": "adcfe4dbb6a380002c2d7a8c83b280ab",
    "title": "为萧少尉步青作",
    "authorName": "黄遵宪",
    "authorId": "adcfe4dbb6a380007385db9a73e0f748",
    "dynasty": "清",
    "content": [
      "守土穹官先败北，防河诸将亦笼东。",
      "哦松射鸭闲官耳，一死犹能作鬼雄。"
    ]
  },
  {
    "id": "adcfe4dbb6a38000064744248bf67637",
    "title": "三十初度",
    "authorName": "黄遵宪",
    "authorId": "adcfe4dbb6a380007385db9a73e0f748",
    "dynasty": "清",
    "content": [
      "学剑学书无一可，摩挲两鬓渐成丝。",
      "爷娘欢喜亲朋贺，三十年前堕地时。"
    ]
  },
  {
    "id": "adcfe4dbb6a38000433895cfaa559242",
    "title": "将之日本题半身写真寄诸友",
    "authorName": "黄遵宪",
    "authorId": "adcfe4dbb6a380007385db9a73e0f748",
    "dynasty": "清",
    "content": [
      "如此头颅如此腹，此行万里亦奇哉！",
      "诸公未见靴尖趯，待我扶桑濯足来。"
    ]
  },
  {
    "id": "adcfe4dbb6a380000a946ea8e3bc97bf",
    "title": "又寄内子",
    "authorName": "黄遵宪",
    "authorId": "adcfe4dbb6a380007385db9a73e0f748",
    "dynasty": "清",
    "content": [
      "十年欢聚不知愁，今日分飞独远游。",
      "知否吾妻桥上望，淡烟疏柳数行秋。"
    ]
  },
  {
    "id": "adcfe4dbb6a380004a5941c72bd98a1b",
    "title": "不忍池晚游诗",
    "authorName": "黄遵宪",
    "authorId": "adcfe4dbb6a380007385db9a73e0f748",
    "dynasty": "清",
    "content": [
      "开门看雨梦才醒，一抹斜阳映画屏。",
      "随著西风便飞去，弱花无力系蜻蜓。"
    ]
  },
  {
    "id": "adcfe4dbb6a380004a5941c70199a689",
    "title": "不忍池晚游诗",
    "authorName": "黄遵宪",
    "authorId": "adcfe4dbb6a380007385db9a73e0f748",
    "dynasty": "清",
    "content": [
      "蜃楼海气隐重城，浩浩风停远市声。",
      "四壁晚钟齐接应，分明不隔一牛鸣。"
    ]
  },
  {
    "id": "adcfe4dbb6a380004a5941c7fd1582a6",
    "title": "不忍池晚游诗",
    "authorName": "黄遵宪",
    "authorId": "adcfe4dbb6a380007385db9a73e0f748",
    "dynasty": "清",
    "content": [
      "红板长桥雁柱横，两头路接白沙平。",
      "前呼后拥萧萧马，犹记将军警跸声。"
    ]
  },
  {
    "id": "adcfe4dbb6a380004a5941c776da8291",
    "title": "不忍池晚游诗",
    "authorName": "黄遵宪",
    "authorId": "adcfe4dbb6a380007385db9a73e0f748",
    "dynasty": "清",
    "content": [
      "如此江山信可怜，欢虞霸政百余年。",
      "黄梁饱饭红灯上，小户家家弄管弦。"
    ]
  },
  {
    "id": "adcfe4dbb6a380004a5941c7968032ab",
    "title": "不忍池晚游诗",
    "authorName": "黄遵宪",
    "authorId": "adcfe4dbb6a380007385db9a73e0f748",
    "dynasty": "清",
    "content": [
      "百千万树樱花红，一十二时僧楼钟。",
      "白头乌哭屋梁月，此是侯门彼佛宫。"
    ]
  },
  {
    "id": "adcfe4dbb6a380004a5941c72bc9280f",
    "title": "不忍池晚游诗",
    "authorName": "黄遵宪",
    "authorId": "adcfe4dbb6a380007385db9a73e0f748",
    "dynasty": "清",
    "content": [
      "羯鼓冬冬舞折腰，银釭衔璧酒波摇。",
      "垆香袅处瓶花侧，不挂当时黑鞘刀。"
    ]
  },
  {
    "id": "adcfe4dbb6a380004a5941c705d717c7",
    "title": "不忍池晚游诗",
    "authorName": "黄遵宪",
    "authorId": "adcfe4dbb6a380007385db9a73e0f748",
    "dynasty": "清",
    "content": [
      "薄薄樱茶一吸馀，点心清露挹芙蕖。",
      "青衣擎出酒波绿，径尺玻璃纸片鱼。"
    ]
  },
  {
    "id": "adcfe4dbb6a380004a5941c77be012fd",
    "title": "不忍池晚游诗",
    "authorName": "黄遵宪",
    "authorId": "adcfe4dbb6a380007385db9a73e0f748",
    "dynasty": "清",
    "content": [
      "鸦背斜阳闪闪红，桃红人面薄纱笼。",
      "银鞍并坐妮妮语，马不嘶风人食风。"
    ]
  },
  {
    "id": "adcfe4dbb6a380004a5941c7ec1039b1",
    "title": "不忍池晚游诗",
    "authorName": "黄遵宪",
    "authorId": "adcfe4dbb6a380007385db9a73e0f748",
    "dynasty": "清",
    "content": [
      "万绿沈沈嘒一蝉，迷茫水气化湖烟。",
      "无端吹坠丰湖梦，不到丰湖已十年。"
    ]
  },
  {
    "id": "adcfe4dbb6a380004a5941c707e09475",
    "title": "不忍池晚游诗",
    "authorName": "黄遵宪",
    "authorId": "adcfe4dbb6a380007385db9a73e0f748",
    "dynasty": "清",
    "content": [
      "绝远穷荒海外经，风灾鬼难渡零丁。",
      "谁知大地山河影，只一微尘水底星。"
    ]
  },
  {
    "id": "adcfe4dbb6a380004a5941c78462fab0",
    "title": "不忍池晚游诗",
    "authorName": "黄遵宪",
    "authorId": "adcfe4dbb6a380007385db9a73e0f748",
    "dynasty": "清",
    "content": [
      "蒙蒙隔水几行竹，暗暗笼烟并是梅。",
      "微影模糊声荦确，是谁携屐踏花来。"
    ]
  },
  {
    "id": "adcfe4dbb6a380004a5941c761fc9c79",
    "title": "不忍池晚游诗",
    "authorName": "黄遵宪",
    "authorId": "adcfe4dbb6a380007385db9a73e0f748",
    "dynasty": "清",
    "content": [
      "柳梢斜挂月如丸，照水摇摇颇耐看。",
      "欲写真容无此镜，不难捉影捕风难。"
    ]
  },
  {
    "id": "adcfe4dbb6a380004a5941c7d45d3afd",
    "title": "不忍池晚游诗",
    "authorName": "黄遵宪",
    "authorId": "adcfe4dbb6a380007385db9a73e0f748",
    "dynasty": "清",
    "content": [
      "不耐茫茫对此何，花如吉野月须磨。",
      "如鱼邪虎乌乌武，树底时时人唱歌。"
    ]
  },
  {
    "id": "adcfe4dbb6a380004a5941c769a434c6",
    "title": "不忍池晚游诗",
    "authorName": "黄遵宪",
    "authorId": "adcfe4dbb6a380007385db9a73e0f748",
    "dynasty": "清",
    "content": [
      "三更夜深月上棂，荷花遥遥透微馨。",
      "垆烟帖妥窗纱静，不解参禅也读经。"
    ]
  },
  {
    "id": "adcfe4dbb6a380004a5941c733cbcfa4",
    "title": "不忍池晚游诗",
    "authorName": "黄遵宪",
    "authorId": "adcfe4dbb6a380007385db9a73e0f748",
    "dynasty": "清",
    "content": [
      "山色湖光一例奇，莫将西子笑东施。",
      "即今隔海同明月，我亦高吟《三笠辞》。"
    ]
  },
  {
    "id": "adcfe4dbb6a380005b8840cc7f92ec4f",
    "title": "海行杂感",
    "authorName": "黄遵宪",
    "authorId": "adcfe4dbb6a380007385db9a73e0f748",
    "dynasty": "清",
    "content": [
      "稗瀛大海善谈天，丱女童男远学仙。",
      "倘遂乘桴更东去，地球早辟二千年。"
    ]
  },
  {
    "id": "adcfe4dbb6a380005b8840cc1e00bb69",
    "title": "海行杂感",
    "authorName": "黄遵宪",
    "authorId": "adcfe4dbb6a380007385db9a73e0f748",
    "dynasty": "清",
    "content": [
      "叠床恰受两三人，奁镜盂巾位置匀。",
      "寸地尺天虽局蹐，尽容稊米一微身。"
    ]
  },
  {
    "id": "adcfe4dbb6a380005b8840ccdb1ce900",
    "title": "海行杂感",
    "authorName": "黄遵宪",
    "authorId": "adcfe4dbb6a380007385db9a73e0f748",
    "dynasty": "清",
    "content": [
      "青李黄甘烂熳堆，蒲桃浓绿泼新醅。",
      "怪他一白清如许，水亦轮回变化来。"
    ]
  },
  {
    "id": "adcfe4dbb6a380005b8840cc79393763",
    "title": "海行杂感",
    "authorName": "黄遵宪",
    "authorId": "adcfe4dbb6a380007385db9a73e0f748",
    "dynasty": "清",
    "content": [
      "中年岁月苦风飘，强半光阴客里抛。",
      "今日破愁编日记，一年却得两花朝。"
    ]
  },
  {
    "id": "adcfe4dbb6a380005b8840ccf407c689",
    "title": "海行杂感",
    "authorName": "黄遵宪",
    "authorId": "adcfe4dbb6a380007385db9a73e0f748",
    "dynasty": "清",
    "content": [
      "打窗压屋雨风声，起看沧波一掌平。",
      "我自冒风冲雨过，原来风雨不曾晴。"
    ]
  },
  {
    "id": "adcfe4dbb6a380005b8840cc37e0552d",
    "title": "海行杂感",
    "authorName": "黄遵宪",
    "authorId": "adcfe4dbb6a380007385db9a73e0f748",
    "dynasty": "清",
    "content": [
      "星星世界遍诸天，不计三千与大千。",
      "倘亦乘槎中有客，回头望我地球圆。"
    ]
  },
  {
    "id": "adcfe4dbb6a380005b8840cc6dbb9e0b",
    "title": "海行杂感",
    "authorName": "黄遵宪",
    "authorId": "adcfe4dbb6a380007385db9a73e0f748",
    "dynasty": "清",
    "content": [
      "每每鸳鸯逐队行，春风相对坐调筝。",
      "才闻儿女呢呢语，又作胡雏恋母声。"
    ]
  },
  {
    "id": "adcfe4dbb6a380005b8840ccea343179",
    "title": "海行杂感",
    "authorName": "黄遵宪",
    "authorId": "adcfe4dbb6a380007385db9a73e0f748",
    "dynasty": "清",
    "content": [
      "偶然合眼便家乡，夜二三更母在床。",
      "促织入门蛛挂壁，一灯絮絮话家常。"
    ]
  },
  {
    "id": "adcfe4dbb6a380005b8840cc1db611f1",
    "title": "海行杂感",
    "authorName": "黄遵宪",
    "authorId": "adcfe4dbb6a380007385db9a73e0f748",
    "dynasty": "清",
    "content": [
      "是耶非耶其梦耶，风乘我我乘风耶？",
      "藤床簸魂睡新觉，此身飘飘天之涯。"
    ]
  },
  {
    "id": "adcfe4dbb6a380005b8840ccdca66e4f",
    "title": "海行杂感",
    "authorName": "黄遵宪",
    "authorId": "adcfe4dbb6a380007385db9a73e0f748",
    "dynasty": "清",
    "content": [
      "一日明明十二时，中分大半睡迷离。",
      "黄公却要携黄奶，遮眼文书一卷诗。"
    ]
  },
  {
    "id": "adcfe4dbb6a380005b8840ccc07e7462",
    "title": "海行杂感",
    "authorName": "黄遵宪",
    "authorId": "adcfe4dbb6a380007385db9a73e0f748",
    "dynasty": "清",
    "content": [
      "家书琐屑写从头，身在茫茫一叶舟。",
      "纸尾只填某日发，计程难说到何州。"
    ]
  },
  {
    "id": "adcfe4dbb6a380005b8840cc036fbaa4",
    "title": "海行杂感",
    "authorName": "黄遵宪",
    "authorId": "adcfe4dbb6a380007385db9a73e0f748",
    "dynasty": "清",
    "content": [
      "拍拍群鸥逐我飞，不曾相识各天涯。",
      "欲凭鸟语时通讯，又恐华言汝未知。"
    ]
  },
  {
    "id": "adcfe4dbb6a380005b8840cc7bd0d22d",
    "title": "海行杂感",
    "authorName": "黄遵宪",
    "authorId": "adcfe4dbb6a380007385db9a73e0f748",
    "dynasty": "清",
    "content": [
      "盖海旌旗辟道开，巨轮擘浪炮鸣雷。",
      "西人柄酌东人酒，长记通盟第一回。"
    ]
  },
  {
    "id": "adcfe4dbb6a380005a8f639406d1bcb1",
    "title": "到香港",
    "authorName": "黄遵宪",
    "authorId": "adcfe4dbb6a380007385db9a73e0f748",
    "dynasty": "清",
    "content": [
      "水是尧时日夏时，衣冠又是汉官仪。",
      "登楼四望真吾土，不见黄龙上大旗。"
    ]
  },
  {
    "id": "adcfe4dbb6a38000d20fb58f3033fca3",
    "title": "夜泊高陂其地多竹",
    "authorName": "黄遵宪",
    "authorId": "adcfe4dbb6a380007385db9a73e0f748",
    "dynasty": "清",
    "content": [
      "一篷凉月冷于秋，万竹潇潇俯碧流。",
      "欲拟勾留留不得，明年何处梦黄州？"
    ]
  },
  {
    "id": "adcfe4dbb6a38000ffb5985ca4d359ec",
    "title": "过安南西贡有感",
    "authorName": "黄遵宪",
    "authorId": "adcfe4dbb6a380007385db9a73e0f748",
    "dynasty": "清",
    "content": [
      "沧海归来伏著书，平生豪气未全除。",
      "仰看跕跕飞鸢堕，转亿乡人下泽车。"
    ]
  },
  {
    "id": "adcfe4dbb6a38000ffb5985c6d9eade1",
    "title": "过安南西贡有感",
    "authorName": "黄遵宪",
    "authorId": "adcfe4dbb6a380007385db9a73e0f748",
    "dynasty": "清",
    "content": [
      "高下连云拥百城，一江直溯到昆明。",
      "可怜百万提封地，不敌弹丸一炮声。"
    ]
  },
  {
    "id": "adcfe4dbb6a38000ffb5985c310b707d",
    "title": "过安南西贡有感",
    "authorName": "黄遵宪",
    "authorId": "adcfe4dbb6a380007385db9a73e0f748",
    "dynasty": "清",
    "content": [
      "神功远拓东西极，圣武张皇六十年。",
      "不信王师倒戈退，翻将化外弃南天。"
    ]
  },
  {
    "id": "adcfe4dbb6a38000ffb5985c6fe8e0e2",
    "title": "过安南西贡有感",
    "authorName": "黄遵宪",
    "authorId": "adcfe4dbb6a380007385db9a73e0f748",
    "dynasty": "清",
    "content": [
      "九真象郡吾南土，秦汉以前既版图。",
      "一自三杨倡议后，珠崖永弃不还珠。"
    ]
  },
  {
    "id": "adcfe4dbb6a38000ffb5985c3a0c5466",
    "title": "过安南西贡有感",
    "authorName": "黄遵宪",
    "authorId": "adcfe4dbb6a380007385db9a73e0f748",
    "dynasty": "清",
    "content": [
      "班超投笔气如山，万里封侯出玉关。",
      "今岂无人探虎穴，宝刀难染血痕殷。"
    ]
  },
  {
    "id": "adcfe4dbb6a38000ef62dbd26fa9b7e6",
    "title": "送承伯纯厚吏部东归",
    "authorName": "黄遵宪",
    "authorId": "adcfe4dbb6a380007385db9a73e0f748",
    "dynasty": "清",
    "content": [
      "他日是非谁管得，当前聚散亦飘蓬。",
      "茫茫海水摇天缘，说到归心谅总同。"
    ]
  },
  {
    "id": "adcfe4dbb6a38000d44774b7eecb4ecc",
    "title": "岁暮怀人诗",
    "authorName": "黄遵宪",
    "authorId": "adcfe4dbb6a380007385db9a73e0f748",
    "dynasty": "清",
    "content": [
      "三年秉节辉英簜，万里持戈老玉门。",
      "太息韩江流水去，近来心事共谁论？"
    ]
  },
  {
    "id": "adcfe4dbb6a38000d44774b71eec9afc",
    "title": "岁暮怀人诗",
    "authorName": "黄遵宪",
    "authorId": "adcfe4dbb6a380007385db9a73e0f748",
    "dynasty": "清",
    "content": [
      "卅年冷署付蹉跎，归去空山卧薜萝。",
      "写到哀辞哭金鹿，黄门老泪定无多。"
    ]
  },
  {
    "id": "adcfe4dbb6a38000d44774b734a525b7",
    "title": "岁暮怀人诗",
    "authorName": "黄遵宪",
    "authorId": "adcfe4dbb6a380007385db9a73e0f748",
    "dynasty": "清",
    "content": [
      "既死奸谀胆尚惊，四夷拱手畏公名。",
      "一篇荐士通天表，独尔怜才到鲰生。"
    ]
  },
  {
    "id": "adcfe4dbb6a38000d44774b768846a66",
    "title": "岁暮怀人诗",
    "authorName": "黄遵宪",
    "authorId": "adcfe4dbb6a380007385db9a73e0f748",
    "dynasty": "清",
    "content": [
      "门第将军双戟围，长安花好马如飞。",
      "只怜同听秋声馆，瘦竹疏桐鹤不肥。"
    ]
  },
  {
    "id": "adcfe4dbb6a38000d44774b76a758ec2",
    "title": "岁暮怀人诗",
    "authorName": "黄遵宪",
    "authorId": "adcfe4dbb6a380007385db9a73e0f748",
    "dynasty": "清",
    "content": [
      "祭酒今为天下师，帝尧苗裔汉官仪。",
      "文星光照银潢水，流到人间万派奇。"
    ]
  },
  {
    "id": "adcfe4dbb6a38000d44774b7bb370f47",
    "title": "岁暮怀人诗",
    "authorName": "黄遵宪",
    "authorId": "adcfe4dbb6a380007385db9a73e0f748",
    "dynasty": "清",
    "content": [
      "要使天骄识凤麟，传闻星使出词臣。",
      "毡裘大长惊相问，李揆中朝第一人。"
    ]
  },
  {
    "id": "adcfe4dbb6a38000d44774b7fd4209de",
    "title": "岁暮怀人诗",
    "authorName": "黄遵宪",
    "authorId": "adcfe4dbb6a380007385db9a73e0f748",
    "dynasty": "清",
    "content": [
      "岛夷史读《吾妻镜》，清庙书传《我子篇》。",
      "写取君诗图我壁，自夸上下五千年。"
    ]
  },
  {
    "id": "adcfe4dbb6a38000d44774b727ffd013",
    "title": "岁暮怀人诗",
    "authorName": "黄遵宪",
    "authorId": "adcfe4dbb6a380007385db9a73e0f748",
    "dynasty": "清",
    "content": [
      "自笑壶丘慑郑巫，有时弹指说兰阇。",
      "四朝盟会文山积，排比成书有意无？"
    ]
  },
  {
    "id": "adcfe4dbb6a38000d44774b7c6f8330e",
    "title": "岁暮怀人诗",
    "authorName": "黄遵宪",
    "authorId": "adcfe4dbb6a380007385db9a73e0f748",
    "dynasty": "清",
    "content": [
      "十载承明校石渠，搜罗《七录》更无余。",
      "传闻《大典》藏蛮貊，欲访人间未见书。"
    ]
  },
  {
    "id": "adcfe4dbb6a38000d44774b79d926708",
    "title": "岁暮怀人诗",
    "authorName": "黄遵宪",
    "authorId": "adcfe4dbb6a380007385db9a73e0f748",
    "dynasty": "清",
    "content": [
      "天竺新茶日本丝，中原争利渐难支。",
      "相期共炼补天石，一借丸泥塞漏卮。"
    ]
  },
  {
    "id": "adcfe4dbb6a38000d44774b75cbf445e",
    "title": "岁暮怀人诗",
    "authorName": "黄遵宪",
    "authorId": "adcfe4dbb6a380007385db9a73e0f748",
    "dynasty": "清",
    "content": [
      "怀仁久熟《坤舆志》，法显兼通佛国言。",
      "闻说荷囊趋译馆，定从绝域纪輶轩。"
    ]
  },
  {
    "id": "adcfe4dbb6a38000d44774b7d179da02",
    "title": "岁暮怀人诗",
    "authorName": "黄遵宪",
    "authorId": "adcfe4dbb6a380007385db9a73e0f748",
    "dynasty": "清",
    "content": [
      "典属从公欲请缨，吓蛮草诏喜谈兵。",
      "迷云毒雾飞鸢坠，曾左星轺万里行。"
    ]
  },
  {
    "id": "adcfe4dbb6a38000d44774b745354c28",
    "title": "岁暮怀人诗",
    "authorName": "黄遵宪",
    "authorId": "adcfe4dbb6a380007385db9a73e0f748",
    "dynasty": "清",
    "content": [
      "汉学昌明二百年，儒林中有妇人贤。",
      "绛纱传授宣文业，自诩家姑王照圆。"
    ]
  },
  {
    "id": "adcfe4dbb6a38000d44774b70e26bfe4",
    "title": "岁暮怀人诗",
    "authorName": "黄遵宪",
    "authorId": "adcfe4dbb6a380007385db9a73e0f748",
    "dynasty": "清",
    "content": [
      "天边雄镇北门管，海内通儒东塾书。",
      "膝下传经幕中檄，数君才调有谁如？"
    ]
  },
  {
    "id": "adcfe4dbb6a38000d44774b7716a42be",
    "title": "岁暮怀人诗",
    "authorName": "黄遵宪",
    "authorId": "adcfe4dbb6a380007385db9a73e0f748",
    "dynasty": "清",
    "content": [
      "释之廷尉由参乘，博望封侯自使槎。",
      "官职诗名看双好，纷纷冠盖逊清华。"
    ]
  },
  {
    "id": "adcfe4dbb6a38000d44774b75517501b",
    "title": "岁暮怀人诗",
    "authorName": "黄遵宪",
    "authorId": "adcfe4dbb6a380007385db9a73e0f748",
    "dynasty": "清",
    "content": [
      "一疏尊崇到许君，壁中古字发奇芬。",
      "郋亭弟子湖洲法，讽籀人人解《说文》。"
    ]
  },
  {
    "id": "adcfe4dbb6a38000d44774b7f709dfde",
    "title": "岁暮怀人诗",
    "authorName": "黄遵宪",
    "authorId": "adcfe4dbb6a380007385db9a73e0f748",
    "dynasty": "清",
    "content": [
      "粉署归来作画眠，花砖徐步日如年。",
      "不知新旧《唐书》注，红烛增修得几篇？"
    ]
  },
  {
    "id": "adcfe4dbb6a38000d44774b76a7db99d",
    "title": "岁暮怀人诗",
    "authorName": "黄遵宪",
    "authorId": "adcfe4dbb6a380007385db9a73e0f748",
    "dynasty": "清",
    "content": [
      "赤嵌城高海色黄，乍销兵气变文光。",
      "他年番社编《文苑》，初祖开山天破荒。"
    ]
  },
  {
    "id": "adcfe4dbb6a38000d44774b7bb2f3b15",
    "title": "岁暮怀人诗",
    "authorName": "黄遵宪",
    "authorId": "adcfe4dbb6a380007385db9a73e0f748",
    "dynasty": "清",
    "content": [
      "老去头陀深闭关，悔将游戏到人间。",
      "杨枝骆马今都去，负杖闲看乌石山。"
    ]
  },
  {
    "id": "adcfe4dbb6a38000d44774b7f408cd94",
    "title": "岁暮怀人诗",
    "authorName": "黄遵宪",
    "authorId": "adcfe4dbb6a380007385db9a73e0f748",
    "dynasty": "清",
    "content": [
      "百人同队试青衫，记得同歌宵雅三。",
      "上溯乾嘉数毛郑，瓣香应继着花庵。"
    ]
  },
  {
    "id": "adcfe4dbb6a38000d44774b7726c418c",
    "title": "岁暮怀人诗",
    "authorName": "黄遵宪",
    "authorId": "adcfe4dbb6a380007385db9a73e0f748",
    "dynasty": "清",
    "content": [
      "高柳深深闭户居，看儿画扇妇钞书。",
      "著书注到萍蒲懒，恨不将身化作鱼。"
    ]
  },
  {
    "id": "adcfe4dbb6a38000d44774b720c9d8b2",
    "title": "岁暮怀人诗",
    "authorName": "黄遵宪",
    "authorId": "adcfe4dbb6a380007385db9a73e0f748",
    "dynasty": "清",
    "content": [
      "结客须结少年场，占士能占男子祥。",
      "二十年前赠君语，于今憔悴鬓微霜。"
    ]
  },
  {
    "id": "adcfe4dbb6a38000d44774b78da88d29",
    "title": "岁暮怀人诗",
    "authorName": "黄遵宪",
    "authorId": "adcfe4dbb6a380007385db9a73e0f748",
    "dynasty": "清",
    "content": [
      "走遍环球西复东，莼鲈归隐卧吴淞。",
      "可怜一副伤时泪，洒尽吞花卧酒中。"
    ]
  },
  {
    "id": "adcfe4dbb6a38000d44774b7eac94c13",
    "title": "岁暮怀人诗",
    "authorName": "黄遵宪",
    "authorId": "adcfe4dbb6a380007385db9a73e0f748",
    "dynasty": "清",
    "content": [
      "十洲三岛浮槎去，汗漫狂游久未还。",
      "输与清闲阳朔令，朝朝拄笏饱看山。"
    ]
  },
  {
    "id": "adcfe4dbb6a38000d44774b7cd06a64e",
    "title": "岁暮怀人诗",
    "authorName": "黄遵宪",
    "authorId": "adcfe4dbb6a380007385db9a73e0f748",
    "dynasty": "清",
    "content": [
      "闻君近入焦山去，欲访要离伴伯鸾。",
      "一个蜗庐置何处？",
      "漫山风雨黑如磐。"
    ]
  },
  {
    "id": "adcfe4dbb6a38000d44774b74ff44366",
    "title": "岁暮怀人诗",
    "authorName": "黄遵宪",
    "authorId": "adcfe4dbb6a380007385db9a73e0f748",
    "dynasty": "清",
    "content": [
      "娓娓清谈玉屑霏，仲宣体弱不胜衣。",
      "十年面壁精勤甚，多恐量腰减带围。"
    ]
  },
  {
    "id": "adcfe4dbb6a38000d44774b7ae5a0aaf",
    "title": "岁暮怀人诗",
    "authorName": "黄遵宪",
    "authorId": "adcfe4dbb6a380007385db9a73e0f748",
    "dynasty": "清",
    "content": [
      "骨肉凋零感慨多，玉关人老发微皤。",
      "金壶自写《神伤赋》，每念家山辄奈何。"
    ]
  },
  {
    "id": "adcfe4dbb6a38000d44774b710212d6b",
    "title": "岁暮怀人诗",
    "authorName": "黄遵宪",
    "authorId": "adcfe4dbb6a380007385db9a73e0f748",
    "dynasty": "清",
    "content": [
      "教儿兼习蟹行字，呼婢闲调鴂舌音。",
      "十载蓬莱作仙吏，公庭花落屋庐深。"
    ]
  },
  {
    "id": "adcfe4dbb6a38000d44774b75069b803",
    "title": "岁暮怀人诗",
    "authorName": "黄遵宪",
    "authorId": "adcfe4dbb6a380007385db9a73e0f748",
    "dynasty": "清",
    "content": [
      "珠江月上海初潮，酒侣诗朋次第邀。",
      "唱到招郎吊秋喜，桃花间竹最魂消。"
    ]
  },
  {
    "id": "adcfe4dbb6a38000d44774b7039883ae",
    "title": "岁暮怀人诗",
    "authorName": "黄遵宪",
    "authorId": "adcfe4dbb6a380007385db9a73e0f748",
    "dynasty": "清",
    "content": [
      "石鼓摩挲拜孔林，每谈佛性说仙心。",
      "赤松辟谷知难学，要学先生戏五禽。"
    ]
  },
  {
    "id": "adcfe4dbb6a38000d44774b7d4a596ac",
    "title": "岁暮怀人诗",
    "authorName": "黄遵宪",
    "authorId": "adcfe4dbb6a380007385db9a73e0f748",
    "dynasty": "清",
    "content": [
      "拔萃簪花十五余，倾城看杀好头颅。",
      "不知今日灵和柳，犹似当年张绪无？"
    ]
  },
  {
    "id": "adcfe4dbb6a38000d44774b70e3dbc92",
    "title": "岁暮怀人诗",
    "authorName": "黄遵宪",
    "authorId": "adcfe4dbb6a380007385db9a73e0f748",
    "dynasty": "清",
    "content": [
      "风雨更寒守一庐，墓门夜夜泣啼乌。",
      "多情人惯伤心语，更谱哀弦十斛珠。"
    ]
  },
  {
    "id": "adcfe4dbb6a38000d44774b7996be7ba",
    "title": "岁暮怀人诗",
    "authorName": "黄遵宪",
    "authorId": "adcfe4dbb6a380007385db9a73e0f748",
    "dynasty": "清",
    "content": [
      "十七年来又悼亡，续弦仍复谱求皇。",
      "鬑鬑四十罗敷喜，摩捋郎须细看郎。"
    ]
  },
  {
    "id": "adcfe4dbb6a38000d44774b75552d5af",
    "title": "岁暮怀人诗",
    "authorName": "黄遵宪",
    "authorId": "adcfe4dbb6a380007385db9a73e0f748",
    "dynasty": "清",
    "content": [
      "两两鸳鸯挟凤雏，调羹食性各谙姑。",
      "一家寿母红氍拜，最羡君家家庆图。"
    ]
  },
  {
    "id": "adcfe4dbb6a38000d44774b724c5f2db",
    "title": "岁暮怀人诗",
    "authorName": "黄遵宪",
    "authorId": "adcfe4dbb6a380007385db9a73e0f748",
    "dynasty": "清",
    "content": [
      "新声五十瑟弦调，爱我诗曾手自钞。",
      "远隔蓬山思甲帐，此生无福比文箫。"
    ]
  },
  {
    "id": "adcfe4dbb6a38000d44774b7c1d185f3",
    "title": "岁暮怀人诗",
    "authorName": "黄遵宪",
    "authorId": "adcfe4dbb6a380007385db9a73e0f748",
    "dynasty": "清",
    "content": [
      "悲欢离合无穷事，迢递羁危万里身。",
      "与我周旋最怜我，寒更孤烛未归人。"
    ]
  },
  {
    "id": "adcfe4dbb6a3800076c7d06e924c7fbb",
    "title": "续怀人诗",
    "authorName": "黄遵宪",
    "authorId": "adcfe4dbb6a380007385db9a73e0f748",
    "dynasty": "清",
    "content": [
      "创获奇香四百年，散花从此遍诸天，支那奇字来何处？",
      "絮问蔫烟说药烟。"
    ]
  },
  {
    "id": "adcfe4dbb6a3800076c7d06e38f1ae5c",
    "title": "续怀人诗",
    "authorName": "黄遵宪",
    "authorId": "adcfe4dbb6a380007385db9a73e0f748",
    "dynasty": "清",
    "content": [
      "帕首靴刀走北门，竟从逋盗作忠臣。",
      "一腔热血兴亚会，认取当年蹈海人。"
    ]
  },
  {
    "id": "adcfe4dbb6a3800076c7d06e97bb6a96",
    "title": "续怀人诗",
    "authorName": "黄遵宪",
    "authorId": "adcfe4dbb6a380007385db9a73e0f748",
    "dynasty": "清",
    "content": [
      "宪宪英英伟丈夫，不将韬略学孙吴。",
      "恨无舞袖回旋地，戏倒天吴拆海图。"
    ]
  },
  {
    "id": "adcfe4dbb6a3800076c7d06ea0ab601a",
    "title": "续怀人诗",
    "authorName": "黄遵宪",
    "authorId": "adcfe4dbb6a380007385db9a73e0f748",
    "dynasty": "清",
    "content": [
      "不关魏晋兴亡事，自署羲皇上古人。",
      "白竹兜笼黄木屐，科头可用护寒巾？"
    ]
  },
  {
    "id": "adcfe4dbb6a3800076c7d06eac8c1697",
    "title": "续怀人诗",
    "authorName": "黄遵宪",
    "authorId": "adcfe4dbb6a380007385db9a73e0f748",
    "dynasty": "清",
    "content": [
      "得诗便付铜弦唱，对局何曾玉袜输。",
      "绕鬓青青好颜色，绝伦还以旧髯无？"
    ]
  },
  {
    "id": "adcfe4dbb6a3800076c7d06eaea8f4fb",
    "title": "续怀人诗",
    "authorName": "黄遵宪",
    "authorId": "adcfe4dbb6a380007385db9a73e0f748",
    "dynasty": "清",
    "content": [
      "长华园里好亭楼，每到花时载酒游。",
      "岁岁花开频入梦，桑干梦醒梦并州。"
    ]
  },
  {
    "id": "adcfe4dbb6a3800076c7d06e1bd24584",
    "title": "续怀人诗",
    "authorName": "黄遵宪",
    "authorId": "adcfe4dbb6a380007385db9a73e0f748",
    "dynasty": "清",
    "content": [
      "袖中各有赠行诗，向岛花红水碧时。",
      "只恨书空作唐字，独无烂石补天词。"
    ]
  },
  {
    "id": "adcfe4dbb6a3800076c7d06e42e574d1",
    "title": "续怀人诗",
    "authorName": "黄遵宪",
    "authorId": "adcfe4dbb6a380007385db9a73e0f748",
    "dynasty": "清",
    "content": [
      "一龛灯火最相亲，日日车声辗曲尘。",
      "绝胜海风三日夜，拿舟空访沈南蘋。"
    ]
  },
  {
    "id": "adcfe4dbb6a3800076c7d06eae51f26a",
    "title": "续怀人诗",
    "authorName": "黄遵宪",
    "authorId": "adcfe4dbb6a380007385db9a73e0f748",
    "dynasty": "清",
    "content": [
      "已破家山剩故侯，秦筝赵瑟尚风流。",
      "可能纲载西施去，不解风波不解愁？"
    ]
  },
  {
    "id": "adcfe4dbb6a3800076c7d06e92a9df13",
    "title": "续怀人诗",
    "authorName": "黄遵宪",
    "authorId": "adcfe4dbb6a380007385db9a73e0f748",
    "dynasty": "清",
    "content": [
      "曾观《菩萨处胎卷》，又访《那须国造碑》。",
      "直引蛇行横蟹足，而今安用此毛锥？"
    ]
  },
  {
    "id": "adcfe4dbb6a3800076c7d06eb195d6de",
    "title": "续怀人诗",
    "authorName": "黄遵宪",
    "authorId": "adcfe4dbb6a380007385db9a73e0f748",
    "dynasty": "清",
    "content": [
      "无端碌碌随官去，仍是铿铿说教师。",
      "黄面瞿夷金指爪，可曾嫁毕女先医？"
    ]
  },
  {
    "id": "adcfe4dbb6a3800076c7d06ea6a5289d",
    "title": "续怀人诗",
    "authorName": "黄遵宪",
    "authorId": "adcfe4dbb6a380007385db9a73e0f748",
    "dynasty": "清",
    "content": [
      "几年辛苦赋同袍，胆大于身气自豪。",
      "得失鸡虫何日了，笑中常备插靴刀。"
    ]
  },
  {
    "id": "adcfe4dbb6a3800076c7d06ec29079d3",
    "title": "续怀人诗",
    "authorName": "黄遵宪",
    "authorId": "adcfe4dbb6a380007385db9a73e0f748",
    "dynasty": "清",
    "content": [
      "绕朝赠策送君归，魏绛和戎众共疑。",
      "骂我倭奴兼汉贼，函关难闭一丸泥。"
    ]
  },
  {
    "id": "adcfe4dbb6a3800076c7d06ed20e4db1",
    "title": "续怀人诗",
    "authorName": "黄遵宪",
    "authorId": "adcfe4dbb6a380007385db9a73e0f748",
    "dynasty": "清",
    "content": [
      "褒衣博带进贤冠，礼乐东方万国看。",
      "尺二玺书旗太极，是王外戚是王官。"
    ]
  },
  {
    "id": "adcfe4dbb6a3800076c7d06e3d37431b",
    "title": "续怀人诗",
    "authorName": "黄遵宪",
    "authorId": "adcfe4dbb6a380007385db9a73e0f748",
    "dynasty": "清",
    "content": [
      "东方南海妃呼豨，身是流离手采薇。",
      "深夜骊龙都睡熟，记君痛哭赋无衣。"
    ]
  },
  {
    "id": "adcfe4dbb6a3800076c7d06e18204834",
    "title": "续怀人诗",
    "authorName": "黄遵宪",
    "authorId": "adcfe4dbb6a380007385db9a73e0f748",
    "dynasty": "清",
    "content": [
      "波臣流转哭涂穷，犹自低徊说故宫。",
      "中有丹书有金印，蛮花仙蝶粉墙红。"
    ]
  },
  {
    "id": "adcfe4dbb6a380001a3b960a44496804",
    "title": "养疴杂诗",
    "authorName": "黄遵宪",
    "authorId": "adcfe4dbb6a380007385db9a73e0f748",
    "dynasty": "清",
    "content": [
      "万山山顶树参天，树杪遥飞百道泉。",
      "谁信源头最高处，我方跂脚枕书眠。"
    ]
  },
  {
    "id": "adcfe4dbb6a380001a3b960a8e7d3af9",
    "title": "养疴杂诗",
    "authorName": "黄遵宪",
    "authorId": "adcfe4dbb6a380007385db9a73e0f748",
    "dynasty": "清",
    "content": [
      "月黑风高树影沈，鸟噤虫息夜愔愔。",
      "柴门似有谁摇撼，晓起纵横虎迹深。"
    ]
  },
  {
    "id": "adcfe4dbb6a380001a3b960a7695bc5e",
    "title": "养疴杂诗",
    "authorName": "黄遵宪",
    "authorId": "adcfe4dbb6a380007385db9a73e0f748",
    "dynasty": "清",
    "content": [
      "树密山重深复深，穿云渡水偶行吟。",
      "欲寻归路无牛矢，转向无人迹处寻。"
    ]
  },
  {
    "id": "adcfe4dbb6a380001a3b960a057ae8bb",
    "title": "养疴杂诗",
    "authorName": "黄遵宪",
    "authorId": "adcfe4dbb6a380007385db9a73e0f748",
    "dynasty": "清",
    "content": [
      "高高山月一轮秋，夜半椰阴满画楼。",
      "分付驯猿攀摘去，渴茶渴酒正枯喉。"
    ]
  },
  {
    "id": "adcfe4dbb6a380001a3b960aa7d8d4a8",
    "title": "养疴杂诗",
    "authorName": "黄遵宪",
    "authorId": "adcfe4dbb6a380007385db9a73e0f748",
    "dynasty": "清",
    "content": [
      "钧天一醉梦模糊，喔喔鸡鸣病渐苏。",
      "南斗起看翻在北，不知仍是注生无？"
    ]
  },
  {
    "id": "adcfe4dbb6a380001a3b960ac07c178f",
    "title": "养疴杂诗",
    "authorName": "黄遵宪",
    "authorId": "adcfe4dbb6a380007385db9a73e0f748",
    "dynasty": "清",
    "content": [
      "老妻日据灶觚听，邻有神符治病灵。",
      "佛祖不如天使贵，劝余多诵《可兰经》。"
    ]
  },
  {
    "id": "adcfe4dbb6a380001a3b960a29211f53",
    "title": "养疴杂诗",
    "authorName": "黄遵宪",
    "authorId": "adcfe4dbb6a380007385db9a73e0f748",
    "dynasty": "清",
    "content": [
      "波光淡白月黄昏，何物㜑娑石上蹲？",
      "欲废平生《无鬼论》，回头却是黑昆仑。"
    ]
  },
  {
    "id": "adcfe4dbb6a380001a3b960a21ddf08e",
    "title": "养疴杂诗",
    "authorName": "黄遵宪",
    "authorId": "adcfe4dbb6a380007385db9a73e0f748",
    "dynasty": "清",
    "content": [
      "处裈残虱扫除清，绕鬓飞蚊不一鸣。",
      "高枕胸中了无事，如何不睡又天明？"
    ]
  },
  {
    "id": "adcfe4dbb6a380001a3b960a9c4176ad",
    "title": "养疴杂诗",
    "authorName": "黄遵宪",
    "authorId": "adcfe4dbb6a380007385db9a73e0f748",
    "dynasty": "清",
    "content": [
      "桃花红杂柳花飞，水软波柔碧四围。",
      "五尺短绳孤棹艇，小儿欢曳鳄鱼归。"
    ]
  },
  {
    "id": "adcfe4dbb6a380001a3b960add8d2ace",
    "title": "养疴杂诗",
    "authorName": "黄遵宪",
    "authorId": "adcfe4dbb6a380007385db9a73e0f748",
    "dynasty": "清",
    "content": [
      "一溪春水涨弥弥，闲曳烟蓑理钓丝。",
      "欲觅石头无坐处，却随野鹭立多时。"
    ]
  },
  {
    "id": "adcfe4dbb6a380001a3b960aca560ecb",
    "title": "养疴杂诗",
    "authorName": "黄遵宪",
    "authorId": "adcfe4dbb6a380007385db9a73e0f748",
    "dynasty": "清",
    "content": [
      "竹外斜阳半灭明，卷帘欹枕看新晴。",
      "雨尘飘漾香烟袅，中有蛛丝屋角横。"
    ]
  },
  {
    "id": "adcfe4dbb6a380001a3b960a51be57c6",
    "title": "养疴杂诗",
    "authorName": "黄遵宪",
    "authorId": "adcfe4dbb6a380007385db9a73e0f748",
    "dynasty": "清",
    "content": [
      "单衣白袷帐乌纱，寒暖时时十度差。",
      "冬亦非冬夏非夏，案头常供四时花。"
    ]
  },
  {
    "id": "adcfe4dbb6a380001a3b960a4eaf6008",
    "title": "养疴杂诗",
    "authorName": "黄遵宪",
    "authorId": "adcfe4dbb6a380007385db9a73e0f748",
    "dynasty": "清",
    "content": [
      "颓墙残月竹冥冥，闪闪微灯三两星。",
      "绛帕白衣偏袒舞，时闻巷犬吠流萤。"
    ]
  },
  {
    "id": "adcfe4dbb6a380001a3b960a79579a82",
    "title": "养疴杂诗",
    "authorName": "黄遵宪",
    "authorId": "adcfe4dbb6a380007385db9a73e0f748",
    "dynasty": "清",
    "content": [
      "镫红月白可怜宵，羯鼓如雷记里遥。",
      "异种名花新合乐，知谁金屋别藏娇。"
    ]
  },
  {
    "id": "adcfe4dbb6a380001a3b960a70d4b0fb",
    "title": "养疴杂诗",
    "authorName": "黄遵宪",
    "authorId": "adcfe4dbb6a380007385db9a73e0f748",
    "dynasty": "清",
    "content": [
      "千形万态树扶疏，欲唤无名口又茹。",
      "重译补笺新草木，马留名字蟹行书。"
    ]
  },
  {
    "id": "adcfe4dbb6a380001a3b960a409108cb",
    "title": "养疴杂诗",
    "authorName": "黄遵宪",
    "authorId": "adcfe4dbb6a380007385db9a73e0f748",
    "dynasty": "清",
    "content": [
      "一声长啸海天空，声浪沈沈入海中。",
      "又挟馀声上天去，天边嘐唳一归鸿。"
    ]
  },
  {
    "id": "adcfe4dbb6a380001a3b960a5bef67f2",
    "title": "养疴杂诗",
    "authorName": "黄遵宪",
    "authorId": "adcfe4dbb6a380007385db9a73e0f748",
    "dynasty": "清",
    "content": [
      "荡荡青天一纸铺，团团红日半轮孤。",
      "波摇海绿云翻墨，谁写须臾万变图？"
    ]
  },
  {
    "id": "adcfe4dbb6a3800084715c78ae42c6aa",
    "title": "闰月饮集钟山送文芸阁学士廷式假归兼怀陈伯严吏部三立",
    "authorName": "黄遵宪",
    "authorId": "adcfe4dbb6a380007385db9a73e0f748",
    "dynasty": "清",
    "content": [
      "泼海红霞照我杯，江山如此故雄哉！",
      "马蹄蹴踏西江水，相约扶桑濯足来。"
    ]
  },
  {
    "id": "adcfe4dbb6a3800096181db1b3ba5bb4",
    "title": "感怀三首",
    "authorName": "黄遵宪",
    "authorId": "adcfe4dbb6a380007385db9a73e0f748",
    "dynasty": "清",
    "content": [
      "世儒诵《诗书》，往往矜爪嘴。昂头道皇古，抵掌说平治。",
      "上言三代隆，下言百世俟。中言今日乱，痛哭继流涕。",
      "摹写车战图，胼胝过百纸。手持《井田谱》，画地期一试。",
      "古人岂我欺，今昔奈势异。儒生不出门，勿论当世事。",
      "识时贵知今，通情贵阅世。卓哉千古贤，独能救时弊。",
      "贾生《治安策》，江统《徒戎议》。"
    ]
  },
  {
    "id": "adcfe4dbb6a3800096181db1ac4242c0",
    "title": "感怀三首",
    "authorName": "黄遵宪",
    "authorId": "adcfe4dbb6a380007385db9a73e0f748",
    "dynasty": "清",
    "content": [
      "有《清》膺天命，仁泽二百年。圣君六七作，上追尧舜贤。",
      "熙隆全盛时，盖如日中天。帷闼外戚患，干戈藩镇权。",
      "煽虐奄人毒，炀灶权臣奸。百弊咸荡涤，王道同平平。",
      "迩者盗潢池，神州洿腥膻。治久必一乱，法弊无万全。",
      "谓由吏惰窳，亦坐民殷阗。当世得失林，未可稽陈编。",
      "儒生拾古语，谓当罪己愆。显皇十一载，忧虞怵深渊。",
      "拔擢尽豪杰，力能扶危颠。惟念大乱平，正当补弊偏。",
      "且濡浯溪笔，看取穹碑镌。"
    ]
  },
  {
    "id": "adcfe4dbb6a3800096181db1994e97d6",
    "title": "感怀三首",
    "authorName": "黄遵宪",
    "authorId": "adcfe4dbb6a380007385db9a73e0f748",
    "dynasty": "清",
    "content": [
      "吁嗟两楹奠，圣殁微言绝。战国诸子兴，大道几灭裂。",
      "劫灰出秦燔，六籍半残缺。皇皇孝武诏，群言罢一切。",
      "别白定一尊，万世循轨辙。遗书一萌芽，众儒互拾掇。",
      "异同晰《石渠》，讲习布绵蕝。戴凭席互争，五鹿角娄折。",
      "洎乎许郑出，袖然万人杰。宋儒千载后，勃窣探理窟。",
      "自诩不传学，乃剽思孟说。讲道稍僻违，论事颇迂阔。",
      "万头趋科名，一意相媚悦。圣清崇四术，众贤起颃颉。",
      "顾阎辟初涂，段王扬大烈。审意得古训，沈晦悉爬抉。",
      "读史辨豕亥，订礼分袒袭。上溯考据家，仅附文章列。",
      "儒于九流中，亦只一竿揭。矧又某氏儒，涂径各歧别。",
      "均之筐箧物，操此何施设？大哉圣人道，百家尽囊括。",
      "至德如渊骞，尚未一间达。区区汉宋学，乌足尊圣哲。",
      "毕生事赞仰，所虑吾才竭。"
    ]
  },
  {
    "id": "adcfe4dbb6a38000ff411562e9520190",
    "title": "拔自贼述所闻",
    "authorName": "黄遵宪",
    "authorId": "adcfe4dbb6a380007385db9a73e0f748",
    "dynasty": "清",
    "content": [
      "红巾系我腰，绿纱裹我头。",
      "男儿重横行，阿嫂汝莫愁。"
    ]
  },
  {
    "id": "adcfe4dbb6a38000ff41156247d2ee3d",
    "title": "拔自贼述所闻",
    "authorName": "黄遵宪",
    "authorId": "adcfe4dbb6a380007385db9a73e0f748",
    "dynasty": "清",
    "content": [
      "朝倾百斛酒，暮饱千头羊。",
      "时时赌博簺，夜夜迎新娘。"
    ]
  },
  {
    "id": "adcfe4dbb6a38000ff4115621dae6544",
    "title": "拔自贼述所闻",
    "authorName": "黄遵宪",
    "authorId": "adcfe4dbb6a380007385db9a73e0f748",
    "dynasty": "清",
    "content": [
      "今日阿哥妻，明日旁人可。",
      "但付一马驮，何用分汝我。"
    ]
  },
  {
    "id": "adcfe4dbb6a38000ff4115629aef51bc",
    "title": "拔自贼述所闻",
    "authorName": "黄遵宪",
    "authorId": "adcfe4dbb6a380007385db9a73e0f748",
    "dynasty": "清",
    "content": [
      "四更起开门，月黑阴云堆。",
      "几时踏杀羊，老虎来不来？"
    ]
  },
  {
    "id": "adcfe4dbb6a380004496912990313ac1",
    "title": "潮洲行",
    "authorName": "黄遵宪",
    "authorId": "adcfe4dbb6a380007385db9a73e0f748",
    "dynasty": "清",
    "content": [
      "人生乱离中，所谋动乖忤。一夕辄三迁，踪迹无定所。",
      "自从居三河，谓是安乐土。世情谁念乱，百事恣凌侮。",
      "交交黄鸟啼，此邦不可处。一水通潮州，且往潮州住。",
      "是时北风寒，平江荡柔橹。行行将近城，炊烟密如缕。",
      "行舟忽不前，有盗伏林莽。起惊贼已来，快橹飞如雨。",
      "舟人急系舟，挥戈左右拒。翻惧力不敌，转逢彼贼怒。",
      "扣舷急相呼，‘不如任携取’。流离患难来，行箧无几许。",
      "但饱群贼囊，免更遭劫虏。一声霹雳炮，杀贼贼遽去。",
      "虎口脱馀生，惊喜泣相语。回看诸弟妹，僵伏尚如鼠。",
      "起起呼使坐，软语相慰抚。扶床面色灰，谬言不畏惧。",
      "吁嗟患难中，例受一切苦。须臾达潮州，急觅东道主。",
      "剪纸重招魂，招魂江之浦。"
    ]
  },
  {
    "id": "adcfe4dbb6a38000be691fe3858105fa",
    "title": "送女弟",
    "authorName": "黄遵宪",
    "authorId": "adcfe4dbb6a380007385db9a73e0f748",
    "dynasty": "清",
    "content": [
      "阿爷有书来，言颇倾家赀。",
      "箱奁四五事，莫嫌嫁衣希。",
      "阿母开箧看，未看先长欷。",
      "吾家本富饶，频岁遭乱离。",
      "累叶积珠翠，历劫无一遗。",
      "旧时典衣库，烂漫堆人衣。",
      "今日将衣质，库主知是谁？",
      "扫叶添作薪，烹谷持作糜。",
      "尺布尚可缝，亲手自维持。",
      "行行手中线，离离五色丝。",
      "一丝一泪痕，线短力既疲。",
      "即此区区物，艰难汝所知。",
      "所重功德言，上报慈母慈。"
    ]
  },
  {
    "id": "adcfe4dbb6a38000be691fe3b2b320e4",
    "title": "送女弟",
    "authorName": "黄遵宪",
    "authorId": "adcfe4dbb6a380007385db9a73e0f748",
    "dynasty": "清",
    "content": [
      "中原有旧族，迁徒名客人。",
      "过江入八闽，展转来海滨。",
      "俭啬唐魏风，盖犹三代民。",
      "就中妇女劳，尤见风俗纯。",
      "鸡鸣起汲水，日落犹负薪。",
      "盛妆始脂粉，常饰惟綦巾。",
      "汝我张黄家，颇亦家不贫。",
      "上溯及太母，劬劳无不亲。",
      "客民例操作，女子多苦辛。",
      "送汝转念汝，恨不男儿身。"
    ]
  },
  {
    "id": "adcfe4dbb6a38000be691fe31e020eae",
    "title": "送女弟",
    "authorName": "黄遵宪",
    "authorId": "adcfe4dbb6a380007385db9a73e0f748",
    "dynasty": "清",
    "content": [
      "阿母性慈爱，爱汝如珍珠。",
      "一日三摩挲，未尝离须臾。",
      "今日送汝去，执手劳踟蹰。",
      "汝姑哀寡鹄，哀肠多郁纡。",
      "弟妹尚稚幼，呀呀求乳雏。",
      "太母持门户，人言胜丈夫。",
      "靡密计米盐，辛勤种瓜壶。",
      "一门多秀才，各自夸巾裾。",
      "粥粥扰群雌，申申詈女媭。",
      "汝须婉以顺，朝夕承欢娱。",
      "欢娱一以承，我心一以愉。",
      "待汝一月圆，归来话区区。"
    ]
  },
  {
    "id": "adcfe4dbb6a380007c206655a84f5114",
    "title": "游丰湖",
    "authorName": "黄遵宪",
    "authorId": "adcfe4dbb6a380007385db9a73e0f748",
    "dynasty": "清",
    "content": [
      "西湖吾未到，梦想或遇之。",
      "蒙蒙水云乡，荷花交柳枝。",
      "今日见丰湖，万顷青琉璃。",
      "持问老东坡，杭颍谁雄雌？",
      "浃旬困积暑，泼眼惊此奇。",
      "恍如画图中，又疑梦寐时。",
      "人生为何事，毕世狂奔驰。",
      "黄尘没马头，劳劳不知疲？",
      "嗟我不能仙，岂能免人羁。",
      "要留一片地，自谋老来私。",
      "悠悠湖上云，耿耿我所思。",
      "下与鸥鹭盟，上告云天知。"
    ]
  },
  {
    "id": "adcfe4dbb6a380007c206655942a4402",
    "title": "游丰湖",
    "authorName": "黄遵宪",
    "authorId": "adcfe4dbb6a380007385db9a73e0f748",
    "dynasty": "清",
    "content": [
      "浓绿泼雨洗，森森竹千个。",
      "亭亭立荷叶，万碧含露唾。",
      "四围垂柳枝，随风任颠簸。",
      "中有屋数椽，周遭不为大。",
      "罗山峙其西，丰湖绕其左。",
      "关门不见山，凿穴叠石作。",
      "前檐乡䆉稏，后屋旋水磨。",
      "扶筇朝看花，入夜不一坐。",
      "亭午垂湘帘，倦便枕书卧。",
      "偕妇说家常，呼儿问书课。",
      "敲门剥啄声，时有老农过。",
      "君看此屋中，非他正是我。",
      "行移家具来，坐待邻里贺。"
    ]
  },
  {
    "id": "adcfe4dbb6a380007c206655e840971c",
    "title": "游丰湖",
    "authorName": "黄遵宪",
    "authorId": "adcfe4dbb6a380007385db9a73e0f748",
    "dynasty": "清",
    "content": [
      "斜阳照空林，徘徊未忍去。",
      "多恋究多累，掉头未可住。",
      "我生二十年，初受尘垢污。",
      "家计竭中乾，俗状作先驱。",
      "飞鸟求枝楼，三匝方绕树。",
      "大海泛浮萍，归根定何处？",
      "渺茫发大愿，天意肯轻付。",
      "况今千里来，担簦期一遇。",
      "行锁矮屋中，蒸甑热毒注。",
      "密如营窠蜂，困似涸辙鲋。",
      "走雷转肠鸣，渴水乞沫呴。",
      "谁能出尘世，一脱束缚苦？",
      "回头望此湖，万顷迷烟雾。",
      "梦魂时一游，且记湖边路。"
    ]
  },
  {
    "id": "adcfe4dbb6a380009739614ab9bb620d",
    "title": "杂感",
    "authorName": "黄遵宪",
    "authorId": "adcfe4dbb6a380007385db9a73e0f748",
    "dynasty": "清",
    "content": [
      "少小诵《诗》、《书》，开卷动龃龉。古文与今言，旷若设疆圉。",
      "竟如置重译，象胥通蛮语。父师递流转，惯习忘其故。",
      "我生千载后，语音杂伧楚。今日六经在，笔削出邹鲁。",
      "欲读古人书，须识古语古。唐宋诸大儒，粉粉作笺注。",
      "每将后人心，探索到三五。性天古所无，器物目未睹。",
      "妄言足欺人，数典既忘祖。燕相说郢书，越人戴章甫。",
      "多歧道益亡，举烛乃笔误。"
    ]
  },
  {
    "id": "adcfe4dbb6a380009739614a6bf585f2",
    "title": "杂感",
    "authorName": "黄遵宪",
    "authorId": "adcfe4dbb6a380007385db9a73e0f748",
    "dynasty": "清",
    "content": [
      "大块凿混沌，浑浑旋大圜。",
      "隶首不能算，知有几万年？",
      "羲轩造书契，今始岁五千。",
      "以我视后人，若居三代先。",
      "俗儒好尊古，日日故纸研。",
      "六经字所无，不敢入诗篇。",
      "古人弃糟粕，见之口流涎。",
      "沿习甘剽盗，妄造丛罪愆。",
      "黄土同抟人，今古何愚贤？",
      "即今忽已古，断自何代前？",
      "明窗敞流离，高炉热香烟。",
      "左陈端溪砚，右列薛涛笺。",
      "我手写我口，古岂能拘牵。",
      "即今流俗语，我若登简编。",
      "五千年后人，惊为古斓斑。"
    ]
  },
  {
    "id": "adcfe4dbb6a380009739614adc7009a3",
    "title": "杂感",
    "authorName": "黄遵宪",
    "authorId": "adcfe4dbb6a380007385db9a73e0f748",
    "dynasty": "清",
    "content": [
      "造字鬼夜哭，所以示悲悯。",
      "众生殉文字，蚩蚩一何蠢！",
      "可怜古文人，日夕雕肝肾。",
      "俪语配华叶，单词画蚯蚓。",
      "古近辨诗体，长短成曲引。",
      "洎乎制义兴，卷轴车连轸。",
      "常恐后人体，变态犹未尽。",
      "吁嗟东京后，世苶文益振。",
      "文胜失则弱，体竭势已窘。",
      "后有王者兴，张纲维贤俊。",
      "决不以文章，此语吾敢信。",
      "但念废弃后，巧拙同泯泯。",
      "欲求覆酱瓿，已难拾灰烬。",
      "我今展卷吟，徒使后人哂。"
    ]
  },
  {
    "id": "adcfe4dbb6a380009739614a7af21dc6",
    "title": "杂感",
    "authorName": "黄遵宪",
    "authorId": "adcfe4dbb6a380007385db9a73e0f748",
    "dynasty": "清",
    "content": [
      "周公作《礼乐》，谓矫世弊害。秦皇焚《诗》、《书》，乃使民聋瞆。",
      "宋祖设书馆，以礼罗措大。吁嗟制艺兴，今亦五百载。",
      "世儒习固然，老死不知悔。精力疲丹铅，虚荣逐冠盖。",
      "劳劳数行中，鼎鼎百年内。束发受书始，即已缚杻械。",
      "英雄尽人彀，帝王心始快。岂知流寇乱，翻出耰锄辈。",
      "诵经贼不避，清谈兵既溃。儒生用口击，国势几中殆。",
      "从古祸患来，每在思虑外。三代学校亡，空使人材坏。"
    ]
  },
  {
    "id": "adcfe4dbb6a380009739614aba08d4e8",
    "title": "杂感",
    "authorName": "黄遵宪",
    "authorId": "adcfe4dbb6a380007385db9a73e0f748",
    "dynasty": "清",
    "content": [
      "谓开明经科，所得学究耳。谓开制策科，亦祇策士气。",
      "谓开词赋科，浮华益无耻。持较今世文，未易遽轩轾。",
      "隋唐制科后，变法屡兴废。同以文章名，均之等废契。",
      "譬如探筹策，亦可得茂异。狗《曲》出何经，驴券书博士。",
      "所用非所习，祇以丛骂詈。亦有高材生，各自矜爪觜。",
      "袒汉夸考据，媚宋争义理。彼此互是非，是非均一鄙。",
      "茫茫宇宙间，万事等儿戏。作诗一长吟，聊用自娱喜。"
    ]
  },
  {
    "id": "adcfe4dbb6a380007f680aacefcee69a",
    "title": "铁汉楼歌",
    "authorName": "黄遵宪",
    "authorId": "adcfe4dbb6a380007385db9a73e0f748",
    "dynasty": "清",
    "content": [
      "淫云漠漠山有无，登城四望遥踟蹰。",
      "颓垣败瓦不可踏，劫灰昏黑堆城隅。",
      "剜苔剔苏觅碑读，字缺半亦形模糊。",
      "公无遗像有精气，恍惚左右神风趋。",
      "忆公秉政宣仁日，自许稷契君唐虞。",
      "英名卓卓惊殿虎，辣手赫赫锄城狐。",
      "同文狱起事一变，先生遂尔南驰驱。",
      "洞庭寒夜走蛟蜃，潇湘清画啼猩鼯。",
      "臣心万折必东去，一生九死长征途。",
      "岂知章蔡恨未雪，谓臣虽死犹馀辜。",
      "如飞判使暗挟刃，来取逐客寒头颅。",
      "梅州太守亦义士，告语先生声呜呜。",
      "先生湛然色不变，崛强故态犹狂奴。",
      "有朋諈诿细料理，对客酣饮仍歌呼。",
      "呜呼先生真铁汉，品题不愧眉山苏。",
      "一楼高插北城角，中有七尺先生躯。",
      "铁石心肠永不变，腾腾剑气光湛卢。",
      "荔丹蕉黄并罗列，无有远迩群南膜。",
      "军书忽报寇氛炽，官民空巷争逃逋。",
      "先生独坐北楼北，双眼炯炯张虬须。",
      "跳梁小鼠敢肆恶，公然裂毁无完肤。",
      "迩来雕瘵渐苏息，无人收拾前规模。",
      "东坡已往仲谋死，起人忠义谁匡扶？",
      "金狄摩挲事如昨，铅水清泪流已枯。",
      "我来凭吊空恻怆，呀呀屋上啼寒乌。"
    ]
  },
  {
    "id": "adcfe4dbb6a38000c671b63a0682da8e",
    "title": "和周朗山琨见赠之作",
    "authorName": "黄遵宪",
    "authorId": "adcfe4dbb6a380007385db9a73e0f748",
    "dynasty": "清",
    "content": [
      "噫嘻乎儒生读书不识羞。动夸虎头燕颔径取万户侯。",
      "万户侯耳岂足道。乌知今日裨瀛大海还有大九州。",
      "贱子生长南方陬。少年寂寂车前驺。当时乳虎气食牛。众作蝉噪嗤噍啁。",
      "小技虫雕羞刻镂。中间离乱逢百忧。红尘蔽天森戈矛。我时上马看吴钩。",
      "呜呼不能用吾谋。驹伏辕下鹰在鞲。看人貂蝉出兜鍪。幡然一笑先生休。",
      "矢人为矢辀人辀。兰台漆书吾箕裘。且呼古人相绸缪。打头屋小歌声遒。",
      "亦手帖括吟咿嚘。时文国小原莒邹。要知假道途必由。习为谐媚为便柔。",
      "招摇过布希急售。盗窃名器为奸偷。平生所耻差效尤。谤伤争来撼树蜉。",
      "非笑亦有枪榆鸠。立志不肯随沈浮。一齐足敌众楚咻。皇皇使者来轩輶。",
      "玄珠出水黝然幽。珊瑚入纲枝相樛。不才如宽亦兼收。一头放出千人稠。",
      "其旁一客为马周。炯炯秋水横双眸。谓生此文无匹逑。即此已卜公侯仇。",
      "噫嘻吾文原哑呕。公竟许我海与丘。感公知已泪一流。以公才气命不犹。",
      "文不璜佩鸣琅璆。武不龙虎张旌斿。时时酒酣摩蒯缑。萧条此意将白头。",
      "至今不愿为闲鸥。乘风犹来海上游。海波正寒风飕飕。中有蝮蛇从鸧鹙。",
      "盲云怪雨无停留。老蛟欲泣潜鱼忧。何物小魅不匿瘦。公然与龙为仇仇。",
      "苍梧回首云正愁。公从仙人来十洲。公其为龙求蟠虬。左揖洪崖右浮丘。",
      "招邀群策同力戮。号召百簇相聚谋。铁锁重使支祁囚。赤文绿字光油油。",
      "重铭瑶宫修琼楼。呜呼此愿何时酬！"
    ]
  },
  {
    "id": "adcfe4dbb6a380009de88b5d894fe870",
    "title": "庚午中秋夜始识罗少珊文仲于矮屋中遂偕诗五共登明远楼看月少珊有诗作此追和时癸酉孟秋也",
    "authorName": "黄遵宪",
    "authorId": "adcfe4dbb6a380007385db9a73e0f748",
    "dynasty": "清",
    "content": [
      "万蚕食叶蚕声酣，三条红烛光炎炎。忽然大声出邻屋，偷窥有客掀襽衫。",
      "狂吟高歌彻屋瓦，两日虎视方眈眈。此人岂容交臂失，闯然握手惊雄谈。",
      "问名识是将家子，《金版》、《玉匮》素所谙。是时发策问兵事，胸中武库胥包含。",
      "我方掀帘促膝坐，昂头有月来屋檐。此人此月此楼岂可负此夕，辄邀吾友同追探。",
      "巍巍明远楼，高插南斗南。钲声鼓声宵戒严，我来不避官吏嫌。",
      "蹑衣径上梯百尺，凭栏要到塔七尖。天风吹衣怕飞去，汝我左右相扶搀。",
      "织云四卷天不夜，空中商悬圆明蟾。沈沈矮屋万行瓦，昨者煮海今堆盐。",
      "回头却望望东海，蒙蒙烟气团蔚蓝。其馀人家亿万户，水波不动澄空潭。",
      "三更夜深风露重，下士万蚁齐黑酣。大千世界共此月，今夕只照人两三。",
      "虽然无肴无酒不得谋一醉，犹有惊人好句同掀髯。",
      "别来此月几圆缺，三人两地同观瞻。匆匆三年忽已过，秋风重磨旧剑镡。",
      "羊城相见执手笑，追述往事言呢喃。男儿竟作可怜虫，等此蓄缩缠窠蚕。",
      "少珊少珊我且与汝共登越王之高台，白云往来驾两骖。",
      "试寻黄屋左纛旧霸业，阴符发箧温韬钤。不然泛舟南海南，乘风破浪张长帆。",
      "要借五十犗铒钓此臣鳌去，刳腹脔肉供口馋。使君于此自不凡，何苦徒作风月谈。",
      "要搏扶摇羊角直上九万里，埋头破屋心非甘！噫嘻乎，埋头破屋心非甘！"
    ]
  },
  {
    "id": "adcfe4dbb6a3800018d0e65f0ce86ec5",
    "title": "寄四弟",
    "authorName": "黄遵宪",
    "authorId": "adcfe4dbb6a380007385db9a73e0f748",
    "dynasty": "清",
    "content": [
      "雏雁毛羽成，各各南北飞。",
      "与君为兄弟，义兼友与师。",
      "师严或伤和，肝鬲君所知。",
      "阶前百尺桐，浓绿侵须眉。",
      "树根两坐石，一平一嵚崎。",
      "我坐拾落叶，君立攀高枝。",
      "此读彼吟哦，形影常相随。",
      "有时隔屋语，亦复穴壁窥。",
      "当时忘此乐，亦已乐不疲。",
      "人生欢聚时，何知苦别离。"
    ]
  },
  {
    "id": "adcfe4dbb6a3800018d0e65f36124d7e",
    "title": "寄四弟",
    "authorName": "黄遵宪",
    "authorId": "adcfe4dbb6a380007385db9a73e0f748",
    "dynasty": "清",
    "content": [
      "匏瓜系不食，壮夫是所羞。",
      "出门望长安，远在天尽头。",
      "贡士亲署名，行作万里游。",
      "念此当乘离，恩情日绸缪。",
      "今年槐花黄，挂帆来广州。",
      "亦谓此恨浅，待我过深秋。",
      "秋风亦已过，别恨终悠悠。",
      "欲归不得归，飘蓬迹沈浮。",
      "登高插茱萸，重阳风飕飕。",
      "以汝异乡思，知我游子忧。",
      "千里远相隔，已恨归滞留。",
      "何况万里别，益以十年愁。"
    ]
  },
  {
    "id": "adcfe4dbb6a3800097947f3598ddf36d",
    "title": "狂歌示胡二晓岑曦",
    "authorName": "黄遵宪",
    "authorId": "adcfe4dbb6a380007385db9a73e0f748",
    "dynasty": "清",
    "content": [
      "飞鸟不若笯凤，游鳞不若豢龙。虚誉不若疑谤，速拙不苦缓工。",
      "高台落日多悲风，我剑子剑弓子弓。与子拍手青云中，但须塞耳甘耳聋。",
      "苍蝇营营无万数，下士大笑声滃滃。"
    ]
  },
  {
    "id": "adcfe4dbb6a380000f3e397bb29ef351",
    "title": "乌之珠歌",
    "authorName": "黄遵宪",
    "authorId": "adcfe4dbb6a380007385db9a73e0f748",
    "dynasty": "清",
    "content": [
      "北风雨雪门不开，景山暂作金粟堆。黄竹歌停八骏杳，一马鸣诉悲风哀。",
      "北马远自流沙至，铁花满身黑云被。将军甫奏天马徕，雄姿已有凌云意。",
      "凤臆麟身人未知，内官频促黄门试。天颜一顾喜出群，便入天闲登上驷。",
      "春郊三月杨柳丝，九衢夹道飞龙旗。卧瓜吾仗引金钺，霓幢羽葆随黄麾。",
      "乌皮靴声地橐橐，龙纹盖影云迟迟。十五善射作前导，亲王贝勒相追随。",
      "中一天人御飞鞚，蹑电追风尘不动。黄鞯朱氎𨫂金鞍，顾影不鸣更矜宠。",
      "路旁遥指衣黄人，侧睐龙媒神亦悚。沙平风软四蹄轻，不闻人声惟马声。",
      "银花佩帉露黄带，红绒结顶飘朱缨。少年天子万民看，望尘不及人皆惊。",
      "銮仪校尉独惆怅，轻车步辇空随行。从官争费千金产，苦索飞龙求上选。",
      "奚官善相阿敦调，有此神骏无此稳。一朝忽泣天花雨，日惨云冥愁楚楚。",
      "都是攀髯不逮人，并鲜慰情胜无女。万花溅泪柳愁含，御床不扫空垂帘。",
      "六宫共抱苍梧痛，万国还惊白奈簪。多时不见宫中驾，一马悲嘶夜复夜。",
      "自蒙拂试众人惊，奚啻黄金长声价。青丝络头伏道旁，反因受宠丛讥骂。",
      "何如死殉待昭陵，风雨灵旗驰石马。先皇御宇十三年，金床玉几少晏眠。",
      "黄巾甫平白帽扰，战马每岁从周旋。望骓礼拜木兰返，十年往事犹目前。",
      "中兴未集弓剑閟，岂独此马哀呼天。即今兵革犹未息，群胡化鬼扰西域。",
      "王师出关万虎貔，众马从人同杀贼。汝独一死报君恩，吁嗟龙性固难测。",
      "乌珠乌珠努力肯饱食，谅汝立功能报国！"
    ]
  },
  {
    "id": "adcfe4dbb6a38000b11700091c34998e",
    "title": "田横岛",
    "authorName": "黄遵宪",
    "authorId": "adcfe4dbb6a380007385db9a73e0f748",
    "dynasty": "清",
    "content": [
      "生王头，死士垄，一毛轻等丘山重。臣头百里走见王，王自趋前头不动。",
      "五百人头共一丘，人人视头问赘疣，背面事仇头亦羞。",
      "横来横来大者王小者侯，臣戴头来王勿忧。呜呼死士垄，乃为生王头！"
    ]
  },
  {
    "id": "adcfe4dbb6a38000a94b46adcb2b1939",
    "title": "福州大水行同张樵野丈荫桓龚霭人丈易图作",
    "authorName": "黄遵宪",
    "authorId": "adcfe4dbb6a380007385db9a73e0f748",
    "dynasty": "清",
    "content": [
      "黑风吹海海夜立，倏忽平地生波涛。",
      "囊沙拥水门急闭，飞浪已越城墙高。",
      "漂庐拔木无万数，安得江揵淮阳包。",
      "众头攒动乍出没，欲葬无椁栖无巢。",
      "攀崖绿壁幸脱死，饥肠雷吼鸣嗷嗷。",
      "中丞视氏犹已溺，急起冒突挥露桡。",
      "鸱鸮毁室商救子，鱼鳖满城资渡桥。",
      "况闻移粟苏喘息，自雍及绛来千艘。",
      "流离琐尾得安宅，无复登屋声三号。",
      "天灾流行国代有，难得官长劳民劳。",
      "海疆东南正多事，水从西来纷童谣。",
      "曲突徙薪广恩泽，愿亟靖海安天骄。"
    ]
  },
  {
    "id": "adcfe4dbb6a380006669fa44517cd1d1",
    "title": "述怀再呈霭人樵野丈",
    "authorName": "黄遵宪",
    "authorId": "adcfe4dbb6a380007385db9a73e0f748",
    "dynasty": "清",
    "content": [
      "呜呼制艺兴，今盖六百年。宋、元始萌蘖，明制皇朝沿。",
      "十八房一行，群蚁趋附膻。诸书束高阁，所习唯兔园。",
      "古今昏不知，各各张空拳。士天一息气，奄奄殊可怜。",
      "黼黻承平时，无贤幸无奸。小丑一窃发，外患粉钩连。",
      "但辨口击贼，天下同拘挛。祖宗养士恩，几费大官钱。",
      "徒积汗牛文，焉用扶危颠？到此法不变，终难兴英贤。",
      "中兴名世者，岂不出其间。"
    ]
  },
  {
    "id": "adcfe4dbb6a380006669fa446c551f72",
    "title": "述怀再呈霭人樵野丈",
    "authorName": "黄遵宪",
    "authorId": "adcfe4dbb6a380007385db9a73e0f748",
    "dynasty": "清",
    "content": [
      "汉家耀武功，累叶在西北。车书四万里，候尉三重译。",
      "物腐虫蠢生，月盈詹诸蚀。鼠盗忽窃发，犬戎敢相逼。",
      "惜哉臣年少，不及出报国。中兴六月师，群阴归殄灭。",
      "臣虎臣方叔，持节布威德。如何他人睡，犹鼾卧榻侧？",
      "白气十丈长，狼星影未匿。群狐舞天山，尊者阿古柏。",
      "公与秦、晋盟，隐若树一敌。王师昨出关，军容黑如墨。",
      "狺狺桀犬吠，尚迟有苗格。东南鬼侯来，昼伏夜伺隙。",
      "含沙射人影，鬼蜮不可测。虎威狐辄假，鸱视鼠每吓。",
      "今年问周鼎，明年索赵璧。恫疑与虚喝，悉索无不力。",
      "荡荡王道平，如行入荆棘。普天同王臣，咸愿修矛戟。",
      "荷戈当一兵，吾亦从杀贼。"
    ]
  },
  {
    "id": "adcfe4dbb6a380006669fa4422934944",
    "title": "述怀再呈霭人樵野丈",
    "authorName": "黄遵宪",
    "authorId": "adcfe4dbb6a380007385db9a73e0f748",
    "dynasty": "清",
    "content": [
      "两汉举贤良，六朝贵门第。设科不分目，我清重进士。",
      "孔、孟生今日，必就有司试。岂能无斧柯，皇皇行仁义。",
      "宪也少年时，谓芥拾青紫。五岳填心胸，往往矜爪嘴。",
      "三战复三北，马齿加长矣！破剑短后衣，年年来侮耻。",
      "下争鸡鹜食，担囊走千里。时时发狂疾，痛洒忧天泪。",
      "群书杂然陈，所志非所事。枘凿殊方圆，如何可尝试？",
      "今上元二年，诏书下黄纸。帝曰尔诸生，尔其应大比。",
      "纷纷白袍集，臣亦出载贽。既不莘野耕，又难漆雕仕。",
      "龙门虽则高，舍此何位置。抡才国所重，得第亲亦喜。",
      "绕床夜起舞，何以为臣子？"
    ]
  },
  {
    "id": "adcfe4dbb6a380006e0707f2d9c2cfdd",
    "title": "西乡星歌",
    "authorName": "黄遵宪",
    "authorId": "adcfe4dbb6a380007385db9a73e0f748",
    "dynasty": "清",
    "content": [
      "人不能容此嵚崎磊落之身，天尚与之发扬蹈厉之精神。",
      "除旧布新识君意，烂烂一星光射人。人人惊呼伯有至，昨为天盗今为厉。",
      "海上才停妖鸟鸣，天边尚露神龙尾。神龙本自西海来，蹈海不死招魂回。",
      "当时帝星拥虚位，披发上诉九天阊阖呼不开。尊王攘夷平生志，联翩三杰同时起。",
      "锦旗遥指东八州，手缚名王献天子。河鼓一将监众军，中宫匡卫罗藩臣。",
      "此时赤手同捧日，上有一人戴旒冕，是为日神之子天帝孙。",
      "下有八十三州地，满城旭彩辉红轮。乾坤整顿兵气息，光华复旦歌维新。",
      "无端忽唱征韩议，汝辈媕阿难计事。参商水火不相能，拂衣大笑吾归矣。",
      "归来落拓不得志，牵狗都门日游戏。鼻端出火耳后风，指天画地时聚议。",
      "夜半拊床欲为帝，奋梃大呼投袂起。将军要问政府罪，胡驱吾辈置死地？",
      "三千万众我同胞，忍令绞血输血税。死于饥寒死于苛政死于暴客等一死，徒死何如举大计。",
      "一时啸聚八千人，各负长刀短铳至。赤囊传警举国惊，守险力扼熊本城。",
      "雷池一步不得过，天纲所际难逃生。十二万军同日死，呜呼大星遂陨地！",
      "将军之头走千里，将军之身分五体。聚骨成山血作川，噫气为风泪如雨。",
      "此外喑呜叱咤之声势，化为妖云为沴气。骑箕一星复归来，狼角光芒耀天际。",
      "吁嗟乎，丈夫不能留芳千百世，尚能贻臭亿万载。",
      "生非柱国死非阎罗王，犹欲齰血书经化作魔王扰世界。",
      "英雄万事期一快，不复区区计成败。长星劝汝酒一杯，一世之雄旷世才。"
    ]
  },
  {
    "id": "adcfe4dbb6a38000ebf242f244b47c8d",
    "title": "石川鸿齐英偕僧来谒张副使误谓为僧鸿齐作诗自辩余赋此以解嘲",
    "authorName": "黄遵宪",
    "authorId": "adcfe4dbb6a380007385db9a73e0f748",
    "dynasty": "清",
    "content": [
      "谓僧为官非秃鹙，谓官为僧非沐猴。",
      "为官为僧无不可，呼马应马牛应牛。",
      "先生昨者杖策至，两三老衲共联袂。",
      "宽衣博袖将毋同，只少袈裟念珠耳。",
      "师丹固非老善忘，鲁侯亦岂儒为戏。",
      "知公迹僧心亦僧，不复拘拘皮相士。",
      "先生闻当喜欲狂，自辩非僧太迂泥。",
      "但论普度一切心，安识转轮三世事。",
      "吾闻先达曾戏言，莫如为僧乐且便。",
      "世间快意十八九，只恨酒色须逃禅。",
      "入宫有妻案有肉，弃冠便作飞行仙。",
      "昨者大邦布令甲，宗门无用守戒法。",
      "周妻何肉两无忌，朝过屠门夕拥妾。",
      "佛如有知亦欢喜，重愿东来度僧牒。",
      "溯从佛法初来东，稻目以后争信崇。",
      "造经千卷塔七级，赐衣百袭粟万钟。",
      "帝王亦称三宝奴，上皇尊号多僧徒。",
      "七道百国输正税，民膏民血供浮屠。",
      "将军柄政十数世，争挽强弓不识字。",
      "斯文一脉比传灯，亦赖儒僧延不坠。",
      "西方菩萨东沙门，天上地下我独尊。",
      "尊君为僧固君福，急掩君口听我言。",
      "九方何必分黄骊，两兔安能辨雄雌。",
      "鸿飞宁记雪泥迹，马耳且任东风吹。"
    ]
  },
  {
    "id": "adcfe4dbb6a38000d459b80d7e68624c",
    "title": "樱花歌",
    "authorName": "黄遵宪",
    "authorId": "adcfe4dbb6a380007385db9a73e0f748",
    "dynasty": "清",
    "content": [
      "鸧金宝鞍金盘陀，螺钿漆盒携叵罗。伞张胡蝶衣哆啰，此呼奥姑彼檀那。",
      "一花一树来婆娑，坐者行者口吟哦。攀者折者手挼莎，来者去者肩相摩。",
      "墨江泼绿水微波，万花掩映江之沱。倾城看花奈花何，人人同唱樱花歌。",
      "道旁老人三嗟咨，菊花虽好不如葵。即今游客多于鲫，未及将军全盛时。",
      "将军主政国尚武，源蹶平颠纷斗虎。德川累世柔服人，渐变战场成乐土。",
      "将军好花兼好游，每岁看花载箫鼓。三百诸侯各质孥，争费黄金教歌舞。",
      "千金万金营香巢，花光照海影如潮。游侠聚作萃渊薮，真仙亦迷脂夜妖。",
      "合歌万叶写白纻，缠头每树悬红绡。七月张灯九月舞，一年最好推花朝。",
      "嗔云吹雾花无数，一条锦绣游人路。明明楼阁倚空虚，玲珑忽见花千树。",
      "花开别县移花来，花落千丁载花去。十日之游举国狂，岁岁欢虞朝复暮。",
      "承平以来二百年，不闻鼙鼓闻管弦。呼作花王齐下拜，至夸神国尊如天。",
      "当时海外波涛涌，龙鬼佛天都震恐。欧西诸大日逞强，渐剪黑奴及黄种。",
      "芙蓉毒雾海漫漫，我自闭关眠不动。一朝轮舶炮声来，惊破看花众人梦。",
      "我闻《桃花源》，洞口云迷离，人间汉魏了不知。又闻净土落花深四寸，每读《华严经》卷神为痴。",
      "拈花再拜开耶姬，上告丰苇原国天尊人皇百神祇。",
      "仍愿丸泥封关再闭一千载，天雨新好花，长是看花时。"
    ]
  },
  {
    "id": "adcfe4dbb6a3800067f255cbb3fd1397",
    "title": "陆军官学校开校礼成赋呈有栖川炽仁亲王",
    "authorName": "黄遵宪",
    "authorId": "adcfe4dbb6a380007385db9a73e0f748",
    "dynasty": "清",
    "content": [
      "为将不知兵，是谓卒予敌。",
      "不教驱之战，岂能出以律。",
      "桓文节制师，苏张纵横策。",
      "制胜非有他，所贵在练习。",
      "日本二千年，本以武立国。",
      "幕府值季世，犬戎迭相逼。",
      "贤豪争勤王，蔚成中兴辟。",
      "环顾五部洲，沧海不可隔。",
      "函关一丸泥，势难复闭壁。",
      "勇夫且重闭，岂曰偃兵革。",
      "天孙茅缠槊，高丽铁铸的。",
      "古岂无利器，今合借他石。",
      "近年欧罗巴，兵法盖无匹。",
      "广轮四海图，上下千年籍。",
      "择长以为师，悉命译人译。",
      "广厦千万间，多士宅尔宅。",
      "群萃而州处，乃受观摩益。",
      "使指固藉臂，伏足固藉翼。",
      "得一良将才，胜百连城璧。",
      "是日营门开，军容茶火赫。",
      "贤王代临雍，客卿咸就席。",
      "组练简一千，距跃习三百。",
      "拐马熟连环，飞炮鸣霹雳。",
      "亦有轻气球，凌风腾千尺。",
      "准人兴相扑，馀技及刺击。",
      "粲粲西人服，竦立咸屏息。",
      "王告汝多士，勖哉宜勉力！",
      "刃当摩厉须，锥乃脱颖出。",
      "千日可不用，竞惕在朝夕。",
      "王告汝多士，豺虎在有北。",
      "养汝民脂膏，为民出锋镝。",
      "汝能捍城民，俾汝公侯伯。",
      "我士曰唯唯，拜手受诏敕。",
      "使者睹兹礼，欢忻目屡拭。",
      "念余捧载书，相见藉玉帛。",
      "同在亚细亚，自昔邻封辑。",
      "譬若辅车依，譬若掎角立。",
      "所恃各富强，乃能相辅弼。",
      "同类争奋兴，外侮自潜匿。",
      "解甲歌太平，传之千万亿。"
    ]
  },
  {
    "id": "adcfe4dbb6a3800065320f3b38aa3beb",
    "title": "感事三首",
    "authorName": "黄遵宪",
    "authorId": "adcfe4dbb6a380007385db9a73e0f748",
    "dynasty": "清",
    "content": [
      "酌君以葡萄千斛之酒，赠君以玫瑰连理之花。饱君以波罗径尺之果，饮君以天竺小团之茶。",
      "处君以琉璃层累之屋，乘君以通幰四望之车。送君以金丝压袖之服，延君以锦幔围墙之家。",
      "红氍贴地灯耀壁，今夕大会来无遮。褰裳携手双双至，仙之人兮粉如麻。",
      "绣衣曳地过七尺，白羽覆髻腾三叉。襜褕乍解双臂袒，旁缀缨络中宝珈。",
      "细腰亭亭媚杨柳，窄靴簇簇团莲华。膳夫中庭献湩乳，乐人阶下鸣鼓笳。",
      "诸天人龙尽来集，来自天汉通银槎。衣裳阑斑语言杂，康乐和亲欢不哗。",
      "问我何为独不乐，侧身东望三咨嗟？"
    ]
  },
  {
    "id": "adcfe4dbb6a3800065320f3bd872c2c1",
    "title": "感事三首",
    "authorName": "黄遵宪",
    "authorId": "adcfe4dbb6a380007385db9a73e0f748",
    "dynasty": "清",
    "content": [
      "吾闻弇州西有西极国，积苏累块杳无极。又闻昆仑山高万余里，增城九重天尺咫。",
      "此皆钧天帝所都，聚窟亦属神仙徒。元洲长洲本幻渺，丹水赤水疑有无。",
      "又闻西方大秦国，远轶南海波斯胡。水晶作柱夜光络，绣缕织罽黄金涂。",
      "犁靬干善眩虽略妄，张骞凿空原非诬。谈天足徵邹子说，《盖地》亦列王母图。",
      "东西隔绝旷千载，列国崛兴强百倍。道通南徼仍识途，舟绕大郎竟超海。",
      "衣裳之会继兵车，跂行蠕动同一家。穆满辙迹所不到，今者联翩来乘槎。",
      "吁嗟乎，芒芒九有古禹域，南北东西尽戎狄。岂知七万余里大九洲，竟有二千年来诸大国。"
    ]
  },
  {
    "id": "adcfe4dbb6a3800065320f3b9cbd3f8f",
    "title": "感事三首",
    "authorName": "黄遵宪",
    "authorId": "adcfe4dbb6a380007385db9a73e0f748",
    "dynasty": "清",
    "content": [
      "地球浑浑周八极，天设区域限西北。绳行沙度不可涉，黑风况畏罗杀国。",
      "咄哉远人来叩关，凿地忽通西南蛮。贾胡竟到印度海，师船还越大浪山。",
      "婆罗苏禄吾南土，从此汉阳咸人楚。长蛇封豕恣并吞，喁喁鹣鲽来无路。",
      "可仑比亚尤人豪，搜索大地如追逃。裹粮三月指西发，极目所际惟波涛。",
      "行行匝月粮且罄，舟人欲杀鬼夜号。忽然大陆出平地，一钓手得十五鳌。",
      "即今美洲十数国，有地万里民千忆。世人已识地球圆，更探增冰南北极。",
      "精卫终偿填海志，巨灵竟有擘山力。华严楼阁虽则奇，沧海桑田究难测。",
      "堂堂大国称支那，文物久冠亚细亚。流沙被德广所及，却特威远蔑以加。",
      "宋明诸儒骛虚论，徒诩汉大夸皇华。谬言要荒不足论，鸟知壤地交犬牙。",
      "鄂罗英法联翩起，四邻逼处环相伺。着鞭空让他人先，卧榻一任旁侧睡。",
      "古今事变奇至此，彼己不知宁勿耻。持被入直刺刺语不休，劝君一骋四方志。"
    ]
  },
  {
    "id": "adcfe4dbb6a38000f7a19d5e103e2388",
    "title": "登巴黎铁塔",
    "authorName": "黄遵宪",
    "authorId": "adcfe4dbb6a380007385db9a73e0f748",
    "dynasty": "清",
    "content": [
      "拔地崛然起，崚嶒矗百丈。",
      "自非假羽翼，孰能蹑履上？",
      "高标悬金针，四维挂铁网。",
      "下竖五丈旗，可容千人帐。",
      "石础森开张，露阙屹相向。",
      "游人企足看，已惊眼界创。",
      "悬车倏上腾，乍闻辘轳响。",
      "人已不翼飞，迥出空虚上。",
      "并世无二尊，独立绝依傍。",
      "即居最下层，高已莫能抗。",
      "苍苍覆大圜，森芒列万象。",
      "呼吸通帝座，疑可通肸蚃。",
      "自天下至地，俯察不复仰。",
      "但恨目力穷，更无外物障。",
      "离离画方罫，万顷开沃壤。",
      "微茫一线遥，千里走河广。",
      "宫阙与城垒，一气作苍莽。",
      "不辨牛马人，沙虫纷扰攘。",
      "我从下界来，小大顿变相。",
      "未知天眼窥，么么作何状？",
      "北风冰海来，秋气何飒爽。",
      "海西数点烟，英伦郁相望。",
      "缅昔百年役，裂地争霸王。",
      "驱民入锋镝，倾国竭府帑。",
      "其后拿破仑，盖世气无两。",
      "胜尊天单于，败作降王长。",
      "欧洲古战场，好胜不相让。",
      "即今正六帝，各负天下壮。",
      "等是蛮触争，纷纷校得丧。",
      "嗟我稊米身，尪弱不自量。",
      "一览小天下，五洲如在掌。",
      "既登绝顶高，更作凌风想。",
      "何时御气游，乘球恣来往。",
      "扶摇九万里，一笑吾其傥。"
    ]
  },
  {
    "id": "adcfe4dbb6a38000428c44fd8f452951",
    "title": "以莲菊桃杂供一瓶作歌",
    "authorName": "黄遵宪",
    "authorId": "adcfe4dbb6a380007385db9a73e0f748",
    "dynasty": "清",
    "content": [
      "南斗在北海西流，春非我春秋非秋。人言今日是新岁，百花烂熳堆案头。",
      "主人三载蛮夷长，足遍五洲多异想。且将本领管群花，一瓶海水同供养。",
      "莲花衣白菊花黄，夭桃侧侍添红妆。双花并头一在手，叶叶相对花相当。",
      "浓如栴檀和众香，灿如云锦粉五色。华如宝衣陈七市，美如琼浆合天食。",
      "如竞笳鼓调筝琶，蕃汉龟兹乐一律。如天雨花花满身，合仙佛魔同一室。",
      "如招海客通商船，黄白黑种同一国。一花惊喜初相见，四千余岁甫识面。",
      "一花自顾远自猜，万里绝域我能来。一花退立如局缩，人太孤高我惭俗。",
      "一花傲睨如居居，了更妩媚非粗疏。有时背面互猜忌，非我族类心必异。",
      "有时并肩相爱怜，得成眷属都有缘。有时低眉若饮泣，偏是同根煎太急。",
      "有时仰首翻踌躇，欲去非种谁能锄。有时俯水瞋不语，谁滋他族来逼处。",
      "有时微笑临春风，来者不拒何不容。众花照影影一样，曾无人相无我相。",
      "传语天下万万花，但是同种均一家。古言猗傩花无知，听人位置无差池。",
      "我今安排花愿否，拈花笑索花点首。花不能言我饶舌，花神汝莫生分别。",
      "唐人本自善唐花，或者并使兰花梅花一齐发。飙轮来往如电过，不日便可归支那。",
      "此瓶不干花不萎，不必少见多怪如橐驼。地球南北倘倒转，赤道逼人寒署变。",
      "尔时五羊仙城化作海上山，亦有四时之花开满悬。",
      "即今种花术益工，移枝接叶争天功。安知莲不变桃桃不变为菊，迥黄转绿谁能穷？",
      "化工造物先造质，控搏众质亦多术。安知夺胎换骨无金丹，不使此莲此菊此桃万亿化身合为一。",
      "众生后果本前因，汝花未必原花身。动物植物轮回作生死，安知人不变花花不变为人。",
      "六十四质亦么么，我身离合无不可。质有时坏神永存，安知我不变花花不变为我。",
      "千秋万岁魂有知，此花此我相追随。待到汝花将我供瓶时，远愿对花一读今我诗。"
    ]
  },
  {
    "id": "adcfe4dbb6a38000876116b4d4e6ea1b",
    "title": "番客篇",
    "authorName": "黄遵宪",
    "authorId": "adcfe4dbb6a380007385db9a73e0f748",
    "dynasty": "清",
    "content": [
      "山鸡爱舞镜，海燕贪栖梁。众鸟各自飞，无处无鸳鸯。",
      "今日大富人，新赋新婚行。插门桃柳枝，叶叶何相当。",
      "垂红结彩球，绯绯数尺长。上书大夫第，照耀门楣光。",
      "中庭寿星相，新𥮕供中央。隐囊班丝细，坐褥棋局方。",
      "两旁螺钿椅，有如两翼张。丹楹缀锦联，掩映蛎粉墙。",
      "某某再拜贺，其语多吉祥。中悬剥风板，动摇时低昂。",
      "遍地红藤簟，泼眠先生凉。地隔衬蒐白，水纹铺流黄。",
      "深深竹丝帘，内藏合欢床。局脚福寿字，点画皆银镶。",
      "蚊帱挂碧绡，犀毗堆红箱。旁室铜澡盆，满储七香汤。",
      "四壁垂流苏，碎镜随风扬。华灯千百枝，遍绕曲曲廊。",
      "庭下众乐人，西乐尤铿锵。高张梵字谱，指挥抑复扬。",
      "弇口铜洞箫，芦哨吹如簧。此乃故乡音，过耳音难忘。",
      "蕃乐细腰鼓，手拍声镗镗。喇叭与毕栗，骤听似无腔。",
      "诸乐杂沓作，引客来登堂。白人絜妇来，手携花盈筐。",
      "鼻端撑眼镜，碧眼深汪汪。裹头波斯胡，贪饮如渴羌。",
      "蚩蚩巫来由，肉袒亲牵羊。余皆闽粤人，到此均同乡。",
      "嘻嘻妇女笑，入门道胜常。蕃身与汉身，均学时世妆。",
      "涂身百花露，影过壁亦香。洗面去丹粉，露足非白霜。",
      "当胸黄亚姑，作作腾光芒。沓沓靸履声，偕来每双双。",
      "红男并绿女，个个明月珰。单衫缠白叠，尖履拖红帮。",
      "垂垂赤灵符，滟滟琲交珰。一冠攒百宝，论价难为偿。",
      "簇新好装束，争来看新郎。头上珊瑚顶，碎片将玉镶。",
      "背后红丝绦，交辫成文章。新制绀绫絓，衣补亦宝装。",
      "平头鹅顶靴，学步工趋跄。今行亲迎礼，吉日复辰良。",
      "前导青罗伞，后引绛节幢。驾车四骝马，一色紫丝缰。",
      "薄纱宫灯样，白画照路旁。海笛和云锣，八鸾鸣玱玱。",
      "帕首立候人，白鹭遥相望。到门爆竹声，群童喜欲狂。",
      "两三戴花媪，捧出新嫁娘。举手露约指，如枣真金钢。",
      "一钚五百万，两钚千万强。腰悬同心镜，衬以紫荷囊。",
      "盘金作绲带，旋绕九回肠。上下笼统衫，强分名衣裳。",
      "平生不著袜，今段破天荒。明珠编成履，千琲当丝纕。",
      "车轮曳踵行，蛮婢相扶将。丹书悬红纸，麒麟与凤凰。",
      "一双龙纹烛，华焰光煌煌。第一拜天地，第二礼尊嫜。",
      "后复交互拜，于飞燕颉颃。其他学敛纴，事事容仪庄。",
      "拍手齐欢呼，相送入洞房。此时箫鼓声，已闻歌鲦鲿。",
      "点心嚼月饼，饤座堆冰糖。啖蔗过蔗尾，剖瓜馀瓜襄。",
      "流连与波罗，争以果为粮。赤足络绎来，大盘芦膻芗。",
      "穿花串鱼鲊，薄纸批牛肪。今日良宴会，使我攒眉尝。",
      "食物十八品，强半和椒姜。引手各搏饭，有粳有黄粱。",
      "蒲桃百瓶酒，破碎用斗量。呼么复喝六，拇战声琅琅。",
      "频黎小海瓯，举白屡十觞。既醉又饱腹，出看戏舞场。",
      "影戏粉牵丝，幻人巧寻橦。蓝衫调鲍老，玉瞳辉文康。",
      "蹋鞠肩背飞，迅若惊凫翔。白打唱《回波》，引杖相击撞。",
      "金吾今驰禁，赌钱亦无妨。初投升官图，意取富贵昌。",
      "意钱十数人，相聚捉迷藏。到手十贯索，冈利各筹防。",
      "名为叶子戏，均为钱神忙。醉呼解酲酒，渴取冰齿浆。",
      "饮酪拣灌顶，烹茶试头网。吹烟出烟叶，消食分槟榔。",
      "旧藏淡巴菰，其味如詹唐。倾壶挑鼻烟，来自大西洋。",
      "一灯阿芙蓉，吹气何芬芳。分光然石油，次第辉银釭。",
      "入夜有火戏，语客留徜徉。行坐粉聚散，笑谈呼汝卬。",
      "中一蒜发叟，就我深浅商。指问座上客，脚色能具详。",
      "上头衣白人，渔海业打桨。大风吹南来，布帆幸无恙。",
      "初操牛头船，旁岸走近港。今有数十轮，大海恣来往。",
      "银多恐飞去，龙圜束万镪。多年甲必丹，早推蛮夷长。",
      "左边黑色儿，乃翁久开矿。宝山空手回，失得不足偿。",
      "忽然见斗锡，真乃无尽藏。有如穷秀才，得意挂金榜。",
      "沈沈积青曾，未知若干丈。百万一紫标，多少聚钱缿。",
      "曷鼻土色人，此乃吾乡党。南方宜草木，所种尽沃壤。",
      "椰子树千行，丁香花四放。豆蔻与胡椒，岁岁收丰穰。",
      "一亩值十钟，往往过所望。担粪纵馀臭，马牛用谷量。",
      "利市得三倍，何异承天贶。右坐团团面，实具富者相。",
      "初来锥也无，此地甫草创。海旁占一席，露处辟榛莽。",
      "蜃气嘘楼台，渐次铲叠嶂。黄金准土价，今竟成闾巷。",
      "有如千户侯，列地称霸王。善知服食方，百味作供养。",
      "闻有小妻三，轮流搔背痒。长颈猕猴面，此物信巨驵。",
      "自从缚马足，到处设鱼网。夥颐典衣库，值十不一当。",
      "一饮生讼狱，谁敢倾家酿？搜索遍筐箧，推敲到盆盎。",
      "自煎婴粟膏，载土从芒砀。鸡洎窃更鹜，颠倒多奇想。",
      "龙断兼赝鼎，巧夺等劫掠。积钱千百万，适足供送葬。",
      "君看末座客，挥扇气抗爽。此人巧心计，自负如葛亮。",
      "千里封鲊羹，绝域通枸酱。积著与均输，洞悉万物状。",
      "锦绣离云爵，妙能揣时尚。长袖善新舞，胡卢弃旧样。",
      "千帆复万箱，百货来交广。遂与西域贾，逐利争衰旺。",
      "即今论家资，问富过中上。凡我化外人，从来奉正朔。",
      "披衣襟在胸，剃发辫垂索。是皆满洲装，何曾蛮服著。",
      "初生设汤饼，及死备棺椁。祀神烛四照，宴宾酒三酌。",
      "凡百丧祭礼，高曾传矩彟。风水讲龙砂，卦卜用龟灼。",
      "相法学《麻衣》，推命本《硌碌》。礼俗概从同，口述仅大略。",
      "千金中人产，咸欲得封爵。今年燕晋饥，捐输颇踊跃。",
      "溯从华海来，大抵出闽骆。当我鼻祖初，无异五丁凿。",
      "传世五六叶，略如华覆萼。富贵归故乡，比骑扬州鹤。",
      "岂不念家山，无奈乡人薄。一闻番客归，探囊直启錀。",
      "西邻方责言，东市又相斮。亲戚恣欺凌，鬼神助咀嚼。",
      "曾有和兰客，携归百囊橐。眈眈虎视者，伸手不能攫。",
      "诬以通番罪，公然论首恶。国初海禁严，立意比驱鳄。",
      "借端累无辜，此事实大错。事隔百余年，闻之尚骇愕。",
      "谁肯跨海归，走就烹人镬？言者袂掩面，泪点已雨落。",
      "满堂杂悲欢，环听咸唯诺。到此气惨伤，笳鼓歇不作。",
      "橐橐拍板声，犹如痛呼謈。道咸通商来，虽有分明约。",
      "流转四方人，何曾一字著。堂堂天朝语，祇以供戏谑。",
      "譬彼犹太人，无国足安托？鼯鼠苦无能，橐驼苦无角。",
      "同族敢异心，颇奈国势弱。虽则有室家，一家付飘泊。",
      "仓颉鸟兽迹，竟似畏海若。一丁亦不识，况复操笔削。",
      "若论祛卢字，此方实庄岳。能通左行文，千人仅一鹗。",
      "此外回回经，等诸古浑噩。不如无目人，引手善扪摸。",
      "西人习南音，有谱比合乐。孩童亦能识，识则夸学博。",
      "识字亦安用，蕃汉两弃却。愚公传子孙，痴绝谁能药？",
      "近来出洋众，更如水赴壑。南洋数十岛，到处便插脚。",
      "他人殖民地，日见版图廓。华民三百万，反为丛驱雀。",
      "螟蛉不抚子，犬羊且无鞟。此闻欧澳美，日将黄种虐。",
      "向来寄生民，注籍今各各。周官说保富，番地应设学。",
      "谁能招岛民，回来就城郭？群携妻子归，共唱太平乐。"
    ]
  },
  {
    "id": "adcfe4dbb6a3800086ba4cc293d28821",
    "title": "悲平壤",
    "authorName": "黄遵宪",
    "authorId": "adcfe4dbb6a380007385db9a73e0f748",
    "dynasty": "清",
    "content": [
      "黑云蓖山山突兀，俯瞰一城炮齐发。",
      "火光所到雷䃔䃧，肉雨腾飞飞血红。",
      "翠翎鹤顶城头堕，一将仓皇马革裹。",
      "天跳地踔哭声悲，南城早已悬降旗。",
      "三十六计莫如走，人马奔腾相践蹂。",
      "驱之驱之速出城，尾追翻闻饿鸱声。",
      "大东喜舞小东怨，每每倒戈飞暗箭。",
      "长矛短剑磨铁枪，不堪狼藉委道旁。",
      "一夕狂驰三百里，敌军便渡鸭绿水。",
      "一将囚拘一将诛，万五千人作降奴。"
    ]
  },
  {
    "id": "adcfe4dbb6a38000162d2cae2451459d",
    "title": "东沟行",
    "authorName": "黄遵宪",
    "authorId": "adcfe4dbb6a380007385db9a73e0f748",
    "dynasty": "清",
    "content": [
      "蒙蒙北来黑烟起，将台传令敌来矣，神龙分行尾衔尾。",
      "倭来倭来渐趋前，绵绵翼翼一字连，倏忽旋转成浑圆。",
      "我军瞭敌遽飞炮，一弹轰雷百人扫，一弹星流药不爆。",
      "敌军四面来环攻，使船使马旋如风，万弹如锥争凿空。",
      "地炉煮海海波涌，海鸟绝飞伏蛟恐，人声鼓声噤不动。",
      "漫漫昏黑飞劫灰，两军各挟攻船雷，模糊不辨莫敢来。",
      "此船桅折彼釜破，万亿金钱分雨堕，入水化水火化火。",
      "火光激水水能飞，红日西斜无还时，两军各唱绕歌归。",
      "从此华船匿不出，人言船坚不如疾，有器无人终委敌。"
    ]
  },
  {
    "id": "adcfe4dbb6a380001e08f9d2fdeb21f8",
    "title": "哀旅顺",
    "authorName": "黄遵宪",
    "authorId": "adcfe4dbb6a380007385db9a73e0f748",
    "dynasty": "清",
    "content": [
      "海水一泓烟九点，壮哉此地实天险。",
      "炮台屹立如虎阚，红衣大将威望俨。",
      "下有深池列钜舰，晴天雷轰夜电闪。",
      "最高峰头纵远览，龙旗百丈迎风飐。",
      "长城万里此为堑，鲸鹏相摩图一啖。",
      "昂头侧睨视眈眈，伸手欲攫终不敢。",
      "谓海可填山易撼，万鬼聚谋无此胆。",
      "一朝瓦解成劫灰，闻道敌军蹈背来！"
    ]
  },
  {
    "id": "adcfe4dbb6a38000214f62f661656bc9",
    "title": "哭威海",
    "authorName": "黄遵宪",
    "authorId": "adcfe4dbb6a380007385db9a73e0f748",
    "dynasty": "清",
    "content": [
      "台南北，若唇齿。口东西，若首尾。刘公岛，中间峙。嗟铁围，薄福龙。",
      "龙偃屈，盘之中。海与陆，不相容。敌未来，路已穷。敌之来，又来攻。",
      "敌大来，先拊背。荣成摧，齐师溃。南门开，犬不吠。金作台，须臾废。",
      "万钧炮，弃则那！炮击船，我奈何！船资故，力犹可。炮资故，我杀我。",
      "危乎危，北山嘴。距南台，不尺咫。十里墙，薄如纸。李公睡，戴公死。",
      "寇深矣，事急矣！麾海军，急上台。雷轰轰，化为灰。山号跳，海惊猜。",
      "击者谁，我实来。南复北，台乌有。船孑孑，东西口。天大雪，雷忽发。",
      "船藃裂，龙见血。鬼夜哭，船又覆。地日蹙，龙局缩。坏者撞，伤者斗。",
      "破者沈，逃者走。噫吁戏，海陆军。人力合，我力分。如蠖屈，不得伸。",
      "如斗鸡，不能群。毛中虫，自戕身。丝不治，丝愈棼。火不战，火自焚。",
      "遁无地，谋无人。天盖高，天不闻。四援绝，莫能救。即能救，谁死守？",
      "炮未毁，人之咎。船幸存，付谁某？十重甲，颜何厚！海漫漫，风浩浩。",
      "龙之旗，望杳杳。大小李，愁绝倒。岿然存，刘公岛。"
    ]
  },
  {
    "id": "adcfe4dbb6a38000591ef6cebce5bc39",
    "title": "乙未二月二十七日公祭沈文肃公祠",
    "authorName": "黄遵宪",
    "authorId": "adcfe4dbb6a380007385db9a73e0f748",
    "dynasty": "清",
    "content": [
      "管弦合沓钟鼓喧，左炉右鼎腾香烟。翩然被发乘云下，知公未遂神龙蟠。",
      "凭阑东望大江去，旁通闽海百由延。增城赤嵌矗弧岛，下有膏沃千良田。",
      "柘浆茶荈作银气，红尘四合城郭阗。生番攫人食人肉，侧有饿虎贪垂涎。",
      "当时倭奴轶我界，公统王师居中权。大官媕婀主和议，公唾谓不值一钱。",
      "侧闻近者议输币，乃竭水衡倾铜山。南门管轮东流柱，摇摇竟如风旌悬。",
      "流求两属忽改县，举族北辕王东迁。公言尺寸不许让，兴灭继绝兼保藩。",
      "毡裘大长议分岛，公尚摇手谓不然。岂期舐糠遂及米，神州亦竟污腥膻。",
      "巍峨钜舰古未有，凿破混沌成方圆。《考工》作记智述物，云房石栈相钩连。",
      "后来汉帜成一队，椎轮笔路推公先。病中呢喃造铁甲，欲聚众铁城三边。",
      "东沟一战炮雷震，轰轰洞击七札穿。人船兵甲各糜化，虫沙万数鱼鳖千。",
      "威海刘岛据坚要，漆城孰上池难填。蝝息蜷伏不敢出，如引铁锁封喉咽。",
      "天骄横肆地险失，坐令蚍蚁咸无援。曹蜍李志奄奄气，仰求敌国垂哀怜。",
      "言为众生乞生命，手书降表黄龙笺。恐公闻此气山涌，妄语诡公船犹全。",
      "就中邓林二死士，躬蹈烈火沈重渊。愿公遣使携葆羽，垂手接引援上天。",
      "金戈铁马英灵在，倘藉神力旋坤乾。吁嗟公去十六载，今日何月时何年！",
      "捧觞再拜席未散，又闻奔命囊书传。"
    ]
  },
  {
    "id": "adcfe4dbb6a3800091eec75bd7917881",
    "title": "为同年吴德潚寿其母夫人",
    "authorName": "黄遵宪",
    "authorId": "adcfe4dbb6a380007385db9a73e0f748",
    "dynasty": "清",
    "content": [
      "郁郁龙象山，松柏森苍苍。中有丹山鸟，哀鸣复回翔。",
      "树下即方池，池旁多鸳鸯。封缸有美酒，罗列东西厢。",
      "新妇厨下来，徐徐捧羹汤。长孙华花冠，幼孙明月珰。",
      "再拜拜寿母，愿母举一觞。呼潇汝来前，未言泪盈眶。",
      "瞿瞿心目中，曷尝须臾忘！汝父初闻丧，星奔去澄江。",
      "露宿衣难斯，雨泣铃郎当。沈沈永宁城，凄风摇阴房。",
      "切脉雰乱丝，背面欹空床。病名我不知，何由知医方？",
      "回头看我面，眼语诸儿郎。复指白衣冠，当作收敛装。",
      "汝时口啖饼，学哭嬉柩旁。为汝换锦袍，随兄爇炉香。",
      "朝发沪州头，丹旐魂飞扬。暮宿巴江尾，白鸡鸣悽怆。",
      "体夫詈重棺，骑奴嘲空囊。家有垂白母，犹待儿治丧。",
      "遥遥二千里，如何到家乡？明年汝兄归，捧棺交汝兄。",
      "逝者遂已矣，存者称未亡。我今七十三，忽忽四十霜。",
      "食梅难得甜，啖蔗难得浆。何图见孙曾，驩笑同此堂。",
      "潇也奉母言，手书告其朋。同年黄遵宪，曾历各海邦。",
      "西俗重妇女，安居如天堂。一簪值十万，一衣百万强。",
      "登楼客持裾，试马夫引缰。梦中不识役，矧乃身手当。",
      "虽则同女身，苦乐何参商？吁嗟三代后，女学将毋忘。",
      "执业只箕帚，论功惟酒浆。所托或寒微，持身备嫔嫱。",
      "拳拳事女君，缩缩足循墙。人权绌已甚，世情习为常。",
      "周婆欲制礼，胡儿惟有娘。将此语人人，人人疑荒唐。",
      "人生于父母，犹戴日月光。同是鞠育恩，谁能忍分张？",
      "当时黔蜀交，塞道嗥豺狼。驱儿就兄学，虎口儿勿惊。",
      "黄巾动地来，捉人锁琅珰。弃家匿深山，视盎无宿粮。",
      "蜀姜与蜀锦，殷勤远寄将。口书勉儿学，儿学毋怠荒。",
      "山中多黄檗，甘苦母自尝。母苦儿则知，不知母何望？",
      "潇今富学行，非母曷有成。斯实备父德，岂徒慰姑嫜。",
      "作妇甘卑屈，为亲宜显扬。显扬万分一，恩义终难详。",
      "盘龙恭人诰，雕螭节孝坊。悠悠《鹿鸣》诗，并坐歌笙簧。",
      "歌我《述德篇》，彤管何芬芳。持谢有母人，念兹永勿忘！"
    ]
  },
  {
    "id": "adcfe4dbb6a38000d00d6d7b1f810dd1",
    "title": "降将军歌",
    "authorName": "黄遵宪",
    "authorId": "adcfe4dbb6a380007385db9a73e0f748",
    "dynasty": "清",
    "content": [
      "冲围一舸来如飞。众军属目停鼓鼙。船头立者持降旗。",
      "都护遣我来致词。我军力竭势不支。零丁绝岛危乎危。",
      "龟鳖小竖何能为。岛中残卒皆疮痍。其馀鬼妻兵家儿。",
      "锅底无饭枷无衣。纥干冻雀寒复饥。六千人命悬如丝。",
      "我今死战彼安归。此岛如城海如池。横排各舰珠累累。",
      "有炮百尊枪千枝。亦有弹药如山齐。全军旗鼓我所司。",
      "本愿两军争雄雌。化为沙虫为肉糜。与船存亡死不辞。",
      "今日悉索供指麾。乃为生命求恩慈。指天为正天鉴之。",
      "中将许诺信不欺。诘朝便为受降期。两军雷动欢声驰。",
      "燐青月黑阴风吹。鬼伯催促不得迟。浓薰芙蓉倾深卮。",
      "前者阖棺后与尸。一将两翼三参随。两军雨泣咸惊疑。",
      "已降复死死为谁？可怜将军归骨时。白幡飘飘丹旐垂。",
      "中一丁字悬高桅。回视龙旗无孑遗。海波索索悲风悲。",
      "悲复悲！噫噫噫！"
    ]
  },
  {
    "id": "adcfe4dbb6a380000f9cfb10c9bfd6e3",
    "title": "台湾行",
    "authorName": "黄遵宪",
    "authorId": "adcfe4dbb6a380007385db9a73e0f748",
    "dynasty": "清",
    "content": [
      "城头逢逢雷大鼓。苍天苍天泪如雨。倭人竟割台湾去。",
      "当初版图人天府。天威远及日出处。我高我曾我祖父。",
      "艾杀蓬蒿来此土。糖霜茗雪千亿树。岁课金钱无万数。",
      "天胡弃我天何怒。取我脂膏供仇虏。眈眈无厌彼硕鼠。",
      "民则何辜罹此苦？亡秦者谁三户楚。何况闽粤百万户。",
      "成败利钝非所睹。人人效死誓死拒。万众一心谁敢侮。",
      "一声拔剑起击柱。今日之事无他语。有不从者手刃汝。",
      "堂堂蓝旗立黄虎。倾城拥观空巷舞。黄金斗大印系组。",
      "直将总统呼巡抚。今日之政民为主。台南台北固吾圉。",
      "不许雷池越一步。海城五月风怒号。飞来金翅三百艘。",
      "追逐巨舰来如潮。前者上岸雄虎彪。后者夺关飞猿猱。",
      "村田之铳备前刀。当軏披靡血杵漂。神焦鬼烂城门烧。",
      "谁与战守谁能逃？一轮红日当空高。千家白旗随风飘。",
      "搢绅耆老相招邀。夹跪道旁俯折腰。红缨竹冠盘锦条。",
      "青丝辫发垂云髾。跪捧银盘茶与糕。绿沈之瓜紫蒲桃。",
      "将军远来无乃劳？降民敬为将军导。将军曰来呼汝曹。",
      "汝我黄种原同胞。延平郡王人中豪。实辟此土来分茅。",
      "今日还我天所教。国家仁圣如唐尧。抚汝育汝殊黎苗。",
      "安汝家室毋譊譊。将军徐行尘不嚣。万马入城风萧萧。",
      "呜呼将军非天骄。王师威德无不包。我辈生死将军操。",
      "敢不归依明圣朝。噫嚱吁，悲乎哉！汝全台。昨何忠勇今何怯。",
      "万事反覆随转睫。平时战守无豫备。曰忠曰义何所恃？"
    ]
  },
  {
    "id": "adcfe4dbb6a38000093205423e8b813c",
    "title": "度辽将军歌",
    "authorName": "黄遵宪",
    "authorId": "adcfe4dbb6a380007385db9a73e0f748",
    "dynasty": "清",
    "content": [
      "闻鸡夜半投袂起，檄告东人我来矣。此行领取万户侯，岂谓区区不余畀。",
      "将军慷慨来度辽，挥鞭跃马夸人豪。平时蒐集得汉印，今作将印悬在腰。",
      "将军乡者曾乘传，高下句骊踪迹遍。铜柱铭功白马盟，邻国传闻犹胆颤。",
      "自从弭节驻鸡林，所部精兵皆百炼。人言骨相应封侯，恨不遇时逢一战。",
      "雄关巍峨高插天，雪花如掌春风颠。岁朝大会召诸将，铜炉银烛围红毡。",
      "酒酣举白再行酒，拔刀亲割生彘肩。自言平生习枪法，炼目炼臂十五年。",
      "目光紫电闪不动，袒臂示客如铁坚。淮河将帅巾帼耳，萧娘吕姥殊可怜。",
      "看余上马快杀贼，左盘右辟谁当前？鸭绿之江碧蹄馆，坐令万里销烽烟。",
      "坐中黄曾大手笔，为我勒碑铭燕然。么么鼠子乃敢尔，是何鸡狗何虫豸？",
      "会逢天幸遽贪功，它它籍籍来赴死。能降免死跪此牌，敢抗颜行聊一试。",
      "待彼三战三北馀，试我七纵七擒计。两军相接战甫交，纷纷鸟散空营逃。",
      "弃冠脱剑无人惜，只幸腰间印未失。将军终是察吏才，湘中一官复归来。",
      "八千子弟半摧折，白衣迎拜悲风哀。幕僚步卒皆云散，将军归来犹善饭。",
      "平章古玉图鼎钟，搜箧价犹值千万。闻道铜山东向倾，愿以区区当芹献。",
      "藉充几币少补偿，毁家报国臣所愿。燕云北望尤愤多，时出汉印三摩挲。",
      "忽忆《辽东浪死歌》，印兮印兮奈尔何！"
    ]
  },
  {
    "id": "adcfe4dbb6a38000fca06af75b830b62",
    "title": "玄武湖歌和龙松岑",
    "authorName": "黄遵宪",
    "authorId": "adcfe4dbb6a380007385db9a73e0f748",
    "dynasty": "清",
    "content": [
      "大江滚滚流日夜，降幡屡竖石头下。别有苍茫一片湖，山势周遭湖不打。",
      "湖光十里擎风荷，游人竞说安乐窝。船头箫管驴背酒，吴娘楚客时经过。",
      "城南暑郁蒸如瓮，汗雨横流湿衣缝。笳鼓欣停战伐声，篷船合作清凉梦。",
      "一客新自天边来，一客卧起丛书堆。承平公子交章伯，酒龙诗虎争崔嵬。",
      "天风浩浩三万里，吹我犯斗星槎回。河山不异风景好，今者不乐何为哉？",
      "江城明媚雨新霁，菱叶莲蓬送香气。井阑莫问燕支山，钟声尚认鸡鸣埭。",
      "闲闲十亩逍遥游，莽莽六朝兴废事。珠楼绮阁未渠央，青盖黄龙奈何帝。",
      "盛衰漫唱《百年歌》，哀乐且图今日醉。酒波光溢金叵罗，银鲈锦鸭甘芳多。",
      "强颜作欢赞眉饮，茫茫对此如愁何。夕阳映郭空波明，柳丝漾绿芦芽青。",
      "平生旧游在吾眼，仿佛上野湖心亭。美酒肥牛酣大嚼，头冠腰箭恣欢谑。",
      "遥想将军渡海归，相从凯唱从军乐。"
    ]
  },
  {
    "id": "adcfe4dbb6a3800097c104304caabc66",
    "title": "寄女",
    "authorName": "黄遵宪",
    "authorId": "adcfe4dbb6a380007385db9a73e0f748",
    "dynasty": "清",
    "content": [
      "团团鸡子黄，滟滟花猪肉。",
      "双鸡日馈洎，毋许窍更鹜。",
      "饭蒸粳稻香，酒泼葡萄绿。",
      "庖丁日解牛，碎切煮烂熟。",
      "吹沫成白波，碾尘积红曲。",
      "罨以自然鼎，浓过留香粥。",
      "我日啜此汁，十载未餍足。",
      "勿告而翁知，知之恐眉䠞。",
      "牛旁侍阎罗，黄金狞四目。",
      "云欲取屠人，横叉入地狱。",
      "佛自爱众生，我自食天禄。",
      "嗟予患疟后，负风几欲伏。",
      "计臂小半分，量腰剩一束。",
      "两颊旋深涡，而今渐平复。",
      "须白一二茎，双鬓尚垂绿。",
      "朝朝软饱后，行行扪余腹。",
      "寄汝近时影，祝我他时福。"
    ]
  },
  {
    "id": "adcfe4dbb6a3800097c10430a10f51dc",
    "title": "寄女",
    "authorName": "黄遵宪",
    "authorId": "adcfe4dbb6a380007385db9a73e0f748",
    "dynasty": "清",
    "content": [
      "江南二三月，夹道花争妍。",
      "谁家女如云，各各扶婢肩。",
      "碧罗湖水媚，茜纱秋云娟。",
      "就中最骄诩，绣罗双行缠。",
      "一裙覆百金，一袜看千钱。",
      "婷婷复袅袅，织步殊可怜。",
      "笑谓蛮方人，半是赤足仙。",
      "新样尖头鞋，略仿浮海船。",
      "上绣千鸳鸯，下刺十丈莲。",
      "指船大如许，伸脚笑欲颠。",
      "汝辈闻此语，当引扇障颜。",
      "父母谁不慈，忍将人雕镌。",
      "幸未一缸泪，买此双拘攀。",
      "迩闻西方人，设会同禁烟。",
      "意欲保天足，未忍伤人权。",
      "吁嗟复吁嗟，作俑今千年。"
    ]
  },
  {
    "id": "adcfe4dbb6a3800097c104309bfb50b7",
    "title": "寄女",
    "authorName": "黄遵宪",
    "authorId": "adcfe4dbb6a380007385db9a73e0f748",
    "dynasty": "清",
    "content": [
      "宝塔高十层，巍峨天主堂。",
      "蹇人欲上天，引手能扶将。",
      "指挥十字架，闪闪碧眼光。",
      "土人手执棰，驱之如虎狼。",
      "苏州大都会，新辟通商场。",
      "蜃气嘘作楼，马鬣化为墙。",
      "行有女欧丝，条条出空桑。",
      "载我金钱去，百帆复千箱。",
      "我奉大府檄，奔走吴之江。",
      "一月三往来，往来趁夜航。",
      "彼酋领事官，时时从商量。",
      "喜则轩眉笑，怒或虬髯张。",
      "岂免斗唇舌，时复摅肝肠。",
      "世人别颜色，或白亦或黄。",
      "黑奴汝所知，汝曾至南荒。",
      "昔有女王国，曾封亲魏王。",
      "文身易断发，鳞介被冠裳。",
      "自我竖降幡，亦附强国强。",
      "汝弟捧地球，手指海中央。",
      "区区黑子大，胡为战则赢？",
      "汝母口诵经，佛国今何方？",
      "如何伏魔者，怒目无金刚？",
      "聪明汝胜母，书付汝参详。",
      "慎勿给人看，看则疑荒唐。"
    ]
  },
  {
    "id": "adcfe4dbb6a380000933c6771456397e",
    "title": "感怀呈樵野尚书丈即用话别图灵字韵",
    "authorName": "黄遵宪",
    "authorId": "adcfe4dbb6a380007385db9a73e0f748",
    "dynasty": "清",
    "content": [
      "海南巨鳄顽不灵，非人非鬼绝睹聆。",
      "诎彊弥隙百无策，罔两铸鼎谁能铭？",
      "方今五洲犹户庭，云帆飙舰来不停。",
      "海波漫漫盘不掩，天阙荡荡门无扃。",
      "突然太行扼井陉，欲上无梯驰无軨。",
      "守门狺狺黑犬吠，传书杳杳飞鸾青。",
      "背盟绝客出何经，更索钜岛屯飞舲。",
      "蛙蛤相呼祇取闹，蛟螭攫人先染腥。",
      "我生遇合如径廷，累百感心万劳形。",
      "西逾万里大漠绝，东居三年蒙雨零。",
      "于今忽作闭口瓶，焚香依佛书锁厅。",
      "平生踪迹默自数，将南忽北飘浮萍。",
      "故乡梅花今已馨，在山泉水催我听。",
      "归携片石问君平，客槎奈犯牵牛星。"
    ]
  },
  {
    "id": "adcfe4dbb6a380003466980e2f8ff15e",
    "title": "放歌用前韵",
    "authorName": "黄遵宪",
    "authorId": "adcfe4dbb6a380007385db9a73e0f748",
    "dynasty": "清",
    "content": [
      "归来归来兮穷鬼舍我揶揄鬼不灵，我目无睹耳无聆。",
      "迷阳迷阳伤吾足，岂能绝漠渡碛远勒《燕然铭》。平生履海如户庭，风轮逐地驰不停。",
      "忽然凤皇受诒鸩告绝，百灵闭门门昼扃。行趋太行越井陉，莫緤马兮朝展軨。",
      "攀云观日俯视众山小，复走江南江北饱看青山青。",
      "不然痛饮读《骚经》，望衡九面浮湘舲。秋风袅袅一叶渡江去，金焦山下下探水窟蛟龙腥。",
      "噫吁乎，穷边瓯脱多王廷，尚有五岳留真形。我乡我土大有好山水，犹能令我颜丹鬓绿不复齿发嗟凋零。",
      "肩囊腰剑手钵瓶，归来归来兮左楼右阁中有旋马厅。",
      "二松五柳四围杂桃李，坐看风中飞絮波中萍。寒梅着花幽兰馨，《小山》《招隐》君其听。",
      "归来归来兮菜香饭熟茶馀睡觉独自语，京华北望恋恋北斗星。"
    ]
  },
  {
    "id": "adcfe4dbb6a380009af1cf1d209924c3",
    "title": "题樵野丈运甓齐话别图",
    "authorName": "黄遵宪",
    "authorId": "adcfe4dbb6a380007385db9a73e0f748",
    "dynasty": "清",
    "content": [
      "四海复四海，九州更九州。既逾海西极，尚非天尽头。",
      "今之墨利坚，佛说牛贺洲。通商五十载，聚众千百俦。",
      "金椎南北道，铁耜东西畴。世族庾氏庾，专门辀人辀。",
      "吉莫制革履，蒙戎缝旃裘。下至洒削技，亦挟瓦墁售。",
      "人人辇金归，金山高瓯窭。初辟合众国，布告东诸侯。",
      "红黄黑白种，万族咸井收。无端画禹迹，不使隙地留。",
      "争食哄鸡虫，别味殊薰莸。横下逐客令，相率合力勠。",
      "丸泥封函关，划道分鸿沟。欲使越地舟，同歌箜国篌。",
      "公时秉英簜，御侮持干掫。逆阪善转丸，密室工藏彄。",
      "谓有百金产，当免南冠囚。凿山通蚕丛，筑台高环榴。",
      "拔帜已归汉，右袒翻为刘。岂图五丁力，竟招众楚咻。",
      "华言造蜚语，越调腾怨讴。我时居京都，逢人说因由。",
      "恨不后车从，参预前箸筹。逮公唱刀环，我复随轩輶。",
      "契阔六七载，烟波杳悠悠。忽然地轴翻，东海嗟横流。",
      "黄尘滚滚来，蔽天森戈矛。辽东十万家，血染红髑髅。",
      "何物掉尾鲸，公然与龙仇。中有枳首蛇，飞飞从鸧鹙。",
      "盲云杂怪雨，波寒风飕飕。鲂鱮戒出入，蛟螭互蟠蟉。",
      "公复探虎穴，径驱车前驺。丝辔闇无华，云旌惨垂旒。",
      "谓我识涂马，召我来咨诹。檄我千里船，揖我百尺楼。",
      "战旗卷风急，腊鼓催年遒。竦立诵玺书，未语鲠在喉。",
      "皇帝问东皇，两国非寇雠。元元一家子，所愿兵革休。",
      "侧闻哀痛诏，泪珠荧双眸。何期尺一书，按剑明珠投。",
      "和戎盟已定，辟港事方稠。我奉大府檄，寻约毋效尤。",
      "夜郎挟天骄，自比黑面猴。鸮音不革响，马逸难维娄。",
      "定议法六条，未审然与不。喜公告典属，语妙言无邮。",
      "公亦定载书，气夺藩之酋。颇如云从龙，上下相应求。",
      "平生蹑公后，学步随沈浮。超擢出骖乘，误犯凌斗牛。",
      "凡公所亲历，我亦穷追搜。古称绝域使，例比谭天邹。",
      "献环诩《盖地》，折棰夸防秋。《王会》徵《职贡》，使父亲怀柔。",
      "今日渡西海，受节先包羞。紫凤短褐倒，黄龙清酒酬。",
      "与公共此役，积岁丛百尤。艰难比天险，嗟怨惟鬼谋。",
      "一灯话畴昔，累夕言咿嚘。宪也初识公，同客齐之罘。",
      "哦诗商旧学，漉酒酣新篘。抵掌当世务，时时摩蒯缑。",
      "尔时会秦赵，重狱穷共兜。吁嗟海大鱼，已如鱼中钩。",
      "尚能跋巨浪，展翼摩天游。指东覆蟠木，图南包小球。",
      "环顾四海波，依然完金瓯。即当绘图时，今亦一星周。",
      "二老话升平，一室何清幽。入门竹数竿，翠覆云油油。",
      "登盘献橙橘，绕屋围松楸。茫茫大瀛海，寸地才一沤。",
      "门前水只尺，便通浮海舟。海水绿摇天，中函今古愁。",
      "公自翔丹凤，我行从白鸥。再阅二十年，重对话绸缪。"
    ]
  },
  {
    "id": "adcfe4dbb6a38000bcb263c299e38829",
    "title": "元朱碧山银槎歌",
    "authorName": "黄遵宪",
    "authorId": "adcfe4dbb6a380007385db9a73e0f748",
    "dynasty": "清",
    "content": [
      "华灯照夜张铜荷，酒池滟滟吹白波。主人醉客出奇器，错落绝胜银颇罗。",
      "玉芒锋杀巧削楮，珊枝盘屈纷交柯。中虚龙腹深兀兀，下锐凤尾飞莎莎。",
      "滑稽满注妙能转，浑脱安稳平不颇。拍浮淩波舞白鸟，蜿蜒张翅旋丹螺。",
      "槎头有人五铢服，挟书傲睨颜微酡。蓬莱三山在台盏，靴尖一趯时来过。",
      "下镌至正壬寅字，朱华手造无差讹。吁嗟大元起漠北，灭国五十挥天戈。",
      "大瓶舁酒四白象，行幕鸣鼓千明驼。珠盘玉瓮鸦鹘石，万邦琛赆来求和。",
      "使星任指东西极，亦饮白鹄擎金鹅。承平日久文物盛，巧工亦复高巍峨。",
      "一杯流传六百载，急觞饮我尤盆多。天乎平户覆舟后，寇来又见东海倭。",
      "玉尘百斛输不尽，黄龙十舰弃则那。绣衣使者虽四出，强颜媚敌还遭诃。",
      "即今回槎令逐客，竟隔上阑遮银河。追思虞揭作高会，朝回花底恒鸣珂。",
      "清谈定穷星宿海，欢饮应赋《天马歌》。海鸥盗去杯羽化，尚窃形似工研磨。",
      "坐观桑田几兴废，如抚铜狄三摩挲。肆工述物亦苦窳，朝官退食无委蛇。",
      "攒眉对饮长太息，银槎银槎奈尔何！"
    ]
  },
  {
    "id": "adcfe4dbb6a380006bf239996ade693e",
    "title": "南汉修慧寺千佛塔歌",
    "authorName": "黄遵宪",
    "authorId": "adcfe4dbb6a380007385db9a73e0f748",
    "dynasty": "清",
    "content": [
      "天龙不飞海蛟起，遥斥洛州为刺史。万事萧闲署大夫，仍世风流作天子。",
      "无愁天子安乐公，黄屋左纛夸豪雄。当时十国均佞佛，此国佞佛尤能工。",
      "八万四千塔何处，敕司特用乌金铸。石趺铁盖花四围，宫使沙门名列署。",
      "千家设供争饭僧，百姓烧指添然灯。一州政得如斗大，亦造窣堵高层层。",
      "此塔周围佛千位，十方弟子同瞻礼。宝林铜钟广欢缘，云华石室谁作记？",
      "坐花共数莲几枝，剔锈尚余铭百字。下言人鬼共安康，上祝国皇寿千岁。",
      "噫嘻刘氏五十年，一方岭蛋殊可怜。画地为牢聚蛇毒，杀人下酒垂蛟涎。",
      "离宫深处即地狱，铁床汤镬穷烹煎。兔丝吞骨龙作醢，诸刘遗种无一全。",
      "人人被发欲上诉，亡魂怨魄谁解冤？编玉为堂柱念四，媚川采珠人八千。",
      "垒山日输赎罪石，入城亦费导行钱。钱王媚佛善搜括，比此尚觉差安便。",
      "卖儿贴妇竭膏血，一塔岂有功德缘！尔时王此昏荒国，方诩极乐忉利天。",
      "红云张宴饱荔子，素馨如雪堆花田。朝出呼鸾引幢盖，暮归走马委珠钿。",
      "鱼英供壶甘露味，翠屏舞镜春风颠。大体双双学猪媚，微行侧侧携蟾仙。",
      "楼罗检历纵嬉戏，候窗设监酣醉眠。女巫霞裾坐决事，彼昏只倚常侍贤。",
      "自谓此乐千万岁，还丹不服贪流连。谁知执梃降王长，屈指造塔刚七年。",
      "星流雨至时事改，风轮转劫无不坏。铜壶滴漏几须臾，倏忽到今九百载。",
      "金蚕往往卖珠市，玉鱼时时出银海。康陵荒废马坟空，此塔金身岿然在。",
      "赐田补钵亦荒芜，废像模铜失光彩。人间理乱百不闻，菩萨低眉犹故态。",
      "吁嗟乎，佛虽无福亦无殃，而今宗教多荒唐。木铎广招诸弟子，白绢妄说空家乡。",
      "中西同异久积愤，一朝糜烂如蜩螗。谁人秉国竟养盗，坐引强敌侵畿疆？",
      "天魔纷扰修罗战，神兵六甲走且僵。大千破碎六种动，恐与佛国同沦亡。",
      "长安北望泪如泻，空亭徘徊夕阳下，问佛不言佛羊哑。",
      "赵佗窃号何真降，孰能保此一方者？"
    ]
  },
  {
    "id": "adcfe4dbb6a38000bb76c8f0c59a8e19",
    "title": "五禽言",
    "authorName": "黄遵宪",
    "authorId": "adcfe4dbb6a380007385db9a73e0f748",
    "dynasty": "清",
    "content": [
      "不如归去，不如归去！博劳无父鹦无母，生小零丁长艰苦，毛羽虽成不自主。",
      "归去归去，归何处？不如归去！"
    ]
  },
  {
    "id": "adcfe4dbb6a38000bb76c8f0ec0e0716",
    "title": "五禽言",
    "authorName": "黄遵宪",
    "authorId": "adcfe4dbb6a380007385db9a73e0f748",
    "dynasty": "清",
    "content": [
      "姑恶姑恶，小姑谣诼！小姑才我有间时，狞奴黠婢日助虐。",
      "十年不将雏，自叹妾命薄。作窠犹未成，亦愿受鞭扑。",
      "一意报姑恩，云何姑不乐？姑恶姑恶！"
    ]
  },
  {
    "id": "adcfe4dbb6a38000bb76c8f07a017fcc",
    "title": "五禽言",
    "authorName": "黄遵宪",
    "authorId": "adcfe4dbb6a380007385db9a73e0f748",
    "dynasty": "清",
    "content": [
      "泥滑滑，泥滑滑！北风多雨雪，十步九倾跌。前日一翼剪，昨日一臂折。",
      "阿谁肯护持，举足动牵掣。仰天欲哀鸣，口噤不敢说。",
      "回头语故雌，恐难复相活。泥滑滑！"
    ]
  },
  {
    "id": "adcfe4dbb6a38000bb76c8f0cb49e829",
    "title": "五禽言",
    "authorName": "黄遵宪",
    "authorId": "adcfe4dbb6a380007385db9a73e0f748",
    "dynasty": "清",
    "content": [
      "阿婆饼焦，阿婆饼焦！阿婆年少时，羹汤能手调。今日阿婆昏且骄，汝辈不解事，阿婆手自操。",
      "大妇来，口譊譊。小妇来，声嚣嚣。都道阿婆本领高。",
      "豆萁然尽煎太急，炙手手热惊啼号。阿婆饼焦！"
    ]
  },
  {
    "id": "adcfe4dbb6a38000bb76c8f0e4a2db78",
    "title": "五禽言",
    "authorName": "黄遵宪",
    "authorId": "adcfe4dbb6a380007385db9a73e0f748",
    "dynasty": "清",
    "content": [
      "行不得也哥哥，行不得也哥哥！黑云盖野天无河，枝摇树撼风雨多，骨肉满眼各自他。",
      "三年病损瘦到骨，还欲将身入纲罗。一身纲罗不敢惜，巢倾卵覆将奈何！",
      "行不得也哥哥！"
    ]
  },
  {
    "id": "adcfe4dbb6a3800074682aa39c0a83e6",
    "title": "三哀诗袁爽秋京卿",
    "authorName": "黄遵宪",
    "authorId": "adcfe4dbb6a380007385db9a73e0f748",
    "dynasty": "清",
    "content": [
      "土生板荡朝，非气莫能济。国家有妖孽，尤贵养正气。",
      "公官典客时，正值艰难际。初言义和拳，本出大刀会。",
      "先皇铸九鼎，早既斥魑魅。明明白莲教，遗孽传苗裔。",
      "邪述金钟罩，不过弄狡狯。宗社三百年，岂可付儿戏。",
      "继言诸大国，各有白马誓。预储大万金，始可戮一士。",
      "矧持英簜来，堂堂大国使。一客不能容，反纵瘈犬噬。",
      "问罪责主人，将以何辞对？封事两留中，痛哭再上疏。",
      "彼贼敢横行，实挟朝贵势。奈何朝廷尊，公与匪人比？",
      "盲师糊涂相，骄将偃蹇吏。掷国作孤注，作事太愦愦。",
      "速请黄钺诛，无得议视贵。幸清君侧恶，斧钺臣不避。",
      "当璧天子父，不敢为尊讳。天潢盗弄兵，语直斥王字。",
      "呜呼批鳞难，况触投鼠忌。朝衣缚下狱，众口成诟詈。",
      "白刃露霜锋，黄巾走尘骑。阿师呼大兄，红带夹道侍。",
      "欢哗杀二毛，万头相倾挤。公甫下囚车，拜问臣何罪？",
      "刑官纵马来，大骂囚无礼。岂容发口言，指天复画地。",
      "呼天声未终，滚地头已坠。恶耗四海传，何人不雨泪！",
      "识公十数年，相见軏倒屣。追述潘邓说，许我以国器。",
      "同辈六七贤，推公最强记。喜谈佛老学，语我求出世。",
      "知公真名士，不独善交艺。未知比干心，竟为直谏碎。",
      "我实知公浅，负负心内愧。马关定约后，公来谒大吏。",
      "青梅雨翛翛，煮酒论时事。公言行箧中，携有《日本志》。",
      "此书早流布，直可省岁币。我已外史达，人实高阁置。",
      "我笑不任咎，公更发深喟。今日读公疏，倘得行公意。",
      "四百五十兆，何至贻民累。不独民累祛，中国咸受惠。",
      "即彼附贼徒，亦缓须臾毙。斥公助逆人，黄泉见亦悔。",
      "苍苍天九重，今尚浮云蔽。痛公不言隐，开卷軏流涕。",
      "盗首既伏诛，知公不为厉。定为社稷忧，骑龙谒天帝。"
    ]
  },
  {
    "id": "adcfe4dbb6a3800074682aa3cdf70658",
    "title": "三哀诗袁爽秋京卿",
    "authorName": "黄遵宪",
    "authorId": "adcfe4dbb6a380007385db9a73e0f748",
    "dynasty": "清",
    "content": [
      "世界随转轮，成坏各有劫。",
      "适值倾覆时，万法不必说。",
      "以君循吏才，三年官于越。",
      "无端桴鼓鸣，伏莽寇窃发。",
      "山县斗大城，城头黑云压。",
      "纷纷彼狼心，跃跃欲猪突。",
      "君昔理常平，手曾治大猾。",
      "鸮音不能革，生性成梼杌。",
      "到此播流言，官实通贼牒。",
      "作贼兼作官，满城耳喧聒。",
      "城中西教徒，积恶鬼罗刹。",
      "闪闪苍鹰眼，磨刀咸欲杀。",
      "公知事不可，大声作瞋喝。",
      "反激蚩蚩怒，一霎尽灭裂。",
      "非无防御使，蠢蠢怯如鳖。",
      "噤不发一言，坐视民劫夺。",
      "此客甫断头，彼奴复流血。",
      "乱刃白雨点，混杀到手滑。",
      "狾犬狂号跳，奔马肆啼啮。",
      "但是县衙人，一见軏摧捽。",
      "郎当子若孙，衣破脚不袜。",
      "同寮不肯留，望门走托钵。",
      "指名遍搜牢，牵发互辫结。",
      "驱羊人屠肆，执棰尚鞭挞。",
      "天堂变地狱，肉花碎片割。",
      "同时遭茶毒，彼此造何业？",
      "君当就缚时，自知当永诀。",
      "上念我佛恩，如何得解脱？",
      "下伤我母慈，如何保生活？",
      "可怜八十母，萧条几黄发。",
      "追忆六年前，春酒寿筵设。",
      "君披宫锦袍，手执先朝笏。",
      "公瑾与伯符，同年小一月。",
      "我歌寿人曲，登堂来拜谒。",
      "孙曾六七枝，一一芝兰茁。",
      "最小耳银珰，靧面白胜雪。",
      "谁料采衣舞，回旋仅一瞥？",
      "覆巢无完卵，雏鸟鸣亦绝。",
      "闻今既半年，未悉子存殁。",
      "家人畏惊倒，相戒咸结舌。",
      "入则围红裙，出乃易墨绖。",
      "母尚倚闾望，朝夕拜菩萨。",
      "念子归何迟，此别太契阔。",
      "岂知望子台，早既堆白骨。",
      "以君精佛理，夙通一切法。",
      "明知入世事，如露如泡沫。",
      "佛力犹有尽，何况身生灭。",
      "将头临刃时，定知不惊怛。",
      "独怪耶稣教，瓣香曾未爇。",
      "如何偕教徒，一例受磨折？",
      "观君遭万变，已足空一切。",
      "只有黄鸟歌，哀吟代呜咽！"
    ]
  },
  {
    "id": "adcfe4dbb6a3800074682aa39910b47b",
    "title": "三哀诗袁爽秋京卿",
    "authorName": "黄遵宪",
    "authorId": "adcfe4dbb6a380007385db9a73e0f748",
    "dynasty": "清",
    "content": [
      "呜呼汉家厄，十世到我皇。上承六七圣，德泽遍八荒。",
      "麛裘三月政，讴歌不能忘。忽传有疾诏，遍求千金方。",
      "千人万人和，重鼓女娲簧。珠襦坐武帐，奔走何跄跄。",
      "神鹊衔果来，天女实发祥。今当尧舜朝，益宜简元良。",
      "恩赐太子衣，有心见厖凉。恻恻君弦声，晨寒哀履霜。",
      "瀛台百尺高，远隔海中央。齐东野人语，传说多荒唐。",
      "贼相与瞽师，发短心甚长。亟欲奉前星，高置中宫旁。",
      "猪王一无知，好勇徒强梁。群小争拥戴，妄夸国富强。",
      "待封狼居胥，同进万年觞。天适降神人，人人空拳张。",
      "张我虎神威，何难驱群羊。家家白莲花，满城吹迷香。",
      "直挑强邻怒，横纵国人狂。各国会师来，长驱莫敢当。",
      "遂令《春秋》笔，天王狩河阳。呜呼当此时，国势如蜩螗。",
      "东南外诸侯，亟亟宜勤王。上以肃宫禁，下以靖材枪。",
      "外以杜邻责，免索岁币偿。奈和裘蒙戎，失路迷伥伥。",
      "转令一匹夫，起为董公倡。遥闻誓群师，风云奉龙骧。",
      "多鱼忽漏言，一纲归沦亡。画虎竟不成，刲羊亦无衁。",
      "成败非所论，此志良可伤。人言秘筐中，别藏法三章。",
      "意实主民权，假托尊王纲。又言三日谷，纵兵肆跳踉。",
      "掳掠得几何，概许归橐囊。是皆莫须有，秘狱谁能详。",
      "江南群盗蒌，纷纷说连衡。倘若出此策，自毁周身防。",
      "铸铁成大错，引刀还自戕。明明勤王师，转以贼名扬。",
      "君魂果衔冤，被发诉帝乡。援枹率犀甲，号召诸国殇。",
      "请帝乘白龙，还我苍天苍。芒芒此禹域，滔滔彼汉江。",
      "君听人间谣，处处歌堂堂。"
    ]
  },
  {
    "id": "adcfe4dbb6a3800070d35db60c597857",
    "title": "和平里行和丘仲阏",
    "authorName": "黄遵宪",
    "authorId": "adcfe4dbb6a380007385db9a73e0f748",
    "dynasty": "清",
    "content": [
      "丰碑巍巍土花碧，大书和平字深刻。此乡曾驻勤王师，下马来拜文信国。",
      "澄潭小渚风不波，奇卉美箭枝交柯。手携酒壶背钓蓑，彼是文山安乐窝。",
      "日气火气蒸湿暑，人声鬼声杂风雨。身倚穷墙立园土，此乃南冠囚絷处。",
      "少日里居殊安康，中年国难多抢攘。最公一生所践履，大都惶恐滩与零丁洋。",
      "红尘蔽天走胡骑，海水群飞无立地。飘流绝岛君若臣，行在朝衣频拭泪。",
      "自从辛苦贼中来，万死一生艰险备。今夕何夕梦稍安，此身却在和平里。",
      "想见淋漓落笔时，满腔揽辔澄清志。八千子弟方募兵，欲倚即墨复齐城。",
      "有田有成众一旅，天若祚宋期中兴。摩厓上刻浯溪颂，安知不署臣结名？",
      "崖山一哭舟尽覆，公竟囚车随北征。吁嗟乎，从古未闻纯是夷虏世，剪分鹑首天何醉？",
      "拨乱无闻平贼功，劫盟莫讲和戎利。丘生丘生吾与汝，坐视金瓯缺复碎。",
      "想公驰檄召勤王，对我父老愧欲死。公魂归天在柴市，今日邻军犹设祭。",
      "矧公画日亲笔书，字字风霜留正气。孤城隐隐烟雾遮，大江溅沫飞春沙。",
      "寒山片石月来照，中有光芒非公耶？"
    ]
  },
  {
    "id": "adcfe4dbb6a3800071b6d81d42890172",
    "title": "聂将军歌",
    "authorName": "黄遵宪",
    "authorId": "adcfe4dbb6a380007385db9a73e0f748",
    "dynasty": "清",
    "content": [
      "聂将军，名高天下闻。虬髯虎眉面色赭，河朔将帅无人不爱君。",
      "燕南忽报妖民起，白昼横刀走都市。欲杀一龙二虎三百羊，是何鼠子乃敢尔？",
      "将军令解大小团，公然张拳出相抵。空拳冒刃口喃喃，炮声一到骈头死。",
      "忽来总督文，戒汝贪功勋。复传亲王令，责汝何暴横。",
      "明晨太后诏，不许无理闹。夕得相公书，问讯事何如？",
      "皆言此团忠义民，志灭番鬼扶清人。复言神拳斫不死，自天下降天之神。",
      "国人争道天魔舞，将军墨墨泪如雨。呼天欲诉天不闻，此身未知死谁手，又复死何所？",
      "大沽昨报炮台失，诏令前军作前敌。不闻他军来，但见聂字军旗入复出。",
      "雷声肱肱起，起处无处觅。一炮空中来，敌人对案不能食。",
      "一炮足底轰，敌人绕床不得息。朝飞弹雨红，暮卷枪云黑。",
      "百马横冲刀雪色，周旋进退来来击。黄龙旗下有此军，西人东人惊动色。",
      "敌军方诧督战谁，中旨翻疑战不力。此时众团民，方与将军雠。",
      "阿师黄马褂，车前鸣八驺。大兄翠雀翎，衣冠如沐猴。",
      "亦有红灯照，巾帼赢兜鍪。昨日拜赐金，满车高瓯窭。",
      "京中大官来，神前同叩头。懿旨五六行，许我为同仇。",
      "奖我兴甲兵，勉我修戈矛。将军顾轻我，将军知此不？",
      "军中流言各哗噪，作官不如作贼好。诸将窃语心胆寒，从贼容易从军难。",
      "人人趋叩将军辕，不愿操兵愿打拳。将军气涌遍传檄，从此杀敌先杀贼。",
      "将军日午罢战归，红尘一骑乘风驰。跪称将军出战时，闯门众多偻罗儿。",
      "排墙击案拖旌旗，嘈嘈杂杂纷指挥。将军之母将军妻，芒笼绳缚兼鞭笞。",
      "驱迫泥行如犬鸡，此时生死未可知。恐遭毒手不可迟，将军将军宜急追。",
      "将军追贼正驰电，道旁一军路横贯。齐声大呼聂军反，火光已射将军面。",
      "将军左足方中箭，将军右臂几化弹。是兵是贼纷莫辨，黄尘滚滚酣野战。",
      "将军麾军方寸乱，将军部曲已云散。将军仰天泣数行，众狂仇我谓我狂。",
      "十年训练求自强，连珠之炮后门枪。秃襟小袖氆氇装，藩身汉心庸何伤。",
      "执此诬我谗口张，通天之罪死难偿，我何面目对我皇？",
      "外有虎豹内豺狼，謷謷犬吠牙强梁，一身众敌何可当？",
      "今日除死无可望，非战之罪乃天亡。天苍苍，野茫茫，八里台，作战场。",
      "赤日行空飞沙黄，今日被发归大荒。左右搀扶出里疮，一弹掠肩血滂滂。",
      "一弹洞胸胸流肠，将军危坐死不僵。白衣素冠黑裲裆，几人泣送将军丧，从此津城无人防。",
      "将军母，年八十，白发萧骚何处泣？将军妻，是封君，其存其殁家莫闻。",
      "麻衣草屦色憔悴，路人道是将军子。欲将马革裹父尸，万骨如山堆战垒。"
    ]
  },
  {
    "id": "adcfe4dbb6a38000632089d2a7383aa9",
    "title": "寄题陈氏峥庐",
    "authorName": "黄遵宪",
    "authorId": "adcfe4dbb6a380007385db9a73e0f748",
    "dynasty": "清",
    "content": [
      "前者主人翁，我曾侍杖履。后者继主人，雁行我兄弟。",
      "滔滔大江流，前水复后水。一息不停留，百川互输委。",
      "翁昔笑倚栏，早识生灭理。蓬蓬马鬣高，万古藏于是。",
      "一官甫归来，乃无托足地。生当大乱时，忠贤或祈死。",
      "人至以死祈，世事可知矣！嗟嗟我华种，受生即患始。",
      "尽是无父人，呼天失怙恃。弱肉供强食，谁能保没齿？",
      "翁今顺化去，万事责可已。呼龙下大荒，倘作神游戏。",
      "屋后《瘗鹤铭》，是翁记默示。价前红杜鹃，是子所染泪。",
      "鹤冢鹃巢间，乃我寄题字。揣翁垂爱心，万一肯留视。"
    ]
  },
  {
    "id": "adcfe4dbb6a38000632089d2a876717e",
    "title": "寄题陈氏峥庐",
    "authorName": "黄遵宪",
    "authorId": "adcfe4dbb6a380007385db9a73e0f748",
    "dynasty": "清",
    "content": [
      "负墙一病叟，吞声几欲哭。居此三四世，手执茅衣屋。",
      "作犬不守门，作猱不升木。坐令田荒芜，万事付手束。",
      "自官教我耕，暂学种蔬蔌。横纵济尽通，方整帛有幅。",
      "门前桑竹茶，坐我树阴绿。携儿哺鸡雏，反盎有馀粥。",
      "倘官遂设施，庶几一年蓄。何期麦尝新，不及今兹孰。",
      "炭船溯湘来，篙工偶托足。称官老陈米，意比凶年谷。",
      "长沙露行客，肩挑笑歌逐。城中诸娄罗，莫敢侵半菽。",
      "沈沈石墨缘，穷搜到地轴。家家易金归，乐祸天雨粟。",
      "人人他不知，只知小人腹。帝清爱下民，赖官锡民福。",
      "官胡弃民归？世亦嫌薄禄。江神夹海若，蹴我国日蹙。",
      "无人救饥溺，听我饱荼毒。社时操豚蹄，待向墓前祝。"
    ]
  },
  {
    "id": "adcfe4dbb6a380001600da069f6ab8d9",
    "title": "病中纪梦述寄梁任父",
    "authorName": "黄遵宪",
    "authorId": "adcfe4dbb6a380007385db9a73e0f748",
    "dynasty": "清",
    "content": [
      "阴风飒然来，君提君头颅。自言逆旅中，倏遇狙击狙。",
      "闪电刃一挥，忽如绛市苏。道逢两神人，排云上天衢。",
      "此挹《蹇民》袖，彼褰烈士襦。邂逅哭复歌，互讯今何如。",
      "君言今少年，大骂余非夫。当服九世雠，折棰笞东胡。",
      "逐逐挥日戈，弯弯射天弧。孰能张纲罗，尽杀革命徒？",
      "汝辈主立宪，宁非愚欲迂。我方欹枕听，鸣鸡乱惊呼。",
      "残日挂危檐，犹照君眉须。遥知白日光，明明耀子躯。",
      "子魂渡海来，道有风波无？蛟螭日攫人，子行犹坦途。",
      "悬金购君头，彼又安蔽辜。在在神护持，天固弗忍诛。",
      "君头倚我壁，满壁红模糊。起起拭眼看，噫吁瓜分图！"
    ]
  },
  {
    "id": "adcfe4dbb6a380001600da061e50afbd",
    "title": "病中纪梦述寄梁任父",
    "authorName": "黄遵宪",
    "authorId": "adcfe4dbb6a380007385db9a73e0f748",
    "dynasty": "清",
    "content": [
      "我生托此国，举国重科第。记昔持墨卷，出应群儿试。",
      "梦谒文宣王，旁立朱衣吏。手指平头宪，云是汝名字。",
      "尔时意气盛，年少矜爪嘴。谓彼牛医儿，徒一唐名士。",
      "不如《党锢传》，人人主清议。汪汪千顷波，陋比涔蹄水。",
      "捧龟诟天呼，区区竟余畀。乌知当是时，东海波腾沸。",
      "攘夷复尊王，佥议以法治。立宪定公名，君民同一体。",
      "果遵此道行，日几大平世。我随使槎来，见此发深喟。",
      "呜呼专制国，今既四千岁。岂谓及余身，竟能见国会。",
      "以此名我名，苍苍果何意！人言廿世纪，无复容帝制。",
      "举世趋大同，度势有必至。怀刺久磨灭，惜哉吾老矣！",
      "日去不可追，河清究难俟。倘见德化成，愿缓须臾死。"
    ]
  },
  {
    "id": "adcfe4dbb6a380001600da068c590864",
    "title": "病中纪梦述寄梁任父",
    "authorName": "黄遵宪",
    "authorId": "adcfe4dbb6a380007385db9a73e0f748",
    "dynasty": "清",
    "content": [
      "子今归自美，云梦俄罗斯。",
      "愤作颠倒想，故非痴人痴。",
      "中原今逐鹿，此角复彼犄。",
      "此鹿竟谁得，梦境犹迷离。",
      "辽东百万家，战黄血淋漓。",
      "不特薄福龙，重重围铁围。",
      "哀彼金翅鸟，毛羽咸离披。",
      "方图食小龙，展翼漫天池。",
      "鼓衰气三竭，遍体成疮痍。",
      "吁嗟自专主，天鉴明在兹。",
      "人人自为战，人人公忘私。",
      "人人心头血，濡染红日旗。",
      "我今托中立，竟忘当局危。",
      "散作枪炮声，能无惊睡狮？",
      "睡狮果惊起，牙爪将何为？",
      "将下布宪诏，太阿知在谁？",
      "我惭嘉富洱，子慕玛志尼。",
      "与子平生愿，终难偿所期。",
      "何时睡君榻，同话梦境迷？",
      "即今不识路，梦亦徒相思。"
    ]
  },
  {
    "id": "adcfe4dbb6a380007041deb8aa520b05",
    "title": "今别离四首",
    "authorName": "黄遵宪",
    "authorId": "adcfe4dbb6a380007385db9a73e0f748",
    "dynasty": "清",
    "content": [
      "【其一】",
      "别肠转如轮，一刻既万周。",
      "眼见双轮驰，益增中心忧。",
      "古亦有山川，古亦有车舟。",
      "车舟载离别，行止犹自由。",
      "今日舟与车，并力生离愁。",
      "明知须臾景，不许稍绸缪。",
      "钟声一及时，顷刻不少留。",
      "虽有万钧柁，动如绕指柔。",
      "岂无打头风？亦不畏石尤。",
      "送者未及返，君在天尽头。",
      "望影倏不见，烟波杳悠悠。",
      "去矣一何速，归定留滞不？",
      "所愿君归时，快乘轻气球。",
      "【其二】",
      "朝寄平安语，暮寄相思字。",
      "驰书迅已极，云是君所寄。",
      "既非君手书，又无君默记。",
      "虽署花字名，知谁箝缗尾？",
      "寻常并坐语，未遽悉心事。",
      "况经三四译，岂能达人意！",
      "只有斑斑墨，颇似临行泪。",
      "门前两行树，离离到天际。",
      "中央亦有丝，有丝两头系。",
      "如何君寄书，断续不时至？",
      "每日百须臾，书到时有几？",
      "一息不相闻，使我容颜悴。",
      "安得如电光，一闪至君旁！",
      "【其三】",
      "开函喜动色，分明是君容。",
      "自君镜奁来，入妾怀袖中。",
      "临行剪中衣，是妾亲手缝。",
      "肥瘦妾自思，今昔得毋同？",
      "自别思见君，情如春酒浓。",
      "今日见君面，仍觉心忡忡。",
      "揽镜妾自照，颜色桃花红。",
      "开箧持赠君，如与君相逢。",
      "妾有钗插鬓，君有襟当胸。",
      "双悬可怜影，汝我长相从。",
      "虽则长相从，别恨终无穷。",
      "对面不解语，若隔山万重。",
      "自非梦来往，密意何由通！",
      "【其四】",
      "汝魂将何之？欲与君追随。",
      "飘然渡沧海，不畏风波危。",
      "昨夕入君室，举手搴君帷。",
      "披帷不见人，想君就枕迟。",
      "君魂倘寻我，会面亦难期。",
      "恐君魂来日，是妾不寐时。",
      "妾睡君或醒，君睡妾岂知。",
      "彼此不相闻，安怪常参差！",
      "举头见明月，明月方入扉。",
      "此时想君身，侵晓刚披衣。",
      "君在海之角，妾在天之涯。",
      "相去三万里，昼夜相背驰。",
      "眠起不同时，魂梦难相依。",
      "地长不能缩，翼短不能飞。",
      "只有恋君心，海枯终不移。",
      "海水深复深，难以量相思。"
    ]
  },
  {
    "id": "adcfe4dbb6a38000bb9676b0eadc822a",
    "title": "书愤五首（其一）",
    "authorName": "黄遵宪",
    "authorId": "adcfe4dbb6a380007385db9a73e0f748",
    "dynasty": "清",
    "content": [
      "一自珠崖弃，纷纷各效尤。",
      "瓜分惟客听，薪尽向予求。",
      "秦楚纵横日，幽燕十六州。",
      "未闻南北海，处处扼咽喉。"
    ]
  },
  {
    "id": "adcfe4dbb6a380007cf881d4f07fd0f7",
    "title": "锡兰岛卧佛六首",
    "authorName": "黄遵宪",
    "authorId": "adcfe4dbb6a380007385db9a73e0f748",
    "dynasty": "清",
    "content": [
      "【其一】",
      "大风西北来，摇天海波黑。",
      "茫茫世界尘，点点国土墨。",
      "虽曰中国海，无从问禹迹。",
      "近溯唐南蛮，远逮汉西域。",
      "旧时《职贡图》，依稀犹可识。",
      "自明遣郑和，使节驰络绎。",
      "凡百马流种，各各设重译。",
      "金弃铸多罗，玉环献摩勒。",
      "每以佛光明，表颁帝威德。",
      "苏禄率群臣，渤泥挈尽室。",
      "阑斑被绣缦，扶服拜赤帟。",
      "是中蛮夷长，窃号公侯伯。",
      "比古小诸侯，尚足称蒲璧。",
      "其他鸟了部，争亦附商舶。",
      "有诏镇国山，碑立高百尺。",
      "以此明得意，此刻之罘石。",
      "及明中弃后，朝贡渐失职。",
      "岂知蕞尔国，既经三四摘。",
      "铁围薄福龙，大半供鸟食。",
      "我行过九真，其次泊息力。",
      "婆罗左右望，群岛比虮虱。",
      "咸归西道主，尽拔汉赤帜。",
      "日夕兴亡泪，多于海水滴。",
      "行行复行行，便到师子国。",
      "【其二】",
      "浩浩象口水，流到殑伽山。",
      "遥望窣堵波，相约僧跻攀。",
      "中有卧佛像，丈六金身坚。",
      "右叠重累足，左握光明拳。",
      "虽具坚牢相，软过兜罗绵。",
      "水田脱净衣，鬊云堆华鬘。",
      "大青发屈蠡，围金耳垂环。",
      "就中白毫光，普照世大千。",
      "八十种好相，一一功德圆。",
      "是谁摄巧匠，上登忉利天。",
      "刻此牛头檀，妙到秋毫颠。",
      "或言佛涅槃，娑罗双树间。",
      "此即茶维地，斯语原讹传。",
      "惟佛有神力，高踞两山巅。",
      "至今双足迹，尚隔十由延。",
      "或言古无人，只有龙鬼仙。",
      "其后买珠人，渐次成市廛。",
      "此亦妄造语，有如野狐禅。",
      "实别经行地，与佛大有缘。",
      "参天贝多树，由此枝叶繁。",
      "独怪如来身，不坐千叶莲。",
      "既付金缕衣，何不一启颜？",
      "岂真津梁疲，老矣倦欲眠。",
      "如何沈沈睡，竟过三千年？",
      "【其三】",
      "吁嗟佛灭度，世界眼尽灭。",
      "最先王舍城，大辟禅师窟。",
      "迦叶与阿难，结集佛所说。",
      "尔来一百年，复见大会设。",
      "恒河左右流，犍槌声不绝。",
      "其后阿育王，第一言佛法。",
      "能役万鬼神，日造八万塔。",
      "举国施与佛，金榜国门揭。",
      "九十六外道，群言罢一切。",
      "复遣诸弟子，分授十万偈。",
      "北有大月氏，先照佛国月。",
      "四开无遮会，各运广长舌。",
      "汉家通西域，声教远相接。",
      "金人一入梦，白马来负笈。",
      "绳行复沙度，来往踵相蹑。",
      "总持四千部，重译多于发。",
      "华言通梵语，众推秦罗什。",
      "后分律法论，宗派各流别。",
      "要之祛卢字，力大过仓颉。",
      "南有狮子王，凿字赤铜鍱。",
      "当时东西商，互通度人筏。",
      "但称佛弟子，能避鬼罗杀。",
      "遂使诸天经，满载商人箧。",
      "鸟喙䓉子洲，畏鬼性騃怯。",
      "一闻地狱说，心畏ㄦ摩杀。",
      "赖佛得庇护，无异栖影鸽。",
      "国主争布金，妃后亦托钵。",
      "尊佛过帝天，高供千白氎。",
      "乐奏梵音曲，讼听番僧决。",
      "向来文身人，大半著僧衲。",
      "达摩浮海来，一花开五叶。",
      "语言与文字，一喝付抹杀。",
      "十年勤面壁，一灯传立雪。",
      "直指本来心，大声用棒喝。",
      "非特道家流，附会入庄列。",
      "竟使宋诸儒，沿袭事剽窃。",
      "最奇宗喀巴，别得大解脱。",
      "不生不灭身，忽然佛复活。",
      "西天自在王，高踞黄金榻。",
      "千百毡裘长，膜拜伏上谒。",
      "西戎犬羊性，杀人日流血。",
      "喃喃诵经声，竟能消杀伐。",
      "藏卫各蕃部，无复事鞭挞。",
      "即今奔巴瓶，改法用金梜。",
      "论彼象教力，群胡犹震慑。",
      "综佛所照临，竟过九州阔。",
      "极南到朱波，穷北逾靺鞨。",
      "大东渡日本，天皇尽僧牒。",
      "此方护佛齿，彼土迎佛骨。",
      "何人得钵缘，某日是箭节。",
      "庄饰紫金阶，供食白银阙。",
      "倒海然脂油，震雷响金钹。",
      "香云幢幡云，九天九地彻。",
      "五百虎狮象，遍地迎菩萨。",
      "谓此功德盛，当历千万劫。",
      "有国赖庇护，金瓯永无缺。",
      "岂知西域买，手不持寸铁。",
      "举佛降生地，一旦尽劫夺。",
      "【其四】",
      "我闻舒五指，化作狮子雄。",
      "能令众醉象，败窜头笼东。",
      "何不敕兽王，俾当敌人冲？",
      "我闻觕大力，手张祖王弓。",
      "射过七铁猪，入地千万重。",
      "何不矢一发，再张力士锋。",
      "我闻四海水，悉纳毛孔中。",
      "蛟龙与鱼鳖，众生无不容。",
      "何不口一吸，令化诸毛虫？",
      "我闻大千界，一击成虚空。",
      "譬掷陶家轮，极远到无穷。",
      "何不气一喷，散为鞞蓝风？",
      "我闻三昧火，烧身光熊熊。",
      "千眼金刚杵，头出烟焰红。",
      "何不呼阿奴，一用天火攻。",
      "我闻安息香，力能敕毒龙。",
      "尾击须弥山，波涛声汹汹。",
      "何不呼小婢，悉遣河神从？",
      "我闻阿脩罗，横攻善见宫。",
      "流尽赤蚌血，藕丝遁无踪。",
      "何不取天仗，压制群魔凶？",
      "我闻毗琉璃，素守南天封。",
      "薜荔鸠槃茶，万鬼声喁喁。",
      "何不饬鬼兵，力助天王功？",
      "惟佛大法王，兼综诸神通。",
      "声闻诸弟子，递传术犹工。",
      "如何敛手退，一任敌横纵。",
      "竟使清净土，概变腥膻戎？",
      "五方万天祠，一齐鸣鼓钟。",
      "遥望西王母，虎齿发蓬蓬。",
      "合上皇帝号，万宝朝河宗。",
      "佛力遂扫地，感叹摧肝胸。",
      "【其五】",
      "佛不能庇国，岂不能庇教。",
      "奈何五印度，竟不闻佛号！",
      "古有《韦陀》画，云自梵天造。",
      "贵种婆罗门，挟此肆凌傲。",
      "凡夫钝根辈，分定莫能校。",
      "自佛倡平等，人各有业报。",
      "天堂与地狱，善恶人所召。",
      "卑贱众首陀，吹螺喜相告。",
      "亦有婆罗门，渐渐服教导。",
      "食屑鹁鸠行，夜行鸺鹠叫。",
      "涂灰身半裸，拜月脚左跷。",
      "各弃事天业，回向信三宝。",
      "大地阎浮提，慈云遍覆帱。",
      "何意梵志辈，势盛复鼓噪。",
      "灰死火复然，尾大力能掉。",
      "别创温都名，布以人皇诏。",
      "佛头横著粪，诃骂杂嘲诮。",
      "尽驱出家人，一一出边徼。",
      "外来波斯胡，更立祆神庙。",
      "千牛祭火光，万马拜日曜。",
      "嗣后摩诃末，采集各经要。",
      "一经衍圣传，一剑镇群暴。",
      "谓此哥罗尼，实以教忠孝。",
      "天使乘白马，口宣天所诰。",
      "从则升九天，否则杀左道。",
      "教主兼霸王，黄屋建左纛。",
      "继以蒙古主，挟势尤桀骜。",
      "以彼转轮王，力大谁敢较。",
      "迩来耶稣徒，遍传《新旧约》。",
      "载以通商舶，助以攻城炮。",
      "谓天只一尊，获罪无所祷。",
      "一切土木像，荒诞尽可笑。",
      "顶上舍利珠，拉杂付摧烧。",
      "竟使佛威德，灯灭树倾倒。",
      "摩耶抚钵哭，迦叶捧衣悼。",
      "像法二千年，今真末劫到。",
      "恶王魔波旬，更使众魔娆。",
      "天人八部众，谁不生悲恼？",
      "【其六】",
      "噫嗟五大洲，立教几教皇？",
      "惟佛能大仁，首先唱天堂。",
      "以我悲悯心，置人安乐乡。",
      "古分十等人，贵贱如画疆。",
      "惟佛具大勇，自弃铜轮王。",
      "众生例平等，一律无低昂。",
      "罪畏末日审，报冀后世偿。",
      "佛说有弥勒，福德莫可当。",
      "将来僧祇劫，普渡胥安康。",
      "此皆大德慧，倾海谁能量。",
      "古学水火风，今学声气光。",
      "辩才总无碍，博综无不详。",
      "独惜说慈悲，未免过主张。",
      "臂称穷鸽肉，身供饿虎粮。",
      "左手割利刃，右手涂檀香。",
      "冤亲悉平等，善恶心皆忘。",
      "愈慈愈忍辱，转令身羸尪。",
      "兽蹄交鸟迹，一听外物戕。",
      "人间多虎豹，天上无凤凰。",
      "虎豹富筋力，故能恣强梁。",
      "凤凰太文彩，毛羽易摧伤。",
      "惟强乃秉权，强权如金刚。",
      "吁嗟古名国，兴废殊无常。",
      "罗马善法律，希腊工文章。",
      "开化首埃及，今亦归沦亡。",
      "念我亚细亚，大国居中央。",
      "尧舜四千年，圣贤代相望。",
      "大哉孔子道，上继皇哉唐。",
      "血气悉尊亲，声名被八荒。",
      "到今四夷侵，尽撤诸边防。",
      "天若祚中国，黄帝垂衣裳。",
      "浮海率三军，载书使四方。",
      "王灭镇象主，鬼族驯狼㬻。",
      "归化献赤土，颂德歌白狼。",
      "共尊天可汗，化外胥来航。",
      "远及牛贺洲，鞭之如群羊。",
      "海无烈风作，地降甘露祥。",
      "人人仰震旦，谁侮黄种黄？",
      "弱供万国役，治则天下强。",
      "明王久不作，四顾心茫芳。"
    ]
  },
  {
    "id": "adcfe4dbb6a684aaa9ec945f605addf0",
    "title": "自题山水画册",
    "authorName": "陈琼圃",
    "authorId": "adcfe4dbb6a684aad1457b72d1457b72",
    "dynasty": "清",
    "content": [
      "路转千峰一径斜，烟霞深锁野人家。",
      "春来更有幽栖处，开遍东风枳壳花。"
    ]
  },
  {
    "id": "adcfe4dbb6a684aaa9ec945f1a115964",
    "title": "自题山水画册",
    "authorName": "陈琼圃",
    "authorId": "adcfe4dbb6a684aad1457b72d1457b72",
    "dynasty": "清",
    "content": [
      "家住江南杨柳湾，一蓑烟雨打鱼还。",
      "数声芦笛秋风暮，饱看青溪两岸山。"
    ]
  },
  {
    "id": "adcfe4dbb6a684aaa9ec945f05416f9a",
    "title": "自题山水画册",
    "authorName": "陈琼圃",
    "authorId": "adcfe4dbb6a684aad1457b72d1457b72",
    "dynasty": "清",
    "content": [
      "蒹葭深护水云乡，门掩青山对夕阳。",
      "吟罢小楼闲眺望，晚风吹起白蘋香。"
    ]
  },
  {
    "id": "adcfe4dbb6a684aaa9ec945f485c4f94",
    "title": "自题山水画册",
    "authorName": "陈琼圃",
    "authorId": "adcfe4dbb6a684aad1457b72d1457b72",
    "dynasty": "清",
    "content": [
      "峰含晓日树含烟，野水微茫接远天。",
      "如此溪山谁领取，风光输与钓鱼船。"
    ]
  },
  {
    "id": "adcfe4dbb6ac64f97acd94d6cbb12ebc",
    "title": "道光壬午五月自曹镇任奉命致仕返黔俶装将行赋长句四章敬以纪恩兼用志别",
    "authorName": "刘清",
    "authorId": "adcfe4dbb6ac64f96e62a992fface838",
    "dynasty": "清",
    "content": [
      "卅年冒宠玷朝班，诏许全家返故关。",
      "善饭尚夸身手健，恋恩先怅鬓毛斑。",
      "年来衣食皆天赐，老去林泉得自闲。",
      "万里栖霞知好在，只愁无计买青山。"
    ]
  },
  {
    "id": "adcfe4dbb6ac64f97acd94d639d3104a",
    "title": "道光壬午五月自曹镇任奉命致仕返黔俶装将行赋长句四章敬以纪恩兼用志别",
    "authorName": "刘清",
    "authorId": "adcfe4dbb6ac64f96e62a992fface838",
    "dynasty": "清",
    "content": [
      "秋风欲别转流连，回首云山缓著鞭。",
      "千里桑麻弥海岱，万家井灶息烽烟。",
      "弩骀未必知前路，樗散空教养大年。",
      "叠荷君恩犹未报，虚名敢媲况青天。"
    ]
  },
  {
    "id": "adcfe4dbb6ac64f97acd94d60eca4421",
    "title": "道光壬午五月自曹镇任奉命致仕返黔俶装将行赋长句四章敬以纪恩兼用志别",
    "authorName": "刘清",
    "authorId": "adcfe4dbb6ac64f96e62a992fface838",
    "dynasty": "清",
    "content": [
      "抽帆宦海觉身轻，惭愧人传大树名。",
      "噩梦未能忘马革，初心且与证鸥盟。",
      "苦无奇迹酬知遇，剩有余生颂太平。",
      "笑语山东诸父老，急收刀剑事春耕。"
    ]
  },
  {
    "id": "adcfe4dbb6ac64f97acd94d6234b0361",
    "title": "道光壬午五月自曹镇任奉命致仕返黔俶装将行赋长句四章敬以纪恩兼用志别",
    "authorName": "刘清",
    "authorId": "adcfe4dbb6ac64f96e62a992fface838",
    "dynasty": "清",
    "content": [
      "霄路何心振羽翰，鍪兜依旧换儒冠。",
      "敝裘典尽书囊在，壮志销除剑匣寒。",
      "十月冰霜时节改，一家鸡犬去留难。",
      "真成日近长安远，独向浮云直北看。"
    ]
  },
  {
    "id": "adcfe4dbb6ac64f9bf2ce89b6d4a49f6",
    "title": "月夜宿云门寺",
    "authorName": "刘清",
    "authorId": "adcfe4dbb6ac64f96e62a992fface838",
    "dynasty": "清",
    "content": [
      "攀萝陟层峦，投宿远公宅。",
      "众鸟不闻声，悠然夜方寂。",
      "一规月破云，流辉照虚壁。",
      "萧萧松影寒，皎皎山光白。",
      "蛩号露草清，猿啸烟林碧。",
      "我心素爱间，此来惬所适。",
      "逝将谢尘烦，永伴栖元客。"
    ]
  },
  {
    "id": "adcfe4dbb6ac64f9e787609eeb7f7cb7",
    "title": "偶书",
    "authorName": "刘清",
    "authorId": "adcfe4dbb6ac64f96e62a992fface838",
    "dynasty": "清",
    "content": [
      "愁是秋所成，经春偏愈剧。",
      "耿耿有物存，驱之寡奇策。",
      "虽或听流泉，泉声更凄激。",
      "思欲凌风翔，而不生羽翼。",
      "庶几学神仙，聊用展胸臆。"
    ]
  },
  {
    "id": "adcfe4dbb6ac64f9e787609e4c4cde83",
    "title": "偶书",
    "authorName": "刘清",
    "authorId": "adcfe4dbb6ac64f96e62a992fface838",
    "dynasty": "清",
    "content": [
      "神仙则谓予，君计胡太迂。",
      "灵琐颇偃蹇，玉京亦崎岖。",
      "三万六千日，疾于箭脱弧。",
      "鍊汞事丹砂，几人得其珠。",
      "鸟申而熊经，徒自瘁厥躯。"
    ]
  },
  {
    "id": "adcfe4dbb6dd317913182efbcace1860",
    "title": "题离薋园画卷",
    "authorName": "毛序",
    "authorId": "adcfe4dbb6dd3179d1457b72d1457b72",
    "dynasty": "清",
    "content": [
      "在昔嘉隆际，承平事粉饰。海内主文盟，王李两词伯。",
      "小美复继之，火攻势颇急。何人秉国成，烈焰正熏炙。",
      "盈室惟菉葹，兰茝遭掊击。骇机罹家难，归来避毒螫。",
      "园裁五亩余，环舍清流激。绘作《辋川图》，惨澹见笔墨。",
      "卷轴牛腰粗，纵横满篇什。迩来百余年，齿颊尚啧啧。",
      "张公黄门后，高爽世无敌。买断谢家山，犹存到公石。",
      "画图已散落，弃置等瓦砾。公独购之归，绨锦加閟惜。",
      "东风初解冻，春溪漾深碧。来继斜川游，酒酣话畴昔。",
      "晴窗展绢素，香古色微黑。风亭暨月榭，指示仍历历。",
      "醉眼重摩挲，瞪视三叹息。古人构名园，经营费金帛。",
      "凿池引潺湲，累石肖屴崱。一旦高台倾，荒废委丛棘。",
      "宁仅李与牛，后世供笑哑。兹园幸无恙，复作高人宅。",
      "桥边驻巾车，竹下岸冠帻。岂繄主人贤，亦恐无此客。",
      "后日傥重来，梅梢应放白。"
    ]
  },
  {
    "id": "adcfe4dbb6f1c790c0d5cd3197ff690c",
    "title": "太极亭记事诗",
    "authorName": "胡应魁",
    "authorId": "adcfe4dbb6f1c790d1457b72d1457b72",
    "dynasty": "清",
    "content": [
      "金鳌突怒涌灵潮，首戴蓬壶矗紫霄。",
      "渤澥安流缘重镇，岩峦环拱俨班朝。",
      "红亭忆自初春筑，碧宇新将太极标。",
      "八卦列成分脉络，一元资始见根苗。",
      "胚胎万象机还伏，笼罩千门势独超。",
      "幽旷忽焉开异境，升平允矣庆崇朝。",
      "乾坤蕴奥全呈露，溪岭妖氛总息消。",
      "倏报渠魁争面缚，为闻长吏作书招。",
      "百寻铁索长鲸贯，五色牙旗归马娇。",
      "佩犊俗移清井牧，听莺兴到集宾僚。",
      "枝头鸟语因歌乱，槛外花香逐袖飘。",
      "高阁夜深催进酒，小楼烟冷识吹箫。",
      "园林此际推名胜，墟市当年怅寂寥。",
      "客喜如今符颂祷，我怀在昔起忧焦。",
      "林陈搆乱共诛戮，黄廖连谋复结腰。",
      "最易潜踪山杂沓，况多游手众浮嚣。",
      "地灵有述能旋转，邦本宜培怕动摇。",
      "苛政不曾除猛虎，好音何以感飞鸮。",
      "天心可向人心卜，杀气恒凭和气销。",
      "但使官民联指臂，那愁盗贼煽风谣。",
      "玄关孰探阴阳秘，彝训原同日月昭。",
      "思患豫防惩怠缓，立成为本戒虚骁。",
      "濂溪图说须详释，海国琴声未易调。",
      "留赠后来登眺者，我言窃愿比刍荛。"
    ]
  },
  {
    "id": "adcfe4dbb701edce1b2bea99820ead55",
    "title": "兰州杂诗",
    "authorName": "倪蜕",
    "authorId": "adcfe4dbb701edced1457b72d1457b72",
    "dynasty": "清",
    "content": [
      "振袖上皋兰，烟生闾井寒。",
      "山深连大漠，河急折回滩。",
      "人苦风沙老，魂惊行路难。",
      "陇头呜咽水，恻恻泪双弹。"
    ]
  },
  {
    "id": "adcfe4dbb701edce0f0d43efeec2020b",
    "title": "晚归",
    "authorName": "倪蜕",
    "authorId": "adcfe4dbb701edced1457b72d1457b72",
    "dynasty": "清",
    "content": [
      "超忽平原路，萧萧向晚归。",
      "一星霞外出，双雉陇间飞。",
      "树乱村镫暗，风恬野烧微。",
      "钟声何处动，山霭远霏霏。"
    ]
  },
  {
    "id": "adcfe4dbb701edceb0801070bad9d92d",
    "title": "雨发榆城",
    "authorName": "倪蜕",
    "authorId": "adcfe4dbb701edced1457b72d1457b72",
    "dynasty": "清",
    "content": [
      "罗刹愚鬼夜努脚，血盆之口眼矐矐。",
      "掀起阴崖万斛云，不许苍山露林薄。",
      "苍山有神神瑟缩，洱海烟埋难索摸。",
      "邪龙肉翅横空飞，天半银沙雪花落。",
      "秋风萧萧鸡腷膊，金叶霜蹄会腾攫。",
      "珊鞭九节捶盲烟，直指昆仑破寥廓。",
      "罗刹对此不敢侮，狰面狞牙颜色阻。",
      "趻踔空山独自归，手扶髑髅泣风雨。"
    ]
  },
  {
    "id": "adcfe4dbb70a63ae99ed1d334b111e0e",
    "title": "耿嵩阳先生邀同刘子维郭渭石耿孝标游龙潭",
    "authorName": "窦克勤",
    "authorId": "adcfe4dbb70a63aeb147a61cc59b469d",
    "dynasty": "清",
    "content": [
      "携手中林去，潭看第几重。",
      "悬崖流日影，飞瀑润嵩峰。",
      "雷雨时交至，烟霞忽半封。",
      "山中多变化，疑是护潜龙。"
    ]
  },
  {
    "id": "adcfe4dbb70a63aec385948d221f88ce",
    "title": "赴刘子维约同郭渭石刘孟元游少林晚宿法王寺",
    "authorName": "窦克勤",
    "authorId": "adcfe4dbb70a63aeb147a61cc59b469d",
    "dynasty": "清",
    "content": [
      "逶迤岳下共徘徊，次第登临一径开。",
      "寺护荒烟邻虎窟，潭浮肃气近龙台。",
      "青山暮影随波转，白雪高吟爱月来。",
      "为叩僧门聊一问，红尘何处是蓬莱。"
    ]
  },
  {
    "id": "adcfe4dbb70d87866f40aa9ba45d475f",
    "title": "周凉武、克力两公招饮承恩堂同赋",
    "authorName": "吴芳标",
    "authorId": "adcfe4dbb70d8786d1457b72d1457b72",
    "dynasty": "清",
    "content": [
      "江寒山墅暮阴阴，一夕乾坤此共吟。",
      "酒湿裙衫银盏乱，帘垂灯火柳堂深。",
      "梅花白借三年鬓，春雨愁浇半夜心。",
      "自是诗成前辈好，后生真觉愧清音。"
    ]
  },
  {
    "id": "adcfe4dbb711fde4398f6422266c94f6",
    "title": "安南即事",
    "authorName": "张九徵",
    "authorId": "adcfe4dbb711fde4d1457b72d1457b72",
    "dynasty": "清",
    "content": [
      "铁骑昆明道，戈船粤水西。",
      "诸君催转战，天意罢征鼙。",
      "象饮蛮江靖，鸢飞浪泊低。",
      "须知尺一诏，不异下金鸡。"
    ]
  },
  {
    "id": "adcfe4dbb711fde4626dc36a9a06c260",
    "title": "鹤林寺",
    "authorName": "张九徵",
    "authorId": "adcfe4dbb711fde4d1457b72d1457b72",
    "dynasty": "清",
    "content": [
      "昨岁逢僧话竹楼，重来惊见雪盈头。",
      "杜鹃花老人天梦，黄鹤山空禾黍秋。",
      "壁破字随风雨去，珠还像借鬼神留。",
      "夕阳莫漫催归骑，凉月松风好夜游。"
    ]
  },
  {
    "id": "adcfe4dbb711fde4fc3fb3f7b984dc50",
    "title": "己亥钱驭少移居丹阳",
    "authorName": "张九徵",
    "authorId": "adcfe4dbb711fde4d1457b72d1457b72",
    "dynasty": "清",
    "content": [
      "翛然一榻此青丘，卧起三年只小楼。",
      "山色愁看霜叶晓，箫声空度凤城秋。",
      "武陵避世何知汉，荆土依人不为刘。",
      "最喜一星占处士，丹阳郭是古南州。"
    ]
  },
  {
    "id": "adcfe4dbb7208dd23bf3a0ad763f6930",
    "title": "秋夕宣化道中作",
    "authorName": "彭肇洙",
    "authorId": "adcfe4dbb7208dd2d1457b72d1457b72",
    "dynasty": "清",
    "content": [
      "向晚出南口，黄沙一掌平。",
      "凉风肃野草，孤月照边城。",
      "树老苍烟合，山寒白露清。",
      "人家秋色里，处处暮砧声。"
    ]
  },
  {
    "id": "adcfe4dbb72423c02e90ebdfd3dab9c7",
    "title": "兰州",
    "authorName": "沈青崖",
    "authorId": "adcfe4dbb72423c0d1457b72d1457b72",
    "dynasty": "清",
    "content": [
      "峻绝皋兰路，东冈势渐平。",
      "九边通玉垒，万里锁金城。",
      "山抱高低色，河流画夜声。",
      "雄图分百二，揽辔倍含情。"
    ]
  },
  {
    "id": "adcfe4dbb72423c085927ae7c64d52f4",
    "title": "赵北口",
    "authorName": "沈青崖",
    "authorId": "adcfe4dbb72423c0d1457b72d1457b72",
    "dynasty": "清",
    "content": [
      "浮鹢年年灞浐东，鼎湖龙去翠华空。",
      "罟师晒网斜阳外，牧竖牵牛浅水中。",
      "春晓苏堤杨柳月，秋深鉴曲蓼花风。",
      "重华若举横汾乐，鱼鸟亲人定不同。"
    ]
  },
  {
    "id": "adcfe4dbb72423c007aa62816a9acb34",
    "title": "向日葵",
    "authorName": "沈青崖",
    "authorId": "adcfe4dbb72423c0d1457b72d1457b72",
    "dynasty": "清",
    "content": [
      "满院秋风敛嫩黄，扣盘扪烛望恩光。",
      "踆乌万里谁知汝，犹是西倾倚夕阳。"
    ]
  },
  {
    "id": "adcfe4dbb72755daea8d5b42f4eae3dd",
    "title": "晓发樟树镇",
    "authorName": "赵廷枢",
    "authorId": "adcfe4dbb72755dad1457b72d1457b72",
    "dynasty": "清",
    "content": [
      "未晓舟师起，鸣榔枕上闻。",
      "岸风吹淅沥，川日散氤氲。",
      "野水多于地，江帆半入云。",
      "缁尘吾已厌，骋目息劳筋。"
    ]
  },
  {
    "id": "adcfe4dbb73388368b70a12b851c50b2",
    "title": "送人之楚",
    "authorName": "郑典",
    "authorId": "adcfe4dbb7338836d1457b72d1457b72",
    "dynasty": "清",
    "content": [
      "愁眼看君发，荒村野水昏。",
      "独惭花置驿，相送月侵门。",
      "楚雨关情思，湘波总泪痕。",
      "由来惟此地，迁客易销魂。"
    ]
  },
  {
    "id": "adcfe4dbb733883671e4c10f302cd8a9",
    "title": "张山人画松歌",
    "authorName": "郑典",
    "authorId": "adcfe4dbb7338836d1457b72d1457b72",
    "dynasty": "清",
    "content": [
      "高堂云气昼漠漠，四壁阴森满丘壑。知是山人十八公，苍鳞紫甲纷披落。",
      "一株如屈铁，瘦骨崚嶒藓皮裂。两株如老龙，尺幅飞腾雷电掣。",
      "朱明赤帝烜南讹，烈日未得鞭羲和。耳边恍有翠涛出，置身忽在嵩山阿。",
      "观者无言俱动色，绢素淋漓满烟墨。羡君腕底有徂徕，那数秦封与汉植。",
      "吾闻古来画古松，能者无过偃与宏。精神入微妙，化夺天地工。",
      "后来好手谁可比，雄姿崷崒将毋同。千年茯苓下结实，此图莫放仙人入。",
      "神物由来鬼欲偷，玉轴金箱好收拾。"
    ]
  },
  {
    "id": "adcfe4dbb73d6a02ad9111a3bf941411",
    "title": "元旦感怀",
    "authorName": "徐士佳",
    "authorId": "adcfe4dbb73d6a02d1457b72d1457b72",
    "dynasty": "清",
    "content": [
      "流光如矢太骎骎，柏酒香浮只自斟。",
      "故国莺花空入梦，沙场烽火况惊心。",
      "旧交音问年来少，望子情怀老去深。",
      "揽镜渐看双鬓白，负他孤剑作龙吟。"
    ]
  },
  {
    "id": "adcfe4dbb73d6a02a88eb64b6797a5fa",
    "title": "题黄维嘉医士小像三首",
    "authorName": "徐士佳",
    "authorId": "adcfe4dbb73d6a02d1457b72d1457b72",
    "dynasty": "清",
    "content": [
      "流莺啼倦已春深，杨柳新条绿满林。",
      "独有丹青传不得，先生一片济人心。"
    ]
  },
  {
    "id": "adcfe4dbb73d6a02a88eb64b37806cc5",
    "title": "题黄维嘉医士小像三首",
    "authorName": "徐士佳",
    "authorId": "adcfe4dbb73d6a02d1457b72d1457b72",
    "dynasty": "清",
    "content": [
      "竹马同骑总角年，儿时况味个萧然。",
      "而今蔗境回甘日，无限香生橘井泉。"
    ]
  },
  {
    "id": "adcfe4dbb73d6a02a88eb64bf9f0d590",
    "title": "题黄维嘉医士小像三首",
    "authorName": "徐士佳",
    "authorId": "adcfe4dbb73d6a02d1457b72d1457b72",
    "dynasty": "清",
    "content": [
      "宦海归来老病身，频叨良药度回春。",
      "羡君继起多贤俊，不独青囊有替人。"
    ]
  },
  {
    "id": "adcfe4dbb73d6a02ae742b6d969e48ca",
    "title": "题秦烈妇",
    "authorName": "徐士佳",
    "authorId": "adcfe4dbb73d6a02d1457b72d1457b72",
    "dynasty": "清",
    "content": [
      "节烈岂徇名，含章自流誉。",
      "地下矢相从，冰霜甘可茹。",
      "渺矣翔太空，灵风振鸾驭。",
      "惠泉清且芬，锡山秀可踞。",
      "白杨何萧萧，中有幽魂语。",
      "化作双鸿鹄，夜深自来去。"
    ]
  },
  {
    "id": "adcfe4dbb73d6a0295c766429887f8a5",
    "title": "题张云阶先生遗照",
    "authorName": "徐士佳",
    "authorId": "adcfe4dbb73d6a02d1457b72d1457b72",
    "dynasty": "清",
    "content": [
      "先生负壮志，仪表殊寻常。",
      "双眸秀银海，炯炯含精光。",
      "音响若钟磬，议论生锋铓。",
      "清谈倾四座，析理到毫芒。",
      "具此绝俗姿，合称登朝廊。",
      "惜哉不得志，早岁困名场。",
      "坎坷历半世，一第四十强。",
      "闲居赋潘岳，风化维吾乡。",
      "爱才尤若命，桃李盈门墙。",
      "寒士托倚庇，如依慈母旁。",
      "我年十馀岁，先子相携将。",
      "隅坐聆謦欬，曾升先生堂。",
      "先生为我言，两家渊源长。",
      "昔年尔王父，谈论喜文章。",
      "座上客常满，士气为之扬。",
      "今尔年方少，数典其毋忘。",
      "立志在名教，植品如圭璋。",
      "文学宗先正，勿学时世妆。",
      "慰勉极周挚，苦口兼热肠。",
      "忽忽三十载，人事变沧桑。",
      "遗言犹在耳，先生安可望？",
      "世情似转烛，无复见直方。",
      "士风日卑陋，谁为表与坊？",
      "滔滔不复反，难言四维张。",
      "所见已如此，向后况可量。",
      "展图三太息，俯仰神旁皇。"
    ]
  },
  {
    "id": "adcfe4dbb7437f8cc769138639a9fbed",
    "title": "初秋晓入龙井",
    "authorName": "张道",
    "authorId": "adcfe4dbb7437f8cd1457b72d1457b72",
    "dynasty": "清",
    "content": [
      "露气收不起，山气袭衣凉。",
      "背日松杉韵，含风草蕨香。",
      "溪田抽早稻，路蝶觅秋粮。",
      "岭曲逢樵女，疏花满髻旁。"
    ]
  },
  {
    "id": "adcfe4dbb7437f8c375db067556844c6",
    "title": "越城晚发",
    "authorName": "张道",
    "authorId": "adcfe4dbb7437f8cd1457b72d1457b72",
    "dynasty": "清",
    "content": [
      "山城敛夕晖，挂屐共春归。",
      "桥晕圆吞桨，篙声猛入矶。",
      "迎人高树黑，窥水远星肥。",
      "吟得诗成画，贫游未悔非。"
    ]
  },
  {
    "id": "adcfe4dbb7437f8c1ac32e4cdd850209",
    "title": "寒食道中忆诸亡友",
    "authorName": "张道",
    "authorId": "adcfe4dbb7437f8cd1457b72d1457b72",
    "dynasty": "清",
    "content": [
      "眼中一掬亲朋泪，弹入春风宿草多。",
      "绿发年催书客老，黄垆春断酒人过。",
      "邻家笛怨生官柳，山郭诗魂带女萝。",
      "杜宇莫啼寒食雨，纸灰如雪柰渠何。"
    ]
  },
  {
    "id": "adcfe4dbb7437f8cb2a6dc2e0af4504c",
    "title": "旅夕病榻作",
    "authorName": "张道",
    "authorId": "adcfe4dbb7437f8cd1457b72d1457b72",
    "dynasty": "清",
    "content": [
      "疏帘微雨减吟词，鹤背风多瘦不支。",
      "客里怀人偏善病，最难酒醒梦回时。"
    ]
  },
  {
    "id": "adcfe4dbb7437f8cf0c1cd812ac5c989",
    "title": "坐艇子渡江",
    "authorName": "张道",
    "authorId": "adcfe4dbb7437f8cd1457b72d1457b72",
    "dynasty": "清",
    "content": [
      "浅浅瓜皮狎小舟，不将风浪怕横流。",
      "空明恰称鸥凫性，饱看云山两岸秋。"
    ]
  },
  {
    "id": "adcfe4dbb7437f8c6acf606fc339ee2f",
    "title": "题端木叔总诗后",
    "authorName": "张道",
    "authorId": "adcfe4dbb7437f8cd1457b72d1457b72",
    "dynasty": "清",
    "content": [
      "青田莽莽高云秋，中有鹤气清且遒。",
      "石门瀑流泼天大，山空地冷真龙卧。",
      "君取元精总入诗，萧森澹荡蟠孤姿。",
      "太古明月混元雪，姑射天身自然洁。",
      "我诗倔强风沙粗，摩荡清景知能无。",
      "对此徘徊愧邢尹，口噤其妙心已领。",
      "会当努力秃万豪，与君并世追风骚。",
      "书成藏汝洞天府，鹤咮龙心夜能语。"
    ]
  },
  {
    "id": "adcfe4dbb7437f8c0c1fa96d974ecdd7",
    "title": "别叔总",
    "authorName": "张道",
    "authorId": "adcfe4dbb7437f8cd1457b72d1457b72",
    "dynasty": "清",
    "content": [
      "春风吹绿越岘烟，中有鹤爪留其颠。",
      "共寻游赏十七日，能洗别愁三数年。",
      "流水青琴思归引，名都白马从军篇。",
      "与君出处两难主，安得并耕盘谷田。"
    ]
  },
  {
    "id": "adcfe4dbb754f1df8b8761c16d5ea087",
    "title": "寄张孝达",
    "authorName": "刘肇均",
    "authorId": "adcfe4dbb754f1dfd1457b72d1457b72",
    "dynasty": "清",
    "content": [
      "爱君因意气，岂独昵交亲。",
      "志略能匡世，文章不救贫。",
      "遥知鞍马上，应念药炉人。",
      "欲寄无多语，时危慎笑颦。"
    ]
  },
  {
    "id": "adcfe4dbb755bb75e4753bba0cbf2d4f",
    "title": "登狼山",
    "authorName": "魏力仁",
    "authorId": "adcfe4dbb755bb75d1457b72d1457b72",
    "dynasty": "清",
    "content": [
      "胜地名山压海门，山形回合五狼蹲。",
      "南瞻吴会江光白，东望扶桑日气昏。",
      "外府鱼盐增课税，不庭鸟窟长儿孙。",
      "清时防御劳宸算，特遣嫖姚镇大藩。"
    ]
  },
  {
    "id": "adcfe4dbb759955af21f8cd5cab29eb1",
    "title": "复性篇",
    "authorName": "俞荔",
    "authorId": "adcfe4dbb759955ad1457b72d1457b72",
    "dynasty": "清",
    "content": [
      "混沌之初，无极太极。",
      "理气相涵，冲穆无迹。",
      "阴阳既分，两仪乃立。",
      "天五地五，奇耦相得。",
      "五行其气，健顺其德。",
      "气至成形，理无不及。",
      "五行之秀，独萃于人。",
      "爰有五常，赋予维均。",
      "天命谓性，具于人心。",
      "为万物灵，曰有此仁。",
      "仁统四端，万善由生。",
      "性主乎静，动而为情。",
      "性无不善，情亦皆真。",
      "赤子入井，皆有恻隐。",
      "乍见之时，验此不忍。",
      "率之谓道，人人共由。",
      "天叙天秩，典礼优优。",
      "天下达道，能离此不。",
      "性为大本，道自川流。",
      "但人受性，舜蹠皆同。",
      "气有清浊，随其所钟。",
      "清者睿圣，浊者愚蒙。",
      "愚蒙之质，理锢于中。",
      "知诱物化，惟欲是从。",
      "五官百骸，顽然一物。",
      "以物交物，心乃放逸。",
      "人欲日炽，天理日汨。",
      "几希以亡，禽兽为匹。",
      "天生圣贤，作之君师。",
      "修道谓教，以觉后知。",
      "尧命虞舜，执中一词。",
      "道统之祖，传心在兹。",
      "舜授之为，精一危微。",
      "一十六字，该括无遗。",
      "中为性理，纯粹以精。",
      "心分人道，理欲难并。",
      "人心甚危，防勿滋萌。",
      "道心甚微，养使充盈。",
      "遏之存之，德乃日新。",
      "要之执中，不外一敬。",
      "肆则从欲，敬以定命。",
      "图念作狂，克念作圣。",
      "唐虞以来，心法默证。",
      "迨我孔子，统在师儒。",
      "曰性相近，与气质俱。",
      "习善则善，以复其初。",
      "大学之道，明德新民。",
      "明德即性，德本自明。",
      "气拘物蔽，如镜蒙尘。",
      "先以格致，知之宜真。",
      "诚正而修，行之宜敦。",
      "天德既全，王道乃行。",
      "思言性道，大原自天。",
      "道不可离，存遏宜先。",
      "戒惧慎独，动静交虔。",
      "中和以致，性量乃全。",
      "孟言性善，本乎秉彝。",
      "专以理言，邪说皆非。",
      "必称尧舜，人皆可为。",
      "尽心知性，以造其理。",
      "存心养性，惟事是履。",
      "非外铄我，固有之美。",
      "放心不求，弗思耳矣。",
      "洎乎有宋，濂洛关闽。",
      "考亭后出，集其大成。",
      "问学是道，德性是尊。",
      "涵养用敬，入德之门。",
      "致知力行，毋怠毋昏。",
      "人参三才，惟此性道。",
      "天地非大，吾身非小。",
      "万物皆备，及躬自葆。",
      "扩而充之，被乎四表。",
      "气质之性，君子弗性。",
      "困勉虽劳，生安可并。",
      "反之之功，循序渐进。",
      "希圣希贤，匪异人任。",
      "困而不学，暴弃实甚。",
      "敬述兹篇，用勉德行。"
    ]
  },
  {
    "id": "adcfe4dbb7653ed8555954791d8a0480",
    "title": "东城步月",
    "authorName": "应总谦",
    "authorId": "adcfe4dbb7653ed8d1457b72d1457b72",
    "dynasty": "清",
    "content": [
      "秋月照平畦，流光皎如霰。",
      "遥眺东城上，一望成白练。",
      "木叶时始脱，百步人影见。",
      "绕沚共遨游，行行过僧院。",
      "僧院户已扃，寂寂行人断。",
      "篱犬吠如豹，复与疏钟间。",
      "言咏未欲归，枝头露巳泫。"
    ]
  },
  {
    "id": "adcfe4dbb766dd0196efc01562d024f5",
    "title": "二月初三日为先母忌辰舟中感赋二首",
    "authorName": "张洵佳",
    "authorId": "adcfe4dbb766dd01d1457b72d1457b72",
    "dynasty": "清",
    "content": [
      "屈指慈颜隔，于今十五年。",
      "劬劳怀死后，奉养缺生前。",
      "兄弟谁劳力，妻孥转息肩。",
      "梁山风雨夜，惆怅抚琴弦。"
    ]
  },
  {
    "id": "adcfe4dbb766dd0196efc01558a98fb2",
    "title": "二月初三日为先母忌辰舟中感赋二首",
    "authorName": "张洵佳",
    "authorId": "adcfe4dbb766dd01d1457b72d1457b72",
    "dynasty": "清",
    "content": [
      "梅蕊初开日，萱帷永诀辰。",
      "一官皆祖泽，七尺是亲身。",
      "姑息偏容我，饥寒特苦人。",
      "显扬图报称，此愿几时伸。"
    ]
  },
  {
    "id": "adcfe4dbb766dd01ad5a044a3e5bd263",
    "title": "西华阻雪度岁，东甫同年元旦以诗见赠，原韵答之",
    "authorName": "张洵佳",
    "authorId": "adcfe4dbb766dd01d1457b72d1457b72",
    "dynasty": "清",
    "content": [
      "客中仍作客，音信出门稀。",
      "比户炊烟冷，遥天雨雪霏。",
      "盟心清不滓，作宦淡忘机。",
      "鲍叔真知我，高谈未忍归。"
    ]
  },
  {
    "id": "adcfe4dbb766dd01ad5a044a13c81b1c",
    "title": "西华阻雪度岁，东甫同年元旦以诗见赠，原韵答之",
    "authorName": "张洵佳",
    "authorId": "adcfe4dbb766dd01d1457b72d1457b72",
    "dynasty": "清",
    "content": [
      "与子三秋别，相逢岂偶然。",
      "真交输肺腑，古调托琴弦。",
      "作吏偿初志，同门忆少年。",
      "嗟予沦落甚，宦海尚无边。"
    ]
  },
  {
    "id": "adcfe4dbb766dd01bec6e3a8887cabd0",
    "title": "自三峰至兴福",
    "authorName": "张洵佳",
    "authorId": "adcfe4dbb766dd01d1457b72d1457b72",
    "dynasty": "清",
    "content": [
      "兴福今重到，唐时寺有名。",
      "泉声幽涧滑，山色晚霞明。",
      "穿径篁争出，窥人鸟一鸣。",
      "野僧癯似鹤，相揖淡忘情。"
    ]
  },
  {
    "id": "adcfe4dbb766dd0103b92ed447db24de",
    "title": "虎丘",
    "authorName": "张洵佳",
    "authorId": "adcfe4dbb766dd01d1457b72d1457b72",
    "dynasty": "清",
    "content": [
      "虎丘丘甚古，名胜占千春。",
      "石健争驮佛，塔斜险压人。",
      "夕阳明远岫，萧寺浪闲身。",
      "漫道称名假，真娘墓是真。"
    ]
  },
  {
    "id": "adcfe4dbb766dd01b9ce00f3820631b6",
    "title": "鹅湖阻雨纪梦中第三联句",
    "authorName": "张洵佳",
    "authorId": "adcfe4dbb766dd01d1457b72d1457b72",
    "dynasty": "清",
    "content": [
      "偶然游兴好，泛宅水之东。",
      "一雨天心阻，三秋客意慵。",
      "云凝飞不起，月淡隐当中。",
      "永夕难成寐，钟声送晓风。"
    ]
  },
  {
    "id": "adcfe4dbb766dd01d7f84b6255227394",
    "title": "秋夜不寐怀王慰三",
    "authorName": "张洵佳",
    "authorId": "adcfe4dbb766dd01d1457b72d1457b72",
    "dynasty": "清",
    "content": [
      "凉宵蟋蟀鸣，不寐下阶行。",
      "碧宇澄如洗，银河飒有声。",
      "月高星影澹，萤暗露珠明。",
      "料有王摩诘，吟秋夜气清。"
    ]
  },
  {
    "id": "adcfe4dbb766dd0112418d6f14180fc9",
    "title": "雨后",
    "authorName": "张洵佳",
    "authorId": "adcfe4dbb766dd01d1457b72d1457b72",
    "dynasty": "清",
    "content": [
      "着屐怕登台，斜阳掩不开。",
      "蝶衣黏碎粉，燕垒长新苔。",
      "远岫清于沐，颓云散似灰。",
      "孤吟如中酒，空跂故人来。"
    ]
  },
  {
    "id": "adcfe4dbb766dd0170243507e2b81703",
    "title": "盆蓄蟋蟀一头，冻毙已久，弃置床角。十月二十夜，曼声忽作，启视果虫也。喜其绝而复苏，似有恋主之情，酬之以诗",
    "authorName": "张洵佳",
    "authorId": "adcfe4dbb766dd01d1457b72d1457b72",
    "dynasty": "清",
    "content": [
      "霜紧柝三更，床头忽有声。",
      "惊人出不意，恋我若为情。",
      "历劫身逾健，鏖秋气未平。",
      "号寒号不死，或者竟长生。"
    ]
  },
  {
    "id": "adcfe4dbb766dd01a1105ba24712a03b",
    "title": "二十六日朔风逾紧小女捧盆就火俄闻窸窣声，启视则虫焦矣。此虫不死于寒反死于热，不特予不及料，即虫亦不自料也。再赋此唁之",
    "authorName": "张洵佳",
    "authorId": "adcfe4dbb766dd01d1457b72d1457b72",
    "dynasty": "清",
    "content": [
      "死生真不测，祸福竟相连。",
      "方苦冰如裂，旋惊火似煎。",
      "矫揉诚太过，爱护反生愆。",
      "是则偏之害，人情大抵然。"
    ]
  },
  {
    "id": "adcfe4dbb766dd0150d87b926fa23f7a",
    "title": "哭王慰三",
    "authorName": "张洵佳",
    "authorId": "adcfe4dbb766dd01d1457b72d1457b72",
    "dynasty": "清",
    "content": [
      "诀别诗何在，衔哀未忍哦。",
      "石交同辈少，老泪故人多。",
      "泉路知安否，吟怀近若何。",
      "辋川门巷迩，有客怕经过。"
    ]
  },
  {
    "id": "adcfe4dbb766dd0150d87b924e9b534e",
    "title": "哭王慰三",
    "authorName": "张洵佳",
    "authorId": "adcfe4dbb766dd01d1457b72d1457b72",
    "dynasty": "清",
    "content": [
      "同门同造就，逊汝廿年功。",
      "抗手怀前日，还乡拜下风。",
      "才华开府丽，诗句杜陵工。",
      "宗教从今替，何人继远公。"
    ]
  },
  {
    "id": "adcfe4dbb766dd0150d87b927b1a8077",
    "title": "哭王慰三",
    "authorName": "张洵佳",
    "authorId": "adcfe4dbb766dd01d1457b72d1457b72",
    "dynasty": "清",
    "content": [
      "忆我孤吟苦，诗成孰寄将。",
      "白头劳赠答，青眼泥商量。",
      "老至肝肠热，秋来薤露凉。",
      "牙琴成绝响，弹落满天霜。"
    ]
  },
  {
    "id": "adcfe4dbb766dd0150d87b9289d6fe8e",
    "title": "哭王慰三",
    "authorName": "张洵佳",
    "authorId": "adcfe4dbb766dd01d1457b72d1457b72",
    "dynasty": "清",
    "content": [
      "博览通今古，思君益怆神。",
      "读书真种子，抱膝老吟身。",
      "风雅凋零日，英才落漠辰。",
      "遗编堪启后，付梓莫沈沦。"
    ]
  },
  {
    "id": "adcfe4dbb766dd0150d87b928dff4cfb",
    "title": "哭王慰三",
    "authorName": "张洵佳",
    "authorId": "adcfe4dbb766dd01d1457b72d1457b72",
    "dynasty": "清",
    "content": [
      "良朋如伉俪，独我种情根。",
      "哀怨山阳笛，风骚屈子魂。",
      "晨星天上影，宿草墓间痕。",
      "黾勉传遗砚，倾心望后昆。"
    ]
  },
  {
    "id": "adcfe4dbb766dd01b32eb41e002efbca",
    "title": "薄游毗陵次冰泉唱集韵赠金溎生",
    "authorName": "张洵佳",
    "authorId": "adcfe4dbb766dd01d1457b72d1457b72",
    "dynasty": "清",
    "content": [
      "风雅沈沦日，君犹赋子虚。",
      "文章交有道，鱼雁讯非疏。",
      "径造仁山宅，如亲玉局居。",
      "归舟江上泊，相约话樵渔。"
    ]
  },
  {
    "id": "adcfe4dbb766dd01a92bb9464e21eb48",
    "title": "又代题忠荩公墓",
    "authorName": "张洵佳",
    "authorId": "adcfe4dbb766dd01d1457b72d1457b72",
    "dynasty": "清",
    "content": [
      "五百年前墓，沧桑历劫存。",
      "衣冠新俎豆，松柏旧墙垣。",
      "赵宋一抔土，临川四世孙。",
      "岿然双碣在，忠孝镇乾坤。"
    ]
  },
  {
    "id": "adcfe4dbb766dd017e8297e2666a49ac",
    "title": "七十自寿八首",
    "authorName": "张洵佳",
    "authorId": "adcfe4dbb766dd01d1457b72d1457b72",
    "dynasty": "清",
    "content": [
      "弹指光阴七十春，天教留作两朝人。",
      "翻新世界惊开辟，守旧田园便隐沦。",
      "闭户不知王氏腊，放怀且作葛天民。",
      "古稀岁月寻常过，难得林泉自在身。"
    ]
  },
  {
    "id": "adcfe4dbb766dd017e8297e2f9ed146c",
    "title": "七十自寿八首",
    "authorName": "张洵佳",
    "authorId": "adcfe4dbb766dd01d1457b72d1457b72",
    "dynasty": "清",
    "content": [
      "小弦切切断无踪，多少悲欢旧梦中。",
      "明镜怕看双鬓雪，夕阳返照落花红。",
      "闲中景物禅关似，老去情怀水月空。",
      "赢得山荆身健在，皤然举案笑言同。"
    ]
  },
  {
    "id": "adcfe4dbb766dd017e8297e228b0b676",
    "title": "七十自寿八首",
    "authorName": "张洵佳",
    "authorId": "adcfe4dbb766dd01d1457b72d1457b72",
    "dynasty": "清",
    "content": [
      "也能小楷作蝇头，似比随园胜一筹。",
      "偶喝枭卢寻彦道，喜笼蟋蟀上杭州。",
      "不教当路俗尘扰，便是今生清福修。",
      "三十明经四十吏，白云天际去悠悠。"
    ]
  },
  {
    "id": "adcfe4dbb766dd017e8297e2cc86f81e",
    "title": "七十自寿八首",
    "authorName": "张洵佳",
    "authorId": "adcfe4dbb766dd01d1457b72d1457b72",
    "dynasty": "清",
    "content": [
      "又向红羊劫里过，诛茅仲蔚近如何？",
      "一灯风雨藏形影，半壁图书冷薜萝。",
      "读史喜翻高士传，筑庐权当老人窠。",
      "年来怕咏新诗句，庾信文章哀怨多。"
    ]
  },
  {
    "id": "adcfe4dbb766dd017e8297e22a3377bf",
    "title": "七十自寿八首",
    "authorName": "张洵佳",
    "authorId": "adcfe4dbb766dd01d1457b72d1457b72",
    "dynasty": "清",
    "content": [
      "薄宦留遗二顷田，一生饮啄但凭天。",
      "全亏儿女无多债，犹幸风尘早息肩。",
      "辛苦篝灯怀母氏，沈迷科举误韶年。",
      "只馀一事心头挂，拟代桐孙引凤仙。"
    ]
  },
  {
    "id": "adcfe4dbb766dd017e8297e29534f794",
    "title": "七十自寿八首",
    "authorName": "张洵佳",
    "authorId": "adcfe4dbb766dd01d1457b72d1457b72",
    "dynasty": "清",
    "content": [
      "飞电传来字数行，彭宣有意起安昌。",
      "催臣上道官书急，乞病还山席帽凉。",
      "早虑铜驼卧荆棘，可怜尘海变沧桑。",
      "晨星寥落知音少，往事缠绵未忍忘。"
    ]
  },
  {
    "id": "adcfe4dbb766dd017e8297e293592aaf",
    "title": "七十自寿八首",
    "authorName": "张洵佳",
    "authorId": "adcfe4dbb766dd01d1457b72d1457b72",
    "dynasty": "清",
    "content": [
      "长庆风流绝妙辞，高吟惯被室人嗤。",
      "泉明归去才编集，表圣功勋祇重诗。",
      "掌故五朝资阅历，书香七代庆留遗。",
      "惟将忠厚存馀地，付与儿孙好护持。"
    ]
  },
  {
    "id": "adcfe4dbb766dd017e8297e2d440f726",
    "title": "七十自寿八首",
    "authorName": "张洵佳",
    "authorId": "adcfe4dbb766dd01d1457b72d1457b72",
    "dynasty": "清",
    "content": [
      "梁园宾客散如云，幸有徐陵起殿军。",
      "跌宕京华如昨日，沈沦沧海感离群。",
      "风霜刻骨寒能耐，松柏凌冬日未曛。",
      "拟乞寿言仍自寿，白头忍再累夫君。"
    ]
  },
  {
    "id": "adcfe4dbb766dd011284f85b31b37792",
    "title": "题琴川倪问渔采乐园",
    "authorName": "张洵佳",
    "authorId": "adcfe4dbb766dd01d1457b72d1457b72",
    "dynasty": "清",
    "content": [
      "石磴茅亭迤逦开，烟霞深处即蓬莱。",
      "松关秋老霏红叶，竹径云荒破绿苔。",
      "名重缓和称国手，人随刘阮到天台。",
      "苍生近苦疮痍甚，何日山中肯出来。"
    ]
  },
  {
    "id": "adcfe4dbb766dd01e859b9e33a25dc1c",
    "title": "晓发",
    "authorName": "张洵佳",
    "authorId": "adcfe4dbb766dd01d1457b72d1457b72",
    "dynasty": "清",
    "content": [
      "犬吠柴门过客船，半轮红日吐前川。",
      "霜鏖树老峰争出，风挟帆飞浪不圆。",
      "几处村鸡犹唱晓，一群野鸭共冲烟。",
      "龙砂此去无多路，笑听乡音水驿边。"
    ]
  },
  {
    "id": "adcfe4dbb766dd014e5995dc54370fd0",
    "title": "舟行",
    "authorName": "张洵佳",
    "authorId": "adcfe4dbb766dd01d1457b72d1457b72",
    "dynasty": "清",
    "content": [
      "征帆曲折指清淮，篷底明窗面面开。",
      "洛下春风吹欲到，江南明月载之来。",
      "蘼芜径畔波双桨，杨柳亭前酒一杯。",
      "何处楼头数声笛，吹将愁绪不堪裁。"
    ]
  },
  {
    "id": "adcfe4dbb766dd0185defe17b934b450",
    "title": "五月初四日旅邸书怀四首录二",
    "authorName": "张洵佳",
    "authorId": "adcfe4dbb766dd01d1457b72d1457b72",
    "dynasty": "清",
    "content": [
      "人生何苦恋微官，优孟登场一例看。",
      "照影寒灯同寂寞，举头明月枉团栾。",
      "饥来驱我贫而仕，壮不如人老更难。",
      "珠米桂薪原不易，惭愁无计住长安。"
    ]
  },
  {
    "id": "adcfe4dbb766dd0185defe1711be08ff",
    "title": "五月初四日旅邸书怀四首录二",
    "authorName": "张洵佳",
    "authorId": "adcfe4dbb766dd01d1457b72d1457b72",
    "dynasty": "清",
    "content": [
      "明朝佳节又端阳，愁里清宵细细长。",
      "金尽谁怜苏季子，花开空忆杜秋娘。",
      "灯陪人影光偏皎，诗入乡心韵带商。",
      "衾枕夜凉眠不稳，一钩新月隐来墙。"
    ]
  },
  {
    "id": "adcfe4dbb766dd018271f62f57bf7a3c",
    "title": "己卯八月文闱差次",
    "authorName": "张洵佳",
    "authorId": "adcfe4dbb766dd01d1457b72d1457b72",
    "dynasty": "清",
    "content": [
      "谁是生花笔擅长，十年前事怕思量。",
      "名场黑漆三生梦，词客青衫两鬓霜。",
      "官吏有钱能造命，文章无福不生光。",
      "只今留得闲身在，又见黄槐举子忙。"
    ]
  },
  {
    "id": "adcfe4dbb766dd01b0062f66b5aa6424",
    "title": "洛阳道中",
    "authorName": "张洵佳",
    "authorId": "adcfe4dbb766dd01d1457b72d1457b72",
    "dynasty": "清",
    "content": [
      "扰扰中原逐鹿忙，古今都会战争场。",
      "关河锁钥严东洛，陵寝松楸隐北邙。",
      "三尺剑锋争胜负，一枰棋子算兴亡。",
      "行人欲问前朝事，春草青青掩夕阳。"
    ]
  },
  {
    "id": "adcfe4dbb766dd0190706efb6b46c020",
    "title": "庚辰岁暮杂感示谢小渔孝廉四首",
    "authorName": "张洵佳",
    "authorId": "adcfe4dbb766dd01d1457b72d1457b72",
    "dynasty": "清",
    "content": [
      "年来踪迹似飘蓬，旅舍光阴又岁终。",
      "牖户绸缪同命鸟，茶饴甘苦可怜虫。",
      "不工迎合终缘懒，尚爱诗书未送穷。",
      "欲待新春占鹊语，灯花先报隔年红。"
    ]
  },
  {
    "id": "adcfe4dbb766dd0190706efba877ce30",
    "title": "庚辰岁暮杂感示谢小渔孝廉四首",
    "authorName": "张洵佳",
    "authorId": "adcfe4dbb766dd01d1457b72d1457b72",
    "dynasty": "清",
    "content": [
      "怀中匣剑掌中杯，壮志于今渐渐灰。",
      "捷足功名疑有线，出身蓬荜况无才。",
      "文章误我难争命，袍笏随人怕上台。",
      "好与君寻高士宅，一枝梅蕊迓春开。"
    ]
  },
  {
    "id": "adcfe4dbb766dd0190706efb39405fbe",
    "title": "庚辰岁暮杂感示谢小渔孝廉四首",
    "authorName": "张洵佳",
    "authorId": "adcfe4dbb766dd01d1457b72d1457b72",
    "dynasty": "清",
    "content": [
      "长夜沉沉思百端，家书何处报平安。",
      "巢居蚊睫休嫌窄，梦绕牛衣幸耐寒。",
      "诗到和平可以怨，事非阅历不知难。",
      "美人嫁后风流减，错把当年玉面看。"
    ]
  },
  {
    "id": "adcfe4dbb766dd0190706efb3b7358bc",
    "title": "庚辰岁暮杂感示谢小渔孝廉四首",
    "authorName": "张洵佳",
    "authorId": "adcfe4dbb766dd01d1457b72d1457b72",
    "dynasty": "清",
    "content": [
      "骨爱梅花品爱莲，旧家小玉是神仙。",
      "相随宦海三千里，算买芳邻百万钱。",
      "风雅尽能传韵事，悲欢容易感中年。",
      "东山福分难希冀，聊把闲情付管弦。"
    ]
  },
  {
    "id": "adcfe4dbb766dd019792247bbfc81bc4",
    "title": "泊舟不寐",
    "authorName": "张洵佳",
    "authorId": "adcfe4dbb766dd01d1457b72d1457b72",
    "dynasty": "清",
    "content": [
      "自顾曾无一技名，归与何敢比泉明。",
      "无才恐被虚声误，知足能将妄想平。",
      "出岫无云难作雨，回头有岸即登程。",
      "此行不为鲈鱼脍，藏拙山林过一生。"
    ]
  },
  {
    "id": "adcfe4dbb766dd010a889807c2b74f0a",
    "title": "泊舟涡阳县",
    "authorName": "张洵佳",
    "authorId": "adcfe4dbb766dd01d1457b72d1457b72",
    "dynasty": "清",
    "content": [
      "赤眉铜马旧披猖，君盗中原此聚场。",
      "官吏养痈成巨患，地形扼险重岩疆。",
      "频年兵火遗民少，落日关河戍垒苍。",
      "今日涡阳增县治，前车覆辙鉴毋忘。"
    ]
  },
  {
    "id": "adcfe4dbb766dd01e4b2c93270ca151a",
    "title": "追悼君培师",
    "authorName": "张洵佳",
    "authorId": "adcfe4dbb766dd01d1457b72d1457b72",
    "dynasty": "清",
    "content": [
      "忆从早岁坐春风，鼓舞裁成便不同。",
      "桃李盈门偏契我，文章憎命最怜公。",
      "清癯迥出尘埃外，褒贬都归笑语中。",
      "沅芷沣兰秋色老，招魂宋玉泣江东。"
    ]
  },
  {
    "id": "adcfe4dbb766dd010ec28ddaf5b8d062",
    "title": "舟中遇重九",
    "authorName": "张洵佳",
    "authorId": "adcfe4dbb766dd01d1457b72d1457b72",
    "dynasty": "清",
    "content": [
      "舟中佳节值重阳，何处登高望故乡。",
      "水驿行程催短棹，河梁秋色落诗囊。",
      "霜华旅鬓侵人老，晚节黄花比我香。",
      "欲买双螯鱼市少，懵腾一醉到羲皇。"
    ]
  },
  {
    "id": "adcfe4dbb766dd0144323866199e2ad0",
    "title": "忆同学徐拙庵侍御二首",
    "authorName": "张洵佳",
    "authorId": "adcfe4dbb766dd01d1457b72d1457b72",
    "dynasty": "清",
    "content": [
      "虎踞龙跳两少年，文坛鏖罢笑开筵。",
      "我听衙鼓为尘吏，君咏霓裳列众仙。",
      "迹判云泥原是命，帆悬沧海各凭天。",
      "秋风张翰今归里，饱食莼鲈傲尔先。"
    ]
  },
  {
    "id": "adcfe4dbb766dd014432386695797b9f",
    "title": "忆同学徐拙庵侍御二首",
    "authorName": "张洵佳",
    "authorId": "adcfe4dbb766dd01d1457b72d1457b72",
    "dynasty": "清",
    "content": [
      "文章水月妙空明，让尔金鳌顶上行。",
      "梦想京华音信杳，身归梁苑去来轻。",
      "尘容旧改君难识，白发新添我亦惊。",
      "毕竟陇头香稻好，自耕还待故人耕。"
    ]
  },
  {
    "id": "adcfe4dbb766dd01a46b6728f49d27d8",
    "title": "怀黄哲卿王慰三两明经",
    "authorName": "张洵佳",
    "authorId": "adcfe4dbb766dd01d1457b72d1457b72",
    "dynasty": "清",
    "content": [
      "迟我争名五六年，翩然后翮互高骞。",
      "直空黉序无馀子，要咏霓裳驾众仙。",
      "廿载文章憎命达，一堂教授启薪传。",
      "良材未必深山老，定泛云槎到日边。"
    ]
  },
  {
    "id": "adcfe4dbb766dd01e1b71943bfc294fd",
    "title": "哭章镜安师",
    "authorName": "张洵佳",
    "authorId": "adcfe4dbb766dd01d1457b72d1457b72",
    "dynasty": "清",
    "content": [
      "梁木而今叹逝川，瓠园揖别怆前缘。",
      "传家科第经三代，售世文章早廿年。",
      "青眼怜才称我最，黄垆感旧哭公先。",
      "扬州今日重经过，肠断虹桥暮霭天。"
    ]
  },
  {
    "id": "adcfe4dbb766dd01e0a62ebceac761d1",
    "title": "客还乡",
    "authorName": "张洵佳",
    "authorId": "adcfe4dbb766dd01d1457b72d1457b72",
    "dynasty": "清",
    "content": [
      "枌榆秋老客还乡，定有儿童就讯忙。",
      "相见亲朋疑梦寐，已亡骨肉感参商。",
      "不羁马足悬崖勒，大好鲈腮信口尝。",
      "白发青山仍旧识，较他后起问名强。"
    ]
  },
  {
    "id": "adcfe4dbb766dd0131da43eb196d3033",
    "title": "赠同门何秋辇员外三首",
    "authorName": "张洵佳",
    "authorId": "adcfe4dbb766dd01d1457b72d1457b72",
    "dynasty": "清",
    "content": [
      "小别瓠园岁月迁，青衫落拓发华颠。",
      "君游紫禁依双阙，我梦黄粱近廿年。",
      "科第泥金新蕊榜，因缘鸿雪旧诗笺。",
      "河阳潘令归田后，为寄闲居赋一篇。"
    ]
  },
  {
    "id": "adcfe4dbb766dd0131da43ebef6312df",
    "title": "赠同门何秋辇员外三首",
    "authorName": "张洵佳",
    "authorId": "adcfe4dbb766dd01d1457b72d1457b72",
    "dynasty": "清",
    "content": [
      "电火流光去似驰，十年小约爽归期。",
      "鬓毛换我青山笑，颜色思君落月知。",
      "入世无才惭作吏，买山有兴好吟诗。",
      "比来尘海空如镜，为语扬州杜牧之。"
    ]
  },
  {
    "id": "adcfe4dbb766dd0131da43eb618107fe",
    "title": "赠同门何秋辇员外三首",
    "authorName": "张洵佳",
    "authorId": "adcfe4dbb766dd01d1457b72d1457b72",
    "dynasty": "清",
    "content": [
      "翩翩玉树映风前，侪辈如君最少年。",
      "同学渊源师友重，出山姓氏弟兄联。",
      "霜华梁苑催人老，月色虹桥载酒便。",
      "张翰莼鲈风味好，望君南渡笑开筵。"
    ]
  },
  {
    "id": "adcfe4dbb766dd01ba9d5071cacd9d6d",
    "title": "感忆亡友王雨时",
    "authorName": "张洵佳",
    "authorId": "adcfe4dbb766dd01d1457b72d1457b72",
    "dynasty": "清",
    "content": [
      "此别恐无重见日，先生出口我心惊。",
      "谁知梓里旋归后，竟感人琴涕泗横。",
      "词客离家成旅殡，德门有后步前程。",
      "关情非第亲兼友，小子岐黄正学成。"
    ]
  },
  {
    "id": "adcfe4dbb766dd01c268f7eca3c61d0c",
    "title": "阻风怀远县，遇鲍东甫同年之弟振元赴山西万全县任，作诗附寄",
    "authorName": "张洵佳",
    "authorId": "adcfe4dbb766dd01d1457b72d1457b72",
    "dynasty": "清",
    "content": [
      "尘海惊心岁月迁，青衫小别又三年。",
      "太行云气连天际，梁苑霜华刮耳边。",
      "宦辙分驰同是客，风帆无定总由天。",
      "吴中秋后莼鲈美，一笑归舟让我先。"
    ]
  },
  {
    "id": "adcfe4dbb766dd01af5f486e25a6f149",
    "title": "舟行即事",
    "authorName": "张洵佳",
    "authorId": "adcfe4dbb766dd01d1457b72d1457b72",
    "dynasty": "清",
    "content": [
      "孤帆摇漾殢前津，到处鸿泥印爪新。",
      "迓我云山如胜友，泥他儿女学庖人。",
      "宵深警柝犹巡岸，风激横船欲碰身。",
      "任尔天寒心自暖，一舱团聚一家春。"
    ]
  },
  {
    "id": "adcfe4dbb766dd01cbe2609c6fb27df9",
    "title": "十六日自怀远解缆风色大顺喜吟一律",
    "authorName": "张洵佳",
    "authorId": "adcfe4dbb766dd01d1457b72d1457b72",
    "dynasty": "清",
    "content": [
      "长淮形势亘蟠空，千里征帆踞上风。",
      "云脚遥拖洪泽远，涛头直接大江东。",
      "秋深芦管飞霜白，天远沧波浴日红。",
      "幸我回头先得岸，不然仍在浪淘中。"
    ]
  },
  {
    "id": "adcfe4dbb766dd01c023aa33e3a5df0f",
    "title": "寄怀章绍庭孝廉",
    "authorName": "张洵佳",
    "authorId": "adcfe4dbb766dd01d1457b72d1457b72",
    "dynasty": "清",
    "content": [
      "直从刻苦得科名，有志英雄事竟成。",
      "喜诵文章如旧识，惊闻师友遽长行。",
      "遨游湖海传衣钵，蕴酿诗书见性情。",
      "知否河汾门下士，扬州经过哭先生。"
    ]
  },
  {
    "id": "adcfe4dbb766dd010daa1243bfc4ae1b",
    "title": "泊舟瓜洲口寄怀河南藩幕娄寿之敬之两君",
    "authorName": "张洵佳",
    "authorId": "adcfe4dbb766dd01d1457b72d1457b72",
    "dynasty": "清",
    "content": [
      "相交以澹两忘情，谈笑能教俗虑清。",
      "孝友门庭迎善气，绸缪缟纻送行旌。",
      "劳形案牍矜疑狱，平揖公卿负重名。",
      "知否莼鲈千里棹，秋风江上忆先生。"
    ]
  },
  {
    "id": "adcfe4dbb766dd019cd5b4a19f58f01a",
    "title": "追挽徐挹泉侍御师",
    "authorName": "张洵佳",
    "authorId": "adcfe4dbb766dd01d1457b72d1457b72",
    "dynasty": "清",
    "content": [
      "直是文人命太穷，若论因果报宜隆。",
      "生前亲友衔恩遍，死后公卿太息同。",
      "远别妻孥成永诀，乱投医药到临终。",
      "可怜小子游梁日，尚在春风煦拂中。"
    ]
  },
  {
    "id": "adcfe4dbb766dd0144651b65ed9b1f26",
    "title": "感忆吴振声姻丈",
    "authorName": "张洵佳",
    "authorId": "adcfe4dbb766dd01d1457b72d1457b72",
    "dynasty": "清",
    "content": [
      "垂老还乡感逝波，西州门外怕经过。",
      "红羊劫我无锥立，青眼逢公有砚磨。",
      "鸠杖风清徵福厚，鱼池火及讶殃多。",
      "千金一饭虚图报，未得封侯奈我何。"
    ]
  },
  {
    "id": "adcfe4dbb766dd01feafc544d97a9bf2",
    "title": "十月初五日抵里",
    "authorName": "张洵佳",
    "authorId": "adcfe4dbb766dd01d1457b72d1457b72",
    "dynasty": "清",
    "content": [
      "青山如旧笑颜开，乍见翻疑入梦来。",
      "差喜门闾仍好在，居然须鬓未全衰。",
      "亲朋迓我争相讯，儿女谁家半费猜。",
      "从此尘襟收拾起，闲居词赋趁心裁。"
    ]
  },
  {
    "id": "adcfe4dbb766dd01dc2cfdcc7aedfa7f",
    "title": "独坐偶吟",
    "authorName": "张洵佳",
    "authorId": "adcfe4dbb766dd01d1457b72d1457b72",
    "dynasty": "清",
    "content": [
      "不断乡心梦里牵，今朝真个赋归田。",
      "扬州骑鹤谈何易，张翰尝鲈福已全。",
      "清白依然还故我，艰难犹复说从前。",
      "旁观属望殷勤甚，似惜收场早十年。"
    ]
  },
  {
    "id": "adcfe4dbb766dd01dc2cfdccf08c9665",
    "title": "独坐偶吟",
    "authorName": "张洵佳",
    "authorId": "adcfe4dbb766dd01d1457b72d1457b72",
    "dynasty": "清",
    "content": [
      "茫茫尘海易蹉跎，转瞬光阴五十过。",
      "行乐宵长防烛短，散斋粥少苦僧多。",
      "名场有线难牵我，春梦无痕不记佗。",
      "领取田园风景好，绿荫门巷听秧歌。"
    ]
  },
  {
    "id": "adcfe4dbb766dd017ed179653e79cbb1",
    "title": "四月十三日偕同年华子才，内翰、章叔安明经、吴品英茂才，朱立卿家定生，游琴东三峰兴福两寺",
    "authorName": "张洵佳",
    "authorId": "adcfe4dbb766dd01d1457b72d1457b72",
    "dynasty": "清",
    "content": [
      "胜游遥接永和春，况有名山作主人。",
      "路入青苍云四绕，寺经兵燹佛重新。",
      "蒲团习静输行脚，香火留缘证后身。",
      "尘海茫茫才近岸，回头终仗法王仁。"
    ]
  },
  {
    "id": "adcfe4dbb766dd017ed1796519b382fa",
    "title": "四月十三日偕同年华子才，内翰、章叔安明经、吴品英茂才，朱立卿家定生，游琴东三峰兴福两寺",
    "authorName": "张洵佳",
    "authorId": "adcfe4dbb766dd01d1457b72d1457b72",
    "dynasty": "清",
    "content": [
      "要与伽蓝结净缘，重临胜境倍翛然。",
      "楼观沧海穷天际，风激松涛落酒边。",
      "怪石悬崖惊虎踞，白云归洞抱龙眠。",
      "老僧最喜谈因果，劝我还山种福田。"
    ]
  },
  {
    "id": "adcfe4dbb766dd01a0805fce0bb4055b",
    "title": "续游三峰兴福二首",
    "authorName": "张洵佳",
    "authorId": "adcfe4dbb766dd01d1457b72d1457b72",
    "dynasty": "清",
    "content": [
      "此间风景胜吾家，山一涯兼水一涯。",
      "拥护重岩松万壑，划分两寺路三叉。",
      "峰腰东抱迎朝爽，云脚西拖变落霞。",
      "浓淡清奇都入妙，纪游定有笔生花。"
    ]
  },
  {
    "id": "adcfe4dbb766dd01a0805fce9908c2d8",
    "title": "续游三峰兴福二首",
    "authorName": "张洵佳",
    "authorId": "adcfe4dbb766dd01d1457b72d1457b72",
    "dynasty": "清",
    "content": [
      "岸帻披襟让我先，招邀难得故人全。",
      "青山斜日前朝寺，幽谷白云小洞天。",
      "绕径樵歌惊鹤梦，过江帆影接狼烟。",
      "劝君揽胜休闲着，此境神游已廿年。"
    ]
  },
  {
    "id": "adcfe4dbb766dd01a55c64aa4b5fae92",
    "title": "偶赋二首",
    "authorName": "张洵佳",
    "authorId": "adcfe4dbb766dd01d1457b72d1457b72",
    "dynasty": "清",
    "content": [
      "心期何必话牢骚，解组安仁已二毛。",
      "尽有桑麻谈故旧，胜他资格殢郎曹。",
      "郊原宿草朋侪尽，冠盖斜阳仕宦劳。",
      "怪道泉明赋归去，东皋载酒乐陶陶。"
    ]
  },
  {
    "id": "adcfe4dbb766dd01a55c64aa0f2a6d54",
    "title": "偶赋二首",
    "authorName": "张洵佳",
    "authorId": "adcfe4dbb766dd01d1457b72d1457b72",
    "dynasty": "清",
    "content": [
      "揽镜苍颜半百强，几多田海感沧桑。",
      "一官落拓应休致，两字行藏自主张。",
      "媚奥何人何媚奥，登场似我好收场。",
      "不然走马长安客，纵有当归孰寄将。"
    ]
  },
  {
    "id": "adcfe4dbb766dd0163e543a108ce9c0c",
    "title": "寿吴翊之先生九十",
    "authorName": "张洵佳",
    "authorId": "adcfe4dbb766dd01d1457b72d1457b72",
    "dynasty": "清",
    "content": [
      "海鹤丰姿古佛身，箕畴五福自天申。",
      "沧桑曾阅飞灰劫，磨鍊能完太朴真。",
      "养望林泉称地主，含饴童稚乐天伦。",
      "香山九老重开宴，序齿轮君第一人。"
    ]
  },
  {
    "id": "adcfe4dbb766dd012e76237a2502b731",
    "title": "题乡前辈王简卿广文书帷雪影遗照",
    "authorName": "张洵佳",
    "authorId": "adcfe4dbb766dd01d1457b72d1457b72",
    "dynasty": "清",
    "content": [
      "曾向槐庭憩荫过，山房遗稿我亲摩。",
      "衣冠前辈丰神俊，苜蓿生涯感慨多。",
      "星斗罗胸才独擅，文章呕血劫难磨。",
      "披图不尽景行意，一瓣心香寓短歌。"
    ]
  },
  {
    "id": "adcfe4dbb766dd015f3eb27b58caba08",
    "title": "题王雨时亲家遗照二首",
    "authorName": "张洵佳",
    "authorId": "adcfe4dbb766dd01d1457b72d1457b72",
    "dynasty": "清",
    "content": [
      "江南荡子老还乡，感旧山阳玉笛凉。",
      "一代交情留白社，半生旅梦醒黄粱。",
      "尽多词客成新鬼，剩有宫人说上皇。",
      "惆怅钟期怜后死，断琴弹落满天霜。"
    ]
  },
  {
    "id": "adcfe4dbb766dd015f3eb27b226712d7",
    "title": "题王雨时亲家遗照二首",
    "authorName": "张洵佳",
    "authorId": "adcfe4dbb766dd01d1457b72d1457b72",
    "dynasty": "清",
    "content": [
      "临歧握手泪如丝，犹记河梁送别时。",
      "名士散场君太早，劳人返辙我偏迟。",
      "墓门宿草成千古，野店黄垆酹一卮。",
      "不尽死生离别感，故人情重为题诗。"
    ]
  },
  {
    "id": "adcfe4dbb766dd014f1a173346b4fd81",
    "title": "哭同学章绍庭孝廉二首",
    "authorName": "张洵佳",
    "authorId": "adcfe4dbb766dd01d1457b72d1457b72",
    "dynasty": "清",
    "content": [
      "书生命薄人争科，如此收场料亦难。",
      "一第全凭心血博，浮生只作镜花看。",
      "凉添玉杵衣方寄，梦入金闺骨已寒。",
      "闻说家书先后到，开缄犹自报平安。"
    ]
  },
  {
    "id": "adcfe4dbb766dd014f1a1733c67bd543",
    "title": "哭同学章绍庭孝廉二首",
    "authorName": "张洵佳",
    "authorId": "adcfe4dbb766dd01d1457b72d1457b72",
    "dynasty": "清",
    "content": [
      "征衫慈母手亲缝，忍使门闾望眼空。",
      "让我一廛三径外，哭君两代十年中。",
      "文章抗手无馀子，得失惊心问塞翁。",
      "剩有西江明月好，照他魂魄到江东。"
    ]
  },
  {
    "id": "adcfe4dbb766dd017b943884a19fc452",
    "title": "中秋对月有感",
    "authorName": "张洵佳",
    "authorId": "adcfe4dbb766dd01d1457b72d1457b72",
    "dynasty": "清",
    "content": [
      "一天星斗浸楼台，今夜蟾宫四面开。",
      "上界高寒空色相，故乡风景胜蓬莱。",
      "中年丝竹萦哀乐，旧梦邯郸感去来。",
      "此夕霓裳人尽咏，不知谁是谪仙才。"
    ]
  },
  {
    "id": "adcfe4dbb766dd01018ff5bff510e0fc",
    "title": "赠心斋二首",
    "authorName": "张洵佳",
    "authorId": "adcfe4dbb766dd01d1457b72d1457b72",
    "dynasty": "清",
    "content": [
      "龙砂两度咏嘉宾，笑语能生四座春。",
      "穿遍溪桥寻地主，揭开城府见天真。",
      "家风疏水馀真乐，文品钟陵有替身。",
      "同是河汾门下士，输君松鹤比精神。"
    ]
  },
  {
    "id": "adcfe4dbb766dd01018ff5bfc55cf2b0",
    "title": "赠心斋二首",
    "authorName": "张洵佳",
    "authorId": "adcfe4dbb766dd01d1457b72d1457b72",
    "dynasty": "清",
    "content": [
      "尘劳白日去如驰，我似江湖杜牧之。",
      "春梦长安棋一局，秋娘旧院鬓千丝。",
      "莼鲈乡味偿初志，诗酒生涯感故知。",
      "何日蓉江移画舫，一樽重话少年时。"
    ]
  },
  {
    "id": "adcfe4dbb766dd0156a174c9bd655f7a",
    "title": "寄华子才同年",
    "authorName": "张洵佳",
    "authorId": "adcfe4dbb766dd01d1457b72d1457b72",
    "dynasty": "清",
    "content": [
      "雁唳长空夜不眠，屋梁月色照君前。",
      "一门风义高千古，生计经营到十全。",
      "境隔河山终聚首，交联几席况同年。",
      "嘤鸣求友声相应，寄尔怀人赋一篇。"
    ]
  },
  {
    "id": "adcfe4dbb766dd01b598748410de79e3",
    "title": "过贡氏世恩堂故址",
    "authorName": "张洵佳",
    "authorId": "adcfe4dbb766dd01d1457b72d1457b72",
    "dynasty": "清",
    "content": [
      "当年衣锦启华堂，今日秋风野径荒。",
      "茅屋三间新结构，黄粱一梦小沧桑。",
      "西台疏草光青史，东郭衣冠冷白杨。",
      "打麦场连挑菜圃，有人惆怅立斜阳。"
    ]
  },
  {
    "id": "adcfe4dbb766dd01677bc59484cf536f",
    "title": "过斗酒堂故址，吊沈凡民司马",
    "authorName": "张洵佳",
    "authorId": "adcfe4dbb766dd01d1457b72d1457b72",
    "dynasty": "清",
    "content": [
      "跌宕秦淮死亦甘，无家无子又无官。",
      "人间翰墨流传易，海内名公结识难。",
      "猿鹤故山劳想像，松楸古陇料荒残。",
      "兰亭册子今安在，玉匣昭陵一例看。"
    ]
  },
  {
    "id": "adcfe4dbb766dd013c1ab201c09fc293",
    "title": "题王慰三明经古今体诗集",
    "authorName": "张洵佳",
    "authorId": "adcfe4dbb766dd01d1457b72d1457b72",
    "dynasty": "清",
    "content": [
      "劲装古服气纵横，抗手韩苏与并行。",
      "语杂诙谐仍兀傲，事多怅触总和平。",
      "笔花开处生光燄，道味浓时露性情。",
      "我是邯郸初学步，惭将蛙响答莺鸣。"
    ]
  },
  {
    "id": "adcfe4dbb766dd01dffd4f61c1a3c414",
    "title": "挽华湘卿明经兼慰其尊人子才同年",
    "authorName": "张洵佳",
    "authorId": "adcfe4dbb766dd01d1457b72d1457b72",
    "dynasty": "清",
    "content": [
      "玉楼高耸有人开，长吉而还第二回。",
      "短命竟符颜氏数，少年争惜贾生才。",
      "传家孝友天能鉴，经世文章劫不灰。",
      "求我童蒙犹待养，知君魂魄要常来。"
    ]
  },
  {
    "id": "adcfe4dbb766dd0112ae34f6651e6730",
    "title": "哭边润民制军",
    "authorName": "张洵佳",
    "authorId": "adcfe4dbb766dd01d1457b72d1457b72",
    "dynasty": "清",
    "content": [
      "中州徭役赖公轻，道路犹闻播颂声。",
      "爱士真如亲子弟，盖棺仍是老书生。",
      "剔除奸佞徵风骨，酝酿文章见性情。",
      "宾客梁园遗爱在，岂徒下吏泪痕倾。"
    ]
  },
  {
    "id": "adcfe4dbb766dd01d7eda7d7d88a0adc",
    "title": "纪某中丞事",
    "authorName": "张洵佳",
    "authorId": "adcfe4dbb766dd01d1457b72d1457b72",
    "dynasty": "清",
    "content": [
      "纸上谈兵快绝伦，半生简在恃枫宸。",
      "虚名早博黄金印，伟绩期清紫塞尘。",
      "一溃奔驰三百里，重来愧对八千人。",
      "中原未复王师烬，殷浩而今有替身。"
    ]
  },
  {
    "id": "adcfe4dbb766dd01ea5d5950c5a587be",
    "title": "纪某侍郎事",
    "authorName": "张洵佳",
    "authorId": "adcfe4dbb766dd01d1457b72d1457b72",
    "dynasty": "清",
    "content": [
      "累代科名曜木天，一门群从尽神仙。",
      "荐贤误认王安石，下狱几同司马迁。",
      "还我头颅恩浩荡，怜他乔梓罪牵连。",
      "长安怪道黄金贵，狱吏区区要四千。"
    ]
  },
  {
    "id": "adcfe4dbb766dd01c132b6767e66df95",
    "title": "纪某枢臣事",
    "authorName": "张洵佳",
    "authorId": "adcfe4dbb766dd01d1457b72d1457b72",
    "dynasty": "清",
    "content": [
      "蝇营狗苟剧奔忙，市井翻身到庙廊。",
      "早有声名传狡狯，居然军国预平章。",
      "佞臣头仗强邻保，暮夜金为狱吏偿。",
      "三次飞书飞不到，可怜公子更无肠。"
    ]
  },
  {
    "id": "adcfe4dbb766dd01ad1afd06c7e6bcdc",
    "title": "金阊感旧",
    "authorName": "张洵佳",
    "authorId": "adcfe4dbb766dd01d1457b72d1457b72",
    "dynasty": "清",
    "content": [
      "雪中鸿爪久模糊，二十年来过隙驹。",
      "荡子青衫春梦蝶，秋娘废院夜啼乌。",
      "题襟痕冷良朋杳，挂剑情深宿草芜。",
      "今日重游惟剩我，金阊门外独踟蹰。"
    ]
  },
  {
    "id": "adcfe4dbb766dd01ed8150e4fb433238",
    "title": "游留园",
    "authorName": "张洵佳",
    "authorId": "adcfe4dbb766dd01d1457b72d1457b72",
    "dynasty": "清",
    "content": [
      "名区自昔擅名胜，今日花开载酒过。",
      "大好湖山凭意造，此间杨柳占春多。",
      "楼台晓日金银气，仕宦斜阳安乐窝。",
      "但愿留园留勿替，一年一度踏青莎。"
    ]
  },
  {
    "id": "adcfe4dbb766dd0161d2439d762d76fc",
    "title": "青旸地",
    "authorName": "张洵佳",
    "authorId": "adcfe4dbb766dd01d1457b72d1457b72",
    "dynasty": "清",
    "content": [
      "谁使中华变外洋，无端尘海感沧桑。",
      "白杨衰草夷荒冢，绣幰春风迓丽娘。",
      "楼阁翻成新世界，笙歌误尽少年场。",
      "吴中似此浮夸甚，安得黄金用斗量。"
    ]
  },
  {
    "id": "adcfe4dbb766dd017a09c65999a9d40a",
    "title": "十四日抵沪",
    "authorName": "张洵佳",
    "authorId": "adcfe4dbb766dd01d1457b72d1457b72",
    "dynasty": "清",
    "content": [
      "昔曾五泛申江橹，今日重来鬓已苍。",
      "彻夜灯红疑鬼市，翻新技巧破天荒。",
      "碧瞳鬈发蛮夷长，檀板金丝歌舞场。",
      "从古繁华多酿劫，为他独立思茫茫。"
    ]
  },
  {
    "id": "adcfe4dbb766dd01674635cb52656418",
    "title": "过昆山怀顾宁人先生",
    "authorName": "张洵佳",
    "authorId": "adcfe4dbb766dd01d1457b72d1457b72",
    "dynasty": "清",
    "content": [
      "一代高才孰比伦，不歆庑祀亦千春。",
      "两朝革命怀孤愤，四海论交总逸民。",
      "塞上风云惊王气，关中田宅爱秦人。",
      "儒林文苑兼专席，休认名贤是隐沦。"
    ]
  },
  {
    "id": "adcfe4dbb766dd0186bb5cd3d4dd0700",
    "title": "许仙屏中丞于正月二十二日殁于奉新原籍，作此志哀",
    "authorName": "张洵佳",
    "authorId": "adcfe4dbb766dd01d1457b72d1457b72",
    "dynasty": "清",
    "content": [
      "生无遗议殁无疵，潞国勋名世共知。",
      "一瓣心香文正幕，千秋手泽信陵祠。",
      "爱才元老根天性，载德苍生听口碑。",
      "天许劳臣考终命，青山故里锦旋时。"
    ]
  },
  {
    "id": "adcfe4dbb766dd01a342daa34a8ef23c",
    "title": "明孝陵",
    "authorName": "张洵佳",
    "authorId": "adcfe4dbb766dd01d1457b72d1457b72",
    "dynasty": "清",
    "content": [
      "崛兴王气凤阳陵，首踞江东集大勋。",
      "开国居然同汉祖，传家可惜少贤君。",
      "狗功惨尽原头猎，燕子高飞日暮云。",
      "祖脱袈裟孙薙发，至今疑议尚纷纭。"
    ]
  },
  {
    "id": "adcfe4dbb766dd01a3400a0bc92a555c",
    "title": "旋里既久亲故犹诿陲不已，赋此自遣二首",
    "authorName": "张洵佳",
    "authorId": "adcfe4dbb766dd01d1457b72d1457b72",
    "dynasty": "清",
    "content": [
      "惯听冯驩倚柱歌，床头金尽复如何。",
      "谊关朋友通财急，累重妻孥索债多。",
      "物理须从盈处悟，人情休讶近来苛。",
      "春江水暖游鱼集，倘遇冰凝便不过。"
    ]
  },
  {
    "id": "adcfe4dbb766dd01a3400a0b898340e5",
    "title": "旋里既久亲故犹诿陲不已，赋此自遣二首",
    "authorName": "张洵佳",
    "authorId": "adcfe4dbb766dd01d1457b72d1457b72",
    "dynasty": "清",
    "content": [
      "当年贱子叹途穷，强学吹箫韵未工。",
      "港浅岂能通大海，霜高何处乞春风。",
      "无求始觉人情厚，有累谁知宦橐空。",
      "今日从违无一可，几番惆怅为诸公。"
    ]
  },
  {
    "id": "adcfe4dbb766dd01c406cb2b227061c1",
    "title": "九月十一日偕王慰三、章彦芳、王倬臣赴荡口舟中联句二首",
    "authorName": "张洵佳",
    "authorId": "adcfe4dbb766dd01d1457b72d1457b72",
    "dynasty": "清",
    "content": [
      "橹声欸乃杂渔歌，已渡长泾十里河。",
      "星斗夜寒人意静，霜天月淡雁行过。",
      "舟经蠡漍遥闻柝，路近鹅湖捷似梭。",
      "料有故人悬榻待，清樽情话乐如何。"
    ]
  },
  {
    "id": "adcfe4dbb766dd01c406cb2baae92bd1",
    "title": "九月十一日偕王慰三、章彦芳、王倬臣赴荡口舟中联句二首",
    "authorName": "张洵佳",
    "authorId": "adcfe4dbb766dd01d1457b72d1457b72",
    "dynasty": "清",
    "content": [
      "漏声滴滴警宵眠，潘市停桡欲曙天。",
      "半百水程过枕上，两三邻舫泊堤边。",
      "风波险处帆休挂，灯火闲时梦亦圆。",
      "难得篷窗聚知己，五更诗句笑同联。"
    ]
  },
  {
    "id": "adcfe4dbb766dd0183adb2465ac75550",
    "title": "新桥秋眺",
    "authorName": "张洵佳",
    "authorId": "adcfe4dbb766dd01d1457b72d1457b72",
    "dynasty": "清",
    "content": [
      "芦芽荻笋净无边，此地淩波好放船。",
      "十里黄云送香气，一行白鹭渺秋烟。",
      "小山椿桂遥相接，水国莼鲈买最便。",
      "云影天光两清绝，有人独立耸吟肩。"
    ]
  },
  {
    "id": "adcfe4dbb766dd0129a0279f431a455e",
    "title": "竭前明吏部考功员外郎华节悯公讳允诚祠",
    "authorName": "张洵佳",
    "authorId": "adcfe4dbb766dd01d1457b72d1457b72",
    "dynasty": "清",
    "content": [
      "门对清溪水一方，森然古柏见祠堂。",
      "披肝疏草光青史，带发头颅见烈皇。",
      "第一清官标姓氏，在三大节定存亡。",
      "鹅湖支派椒繁衍，毕竟忠良世泽长。"
    ]
  },
  {
    "id": "adcfe4dbb766dd01e2562622392ff4da",
    "title": "偕慰三归舟联句",
    "authorName": "张洵佳",
    "authorId": "adcfe4dbb766dd01d1457b72d1457b72",
    "dynasty": "清",
    "content": [
      "归途缓缓夜凉天，明月清风载满船。",
      "溪水平摇双桨活，渔村微露一灯圆。",
      "秋心絮诉莎鸡冷，霜气肥蒸稻蟹鲜。",
      "如此烟波无限好，尽教收拾到吟笺。"
    ]
  },
  {
    "id": "adcfe4dbb766dd01300db68c6ef03ab9",
    "title": "过宛山荡联句",
    "authorName": "张洵佳",
    "authorId": "adcfe4dbb766dd01d1457b72d1457b72",
    "dynasty": "清",
    "content": [
      "渺渺晴波似掌平，五年五度此经行。",
      "夕阳明灭涵空碧，孤棹容与恋客程。",
      "一角青山篷背落，数行疏柳渡头迎。",
      "风光好处浑如昨，待与闲鸥证旧盟。"
    ]
  },
  {
    "id": "adcfe4dbb766dd01e7178ff47a8226a4",
    "title": "纪行即事联句",
    "authorName": "张洵佳",
    "authorId": "adcfe4dbb766dd01d1457b72d1457b72",
    "dynasty": "清",
    "content": [
      "浪游未遂经还家，自笑临行志太奢。",
      "香径待携吴市酒，竹炉同品惠泉茶。",
      "主人病卧文园榻，过客宵回剡水艖。",
      "人事难凭天又阻，连番蕉雨滴窗纱。"
    ]
  },
  {
    "id": "adcfe4dbb766dd01c9db174d6fa7f17d",
    "title": "赠虞阳缪少初司马",
    "authorName": "张洵佳",
    "authorId": "adcfe4dbb766dd01d1457b72d1457b72",
    "dynasty": "清",
    "content": [
      "千峰滴翠付前尘，又向名山作主人。",
      "沧海飞回千里棹，楼台高占一家春。",
      "神仙吏隐开生面，诗卷苏黄有替身。",
      "怪道文园归计早，要从岩壑展经纶。"
    ]
  },
  {
    "id": "adcfe4dbb766dd01c9db174dd3039155",
    "title": "赠虞阳缪少初司马",
    "authorName": "张洵佳",
    "authorId": "adcfe4dbb766dd01d1457b72d1457b72",
    "dynasty": "清",
    "content": [
      "斜穿石径度回廊，高踞岩腰俯下方。",
      "十里晴湖明似镜，万家炊火夜生凉。",
      "携来梅鹤皆仙侣，买得莼鲈近水乡。",
      "最是清芬传勿替，崇祠太仆屹中央。"
    ]
  },
  {
    "id": "adcfe4dbb766dd0154814baefd8279b2",
    "title": "吊聂功廷军门",
    "authorName": "张洵佳",
    "authorId": "adcfe4dbb766dd01d1457b72d1457b72",
    "dynasty": "清",
    "content": [
      "师行报捷忽闻雷，未到功成志已灰。",
      "势处危疑惟有死，耗传遐迩尽生哀。",
      "人从草际求忠骨，我替朝中惜将才。",
      "太息玉门遽沦陷，纷纷胡骑进关来。"
    ]
  },
  {
    "id": "adcfe4dbb766dd01a56eacd58ebb449d",
    "title": "夜静秋凉伏枕不寐忧从中来口占",
    "authorName": "张洵佳",
    "authorId": "adcfe4dbb766dd01d1457b72d1457b72",
    "dynasty": "清",
    "content": [
      "京师竟作虎狼窝，窝外鲸鲵又奈何。",
      "魁柄神奸操只手，孽缘香火召群魔。",
      "闰逢八月黄花落，乱合五胡白骨多。",
      "我有心香祷苍昊，休教同室再操戈。"
    ]
  },
  {
    "id": "adcfe4dbb766dd01f77c6eecab12f200",
    "title": "醉后愤歌二首",
    "authorName": "张洵佳",
    "authorId": "adcfe4dbb766dd01d1457b72d1457b72",
    "dynasty": "清",
    "content": [
      "猾夏凶锋自古无，别开眼界看单于。",
      "中原从此嗟何及，首祸焉能释勿诛。",
      "秦甸河山朝走马，赵家寝殿夜升狐。",
      "长城战血长安火，知有冤魂夜夜呼。"
    ]
  },
  {
    "id": "adcfe4dbb766dd01f77c6eec6d7ddb27",
    "title": "醉后愤歌二首",
    "authorName": "张洵佳",
    "authorId": "adcfe4dbb766dd01d1457b72d1457b72",
    "dynasty": "清",
    "content": [
      "延秋门上听啼乌，西去旌旗望眼孤。",
      "九庙神灵皆痛哭，一枰棋子竟全输。",
      "烟尘关内重围合，兵火辽阳万骨枯。",
      "从此乾坤无净土，茫茫身世付长吁。"
    ]
  },
  {
    "id": "adcfe4dbb766dd01745fea44caa2760f",
    "title": "赠金溎生同转兼祝六旬之庆二首",
    "authorName": "张洵佳",
    "authorId": "adcfe4dbb766dd01d1457b72d1457b72",
    "dynasty": "清",
    "content": [
      "名满寰区六十春，庄襟老带想丰神。",
      "家风鸿博开宗派，生日渔洋证后身。",
      "五岭烟云双蜡屐，三吴文献一传人。",
      "随园坛坫高千古，留与先生步后尘。"
    ]
  },
  {
    "id": "adcfe4dbb766dd01745fea443bd92633",
    "title": "赠金溎生同转兼祝六旬之庆二首",
    "authorName": "张洵佳",
    "authorId": "adcfe4dbb766dd01d1457b72d1457b72",
    "dynasty": "清",
    "content": [
      "芙蓉城外大江流，多少文澜笔底收。",
      "风雅竟能涵万派，丹铅早自定千秋。",
      "才人好事编新语，诗鬼衔恩上选楼。",
      "我亦游梁馀赋稿，敢将鱼目混珠投。"
    ]
  },
  {
    "id": "adcfe4dbb766dd01e3a6ec35070f5fbe",
    "title": "吊浙江三忠诗",
    "authorName": "张洵佳",
    "authorId": "adcfe4dbb766dd01d1457b72d1457b72",
    "dynasty": "清",
    "content": [
      "浮云仓猝蔽长安，歼我三良肇祸端。",
      "公论何须千载定，孤忠留与外人看。",
      "剖心商季仁同尽，抉目吴门泪不干。",
      "怆绝英魂犹恋主，燕郊夜夜盼回銮。"
    ]
  },
  {
    "id": "adcfe4dbb766dd01e3a6ec35e1820cdb",
    "title": "吊浙江三忠诗",
    "authorName": "张洵佳",
    "authorId": "adcfe4dbb766dd01d1457b72d1457b72",
    "dynasty": "清",
    "content": [
      "当道豺狼据上游，埋轮无地合归休。",
      "庸知精卫能衔石，竟有将军肯断头。",
      "力抗神奸争大局，魂归沧海泣同舟。",
      "于忠肃是乡先辈，共指西湖作首邱。"
    ]
  },
  {
    "id": "adcfe4dbb766dd0149d26ae6a102c893",
    "title": "箧中检得败纸一束，启视则游梁时留存之要牍也。感而赋此二首",
    "authorName": "张洵佳",
    "authorId": "adcfe4dbb766dd01d1457b72d1457b72",
    "dynasty": "清",
    "content": [
      "黄粱一枕幻耶真，梦去无踪枕尚存。",
      "历历雪泥曾印我，萧萧霜鬓已侵人。",
      "铁椎力重心犹怯，铜狄亲摩迹已陈。",
      "莫向开元提旧事，白头宫女易伤神。"
    ]
  },
  {
    "id": "adcfe4dbb766dd0149d26ae654764834",
    "title": "箧中检得败纸一束，启视则游梁时留存之要牍也。感而赋此二首",
    "authorName": "张洵佳",
    "authorId": "adcfe4dbb766dd01d1457b72d1457b72",
    "dynasty": "清",
    "content": [
      "劫灰飞过又回轮，如见前身狎习人。",
      "旧调厌听巴里曲，名花空负洛阳春。",
      "朗陵辙迹浮蘋梗，盲女琵琶动陌尘。",
      "只有怜才数知己，青灯夜雨为招魂。"
    ]
  },
  {
    "id": "adcfe4dbb766dd011f4d8456847aeb79",
    "title": "吊刘葆真编修",
    "authorName": "张洵佳",
    "authorId": "adcfe4dbb766dd01d1457b72d1457b72",
    "dynasty": "清",
    "content": [
      "文章江左夙称雄，讵料文星阨命宫。",
      "问卜灵均馀涕泪，招魂宋玉误西东。",
      "化为猿鹤身何在，哭望云山岁已终。",
      "安得讹传坡老死，归帆岭表庆生逢。"
    ]
  },
  {
    "id": "adcfe4dbb766dd01d99a73017a54bd40",
    "title": "上两江制军刘岘帅二首",
    "authorName": "张洵佳",
    "authorId": "adcfe4dbb766dd01d1457b72d1457b72",
    "dynasty": "清",
    "content": [
      "中兴名将老封疆，绝大风波镇两江。",
      "直与元黄争劫运，能将杌桯系苞桑。",
      "魏公才识千秋壮，潞国须眉百岁苍。",
      "百岁仍难忘借寇，祝公惟有寿无量。"
    ]
  },
  {
    "id": "adcfe4dbb766dd01d99a7301db18f578",
    "title": "上两江制军刘岘帅二首",
    "authorName": "张洵佳",
    "authorId": "adcfe4dbb766dd01d1457b72d1457b72",
    "dynasty": "清",
    "content": [
      "九天矫诏九州惊，一念差池大局倾。",
      "无数冤魂填劫海，有名党籍索公卿。",
      "五胡戎马三边合，千里江淮只手擎。",
      "如此危疑能镇定，外人感颂况吾氓。"
    ]
  },
  {
    "id": "adcfe4dbb766dd01f0b72ab198ebae8e",
    "title": "孤吟无侣寄怀金溎生先生",
    "authorName": "张洵佳",
    "authorId": "adcfe4dbb766dd01d1457b72d1457b72",
    "dynasty": "清",
    "content": [
      "天末凉飔拂槛开，屋梁月色照人来。",
      "江湖招手同登岸，风雅逢君要借才。",
      "诗为孤吟忘岁月，人如望远隔蓬莱。",
      "弹琴不作千秋想，但愿周郎顾一回。"
    ]
  },
  {
    "id": "adcfe4dbb766dd016715053b5d3932bf",
    "title": "感事二首",
    "authorName": "张洵佳",
    "authorId": "adcfe4dbb766dd01d1457b72d1457b72",
    "dynasty": "清",
    "content": [
      "鲁酒忘忧且放歌，长安时事近如何。",
      "金缯岁币输难继，皮骨穷民剩不多。",
      "篝火丛祠开劫运，蛮夷大长宴銮坡。",
      "海疆天险今安在，沥血英魂夜夜过。"
    ]
  },
  {
    "id": "adcfe4dbb766dd016715053b59bb9511",
    "title": "感事二首",
    "authorName": "张洵佳",
    "authorId": "adcfe4dbb766dd01d1457b72d1457b72",
    "dynasty": "清",
    "content": [
      "魑魅宵来尽现形，青天无复有雷霆。",
      "唐家债帅彰官赂，越俗妖巫仗鬼灵。",
      "才见昆冈焚劫火，又闻壑谷饰丹青。",
      "沈沈上帝如泥醉，安得排阍诉与听。"
    ]
  },
  {
    "id": "adcfe4dbb766dd01a904e9e96a3c75cf",
    "title": "金溎生同转寄示诗章并以冰泉唱和闰集及陶庐杂忆两卷见赠赋此报之三首",
    "authorName": "张洵佳",
    "authorId": "adcfe4dbb766dd01d1457b72d1457b72",
    "dynasty": "清",
    "content": [
      "万派江声腕底鸣，新诗读罢有馀情。",
      "风骚独倡千秋业，几席亲联四海英。",
      "上接敦盘袁蒋赵，远搜文献宋元明。",
      "名山不藉松云护，依傍名山便得名。"
    ]
  },
  {
    "id": "adcfe4dbb766dd01a904e9e98c76faac",
    "title": "金溎生同转寄示诗章并以冰泉唱和闰集及陶庐杂忆两卷见赠赋此报之三首",
    "authorName": "张洵佳",
    "authorId": "adcfe4dbb766dd01d1457b72d1457b72",
    "dynasty": "清",
    "content": [
      "故里重开著作楼，布帆江上识归舟。",
      "汉唐两代丛书续，岭峤双旌宦迹留。",
      "雅曲先为朋辈倡，遗珠广替故家收。",
      "一枝笔走三千里，忙煞陶庐冷应酬。"
    ]
  },
  {
    "id": "adcfe4dbb766dd01a904e9e93a91ae79",
    "title": "金溎生同转寄示诗章并以冰泉唱和闰集及陶庐杂忆两卷见赠赋此报之三首",
    "authorName": "张洵佳",
    "authorId": "adcfe4dbb766dd01d1457b72d1457b72",
    "dynasty": "清",
    "content": [
      "盈盈一水讯鸥程，听说坡公寓郡城。",
      "名士倾襟联后进，传人当道让先生。",
      "绝尘高翥云中鹤，求友新迁谷口莺。",
      "自古神交关气类，茂林何日晤长卿。"
    ]
  },
  {
    "id": "adcfe4dbb766dd0133968eb78a7eb98b",
    "title": "赠门下士徐友梅太守",
    "authorName": "张洵佳",
    "authorId": "adcfe4dbb766dd01d1457b72d1457b72",
    "dynasty": "清",
    "content": [
      "十年不见彭宣面，一纸初通伯玉书。",
      "天上麒麟方耀彩，山中猿鹤正潜居。",
      "龚黄汉代名无忝，宾客梁园思有馀。",
      "此外交游吾亦广，心无牵挂早钩除。"
    ]
  },
  {
    "id": "adcfe4dbb766dd01d1c917515d4e1f86",
    "title": "秋郊",
    "authorName": "张洵佳",
    "authorId": "adcfe4dbb766dd01d1457b72d1457b72",
    "dynasty": "清",
    "content": [
      "秋郊觅句手频叉，节过重阳兴有加。",
      "浅白芦花团作絮，冷红枫叶艳蒸霞。",
      "稻粱初熟香连畛，凫雁飞轻水作家。",
      "领取林泉生意足，醉颜何惜酒频赊。"
    ]
  },
  {
    "id": "adcfe4dbb766dd01b39d1c4a0375279d",
    "title": "秋霁晚眺",
    "authorName": "张洵佳",
    "authorId": "adcfe4dbb766dd01d1457b72d1457b72",
    "dynasty": "清",
    "content": [
      "眼中景物口中吟，秋后郊原信步临。",
      "雨霁野阴摇暮霭，霜高老树抱冬心。",
      "五峰晚髻含苍翠，一塔斜阳阅古今。",
      "我比闲云自来往，松间童子漫相寻。"
    ]
  },
  {
    "id": "adcfe4dbb766dd01d565746ab4b3fc79",
    "title": "慰三和作不到叠前韵嬲之二首",
    "authorName": "张洵佳",
    "authorId": "adcfe4dbb766dd01d1457b72d1457b72",
    "dynasty": "清",
    "content": [
      "天下英雄只使君，不求腾达亦超群。",
      "门无车马陪琴卧，室有芝兰比德薰。",
      "旧雨卅年寻旧梦，新诗一卷当新闻。",
      "重阳过后花争放，好约篱边醉夕曛。"
    ]
  },
  {
    "id": "adcfe4dbb766dd01d565746a8e2336ed",
    "title": "慰三和作不到叠前韵嬲之二首",
    "authorName": "张洵佳",
    "authorId": "adcfe4dbb766dd01d1457b72d1457b72",
    "dynasty": "清",
    "content": [
      "竹林求友莫如君，出谷莺声乐鸟群。",
      "秋老尚将三径启，诗迟想待百花薰。",
      "高人踪迹无妨远，夫子文章可得闻。",
      "和我笙簧须纵酒，举杯奚惜醉颜曛。"
    ]
  },
  {
    "id": "adcfe4dbb766dd01cb924ace43d8e80e",
    "title": "慰三叠示和章四叠前韵答之",
    "authorName": "张洵佳",
    "authorId": "adcfe4dbb766dd01d1457b72d1457b72",
    "dynasty": "清",
    "content": [
      "五百年前早识君，同堂罗汉是同群。",
      "偶谈龙象全神现，如爇栴檀遍体薰。",
      "秦系偏师馀锐气，孝先皤腹蕴奇闻。",
      "新诗和我如挑战，直欲挥戈挽落曛。"
    ]
  },
  {
    "id": "adcfe4dbb766dd01e75f13081059b3d2",
    "title": "十月初十与家人话梁园旧事感赋二首",
    "authorName": "张洵佳",
    "authorId": "adcfe4dbb766dd01d1457b72d1457b72",
    "dynasty": "清",
    "content": [
      "往事梁园付水流，梦魂时复夜深游。",
      "平津待士三生契，杜曲还乡两鬓秋。",
      "薄宦辛勤馀薄禄，浮生飘泊感浮沤。",
      "陈留古郡留鸿爪，惭有遗民念故侯。"
    ]
  },
  {
    "id": "adcfe4dbb766dd01e75f1308907f66ad",
    "title": "十月初十与家人话梁园旧事感赋二首",
    "authorName": "张洵佳",
    "authorId": "adcfe4dbb766dd01d1457b72d1457b72",
    "dynasty": "清",
    "content": [
      "春蚕到老尚抽丝，怅忆荃荪赋楚辞。",
      "北地佳人愁独立，西江明月照相思。",
      "云龙事业随波逝，香火因缘感佛慈。",
      "今日夷门衰草遍，不堪重吊信陵祠。"
    ]
  },
  {
    "id": "adcfe4dbb766dd013629b6eb46552ed6",
    "title": "哭刘忠诚公",
    "authorName": "张洵佳",
    "authorId": "adcfe4dbb766dd01d1457b72d1457b72",
    "dynasty": "清",
    "content": [
      "五丈原荒草木愁，万家雨泣武乡侯。",
      "湖湘建绩称三杰，华夏铭恩遍五洲。",
      "名宦两江班特席，狂澜只手障中流。",
      "九原倘遇曾文正，话到中朝一哭休。"
    ]
  },
  {
    "id": "adcfe4dbb766dd01410c83fc38efa2e0",
    "title": "哭李文忠公",
    "authorName": "张洵佳",
    "authorId": "adcfe4dbb766dd01d1457b72d1457b72",
    "dynasty": "清",
    "content": [
      "浪涌龙门砥柱倾，九州惊失李西平。",
      "一生功罪青天在，两戒山河只手擎。",
      "末路英雄真短气，中兴将帅最知名。",
      "长淮浩荡精灵萃，申甫重生佐大清。"
    ]
  },
  {
    "id": "adcfe4dbb766dd01e8d85dac8202b951",
    "title": "登后松冈",
    "authorName": "张洵佳",
    "authorId": "adcfe4dbb766dd01d1457b72d1457b72",
    "dynasty": "清",
    "content": [
      "木落霜高叶满林，平芜极目气萧森。",
      "惊寒风战孤松顶，破腊梅开老树心。",
      "鸟睇长空急归羽，云迎落日下层阴。",
      "扁舟渔父唱歌去，烟水茫茫何处寻。"
    ]
  },
  {
    "id": "adcfe4dbb766dd0129f14410f11eb8cc",
    "title": "独坐",
    "authorName": "张洵佳",
    "authorId": "adcfe4dbb766dd01d1457b72d1457b72",
    "dynasty": "清",
    "content": [
      "闭门独坐静焚香，槛外迟迟日正长。",
      "老去渐嫌同辈少，客来每笑看书忙。",
      "春风红豆驰情远，夜雨青灯照梦凉。",
      "话罢桑麻无一事，唤来娇女话家常。"
    ]
  },
  {
    "id": "adcfe4dbb766dd0124dba3921d264c14",
    "title": "四月十七日郊原即事示慰三索和",
    "authorName": "张洵佳",
    "authorId": "adcfe4dbb766dd01d1457b72d1457b72",
    "dynasty": "清",
    "content": [
      "春时清淑夏清和，反觉韶光四月多。",
      "草色风前芳可嗅，山容雨后沃难摩。",
      "麦将成浪花才落，桑到分枝叶半拖。",
      "说与故人同一笑，近来我会唱秧歌。"
    ]
  },
  {
    "id": "adcfe4dbb766dd011ff9c771f6246129",
    "title": "秋斋杂感",
    "authorName": "张洵佳",
    "authorId": "adcfe4dbb766dd01d1457b72d1457b72",
    "dynasty": "清",
    "content": [
      "海宇疮痍起劫尘，国医束手病常呻。",
      "荒原苜蓿肥戎马，内府笙歌醉使臣。",
      "妖党白莲传有种，旧家乔木替无人。",
      "开元初载姚崇相，遗老讴思泪渍巾。"
    ]
  },
  {
    "id": "adcfe4dbb766dd011ff9c771a8a40385",
    "title": "秋斋杂感",
    "authorName": "张洵佳",
    "authorId": "adcfe4dbb766dd01d1457b72d1457b72",
    "dynasty": "清",
    "content": [
      "西风卷地起洪潮，横海鲸鲵跋浪骄。",
      "铁轨行空通北极，靴尖踢倒压南朝。",
      "胡笳四起闻宫禁，荧惑连宵犯斗杓。",
      "最是承平京国暇，雍容玉陛奏箫韶。"
    ]
  },
  {
    "id": "adcfe4dbb766dd010899c56e6bf0273e",
    "title": "题许颂慈明经诗稿",
    "authorName": "张洵佳",
    "authorId": "adcfe4dbb766dd01d1457b72d1457b72",
    "dynasty": "清",
    "content": [
      "应刘踪迹各西东，两地钦迟一柬通。",
      "诗本性灵随意转，语含天籁自然工。",
      "文章无命同罗隐，风雅多情继放翁。",
      "最是英光兼灏气，长安幻事吊三忠。"
    ]
  },
  {
    "id": "adcfe4dbb766dd01801ed37ac12a20d6",
    "title": "六十自遣三首",
    "authorName": "张洵佳",
    "authorId": "adcfe4dbb766dd01d1457b72d1457b72",
    "dynasty": "清",
    "content": [
      "夕阳虽好近黄昏，绮思豪情百不存。",
      "但以闲吟消岁月，并无奢愿望儿孙。",
      "事经险阻心才敛，养到和平性自温。",
      "静念生平无一善，敢烦朋好晋霞樽。"
    ]
  },
  {
    "id": "adcfe4dbb766dd01801ed37a36fd689b",
    "title": "六十自遣三首",
    "authorName": "张洵佳",
    "authorId": "adcfe4dbb766dd01d1457b72d1457b72",
    "dynasty": "清",
    "content": [
      "悬崖勒马策归鞭，高枕羲皇放胆眠。",
      "老我胸襟无芥蒂，管他尘世有烽烟。",
      "闭门懒运空斋甓，行野催耕下噀田。",
      "自笑名缰收拾早，惹人侈作地行仙。"
    ]
  },
  {
    "id": "adcfe4dbb766dd01801ed37a832f916f",
    "title": "六十自遣三首",
    "authorName": "张洵佳",
    "authorId": "adcfe4dbb766dd01d1457b72d1457b72",
    "dynasty": "清",
    "content": [
      "缓步郊原觅句行，不须丝竹也陶情。",
      "小山猿鹤迎人袂，故里儿童识我名。",
      "宦迹黄粱随梦杳，眼光青史照灯明。",
      "却嫌老子痴顽甚，邻里书声夜夜惊。"
    ]
  },
  {
    "id": "adcfe4dbb766dd015fb568ebb81fe46c",
    "title": "冬郊即事",
    "authorName": "张洵佳",
    "authorId": "adcfe4dbb766dd01d1457b72d1457b72",
    "dynasty": "清",
    "content": [
      "即景吟诗又届年，郊原揽胜四时全。",
      "波沉潭底空无影，云净天边淡有烟。",
      "极浦霞明孤鹜落，夕阳村老一牛眠。",
      "惊心秋后多晴霁，急盼祥霙救麦田。"
    ]
  },
  {
    "id": "adcfe4dbb766dd01e770b9eed35ce69f",
    "title": "步韵答章恂斋孝廉",
    "authorName": "张洵佳",
    "authorId": "adcfe4dbb766dd01d1457b72d1457b72",
    "dynasty": "清",
    "content": [
      "新诗酬我佐瑶尊，兰比芳馨玉比温。",
      "江上春风开寿宇，天涯芳草忆王孙。",
      "故家乔木双株矗，老将韬钤一剑存。",
      "知否相思颜色在，屋梁明月照黄昏。"
    ]
  },
  {
    "id": "adcfe4dbb766dd01e770b9ee236a98c3",
    "title": "步韵答章恂斋孝廉",
    "authorName": "张洵佳",
    "authorId": "adcfe4dbb766dd01d1457b72d1457b72",
    "dynasty": "清",
    "content": [
      "烧丹海上未成仙，襆被归来学种田。",
      "一霎秋风生木叶，廿年春梦渺云烟。",
      "无才愧我青衫老，有弟输君白日眠。",
      "勉向郊原寻乐事，晚山迢递驻吟鞭。"
    ]
  },
  {
    "id": "adcfe4dbb766dd01e770b9eeec1ba8c2",
    "title": "步韵答章恂斋孝廉",
    "authorName": "张洵佳",
    "authorId": "adcfe4dbb766dd01d1457b72d1457b72",
    "dynasty": "清",
    "content": [
      "宠辱何曾有梦惊，塞翁得失最分明。",
      "风帆卸早浑忘险，诗草刊迟怕近名。",
      "斩尽葛藤寻退步，卧游山水寄遐情。",
      "与君并作天随子，相约深林把臂行。"
    ]
  },
  {
    "id": "adcfe4dbb766dd01e770b9eeb9787c10",
    "title": "步韵答章恂斋孝廉",
    "authorName": "张洵佳",
    "authorId": "adcfe4dbb766dd01d1457b72d1457b72",
    "dynasty": "清",
    "content": [
      "柴门绝少故人偕，阮籍穷居但咏怀。",
      "书味沈酣如中酒，诗心长进比升阶。",
      "痴聋且脱妻孥累，涵泳能平志趣乖。",
      "笑向青山寻吉壤，此翁事事早安排。"
    ]
  },
  {
    "id": "adcfe4dbb766dd01e770b9ee13abd22c",
    "title": "步韵答章恂斋孝廉",
    "authorName": "张洵佳",
    "authorId": "adcfe4dbb766dd01d1457b72d1457b72",
    "dynasty": "清",
    "content": [
      "归路衡阳雁阵寒，绸缪户牖幸平安。",
      "莺花杜曲惊春老，渔父桃源觅洞难。",
      "访旧亲朋闻鬼啸，翻新著述让人刊。",
      "忘机久作闲鸥鹭，卒岁优游莫浪叹。"
    ]
  },
  {
    "id": "adcfe4dbb766dd0110738f83a116b6ab",
    "title": "感事",
    "authorName": "张洵佳",
    "authorId": "adcfe4dbb766dd01d1457b72d1457b72",
    "dynasty": "清",
    "content": [
      "久戍榆关夜枕戈，男儿意气渐消磨。",
      "闲吟河上清人赋，愁听山头敕勒歌。",
      "斗起乡邻甘闭户，衅生狼虎为争窠。",
      "边楼筹笔休言苦，骠信南侵患正多。"
    ]
  },
  {
    "id": "adcfe4dbb766dd0110738f831bc9ba0e",
    "title": "感事",
    "authorName": "张洵佳",
    "authorId": "adcfe4dbb766dd01d1457b72d1457b72",
    "dynasty": "清",
    "content": [
      "掀天巨浪震漓江，衅起招降复杀降。",
      "可惜兵粮资寇盗，忍令烽燧接家邦。",
      "师兴枉历三年久，鼎重还凭众力扛。",
      "外患未平兼内变，杜陵忧国泪成双。"
    ]
  },
  {
    "id": "adcfe4dbb766dd0110738f83c7ddabf7",
    "title": "感事",
    "authorName": "张洵佳",
    "authorId": "adcfe4dbb766dd01d1457b72d1457b72",
    "dynasty": "清",
    "content": [
      "忆从庚子肇兵端，膏血民间吸已完。",
      "白刃盟坛要约易，黄金土块铸成难。",
      "欲惩贪墨提中饱，先责清廉到上官。",
      "我本局中今局外，公鸡无膳一心安。"
    ]
  },
  {
    "id": "adcfe4dbb766dd01eb0d1459f6be7a39",
    "title": "祠中种荷两盆，六月不花七夕始茁一箭。花开似雪，叶密如裹，细数之得一百三十瓣。尖现绿色或黄色，诚异种也，喜志二律",
    "authorName": "张洵佳",
    "authorId": "adcfe4dbb766dd01d1457b72d1457b72",
    "dynasty": "清",
    "content": [
      "淩波仙子隔银河，环佩迟来莫怨佗。",
      "为俟良辰开粉面，果然如意发心窝。",
      "凝妆不屑张红伞，点额还疑蘸碧螺。",
      "赢得莲溪开口笑，翻新本色费描摩。"
    ]
  },
  {
    "id": "adcfe4dbb766dd01eb0d1459656efce0",
    "title": "祠中种荷两盆，六月不花七夕始茁一箭。花开似雪，叶密如裹，细数之得一百三十瓣。尖现绿色或黄色，诚异种也，喜志二律",
    "authorName": "张洵佳",
    "authorId": "adcfe4dbb766dd01d1457b72d1457b72",
    "dynasty": "清",
    "content": [
      "一池风月送新凉，才见新株茁水央。",
      "秋士生涯归冷淡，美人迟暮发容光。",
      "星期天上通芳讯，花事人间重晚香。",
      "不肯趋灾媚红旭，留将清荫满池塘。"
    ]
  },
  {
    "id": "adcfe4dbb766dd01647aa7e07cadde09",
    "title": "再寄缪太守二首",
    "authorName": "张洵佳",
    "authorId": "adcfe4dbb766dd01d1457b72d1457b72",
    "dynasty": "清",
    "content": [
      "天津桥畔讯音尘，倾盖逢君结识真。",
      "卅载浮沉馀傲骨，一门风雅尽诗人。",
      "乡亲语熟逢苏小，兄弟才高识颖滨。",
      "多谢东君递消息，陇头寄与一枝春。"
    ]
  },
  {
    "id": "adcfe4dbb766dd01647aa7e0100b5cd0",
    "title": "再寄缪太守二首",
    "authorName": "张洵佳",
    "authorId": "adcfe4dbb766dd01d1457b72d1457b72",
    "dynasty": "清",
    "content": [
      "长安重到不胜情，世事茫茫感慨并。",
      "白首郎官犹执戟，黑头卿相遽归耕。",
      "京华冠盖同棋局，月殿霓裳变徵声。",
      "青眼高歌望吾子，福星一路活苍生。"
    ]
  },
  {
    "id": "adcfe4dbb766dd01e319f20637f4b60d",
    "title": "题赵焕文茂才",
    "authorName": "张洵佳",
    "authorId": "adcfe4dbb766dd01d1457b72d1457b72",
    "dynasty": "清",
    "content": [
      "衰季难将节义论，伊谁誓死戒儿孙。",
      "一衿冷落沧江畔，也有心肝奉至尊。"
    ]
  },
  {
    "id": "adcfe4dbb766dd01e319f206fdc158ce",
    "title": "题赵焕文茂才",
    "authorName": "张洵佳",
    "authorId": "adcfe4dbb766dd01d1457b72d1457b72",
    "dynasty": "清",
    "content": [
      "想到中天禅让时，皋夔依旧列丹墀。",
      "末流忽变唐虞世，可惜先生未及知。"
    ]
  },
  {
    "id": "adcfe4dbb766dd01eb32c12b487470db",
    "title": "历劫吟",
    "authorName": "张洵佳",
    "authorId": "adcfe4dbb766dd01d1457b72d1457b72",
    "dynasty": "清",
    "content": [
      "风狂雨暴雪霜联，人事难知欲问天。",
      "百难尽经惟欠死，不堪回首溯从前。"
    ]
  },
  {
    "id": "adcfe4dbb766dd01eb32c12bdf589faa",
    "title": "历劫吟",
    "authorName": "张洵佳",
    "authorId": "adcfe4dbb766dd01d1457b72d1457b72",
    "dynasty": "清",
    "content": [
      "甲子纪元度岁朝，椿年未老望春凋。",
      "五更惨向床前诀，遥指青天气寂寥。"
    ]
  },
  {
    "id": "adcfe4dbb766dd01eb32c12b1920f51d",
    "title": "历劫吟",
    "authorName": "张洵佳",
    "authorId": "adcfe4dbb766dd01d1457b72d1457b72",
    "dynasty": "清",
    "content": [
      "青阳惨澹不成春，慈竹旋枯二月辰。",
      "陟岵遥瞻方陨涕，那堪陟屺又伤神。"
    ]
  },
  {
    "id": "adcfe4dbb766dd01eb32c12b69e81419",
    "title": "历劫吟",
    "authorName": "张洵佳",
    "authorId": "adcfe4dbb766dd01d1457b72d1457b72",
    "dynasty": "清",
    "content": [
      "四壁萧条絮缕空，附棺无具附身同。",
      "邻家借得黄棉袄，泣伴单衾殉殡宫。"
    ]
  },
  {
    "id": "adcfe4dbb766dd01eb32c12bc0873d77",
    "title": "历劫吟",
    "authorName": "张洵佳",
    "authorId": "adcfe4dbb766dd01d1457b72d1457b72",
    "dynasty": "清",
    "content": [
      "昆池卷起劫灰烟，顷刻漫空不见天。",
      "从此公私涂炭尽，死亡患难一身全。"
    ]
  },
  {
    "id": "adcfe4dbb766dd01eb32c12be910ef96",
    "title": "历劫吟",
    "authorName": "张洵佳",
    "authorId": "adcfe4dbb766dd01d1457b72d1457b72",
    "dynasty": "清",
    "content": [
      "头蓬足跣泪滂沱，虮虱攒身疾病多。",
      "似此红羊罹浩劫，九原父母痛如何。"
    ]
  },
  {
    "id": "adcfe4dbb766dd01eb32c12b16784f3c",
    "title": "历劫吟",
    "authorName": "张洵佳",
    "authorId": "adcfe4dbb766dd01d1457b72d1457b72",
    "dynasty": "清",
    "content": [
      "杏花开过又桃花，愁里光阴一月赊。",
      "闻道故乡烽火熄，病魂先已闯回家。"
    ]
  },
  {
    "id": "adcfe4dbb766dd01eb32c12bf68069cc",
    "title": "历劫吟",
    "authorName": "张洵佳",
    "authorId": "adcfe4dbb766dd01d1457b72d1457b72",
    "dynasty": "清",
    "content": [
      "信宿迁延始至家，一人相见一咨嗟。",
      "谁知大阮飘零苦，得庆生还病转加。"
    ]
  },
  {
    "id": "adcfe4dbb766dd01eb32c12b686a7619",
    "title": "历劫吟",
    "authorName": "张洵佳",
    "authorId": "adcfe4dbb766dd01d1457b72d1457b72",
    "dynasty": "清",
    "content": [
      "大劫才离大疫临，寒灯彻夜听呻吟。",
      "庭前赖有婆娑树，风雨黄昏又暗侵。"
    ]
  },
  {
    "id": "adcfe4dbb766dd01eb32c12b77db6165",
    "title": "历劫吟",
    "authorName": "张洵佳",
    "authorId": "adcfe4dbb766dd01d1457b72d1457b72",
    "dynasty": "清",
    "content": [
      "龙蛇入梦鵩哀鸣，劫火烧残大厦倾。",
      "从此生机惊断绝，阖门老幼尽吞声。"
    ]
  },
  {
    "id": "adcfe4dbb766dd01eb32c12b4d75a88c",
    "title": "历劫吟",
    "authorName": "张洵佳",
    "authorId": "adcfe4dbb766dd01d1457b72d1457b72",
    "dynasty": "清",
    "content": [
      "一波未静一波生，又听堂前哭泣声。",
      "托钵天涯归计阻，哀音递到泪如倾。"
    ]
  },
  {
    "id": "adcfe4dbb766dd01eb32c12bf10b1851",
    "title": "历劫吟",
    "authorName": "张洵佳",
    "authorId": "adcfe4dbb766dd01d1457b72d1457b72",
    "dynasty": "清",
    "content": [
      "斜阳暗淡下秋林，霜雪旋将绿叶侵。",
      "杜老还乡思弟妹，清词宛转付哀吟。"
    ]
  },
  {
    "id": "adcfe4dbb766dd01eb32c12b8383c76a",
    "title": "历劫吟",
    "authorName": "张洵佳",
    "authorId": "adcfe4dbb766dd01d1457b72d1457b72",
    "dynasty": "清",
    "content": [
      "红蕖翠筱正葱茏，一夜风狂陨折空。",
      "我若呼天天亦泣，祖孙四代半年中。"
    ]
  },
  {
    "id": "adcfe4dbb766dd01eb32c12b27d4ff39",
    "title": "历劫吟",
    "authorName": "张洵佳",
    "authorId": "adcfe4dbb766dd01d1457b72d1457b72",
    "dynasty": "清",
    "content": [
      "凄雨酸风彻夜听，累累五柩寄中庭。",
      "衰门更有惊心事，子姓僝然尽白丁。"
    ]
  },
  {
    "id": "adcfe4dbb766dd01eb32c12b64f483b6",
    "title": "历劫吟",
    "authorName": "张洵佳",
    "authorId": "adcfe4dbb766dd01d1457b72d1457b72",
    "dynasty": "清",
    "content": [
      "觑破人情冷暖中，欲将隐恨诉苍穹。",
      "试看寂寂空庭里，谁念遗徽吊晚风。"
    ]
  },
  {
    "id": "adcfe4dbb766dd01eb32c12b10cfd40b",
    "title": "历劫吟",
    "authorName": "张洵佳",
    "authorId": "adcfe4dbb766dd01d1457b72d1457b72",
    "dynasty": "清",
    "content": [
      "乞米空回剩饭箩，西江何处润微波。",
      "寒衣窃取穷人料，抵作绨袍受惠多。"
    ]
  },
  {
    "id": "adcfe4dbb766dd01eb32c12b55671273",
    "title": "历劫吟",
    "authorName": "张洵佳",
    "authorId": "adcfe4dbb766dd01d1457b72d1457b72",
    "dynasty": "清",
    "content": [
      "往事回头思不穷，嗟予遭际有谁同。",
      "兰成身世沧桑感，尽在江南一赋中。"
    ]
  },
  {
    "id": "adcfe4dbb766dd01bd7c1ab0b759e1e2",
    "title": "病中口占",
    "authorName": "张洵佳",
    "authorId": "adcfe4dbb766dd01d1457b72d1457b72",
    "dynasty": "清",
    "content": [
      "劳劳车马悔风尘，况复风尘抱病身。",
      "梦里不知身是客，喃喃犹唤枕边人。"
    ]
  },
  {
    "id": "adcfe4dbb766dd01bd7c1ab0ecdf7c9e",
    "title": "病中口占",
    "authorName": "张洵佳",
    "authorId": "adcfe4dbb766dd01d1457b72d1457b72",
    "dynasty": "清",
    "content": [
      "茶烟药火绕藜床，日夕奚僮侍奉忙。",
      "疾痛声声呼父母，人穷然后见天良。"
    ]
  },
  {
    "id": "adcfe4dbb766dd01bd7c1ab0d650b224",
    "title": "病中口占",
    "authorName": "张洵佳",
    "authorId": "adcfe4dbb766dd01d1457b72d1457b72",
    "dynasty": "清",
    "content": [
      "楼头少妇刻相思，一样心情两地驰。",
      "寄语南归新燕子，客中辛苦为瞒之。"
    ]
  },
  {
    "id": "adcfe4dbb766dd0146df085e7be41298",
    "title": "步月",
    "authorName": "张洵佳",
    "authorId": "adcfe4dbb766dd01d1457b72d1457b72",
    "dynasty": "清",
    "content": [
      "三千里外息征鞍，客里情怀强自宽。",
      "只有关山今夜月，又教儿女忆长安。"
    ]
  },
  {
    "id": "adcfe4dbb766dd01833fe5de6ce63f3e",
    "title": "燕郊览古二首",
    "authorName": "张洵佳",
    "authorId": "adcfe4dbb766dd01d1457b72d1457b72",
    "dynasty": "清",
    "content": [
      "四塞河山百尺台，茫茫千载我重来。",
      "一杯酒酹燕昭墓，愿借黄金惜壮才。"
    ]
  },
  {
    "id": "adcfe4dbb766dd01833fe5ded0e64caa",
    "title": "燕郊览古二首",
    "authorName": "张洵佳",
    "authorId": "adcfe4dbb766dd01d1457b72d1457b72",
    "dynasty": "清",
    "content": [
      "燕市黄尘十丈高，重重锁钥控神皋。",
      "南朝王气今安在，剩有江声咽暮涛。"
    ]
  },
  {
    "id": "adcfe4dbb766dd01a40c2f820120b7d7",
    "title": "泊舟七里江八游金山口占",
    "authorName": "张洵佳",
    "authorId": "adcfe4dbb766dd01d1457b72d1457b72",
    "dynasty": "清",
    "content": [
      "劫后楼台簇簇新，天光一览净无垠。",
      "洛阳城里秋风起，如此江山思煞人。"
    ]
  },
  {
    "id": "adcfe4dbb766dd015eff89cff9b48a75",
    "title": "泊舟清淮见某官舫",
    "authorName": "张洵佳",
    "authorId": "adcfe4dbb766dd01d1457b72d1457b72",
    "dynasty": "清",
    "content": [
      "清淮渺渺指旌旗，簇拥楼船迅若驰。",
      "寄语锦帆莫高挂，转湾恐有逆风时。"
    ]
  },
  {
    "id": "adcfe4dbb766dd01671868953056bf5d",
    "title": "宿瓠园赠何秋辇五首",
    "authorName": "张洵佳",
    "authorId": "adcfe4dbb766dd01d1457b72d1457b72",
    "dynasty": "清",
    "content": [
      "小住扬州杜牧之，瓠园十载寄相思。",
      "落花啼鸟春如此，尽是当年水部诗。"
    ]
  },
  {
    "id": "adcfe4dbb766dd0167186895f08cc0a8",
    "title": "宿瓠园赠何秋辇五首",
    "authorName": "张洵佳",
    "authorId": "adcfe4dbb766dd01d1457b72d1457b72",
    "dynasty": "清",
    "content": [
      "维扬三日此勾留，月影扶疏花影稠。",
      "名士园亭才子笔，一门风雅足千秋。"
    ]
  },
  {
    "id": "adcfe4dbb766dd016718689565412191",
    "title": "宿瓠园赠何秋辇五首",
    "authorName": "张洵佳",
    "authorId": "adcfe4dbb766dd01d1457b72d1457b72",
    "dynasty": "清",
    "content": [
      "呕血文章哭当歌，一编风雨费吟哦。",
      "家声两字传忠孝，太傅遗碑堕泪多。"
    ]
  },
  {
    "id": "adcfe4dbb766dd0167186895dc8ce064",
    "title": "宿瓠园赠何秋辇五首",
    "authorName": "张洵佳",
    "authorId": "adcfe4dbb766dd01d1457b72d1457b72",
    "dynasty": "清",
    "content": [
      "子夜闻歌唤奈何，人间只是别离多。",
      "西江明月团圆否，好看双星渡绛河。"
    ]
  },
  {
    "id": "adcfe4dbb766dd0167186895be80eeb5",
    "title": "宿瓠园赠何秋辇五首",
    "authorName": "张洵佳",
    "authorId": "adcfe4dbb766dd01d1457b72d1457b72",
    "dynasty": "清",
    "content": [
      "一官劳我事风尘，太息儒冠误此身。",
      "鸿爪天涯随处印，十年重与证良因。"
    ]
  },
  {
    "id": "adcfe4dbb766dd018c976f1c218e348a",
    "title": "偃师旅次题壁二首",
    "authorName": "张洵佳",
    "authorId": "adcfe4dbb766dd01d1457b72d1457b72",
    "dynasty": "清",
    "content": [
      "生长江南三十年，虽然贫贱也神仙。",
      "花飞草长春三月，买到黄金值几千。"
    ]
  },
  {
    "id": "adcfe4dbb766dd018c976f1c8b8169ba",
    "title": "偃师旅次题壁二首",
    "authorName": "张洵佳",
    "authorId": "adcfe4dbb766dd01d1457b72d1457b72",
    "dynasty": "清",
    "content": [
      "黄沙十丈路漫漫，异地浑将异域看。",
      "草草劳人归不得，昨宵有梦到江南。"
    ]
  },
  {
    "id": "adcfe4dbb766dd0194fc4b166c428560",
    "title": "题熊露阶同年淩霄花双蝶画册二首",
    "authorName": "张洵佳",
    "authorId": "adcfe4dbb766dd01d1457b72d1457b72",
    "dynasty": "清",
    "content": [
      "丰姿雅淡骨嶙峋，妙绝丹青笔有神。",
      "种傍萱帏应更好，年年花发戴长春。"
    ]
  },
  {
    "id": "adcfe4dbb766dd0194fc4b16f26ae4e5",
    "title": "题熊露阶同年淩霄花双蝶画册二首",
    "authorName": "张洵佳",
    "authorId": "adcfe4dbb766dd01d1457b72d1457b72",
    "dynasty": "清",
    "content": [
      "此较凡英迥不同，知君寄托在图中。",
      "他年应冠群芳谱，长沐东皇雨露浓。"
    ]
  },
  {
    "id": "adcfe4dbb766dd01509d747953c43e77",
    "title": "元夕偶成",
    "authorName": "张洵佳",
    "authorId": "adcfe4dbb766dd01d1457b72d1457b72",
    "dynasty": "清",
    "content": [
      "故乡灯市异乡看，第一良宵梦广寒。",
      "怪道春风吹得早，本来明月易团栾。"
    ]
  },
  {
    "id": "adcfe4dbb766dd012e5ae93339786b1b",
    "title": "题郑州吴峻卿刺史扬州纪游诗集二首",
    "authorName": "张洵佳",
    "authorId": "adcfe4dbb766dd01d1457b72d1457b72",
    "dynasty": "清",
    "content": [
      "居然三月下扬州，一曲清平纪胜游。",
      "修到当年狂杜牧，此生端不羡封侯。"
    ]
  },
  {
    "id": "adcfe4dbb766dd012e5ae933fa09447b",
    "title": "题郑州吴峻卿刺史扬州纪游诗集二首",
    "authorName": "张洵佳",
    "authorId": "adcfe4dbb766dd01d1457b72d1457b72",
    "dynasty": "清",
    "content": [
      "小金山下踏春行，一颗明珠掌上擎。",
      "清似梅花轻似柳，可怜飞燕不如卿。"
    ]
  },
  {
    "id": "adcfe4dbb766dd012eab72b5f6f250b6",
    "title": "校番禺萧少熙大令近体诗集题句四首",
    "authorName": "张洵佳",
    "authorId": "adcfe4dbb766dd01d1457b72d1457b72",
    "dynasty": "清",
    "content": [
      "不须藻彩绘新词，自有生花笔一枝。",
      "省识温柔敦厚意，性情以外本无诗。"
    ]
  },
  {
    "id": "adcfe4dbb766dd012eab72b5b1453f6a",
    "title": "校番禺萧少熙大令近体诗集题句四首",
    "authorName": "张洵佳",
    "authorId": "adcfe4dbb766dd01d1457b72d1457b72",
    "dynasty": "清",
    "content": [
      "梦绕梅花庾岭东，频年宦海感飘蓬。",
      "兰成去国怀乡思，赋到离愁句句工。"
    ]
  },
  {
    "id": "adcfe4dbb766dd012eab72b56296d5c4",
    "title": "校番禺萧少熙大令近体诗集题句四首",
    "authorName": "张洵佳",
    "authorId": "adcfe4dbb766dd01d1457b72d1457b72",
    "dynasty": "清",
    "content": [
      "无端兵火起江乡，幕府羁栖感慨长。",
      "杜先生逢天宝乱，偶吟风月也凄凉。"
    ]
  },
  {
    "id": "adcfe4dbb766dd012eab72b58f3a62d6",
    "title": "校番禺萧少熙大令近体诗集题句四首",
    "authorName": "张洵佳",
    "authorId": "adcfe4dbb766dd01d1457b72d1457b72",
    "dynasty": "清",
    "content": [
      "长怀君国发高歌，一念思亲泪更多。",
      "哀怨文章忠孝谱，此编精气不消磨。"
    ]
  },
  {
    "id": "adcfe4dbb766dd01abc80704e70fa7a8",
    "title": "邯郸吕祖祠三绝句",
    "authorName": "张洵佳",
    "authorId": "adcfe4dbb766dd01d1457b72d1457b72",
    "dynasty": "清",
    "content": [
      "吊古邯郸策马经，沈沈茅舍一灯青。",
      "枕头懒向先生借，不是才人梦不灵。"
    ]
  },
  {
    "id": "adcfe4dbb766dd01abc80704c1a39363",
    "title": "邯郸吕祖祠三绝句",
    "authorName": "张洵佳",
    "authorId": "adcfe4dbb766dd01d1457b72d1457b72",
    "dynasty": "清",
    "content": [
      "一枕迷离幻与真，廿年宰相悟前因。",
      "陈留尚听衙斋鼓，我亦黄粱梦里人。"
    ]
  },
  {
    "id": "adcfe4dbb766dd01abc8070485d54d03",
    "title": "邯郸吕祖祠三绝句",
    "authorName": "张洵佳",
    "authorId": "adcfe4dbb766dd01d1457b72d1457b72",
    "dynasty": "清",
    "content": [
      "落魄文人幻想多，蝶魂栩栩起情波。",
      "不知及第人归去，路过邯郸梦若何。"
    ]
  },
  {
    "id": "adcfe4dbb766dd01628d93af2a23a716",
    "title": "金山寺题壁",
    "authorName": "张洵佳",
    "authorId": "adcfe4dbb766dd01d1457b72d1457b72",
    "dynasty": "清",
    "content": [
      "江天一览慰相思，十八年来鬓似丝。",
      "料得山灵犹识我，今朝绝顶又题诗。"
    ]
  },
  {
    "id": "adcfe4dbb766dd0190893cd2faa7504b",
    "title": "游某氏园二首",
    "authorName": "张洵佳",
    "authorId": "adcfe4dbb766dd01d1457b72d1457b72",
    "dynasty": "清",
    "content": [
      "林泉揽胜擅琴东，结构天然夺化工。",
      "闻道经营逾廿载，主人辛苦客从容。"
    ]
  },
  {
    "id": "adcfe4dbb766dd0190893cd243214899",
    "title": "游某氏园二首",
    "authorName": "张洵佳",
    "authorId": "adcfe4dbb766dd01d1457b72d1457b72",
    "dynasty": "清",
    "content": [
      "夕阳西下水东流，才阅春华岁又秋。",
      "多少名园风景好，楼台半替后人修。"
    ]
  },
  {
    "id": "adcfe4dbb766dd016d39557a522f791d",
    "title": "阅医经自嘲",
    "authorName": "张洵佳",
    "authorId": "adcfe4dbb766dd01d1457b72d1457b72",
    "dynasty": "清",
    "content": [
      "偶然涉猎到轩岐，十载虚名动众知。",
      "采得古方三百个，阿娇无子竟难治。"
    ]
  },
  {
    "id": "adcfe4dbb766dd01e1414ee811938591",
    "title": "霞",
    "authorName": "张洵佳",
    "authorId": "adcfe4dbb766dd01d1457b72d1457b72",
    "dynasty": "清",
    "content": [
      "一搦轻痕逗晚晴，变成五色更分明。",
      "看他薄似罗衣样，依傍青云也著名。"
    ]
  },
  {
    "id": "adcfe4dbb766dd011790ff17cf273cc4",
    "title": "家子英觞菊招饮偕慰三作",
    "authorName": "张洵佳",
    "authorId": "adcfe4dbb766dd01d1457b72d1457b72",
    "dynasty": "清",
    "content": [
      "独从冷地现繁华，百卉飘零菊有花。",
      "惭对扶疏三径种，归来陶令尚无家。"
    ]
  },
  {
    "id": "adcfe4dbb766dd011790ff1799a61196",
    "title": "家子英觞菊招饮偕慰三作",
    "authorName": "张洵佳",
    "authorId": "adcfe4dbb766dd01d1457b72d1457b72",
    "dynasty": "清",
    "content": [
      "胜携梅岭一枝春，多谢分香到故人。",
      "漫道秋深渐零落，越经霜打越精神。"
    ]
  },
  {
    "id": "adcfe4dbb766dd01e9f923ca32c16fdb",
    "title": "题真娘墓",
    "authorName": "张洵佳",
    "authorId": "adcfe4dbb766dd01d1457b72d1457b72",
    "dynasty": "清",
    "content": [
      "一抔黄土占千春，装点湖山仗美人。",
      "却笑钱塘苏小小，累他名士互争墩。"
    ]
  },
  {
    "id": "adcfe4dbb766dd01a83b01d0949c0503",
    "title": "代题忠荩公墓二首",
    "authorName": "张洵佳",
    "authorId": "adcfe4dbb766dd01d1457b72d1457b72",
    "dynasty": "清",
    "content": [
      "铁枪而后又双刀，材武同推盖世豪。",
      "豹死留皮遗烈在，一般孤愤吼松涛。"
    ]
  },
  {
    "id": "adcfe4dbb766dd01a83b01d0f109aa27",
    "title": "代题忠荩公墓二首",
    "authorName": "张洵佳",
    "authorId": "adcfe4dbb766dd01d1457b72d1457b72",
    "dynasty": "清",
    "content": [
      "天留忠碣万人看，箭镞销沈骨未寒。",
      "赢得扬州兵火后，梅花岭下葬衣冠。"
    ]
  },
  {
    "id": "adcfe4dbb766dd0126e6cdfd0b3c8242",
    "title": "答缪文荪太守见示韵三首",
    "authorName": "张洵佳",
    "authorId": "adcfe4dbb766dd01d1457b72d1457b72",
    "dynasty": "清",
    "content": [
      "少年自悔误题桥，卅载曾经混俗嚣。",
      "今日别寻高格调，冰弦着手为君调。"
    ]
  },
  {
    "id": "adcfe4dbb766dd0126e6cdfd9ae1f5dc",
    "title": "答缪文荪太守见示韵三首",
    "authorName": "张洵佳",
    "authorId": "adcfe4dbb766dd01d1457b72d1457b72",
    "dynasty": "清",
    "content": [
      "楼头私语听模糊，太守风流似旧无。",
      "怅我扬州归去早，不偕杜牧浪江湖。"
    ]
  },
  {
    "id": "adcfe4dbb766dd0126e6cdfdf3545374",
    "title": "答缪文荪太守见示韵三首",
    "authorName": "张洵佳",
    "authorId": "adcfe4dbb766dd01d1457b72d1457b72",
    "dynasty": "清",
    "content": [
      "空山岑寂守孤村，回首春明渺梦痕。",
      "惟有思君颜色在，屋梁明月照黄昏。"
    ]
  },
  {
    "id": "adcfe4dbb766dd018d43ed3a0076e806",
    "title": "乙巳八月既望偕子随同年如舫亭玩月联句",
    "authorName": "张洵佳",
    "authorId": "adcfe4dbb766dd01d1457b72d1457b72",
    "dynasty": "清",
    "content": [
      "携酒联吟对月明，凭栏四望水盈盈。",
      "蟾蜍穿柳争先漏，蘋藻搴荷自在行。",
      "夹岸桥低花露覆，沿堤人静桂香生。",
      "鱼游泼刺惊幽梦，蛩语凄清动客情。",
      "云卷天空心亦旷，秋高气爽斗初横。",
      "林栖小鸟眠才稳，风闪流萤影忽倾。",
      "不夜园亭凭烛灭，已凉时节怯罗轻。",
      "知音本少怜垂老，佳会难逢况畅晴。",
      "往事追思劳互诉，新诗分韵又催成。",
      "今宵欢会君须记，预订来年续旧盟。"
    ]
  },
  {
    "id": "adcfe4dbb766dd010a2f10a28b3be870",
    "title": "题谢孝子",
    "authorName": "张洵佳",
    "authorId": "adcfe4dbb766dd01d1457b72d1457b72",
    "dynasty": "清",
    "content": [
      "霜天晓角寒灯擎，鸡栖腷膊声将鸣。",
      "孝子侍疾忘旦暮，遽然梦醒神魂惊。",
      "茶铛药灶床前列，珍馐供奉馨且洁。",
      "当作亲闱健在身，承欢舞彩相怡悦。",
      "寒往暑来岁屡迁，沈疴难疗苦绵延。",
      "全凭一点精诚意，挽住颓阳十八年。",
      "迄今事久沧桑变，里闾孝行犹争羡。",
      "难得荆关好画工，传神特与开生面。",
      "潘岳家风著述详，吉人有后善收藏。",
      "江流不改图长在，通德门庭世泽长。"
    ]
  },
  {
    "id": "adcfe4dbb766dd014dc6b53b921b585b",
    "title": "春风词",
    "authorName": "张洵佳",
    "authorId": "adcfe4dbb766dd01d1457b72d1457b72",
    "dynasty": "清",
    "content": [
      "东风吹我到天涯，子规劝我早还家。",
      "天涯何处无芳草，子规声声啼不了。",
      "去岁良辰二月八，海上花红月色白。",
      "惜花香史好寻花，万紫千红到眼赊。",
      "春来春去花无主，花亦有情泪如雨。",
      "此时谁识惜花心，多谢青鸾递好音。",
      "西窗携手谈衷曲，银漏沈沈烬红烛。",
      "碧水春生连理枝，彩毫题就定情词。",
      "抽刀断丝丝不断，早把红丝系一半。",
      "销魂最是别离天，迢递京华路万千。",
      "匆匆令节过端午，无人知道相思苦。",
      "楼头昨夜灯花开，一笑刘郎今又来。",
      "绿波双桨载之去，枝上黄莺唤不住。",
      "从此新人是故人，团圆三五证良因。",
      "日高锦帐翻身懒，此际深情深似海。",
      "谁知良会有穷期，又唱阳关怨别离。",
      "长亭短陌人何处，斜阳望断归时路。",
      "今日依然二月辰，劳劳车马悔风尘。",
      "渡头杨柳青如许，可怜少妇闺中处。",
      "行人路上祝平安，盼到鱼书细细看。",
      "今宵闲月青缸影，醒著不眠眠著醒。",
      "洛阳城里又秋风，电闪时光一霎中。",
      "桃叶桃叶心无苦，渡江我自来迎汝。"
    ]
  },
  {
    "id": "adcfe4dbb766dd015e60b2c40fc2b48d",
    "title": "过函谷关口号",
    "authorName": "张洵佳",
    "authorId": "adcfe4dbb766dd01d1457b72d1457b72",
    "dynasty": "清",
    "content": [
      "两次破秦师，奇勋冠六国。",
      "长有信陵君，六国并不得。"
    ]
  },
  {
    "id": "adcfe4dbb766dd012481d7c477392f79",
    "title": "行路难",
    "authorName": "张洵佳",
    "authorId": "adcfe4dbb766dd01d1457b72d1457b72",
    "dynasty": "清",
    "content": [
      "黑风怒挟飞沙吼，村墟黯惨黄昏后。炊烟断绝鸟无声，道旁死人忽张口。",
      "跛驴枵腹倒地僵，五丁鞭之亦不走。主仆相顾各吞声，阴森如入阎罗城。",
      "栖我无床居无屋，饮我无浆食无粟。强梁昏夜来攫人，仆夫相戒不敢哭。",
      "行行重行行，破屋一灯明。入门穷窘求投宿，炙乾马矢森如镞。",
      "穹庐郁勃走龙蛇，茅檐罅漏攒蝙蝠。泥浆糠秕供具陈，未吞先吐肠辘辘。",
      "局蹐中宵泪未干，明朝又复跨征鞍。吁嗟乎，行路难。"
    ]
  },
  {
    "id": "adcfe4dbb766dd01a42289888a44d55e",
    "title": "过虎牢关",
    "authorName": "张洵佳",
    "authorId": "adcfe4dbb766dd01d1457b72d1457b72",
    "dynasty": "清",
    "content": [
      "黄土夹青天，杀马可填道。",
      "楚汉争雄处，常闻古鬼啸。"
    ]
  },
  {
    "id": "adcfe4dbb766dd0128815bc14e8680f5",
    "title": "过张子房墓",
    "authorName": "张洵佳",
    "authorId": "adcfe4dbb766dd01d1457b72d1457b72",
    "dynasty": "清",
    "content": [
      "力士一击击不中，百二十斤椎何用。不为大勇为小勇，此时子房真梦梦。",
      "曲曲清漪下邳桥，夕阳古渡影迢迢。突遇老人冠不整，呼履履我默警醒。",
      "出书一编曰可读，用此足槛秦人鹿。奚取荆卿匕首渐离筑。",
      "君不见萧何下狱韩彭死，仙乎仙乎早知此。此去随我访赤松，孺子乃以功名终。",
      "迄今墓木依然在，行人来往经千载。河山郁郁气葱葱，此中倘有黄石公。"
    ]
  },
  {
    "id": "adcfe4dbb766dd01396eb47cef642988",
    "title": "望首阳山",
    "authorName": "张洵佳",
    "authorId": "adcfe4dbb766dd01d1457b72d1457b72",
    "dynasty": "清",
    "content": [
      "首阳之山不甚高，并无悬崖峭壁干云霄。首阳之山不甚奇，亦无灵芝仙桂纷葳蕤。",
      "古来仁人志士矢节捐躯时，或有龙泉饮鸩酒。否则万仞之渊竟投身，否则三尺之组竟缳首。",
      "而乃伯夷叔齐特创一奇局，不入周廷裹其足。不食周粟枵其腹，采薇采薇歌一曲。",
      "颓然饿倒荒山麓，遂令首阳一山尊之埒嵩岳。乃知仁人志士所恃惟一死，死无一定惟其是。",
      "君臣之义无可逃，父母之身不可毁。空山槁饿两无伤，全受全归仍孝子。",
      "不然叩马谏东征，胡不即死左右兵，而使西山片石千古垂芳名。"
    ]
  },
  {
    "id": "adcfe4dbb766dd017ce23d4ce9d4f6f3",
    "title": "题诸衡伯湘中纪行稿",
    "authorName": "张洵佳",
    "authorId": "adcfe4dbb766dd01d1457b72d1457b72",
    "dynasty": "清",
    "content": [
      "人生生落古人后，往往死出古人先。惟有郁勃恢奇之著作，乃与星斗日月相盘旋。",
      "卓哉弇州有诗伯，精诣直造青莲仙。吮笔哦诗数十载，忽然飞去苍梧之野九嶷巅。",
      "划然长啸秋空碧，仙心诗意同翩翩。有时淋漓酣醉写，胸臆浩然之气淩空直泻如奔泉。",
      "有时离别道悲愤，又如湘灵鼓瑟弦柱声呜咽。左携浮邱袖，右拍洪崖肩。",
      "不交今人交死友，独为老髯生日开琼筵。遍游衡岳来梁苑，示我一卷琳琅编。",
      "三湘七泽供吞吐，咀而味之令我流馋涎。信于此道肱三折，格调应在唐人前。",
      "愿书万本诵万遍，附君之诗寿世一千年。"
    ]
  },
  {
    "id": "adcfe4dbb766dd0173315031e05b5e45",
    "title": "过伯夷叔齐墓",
    "authorName": "张洵佳",
    "authorId": "adcfe4dbb766dd01d1457b72d1457b72",
    "dynasty": "清",
    "content": [
      "死不食周家粟，生不履周家土。卓哉孤竹两弟兄，崭然一饿高千古。",
      "为忠臣，为孝子。为仁人，为义士。可惜齐景公，千驷无人齿。",
      "牛山陨涕乐生悲，身死心死名亦死。"
    ]
  },
  {
    "id": "adcfe4dbb766dd01b9e550a3613763b3",
    "title": "马嵬坡",
    "authorName": "张洵佳",
    "authorId": "adcfe4dbb766dd01d1457b72d1457b72",
    "dynasty": "清",
    "content": [
      "马嵬坡外鬼燐红，零落杨花怨晚风。",
      "早识三郎终薄幸，何如常住寿王宫。",
      "三十六年恃宠长，若论颜色亦秋娘。",
      "美人别有承恩法，一剪青丝便断肠。",
      "宫闱忌讳竟全忘，明把唐皇作汉皇。",
      "添得香山好诗料，一篇乐府冠三唐。"
    ]
  },
  {
    "id": "adcfe4dbb766dd01a317e773d7816985",
    "title": "感忆外舅陆青甫夫子",
    "authorName": "张洵佳",
    "authorId": "adcfe4dbb766dd01d1457b72d1457b72",
    "dynasty": "清",
    "content": [
      "惆怅仪容思不穷，记从甥馆坐春风。",
      "梅花松菊三知已，剑佩琴樽一寓公。",
      "劫火灰飞家业尽，玉壶冰冷眼光空。",
      "盖棺论定知谁似，诗酒风流陆放翁。",
      "红牙词曲拍宫商，秦柳而还最擅长。",
      "到处莺花为性命，一生风月当文章。",
      "丛丛著述人千古，草草生涯梦一场。",
      "知否游梁门下士，西风古道泣斜阳。"
    ]
  },
  {
    "id": "adcfe4dbb766dd014c44f7e9f5acee56",
    "title": "纪江阴虚报冒功事",
    "authorName": "张洵佳",
    "authorId": "adcfe4dbb766dd01d1457b72d1457b72",
    "dynasty": "清",
    "content": [
      "庚申我江城，城陷四月节。",
      "贼踞五六日，空城徙巢穴。",
      "五月贼又至，八月贼又去。",
      "自去还自来，来去无人预。",
      "谁知当道者，克复报两次。",
      "统兵实其人，渡江实其事。",
      "或挥鲁阳戈，或拔赵军帜。",
      "一拥而进城，杀贼尸横地。",
      "海市与蜃楼，妆点无不备。",
      "其意在邀功，其实皆儿戏。",
      "捷报达甘泉，史臣载笔记。",
      "后来修史官，谁复参疑义。",
      "吾读东华录，慨然发长嚱。"
    ]
  },
  {
    "id": "adcfe4dbb766dd01e5b65ffb2b79ba91",
    "title": "题曾文正公全集后",
    "authorName": "张洵佳",
    "authorId": "adcfe4dbb766dd01d1457b72d1457b72",
    "dynasty": "清",
    "content": [
      "理学兼经济，全者为名臣。",
      "名臣在本朝，湘乡第一人。",
      "仪封输浑厚，睢阳逊经纶。",
      "俯视杨文定，旁置李文贞。",
      "巍巍宫墙高，宜食两庑牲。",
      "两庑贤虽多，大半难抗衡。"
    ]
  },
  {
    "id": "adcfe4dbb766dd01d5ca12644ec4e8ab",
    "title": "题沙定峰读史大略后",
    "authorName": "张洵佳",
    "authorId": "adcfe4dbb766dd01d1457b72d1457b72",
    "dynasty": "清",
    "content": [
      "读书明大义，忠孝淑□多。",
      "时务要穷究，朝章宜蒐罗。",
      "此是真学业，勖哉毋蹉跎。",
      "宋儒讲性理，探索常入魔。",
      "即使索之精，于世又如何。",
      "汉儒勤考据，万言辨一字。",
      "即令辨之详，未必济平治。",
      "后有好学者，獭祭矜腹笥。",
      "图书翻满床，自作还自注。",
      "诘曲无和音，落索无生致。",
      "谓之阳湖派，矜奇树一帜。",
      "卓哉定峰子，读书怀大志。",
      "一部十七史，穷究古今事。",
      "其论既宏通，其才复恣肆。",
      "可惜广陵散，遗响无人嗣。"
    ]
  },
  {
    "id": "adcfe4dbb766dd01b52fb6e815120dea",
    "title": "题曾文正家书后",
    "authorName": "张洵佳",
    "authorId": "adcfe4dbb766dd01d1457b72d1457b72",
    "dynasty": "清",
    "content": [
      "江流同不废，文正一家书。",
      "考据精汉学，朴质驾宋儒。",
      "学问由此出，经济由此摅。",
      "上至公卿位，下至农家居。",
      "琐琐无不到，恢恢无不储。",
      "能移人气质，暴戾随之除。",
      "能入人肺腑，歌泣与之俱。",
      "但觉千篇少，而无一字虚。",
      "古今家庭札，鲜克播寰区。",
      "惟公此书出，宝贵如璠玙。",
      "横绝古今间，独辟一径途。",
      "著述能传后，以此为权与。"
    ]
  },
  {
    "id": "adcfe4dbb766dd01b3c486f7d3e3edd2",
    "title": "题华墨亭前辈遗像",
    "authorName": "张洵佳",
    "authorId": "adcfe4dbb766dd01d1457b72d1457b72",
    "dynasty": "清",
    "content": [
      "墨亭先生我曾见，琴川接座陪清宴。",
      "约略当时在盛年，如兰臭味如田面。",
      "中年人事走天涯，别后光阴迅如箭。",
      "归来重到郑公乡，迎人但有堂前燕。",
      "惟馀事迹播声称，流传不与沧桑变。",
      "竹林小阮我同年，示我遗容并家传。",
      "先生功在卫乡闾，义旗高张倡团练。",
      "先生行在笃宗祊，义庄继起恤贫贱。",
      "生成天性复肫然，怡怡兄弟情无间。",
      "忠厚传闻行路人，路人个个呼爷遍。",
      "古之所称乡大夫，殁而祭社斯人选。",
      "难得传神好画工，至今奕奕神犹现。",
      "遗像清高式典型，新诗当作椒兰荐。"
    ]
  },
  {
    "id": "adcfe4dbb766dd010832e125bc8838b3",
    "title": "项羽坑秦卒",
    "authorName": "张洵佳",
    "authorId": "adcfe4dbb766dd01d1457b72d1457b72",
    "dynasty": "清",
    "content": [
      "秦卒二十万，坑之于新安。",
      "读史詈重瞳，生性抑何残。",
      "岂知有天道，项羽实无干。",
      "秦兵一出关，流血未尝干。",
      "白骨翳榛莽，京观成巨观。",
      "劫掠人子女，刳剔人心肝。",
      "斩绝人宗祀，毁裂人衣冠。",
      "皆此廿万人，凯唱有馀欢。",
      "否则其祖父，貔虎势桓桓。",
      "否则其烟娅，雷霆气啴啴。",
      "重重造孽海，天怒罚难宽。",
      "特假重瞳手，惨报与人看。",
      "怀古发奇论，此论实不刊。"
    ]
  },
  {
    "id": "adcfe4dbb766dd01254b142b2472a2a3",
    "title": "燕太子丹报秦",
    "authorName": "张洵佳",
    "authorId": "adcfe4dbb766dd01d1457b72d1457b72",
    "dynasty": "清",
    "content": [
      "愚哉燕太子，受辱思报秦。",
      "报秦在治国，治国须贤臣。",
      "胡遣一刺客，强使入强邻。",
      "强邻本虎狼，兵卫殿下陈。",
      "仓猝效曹沫，约契谁肯遵。",
      "即今匕首利，能中秦王身。",
      "君亡嗣子立，缟素令重申。",
      "愤兵六十万，飞过易水滨。",
      "安见秦内乱，而得保燕云。",
      "救亡反速死，报怨转怒人。",
      "人谋舛如此，天道复何云。",
      "荆轲死不惜，可惜樊将军。"
    ]
  },
  {
    "id": "adcfe4dbb766dd01a0c12ec6b26f2db9",
    "title": "范增",
    "authorName": "张洵佳",
    "authorId": "adcfe4dbb766dd01d1457b72d1457b72",
    "dynasty": "清",
    "content": [
      "范增毒如蠍，其毒与常殊。",
      "螫人入骨髓，百节为之枯。",
      "鸿门毒一发，龙种几成俘。",
      "咸阳毒再发，助羽肆焚屠。",
      "所幸分羹事，亚父已去诸。",
      "假令增在楚，其毒益难愈。",
      "不杀亦不纵，汉王将何如。",
      "成楚事不足，败汉事有馀。",
      "毒人终自毒，身死发背疽。"
    ]
  },
  {
    "id": "adcfe4dbb766dd0147d7dca27f8ede74",
    "title": "佛入中国",
    "authorName": "张洵佳",
    "authorId": "adcfe4dbb766dd01d1457b72d1457b72",
    "dynasty": "清",
    "content": [
      "明帝梦金人，顶上飞白光。",
      "因遣蔡愔辈，求佛至西方。",
      "佛以一胡神，入梦感帝王。",
      "世言佛有灵，或即此滥觞。",
      "其实佛无知，道法亦平常。",
      "佞佛者太愚，辟佛者太迂。",
      "纵有生公法，难惑圣人徒。",
      "迹其不二门，与我不一途。",
      "听其自生灭，不必加毁誉。",
      "我若梦金人，亦祇付蘧蘧。"
    ]
  },
  {
    "id": "adcfe4dbb766dd016acf01b8109e97e1",
    "title": "太平公主",
    "authorName": "张洵佳",
    "authorId": "adcfe4dbb766dd01d1457b72d1457b72",
    "dynasty": "清",
    "content": [
      "公主作牝鸡，宰相为走狗。",
      "抗颜揽大权，历代史无有。",
      "公主号太平，嫁为薛韶妇。",
      "睿宗是其兄，武氏是其母。",
      "临淄起义兵，曾与诛韦后。",
      "因此录微勋，睿宗待之厚。",
      "权谲有母风，烜赫震朝右。",
      "进退百僚时，一言听可否。",
      "宰相六人中，五人出其手。",
      "裙带煽雌风，骨肉生谗口。",
      "并欲废太子，事败始缳首。",
      "唐代女祸多，后妃居八九。",
      "未有一公主，揽柄专且久。",
      "安乐虽淫纵，较此犹居后。"
    ]
  },
  {
    "id": "adcfe4dbb766dd01d2e2a9aeca029807",
    "title": "河北藩镇之祸",
    "authorName": "张洵佳",
    "authorId": "adcfe4dbb766dd01d1457b72d1457b72",
    "dynasty": "清",
    "content": [
      "中华沦左衽，戾气先相应。",
      "唐代藩镇强，河北风犹劲。",
      "留后传子孙，称兵抗朝命。",
      "吞噬在邻封，强宗屡易姓。",
      "废立在牙军，太阿倒持柄。",
      "其人居化外，渐与番戎近。",
      "果然五季朝，契丹狡乘衅。",
      "唾手十六州，割之于石晋。",
      "从此大河北，寸土无干净。",
      "金源起继之，世与中华竞。",
      "蒙古起继之，复将中华并。",
      "割据四百年，大乱无时定。",
      "乱机何时开，开自唐藩镇。"
    ]
  },
  {
    "id": "adcfe4dbb766dd01526dd8fa312cbb68",
    "title": "坡公逃禅",
    "authorName": "张洵佳",
    "authorId": "adcfe4dbb766dd01d1457b72d1457b72",
    "dynasty": "清",
    "content": [
      "早岁学苏张，晚年逃佛老。",
      "程子讥坡公，毕竟非同道。",
      "坡公负奇才，睥睨乾坤小。",
      "其性复聪明，冰雪澄怀抱。",
      "宦海起风波，窜逐至岭表。",
      "功名富贵场，春梦何草草。",
      "尘虑渐销除，抗志青云皎。",
      "佛亦聪明人，觉悟生来早。",
      "坡公与印之，箭机彻了了。",
      "籍以佐风骚，藉以涤烦恼。",
      "并非入空门，龙象炫金宝。",
      "昌黎谪潮阳，旧侣长安杳。",
      "亦复识上人，来往通书稿。",
      "可见大才人，末路迂拘少。",
      "洛蜀党虽分，此事休轻藐。"
    ]
  },
  {
    "id": "adcfe4dbb766dd010db4dbb86f7fbc63",
    "title": "岳少保奉诏班师",
    "authorName": "张洵佳",
    "authorId": "adcfe4dbb766dd01d1457b72d1457b72",
    "dynasty": "清",
    "content": [
      "奉诏遽班师，大勋未能竟。",
      "人皆议岳侯，胡不长驱进。",
      "直抵黄龙府，然后待朝命。",
      "岂知诸道兵，各奉班师令。",
      "刘琦去顺昌，世忠亦还镇。",
      "吴璘回河池，张俊亦入觐。",
      "烽火逼淮南，诸将存者仅。",
      "金人聚而乘，力厚毒益逞。",
      "武穆纵能军，孤掌究难奋。",
      "贸贸指燕云，谁与为后劲。",
      "一旦覆孤军，前功仍弃尽。",
      "涕泣奉金牌，决意解兵柄。",
      "读史审时势，臆说无须听。"
    ]
  },
  {
    "id": "adcfe4dbb766dd0134d815a0f553f286",
    "title": "负帝赴海",
    "authorName": "张洵佳",
    "authorId": "adcfe4dbb766dd01d1457b72d1457b72",
    "dynasty": "清",
    "content": [
      "亡国极仳离，南宋厓山止。",
      "伤哉陆丞相，犹作承平视。",
      "讲学舳舻中，正笏波涛里。",
      "直待战屡败，大势知难抵。",
      "三子一夫人，先令赴海水。",
      "夫人有难色，公曰姑稍俟。",
      "待我负帝来，与汝偕行耳。",
      "史称陆秀夫，负帝赴海死。",
      "但纪其君臣，未详其妻子。",
      "妻子与君臣，相继尸浮起。",
      "合葬厓山旁，村民犹展祀。",
      "一块干净土，屹若华嵩峙。",
      "家乘载独详，记之补国史。"
    ]
  },
  {
    "id": "adcfe4dbb766dd01f8f6ad32fd4c3b72",
    "title": "东林死节",
    "authorName": "张洵佳",
    "authorId": "adcfe4dbb766dd01d1457b72d1457b72",
    "dynasty": "清",
    "content": [
      "明季东林党，门户气太重。",
      "亦有附托者，邪正杂然共。",
      "一朝瑕衅成，每被人讥讽。",
      "究之诸名贤，风骨自殊众。",
      "委鬼煽虐时，秕政昌言讼。",
      "王师下江南，气节争磨砻。",
      "留发不留头，誓死声交哄。",
      "碧血飞一门，白骨埋一瓮。",
      "或则缁衣终，或则狂歌纵。",
      "东南诸遗老，膺滂相伯仲。",
      "疾风知劲草，根本有人种。",
      "从此叹东林，讲学非无用。"
    ]
  },
  {
    "id": "adcfe4dbb766dd010839732e48cf99ce",
    "title": "壬寅夏令纪事后歌",
    "authorName": "张洵佳",
    "authorId": "adcfe4dbb766dd01d1457b72d1457b72",
    "dynasty": "清",
    "content": [
      "吾乡地势高，水田连山麓。",
      "不畏大雨霖，但畏骄阳曝。",
      "今年交夏令，雨仅沾霢霂。",
      "秧针初插时，秧水已不足。",
      "尚有未耕田，专待雨如瀑。",
      "何期一月来，痴龙竟藏伏。",
      "青苗萎欲死，水田乾成陆。",
      "即欲播杂种，亦视土膏沃。",
      "霖雨既愆期，安望种能熟。",
      "似此荒象成，争向县官告。",
      "县官摇手言，报灾君且莫。",
      "国债急如火，更比骄阳酷。",
      "杂税且加赢，正赋乌能缩。",
      "急将夏税完，免与施敲扑。",
      "君国不暇顾，何暇顾民瘼。",
      "施赈官无钱，平籴仓无谷。",
      "转瞬开冬漕，尔再毋轻渎。",
      "乡民闻此言，齐声问一哭。"
    ]
  },
  {
    "id": "adcfe4dbb766dd019699448016eaba0c",
    "title": "龙砂大疫谣",
    "authorName": "张洵佳",
    "authorId": "adcfe4dbb766dd01d1457b72d1457b72",
    "dynasty": "清",
    "content": [
      "妖云黑眚空中过，疫鬼被发当门坐。一家疫死两三人，竟有全家剩一个。",
      "一个买棺出外走，皇皇然如丧家狗。家中死人无人守，涕泣请邻人，邻人尽摇手。",
      "东家买棺，西家买棺，郊衢杂遝买已完。急觅一棺到家殓，尸虫出户人人见。",
      "草草藏形，棺薄如翎，鲍鱼之肆有馀腥。亲友避面呼不应，其有贫者不能殓，则裹以草具代以门屏。",
      "殡于田，田有黍。殡于山，山有主。仓猝之间无葬地，累累野厝同抛弃。",
      "三伏暑，六月天。残骸腐骴蒸毒烟，淫霖恶血迸流泉。",
      "饮之者立毙，触之者立颠。因之疫氛传染广大而无边。",
      "有父老疾首蹙额而相告，曰疫深矣若之何。盍申醮祀驱邪魔。",
      "钟鼓备陈，牲醴其罗。斋戒沐浴，祷尔于上下神，只谓可以消疹疠迓祥和。",
      "岂知迪吉者少而遘凶者仍多。吁嗟乎，自古天心多慈厚，我有心香大如帚。",
      "夜夜焚香礼北斗，亟拯疮痍登仁寿，千叩首万叩首。"
    ]
  },
  {
    "id": "adcfe4dbb766dd01a6505aef9614592f",
    "title": "秋斋杂感其三",
    "authorName": "张洵佳",
    "authorId": "adcfe4dbb766dd01d1457b72d1457b72",
    "dynasty": "清",
    "content": [
      "息影山中两鬓苍，感怀身世正茫茫。无才只合田园老。",
      "有志何曾弧矢偿。倦马归来途尚识，黄粱炊罢梦全忘。",
      "悲秋宋玉工词令，谱出新声当乐章。"
    ]
  },
  {
    "id": "adcfe4dbb76c74e3880ebfd5ef14977f",
    "title": "寄怀林雪村方伯",
    "authorName": "吴春樵",
    "authorId": "adcfe4dbb76c74e3d1457b72d1457b72",
    "dynasty": "清",
    "content": [
      "竹箪凉深夜睡迟，画堂偏忆虎头痴。",
      "白团扇上秋云句，冷雨残宵自写诗。"
    ]
  },
  {
    "id": "adcfe4dbb77d66b96c91547df6a3cb79",
    "title": "夜至山寺",
    "authorName": "王毓麟",
    "authorId": "adcfe4dbb77d66b9d1457b72d1457b72",
    "dynasty": "清",
    "content": [
      "前溪见明月，正照溪上峰。",
      "一路踏松影，半山闻夜钟。",
      "云深寻老衲，露重湿孤筇。",
      "回首下方路，墓烟深几重。"
    ]
  },
  {
    "id": "adcfe4dbb7935defb6b59218bcbc35d7",
    "title": "游孙山观祭李介节先生祠和纪半樵韵",
    "authorName": "朱逵吉",
    "authorId": "adcfe4dbb7935defd1457b72d1457b72",
    "dynasty": "清",
    "content": [
      "出北探薇径，墙东避世天。",
      "龙腥流笕细，蟹眼沸垆圆。",
      "尚挟云胥恨，真同徐市仙。",
      "梅花黄叶里，村酒酹年年。"
    ]
  },
  {
    "id": "adcfe4dbb7935defbe85acd3bda27710",
    "title": "许家港夜泊",
    "authorName": "朱逵吉",
    "authorId": "adcfe4dbb7935defd1457b72d1457b72",
    "dynasty": "清",
    "content": [
      "模糊夜色辨柴关，泷急崎平又几湾。",
      "击鼓遥知村赛社，打钟近识寺藏山。",
      "惊飞宿鸟渔镫里，絮语寒蛩草露间。",
      "指点荒芦残月上，弋阳塔影见孱颜。"
    ]
  },
  {
    "id": "adcfe4dbb7935def66e536c6b38eebe0",
    "title": "自德州至景州以河决庐舍淹没农事未兴",
    "authorName": "朱逵吉",
    "authorId": "adcfe4dbb7935defd1457b72d1457b72",
    "dynasty": "清",
    "content": [
      "浪啮城根睥睨斜，洼隆强半浸泥沙。",
      "忍饥且逐鱼虾利，望稔难凭荠麦花。",
      "流水空村时吠蛤，斜阳新家乱鸣鸦。",
      "升平偶此偏灾值，已觉哀鸿满目赊。"
    ]
  },
  {
    "id": "adcfe4dbb795524e5280ac567f6f4057",
    "title": "侍御滩",
    "authorName": "潘有为",
    "authorId": "adcfe4dbb795524ed1457b72d1457b72",
    "dynasty": "清",
    "content": [
      "咽石奔流急，滩声昼夜哀。",
      "千篙齐屈铁，双耳震闻雷。",
      "涉险乃前定，思归将再来。",
      "如何当暑月，霜气逼乌台。"
    ]
  },
  {
    "id": "adcfe4dbb7a556ff563b6ffd69449ce4",
    "title": "半野堂燕集次牧翁韵奉赠我闻居士",
    "authorName": "徐锡胤",
    "authorId": "adcfe4dbb7a556ffd1457b72d1457b72",
    "dynasty": "清",
    "content": [
      "舞燕惊鸿见欲愁，书签笔格晚妆楼。",
      "开颜四座回银烛，咳吐千钟倒玉舟。",
      "七字诗成才举手，一声曲误又回头。",
      "佳人那得兼才子，艺苑蓬山第一流。"
    ]
  },
  {
    "id": "adcfe4dbb7a75c28134b1c3d098afb21",
    "title": "都门道中偶得诗从奇险归平澹人到穷愁见性情二语杨镜知茂才嘱为书之楹帖因足成长句奉赠",
    "authorName": "刘溎年",
    "authorId": "adcfe4dbb7a75c28d1457b72d1457b72",
    "dynasty": "清",
    "content": [
      "年来吓鼠得虚名，零落青衫误此生。",
      "入世几能开口笑，辞家偏觉一身轻。",
      "诗从奇险归平澹，人到穷愁见性情。",
      "为报春华须爱惜，春残无复管弦声。"
    ]
  },
  {
    "id": "adcfe4dbb7b735aefd2a5f37eecf14d8",
    "title": "秋日送黄仙裳南归",
    "authorName": "徐秉义",
    "authorId": "adcfe4dbb7b735ae21fe5b8ba941493e",
    "dynasty": "清",
    "content": [
      "长安松下读书人，皂帽萧然迥出尘。",
      "暂傍香台寻胜侣，却乘秋水问归津。",
      "诗传摩诘真如画，豪拟元龙未觉贫。",
      "犹记高楼吟啸处，十年迢递海陵春。"
    ]
  },
  {
    "id": "adcfe4dbb7b845166c7feb0a64ebc675",
    "title": "未归",
    "authorName": "周鼎枢",
    "authorId": "adcfe4dbb7b84516d1457b72d1457b72",
    "dynasty": "清",
    "content": [
      "杨柳陂头日问津，萧然犹是未归身。",
      "愁中诗句真佳友，客里青毡似故人。",
      "时务策成安命薄，绝交书至悟家贫。",
      "白沙翠竹秋江路，思得渔童捧钓纶。"
    ]
  },
  {
    "id": "adcfe4dbb7b84516f5a48a3c2b422010",
    "title": "烂柯山",
    "authorName": "周鼎枢",
    "authorId": "adcfe4dbb7b84516d1457b72d1457b72",
    "dynasty": "清",
    "content": [
      "石梁横亘如长虹，青芝白石披蒙茸。不知何年策尔五丁力，天惊石破悬玲珑。",
      "我来山中秋已杪，山前木落秃如扫。不见当年伐木人，空余断碣横秋草。",
      "盘盘一径入空青，欲散不散烟冥冥。日月雷雨走其下，龙归时复闻膻腥。",
      "俯视鳞鳞见城郭，旷哉天地何寥廓。仙子樵人虽不存，已觉胸中去黏缚。",
      "吁嗟乎，神仙之说亦太奇，残星半局沧桑移。摩挲石枰三太息，松风浩浩云霏霏。"
    ]
  },
  {
    "id": "adcfe4dbb7bbcdc76a040994188a76dd",
    "title": "白鹤峰",
    "authorName": "姚启圣",
    "authorId": "adcfe4dbb7bbcdc793279690fddd7938",
    "dynasty": "清",
    "content": [
      "传说眉山草木枯，鹅城今似《辋川图》。",
      "携来秀色开荒径，独辟新峰到海隅。",
      "万叠云山归白鹤，两江烟雨出西湖。",
      "苍茫露冷兼风乱，渔火钟声或有无。"
    ]
  },
  {
    "id": "adcfe4dbb7bbcdc72c868e6e0ce272a2",
    "title": "香山闲咏",
    "authorName": "姚启圣",
    "authorId": "adcfe4dbb7bbcdc793279690fddd7938",
    "dynasty": "清",
    "content": [
      "湿云愁结暮山重，水白沙明何处钟。",
      "夹岸荻芦横野色，大江风雨暗孤踪。",
      "已经去国为迁客，犹有悲歌答老农。",
      "千古无多零落恨，不须此际叹遭逢。"
    ]
  },
  {
    "id": "adcfe4dbb7bbcdc72c868e6e511263ed",
    "title": "香山闲咏",
    "authorName": "姚启圣",
    "authorId": "adcfe4dbb7bbcdc793279690fddd7938",
    "dynasty": "清",
    "content": [
      "扁舟复渡铁城阴，见说农樵出远岑。",
      "圣主已宽边界令，逐臣未尽抚绥心。",
      "几年共尔栖荆棘，此日怜余载鹤琴。",
      "犹幸斯民还旧业，莫教寇盗再相侵。"
    ]
  },
  {
    "id": "adcfe4dbb7bbcdc72c868e6e10716786",
    "title": "香山闲咏",
    "authorName": "姚启圣",
    "authorId": "adcfe4dbb7bbcdc793279690fddd7938",
    "dynasty": "清",
    "content": [
      "无数艨艟犯海波，我来守土竟如何。",
      "荒陲百事怡情少，孤岛三年战血多。",
      "献馘楼头腾剑气，受降城下奏铙歌。",
      "弹丸若使劳臣在，未许潢池复弄戈。"
    ]
  },
  {
    "id": "adcfe4dbb7bbcdc72c868e6e9db75d83",
    "title": "香山闲咏",
    "authorName": "姚启圣",
    "authorId": "adcfe4dbb7bbcdc793279690fddd7938",
    "dynasty": "清",
    "content": [
      "地居天末海滨东，况复迁离盗贼充。",
      "千里波涛孤枕上，万家饥溺梦魂中。",
      "寒猿泣月移高树，宿鸟惊云过别丛。",
      "莫问当年关切意，只今凭眺有余恫。"
    ]
  },
  {
    "id": "adcfe4dbb7bbcdc7439664a40711f127",
    "title": "视师",
    "authorName": "姚启圣",
    "authorId": "adcfe4dbb7bbcdc793279690fddd7938",
    "dynasty": "清",
    "content": [
      "提师渡海极沧溟，万里波涛枕上听。",
      "此际梦回银汉转，千峰明月一孤舲。"
    ]
  },
  {
    "id": "adcfe4dbb7c2745495eb224f1fbbe7e5",
    "title": "峡山寺",
    "authorName": "谭宗浚",
    "authorId": "adcfe4dbb7c27454f45a10782d1b2a5f",
    "dynasty": "清",
    "content": [
      "峡中无白日，当昼亦常昏。",
      "雨急瀑争地，峰阴云出门。",
      "忘机飞鸟暇，阅世老榕尊。",
      "莫问修罗劫，残僧几辈存。"
    ]
  },
  {
    "id": "adcfe4dbb7c27454928504aa56027a4a",
    "title": "游百花洲其二",
    "authorName": "谭宗浚",
    "authorId": "adcfe4dbb7c27454f45a10782d1b2a5f",
    "dynasty": "清",
    "content": [
      "十顷渌波净，荷花相间香。",
      "平铺轻浪暖，并送小亭凉。",
      "蛤蜊缘堤堰，鸬鹚晾石梁。",
      "论园如买夏，何必减沧浪。"
    ]
  },
  {
    "id": "adcfe4dbb7c27454928504aaf0612754",
    "title": "游百花洲其二",
    "authorName": "谭宗浚",
    "authorId": "adcfe4dbb7c27454f45a10782d1b2a5f",
    "dynasty": "清",
    "content": [
      "曲榭千房闭，长廊百折分。",
      "引泉微注笕，叠石欲生云。",
      "竹啸助吟趣，苔乾疑篆文。",
      "天工饶点缀，沙鸟自成群。"
    ]
  },
  {
    "id": "adcfe4dbb7c27454928504aaebea16df",
    "title": "游百花洲其二",
    "authorName": "谭宗浚",
    "authorId": "adcfe4dbb7c27454f45a10782d1b2a5f",
    "dynasty": "清",
    "content": [
      "老柳如僵立，何年插小池。",
      "迎风低散缕，拂水卧生枝。",
      "自得萧闲趣，偏多倔强姿。",
      "如何经劫火，飐冉似当时。"
    ]
  },
  {
    "id": "adcfe4dbb7c27454928504aa06c3b310",
    "title": "游百花洲其二",
    "authorName": "谭宗浚",
    "authorId": "adcfe4dbb7c27454f45a10782d1b2a5f",
    "dynasty": "清",
    "content": [
      "灌圃平生愿，来看胜地幽。",
      "园蔬收鸭脚，溪芡熟鸡头。",
      "斸药应旋长，烹鳞不用求。",
      "虽无贤地主，胜赏足句留。"
    ]
  },
  {
    "id": "adcfe4dbb7c27454928504aa8d177fda",
    "title": "游百花洲其二",
    "authorName": "谭宗浚",
    "authorId": "adcfe4dbb7c27454f45a10782d1b2a5f",
    "dynasty": "清",
    "content": [
      "避地怀苏子，孤芳迥绝群。",
      "高风秦博士，逸操汉徵君。",
      "乱世容闲卧，斯人不可闻。",
      "廊碑重抚读，湖气冷斜曛。"
    ]
  },
  {
    "id": "adcfe4dbb7c27454928504aa968cc9da",
    "title": "游百花洲其二",
    "authorName": "谭宗浚",
    "authorId": "adcfe4dbb7c27454f45a10782d1b2a5f",
    "dynasty": "清",
    "content": [
      "享祀崇祠配，风流老辈存。",
      "诗名犹未沫，经术至今尊。",
      "侧想干戈日，曾经祲沴昏。",
      "斯游良不易，雅赏接琴樽。"
    ]
  },
  {
    "id": "adcfe4dbb7c27454928504aaf200f698",
    "title": "游百花洲其二",
    "authorName": "谭宗浚",
    "authorId": "adcfe4dbb7c27454f45a10782d1b2a5f",
    "dynasty": "清",
    "content": [
      "吾乡原水国，名胜擅林泉。",
      "对此卜居地，应吟《招隐》篇。",
      "待营因树屋，拟蓄卖文钱。",
      "相约羊何辈，归耕且授廛。"
    ]
  },
  {
    "id": "adcfe4dbb7c2745455197c4f5e0851d8",
    "title": "游甘露寺",
    "authorName": "谭宗浚",
    "authorId": "adcfe4dbb7c27454f45a10782d1b2a5f",
    "dynasty": "清",
    "content": [
      "一峰藏竹底，竹外得天光。",
      "浅濑通鱼穴，空崖聚蜜房。",
      "巾瓶添净契，蔬笋亦真香。",
      "携得山云返，城中作晚凉。"
    ]
  },
  {
    "id": "adcfe4dbb7c27454db1fbac569bde6f0",
    "title": "春雨",
    "authorName": "谭宗浚",
    "authorId": "adcfe4dbb7c27454f45a10782d1b2a5f",
    "dynasty": "清",
    "content": [
      "侧侧微风澹澹烟，彻宵疏雨总堪怜。",
      "一春况味如中酒，三月轻寒未卸绵。",
      "里巷时光祈麦处，山棚生计焙茶天。",
      "绿阴如幄花如雾，争遣诗人不惘然。"
    ]
  },
  {
    "id": "adcfe4dbb7c27454db1fbac5285cf3c8",
    "title": "春雨",
    "authorName": "谭宗浚",
    "authorId": "adcfe4dbb7c27454f45a10782d1b2a5f",
    "dynasty": "清",
    "content": [
      "落红门巷记阑珊，日日阴晴称意难。",
      "润气微知炊灶湿，繁声翻当钓篷看。",
      "江乡春草思游子，镫影檐花称冷官。",
      "愁绝天涯多旧雨，可能车马似长安。"
    ]
  },
  {
    "id": "adcfe4dbb7c27454db1fbac538486d81",
    "title": "春雨",
    "authorName": "谭宗浚",
    "authorId": "adcfe4dbb7c27454f45a10782d1b2a5f",
    "dynasty": "清",
    "content": [
      "悄倚阑干觅句来，片云头上已先催。",
      "愔愔芳径无行迹，草草年光负酒杯。",
      "词忆杏花虞学士，句传梅子贺方回。",
      "南朝四百烟中寺，多少楼台暝不开。"
    ]
  },
  {
    "id": "adcfe4dbb7c27454db1fbac5e5da34b2",
    "title": "春雨",
    "authorName": "谭宗浚",
    "authorId": "adcfe4dbb7c27454f45a10782d1b2a5f",
    "dynasty": "清",
    "content": [
      "喜看新绿满亭皋，一片青山望眼劳。",
      "但有关心谈稼穑，尽多生意到蓬蒿。",
      "潮头涨满鱼儿出，陌上尘销马首高。",
      "无限绿芜门外长，莫将颜色例青袍。"
    ]
  },
  {
    "id": "adcfe4dbb7c274548b4f0d5d05634e50",
    "title": "书事",
    "authorName": "谭宗浚",
    "authorId": "adcfe4dbb7c27454f45a10782d1b2a5f",
    "dynasty": "清",
    "content": [
      "新传严诏馺娑宫，玉虎晨威一震同。",
      "卧护西陲稀健将，角巾东第到群公。",
      "本来袁窦原殊气，却比萧周已尽空。",
      "独使至尊忧社稷，未央前席策平戎。"
    ]
  },
  {
    "id": "adcfe4dbb7c274548b4f0d5de0da65a3",
    "title": "书事",
    "authorName": "谭宗浚",
    "authorId": "adcfe4dbb7c27454f45a10782d1b2a5f",
    "dynasty": "清",
    "content": [
      "衮衮鹓鸾又一时，上林阿阁最高枝。",
      "朝恩别自求新剑，世事休教覆旧棋。",
      "宛马蒲萄前代略，河鲂杨柳中兴诗。",
      "宣光盛烈非难嗣，燮鼎调羹望禹夔。"
    ]
  },
  {
    "id": "adcfe4dbb7c27454d5e4e44376bc5495",
    "title": "为问",
    "authorName": "谭宗浚",
    "authorId": "adcfe4dbb7c27454f45a10782d1b2a5f",
    "dynasty": "清",
    "content": [
      "兵戈犹未定，复此寄江干。",
      "落叶下前岭，孤村生暮寒。",
      "贫疑诗卷崇，病爱酒杯宽。",
      "为问秋来燕，雕梁几处完。"
    ]
  },
  {
    "id": "adcfe4dbb7c27454d6c57a1d305c5e95",
    "title": "吕纪画鹰歌",
    "authorName": "谭宗浚",
    "authorId": "adcfe4dbb7c27454f45a10782d1b2a5f",
    "dynasty": "清",
    "content": [
      "华堂月净螀啼露，主人爱客陈缣素。怪兹咫尺轩楹闲，何得突兀槎丫之古树。",
      "细观劲翮翩然翻，想见炉锤笔端铸。我闻画鹰者，最数姜楚公。",
      "边昭及林良，厥技颇亦同。纪也下笔相追从，方其冥想动真宰，意欲惨淡无天功。",
      "当年侍从南薰殿，豹房日暮争嬉宴。泰彬前导朱寿来，追逐围场若驰电。",
      "偶然点笔成此图，往往深情存谲谏。不图宫阙图草莱，寓意微茫果谁见。",
      "嗟余枨触百感生，与此旧恨偏殊情。鹰兮禀气最猛鸷，啄睛掐脑群雏惊。",
      "胡为敛伏不一试，草间狐兔犹纵横。北风昨夜萧关起，愿尔决云驰万里。",
      "一击乱群穴，再击妖领死。扫除六合会有时，莫向凡禽惊爪觜。",
      "吁嗟乎！材官突骑今岂无，驽疴局缩非壮夫。鹰兮鹰兮人不如，傥登刘表高台上，我亦乘风试一呼。"
    ]
  },
  {
    "id": "adcfe4dbb7c274549ff2be346f01908f",
    "title": "泮塘晚步",
    "authorName": "谭宗浚",
    "authorId": "adcfe4dbb7c27454f45a10782d1b2a5f",
    "dynasty": "清",
    "content": [
      "西郊独归雾冥冥，茨茹未长茭笋生。",
      "幽禽避客就烟没，黄叶打门知雨鸣。",
      "前溪后溪有竹树，东崦西崦开柴荆。",
      "吾乡胜游自不乏，安用阳羡筹躬耕。"
    ]
  },
  {
    "id": "adcfe4dbb7c27454ec8b91db6612f747",
    "title": "邝湛若天风吹夜泉砚歌",
    "authorName": "谭宗浚",
    "authorId": "adcfe4dbb7c27454f45a10782d1b2a5f",
    "dynasty": "清",
    "content": [
      "书君悬针垂露之，奇篆写君离鸾别鹤之悲吟。忠魂缥缈去已久，但有贞珉一片知君心。",
      "当年此石诚非偶，滃郁春云落君手。用之愈久德愈全，合伴书窗为益友。",
      "鸦咋岭，鬼门关，孑然书剑来猺蛮。山魈狰狞伏洞里，巨蟒睒睗悬林间。",
      "砚乎辛苦定同历，幸不弃置埋榛菅。不然军中时草檄，掷笔悬空飞霹雳。",
      "丹心耿耿长不磨，愿与东南支半壁。颓城一角阴云愁，日影惨淡悲清秋。",
      "奇才岂仅屈宋并，毅魄直同张许游。片石犹存岂君意，悔不烽尘遭破碎。",
      "砚池点点浮青痕，尚似忧时贾生泪。桥亭字，墨妙碑，此砚与之应并垂。",
      "忽忆旧时好琴癖，画有同嗜安能一一搜剔全无遗。",
      "我来摩挲看款识，闲对遗踪思往事。洗处曾来虞苑游，捧时定合青琴侍。",
      "君今骑鹤归太虚。砚亦转徙经燕吴，愿祈六丁下摄取，永镇朱明洞府神仙都。"
    ]
  },
  {
    "id": "adcfe4dbb7c27454c40f63021947589a",
    "title": "舟中读阮太傅重刻西岳华山碑拓本",
    "authorName": "谭宗浚",
    "authorId": "adcfe4dbb7c27454f45a10782d1b2a5f",
    "dynasty": "清",
    "content": [
      "帝临高居奠八维，兑位所宅金神司。厥有华岳崔以巍，林巅谷越相蔽亏。",
      "群峰刺天白差差，泄云不散阴雾披。荒霾陡绝人莫窥，升降灵𩆩嘉颖滋。",
      "福庇黎庶除疠疵，在昔炎祚朝政隳。浮屠媚鬼兴淫祠，诅祝妖惑崇祥禨。",
      "况兹岳渎尊神祇，宜有翠琬铭丰碑。陈留徵士鸾鹤姿，博赡渊雅工文词。",
      "真迹妙绝时人推，群龙宛宛出水嬉。五采凤羽垂缡褷，想当落笔纵横时。",
      "腕力袅拄如悬丝，偃仰回复无不宜。千年巨碣争护持，剥蚀青翠蟠蛟螭。",
      "宝光迸射来天墀，上掩奎宿腾斗箕。帝曰斯宝诚绝奇，六下下取雷电随。",
      "地媪摇撼惊莫支，人间传拓嗟渐希。三弖同异纷差池，琅环馆主持使麾。",
      "倩工摹刻重补治，缜密方劲争毫厘。益以别本全无遗，若金镕矿玉泯玼。",
      "嗟哉隶法明季衰，破列轨范争{亻爪}离。国朝媕雅多大师，远溯秦汉卑献羲。",
      "竞辟阃奥开藩篱，末流泛滥吁可𠹛。体制诡越遗絷羁，或乃丑拙兼斜欹。",
      "方若画屋圆穿锥，俯趋鼠穴遗坦夷。刻画西子成戚施，古法渐邈谁复追。",
      "此碑摹刻时代迟，朗若刮目黄金鎞。惟川有涘山有基，正谛在是奚外歧。",
      "况今廿载兵尘驰，潢池盗弄烦鞭笞。啸聚妖丑藏魅魑，文选楼前劫火悲。",
      "汉原秦畤多旌旗，朱门贵邸罗尊彝。亦复散佚随仆厮，深山陵谷安可知。",
      "他时岁月随迁移，购此或亦千金赀。我闻岳庙临西陲，磶铭壁画镌厜㕒。",
      "何时赤手携毡椎，搜剔榛莽穷险巇。或有铭碣前代垂，与此合卷装琉璃。",
      "平生宿愿难遽期，侧身西望长嗟咨。"
    ]
  },
  {
    "id": "adcfe4dbb7c27454e9b36408f2ee7d54",
    "title": "泊舟南昌大雪作歌",
    "authorName": "谭宗浚",
    "authorId": "adcfe4dbb7c27454f45a10782d1b2a5f",
    "dynasty": "清",
    "content": [
      "吾家岭海居南陲，赤日长照恒炎曦。隆冬飞雪洒不到，但有千树梅参差。",
      "朅来豫章偶携酒，云气昼黯纷迷离。波涛叫呼朔阴集，山石凛冽寒飙吹。",
      "天公忽蹴痴龙起，倒泻琼瑶八千里。横空欲度西山来，疾雨斜吹入江水。",
      "若有人兮在云中，跨缟鹤兮骖素鸿。瑶池阆风赴高会，堕羽飘坠来虚空。",
      "盘旋回折不相下，变灭的皪难为容。不然河伯张宴浓，洞庭乐奏酣笙钟。",
      "缠头十万剪鲛縠，片片映出蛟鼍宫。前者迸入烟蒙蒙，后者卷作涛汹汹。",
      "噫号声势塞大块，一洗万古尘沙胸。隔岸遥看雾痕湿，枉渚回汀纷出入。",
      "天前阔远千树涌，沙际冥茫万鸥立。我生憔悴百不宜，穷愁惯被江神欺。",
      "倦游千里厌久泊，忽看世界堆琉璃。江山奇景恣游眺，造物贶我原非私。",
      "偶然留滞亦殊得，岂必捷足争先驰。君不见章江门外帆如织，千枝万枝作竿直。",
      "几人住乡得安适，大半风尘走南北。烹羔暖酒渠有命，此乐岂须吾辈得。",
      "眼前欢会且高歌，何用牢愁叹湮塞。夜来沈沈月无色，万种愁心乱难极。",
      "会当唤取潜潭蛟，起弄霜天吼铜笛。"
    ]
  },
  {
    "id": "adcfe4dbb7c274545b081c1d7df5fc5b",
    "title": "循狮子岭度十八盘",
    "authorName": "谭宗浚",
    "authorId": "adcfe4dbb7c27454f45a10782d1b2a5f",
    "dynasty": "清",
    "content": [
      "奇峰欲干天，失势忽斜落。",
      "弯环疑互缠，奋击起相搏。",
      "万叠凭巑岏，一条开荦确。",
      "望中见纡郁，意外出巉恶。",
      "怪棱低钩衣，仄势怒齿索。",
      "兹为入山路，有似门启钥。",
      "微生寄舆夫，喘息不敢作。",
      "登顿愁趼疲，窥觑虑魂弱。",
      "不信人世间，坦途尚清廓。",
      "遥见青林端，秃当响檐铎。",
      "知有梵宇崇，盘空横岝崿。"
    ]
  },
  {
    "id": "adcfe4dbb7c27454d0ec9201bfbe57fa",
    "title": "游百花洲其一",
    "authorName": "谭宗浚",
    "authorId": "adcfe4dbb7c27454f45a10782d1b2a5f",
    "dynasty": "清",
    "content": [
      "闻道东湖胜，寻幽惬讨论。",
      "雪光寒照座，水气暗侵门。",
      "鹭起沙堤净，鱼噞石穴潭。",
      "尘阛隔咫尺，佳景俨郊樊。"
    ]
  },
  {
    "id": "adcfe4dbb7c27454b8d996131b9a5ef7",
    "title": "雨中由黄草坪过武陵山",
    "authorName": "谭宗浚",
    "authorId": "adcfe4dbb7c27454f45a10782d1b2a5f",
    "dynasty": "清",
    "content": [
      "涉想登灵峰，昏旦忽移景。",
      "飞阴失寸晖，晦色惑诸岭。",
      "贾勇循涧崖，笋鞋任驰骋。",
      "风霆浩啸翻，草树逞妍靓。",
      "陡缘万松巅，趋下若窥井。",
      "一诺许山灵，颠踣吾有命。",
      "媻姗趁蒙茸，暗昧露光炯。",
      "缒幽一岩穿，造极万峰迸。",
      "却乘险阻尝，喜得妄邪屏。",
      "险中博欢娱，事过趣弥永。",
      "轩冕有危机，何者真乐境。",
      "平生游屐多，屈指半天幸。",
      "山中难久留，浩歌下萝径。"
    ]
  },
  {
    "id": "adcfe4dbb7c2745403269c4ea63ac78c",
    "title": "青莲洞",
    "authorName": "谭宗浚",
    "authorId": "adcfe4dbb7c27454f45a10782d1b2a5f",
    "dynasty": "清",
    "content": [
      "仰窥石下垂，仄步石横拒。",
      "平生耻折腰，至此随仰俯。",
      "兹为青莲龛，榛莽限深阻。",
      "扪苔负壁行，魂弱不敢语。",
      "悄然风叶飞，恐有山魈觑。",
      "元人旧镵碑，洞狭不容武。",
      "侧身偶蹲窥，砐硪垂玉箸。",
      "昔人绝技传，未肯草木伍。",
      "好奇此雕镌，作计亦良苦。",
      "久立畏森寒，攓衣出苔户。",
      "携将白石还，好向僧厨煮。"
    ]
  },
  {
    "id": "adcfe4dbb7c27454d06182907fadd47e",
    "title": "小蓬莱峰下有瀑泉三叠旁列横石可坐十人",
    "authorName": "谭宗浚",
    "authorId": "adcfe4dbb7c27454f45a10782d1b2a5f",
    "dynasty": "清",
    "content": [
      "是谁觞群真，涧底置瑶席。",
      "洼尊久不存，罗列剩奇石。",
      "遥对清泠泉，各各据高壁。",
      "出窦纷窒通，注溪错回直。",
      "意同长风争，急起赴石隙。",
      "群山如踔跳，声过有余力。",
      "道人了不闻，合掌对凝碧。",
      "泄怒任叫嚣，守柔自冲默。",
      "渐进岂不佳，胡为苦相激。",
      "感物遂写怀，浩歌日将夕。"
    ]
  },
  {
    "id": "adcfe4dbb7cb4b3d66f12100a59da642",
    "title": "上巳节府公宴和润沅学使韵呈贵阳尚书",
    "authorName": "钱明训",
    "authorId": "adcfe4dbb7cb4b3dd1457b72d1457b72",
    "dynasty": "清",
    "content": [
      "清浅蓬莱见已三，摩天凝望隔层岚。",
      "扶冯历历辰依北，鞮寄雍雍鼓奏南。",
      "渤海关山原壮阔，芳林风月尚清酣。",
      "留犁径路衣裳会，岂为听鹂载斗柑。"
    ]
  },
  {
    "id": "adcfe4dbb7cb4b3d66f121002dbb90dc",
    "title": "上巳节府公宴和润沅学使韵呈贵阳尚书",
    "authorName": "钱明训",
    "authorId": "adcfe4dbb7cb4b3dd1457b72d1457b72",
    "dynasty": "清",
    "content": [
      "公堂春酒共呼三，得岁声高乐意含。",
      "长愿甘泉集神爵，早闻员峤献冰蚕。",
      "寰瀛共仰交邻乐，曹掾同分说士甘。",
      "况有上池功德水，尽跻民物进篯聃。"
    ]
  },
  {
    "id": "adcfe4dbb7cdc23d91c426923dc6efae",
    "title": "黄花巷新居",
    "authorName": "刘景熙",
    "authorId": "adcfe4dbb7cdc23dd1457b72d1457b72",
    "dynasty": "清",
    "content": [
      "城市亦山林，林阴一径深。",
      "长堤春草碧，古堞暮烟沈。",
      "窗北羲皇卧，瀼西子美吟。",
      "敢云居室善，且寄寂寥心。"
    ]
  },
  {
    "id": "adcfe4dbb7cdc23d91c42692c380ea8b",
    "title": "黄花巷新居",
    "authorName": "刘景熙",
    "authorId": "adcfe4dbb7cdc23dd1457b72d1457b72",
    "dynasty": "清",
    "content": [
      "树外有青山，当门百雉环。",
      "短墙扶竹出，虚牖纳云闲。",
      "瓜长藤为壁，萍浮镜有斑。",
      "邻家寻老圃，小话夕阳殷。"
    ]
  },
  {
    "id": "adcfe4dbb7d20e23a2ba42b50d32e0ee",
    "title": "戏咏乞烟灰",
    "authorName": "张维垣",
    "authorId": "adcfe4dbb7d20e23fface83844d2f5e0",
    "dynasty": "清",
    "content": [
      "腰藏小碟步如梭，拱立床前细语和。",
      "添足画蛇迎客笑，甘心走狗任人诃。",
      "恩邀半勺称无冀，惠受三分说谢多。",
      "最喜残灰犹带润，且伸拇指试研摩。"
    ]
  },
  {
    "id": "adcfe4dbb7d20e23996ac757ed94b582",
    "title": "竹马",
    "authorName": "张维垣",
    "authorId": "adcfe4dbb7d20e23fface83844d2f5e0",
    "dynasty": "清",
    "content": [
      "跨竹当真骏马乘，儿时稚气望超腾。",
      "而今髀肉频生叹，云路驰驱感未能。"
    ]
  },
  {
    "id": "adcfe4dbb7d20e2302d0ff70995e62f7",
    "title": "仙人掌",
    "authorName": "张维垣",
    "authorId": "adcfe4dbb7d20e23fface83844d2f5e0",
    "dynasty": "清",
    "content": [
      "柏梁台上指纹明，高立仙人一掌擎。",
      "汉武痴心犹未足，饮来不见寿长生。"
    ]
  },
  {
    "id": "adcfe4dbb7e8467da311482843c7337c",
    "title": "寄怀邱献琛姬琢斋沈小梅",
    "authorName": "胡光辅",
    "authorId": "adcfe4dbb7e8467dd1457b72d1457b72",
    "dynasty": "清",
    "content": [
      "荷气袭树榭，桐阴高画楼。",
      "人如明月远，梦与故乡留。",
      "团扇余残暑，遥砧入早秋。",
      "有怀苕霅路，日暮共扁舟。"
    ]
  },
  {
    "id": "adcfe4dbb7e8467d2f7d4c56263ba3fb",
    "title": "孔耳石歌为钱远亭作",
    "authorName": "胡光辅",
    "authorId": "adcfe4dbb7e8467dd1457b72d1457b72",
    "dynasty": "清",
    "content": [
      "弁苍矗天接天语，下有老龙唤不起。鬼斧神工石窍鸣，虎引熊经辟只耳。",
      "不知割取属谁手，掷向石林作石友。一孔穿云鹤与飞，双轮币月龟同寿。",
      "当年天水如沸羹，花石纲使东南行。十夫凿河万夫运，小山别筑芙蓉城。",
      "宣和天子聪全塞，谏议挽衣言不得。斯石何缘脱网罗，一拳乃被郎官抬。",
      "癸卯四月日在辛，大书镵刻刀痕深。雨淋日炙七百载，空山鬼泣苔花皴。",
      "下若溪边谁氏庄，枯槐衰柳烟生凉。焦桐爨下等闲弃，后有识者今中郎。",
      "以米易石米颠喜，呼之为丈丈唯唯。三漏惊猜石纽神，嘉名肇锡曲阳史。",
      "茫茫沧海愁难填，顽峰畴结三生缘。仇池要因坡老重，醒酒肯受奇章怜。",
      "君不见，西州太守嗜成癖，百金募之那可夺。玲珑合置小窗前，珠帘隐约喷飞沫。"
    ]
  },
  {
    "id": "adcfe4dbb7f7075b66ee4882ac21e24f",
    "title": "出都宿长兴店作",
    "authorName": "高锡蕃",
    "authorId": "adcfe4dbb7f7075bd1457b72d1457b72",
    "dynasty": "清",
    "content": [
      "燕山凭眺几登楼，跌宕名场可自由。",
      "千里津梁疲远道，残年风雪逼征裘。",
      "升沉人海谁能悟，寂寞乡关我欲愁。",
      "数到下弦弓挂月，不须惆怅大刀头。"
    ]
  },
  {
    "id": "adcfe4dbb7f7075be97ebb1a55e6ee15",
    "title": "麻葛达刺佛像歌",
    "authorName": "高锡蕃",
    "authorId": "adcfe4dbb7f7075bd1457b72d1457b72",
    "dynasty": "清",
    "content": [
      "蝙蝠掠殿松撑门，忉利天中容彼髡。",
      "美人占易寇非婚，狒狒来食狼则吞。",
      "具此观河皱面痕，空花直斩优昙根。",
      "我来访古悲至元，西僧蛊恶方策存。",
      "演揲儿法旋乾坤，兴于其祖亡其孙。",
      "有尸犹当磔之樠，莲幢膜拜谁为恩。",
      "飞来峰巅佛像蹲，杨连罪亦难具论。",
      "可怜六陵风雨昏，明月不照珠襦魂。"
    ]
  },
  {
    "id": "adcfe4dbb80fa80a0678d6d2e88a4e3a",
    "title": "送何见石甘肃之行",
    "authorName": "荣庆",
    "authorId": "adcfe4dbb80fa80ad1457b72d1457b72",
    "dynasty": "清",
    "content": [
      "使君奉诏陇西行，洱海归来又远征。",
      "忆昔文章动秋榜，频年诗酒共春明。",
      "诸昆并焕鹓鸾彩，一柱同惊鸑鷟鸣。",
      "毕竟衡才又司理，定知贻上是前生。"
    ]
  },
  {
    "id": "adcfe4dbb81155761d491af8a4013d25",
    "title": "过冯定远墓",
    "authorName": "周昂",
    "authorId": "adcfe4dbb8115576d1457b72d1457b72",
    "dynasty": "清",
    "content": [
      "遗蜕深埋老树根，断碑新拭碧萝痕。",
      "心传一脉联师弟，韵事千秋属子孙。",
      "涧冷蛟螭蟠侠骨，松深风雨动吟魂。",
      "骚坛近日多衰凤，剩馥残膏可得存？"
    ]
  },
  {
    "id": "adcfe4dbb81378f6586b4c878d915b4a",
    "title": "立秋",
    "authorName": "惠远谟",
    "authorId": "adcfe4dbb81378f6d1457b72d1457b72",
    "dynasty": "清",
    "content": [
      "草木欲摇落，翛然天地清。",
      "林塘消暑气，砧杵动秋声。",
      "叶不因风堕，虫知应节鸣。",
      "晚凉庭院静，新月傍檐明。"
    ]
  },
  {
    "id": "adcfe4dbb81378f6bf25d264af2bdee1",
    "title": "邓尉观梅用商丘宋抚军韵",
    "authorName": "惠远谟",
    "authorId": "adcfe4dbb81378f6d1457b72d1457b72",
    "dynasty": "清",
    "content": [
      "千树浑如雪，无花可并香。",
      "低回松下径，斜掩竹间房。",
      "蕊密春寒劲，枝空夜月光。",
      "还元高阁望，胜绝是渔洋。"
    ]
  },
  {
    "id": "adcfe4dbb81378f6bf25d264f54336db",
    "title": "邓尉观梅用商丘宋抚军韵",
    "authorName": "惠远谟",
    "authorId": "adcfe4dbb81378f6d1457b72d1457b72",
    "dynasty": "清",
    "content": [
      "问讯昙山路，言寻石壁花。",
      "数枝寒寂历，万木冻槎丫。",
      "砌下湖波汹，岩前野雀哗。",
      "精蓝芜废尽，犹自发奇葩。"
    ]
  },
  {
    "id": "adcfe4dbb81378f6bf25d26468d698af",
    "title": "邓尉观梅用商丘宋抚军韵",
    "authorName": "惠远谟",
    "authorId": "adcfe4dbb81378f6d1457b72d1457b72",
    "dynasty": "清",
    "content": [
      "最爱紫藤坞，苍松翠柏闲。",
      "人家倚{石荦}确，鸟语送绵蛮。",
      "清兴为花发，馀香拂袖还。",
      "一枝斜插鬓，应笑傍衰颜。"
    ]
  },
  {
    "id": "adcfe4dbb81378f670e8d4f60482eae3",
    "title": "龙虎山归次答周晚香楼字韵",
    "authorName": "惠远谟",
    "authorId": "adcfe4dbb81378f6d1457b72d1457b72",
    "dynasty": "清",
    "content": [
      "千里云山一棹收，西风拂面早知秋。",
      "望回彭蠡烟初合，路入严滩境转幽。",
      "世味可能成腐鼠，海槎终拟问牵牛。",
      "松窗落月微明夜，梦绕神山十二楼。"
    ]
  },
  {
    "id": "adcfe4dbb81378f6ba5eb4c06917fca2",
    "title": "重到山中怅然感旧次壁间韵",
    "authorName": "惠远谟",
    "authorId": "adcfe4dbb81378f6d1457b72d1457b72",
    "dynasty": "清",
    "content": [
      "故人松竹问初盟，流水行云笑此生。",
      "解语老猿曾识面，试飞雏鹤未知名。",
      "银笺剩有牢愁句，玉笛偏多感旧声。",
      "振翮凌风吾已倦，漫劳九万说鹏程。"
    ]
  },
  {
    "id": "adcfe4dbb81378f62e687029ac018587",
    "title": "夜占",
    "authorName": "惠远谟",
    "authorId": "adcfe4dbb81378f6d1457b72d1457b72",
    "dynasty": "清",
    "content": [
      "明月入小窗，竹影画几席。",
      "谁家人未眠，声声送长笛。"
    ]
  },
  {
    "id": "adcfe4dbb81378f62e687029e19d68c8",
    "title": "夜占",
    "authorName": "惠远谟",
    "authorId": "adcfe4dbb81378f6d1457b72d1457b72",
    "dynasty": "清",
    "content": [
      "镫花落夜阑，寒影动虚壁。",
      "谡谡松间风，鸣涛伴幽寂。"
    ]
  },
  {
    "id": "adcfe4dbb81378f6503c6f89326d8666",
    "title": "题画",
    "authorName": "惠远谟",
    "authorId": "adcfe4dbb81378f6d1457b72d1457b72",
    "dynasty": "清",
    "content": [
      "抱瓮城南学灌畦，绿蓑黄犊草萋萋。",
      "一鞭残照柴门底，又见前村月满溪。"
    ]
  },
  {
    "id": "adcfe4dbb81378f6503c6f89ed8f68cc",
    "title": "题画",
    "authorName": "惠远谟",
    "authorId": "adcfe4dbb81378f6d1457b72d1457b72",
    "dynasty": "清",
    "content": [
      "身是田间稼穑民，数家茅屋自成邻。",
      "但知牛背一犁雨，不识马蹄十丈尘。"
    ]
  },
  {
    "id": "adcfe4dbb81378f6eb4450940b513b1c",
    "title": "秋日杂感",
    "authorName": "惠远谟",
    "authorId": "adcfe4dbb81378f6d1457b72d1457b72",
    "dynasty": "清",
    "content": [
      "湛湛秋露滋，开此檐下葵。",
      "清馥随轻风，丹心耀朝辉。",
      "惜哉未能久，久已成空枝。",
      "芃芃园中草，春秋长萋萋。",
      "没我阶前兰，欺我石上芝。",
      "寒霜一朝下，亦复相披离。",
      "岂如南山松，天矫挺奇姿。",
      "春风与秋霜，荣瘁两不知。"
    ]
  },
  {
    "id": "adcfe4dbb81378f6eb445094ae598a07",
    "title": "秋日杂感",
    "authorName": "惠远谟",
    "authorId": "adcfe4dbb81378f6d1457b72d1457b72",
    "dynasty": "清",
    "content": [
      "季秋霜露繁，木落山色改。",
      "天地有萧瑟，炎暖岂长在。",
      "可怜东篱花，萎落无人采。",
      "无言倚霜恨，芳心若有待。",
      "君子审进退，所贵在时宜。",
      "神龙失海水，不知尺泽鲵。",
      "猛虎陷深阱，豚犬亦得欺。",
      "晋人有冯妇，千古所共嗤。"
    ]
  },
  {
    "id": "adcfe4dbb81378f6eb445094d5773fcd",
    "title": "秋日杂感",
    "authorName": "惠远谟",
    "authorId": "adcfe4dbb81378f6d1457b72d1457b72",
    "dynasty": "清",
    "content": [
      "我生若秋蓬，从风任飞止。",
      "入云畏霜寒，委路恶泥滓。",
      "孰云周道夸，吾行多倾圮。",
      "荆棘满敝衣，乱石啮双趾。",
      "狂风斗虎豹，冷月啸山鬼。",
      "君子戒口舌，小人爱萋菲。",
      "去去勿复言，世道已如此。"
    ]
  },
  {
    "id": "adcfe4dbb81378f6eb445094a9bd6207",
    "title": "秋日杂感",
    "authorName": "惠远谟",
    "authorId": "adcfe4dbb81378f6d1457b72d1457b72",
    "dynasty": "清",
    "content": [
      "高天无纤云，遥夜独明月。",
      "寒影落疏檐，清光隔松叶。",
      "吾生百年内，强半在离别。",
      "美人阻山川，咫尺不可越。",
      "相思秋夜长，凉飙澈肌骨。",
      "庭阴看月堕，叶响闻落滴。",
      "仰望空云霄，何当奋双翮。",
      "瑶台执素手，徘徊终此夕。"
    ]
  },
  {
    "id": "adcfe4dbb8188217040be51b79d60835",
    "title": "桃花岩",
    "authorName": "王旒",
    "authorId": "adcfe4dbb8188217d1457b72d1457b72",
    "dynasty": "清",
    "content": [
      "几回立马望清晖，才得攀萝入翠微。",
      "一代客随流水去，三春梦逐落花飞。",
      "云山西拥峰峦尽，烟壑东开草树稀。",
      "我欲诛茅分片石，蹉跎不觉素心违。"
    ]
  },
  {
    "id": "adcfe4dbb823e120f37ab3bc0fd29f1e",
    "title": "宿真空寺怀蒙又上",
    "authorName": "鄂尔泰",
    "authorId": "adcfe4dbb823e12008e6bea897d98119",
    "dynasty": "清",
    "content": [
      "古道黄尘满，春溪碧溜乾。",
      "乌栖双树晚，客至一镫残。",
      "断碣悲穷子，联篇记妙翰。",
      "定知草庐卧，小梦亦阑珊。"
    ]
  },
  {
    "id": "adcfe4dbb823e120f37ab3bc4b207cf4",
    "title": "宿真空寺怀蒙又上",
    "authorName": "鄂尔泰",
    "authorId": "adcfe4dbb823e12008e6bea897d98119",
    "dynasty": "清",
    "content": [
      "一榻禅栖稳，三更佛火新。",
      "披衣随月影，倚石认松鳞。",
      "兔角曾何处，牛车自有轮。",
      "不须寻妙理，同是暂来人。"
    ]
  },
  {
    "id": "adcfe4dbb823e12039f6c62866763696",
    "title": "初度日谢客咏怀",
    "authorName": "鄂尔泰",
    "authorId": "adcfe4dbb823e12008e6bea897d98119",
    "dynasty": "清",
    "content": [
      "百年行过半，兀坐对红扉。",
      "白发无拘束，黄金有是非。",
      "吏人随鸟散，奴子汲泉归。",
      "嗤笑从渠会，余心终不违。"
    ]
  },
  {
    "id": "adcfe4dbb823e12039f6c62807e0b39a",
    "title": "初度日谢客咏怀",
    "authorName": "鄂尔泰",
    "authorId": "adcfe4dbb823e12008e6bea897d98119",
    "dynasty": "清",
    "content": [
      "一月逢初度，春蔬荐午餐。",
      "自怜同病鹤，人道是穷官。",
      "江水流空碧，梅花骨尚寒。",
      "故园兄弟满，此日定谁欢。"
    ]
  },
  {
    "id": "adcfe4dbb823e12038b7adc9d4418e14",
    "title": "夜坐检书偶读工部蜀相篇慨然有述",
    "authorName": "鄂尔泰",
    "authorId": "adcfe4dbb823e12008e6bea897d98119",
    "dynasty": "清",
    "content": [
      "碧草黄鹂万古情，杜陵野老惯吞声。",
      "祠堂不占中原地，丞相徒伤西蜀名。",
      "两立霸图生有恨，偏安王业死无成。",
      "绵官宛在寻何处，风雨镫昏夜柝鸣。"
    ]
  },
  {
    "id": "adcfe4dbb823e120b6b552b143989c2b",
    "title": "会课春风亭命赋邑有流亡愧俸钱句盖以自况抑亦自省殊未敢效韦郎思田里也聊申鄙意用告群贤",
    "authorName": "鄂尔泰",
    "authorId": "adcfe4dbb823e12008e6bea897d98119",
    "dynasty": "清",
    "content": [
      "束发登朝老合休，一麾江上领诸侯。",
      "许身稷契谈何易，结习诗书道未周。",
      "谁使至尊忧稼穑，直应之子负山丘。",
      "流亡疾病春都感，惭谢苏州刺史愁。"
    ]
  },
  {
    "id": "adcfe4dbb823e12096f0b0a339567002",
    "title": "赠学使中丞法渊若",
    "authorName": "鄂尔泰",
    "authorId": "adcfe4dbb823e12008e6bea897d98119",
    "dynasty": "清",
    "content": [
      "已教干莫息锋铦，辙遍江南众所瞻。",
      "除却诗篇何所癖，独于山水不能廉。",
      "瘴烟蛮树甘棠在，绛帐春风画戟兼。",
      "今日相逢共尊酒，形骸脱略两无嫌。"
    ]
  },
  {
    "id": "adcfe4dbb823e120763b97636b11c3ee",
    "title": "郊行示耕者",
    "authorName": "鄂尔泰",
    "authorId": "adcfe4dbb823e12008e6bea897d98119",
    "dynasty": "清",
    "content": [
      "肩舆咿哑踏春圻，菜麦青黄二月时。",
      "漫道杏花初课雨，早看柳影半垂枝。",
      "一犁自足田园业，千耦同歌亚旅诗。",
      "陇畔小民须力作，穷檐辛苦圣人知。"
    ]
  },
  {
    "id": "adcfe4dbb823e120ebfec6b6885465fe",
    "title": "清明祭扫毕有感",
    "authorName": "鄂尔泰",
    "authorId": "adcfe4dbb823e12008e6bea897d98119",
    "dynasty": "清",
    "content": [
      "石桥西下白杨堆，宿草初从暖气回。",
      "一陌纸钱三滴酒，几家坟上子孙来。"
    ]
  },
  {
    "id": "adcfe4dbb823e1207cd20820809d6c79",
    "title": "舲山",
    "authorName": "鄂尔泰",
    "authorId": "adcfe4dbb823e12008e6bea897d98119",
    "dynasty": "清",
    "content": [
      "几湾清浪接平溪，一棹烟波两岸齐。",
      "行过舲山山寺晚，水禽啼断竹鸡啼。"
    ]
  },
  {
    "id": "adcfe4dbb823e12047ccdcd8febdf92e",
    "title": "赠方望溪",
    "authorName": "鄂尔泰",
    "authorId": "adcfe4dbb823e12008e6bea897d98119",
    "dynasty": "清",
    "content": [
      "六经治世非土苴，相期津逮窥垠涯。抉经之心不易得，词林文苑徒纷拿。",
      "《博物》但解辨鼮鼠，《搜神》或诧名驺牙。心井偪塞航断港，银海掉眩生狂花。",
      "此曹正坐读书误，遗弃根本搜蘖芽。桐城望溪我老友，学崇中正防奇邪。",
      "说经铿铿究终始，尤于三《礼》咀其华。《曲礼》增删繁就简，《正义》参订蓬扶麻。",
      "群书穿穴寻圣奥，下帘每听鼓三挝。方今重轮陛下圣，五纬顺序曜帝车。",
      "致君尧舜诚有术，许身稷、契非矜夸。天地人祀各识职，往谐秩宗帝女嘉。",
      "惟寅惟清恭朝夕，诏兼书局穷罗爬。吾衰旧闻苦荒落，妄冀邃密商量加。",
      "间送一难辄许可，琼琚乃报投木瓜。姚姒上溯下闽洛，青镜恐食妖虾蟆。",
      "岂邀名誉嗣圣德，宁望荒远登羲娲。所贵经学适时用，暝坐曜若翻金鸦。",
      "委蛇退食时过我，剧谈恒沦头纲茶。翛间依然两学士，相视一笑无喧哗。",
      "张苍伏胜暨辕固，经儒往往臻耇遐。朝廷会行乞言礼，洗爵君且斟流霞。"
    ]
  },
  {
    "id": "adcfe4dbb823e120b8e588b4fa4e317e",
    "title": "咏怀",
    "authorName": "鄂尔泰",
    "authorId": "adcfe4dbb823e12008e6bea897d98119",
    "dynasty": "清",
    "content": [
      "丈夫不苟得，自处审所难。",
      "多愿长恻恻，小心日拳拳。",
      "旷达不敢出，激烈非所安。",
      "终惧昧道要，拘鄙愧高贤。",
      "材力苦不广，天地岂不宽。",
      "嗟嗟西林子，徒乃损肺肝。"
    ]
  },
  {
    "id": "adcfe4dbb823e120b8e588b4b815b8d4",
    "title": "咏怀",
    "authorName": "鄂尔泰",
    "authorId": "adcfe4dbb823e12008e6bea897d98119",
    "dynasty": "清",
    "content": [
      "下策取富贵，上策学神仙。",
      "二者成两失，相将食与眠。",
      "谋身贵有术，得计良独偏。",
      "子遂无此心，欲语增羞颜。"
    ]
  },
  {
    "id": "adcfe4dbb823e120b8e588b409092f52",
    "title": "咏怀",
    "authorName": "鄂尔泰",
    "authorId": "adcfe4dbb823e12008e6bea897d98119",
    "dynasty": "清",
    "content": [
      "天道有终极，人事互更迁。",
      "造物讵不仁，斯理固自然。",
      "勿为失者笑，勿为得者欢。",
      "凉风来北窗，得失谁复言。"
    ]
  },
  {
    "id": "adcfe4dbb83c7fc0602544929b8b0bc9",
    "title": "道中即景",
    "authorName": "邵自昌",
    "authorId": "adcfe4dbb83c7fc0d1457b72d1457b72",
    "dynasty": "清",
    "content": [
      "振策春风道，香尘拂短袍。",
      "路分堤柳断，水浅石梁高。",
      "村犊依新草，山禽掠小桃。",
      "迎人芳意足，鞍背顿忘劳。"
    ]
  },
  {
    "id": "adcfe4dbb83c7fc06f2ea97440d43ec7",
    "title": "书常理斋观察爱吟草",
    "authorName": "邵自昌",
    "authorId": "adcfe4dbb83c7fc0d1457b72d1457b72",
    "dynasty": "清",
    "content": [
      "读书奋志节，忠义常在口。",
      "往往临事时，或至丧所守。",
      "问之何因尔，浩气中无有。",
      "圣朝务柔远，无知跳小丑。",
      "剪灭归荡平，不戒师则偶。",
      "公方持军筹，朝夕储粮糗。",
      "猝然闻震惊，暂退义不苟。",
      "想其挥戈时，吐气贯牛斗。",
      "坚贞得死所，芳名达帝右。",
      "褒赉慰忠魂，垂裕及嗣后。",
      "大节凛死绥，不为幸免走。",
      "授命何从容，由其所积厚。",
      "挑灯读公书，真气满户牖。"
    ]
  },
  {
    "id": "adcfe4dbb840e06c16111c10aca39ccc",
    "title": "夜过李咏南村居",
    "authorName": "林毓麟",
    "authorId": "adcfe4dbb840e06cd1457b72d1457b72",
    "dynasty": "清",
    "content": [
      "柴门深掩静无哗，路入丛阴村径斜。",
      "架拥图书高士业，香分蔬酒故人家。",
      "檐前蜡炬三更月，水底笙歌两部蛙。",
      "坐久不知行路倦，挑镫还与话桑麻。"
    ]
  },
  {
    "id": "adcfe4dbb8439cbfa56bbfe56318fe6d",
    "title": "山阁赠涂云石",
    "authorName": "魏世杰",
    "authorId": "adcfe4dbb8439cbfc1fea27008e6bea8",
    "dynasty": "清",
    "content": [
      "直到翠微住，山楼日日阴。",
      "桃花天半落，春树雨中深。",
      "两夜分寒榻，三年共此心。",
      "与君还几日，携手下高岑。"
    ]
  },
  {
    "id": "adcfe4dbb8449d1b36df7b1d45610243",
    "title": "舟夜闻雨梦姚梅伯",
    "authorName": "叶名澧",
    "authorId": "adcfe4dbb8449d1bd1457b72d1457b72",
    "dynasty": "清",
    "content": [
      "欲觉闻残雨，伤心夜梦非。",
      "波涛吾不死，烽火汝谁依。",
      "患难怜歧路，悲歌仗布衣。",
      "风尘何日息，相见有渔矶。"
    ]
  },
  {
    "id": "adcfe4dbb8449d1b94351504239a813a",
    "title": "重过北兰寺",
    "authorName": "叶名澧",
    "authorId": "adcfe4dbb8449d1bd1457b72d1457b72",
    "dynasty": "清",
    "content": [
      "六月僧庐昼掩扉，残钟无语客来稀。",
      "江声绕郭蛟龙静，树色低檐蝙蝠飞。",
      "名辈已随斜照尽，倦游只觉二毛非。",
      "扁舟又作南征客，惆怅西山隐翠微。"
    ]
  },
  {
    "id": "adcfe4dbb8449d1b41c5f60bea117ec6",
    "title": "张诗舲侍郎画慈仁寺双松图留置寺中",
    "authorName": "叶名澧",
    "authorId": "adcfe4dbb8449d1bd1457b72d1457b72",
    "dynasty": "清",
    "content": [
      "香光妙笔今何在，劫火销沈一惘然。",
      "又见孙枝散鳞爪，幸逢诗老写云烟。",
      "琅琅钟磬伽蓝地，寂寂莺花祓禊筵。",
      "一例稽山重悲感，好将石墨付他年。"
    ]
  },
  {
    "id": "adcfe4dbb8449d1b1957d28ff0be923d",
    "title": "夜过晁星门寓适有仆来自六安携其乡人手札备述近事感作",
    "authorName": "叶名澧",
    "authorId": "adcfe4dbb8449d1bd1457b72d1457b72",
    "dynasty": "清",
    "content": [
      "故人有仆天边至，夜雨疏镫问讯频。",
      "庐舍几楹存白壁，图书万卷委黄巾。",
      "公家急务惟戈甲，吾党深忧岂贱贫。",
      "读罢尺书空怅望，监门何日绘流民。"
    ]
  },
  {
    "id": "adcfe4dbb8449d1b527b832c2cc7c824",
    "title": "余干县道中口占",
    "authorName": "叶名澧",
    "authorId": "adcfe4dbb8449d1bd1457b72d1457b72",
    "dynasty": "清",
    "content": [
      "绿树萧疏古渡头，人家几处映沙流。",
      "炎风六月余千驿，一带蝉声送客舟。"
    ]
  },
  {
    "id": "adcfe4dbb8449d1b9e6b3a0ecdaddea0",
    "title": "天宁寺塔铃歌",
    "authorName": "叶名澧",
    "authorId": "adcfe4dbb8449d1bd1457b72d1457b72",
    "dynasty": "清",
    "content": [
      "天风无声铜仙泣，浮图高耸十三级。尘沙飘堕悬铃孤，厂臣冯保名可识。",
      "双林松桧参天长，遗窟久付狐魅藏。风云鱼水信难恃，得毋铸此谀空王。",
      "三千宝琅云中舞，塞耳不闻钟与鼓。镫火高悬燕蓟郊，膏脂力竭东南土。",
      "威权早窃荐绅危，象教有灵神鬼怒。青玉峥嵘飞鸟绝，此塔历遍兴亡劫。",
      "九鼎潜移十庙荒，异代伤心有残铁。噫吁嘻！奄人倒柄持太阿，铁牌豫诫良非苛，煌煌祖训将如何！"
    ]
  },
  {
    "id": "adcfe4dbb8449d1b50e92d78f9328f7a",
    "title": "厂肆式古堂主人以宋拓本蜀石经残本见示作歌纪之",
    "authorName": "叶名澧",
    "authorId": "adcfe4dbb8449d1bd1457b72d1457b72",
    "dynasty": "清",
    "content": [
      "式古堂中富名翰，示我一册尤魁奇。发编古采动心目，孟蜀刻石存孑遗。",
      "《春秋左氏》第十五，一万二千文有奇。以注附经昔未见，潜研数纸当时推。",
      "廿年前遇陈仲虎，模版成帙欣相贻。醵金将助幸同学，风流儒雅堪追思。",
      "安得好事踵斯举，万本流播经生帷。淮东丁叟储汴刻，昨者刘览今神驰。",
      "矧兹宝墨更希有，摩挲何让商周彝。率更笔势宛亲授，余事亦复凌等夷。",
      "孙张杨周各骋誉，写孤经者知为谁。惜哉计赢不能夺，持璧欲返空嗟咨。"
    ]
  },
  {
    "id": "adcfe4dbb8541a29848876fc51dc7ef9",
    "title": "沅州舟中",
    "authorName": "江忠源",
    "authorId": "adcfe4dbb8541a295b6ba13f49ad23d1",
    "dynasty": "清",
    "content": [
      "数载风尘苦，今兹返旧林。",
      "那堪双鬓影，又照五溪深。",
      "水曲帆徐渡，山高日易沈。",
      "滩声已呜咽，莫更听猿吟。"
    ]
  },
  {
    "id": "adcfe4dbb8541a292c02022db1eb3990",
    "title": "赠曾涤生庶子用东坡除夜赠段屯田韵",
    "authorName": "江忠源",
    "authorId": "adcfe4dbb8541a295b6ba13f49ad23d1",
    "dynasty": "清",
    "content": [
      "洞庭渺人间，衡岳矗天半。",
      "茫茫高与深，妄测真可叹。",
      "先生廊庙珍，宁比白珩玩。",
      "延裕下水船，叔夜广陵散。",
      "有如大国楚，曹桧谁等伴。",
      "才高心转下，吐纳师公旦。",
      "叔季俗浇薄，喷饭堪满案。",
      "鸴鸠抢榆枋，井底蛙声乱。",
      "贤者不可测，无垢躬自盥。",
      "几带勒箴铭，韦弦砭急缓。",
      "庶几忠恕心，家学参一贯。",
      "行当位夔龙，为世起贪懦。",
      "春和美阳泽，万物归炉炭。",
      "功成湘水上，松竹款山馆。",
      "嗟余亦嵚崎，世熊羞冷暖。",
      "感君缠绵意，勉歌发笑粲。"
    ]
  },
  {
    "id": "adcfe4dbb8541a2996e6f3c7018840c2",
    "title": "黄陵道中与郭筠仙太史同年别",
    "authorName": "江忠源",
    "authorId": "adcfe4dbb8541a295b6ba13f49ad23d1",
    "dynasty": "清",
    "content": [
      "我入豫章城，势危如累卵。",
      "千钧拌一掷，此生分不免。",
      "故人邹与郭，建义集楚产。",
      "先后赴重围，吾死获少缓。",
      "谁知险方出，逆焰倏西燀。",
      "巍巍半壁山，孰使豺虎满。",
      "坐令长江险，千里失扃管。",
      "赴救既惭迟，周防尤愧晚。",
      "艰虞襄汉深，辛苦蕲黄远。",
      "死生寄戎马，性命实危浅。",
      "郭侯忽告别，临歧重缱绻。",
      "道途有荆榛，何乡是夷坦。",
      "凉秋风雨多，中夜离愁绾。",
      "来生会有期，今生各黾勉。"
    ]
  },
  {
    "id": "adcfe4dbb8541a29f5d3fed0a3468878",
    "title": "赠彭暄坞",
    "authorName": "江忠源",
    "authorId": "adcfe4dbb8541a295b6ba13f49ad23d1",
    "dynasty": "清",
    "content": [
      "人生如行舟，南北随所牵。",
      "桑梓不常值，万里忽相见。",
      "嗟我狂且愚，动辄遭世谴。",
      "不谓与君交，胶漆同缱绻。",
      "君才如干将，凛凛寒芒炫。",
      "我独契其深，反复看不变。",
      "煌煌帝王都，夥颐走群彦。",
      "咄哉两狂士，闭户守孤贱。",
      "孤贱何足论，要以道自缮。",
      "吾道久堙郁，相期共摩鍊。"
    ]
  },
  {
    "id": "adcfe4dbb8541a29f5d3fed00f2a46e0",
    "title": "赠彭暄坞",
    "authorName": "江忠源",
    "authorId": "adcfe4dbb8541a295b6ba13f49ad23d1",
    "dynasty": "清",
    "content": [
      "金非冶不坚，玉非鑨不美。",
      "嗟君独何为，遘此销骨毁。",
      "奇骨岂能销，天意或可揣。",
      "虞卿坐穷愁，著书照青史。",
      "范叔非去魏，谁知天下士！",
      "古来豪杰人，半自动忍始。",
      "穷冬天地寒，霜雪谁处是。",
      "松柏孰后雕，蒲柳孰先萎。",
      "请君慎自择，庶以蹑前轨。"
    ]
  },
  {
    "id": "adcfe4dbb8541a29f5d3fed0949da9b3",
    "title": "赠彭暄坞",
    "authorName": "江忠源",
    "authorId": "adcfe4dbb8541a295b6ba13f49ad23d1",
    "dynasty": "清",
    "content": [
      "李杜忽已远，风雅委榛荆。",
      "嗟君涉末流，欲与狂澜争。",
      "向效西昆体，绮语吾不赓。",
      "迩来气初壮，笔底韩潮倾。",
      "绣肠百怪具，巨细随所鸣。",
      "会入明光宫，吮笔赋清平。",
      "宁当老风尘，似我蓬蔂行。",
      "我诗久不作，荒田聊一耕。",
      "愿聆威凤响，莫作寒号声。"
    ]
  },
  {
    "id": "adcfe4dbb8541a293ec5ce6f360d4bd1",
    "title": "寄郭筠仙昆仲",
    "authorName": "江忠源",
    "authorId": "adcfe4dbb8541a295b6ba13f49ad23d1",
    "dynasty": "清",
    "content": [
      "翠柏产高冈，百卉无颜色。得一已足珍，双株况挺特。",
      "物生固难量，才大天所啬，嗟此独郁葱，吹嘘岂人力。",
      "大厦需栋梁，良工终见识。霜雪虽云苦，摧挫实培植。",
      "保此后雕心，无为徒郁抑。"
    ]
  },
  {
    "id": "adcfe4dbb8541a293ec5ce6fb748ff37",
    "title": "寄郭筠仙昆仲",
    "authorName": "江忠源",
    "authorId": "adcfe4dbb8541a295b6ba13f49ad23d1",
    "dynasty": "清",
    "content": [
      "订交近十载，相见能几霜。",
      "京华一相失，各在天一方。",
      "昨夜梦见君，携手入我堂。",
      "觉来仍万里，残月照我床。",
      "吾思齐年中，莫如与子臧。",
      "子今既憔悴，我意亦凄凉。",
      "凄凉何足惜，但恐鬓毛苍。",
      "各理千秋业，努力爱时光。"
    ]
  },
  {
    "id": "adcfe4dbb85f34b3e306c16d9985cf89",
    "title": "咏梅和外",
    "authorName": "许学卫",
    "authorId": "adcfe4dbb85f34b3d1457b72d1457b72",
    "dynasty": "清",
    "content": [
      "园林半树冲寒早，桃李三春斗格难。",
      "雪后添肥月前瘦，山中相忆水边看。",
      "仙标出世应称绝，风味如君未去酸。",
      "最爱黄昏暗香动，好携尊酒佐清欢。"
    ]
  },
  {
    "id": "adcfe4dbb8717a8c92c4e12943e51b84",
    "title": "江亭春望",
    "authorName": "庞鸿文",
    "authorId": "adcfe4dbb8717a8cd1457b72d1457b72",
    "dynasty": "清",
    "content": [
      "觚棱佳气捧去来，辉映昭王旧日台。",
      "黍谷几吹邹律暖，析津频泛汉槎回。",
      "山连榆塞形原壮，水咽桑干冻未开。",
      "为望蓟门烟树里，此中应有栋梁才。"
    ]
  },
  {
    "id": "adcfe4dbb8717a8c5dfacc2f21ea75b8",
    "title": "题张雨生模黄小松坡公石铫图",
    "authorName": "庞鸿文",
    "authorId": "adcfe4dbb8717a8cd1457b72d1457b72",
    "dynasty": "清",
    "content": [
      "小聚城南尺五天，六街腊鼓又催年。",
      "一瓯苦茗饶乡味，却忆家山玉蟹泉。"
    ]
  },
  {
    "id": "adcfe4dbb8717a8c5dfacc2fa29468cf",
    "title": "题张雨生模黄小松坡公石铫图",
    "authorName": "庞鸿文",
    "authorId": "adcfe4dbb8717a8cd1457b72d1457b72",
    "dynasty": "清",
    "content": [
      "肯向卢沟策蹇无，龙潭佳处拟蓬壶。",
      "歇心亭上烹茶坐，好写奇峰散绮图。"
    ]
  },
  {
    "id": "adcfe4dbb8745040d3394154c9306829",
    "title": "茅屋",
    "authorName": "蒋继伯",
    "authorId": "adcfe4dbb8745040d1457b72d1457b72",
    "dynasty": "清",
    "content": [
      "叹息兵戈扰扰中，得居茅屋未奇穷。",
      "不能种秫从陶令，且喜移家似葛翁。",
      "白板扉开桑柘外，红榴花映菉葹丛。",
      "干将在匣非无具，拟向淮南事八公。"
    ]
  },
  {
    "id": "adcfe4dbb8745040fcfc4c3d3c6b815e",
    "title": "得华甥书",
    "authorName": "蒋继伯",
    "authorId": "adcfe4dbb8745040d1457b72d1457b72",
    "dynasty": "清",
    "content": [
      "蓬门无事懒巾车，日日清斋足野蔬。",
      "傲俗已甘牛侩饮，开缄忽见豹奴书。",
      "云低淮甸山如墨，春入燕台雪满渠。",
      "为问骑驴京国客，赏奇东观近何如。"
    ]
  },
  {
    "id": "adcfe4dbb876e68b34ddfa5517ab4a7e",
    "title": "行经拂水山庄",
    "authorName": "周准",
    "authorId": "adcfe4dbb876e68be9b73bccd7fd118e",
    "dynasty": "清",
    "content": [
      "扁舟泛泛越南沙，倚杖愁临涧路斜。",
      "孝穆荒斋空竹石，总持故宅尚莺花。",
      "名高那许遗缨绂，情重难教弃室家。",
      "太息百年同逝水，凄凉还为惜才华。"
    ]
  },
  {
    "id": "adcfe4dbb876e68bf1e39432359a55de",
    "title": "落叶叹",
    "authorName": "周准",
    "authorId": "adcfe4dbb876e68be9b73bccd7fd118e",
    "dynasty": "清",
    "content": [
      "落叶如羁客，飘零无返期。",
      "秋风如解意，祇傍故林吹。"
    ]
  },
  {
    "id": "adcfe4dbb876e68bd9513619a1107166",
    "title": "发朱砂庵由观音岩登石人峰",
    "authorName": "周准",
    "authorId": "adcfe4dbb876e68be9b73bccd7fd118e",
    "dynasty": "清",
    "content": [
      "言采黝山奇，早别朱砂石。",
      "升崖得险境，指示已悚惕。",
      "熟游尚色变，何况远来客。",
      "凌空四无倚，投趾不容隙。",
      "壁削缘藤行，崖倾藉人掖。",
      "所凭勇往志，不随艰苦易。",
      "幽岩既已经，危峰自不隔。",
      "振衣造其巅，奇胜在咫尺。",
      "俯身人烟萝，欲诣仙人宅。"
    ]
  },
  {
    "id": "adcfe4dbb876e68b7d3e5aea3def4b9d",
    "title": "长江万里图",
    "authorName": "周准",
    "authorId": "adcfe4dbb876e68be9b73bccd7fd118e",
    "dynasty": "清",
    "content": [
      "江气溢青练，江涛走虚堂。风吹江草杜若香，江源万里遥相望。",
      "我昔经行武昌岸，计程未及江之半。天清鄂渚见千里，惟有巴船出云汉。",
      "楚塞别来三十载，披图忽睹全蜀在。巴水盘回控峡山，拂云带雨苍茫间。",
      "鼍鸣鲛宫猿啸岭，惊浪不碍渔舟闲。十二峰高如可攀，云旗恍睹神女还。",
      "反思往日游趾窄，异境未极空惋惜。白虎关，黄牛驿，引我梦魂重挂席，《竹枝》歌罢江天碧。"
    ]
  },
  {
    "id": "adcfe4dbb8795d54604cd58c2d684f61",
    "title": "贺陈握卿葭月举第五子",
    "authorName": "章采",
    "authorId": "adcfe4dbb8795d54d1457b72d1457b72",
    "dynasty": "清",
    "content": [
      "石麒头角露峥嵘，宝志摩来分外精。",
      "珠璧一阳逢会合，地天两数大生成。",
      "谢兰漫擅当年宝，窦桂还开此日荣。",
      "太史占星遥望气，德辉今已聚江城。"
    ]
  },
  {
    "id": "adcfe4dbb87c5ba40bbc6a57e95f184b",
    "title": "梓潼道中",
    "authorName": "孙海",
    "authorId": "adcfe4dbb87c5ba4d1457b72d1457b72",
    "dynasty": "清",
    "content": [
      "老柏参天倚翠微，托根典午是耶非。",
      "虬枝雅似铁如意，亲见姚苌策马归。"
    ]
  },
  {
    "id": "adcfe4dbb87c5ba459df454c7ea0e730",
    "title": "题巨子馥慕砚图",
    "authorName": "孙海",
    "authorId": "adcfe4dbb87c5ba4d1457b72d1457b72",
    "dynasty": "清",
    "content": [
      "寒碧一拳光四澈，鸲眼晶莹滤秋月。纸上墨痕黯黯湿，疑是幽人心上血。",
      "手泽蹉跎五十年，此砚能穿心不穿。收入画图寓深意，晴雪落水生玉烟。",
      "我昔曾题《梦砚图》，旧游一梦春模糊。严寒呵冻碾冰花，为君重赋玉蟾蜍。"
    ]
  },
  {
    "id": "adcfe4dbb88da3c156015bb09c20d742",
    "title": "寓斋晚坐",
    "authorName": "蔡含灵",
    "authorId": "adcfe4dbb88da3c1d1457b72d1457b72",
    "dynasty": "清",
    "content": [
      "自笑懒成癖，一官今又闲。",
      "客疏安用避，门静不须关。",
      "睡稳高吟后，凉生落照间。",
      "旷遐诚有分，莫强论时艰。"
    ]
  },
  {
    "id": "adcfe4dbb89a41292d49ee68ba337f96",
    "title": "江行杂诗",
    "authorName": "孙致弥",
    "authorId": "adcfe4dbb89a412981c650ca52d080a3",
    "dynasty": "清",
    "content": [
      "一舸淹晨夕，平沙舣落曛。",
      "江潮晴拥月，山火夜烧云。",
      "黑想蛟涎出，腥愁虎气闻。",
      "明朝牵百丈，回首白鸥群。"
    ]
  },
  {
    "id": "adcfe4dbb89a4129a16e2f1a71fb9d9f",
    "title": "同晙思大年访华天御先生",
    "authorName": "孙致弥",
    "authorId": "adcfe4dbb89a412981c650ca52d080a3",
    "dynasty": "清",
    "content": [
      "蒲帆片片带斜晖，路转蒹葭兴不违。",
      "白露为霜枫欲脱，澄江如练雁初飞。",
      "沧桑廿载衣冠在，猿鹤三年事业非。",
      "回首悲笳惊日暮，新亭风景一沾衣。"
    ]
  },
  {
    "id": "adcfe4dbb89a412929184fbb16bdcdbd",
    "title": "同介修孟游集元夫园居",
    "authorName": "孙致弥",
    "authorId": "adcfe4dbb89a412981c650ca52d080a3",
    "dynasty": "清",
    "content": [
      "朱弦寥落赏音微，尊酒论心静掩扉。",
      "遮莫文章借齿颊，底须愁病减腰围。",
      "駃騠七日堪千里，大鸟三年始一飞。",
      "醉拂吴钩谈转剧，主人忘送客忘归。"
    ]
  },
  {
    "id": "adcfe4dbb8b49c44ce0b72bd4d7ca540",
    "title": "王鸿卿烹茶鹤避烟照",
    "authorName": "章甫",
    "authorId": "adcfe4dbb8b49c44e22dd5daf6bcd4b8",
    "dynasty": "清",
    "content": [
      "看鹤盘松顶，煮茗月明天。",
      "此间得佳趣，翁真地上仙。",
      "心清非学佛，坐久不参禅。",
      "养气游天地，造化一炉烟。"
    ]
  },
  {
    "id": "adcfe4dbb8b49c441fbbf1570cc5d8ff",
    "title": "庚戌1790元日即句",
    "authorName": "章甫",
    "authorId": "adcfe4dbb8b49c44e22dd5daf6bcd4b8",
    "dynasty": "清",
    "content": [
      "爆竹连声响，晨兴气象新。",
      "岁尊今日首，历入去年春。",
      "堂上周双甲，盘中列五辛。",
      "儿孙上椒酒，相与庆良辰。"
    ]
  },
  {
    "id": "adcfe4dbb8b49c441fbbf15798f6f552",
    "title": "庚戌1790元日即句",
    "authorName": "章甫",
    "authorId": "adcfe4dbb8b49c44e22dd5daf6bcd4b8",
    "dynasty": "清",
    "content": [
      "东风嘘海表，蓬荜亦生春。",
      "天启三元运，人痊百病身。",
      "平安真是福，澹泊未全贫。",
      "传座从兹始，开琼莫厌频。"
    ]
  },
  {
    "id": "adcfe4dbb8b49c443e49b3d4712a98c4",
    "title": "示儿孙",
    "authorName": "章甫",
    "authorId": "adcfe4dbb8b49c44e22dd5daf6bcd4b8",
    "dynasty": "清",
    "content": [
      "砚上我家田，传耕几百年。",
      "固穷休送鬼，安业亦云仙。",
      "尚剩琢锥地，宁艰补石天。",
      "试观长坂骏，作势便无前。"
    ]
  },
  {
    "id": "adcfe4dbb8b49c44641b505beac86f8e",
    "title": "春兴",
    "authorName": "章甫",
    "authorId": "adcfe4dbb8b49c44e22dd5daf6bcd4b8",
    "dynasty": "清",
    "content": [
      "天意如人意，新年换旧年。",
      "索梅寒一笑，学柳懒三眠。",
      "砚席仍多事，诗文未了缘。",
      "怜他枯管蕊，时亦露春妍。"
    ]
  },
  {
    "id": "adcfe4dbb8b49c447f02fa8de079a83d",
    "title": "读李尔冲遗稿",
    "authorName": "章甫",
    "authorId": "adcfe4dbb8b49c44e22dd5daf6bcd4b8",
    "dynasty": "清",
    "content": [
      "检君遗稿读，添我泪痕频。",
      "诗骨遒唐宋，文心尚汉秦。",
      "如何名下士，竟谢学中人。",
      "可怜玉楼记，还催去后身。"
    ]
  },
  {
    "id": "adcfe4dbb8b49c44f76063cacb06b22e",
    "title": "荒村借宿",
    "authorName": "章甫",
    "authorId": "adcfe4dbb8b49c44e22dd5daf6bcd4b8",
    "dynasty": "清",
    "content": [
      "不觉前途去，斜阳渐渐低。",
      "猿声空谷里，云影乱峰西。",
      "舟泊无人渡，桥通何处溪。",
      "林间漏烟火，且借一枝栖。"
    ]
  },
  {
    "id": "adcfe4dbb8b49c447b3cb4315245a2dd",
    "title": "与郑君弼游鹭江诸胜",
    "authorName": "章甫",
    "authorId": "adcfe4dbb8b49c44e22dd5daf6bcd4b8",
    "dynasty": "清",
    "content": [
      "选胜肩舆转，搜奇屐齿通。",
      "云深藏野寺，树古老秋风。",
      "眼入青霄里，心雄碧海中。",
      "归途霞返照，散满鹭江红。"
    ]
  },
  {
    "id": "adcfe4dbb8b49c444d1c16f3a2a5f9cf",
    "title": "与韩奎垣话南川近状",
    "authorName": "章甫",
    "authorId": "adcfe4dbb8b49c44e22dd5daf6bcd4b8",
    "dynasty": "清",
    "content": [
      "投荒垂老者，万死一生间。",
      "白发三千里，黄沙百二关。",
      "冲开烟瘴塞，踏破岭云悭。",
      "闻道天涯健，相期海外还。"
    ]
  },
  {
    "id": "adcfe4dbb8b49c44de930212dbca2dda",
    "title": "放洋",
    "authorName": "章甫",
    "authorId": "adcfe4dbb8b49c44e22dd5daf6bcd4b8",
    "dynasty": "清",
    "content": [
      "鹿岛驶飞航，横冲大小洋。",
      "耳闻催发棹，背指远离乡。",
      "风便波无力，潮平月有章。",
      "澎峰奇六六，画界水中央。"
    ]
  },
  {
    "id": "adcfe4dbb8b49c44c7d4a639c85a79d4",
    "title": "感兴",
    "authorName": "章甫",
    "authorId": "adcfe4dbb8b49c44e22dd5daf6bcd4b8",
    "dynasty": "清",
    "content": [
      "昔想风云会，今随草木春。",
      "未交天下士，敢尚古之人。",
      "铁铸宁移错，弓疑莫认真。",
      "也知姜桂性，无地不艰辛。"
    ]
  },
  {
    "id": "adcfe4dbb8b49c44c7d4a6395cbc87f6",
    "title": "感兴",
    "authorName": "章甫",
    "authorId": "adcfe4dbb8b49c44e22dd5daf6bcd4b8",
    "dynasty": "清",
    "content": [
      "诵读还吾素，乾坤老此心。",
      "三杯排闷酒，一曲卖愁琴。",
      "辱受甘愚谷，机谋陋汉阴。",
      "无聊烦笔墨，莫厌惯清吟。"
    ]
  },
  {
    "id": "adcfe4dbb8b49c44c342d34568808ebe",
    "title": "过节孝坊",
    "authorName": "章甫",
    "authorId": "adcfe4dbb8b49c44e22dd5daf6bcd4b8",
    "dynasty": "清",
    "content": [
      "节孝荣封典，流芳拜赠频。",
      "苦成遗腹子，老事断肠亲。",
      "两美传千古，双难并一身。",
      "幽光贞日月，讵止出风尘。"
    ]
  },
  {
    "id": "adcfe4dbb8b49c44c2a30af707685206",
    "title": "过节妇坊",
    "authorName": "章甫",
    "authorId": "adcfe4dbb8b49c44e22dd5daf6bcd4b8",
    "dynasty": "清",
    "content": [
      "耐贫甘守义，地老与天荒。",
      "子嗣孤无告，人姑寡未亡。",
      "千盘馀竹古，百鍊甚金刚。",
      "赢得坤贞表，夫名并有光。"
    ]
  },
  {
    "id": "adcfe4dbb8b49c440fa7eca92ac87f97",
    "title": "过烈女坊",
    "authorName": "章甫",
    "authorId": "adcfe4dbb8b49c44e22dd5daf6bcd4b8",
    "dynasty": "清",
    "content": [
      "一时号并命，百世表双归。",
      "血溅红颜化，魂遥白练飞。",
      "乾坤经位定，生死肯心违。",
      "苦把夫名记，泉途问是非。"
    ]
  },
  {
    "id": "adcfe4dbb8b49c440f903a2a163ff92f",
    "title": "枫亭阻雨",
    "authorName": "章甫",
    "authorId": "adcfe4dbb8b49c44e22dd5daf6bcd4b8",
    "dynasty": "清",
    "content": [
      "云锁枫亭驿，风狂雨过溪。",
      "乱流争赴壑，涨浪欲无蹊。",
      "沙压桥吞石，崖悬马滑泥。",
      "行行都且止，不是为途迷。"
    ]
  },
  {
    "id": "adcfe4dbb8b49c448fee9113e180413b",
    "title": "帆口阻风",
    "authorName": "章甫",
    "authorId": "adcfe4dbb8b49c44e22dd5daf6bcd4b8",
    "dynasty": "清",
    "content": [
      "此去三山景，惟馀十里程。",
      "忽闻风夜吼，故阻客晨征。",
      "波浪长江险，烟尘古道横。",
      "石尤来作恶，几日到榕城。"
    ]
  },
  {
    "id": "adcfe4dbb8b49c446fd2c8f55796c3c6",
    "title": "幽居",
    "authorName": "章甫",
    "authorId": "adcfe4dbb8b49c44e22dd5daf6bcd4b8",
    "dynasty": "清",
    "content": [
      "世味年来淡，幽居且自安。",
      "才疏惊韵险，量窄怯杯宽。",
      "守拙因成懒，忘贫不觉寒。",
      "形骸知老至，小立亦凭栏。"
    ]
  },
  {
    "id": "adcfe4dbb8b49c447cbb35151a7c3c2e",
    "title": "次韵苏斋再来草三首",
    "authorName": "章甫",
    "authorId": "adcfe4dbb8b49c44e22dd5daf6bcd4b8",
    "dynasty": "清",
    "content": [
      "晨装过异县，策马历虬松。",
      "酒力霜威减，诗情雪意浓。",
      "石头排鼎峙，柳眼睡烟重。",
      "记取江山胜，行行度晚冬。"
    ]
  },
  {
    "id": "adcfe4dbb8b49c447cbb351558a2b66c",
    "title": "次韵苏斋再来草三首",
    "authorName": "章甫",
    "authorId": "adcfe4dbb8b49c44e22dd5daf6bcd4b8",
    "dynasty": "清",
    "content": [
      "四时今第一，独酌且言欢。",
      "节莫忙中过，途经险处盘。",
      "催人霜鬓老，容我酒肠宽。",
      "几日班联上，朝天又正冠。"
    ]
  },
  {
    "id": "adcfe4dbb8b49c447cbb35159c9727eb",
    "title": "次韵苏斋再来草三首",
    "authorName": "章甫",
    "authorId": "adcfe4dbb8b49c44e22dd5daf6bcd4b8",
    "dynasty": "清",
    "content": [
      "程途计廿旬，倏忽物华新。",
      "旅馆浑宾主，悭囊破友亲。",
      "一庭森玉树，万里慰劳人。",
      "直上长安道，行看九陌春。"
    ]
  },
  {
    "id": "adcfe4dbb8b49c44d4fb740f40153901",
    "title": "读汤卿谋集",
    "authorName": "章甫",
    "authorId": "adcfe4dbb8b49c44e22dd5daf6bcd4b8",
    "dynasty": "清",
    "content": [
      "我爱卿谋品，萧然谢俗喧。",
      "神登幽士梦，韵醉美人魂。",
      "托兴唯湘草，知心只亦园。",
      "茶香清课外，淡永每无言。"
    ]
  },
  {
    "id": "adcfe4dbb8b49c44d4fb740fc6ffdc45",
    "title": "读汤卿谋集",
    "authorName": "章甫",
    "authorId": "adcfe4dbb8b49c44e22dd5daf6bcd4b8",
    "dynasty": "清",
    "content": [
      "我想卿谋学，飘然盖世奇。",
      "笔空千载史，语镇百年碑。",
      "缥缈仙风引，幽深鬼境知。",
      "陈言刊一切，不屑寄人篱。"
    ]
  },
  {
    "id": "adcfe4dbb8b49c44d4fb740f337fae45",
    "title": "读汤卿谋集",
    "authorName": "章甫",
    "authorId": "adcfe4dbb8b49c44e22dd5daf6bcd4b8",
    "dynasty": "清",
    "content": [
      "我叹卿谋命，凄然实不犹。",
      "功名艰北阙，贫病托南楼。",
      "眼贮三𦨚泪，心量十斛愁。",
      "那堪妻子辈，相继竟归休。"
    ]
  },
  {
    "id": "adcfe4dbb8b49c44d4fb740f3f9d123d",
    "title": "读汤卿谋集",
    "authorName": "章甫",
    "authorId": "adcfe4dbb8b49c44e22dd5daf6bcd4b8",
    "dynasty": "清",
    "content": [
      "我读卿谋传，巍然擅盛名。",
      "天教五不幸，人异百无成。",
      "大业垂今古，微躯任死生。",
      "青华仙籍录，身后有馀荣。"
    ]
  },
  {
    "id": "adcfe4dbb8b49c44806830733044aa58",
    "title": "客读陆放翁临川道中诗醉饱休相避堪羞甚乞墦语为谑浪语予曰不然是至理也是从处室章赵氏注昏夜乞哀白日骄人句申言之爰赋一律",
    "authorName": "章甫",
    "authorId": "adcfe4dbb8b49c44e22dd5daf6bcd4b8",
    "dynasty": "清",
    "content": [
      "多少骄人态，堪羞甚乞哀。",
      "其馀仍计算，不足几徘徊。",
      "大抵良人出，何尝显者来。",
      "若教妻妾问，犹是落疑猜。"
    ]
  },
  {
    "id": "adcfe4dbb8b49c4474732de0acb66ac7",
    "title": "探幽",
    "authorName": "章甫",
    "authorId": "adcfe4dbb8b49c44e22dd5daf6bcd4b8",
    "dynasty": "清",
    "content": [
      "探幽深处好，僻径少人行。",
      "木古山中色，禽飞世外声。",
      "随风云意活，出水石痕清。",
      "我有家焉想，锄茅可得成。"
    ]
  },
  {
    "id": "adcfe4dbb8b49c44e8c9960e640dc5e5",
    "title": "贺陈朝修入泮",
    "authorName": "章甫",
    "authorId": "adcfe4dbb8b49c44e22dd5daf6bcd4b8",
    "dynasty": "清",
    "content": [
      "奎璧烂华文，才名已属君。",
      "骥驰应马率，鹤立肯鸡群。",
      "乍出竿头日，看梯石上云。",
      "遥知横笔阵，扫却万人军。"
    ]
  },
  {
    "id": "adcfe4dbb8b49c448dc9a333ffcc8867",
    "title": "读李平甫送穷诗感咏",
    "authorName": "章甫",
    "authorId": "adcfe4dbb8b49c44e22dd5daf6bcd4b8",
    "dynasty": "清",
    "content": [
      "穷鬼枉劳送，读书儿本寒。",
      "未开花富贵，且报竹平安。",
      "到老仍馀拙，投闲便得欢。",
      "万般供一笑，放眼海天宽。"
    ]
  },
  {
    "id": "adcfe4dbb8b49c448acfdefa8963ebf6",
    "title": "鲫潭月夜泛舟",
    "authorName": "章甫",
    "authorId": "adcfe4dbb8b49c44e22dd5daf6bcd4b8",
    "dynasty": "清",
    "content": [
      "十里寒潭净碧流，歌声风送月明舟。",
      "云山倒挂千层画，天水交融一色秋。",
      "宿鹭连拳围玉镜，跃鱼喷沫碎金毬。",
      "江亭上下随波去，人在冰轮转处游。"
    ]
  },
  {
    "id": "adcfe4dbb8b49c44c3e3a79616ccff9d",
    "title": "春游靖海寺",
    "authorName": "章甫",
    "authorId": "adcfe4dbb8b49c44e22dd5daf6bcd4b8",
    "dynasty": "清",
    "content": [
      "郭外寻春踏翠峰，榴环古寺尚留踪。",
      "北园梦断萦花蝶，东海归来贮钵龙。",
      "面面豁开圆觉路，声声敲破指迷钟。",
      "谈禅半日闲分我，洞在诸天第几重。"
    ]
  },
  {
    "id": "adcfe4dbb8b49c44f4b741ca29b499b9",
    "title": "四十书怀",
    "authorName": "章甫",
    "authorId": "adcfe4dbb8b49c44e22dd5daf6bcd4b8",
    "dynasty": "清",
    "content": [
      "壮时直欲气凌云，十载消磨坠俗氛。",
      "世故中年犹见恶，名山大业尚无闻。",
      "蝇头不解谋寻尺，驹隙还须惜寸分。",
      "若待桑榆收也晚，几曾霞照烂天文。"
    ]
  },
  {
    "id": "adcfe4dbb8b49c447bec4b6e9288ca8c",
    "title": "水仙花",
    "authorName": "章甫",
    "authorId": "adcfe4dbb8b49c44e22dd5daf6bcd4b8",
    "dynasty": "清",
    "content": [
      "仙子幽修净六根，绿华居处浣花村。",
      "春风入梦怜孤影，秋水凝神共一痕。",
      "洛浦烟销香有恨，湘江雨冷夜无言。",
      "天青海碧知心渺，一去凌波正断魂。"
    ]
  },
  {
    "id": "adcfe4dbb8b49c447bec4b6ef022ce11",
    "title": "水仙花",
    "authorName": "章甫",
    "authorId": "adcfe4dbb8b49c44e22dd5daf6bcd4b8",
    "dynasty": "清",
    "content": [
      "步月盈盈水上吟，琼姿不杂众香林。",
      "出尘涤贮千层玉，作意妆成万点金。",
      "洁白雅宜高士品，娇黄晕醉美人心。",
      "清标压得群芳倒，浪说梅兄恨至今。"
    ]
  },
  {
    "id": "adcfe4dbb8b49c44d7f61c5080b8831c",
    "title": "秋日仰峰晚眺",
    "authorName": "章甫",
    "authorId": "adcfe4dbb8b49c44e22dd5daf6bcd4b8",
    "dynasty": "清",
    "content": [
      "万象森罗晚眺中，茫茫海阔与天空。",
      "马蹄投驿忙行客，牛背还村认牧童。",
      "风势送云归岫白，霞光带日返江红。",
      "静观自乐乾坤大，点缀秋容各不同。"
    ]
  },
  {
    "id": "adcfe4dbb8b49c44a05b7c08fc205ddd",
    "title": "游竹溪寺",
    "authorName": "章甫",
    "authorId": "adcfe4dbb8b49c44e22dd5daf6bcd4b8",
    "dynasty": "清",
    "content": [
      "西天即在海东关，记此沙门旧日颜。",
      "竹径缝云围世界，溪桥渡水出人间。",
      "梵音了却忙中闹，鸟语吟馀静里闲。",
      "解到拈花微笑去，暮霞斜挂斗魁山。"
    ]
  },
  {
    "id": "adcfe4dbb8b49c44b147b61ad323360e",
    "title": "论古十二首",
    "authorName": "章甫",
    "authorId": "adcfe4dbb8b49c44e22dd5daf6bcd4b8",
    "dynasty": "清",
    "content": [
      "不负深恩五世臣，一声虎啸出风尘。",
      "千金愤破无家产，十日生留有用身。",
      "莫讶报韩何事汉，要知灭楚已除秦。",
      "大雠转瞬归灰烬，漫说椎车误中人。"
    ]
  },
  {
    "id": "adcfe4dbb8b49c44b147b61a06443d2c",
    "title": "论古十二首",
    "authorName": "章甫",
    "authorId": "adcfe4dbb8b49c44e22dd5daf6bcd4b8",
    "dynasty": "清",
    "content": [
      "不落元勋第二筹，居然渭老辅西周。",
      "楚兵悲散八千众，汉业兴传四百秋。",
      "王佐忍从黄石教，仙风巧托赤松游。",
      "功成多少封侯者，几见先机退急流。"
    ]
  },
  {
    "id": "adcfe4dbb8b49c44b147b61a6d0f9688",
    "title": "论古十二首",
    "authorName": "章甫",
    "authorId": "adcfe4dbb8b49c44e22dd5daf6bcd4b8",
    "dynasty": "清",
    "content": [
      "富春山里爱吾庐，箕颍幽风太古初。",
      "贵重不关天子友，清高偏在钓人居。",
      "庙堂咄咄宁相助，烟水茫茫只自如。",
      "物色羊裘终弗仕，东京气节此权舆。"
    ]
  },
  {
    "id": "adcfe4dbb8b49c44b147b61ae55e715f",
    "title": "论古十二首",
    "authorName": "章甫",
    "authorId": "adcfe4dbb8b49c44e22dd5daf6bcd4b8",
    "dynasty": "清",
    "content": [
      "穷荒异域使臣孤，苦守坚贞绝世无。",
      "最恼偷生降卫律，肯同惜死屈匈奴。",
      "万千里外持君节，十九年中困牧夫。",
      "幽窖吞旃还徙海，芳名赢得一忠愚。"
    ]
  },
  {
    "id": "adcfe4dbb8b49c44b147b61a92311989",
    "title": "论古十二首",
    "authorName": "章甫",
    "authorId": "adcfe4dbb8b49c44e22dd5daf6bcd4b8",
    "dynasty": "清",
    "content": [
      "高结茅庐何处寻，卧龙冈山卧龙吟。",
      "出身俨受耕莘聘，造福如施梦弼霖。",
      "巾扇风流师相业，桑田淡泊圣贤心。",
      "小儒不识王功大，管乐齐观说到今。"
    ]
  },
  {
    "id": "adcfe4dbb8b49c44b147b61a8bdbead2",
    "title": "论古十二首",
    "authorName": "章甫",
    "authorId": "adcfe4dbb8b49c44e22dd5daf6bcd4b8",
    "dynasty": "清",
    "content": [
      "才学巍然迥出群，南阳名士汉元勋。",
      "师名伐魏忠垂史，志切安刘义薄云。",
      "气数原知非一统，江山莫说只三分。",
      "请看二士阴平度，犹显先机在定军。"
    ]
  },
  {
    "id": "adcfe4dbb8b49c44b147b61aa0ed0ee8",
    "title": "论古十二首",
    "authorName": "章甫",
    "authorId": "adcfe4dbb8b49c44e22dd5daf6bcd4b8",
    "dynasty": "清",
    "content": [
      "百战孤城八面摐，云梯摇撼卫旌幢。",
      "忠知天日原无二，义薄云霄竟叠双。",
      "绝粒七旬甘死守，同枯万骨不生降。",
      "可怜宝马姬僮毙，饮血登陴尚力扛。"
    ]
  },
  {
    "id": "adcfe4dbb8b49c44b147b61af855fdd3",
    "title": "论古十二首",
    "authorName": "章甫",
    "authorId": "adcfe4dbb8b49c44e22dd5daf6bcd4b8",
    "dynasty": "清",
    "content": [
      "雄师破阵扫妖氛，专阃全才盖世勋。",
      "任拥万千金国将，敢当五百岳家军。",
      "较山难撼奇斯语，以父为呼异所闻。",
      "恨却金牌催十二，中兴付托只空云。"
    ]
  },
  {
    "id": "adcfe4dbb8b49c44b147b61a5f4f12d5",
    "title": "论古十二首",
    "authorName": "章甫",
    "authorId": "adcfe4dbb8b49c44e22dd5daf6bcd4b8",
    "dynasty": "清",
    "content": [
      "致身谁并武昌贤，沥胆披肝气浩然。",
      "奉诏但知君有命，行师敢道主无权。",
      "风波诬陷惟三字，日月争光直万千。",
      "忠报死留书背上，桧奸卖国罪通天。"
    ]
  },
  {
    "id": "adcfe4dbb8b49c44b147b61a4b06842a",
    "title": "论古十二首",
    "authorName": "章甫",
    "authorId": "adcfe4dbb8b49c44e22dd5daf6bcd4b8",
    "dynasty": "清",
    "content": [
      "南渡衰微气数过，中原摇撼震干戈。",
      "勤王有志谁如此，存祀无功可奈何。",
      "燕市魂飞光日月，金陵目断哭山河。",
      "丹心汗照留青史，沉痛当年正气歌。"
    ]
  },
  {
    "id": "adcfe4dbb8b49c44b147b61a4ba1e650",
    "title": "论古十二首",
    "authorName": "章甫",
    "authorId": "adcfe4dbb8b49c44e22dd5daf6bcd4b8",
    "dynasty": "清",
    "content": [
      "四十馀年一梦虚，长江天险恨成墟。",
      "伤心北去悲亡国，化血南归认故居。",
      "不负生来仁义性，无惭读尽圣贤书。",
      "千秋忠孝寻遗迹，文笔峰头一草庐。"
    ]
  },
  {
    "id": "adcfe4dbb8b49c44b147b61af05cd21c",
    "title": "论古十二首",
    "authorName": "章甫",
    "authorId": "adcfe4dbb8b49c44e22dd5daf6bcd4b8",
    "dynasty": "清",
    "content": [
      "孤山独立水之涯，别有乾坤处士家。",
      "声气交情通鹤翅，姻缘业债结梅花。",
      "杖头买酒邀明月，湖上敲诗数落霞。",
      "封禅遗书求不得，清高品格玉无瑕。"
    ]
  },
  {
    "id": "adcfe4dbb8b49c446432589f35743f27",
    "title": "江亭坐夜",
    "authorName": "章甫",
    "authorId": "adcfe4dbb8b49c44e22dd5daf6bcd4b8",
    "dynasty": "清",
    "content": [
      "江亭背立海城关，围住鲲沙七线湾。",
      "蜃阁消归山外水，渔灯分占水中山。",
      "众星罗野珠千点，孤月当空玉一环。",
      "短笛划然长啸起，歌声直遏碧云间。"
    ]
  },
  {
    "id": "adcfe4dbb8b49c446432589fbb16b5d9",
    "title": "江亭坐夜",
    "authorName": "章甫",
    "authorId": "adcfe4dbb8b49c44e22dd5daf6bcd4b8",
    "dynasty": "清",
    "content": [
      "更上层楼兴未阑，涛声数过几沙滩。",
      "亭亭目极三千界，扇扇窗开十二栏。",
      "酒醉那知瓶报罄，棋敲不觉漏催残。",
      "冷然如在诸天宿，梦立瀛洲最上峦。"
    ]
  },
  {
    "id": "adcfe4dbb8b49c440fbe9ce715e8d776",
    "title": "春夜愁妇吟",
    "authorName": "章甫",
    "authorId": "adcfe4dbb8b49c44e22dd5daf6bcd4b8",
    "dynasty": "清",
    "content": [
      "倚病含愁耐不能，闺寒枕簟冷于冰。",
      "那堪忽断三春梦，犹对将残五夜灯。",
      "觏我则夷艰亦既，逢君相识怅何曾。",
      "窗前好鸟催天晓，敢上妆楼最上层。"
    ]
  },
  {
    "id": "adcfe4dbb8b49c449a176c45d303ec9e",
    "title": "寿耘庐薛明府",
    "authorName": "章甫",
    "authorId": "adcfe4dbb8b49c44e22dd5daf6bcd4b8",
    "dynasty": "清",
    "content": [
      "理学承家不世同，春官早擅出群雄。",
      "文章昔著江之左，政绩今标海以东。",
      "洗出寸心澄水白，栽开满县烂花红。",
      "称觞恰好浓秋露，天酒絪缊造化功。"
    ]
  },
  {
    "id": "adcfe4dbb8b49c449a176c456d95d005",
    "title": "寿耘庐薛明府",
    "authorName": "章甫",
    "authorId": "adcfe4dbb8b49c44e22dd5daf6bcd4b8",
    "dynasty": "清",
    "content": [
      "八月浮来贯月查，载添健饭进胡麻。",
      "应时南极悬云上，奉使东方到水涯。",
      "千载班名联玉笋，百年帖字艳金花。",
      "天心久为苍生计，霖雨长留泽万家。"
    ]
  },
  {
    "id": "adcfe4dbb8b49c44da203db20e71d39c",
    "title": "法华寺怀古",
    "authorName": "章甫",
    "authorId": "adcfe4dbb8b49c44e22dd5daf6bcd4b8",
    "dynasty": "清",
    "content": [
      "法华景胜几时荒，剩水残山惹恨长。",
      "蝶化空寻高士梦，龙归不斗美人妆。",
      "通幽纵曲高低径，随喜难分上下方。",
      "旧事风流何处问，月楼无语自凄凉。"
    ]
  },
  {
    "id": "adcfe4dbb8b49c44c07ad961e5b44f6b",
    "title": "赤嵌城怀古",
    "authorName": "章甫",
    "authorId": "adcfe4dbb8b49c44e22dd5daf6bcd4b8",
    "dynasty": "清",
    "content": [
      "赤嵌之筑始红彝，沙碛空馀旧日基。",
      "自恃雄心来鹢首，枉教狡计借牛皮。",
      "南关镇海经三世，北阙朝天又几时。",
      "霸业兴亡都是梦，砖城久已兆先知。"
    ]
  },
  {
    "id": "adcfe4dbb8b49c44b37d1465e75c1804",
    "title": "五妃庙",
    "authorName": "章甫",
    "authorId": "adcfe4dbb8b49c44e22dd5daf6bcd4b8",
    "dynasty": "清",
    "content": [
      "真姬并命海之涯，化血啼鹃落日斜。",
      "奇节直符天地数，幽贞谁比帝王家。",
      "要求同死冰添冷，肯使孤生玉点瑕。",
      "魂气争光魁斗上，空山馨荐不胜嗟。"
    ]
  },
  {
    "id": "adcfe4dbb8b49c4410738f833e3de0ea",
    "title": "感事",
    "authorName": "章甫",
    "authorId": "adcfe4dbb8b49c44e22dd5daf6bcd4b8",
    "dynasty": "清",
    "content": [
      "花花世事变于棋，局外休将局内嗤。",
      "秋雁凭空还篆字，春蚕未死尚缠丝。",
      "美人歌泣千金值，壮士恩雠一剑知。",
      "风雨际天应悔错，留根芳草可全欺。"
    ]
  },
  {
    "id": "adcfe4dbb8b49c445bed6ae921b836df",
    "title": "雪毬",
    "authorName": "章甫",
    "authorId": "adcfe4dbb8b49c44e22dd5daf6bcd4b8",
    "dynasty": "清",
    "content": [
      "春风作意绣香囊，绣出轻毬异样妆。",
      "雪玉结成标五瓣，露珠抛转醉三郎。",
      "芳心历乱浑帘影，粉面团圆印月光。",
      "万片玲珑清一色，花身疑种白云乡。"
    ]
  },
  {
    "id": "adcfe4dbb8b49c44310892410db604e3",
    "title": "酒旗次沈晴岚韵",
    "authorName": "章甫",
    "authorId": "adcfe4dbb8b49c44e22dd5daf6bcd4b8",
    "dynasty": "清",
    "content": [
      "青帘摇影杏花红，疑是天星落照中。",
      "引到游情携阮杖，招留醉态倒山骢。",
      "孤村晓挂初晴日，深巷香飘不定风。",
      "少妇当垆遥望处，板桥驴背认归童。"
    ]
  },
  {
    "id": "adcfe4dbb8b49c44a71f9fb70f162932",
    "title": "次苏斋再来草元韵",
    "authorName": "章甫",
    "authorId": "adcfe4dbb8b49c44e22dd5daf6bcd4b8",
    "dynasty": "清",
    "content": [
      "小春倦倚北窗边，虚度阳和好景天。",
      "篱菊别情慵对酒，岭梅索句待题笺。",
      "采薪毕竟应无恙，擎柱由来岂偶然。",
      "寿世有丹先寿己，何须买药觅壶悬。"
    ]
  },
  {
    "id": "adcfe4dbb8b49c44a71f9fb769051340",
    "title": "次苏斋再来草元韵",
    "authorName": "章甫",
    "authorId": "adcfe4dbb8b49c44e22dd5daf6bcd4b8",
    "dynasty": "清",
    "content": [
      "海内天涯共岁徂，故乡忆得异乡无。",
      "霏霏雨雪伤今我，仆仆风尘悔始吾。",
      "祇剩空囊都是涩，且拈寸管未全枯。",
      "维桑与梓馀霞照，可有天星烂寿榆。"
    ]
  },
  {
    "id": "adcfe4dbb8b49c44a71f9fb72fb70230",
    "title": "次苏斋再来草元韵",
    "authorName": "章甫",
    "authorId": "adcfe4dbb8b49c44e22dd5daf6bcd4b8",
    "dynasty": "清",
    "content": [
      "清时有味是归来，几度风霜老大回。",
      "耐冷犹存三径菊，冲寒且看一庭梅。",
      "但将世态琴心淡，莫把人情剑气猜。",
      "好是故园森玉树，灵芝秀草又新栽。"
    ]
  },
  {
    "id": "adcfe4dbb8b49c44a71f9fb7da6d942b",
    "title": "次苏斋再来草元韵",
    "authorName": "章甫",
    "authorId": "adcfe4dbb8b49c44e22dd5daf6bcd4b8",
    "dynasty": "清",
    "content": [
      "归乡终岁掩云关，雅爱幽居不市阛。",
      "来日逢春随处好，频年送腊几时还。",
      "破痴要解拈花笑，觉悟曾闻点石顽。",
      "万态升沉浑是梦，千金难买一身闲。"
    ]
  },
  {
    "id": "adcfe4dbb8b49c44a71f9fb7754f3d5a",
    "title": "次苏斋再来草元韵",
    "authorName": "章甫",
    "authorId": "adcfe4dbb8b49c44e22dd5daf6bcd4b8",
    "dynasty": "清",
    "content": [
      "三山父老半闽侯，记得弦歌几度秋。",
      "八面金汤终古在，万家烟火较前稠。",
      "纵无旧宦留青眼，尚有故交共白头。",
      "榕树环阴都是荫，休嫌鸿指再来投。"
    ]
  },
  {
    "id": "adcfe4dbb8b49c44a71f9fb7ef4d9470",
    "title": "次苏斋再来草元韵",
    "authorName": "章甫",
    "authorId": "adcfe4dbb8b49c44e22dd5daf6bcd4b8",
    "dynasty": "清",
    "content": [
      "登峰造极踏仙霞，帝座天中烂日华。",
      "云路鹤盘谁作主，雪痕鸿印即为家。",
      "分关劈断双流水，越岭冲开六出花。",
      "遥望长安西北去，几番落驿夕阳斜。"
    ]
  },
  {
    "id": "adcfe4dbb8b49c44a71f9fb71f52a791",
    "title": "次苏斋再来草元韵",
    "authorName": "章甫",
    "authorId": "adcfe4dbb8b49c44e22dd5daf6bcd4b8",
    "dynasty": "清",
    "content": [
      "乘风发棹渡钱塘，过客何须费揣量。",
      "一自潮头回射弩，至今江上稳飞航。",
      "云山遥展图中画，烟水新磨镜面妆。",
      "武肃灵光何处现，流波终古送斜阳。"
    ]
  },
  {
    "id": "adcfe4dbb8b49c44a71f9fb7d7168c40",
    "title": "次苏斋再来草元韵",
    "authorName": "章甫",
    "authorId": "adcfe4dbb8b49c44e22dd5daf6bcd4b8",
    "dynasty": "清",
    "content": [
      "姑苏佳节异寻常，客地繁华亦兴狂。",
      "送腊且容驴背懒，逢春暂息马蹄忙。",
      "笙簧歌曲斑斓舌，诗酒风流锦绣肠。",
      "可是吴宫金粉剩，烟花无处不台廊。"
    ]
  },
  {
    "id": "adcfe4dbb8b49c44a71f9fb7c4abb3f4",
    "title": "次苏斋再来草元韵",
    "authorName": "章甫",
    "authorId": "adcfe4dbb8b49c44e22dd5daf6bcd4b8",
    "dynasty": "清",
    "content": [
      "孤舟夜泊一劳人，六十年来半苦辛。",
      "水水山山多异地，风风雨雨又新春。",
      "炎凉世态随时变，离合乡心结梦真。",
      "要破愁城应酒力，倾杯且莫负良辰。"
    ]
  },
  {
    "id": "adcfe4dbb8b49c44a71f9fb7ae97dbe0",
    "title": "次苏斋再来草元韵",
    "authorName": "章甫",
    "authorId": "adcfe4dbb8b49c44e22dd5daf6bcd4b8",
    "dynasty": "清",
    "content": [
      "清江浦上宦游人，待渡河干恰值春。",
      "今夕思乡千里远，来朝改岁一番新。",
      "依依柳絮曾垂岸，点点梅花不染尘。",
      "此去晴光行处好，漫嗟坎坷尚缠身。"
    ]
  },
  {
    "id": "adcfe4dbb8b49c44a71f9fb758b891cb",
    "title": "次苏斋再来草元韵",
    "authorName": "章甫",
    "authorId": "adcfe4dbb8b49c44e22dd5daf6bcd4b8",
    "dynasty": "清",
    "content": [
      "自哂身名滞野蒿，天山踏遍不胜劳。",
      "冷风十载携双袖，毒瘴千重敌一袍。",
      "幸荷君恩涵海阔，获宽臣罪戴天高。",
      "丝纶再付持竿者，得水还看钓巨鳌。"
    ]
  },
  {
    "id": "adcfe4dbb8b49c44a71f9fb7497438af",
    "title": "次苏斋再来草元韵",
    "authorName": "章甫",
    "authorId": "adcfe4dbb8b49c44e22dd5daf6bcd4b8",
    "dynasty": "清",
    "content": [
      "长安久建粤西堂，好憩同人走马忙。",
      "自昔会来膺凤诏，而今还仰锡龙章。",
      "轩诗雅爱吟花胜，壁剑高悬射斗芒。",
      "云里帝城今即是，天风时度御炉香。"
    ]
  },
  {
    "id": "adcfe4dbb8b49c44a71f9fb70cafca5b",
    "title": "次苏斋再来草元韵",
    "authorName": "章甫",
    "authorId": "adcfe4dbb8b49c44e22dd5daf6bcd4b8",
    "dynasty": "清",
    "content": [
      "走遍天涯匹马轻，黑甜乡里也频惊。",
      "梦中蝶翅机终幻，觉后羊肠路始平。",
      "肝胆谁怜磨剑气，头颅自顾老诗情。",
      "灯花未落炉烟剩，且把心香一缕萦。"
    ]
  },
  {
    "id": "adcfe4dbb8b49c44e4cfe13e87527e39",
    "title": "次海东书院山长宋荔乡归粤西兼赴礼闱留别元韵",
    "authorName": "章甫",
    "authorId": "adcfe4dbb8b49c44e22dd5daf6bcd4b8",
    "dynasty": "清",
    "content": [
      "小春佳景饯分离，兆应春宫酒满卮。",
      "马帐正吟留别句，鳣堂恰好落成时。",
      "曾开讲席宏来学，忽买归舟动去思。",
      "自计西旋旋北上，文章报国寸心知。"
    ]
  },
  {
    "id": "adcfe4dbb8b49c44e4cfe13e94c4da17",
    "title": "次海东书院山长宋荔乡归粤西兼赴礼闱留别元韵",
    "authorName": "章甫",
    "authorId": "adcfe4dbb8b49c44e22dd5daf6bcd4b8",
    "dynasty": "清",
    "content": [
      "尊酒论文海外缘，儿曹师事已季年。",
      "真能有术金都化，直欲无瑕璧乃全。",
      "骥骋凭教奋平地，鹤盘端合响遥天。",
      "力扶大雅相期切，侪辈应思策简编。"
    ]
  },
  {
    "id": "adcfe4dbb8b49c44e4cfe13e9cfef568",
    "title": "次海东书院山长宋荔乡归粤西兼赴礼闱留别元韵",
    "authorName": "章甫",
    "authorId": "adcfe4dbb8b49c44e22dd5daf6bcd4b8",
    "dynasty": "清",
    "content": [
      "老大久已业荒荒，闻道先生返故乡。",
      "下里敢联高曲妙，小言愧和大声长。",
      "南来吾道传薪火，北上公车饱剑霜。",
      "便挂云帆闽海去，波臣效顺渡重洋。"
    ]
  },
  {
    "id": "adcfe4dbb8b49c44e4cfe13e51d38ce8",
    "title": "次海东书院山长宋荔乡归粤西兼赴礼闱留别元韵",
    "authorName": "章甫",
    "authorId": "adcfe4dbb8b49c44e22dd5daf6bcd4b8",
    "dynasty": "清",
    "content": [
      "声价由来十倍论，君才早自擅雄浑。",
      "空群万马行文势，扫阵千军落笔痕。",
      "赤帜任凭坛上拔，红绫看取阁中存。",
      "泥金好寄春潮信，飞渡佳音到鹿门。"
    ]
  },
  {
    "id": "adcfe4dbb8b49c44d7550676374a28e2",
    "title": "感叹",
    "authorName": "章甫",
    "authorId": "adcfe4dbb8b49c44e22dd5daf6bcd4b8",
    "dynasty": "清",
    "content": [
      "衰年落拓海天东，一任洪炉造化工。",
      "睡眼那分棋黑白，平心不买剑雌雄。",
      "人传已死归前辈，我愧馀生剩此翁。",
      "名士由来都画饼，庸才敢恨踏虚空。"
    ]
  },
  {
    "id": "adcfe4dbb8b49c4422316810019d6c98",
    "title": "哭门人郑君怀",
    "authorName": "章甫",
    "authorId": "adcfe4dbb8b49c44e22dd5daf6bcd4b8",
    "dynasty": "清",
    "content": [
      "才亦犹人命不遭，奄然赍志任悲号。",
      "自惭古道裁吾党，相长今兹失汝曹。",
      "千里几曾来负笈，三馀谁复共焚膏。",
      "诗文灵气归何处，肠断当年落笔豪。"
    ]
  },
  {
    "id": "adcfe4dbb8b49c44ed1cf8e6958e23f4",
    "title": "无题诗和吴松涛",
    "authorName": "章甫",
    "authorId": "adcfe4dbb8b49c44e22dd5daf6bcd4b8",
    "dynasty": "清",
    "content": [
      "吹落天香惹醉魂，寻香爱绕美人村。",
      "杨妃粉黛三千妒，崔氏风流五百冤。",
      "自露芳心抽翠钿，相期絮语待黄昏。",
      "怪他摇动行春影，掩却梨花深院门。"
    ]
  },
  {
    "id": "adcfe4dbb8b49c44ed1cf8e69893c21d",
    "title": "无题诗和吴松涛",
    "authorName": "章甫",
    "authorId": "adcfe4dbb8b49c44e22dd5daf6bcd4b8",
    "dynasty": "清",
    "content": [
      "溪水流来出若耶，清溪倒映绣窗纱。",
      "凌波罗袜缠千缕，拜月湘裙摺九华。",
      "乌鹊桥头催递柬，鹦哥院后唤煎茶。",
      "香风送到氤氲使，细贴云鬟并蒂花。"
    ]
  },
  {
    "id": "adcfe4dbb8b49c44ed1cf8e64958fb12",
    "title": "无题诗和吴松涛",
    "authorName": "章甫",
    "authorId": "adcfe4dbb8b49c44e22dd5daf6bcd4b8",
    "dynasty": "清",
    "content": [
      "宝匣分明卸晚妆，无劳怅望宋家墙。",
      "朱绳可是缫蚕茧，红袖居然睡海棠。",
      "莫断云轩遥玉女，谁游台洞误仙郎。",
      "别君遗枕君须记，几度阳台认楚襄。"
    ]
  },
  {
    "id": "adcfe4dbb8b49c44ed1cf8e6b629488a",
    "title": "无题诗和吴松涛",
    "authorName": "章甫",
    "authorId": "adcfe4dbb8b49c44e22dd5daf6bcd4b8",
    "dynasty": "清",
    "content": [
      "铜壶滴尽露华清，轻揭珠帘送月明。",
      "有觉梦中赢薄幸，无波影里解多情。",
      "卖花已断穿花蝶，折柳仍牵织柳莺。",
      "回首江楼金粉剩，板桥流水自盈盈。"
    ]
  },
  {
    "id": "adcfe4dbb8b49c44fd97eb8e07a7cb7b",
    "title": "入厦门港",
    "authorName": "章甫",
    "authorId": "adcfe4dbb8b49c44e22dd5daf6bcd4b8",
    "dynasty": "清",
    "content": [
      "买棹扬帆鹿耳间，茫茫背指竹城关。",
      "横流只见天连水，入港依然地载山。",
      "到岸人争先捷足，登程客解旧愁颜。",
      "回头历过风波险，驿路行装万象闲。"
    ]
  },
  {
    "id": "adcfe4dbb8b49c44b1b69f4db6e7d76a",
    "title": "登鹭州",
    "authorName": "章甫",
    "authorId": "adcfe4dbb8b49c44e22dd5daf6bcd4b8",
    "dynasty": "清",
    "content": [
      "鹭州四面印沧沙，南北东西此上楂。",
      "江石中流支砥柱，海田闹市走生涯。",
      "风前歌棹频依岸，月下渔灯半是家。",
      "领取登临新景胜，依稀桑梓旧繁华。"
    ]
  },
  {
    "id": "adcfe4dbb8b49c4434ec36fce507f46a",
    "title": "白鹿洞",
    "authorName": "章甫",
    "authorId": "adcfe4dbb8b49c44e22dd5daf6bcd4b8",
    "dynasty": "清",
    "content": [
      "六合悬崖别洞天，探幽个里了尘缘。",
      "凿空石室来参佛，敲破山门试问禅。",
      "面海碧收千顷浪，近城翠接万家烟。",
      "斜阳返照楼中画，满幅云霞挂鹭川。"
    ]
  },
  {
    "id": "adcfe4dbb8b49c44d8459d33fc4365c9",
    "title": "虎溪岩",
    "authorName": "章甫",
    "authorId": "adcfe4dbb8b49c44e22dd5daf6bcd4b8",
    "dynasty": "清",
    "content": [
      "峰回路转别乾坤，缥缈灵岩谢俗喧。",
      "踏破岭云山起面，敲开僧洞石分门。",
      "寒桥曲折通幽径，危塔崚嶒出短垣。",
      "流水渡花何处去，隔溪清浅是仙源。"
    ]
  },
  {
    "id": "adcfe4dbb8b49c44b6f552e83a4a90db",
    "title": "日光岩",
    "authorName": "章甫",
    "authorId": "adcfe4dbb8b49c44e22dd5daf6bcd4b8",
    "dynasty": "清",
    "content": [
      "山庄禅院水云乡，买渡登临踏上方。",
      "拍岸有声凌万顷，因风无定转千航。",
      "露华浸石寒秋浦，岛势回潮送夕阳。",
      "柔橹摇归移洞去，隔江烟树半苍茫。"
    ]
  },
  {
    "id": "adcfe4dbb8b49c44ce60532c94534e3d",
    "title": "万石岩",
    "authorName": "章甫",
    "authorId": "adcfe4dbb8b49c44e22dd5daf6bcd4b8",
    "dynasty": "清",
    "content": [
      "叠嶂层峦万石生，幽岩搆结岂虚名。",
      "鸟吟空谷偷诗调，水滴寒桥淡画声。",
      "四面溪山皆旧迹，几间楼阁半新成。",
      "搜奇引入桃源胜，疑是仙津路可行。"
    ]
  },
  {
    "id": "adcfe4dbb8b49c44698fcaef4fe00be1",
    "title": "醉仙岩",
    "authorName": "章甫",
    "authorId": "adcfe4dbb8b49c44e22dd5daf6bcd4b8",
    "dynasty": "清",
    "content": [
      "仙翁一去不知还，曾化元机在此山。",
      "石洞打开方外景，桃溪笑画醉中颜。",
      "痴思羽客当年事，消受僧家半日闲。",
      "梦觉迷津如渡我，瀛洲宛在鹭洲间。"
    ]
  },
  {
    "id": "adcfe4dbb8b49c44980fb3cd17139efe",
    "title": "夜泊铜山越日与郭瑟江陈卜五魏以甫上宝智寺",
    "authorName": "章甫",
    "authorId": "adcfe4dbb8b49c44e22dd5daf6bcd4b8",
    "dynasty": "清",
    "content": [
      "一幅飞航扇碧澜，因风夜泊此铜峦。",
      "浮洲蟹舍围沙岸，滨海鱼庄护石栏。",
      "塔势随波移棹橹，钟声入梦到江干。",
      "来朝踏上莲花界，回首迷津渡几滩。"
    ]
  },
  {
    "id": "adcfe4dbb8b49c4434e3ca6eba9e894f",
    "title": "观音图",
    "authorName": "章甫",
    "authorId": "adcfe4dbb8b49c44e22dd5daf6bcd4b8",
    "dynasty": "清",
    "content": [
      "十千世界十方身，水月莲花不点尘。",
      "慧眼通天开觉路，婆心入海渡迷津。",
      "头头是道谁闻见，滴滴归源证果因。",
      "色即是空空是色，一枝杨柳万年春。"
    ]
  },
  {
    "id": "adcfe4dbb8b49c4415ef524da99d5d04",
    "title": "门人施钰入泮",
    "authorName": "章甫",
    "authorId": "adcfe4dbb8b49c44e22dd5daf6bcd4b8",
    "dynasty": "清",
    "content": [
      "肩吾以后读书身，初服儒冠物色新。",
      "自命匪奢天下任，相期无负古之人。",
      "巧凭玉尺裁量准，愧度金针刺绣神。",
      "海鹤异时参杏燕，乘轩笑指榜龙津。"
    ]
  },
  {
    "id": "adcfe4dbb8b49c44f3ddcf03eea6b0b2",
    "title": "迩来各典礼属予诗文笔墨日烦书以谢之",
    "authorName": "章甫",
    "authorId": "adcfe4dbb8b49c44e22dd5daf6bcd4b8",
    "dynasty": "清",
    "content": [
      "频年何事辄相寻，卖拙诗文费苦吟。",
      "直似砚穿磨以铁，敢云墨惜宝于金。",
      "博人笑口劳伊昔，搜我枯肠悔自今。",
      "代作嫁衣如有复，老夫懒寔不堪任。"
    ]
  },
  {
    "id": "adcfe4dbb8b49c44c98e31557a5ddbf7",
    "title": "兰",
    "authorName": "章甫",
    "authorId": "adcfe4dbb8b49c44e22dd5daf6bcd4b8",
    "dynasty": "清",
    "content": [
      "幽人雅佩美人魂，韵致天然谢俗喧。",
      "清露滴来微有息，好风吟去了无痕。",
      "与居善室浑双美，独占王香第一尊。",
      "相赏弹琴心并素，知音此外为谁言。"
    ]
  },
  {
    "id": "adcfe4dbb8b49c449bd5e3b56690b7d0",
    "title": "菊",
    "authorName": "章甫",
    "authorId": "adcfe4dbb8b49c44e22dd5daf6bcd4b8",
    "dynasty": "清",
    "content": [
      "西风萧瑟罢群芳，三径荒馀剩冷香。",
      "最爱秋深娇老圃，不随春早斗新妆。",
      "饱餐玉露连天白，铺就金花满地黄。",
      "千古知心何处去，东篱曾忆醉重阳。"
    ]
  },
  {
    "id": "adcfe4dbb8b49c4469aae7f96c7a5ee4",
    "title": "秋日怀鹭州方玉华",
    "authorName": "章甫",
    "authorId": "adcfe4dbb8b49c44e22dd5daf6bcd4b8",
    "dynasty": "清",
    "content": [
      "若兰臭味醉心香，几度逢秋几断肠。",
      "每欲葭苍还倚玉，那堪露白又为霜。",
      "独钟我辈情千缕，所谓伊人水一方。",
      "遥想相思同此恨，鲲沙鹭渚两茫茫。"
    ]
  },
  {
    "id": "adcfe4dbb8b49c444e14fbb4b5f29e3c",
    "title": "因病省试不果书以志勉",
    "authorName": "章甫",
    "authorId": "adcfe4dbb8b49c44e22dd5daf6bcd4b8",
    "dynasty": "清",
    "content": [
      "半世功名未遇时，文章得失寸心知。",
      "不才敢恨输先著，多病偏教落后期。",
      "驴背鸡声凭献策，葭苍露白但吟诗。",
      "三年且把毛锥琢，休道囊中未处之。"
    ]
  },
  {
    "id": "adcfe4dbb8b49c4424e6fdcd7d758e23",
    "title": "自笑",
    "authorName": "章甫",
    "authorId": "adcfe4dbb8b49c44e22dd5daf6bcd4b8",
    "dynasty": "清",
    "content": [
      "自笑浮生碧海边，前生可是一顽仙。",
      "几曾买骨从隗始，大抵扬眉必斶前。",
      "学剑到穷谁赠铗，读书不解任呼颠。",
      "敢希人面如吾面，冰炭由来总判然。"
    ]
  },
  {
    "id": "adcfe4dbb8b49c44e65d3696809045d0",
    "title": "久病书怀",
    "authorName": "章甫",
    "authorId": "adcfe4dbb8b49c44e22dd5daf6bcd4b8",
    "dynasty": "清",
    "content": [
      "老夫何事系荒斋，病债难偿志愿乖。",
      "习静毋教咻楚语，卖愁姑仿肆齐谐。",
      "高天欲问空搔首，大地能容且放怀。",
      "过去未来今现在，三生因果任安排。"
    ]
  },
  {
    "id": "adcfe4dbb8b49c44e65d36966729b9a4",
    "title": "久病书怀",
    "authorName": "章甫",
    "authorId": "adcfe4dbb8b49c44e22dd5daf6bcd4b8",
    "dynasty": "清",
    "content": [
      "百年华鬓半成丝，岁月虚生未死期。",
      "铩翮栖鸿何处振，伏鞍惫马几时驰。",
      "谁能遣此消之酒，无可如何寄以诗。",
      "自愧自伤还自慰，输赢梦里局翻棋。"
    ]
  },
  {
    "id": "adcfe4dbb8b49c44d2d21f9869926b8a",
    "title": "予因愁病值生辰易号半花颠",
    "authorName": "章甫",
    "authorId": "adcfe4dbb8b49c44e22dd5daf6bcd4b8",
    "dynasty": "清",
    "content": [
      "我今别号半花颠，总为愁多剧可怜。",
      "顶露狂非张旭圣，目茫疾甚退之贤。",
      "添筹此地虽环海，炼石何时竟补天。",
      "且伴儿孙一场戏，谈禅说鬼话神仙。"
    ]
  },
  {
    "id": "adcfe4dbb8b49c44cbbf241a380c6f1f",
    "title": "次海东书院山长曾鹤峰和程明府秋声六咏元韵",
    "authorName": "章甫",
    "authorId": "adcfe4dbb8b49c44e22dd5daf6bcd4b8",
    "dynasty": "清",
    "content": [
      "惆怅西风落叶秋，虫吟四壁倚科头。",
      "三更叠唤将谁诉，万籁孤鸣若有由。",
      "𠽡唳应添机妇怨，凄清不管旅人愁。",
      "钟残漏尽挑灯起，几度嘈嘈尚未休。"
    ]
  },
  {
    "id": "adcfe4dbb8b49c44cbbf241a9d89afa9",
    "title": "次海东书院山长曾鹤峰和程明府秋声六咏元韵",
    "authorName": "章甫",
    "authorId": "adcfe4dbb8b49c44e22dd5daf6bcd4b8",
    "dynasty": "清",
    "content": [
      "横空结阵渡江干，惊断霜秋月夜寒。",
      "边塞三千啼别远，雄关百二唳飞难。",
      "平沙苦诉金风剪，极浦悲号玉露团。",
      "宿水呼群频叫落，声声细听试凭栏。"
    ]
  },
  {
    "id": "adcfe4dbb8b49c44cbbf241a33966355",
    "title": "次海东书院山长曾鹤峰和程明府秋声六咏元韵",
    "authorName": "章甫",
    "authorId": "adcfe4dbb8b49c44e22dd5daf6bcd4b8",
    "dynasty": "清",
    "content": [
      "悲秋羌笛夜闻来，月下风嘶塞上台。",
      "汉使声声胡地恨，刘郎曲曲雁门哀。",
      "拍时血染征袍泪，触处魂伤旅梦回。",
      "无限关情都恼杀，不堪怨听落疑猜。"
    ]
  },
  {
    "id": "adcfe4dbb8b49c44cbbf241afa85def9",
    "title": "次海东书院山长曾鹤峰和程明府秋声六咏元韵",
    "authorName": "章甫",
    "authorId": "adcfe4dbb8b49c44e22dd5daf6bcd4b8",
    "dynasty": "清",
    "content": [
      "秋宵万籁尽销沉，忽听霜寒几度砧。",
      "断续撼来惊旅梦，高低捣去碎乡心。",
      "风前远送江头响，月下频敲石上音。",
      "更有一番肠断处，浣纱溪女自微吟。"
    ]
  },
  {
    "id": "adcfe4dbb8b49c44cbbf241a25082d1f",
    "title": "次海东书院山长曾鹤峰和程明府秋声六咏元韵",
    "authorName": "章甫",
    "authorId": "adcfe4dbb8b49c44e22dd5daf6bcd4b8",
    "dynasty": "清",
    "content": [
      "日暮荒村浅水游，荻芦响处不胜愁。",
      "几回吹到藏鸥渚，数阵敲来宿鹭洲。",
      "摇落深滩寒月夜，拍依古岸舞风秋。",
      "飞声杂入渔歌里，付与江边一叶舟。"
    ]
  },
  {
    "id": "adcfe4dbb8b49c44cbbf241a21b357b2",
    "title": "次海东书院山长曾鹤峰和程明府秋声六咏元韵",
    "authorName": "章甫",
    "authorId": "adcfe4dbb8b49c44e22dd5daf6bcd4b8",
    "dynasty": "清",
    "content": [
      "萧萧木叶落凄清，树里飘摇树外鸣。",
      "销夏变青微有恨，悲秋断碧更无情。",
      "风前卷破千林色，雨后催残五夜声。",
      "听罢空山寻迹去，乱云深处几人行。"
    ]
  },
  {
    "id": "adcfe4dbb8b49c441f43829d3ca61935",
    "title": "杂诗平韵",
    "authorName": "章甫",
    "authorId": "adcfe4dbb8b49c44e22dd5daf6bcd4b8",
    "dynasty": "清",
    "content": [
      "谁将煮酒算英雄，运会原来在个中。",
      "试看执鞭徒贱役，可知诡遇匪良工。",
      "行云自妙氤氲态，逆水休夸搏激功。",
      "去去前途总无定，由他踏实与虚空。"
    ]
  },
  {
    "id": "adcfe4dbb8b49c441f43829de903b6c0",
    "title": "杂诗平韵",
    "authorName": "章甫",
    "authorId": "adcfe4dbb8b49c44e22dd5daf6bcd4b8",
    "dynasty": "清",
    "content": [
      "风风雨雨几重重，垂老萧然兴已慵。",
      "春梦归来犹有路，秋烟散去却无踪。",
      "弯弓直射石为虎，鸣剑偏惊津跃龙。",
      "神化从来输造物，残云可复起奇峰。"
    ]
  },
  {
    "id": "adcfe4dbb8b49c441f43829da7189c27",
    "title": "杂诗平韵",
    "authorName": "章甫",
    "authorId": "adcfe4dbb8b49c44e22dd5daf6bcd4b8",
    "dynasty": "清",
    "content": [
      "不是红绫宴曲江，吟春亦复醉春缸。",
      "遥岑送到青排闼，香草披来绿满窗。",
      "点遍梅花图九九，看归燕子剪双双。",
      "适然惹起歌声兴，信口凭吹短笛腔。"
    ]
  },
  {
    "id": "adcfe4dbb8b49c441f43829d71a3e683",
    "title": "杂诗平韵",
    "authorName": "章甫",
    "authorId": "adcfe4dbb8b49c44e22dd5daf6bcd4b8",
    "dynasty": "清",
    "content": [
      "频年剜肉把创医，老至筋骸百不支。",
      "纵欲曝书甘耐冷，岂真煮字免啼饥。",
      "已艰击柝贫而仕，谩说投囊富以诗。",
      "回首半生浑是梦，名心未净亦何为。"
    ]
  },
  {
    "id": "adcfe4dbb8b49c441f43829dd344d28f",
    "title": "杂诗平韵",
    "authorName": "章甫",
    "authorId": "adcfe4dbb8b49c44e22dd5daf6bcd4b8",
    "dynasty": "清",
    "content": [
      "梭织光阴若转机，几经夕晦几朝晖。",
      "谁人挟刺骑驴蹇，若者簪花策马肥。",
      "戆性自应怜汲黯，愤时胡竟死韩非。",
      "茫茫今古伤心事，多少英雄志愿违。"
    ]
  },
  {
    "id": "adcfe4dbb8b49c441f43829dbd1be228",
    "title": "杂诗平韵",
    "authorName": "章甫",
    "authorId": "adcfe4dbb8b49c44e22dd5daf6bcd4b8",
    "dynasty": "清",
    "content": [
      "置身若在古风初，何必华堂不草庐。",
      "尚有闲闲高士亩，谩来孑孑大夫旟。",
      "庄周是蝶浑忘蝶，惠子非鱼却乐鱼。",
      "火食几人曾断去，的应饮水读仙书。"
    ]
  },
  {
    "id": "adcfe4dbb8b49c441f43829d90b0e316",
    "title": "杂诗平韵",
    "authorName": "章甫",
    "authorId": "adcfe4dbb8b49c44e22dd5daf6bcd4b8",
    "dynasty": "清",
    "content": [
      "戒得原来是老夫，还思所好学从吾。",
      "闭藏玉匣封菱镜，摇动金盘走露珠。",
      "貌取失于憎面目，心知许便割头颅。",
      "异时木拱徐君墓，挂剑能来季札无。"
    ]
  },
  {
    "id": "adcfe4dbb8b49c441f43829d80c255a3",
    "title": "杂诗平韵",
    "authorName": "章甫",
    "authorId": "adcfe4dbb8b49c44e22dd5daf6bcd4b8",
    "dynasty": "清",
    "content": [
      "晴帆遥挂鹿门西，五色行装极目迷。",
      "尽道无瑕原是璧，焉知有玷便非圭。",
      "飞鸿未入萦云网，归燕空衔带水泥。",
      "莫嫁金龟夫婿好，封侯久已误春闺。"
    ]
  },
  {
    "id": "adcfe4dbb8b49c441f43829d3e542e92",
    "title": "杂诗平韵",
    "authorName": "章甫",
    "authorId": "adcfe4dbb8b49c44e22dd5daf6bcd4b8",
    "dynasty": "清",
    "content": [
      "众议纷纷莫力排，由由亦可与之偕。",
      "浑天犹自随行蚁，得水何妨听叫蛙。",
      "壮士三千开铁弩，美人十二斗金钗。",
      "色衰力尽须臾事，坎坷依然叹命乖。"
    ]
  },
  {
    "id": "adcfe4dbb8b49c441f43829d3445a7a6",
    "title": "杂诗平韵",
    "authorName": "章甫",
    "authorId": "adcfe4dbb8b49c44e22dd5daf6bcd4b8",
    "dynasty": "清",
    "content": [
      "大生何处匪元胎，饮水休忘有本来。",
      "最恼昏迷奸鬼蜮，宁知悔悟泣风雷。",
      "焦头烂额工移突，碎骨焚身烬烈灰。",
      "今日歌诗追昔欸，不胜感愤不胜哀。"
    ]
  },
  {
    "id": "adcfe4dbb8b49c441f43829dd59af3d6",
    "title": "杂诗平韵",
    "authorName": "章甫",
    "authorId": "adcfe4dbb8b49c44e22dd5daf6bcd4b8",
    "dynasty": "清",
    "content": [
      "伊谁坐照擅如神，心镜莹然独至仁。",
      "不使迷来鱼目混，方知剖出蚌胎真。",
      "松梅苦耐三冬冷，桃李争先二月春。",
      "多少清标羞自献，可无物色出风尘。"
    ]
  },
  {
    "id": "adcfe4dbb8b49c441f43829da0d518e4",
    "title": "杂诗平韵",
    "authorName": "章甫",
    "authorId": "adcfe4dbb8b49c44e22dd5daf6bcd4b8",
    "dynasty": "清",
    "content": [
      "文坛昔日要横军，卷旆今非鼓角闻。",
      "约计新愁添似水，追寻旧事散馀云。",
      "半生业债谁偿我，一缕心香若为君。",
      "且听儿孙读书好，吟哦子曰又诗云。"
    ]
  },
  {
    "id": "adcfe4dbb8b49c441f43829d05100314",
    "title": "杂诗平韵",
    "authorName": "章甫",
    "authorId": "adcfe4dbb8b49c44e22dd5daf6bcd4b8",
    "dynasty": "清",
    "content": [
      "不分白屋与朱门，凭吊当年总泪痕。",
      "高阁江头怀帝子，荒郊路上泣王孙。",
      "望夫化石原非石，倩女离魂岂是魂。",
      "真气自然磨弗灭，死生兴废亦何论。"
    ]
  },
  {
    "id": "adcfe4dbb8b49c441f43829d86e399fb",
    "title": "杂诗平韵",
    "authorName": "章甫",
    "authorId": "adcfe4dbb8b49c44e22dd5daf6bcd4b8",
    "dynasty": "清",
    "content": [
      "吾侪原不少单寒，对酒当歌且放宽。",
      "天阨自难封李广，人穷岂肯死袁安。",
      "悲欢离合逢场戏，成败兴亡对局看。",
      "盈极必虚消必息，笑他先达傲弹冠。"
    ]
  },
  {
    "id": "adcfe4dbb8b49c441f43829db1c18357",
    "title": "杂诗平韵",
    "authorName": "章甫",
    "authorId": "adcfe4dbb8b49c44e22dd5daf6bcd4b8",
    "dynasty": "清",
    "content": [
      "人禽判在意诚间，第一工夫第一关。",
      "孺子无心偏取水，愚公有志竟移山。",
      "已过日月还流转，未坏乾坤肯放闲。",
      "大谬早知应早读，回头悔不破痴顽。"
    ]
  },
  {
    "id": "adcfe4dbb8b49c441f43829d4dcca2f6",
    "title": "杂诗平韵",
    "authorName": "章甫",
    "authorId": "adcfe4dbb8b49c44e22dd5daf6bcd4b8",
    "dynasty": "清",
    "content": [
      "走世葫芦背上悬，踏空归去悔当年。",
      "诗书有味曾医俗，富贵无求便得仙。",
      "洞口开封催雾散，山腰补缺看云连。",
      "只今这个留何物，剩此文心未了缘。"
    ]
  },
  {
    "id": "adcfe4dbb8b49c441f43829d7a6e2467",
    "title": "杂诗平韵",
    "authorName": "章甫",
    "authorId": "adcfe4dbb8b49c44e22dd5daf6bcd4b8",
    "dynasty": "清",
    "content": [
      "豪雄志气直干霄，热闹何时竟寂寥。",
      "横槊渡江空涉险，挥戈返日莫宣骄。",
      "云山久已非三晋，金粉曾经斗六朝。",
      "输与风流诗客好，锦囊包尽古今遥。"
    ]
  },
  {
    "id": "adcfe4dbb8b49c441f43829d1afaba2c",
    "title": "杂诗平韵",
    "authorName": "章甫",
    "authorId": "adcfe4dbb8b49c44e22dd5daf6bcd4b8",
    "dynasty": "清",
    "content": [
      "谦卦由来吉六爻，认真捐益莫相淆。",
      "当门不可无锄草，此径奚堪任塞茅。",
      "狡兔纵营三窟穴，鹪鹩但守一枝巢。",
      "太平久矣无贪政，得所何须觅乐郊。"
    ]
  },
  {
    "id": "adcfe4dbb8b49c441f43829dcee71267",
    "title": "杂诗平韵",
    "authorName": "章甫",
    "authorId": "adcfe4dbb8b49c44e22dd5daf6bcd4b8",
    "dynasty": "清",
    "content": [
      "黄金甲第托崇高，独鸟遥天惜羽毛。",
      "推食肯弹谋士铗，解衣但恋故人袍。",
      "除将书腹何藏富，剩却诗肠不减豪。",
      "天问当时已无告，那堪愤读古离骚。"
    ]
  },
  {
    "id": "adcfe4dbb8b49c441f43829ddafbc012",
    "title": "杂诗平韵",
    "authorName": "章甫",
    "authorId": "adcfe4dbb8b49c44e22dd5daf6bcd4b8",
    "dynasty": "清",
    "content": [
      "流光冉冉半消磨，但得过时亦且过。",
      "绣佛逃禅仿苏晋，强人说鬼类东坡。",
      "龙睛点去诚如许，虫臂生来又若何。",
      "语到一般皆造化，不应哭也岂应歌。"
    ]
  },
  {
    "id": "adcfe4dbb8b49c441f43829dd9fc4656",
    "title": "杂诗平韵",
    "authorName": "章甫",
    "authorId": "adcfe4dbb8b49c44e22dd5daf6bcd4b8",
    "dynasty": "清",
    "content": [
      "渔郎漏出武陵葩，流落人间第几家。",
      "浪说玉扃敲海上，空怀珠箔隔天涯。",
      "谁人不种相思树，何处长开并蒂花。",
      "笑倚玉床娇醉舞，登台记否浣溪纱。"
    ]
  },
  {
    "id": "adcfe4dbb8b49c441f43829de5d52907",
    "title": "杂诗平韵",
    "authorName": "章甫",
    "authorId": "adcfe4dbb8b49c44e22dd5daf6bcd4b8",
    "dynasty": "清",
    "content": [
      "遥天云路任鹏翔，铩翮安能万里长。",
      "悔失桑榆收已晚，枉抛岁月度方刚。",
      "娇容都爱花兼柳，辛性谁堪桂与姜。",
      "自是不才应见弃，青袍何误读书郎。"
    ]
  },
  {
    "id": "adcfe4dbb8b49c441f43829d5a866856",
    "title": "杂诗平韵",
    "authorName": "章甫",
    "authorId": "adcfe4dbb8b49c44e22dd5daf6bcd4b8",
    "dynasty": "清",
    "content": [
      "碌碌劳人万古情，忙中枉自较输赢。",
      "请看破浪乘风势，亦有拖泥带水行。",
      "不与斯文谁后死，可知若梦尽浮生。",
      "穷途哭罢无人识，谩擅清狂阮步兵。"
    ]
  },
  {
    "id": "adcfe4dbb8b49c441f43829d7c06772f",
    "title": "杂诗平韵",
    "authorName": "章甫",
    "authorId": "adcfe4dbb8b49c44e22dd5daf6bcd4b8",
    "dynasty": "清",
    "content": [
      "身世遭逢问已经，不堪回首不堪听。",
      "薰人脂粉馀头白，知己文章几眼青。",
      "怪事自来书咄咄，多情应悔泪星星。",
      "衰年容易中年感，买酒中山任醉醒。"
    ]
  },
  {
    "id": "adcfe4dbb8b49c441f43829dda224f38",
    "title": "杂诗平韵",
    "authorName": "章甫",
    "authorId": "adcfe4dbb8b49c44e22dd5daf6bcd4b8",
    "dynasty": "清",
    "content": [
      "架笔珊瑚得未曾，敢拈枯管溷徐陵。",
      "有成应类题桥客，无味偏流退院僧。",
      "不称乘轩棱骨鹤，徒痴钻纸出头蝇。",
      "此心莫讶寒于水，一点灵犀一片冰。"
    ]
  },
  {
    "id": "adcfe4dbb8b49c441f43829d80b6d906",
    "title": "杂诗平韵",
    "authorName": "章甫",
    "authorId": "adcfe4dbb8b49c44e22dd5daf6bcd4b8",
    "dynasty": "清",
    "content": [
      "谁擅才人第一流，腰金骑鹤上扬州。",
      "要知达变非胶瑟，便可通微入芥舟。",
      "学奕未堪心有鹄，奏刀妙在目无牛。",
      "元珠赤水茫茫里，象罔何尝著迹求。"
    ]
  },
  {
    "id": "adcfe4dbb8b49c441f43829de24c0e02",
    "title": "杂诗平韵",
    "authorName": "章甫",
    "authorId": "adcfe4dbb8b49c44e22dd5daf6bcd4b8",
    "dynasty": "清",
    "content": [
      "容膝无妨抱膝吟，梦中踪迹亦升沉。",
      "昨非自必从今是，枉尺何曾有直寻。",
      "泣璞三来方悟璧，焦桐一爨便知琴。",
      "风尘物色相逢处，难易全凭见浅深。"
    ]
  },
  {
    "id": "adcfe4dbb8b49c441f43829d14e54b5f",
    "title": "杂诗平韵",
    "authorName": "章甫",
    "authorId": "adcfe4dbb8b49c44e22dd5daf6bcd4b8",
    "dynasty": "清",
    "content": [
      "世味尝来半苦甘，浮生寄托海东南。",
      "名花却被风霜萎，野草偏多雨露涵。",
      "若悟充饥徒画饼，应知解醉早携柑。",
      "小中见大虚中寔，万古乾坤一草庵。"
    ]
  },
  {
    "id": "adcfe4dbb8b49c441f43829d035fdb71",
    "title": "杂诗平韵",
    "authorName": "章甫",
    "authorId": "adcfe4dbb8b49c44e22dd5daf6bcd4b8",
    "dynasty": "清",
    "content": [
      "洪炉扇火势炎炎，大造芸芸日夜添。",
      "若个点头来石化，阿谁笑口妙花拈。",
      "叹蛇不及之推禄，匪蚓恶能仲子廉。",
      "独有幽人清彻底，逢秋冷看水晶帘。"
    ]
  },
  {
    "id": "adcfe4dbb8b49c441f43829d81429754",
    "title": "杂诗平韵",
    "authorName": "章甫",
    "authorId": "adcfe4dbb8b49c44e22dd5daf6bcd4b8",
    "dynasty": "清",
    "content": [
      "清高万古肃森严，学得高风了却凡。",
      "笔不吐芒何作作，石能雄镇且岩岩。",
      "临崖笑我勒瘏马，排浪看他张饱帆。",
      "老大无能休卖拙，名言宝贵当经函。"
    ]
  },
  {
    "id": "adcfe4dbb8b49c4402c2d409687b824f",
    "title": "送汇亭何夫子由明府擢淡司马升任潮州太守代",
    "authorName": "章甫",
    "authorId": "adcfe4dbb8b49c44e22dd5daf6bcd4b8",
    "dynasty": "清",
    "content": [
      "琴堂月印海天东，鹤梦清携两袖风。",
      "学本扬州夸水部，治如蜀郡化文翁。",
      "珊瑚网起连江碧，桃李花开满县红。",
      "药笼采来芝桂品，惭将溲勃附其中。"
    ]
  },
  {
    "id": "adcfe4dbb8b49c4402c2d409783e2505",
    "title": "送汇亭何夫子由明府擢淡司马升任潮州太守代",
    "authorName": "章甫",
    "authorId": "adcfe4dbb8b49c44e22dd5daf6bcd4b8",
    "dynasty": "清",
    "content": [
      "春风碧水使君舟，载出双龙五马游。",
      "半刺乍临台北上，一麾遥接岭南头。",
      "潮民何幸瞻韩至，海国空怀借寇留。",
      "此去贤良二千石，的应进秩觐神州。"
    ]
  },
  {
    "id": "adcfe4dbb8b49c444ff6a1c83ab1b254",
    "title": "甲子1804年五十书怀",
    "authorName": "章甫",
    "authorId": "adcfe4dbb8b49c44e22dd5daf6bcd4b8",
    "dynasty": "清",
    "content": [
      "百年半度散材人，虚掷光阴五十春。",
      "服政到头赊后望，知非回首愧先民。",
      "鼠虫谁幻浮生梦，牛马凭呼现在身。",
      "且看贞元轮甲子，风光又是一番新。"
    ]
  },
  {
    "id": "adcfe4dbb8b49c44b5556f8b36759011",
    "title": "闻苏斋还京谢恩复守台郡次韵",
    "authorName": "章甫",
    "authorId": "adcfe4dbb8b49c44e22dd5daf6bcd4b8",
    "dynasty": "清",
    "content": [
      "冲烟踏雪破风尘，垂老还京剩此身。",
      "十一年中三至者，万千里外再来人。",
      "携囊贮句虽云富，托钵偿逋未了贫。",
      "若问个中无限意，新衔自署更生臣。"
    ]
  },
  {
    "id": "adcfe4dbb8b49c44b5556f8b300d3d10",
    "title": "闻苏斋还京谢恩复守台郡次韵",
    "authorName": "章甫",
    "authorId": "adcfe4dbb8b49c44e22dd5daf6bcd4b8",
    "dynasty": "清",
    "content": [
      "双清心迹不沾尘，宦海茫茫自在身。",
      "大任仔肩留健者，苍生引领出斯人。",
      "蹇驴北上谁周急，驿马南驰不患贫。",
      "要地由来关廑念，闽疆重与腹心臣。"
    ]
  },
  {
    "id": "adcfe4dbb8b49c449db20569be48d879",
    "title": "苏斋抵任台郡因忆丙午1786台变保城有感",
    "authorName": "章甫",
    "authorId": "adcfe4dbb8b49c44e22dd5daf6bcd4b8",
    "dynasty": "清",
    "content": [
      "十一更舟五采幡，登台齐拜使君门。",
      "长途老马知前驿，熟道轻车认故辕。",
      "终是旧勋膺主眷，的应新任报君恩。",
      "一麾悬照当空镜，海日何曾蔽覆盆。"
    ]
  },
  {
    "id": "adcfe4dbb8b49c449db2056980303ab0",
    "title": "苏斋抵任台郡因忆丙午1786台变保城有感",
    "authorName": "章甫",
    "authorId": "adcfe4dbb8b49c44e22dd5daf6bcd4b8",
    "dynasty": "清",
    "content": [
      "二十年前宦海东，回头汗马几人同。",
      "山河伊昔保无害，童叟到今传有功。",
      "运甓肯辞宏景瘁，据鞍不减伏波雄。",
      "桑榆霞照休言晚，天半还标万丈红。"
    ]
  },
  {
    "id": "adcfe4dbb8b49c44648c76fcce091532",
    "title": "春日咏怀",
    "authorName": "章甫",
    "authorId": "adcfe4dbb8b49c44e22dd5daf6bcd4b8",
    "dynasty": "清",
    "content": [
      "陌头杨柳陇头梅，指点风情个里催。",
      "天亦好新将岁改，人欣除旧恰阳回。",
      "一年好景从今始，万汇生机自此开。",
      "着意寻春春已泄，休忘马上带诗来。"
    ]
  },
  {
    "id": "adcfe4dbb8b49c4405be4d073534bf13",
    "title": "望芦川早发",
    "authorName": "章甫",
    "authorId": "adcfe4dbb8b49c44e22dd5daf6bcd4b8",
    "dynasty": "清",
    "content": [
      "三更残月五更鸡，叠促晨装上马蹄。",
      "掩映酒旗茅店北，微茫田舍石桥西。",
      "风声动柳闻中觉，雪意藏梅望里迷。",
      "毕竟芦川何处是，还须买渡问前溪。"
    ]
  },
  {
    "id": "adcfe4dbb8b49c44694d32ea25d5d807",
    "title": "寿一峰张宗师",
    "authorName": "章甫",
    "authorId": "adcfe4dbb8b49c44e22dd5daf6bcd4b8",
    "dynasty": "清",
    "content": [
      "岐西间气蔚洪蒙，圣代名臣岳降中。",
      "布化原从分陕左，流膏直到极闽东。",
      "五庠礼教裁吾党，四邑弦歌颂我公。",
      "傍得门墙桃李种，滋培长荷作霖功。"
    ]
  },
  {
    "id": "adcfe4dbb8b49c448b26e096ba1c928e",
    "title": "和郡斋夜赏海棠",
    "authorName": "章甫",
    "authorId": "adcfe4dbb8b49c44e22dd5daf6bcd4b8",
    "dynasty": "清",
    "content": [
      "烛影摇光照影浓，卷帘斜看到残钟。",
      "宵深不滴怀人泪，睡足偏娇悦己容。",
      "着雨新妆红袖妒，含烟旧梦黑甜逢。",
      "花身本是神仙品，种出瑶台第几重。"
    ]
  },
  {
    "id": "adcfe4dbb8b49c44eb8f9eb139e7b8c7",
    "title": "叠和郡斋夜赏海棠韵",
    "authorName": "章甫",
    "authorId": "adcfe4dbb8b49c44e22dd5daf6bcd4b8",
    "dynasty": "清",
    "content": [
      "脂痕匀染露华浓，百宝栏干五夜钟。",
      "漫说无香偏独恨，应怜有色为谁容。",
      "题词已借今宵宿，置酒宁期异日逢。",
      "名友花宜名友赏，居然昌阁会重重。"
    ]
  },
  {
    "id": "adcfe4dbb8b49c4429933193949a8020",
    "title": "老废吟",
    "authorName": "章甫",
    "authorId": "adcfe4dbb8b49c44e22dd5daf6bcd4b8",
    "dynasty": "清",
    "content": [
      "老天颓废我官骸，炼石何缘补女娲。",
      "痴富多文词客本，耐贫不仕介夫怀。",
      "也知谪免安居室，其奈荒馀困守斋。",
      "记得莘田诗句合，诗书贻累到裙钗。"
    ]
  },
  {
    "id": "adcfe4dbb8b49c4458fb1225e449cd75",
    "title": "即事戏题",
    "authorName": "章甫",
    "authorId": "adcfe4dbb8b49c44e22dd5daf6bcd4b8",
    "dynasty": "清",
    "content": [
      "笔墨无聊惯作缘，戏题纪事亦书笺。",
      "不驱魑魅山中鬼，若觅蓬瀛海上仙。",
      "搏虎果知非往日，攘鸡何待改来年。",
      "馀师只在归求足，夫道由来若路然。"
    ]
  },
  {
    "id": "adcfe4dbb8b49c442cf1b45752438786",
    "title": "落花",
    "authorName": "章甫",
    "authorId": "adcfe4dbb8b49c44e22dd5daf6bcd4b8",
    "dynasty": "清",
    "content": [
      "春事阑珊惹恨多，不堪蝶拍与莺梭。",
      "文章水面何时落，风雨楼头几度过。",
      "解佩记曾来翠拾，寻芳谁复想蓝拖。",
      "烟销月冷无言处，一缕香魂奈别何。"
    ]
  },
  {
    "id": "adcfe4dbb8b49c44c75b13f5f9a8a0cc",
    "title": "丙午1783林逆之变予募义堵御戊申1786中堂福公奉命平台志庆",
    "authorName": "章甫",
    "authorId": "adcfe4dbb8b49c44e22dd5daf6bcd4b8",
    "dynasty": "清",
    "content": [
      "渠魁枉自外生成，化日光天妄肆横。",
      "死徙村墟皆鬼啸，变迁市井不鸡鸣。",
      "漆头纵待三年送，悬首宁逃一怒征。",
      "我拔义旗同奏凯，羽书飞报亦干城。"
    ]
  },
  {
    "id": "adcfe4dbb8b49c44d6bb2da0a8c60656",
    "title": "柬吴焕章",
    "authorName": "章甫",
    "authorId": "adcfe4dbb8b49c44e22dd5daf6bcd4b8",
    "dynasty": "清",
    "content": [
      "匏系丹霞困五穷，飘零瀛岛又谁同。",
      "才无世用艰锥出，癖不时趋笑瑟工。",
      "伯乐未来空冀北，管宁直欲老辽东。",
      "悠悠海外寻知己，苏子徒怀六一翁。"
    ]
  },
  {
    "id": "adcfe4dbb8b49c44d6bb2da01b345030",
    "title": "柬吴焕章",
    "authorName": "章甫",
    "authorId": "adcfe4dbb8b49c44e22dd5daf6bcd4b8",
    "dynasty": "清",
    "content": [
      "自命原争最上流，腰金曷不上扬州。",
      "睇巢梁燕几穿眼，钻纸窗绳未出头。",
      "棋酒纵知留谢屐，风霜不悔敝苏裘。",
      "羊肠鸟道皆危险，何处康庄得意游。"
    ]
  },
  {
    "id": "adcfe4dbb8b49c44d6bb2da0add7b3a4",
    "title": "柬吴焕章",
    "authorName": "章甫",
    "authorId": "adcfe4dbb8b49c44e22dd5daf6bcd4b8",
    "dynasty": "清",
    "content": [
      "九十春光半过期，催人岁月鬓成丝。",
      "放颠斗里禅逃酒，索句囊中鬼啸诗。",
      "天亦奈何呼不管，地犹有缺怆焉知。",
      "可怜河上同歌曲，莫怪嵇康报信迟。"
    ]
  },
  {
    "id": "adcfe4dbb8b49c44d6bb2da0fadbdd2e",
    "title": "柬吴焕章",
    "authorName": "章甫",
    "authorId": "adcfe4dbb8b49c44e22dd5daf6bcd4b8",
    "dynasty": "清",
    "content": [
      "铁骨支寒拥鼻吟，桃溪误约莫重寻。",
      "三生业债偿花月，两袖清风梦鹤琴。",
      "若献三朝知楚璧，还思一饭报韩金。",
      "据鞍不落他人后，老大休灰壮士心。"
    ]
  },
  {
    "id": "adcfe4dbb8b49c44f7b2bd0100236970",
    "title": "门人郭绍芳秋闱获隽",
    "authorName": "章甫",
    "authorId": "adcfe4dbb8b49c44e22dd5daf6bcd4b8",
    "dynasty": "清",
    "content": [
      "天孙锦织渡瀛桥，瀛岛天章亦锦标。",
      "笔本家传妆五色，烛仍官限试三条。",
      "朱衣夜静头方点，赤鲤雷鸣尾已烧。",
      "报听霓裳云外奏，仙风吹曲桂香飘。"
    ]
  },
  {
    "id": "adcfe4dbb8b49c44f7b2bd014b1e1590",
    "title": "门人郭绍芳秋闱获隽",
    "authorName": "章甫",
    "authorId": "adcfe4dbb8b49c44e22dd5daf6bcd4b8",
    "dynasty": "清",
    "content": [
      "讲席谈经课事修，几曾倜傥擅英流。",
      "独能淬剑磨风雨，便觉凌霄射斗牛。",
      "豹变早经成七日，鹏抟休止奋三秋。",
      "来春走马长安陌，伫看翩翩得意游。"
    ]
  },
  {
    "id": "adcfe4dbb8b49c4480d7718881e31fd1",
    "title": "宿五通亭",
    "authorName": "章甫",
    "authorId": "adcfe4dbb8b49c44e22dd5daf6bcd4b8",
    "dynasty": "清",
    "content": [
      "卖拙行装去路赊，西风匹马走天涯。",
      "晚村野店浓烟锁，古渡横舟落日斜。",
      "游惯不知身是客，心虚且暂寺为家。",
      "功名枕上华胥境，漫唱鸡声彻晓霞。"
    ]
  },
  {
    "id": "adcfe4dbb8b49c44a6ba22ea1e4afdce",
    "title": "东西塔",
    "authorName": "章甫",
    "authorId": "adcfe4dbb8b49c44e22dd5daf6bcd4b8",
    "dynasty": "清",
    "content": [
      "人工奇绝直神工，宝塔巍然晋水中。",
      "五级当时连上下，双峰终古峙西东。",
      "分排寺闼摩天起，长镇泉关拔地雄。",
      "梯石螺旋旋到上，登临眼尽八闽空。"
    ]
  },
  {
    "id": "adcfe4dbb8b49c44d55f879df0e3c590",
    "title": "清源洞",
    "authorName": "章甫",
    "authorId": "adcfe4dbb8b49c44e22dd5daf6bcd4b8",
    "dynasty": "清",
    "content": [
      "踏上清源第一梯，名山高结与天齐。",
      "苍松夹道疑无路，怪石开门忽有蹊。",
      "五色云霞楼外过，万家烟火望中迷。",
      "登峰造极应如此，俯视人间眼尽低。"
    ]
  },
  {
    "id": "adcfe4dbb8b49c444e33b9041bf1e64e",
    "title": "九日登赐恩岩",
    "authorName": "章甫",
    "authorId": "adcfe4dbb8b49c44e22dd5daf6bcd4b8",
    "dynasty": "清",
    "content": [
      "赐恩岩上闹登高，裙屐风流逸兴骚。",
      "胜会可能还落帽，佳游何必不题糕。",
      "溪山一带供诗料，萸菊双清动酒豪。",
      "想到当年飞雁箭，空中神射属谁曹。"
    ]
  },
  {
    "id": "adcfe4dbb8b49c448bbe122930514d50",
    "title": "弥陀岩",
    "authorName": "章甫",
    "authorId": "adcfe4dbb8b49c44e22dd5daf6bcd4b8",
    "dynasty": "清",
    "content": [
      "弥陀佛空凿何年，可是沙门别洞天。",
      "竖起有山云峭壁，倒流无岸石飞泉。",
      "孤亭特立空中界，半日分闲世外缘。",
      "俯仰放开观世眼，千寻崖下几桑田。"
    ]
  },
  {
    "id": "adcfe4dbb8b49c44ea7aa5fbd57776f7",
    "title": "过万安桥",
    "authorName": "章甫",
    "authorId": "adcfe4dbb8b49c44e22dd5daf6bcd4b8",
    "dynasty": "清",
    "content": [
      "山川大类洛阳观，雄冠中州镇万安。",
      "鳌驾几时填海缺，鲸奔当日卷天寒。",
      "三千石骨工交磴，廿一潮头约倒澜。",
      "读罢手书忠惠记，垂虹终古跨江干。"
    ]
  },
  {
    "id": "adcfe4dbb8b49c4426cf14308b1e0e91",
    "title": "濑溪夜渡",
    "authorName": "章甫",
    "authorId": "adcfe4dbb8b49c44e22dd5daf6bcd4b8",
    "dynasty": "清",
    "content": [
      "记得坡公心赏事，清溪曾说妙行舟。",
      "谁知此地深宵渡，更胜当年浅水游。",
      "明月有情随棹转，好风无计奈歌留。",
      "醉中点点渔灯梦，数过溪南几画楼。"
    ]
  },
  {
    "id": "adcfe4dbb8b49c44b92a3dc2279a3ae6",
    "title": "丁巳1797秋年兄林炜如悬弧时长郎达卿偕弟静有台厦游泮双喜",
    "authorName": "章甫",
    "authorId": "adcfe4dbb8b49c44e22dd5daf6bcd4b8",
    "dynasty": "清",
    "content": [
      "撷藻流香蔚翠岚，鲲沙鹭岛闹歌酣。",
      "连镳争奋群空北，列宿欣占极耀南。",
      "金友玉昆方陆二，阳乔阴梓等苏三。",
      "双齐文福推奇特，盛事真堪播美谈。"
    ]
  },
  {
    "id": "adcfe4dbb8b49c44b92a3dc2019bb914",
    "title": "丁巳1797秋年兄林炜如悬弧时长郎达卿偕弟静有台厦游泮双喜",
    "authorName": "章甫",
    "authorId": "adcfe4dbb8b49c44e22dd5daf6bcd4b8",
    "dynasty": "清",
    "content": [
      "万丈文光达上台，秋高直射斗牛来。",
      "导河西授传家钵，学海东抡华国才。",
      "十载砚穿磨日月，双锋匣出鼓风雷。",
      "是龙露角观初变，拔浪端应奋锦回。"
    ]
  },
  {
    "id": "adcfe4dbb8b49c4481043cb8f7da091c",
    "title": "甲戌1814暮春读吴桐井哭淦儿诗忆去年三月翔儿殇泪次其韵",
    "authorName": "章甫",
    "authorId": "adcfe4dbb8b49c44e22dd5daf6bcd4b8",
    "dynasty": "清",
    "content": [
      "亡儿痛绝已经年，捧读君诗更黯然。",
      "同是哭殇悲白发，那堪知爱隔黄泉。",
      "墨痕苦记来生后，吟韵追思未死前。",
      "随汝妹魂何处去，坛南社左海城边。"
    ]
  },
  {
    "id": "adcfe4dbb8b49c4485dfd51ba53cb098",
    "title": "送茂才张如春以将军幕凯旋西渡归陕右",
    "authorName": "章甫",
    "authorId": "adcfe4dbb8b49c44e22dd5daf6bcd4b8",
    "dynasty": "清",
    "content": [
      "三春烟景满江红，鹿岛潮平扇好风。",
      "入幕才参专阃内，归帆人在拥旄中。",
      "一时萍水情缘合，千古文章气味通。",
      "知己休忘在海内，天涯原说比邻同。"
    ]
  },
  {
    "id": "adcfe4dbb8b49c44992bf1af35f3cee1",
    "title": "追和陈紫峰先生游紫帽凌霄塔诗元韵",
    "authorName": "章甫",
    "authorId": "adcfe4dbb8b49c44e22dd5daf6bcd4b8",
    "dynasty": "清",
    "content": [
      "闲心谁被白云留，抱素真人耽景幽。",
      "不解六花何薄燠，偏教五月或先秋。",
      "名山自感名人赠，胜地犹怀胜会游。",
      "若问前贤读书处，古元室上小丹邱。"
    ]
  },
  {
    "id": "adcfe4dbb8b49c44d3fdbac0803c4d13",
    "title": "追和罗一峰先生五峰诗元韵",
    "authorName": "章甫",
    "authorId": "adcfe4dbb8b49c44e22dd5daf6bcd4b8",
    "dynasty": "清",
    "content": [
      "石屋容人五百优，搜奇应此恣遨游。",
      "堆云合碧天光染，浴日流红海气浮。",
      "灵草何人问消息，空山无历纪春秋。",
      "清高谁并吟诗客，啸破烟岚立上头。"
    ]
  },
  {
    "id": "adcfe4dbb8b49c44aefc40c571f85cf1",
    "title": "台郡八景",
    "authorName": "章甫",
    "authorId": "adcfe4dbb8b49c44e22dd5daf6bcd4b8",
    "dynasty": "清",
    "content": [
      "江干多是老渔翁，欸乃声声晚渡东。",
      "落日流光知海阔，馀霞倒影觉天空。",
      "浮槎未上津头月，鼓棹齐回午后风。",
      "到岸争先停夜泊，糊模雉堞暮烟中。"
    ]
  },
  {
    "id": "adcfe4dbb8b49c44aefc40c5f206dc14",
    "title": "台郡八景",
    "authorName": "章甫",
    "authorId": "adcfe4dbb8b49c44e22dd5daf6bcd4b8",
    "dynasty": "清",
    "content": [
      "沙鲲七线锁台湾，天险东南设此关。",
      "无数渔舟连海岸，几家烟火出江间。",
      "风摇萤点参差碎，浪拍星光错落圜。",
      "夜半烹鱼眠醉梦，不知身在水中山。"
    ]
  },
  {
    "id": "adcfe4dbb8b49c44aefc40c555ab639b",
    "title": "台郡八景",
    "authorName": "章甫",
    "authorId": "adcfe4dbb8b49c44e22dd5daf6bcd4b8",
    "dynasty": "清",
    "content": [
      "黄山潮水发源长，奔撼雄关势莫当。",
      "好是三春鸣鹿耳，漫夸八月吼钱塘。",
      "涌时真觉银峰立，落处非关铁弩张。",
      "一自东鲸归海去，晴帆万里不波扬。"
    ]
  },
  {
    "id": "adcfe4dbb8b49c44aefc40c5b4ef5ad9",
    "title": "台郡八景",
    "authorName": "章甫",
    "authorId": "adcfe4dbb8b49c44e22dd5daf6bcd4b8",
    "dynasty": "清",
    "content": [
      "积素江城望眼赊，天然琼岛水之涯。",
      "谁云海外三冬景，却少云中六出花。",
      "逊白梅魂尘不染，断青山色玉无瑕。",
      "朝霜夜月浑留影，一片寒光万里遐。"
    ]
  },
  {
    "id": "adcfe4dbb8b49c44aefc40c567b4c603",
    "title": "台郡八景",
    "authorName": "章甫",
    "authorId": "adcfe4dbb8b49c44e22dd5daf6bcd4b8",
    "dynasty": "清",
    "content": [
      "耀灵渡海出东关，溟色苍茫曙色斑。",
      "黑雾拓开新世界，红云捧照旧河山。",
      "火珠吐浴青波里，金镜磨悬碧落间。",
      "笑造秦桥过不得，神鞭石血苦维艰。"
    ]
  },
  {
    "id": "adcfe4dbb8b49c44aefc40c5d9222d12",
    "title": "台郡八景",
    "authorName": "章甫",
    "authorId": "adcfe4dbb8b49c44e22dd5daf6bcd4b8",
    "dynasty": "清",
    "content": [
      "夕照衔山影渐无，丹霞斜渡入澎湖。",
      "相随鹜鸟飞沙际，忽断虹桥落海隅。",
      "五色文章天上降，九光锦绣水中铺。",
      "晚来风送轻帆过，云里行舟古画图。"
    ]
  },
  {
    "id": "adcfe4dbb8b49c44aefc40c51e2c77a9",
    "title": "台郡八景",
    "authorName": "章甫",
    "authorId": "adcfe4dbb8b49c44e22dd5daf6bcd4b8",
    "dynasty": "清",
    "content": [
      "置身高踞澄台上，放眼遥空碧海中。",
      "不使一层楼尚隔，真夸千里目能穷。",
      "龙门倒射沧溟日，蜃气消沉岛屿风。",
      "浩淼流波归巨壑，茫茫大半是朝东。"
    ]
  },
  {
    "id": "adcfe4dbb8b49c44aefc40c54be01e42",
    "title": "台郡八景",
    "authorName": "章甫",
    "authorId": "adcfe4dbb8b49c44e22dd5daf6bcd4b8",
    "dynasty": "清",
    "content": [
      "瀛岛官亭绕翠浓，凭栏听得怒涛冲。",
      "是真万顷潮惊弩，却似千竿竹化龙。",
      "面海多风因激浪，离山无树不关松。",
      "尾闾东泄无涯际，声在流波第几重。"
    ]
  },
  {
    "id": "adcfe4dbb8b49c444fa86ba0883583c4",
    "title": "丙寅1806除夕坐夜有感",
    "authorName": "章甫",
    "authorId": "adcfe4dbb8b49c44e22dd5daf6bcd4b8",
    "dynasty": "清",
    "content": [
      "光阴忽忽几时迁，衍数浮生又二年。",
      "且把鼓催驱病鬼，敢将酒祭犒诗仙。",
      "声声漏箭将终岁，耿耿星桥欲曙天。",
      "笑共寒梅欣待旦，逢春可作老来妍。"
    ]
  },
  {
    "id": "adcfe4dbb8b49c446d04962058b9a7a8",
    "title": "贺李碧云入泮",
    "authorName": "章甫",
    "authorId": "adcfe4dbb8b49c44e22dd5daf6bcd4b8",
    "dynasty": "清",
    "content": [
      "瀛桥环翠藻芹乡，年少翩翩列上行。",
      "宝剑匣鸣随异彩，灵芝甲坼便奇香。",
      "气华曾润诗书腹，品贵原生锦绣肠。",
      "秋月春风凭管领，看花莫惜马蹄忙。"
    ]
  },
  {
    "id": "adcfe4dbb8b49c4427bbe58cb591a6a3",
    "title": "春城送别",
    "authorName": "章甫",
    "authorId": "adcfe4dbb8b49c44e22dd5daf6bcd4b8",
    "dynasty": "清",
    "content": [
      "剪烛窗西话旧情，春风无故速晨征。",
      "琴心碎断弦三叠，骊曲悲歌响一声。",
      "云里半肩书担古，沙头十里马蹄轻。",
      "长亭别后人归去，顾影惟随片月明。"
    ]
  },
  {
    "id": "adcfe4dbb8b49c442951f35d73ebae07",
    "title": "论诗",
    "authorName": "章甫",
    "authorId": "adcfe4dbb8b49c44e22dd5daf6bcd4b8",
    "dynasty": "清",
    "content": [
      "未曾删订未堪存，古作三千亦太繁。",
      "一自圣人编得所，至今学者擅专门。",
      "全经穷尽须三颂，要旨参来蔽一言。",
      "若问正葩何自始，温柔敦厚是诗源。"
    ]
  },
  {
    "id": "adcfe4dbb8b49c442951f35dd9ba6772",
    "title": "论诗",
    "authorName": "章甫",
    "authorId": "adcfe4dbb8b49c44e22dd5daf6bcd4b8",
    "dynasty": "清",
    "content": [
      "离骚赋祖兼诗祖，未有无情更有诗。",
      "会意不须求甚解，阙疑乃可赏其奇。",
      "沉冤到底谁哀诉，异悟回头自苦思。",
      "学得歌章维九辨，萧萧秋气不胜悲。"
    ]
  },
  {
    "id": "adcfe4dbb8b49c442951f35d49db863f",
    "title": "论诗",
    "authorName": "章甫",
    "authorId": "adcfe4dbb8b49c44e22dd5daf6bcd4b8",
    "dynasty": "清",
    "content": [
      "生风啸虎擅刘曹，莫角奇才是两豪。",
      "后世几曾追汉魏，当年直欲薄风骚。",
      "非非想挂羚羊角，作作芒含玉兔毫。",
      "我辈筑坛思学步，端应品格树清高。"
    ]
  },
  {
    "id": "adcfe4dbb8b49c442951f35da47f99dc",
    "title": "论诗",
    "authorName": "章甫",
    "authorId": "adcfe4dbb8b49c44e22dd5daf6bcd4b8",
    "dynasty": "清",
    "content": [
      "晋氏清言亦雅骚，元音莫杂土音操。",
      "不随里耳嫌声大，乃唱歌喉擅曲高。",
      "六代烟花空剩粉，三唐滋味足流膏。",
      "浸淫初盛参中晚，全豹窥来一世豪。"
    ]
  },
  {
    "id": "adcfe4dbb8b49c442951f35d57a32bba",
    "title": "论诗",
    "authorName": "章甫",
    "authorId": "adcfe4dbb8b49c44e22dd5daf6bcd4b8",
    "dynasty": "清",
    "content": [
      "诗仙诗鬼又诗囚，去取多偏各有由。",
      "奇想都能凭己出，雄词何必与人犹。",
      "直探学海无量底，便立骚坛最上头。",
      "触手生春皆妙谛，翻新花样也风流。"
    ]
  },
  {
    "id": "adcfe4dbb8b49c442951f35da92bc396",
    "title": "论诗",
    "authorName": "章甫",
    "authorId": "adcfe4dbb8b49c44e22dd5daf6bcd4b8",
    "dynasty": "清",
    "content": [
      "后来五代仅戋戋，大宋风华三百年。",
      "漫恨流波尽沧海，请看涌斛出源泉。",
      "西昆纵有新声仿，南渡非无古调传。",
      "诗运亦随炎运转，要知气数使之然。"
    ]
  },
  {
    "id": "adcfe4dbb8b49c442951f35ddd1c7aef",
    "title": "论诗",
    "authorName": "章甫",
    "authorId": "adcfe4dbb8b49c44e22dd5daf6bcd4b8",
    "dynasty": "清",
    "content": [
      "金元诗味少渊涵，风格萧疏却不惭。",
      "劲气由来在西北，和声可得似东南。",
      "百年上下兴亡叠，两代源流正变参。",
      "学杜遗山推首出，一家笼尽百家谈。"
    ]
  },
  {
    "id": "adcfe4dbb8b49c442951f35d7d2cedb2",
    "title": "论诗",
    "authorName": "章甫",
    "authorId": "adcfe4dbb8b49c44e22dd5daf6bcd4b8",
    "dynasty": "清",
    "content": [
      "元后明诗辨体裁，扢扬一代亦多才。",
      "七贤久已风流继，四子先将气运开。",
      "谁把新音翻始作，转教别调失原来。",
      "可知当日虞山论，乘隙而攻匪忌猜。"
    ]
  },
  {
    "id": "adcfe4dbb8b49c442951f35d00a6fdb5",
    "title": "论诗",
    "authorName": "章甫",
    "authorId": "adcfe4dbb8b49c44e22dd5daf6bcd4b8",
    "dynasty": "清",
    "content": [
      "国朝雅咏直赓歌，名作如林较昔多。",
      "百代风谣归采录，万家韵学受包罗。",
      "言诗派本圣贤衍，入乐声真天地和。",
      "鸣盛都由性情正，宁徒景物善吟哦。"
    ]
  },
  {
    "id": "adcfe4dbb8b49c446e1cf3aa563dd3a3",
    "title": "柬郭瑟江",
    "authorName": "章甫",
    "authorId": "adcfe4dbb8b49c44e22dd5daf6bcd4b8",
    "dynasty": "清",
    "content": [
      "相投臭味订兰金，卌载知交岁月深。",
      "病去尚能支瘦骨，兴来且莫老灰心。",
      "典衣沽酒江头醉，索句携敲马上吟。",
      "重访梅桥休负约，一天春事共搜寻。"
    ]
  },
  {
    "id": "adcfe4dbb8b49c4416324990e80bd520",
    "title": "秋兴",
    "authorName": "章甫",
    "authorId": "adcfe4dbb8b49c44e22dd5daf6bcd4b8",
    "dynasty": "清",
    "content": [
      "不教缰锁溷栖幽，管领闲中自在秋。",
      "凿窟无方输兔狡，盟心有侣与鸥谋。",
      "诗休过巧惟随兴，酒到微酣已卖愁。",
      "莫怅荒斋私契少，姮娥夜照读书楼。"
    ]
  },
  {
    "id": "adcfe4dbb8b49c44183b425800d5f924",
    "title": "次韵学使庆蕉园五色蝶",
    "authorName": "章甫",
    "authorId": "adcfe4dbb8b49c44e22dd5daf6bcd4b8",
    "dynasty": "清",
    "content": [
      "半幅罗裙妙化希，绿阴草际任翻飞。",
      "蓝拖软翅风摇拍，翠染香须雨湿衣。",
      "伴柳略扶三起瘦，偎苔细贴一分肥。",
      "寻春不惜多情错，蕙径烟中尚未归。"
    ]
  },
  {
    "id": "adcfe4dbb8b49c44183b425861366fc3",
    "title": "次韵学使庆蕉园五色蝶",
    "authorName": "章甫",
    "authorId": "adcfe4dbb8b49c44e22dd5daf6bcd4b8",
    "dynasty": "清",
    "content": [
      "宝厨钱化莫嫌希，栩栩生机款款飞。",
      "拾佩佳人妆绣幕，寻芳公子妒金衣。",
      "二分蔬叶和烟暖，百合花身带雨肥。",
      "爱伴蜜官为使者，春风得意忍言归。"
    ]
  },
  {
    "id": "adcfe4dbb8b49c44183b4258493ea567",
    "title": "次韵学使庆蕉园五色蝶",
    "authorName": "章甫",
    "authorId": "adcfe4dbb8b49c44e22dd5daf6bcd4b8",
    "dynasty": "清",
    "content": [
      "曾闻卢肇捉来希，点染胭脂两翅飞。",
      "笑拥慕香随彩袖，争看生媚曳罗衣。",
      "桃腮对舞谁分艳，杏脸双栖欲斗肥。",
      "未了风流冤业债，花房惯宿几时归。"
    ]
  },
  {
    "id": "adcfe4dbb8b49c44183b425804e0bf35",
    "title": "次韵学使庆蕉园五色蝶",
    "authorName": "章甫",
    "authorId": "adcfe4dbb8b49c44e22dd5daf6bcd4b8",
    "dynasty": "清",
    "content": [
      "罗浮仙洞出尘希，物化天然雅淡飞。",
      "梅瓣三更清入梦，梨痕一色冷侵衣。",
      "轻盈凤子心俱素，秀媚春驹态未肥。",
      "最爱何郎贪粉面，玉腰无奈惜花归。"
    ]
  },
  {
    "id": "adcfe4dbb8b49c44183b42589126e653",
    "title": "次韵学使庆蕉园五色蝶",
    "authorName": "章甫",
    "authorId": "adcfe4dbb8b49c44e22dd5daf6bcd4b8",
    "dynasty": "清",
    "content": [
      "庄周幻梦记应希，一片糊模上下飞。",
      "偶织莺捎迷黑夜，猝逢燕接误乌衣。",
      "幸春捉影浑来去，卷铁寻踪乱瘦肥。",
      "好待雨晴风定后，卖花认取带香归。"
    ]
  },
  {
    "id": "adcfe4dbb8b49c4401ca474df7ad7a22",
    "title": "李尔冲杜对海招访山庄友人",
    "authorName": "章甫",
    "authorId": "adcfe4dbb8b49c44e22dd5daf6bcd4b8",
    "dynasty": "清",
    "content": [
      "故人新筑读书轩，薄有图书古意存。",
      "醇若饮醪交有味，淡如对菊落无言。",
      "远山作势青排闼，曲水多情绿绕村。",
      "散步连吟分野色，渔歌樵答又黄昏。"
    ]
  },
  {
    "id": "adcfe4dbb8b49c4475cc5cf07cae24e4",
    "title": "与郭乃承夜集晓镜斋话旧越日送归温陵",
    "authorName": "章甫",
    "authorId": "adcfe4dbb8b49c44e22dd5daf6bcd4b8",
    "dynasty": "清",
    "content": [
      "老大离情更黯然，东游几日便西旋。",
      "每难晤面惟分水，最易谈心亦隔年。",
      "半榻偿馀诗酒债，一灯话尽古今缘。",
      "晨兴又是江头别，惆怅飞航各一天。"
    ]
  },
  {
    "id": "adcfe4dbb8b49c441500f2bc8510dd43",
    "title": "送耘庐薛司马入觐",
    "authorName": "章甫",
    "authorId": "adcfe4dbb8b49c44e22dd5daf6bcd4b8",
    "dynasty": "清",
    "content": [
      "小阳春色赴神京，司马翩翩此壮行。",
      "膏泽九年流海峤，颂声四起满江城。",
      "北驰驿路七千里，西渡舟程十一更。",
      "山水也知循吏好，风光到处管逢迎。"
    ]
  },
  {
    "id": "adcfe4dbb8b49c441500f2bc834c5363",
    "title": "送耘庐薛司马入觐",
    "authorName": "章甫",
    "authorId": "adcfe4dbb8b49c44e22dd5daf6bcd4b8",
    "dynasty": "清",
    "content": [
      "台南台北尽棠阴，爱树相思古亦今。",
      "千帐祖筵惟饯水，一肩宦橐只囊琴。",
      "几番物色仁侯意，满幅诗章寒士心。",
      "海国他年迎竹马，重来记取旧讴吟。"
    ]
  },
  {
    "id": "adcfe4dbb8b49c441500f2bc7eeeb149",
    "title": "送耘庐薛司马入觐",
    "authorName": "章甫",
    "authorId": "adcfe4dbb8b49c44e22dd5daf6bcd4b8",
    "dynasty": "清",
    "content": [
      "声声唱出是骊歌，缇轼催行奈挽何。",
      "鹿岛云山新别绪，鲲沙烟水旧恩波。",
      "广培秋桂三枝馥，早植春花一县多。",
      "儿辈亦参门下士，心铭讵止口碑过。"
    ]
  },
  {
    "id": "adcfe4dbb8b49c441500f2bc8e6f9c4d",
    "title": "送耘庐薛司马入觐",
    "authorName": "章甫",
    "authorId": "adcfe4dbb8b49c44e22dd5daf6bcd4b8",
    "dynasty": "清",
    "content": [
      "特达循良第一贤，晨兴辨色入班联。",
      "星辰绚烂三台拱，云日瞻依五采连。",
      "催进九重宫漏箭，携来两袖御炉烟。",
      "天威咫尺天颜喜，叠锡宸章龙凤笺。"
    ]
  },
  {
    "id": "adcfe4dbb8b49c4460f38680c94b296a",
    "title": "送郑启三归南坂兼应潮州何太守聘",
    "authorName": "章甫",
    "authorId": "adcfe4dbb8b49c44e22dd5daf6bcd4b8",
    "dynasty": "清",
    "content": [
      "异地相逢结友生，十年前已识韩荆。",
      "追思倚玉三千日，忽买归船十一更。",
      "鹿耳有门犹镇海，鲲身无线不缠城。",
      "山川也解伤离别，忍唱阳关第四声。"
    ]
  },
  {
    "id": "adcfe4dbb8b49c4460f3868051377140",
    "title": "送郑启三归南坂兼应潮州何太守聘",
    "authorName": "章甫",
    "authorId": "adcfe4dbb8b49c44e22dd5daf6bcd4b8",
    "dynasty": "清",
    "content": [
      "水天一色送飞鸿，报道西旋趁好风。",
      "是日裁诗惭刻翠，异时剪烛怅摇红。",
      "挥毫帖比双钩贵，增价声真十倍崇。",
      "此去岭南新物色，心知记否话瀛东。"
    ]
  },
  {
    "id": "adcfe4dbb8b49c44ae8e0238528f900e",
    "title": "次韵中秋郡署红梅早开",
    "authorName": "章甫",
    "authorId": "adcfe4dbb8b49c44e22dd5daf6bcd4b8",
    "dynasty": "清",
    "content": [
      "不是寻春踏雪时，暗香偏著冷香吹。",
      "桥头恨看三冬晚，岭上输开十月迟。",
      "疏影微酣高士梦，新妆半醉美人姿。",
      "这间生意何先茁，试问姮娥可得知。"
    ]
  },
  {
    "id": "adcfe4dbb8b49c44ae8e0238ea3c65cb",
    "title": "次韵中秋郡署红梅早开",
    "authorName": "章甫",
    "authorId": "adcfe4dbb8b49c44e22dd5daf6bcd4b8",
    "dynasty": "清",
    "content": [
      "一抹胭脂作意开，认桃辨杏任疑猜。",
      "漫随竹外斜枝未，肯似林中半树才。",
      "索笑有情应赠句，怜香无语且倾杯。",
      "平分秋色官梅早，特为调羹鼎鼐来。"
    ]
  },
  {
    "id": "adcfe4dbb8b49c44c3ded6e08dae4f46",
    "title": "寿郡守苏斋",
    "authorName": "章甫",
    "authorId": "adcfe4dbb8b49c44e22dd5daf6bcd4b8",
    "dynasty": "清",
    "content": [
      "十年化被八闽东，扇海曾薰鼓俗风。",
      "选璞琢开千嶂白，网珊罗起一江红。",
      "即戎齐效三军力，奏凯频加百战功。",
      "造福苍生咸托命，天教矍铄老来雄。"
    ]
  },
  {
    "id": "adcfe4dbb8b49c44c3ded6e08f678d00",
    "title": "寿郡守苏斋",
    "authorName": "章甫",
    "authorId": "adcfe4dbb8b49c44e22dd5daf6bcd4b8",
    "dynasty": "清",
    "content": [
      "驿马南驰万里临，瀛壖重荫使君阴。",
      "河山如故环城郭，父老相随认鹤琴。",
      "甘露两朝天子德，寒冰一点老臣心。",
      "白云岳降诚非偶，嘘气长施傅说霖。"
    ]
  },
  {
    "id": "adcfe4dbb8b49c44e5a9d15231405f04",
    "title": "送别陈朝修",
    "authorName": "章甫",
    "authorId": "adcfe4dbb8b49c44e22dd5daf6bcd4b8",
    "dynasty": "清",
    "content": [
      "伊人家在水云乡，偶合萍踪到海疆。",
      "我愧非师徒日长，君真好友可年忘。",
      "相投臭味黏胶漆，共溯元胎认梓桑。",
      "从此金兰添簿录，芳名告祖又焚香。"
    ]
  },
  {
    "id": "adcfe4dbb8b49c44e5a9d15273cfdd00",
    "title": "送别陈朝修",
    "authorName": "章甫",
    "authorId": "adcfe4dbb8b49c44e22dd5daf6bcd4b8",
    "dynasty": "清",
    "content": [
      "数晨数夕几多时，四月相逢十月离。",
      "书担催装儒者具，香奁细检美人思。",
      "前途一去经年别，后会重来隔岁期。",
      "记话春宵寻旧约，安排银烛待敲诗。"
    ]
  },
  {
    "id": "adcfe4dbb8b49c44fe6be2a54418553d",
    "title": "秋夜吟",
    "authorName": "章甫",
    "authorId": "adcfe4dbb8b49c44e22dd5daf6bcd4b8",
    "dynasty": "清",
    "content": [
      "秋景尤于秋士宜，每逢秋夜每眠迟。",
      "风摇花馥东西院，水定天空上下池。",
      "好趁云微河淡后，来看练洗月明时。",
      "居心我亦清如许，玉宇无尘合有诗。"
    ]
  },
  {
    "id": "adcfe4dbb8b49c44ee5d99720e48a065",
    "title": "读李谪仙春夜宴桃李园序有感",
    "authorName": "章甫",
    "authorId": "adcfe4dbb8b49c44e22dd5daf6bcd4b8",
    "dynasty": "清",
    "content": [
      "浮生寄托在尘寰，若梦欢娱了不关。",
      "偶向闹中聊取静，或从忙里且偷闲。",
      "青天亦物归于尽，白发催人去不还。",
      "秉烛夜游良有以，名言千古破痴顽。"
    ]
  },
  {
    "id": "adcfe4dbb8b49c4409cad7e35b84f4de",
    "title": "排闷",
    "authorName": "章甫",
    "authorId": "adcfe4dbb8b49c44e22dd5daf6bcd4b8",
    "dynasty": "清",
    "content": [
      "英雄末路叹蹉跎，何况儒寒拍手歌。",
      "蛙井眼中天自大，鼠河腹里水无多。",
      "发须渐觉丝相似，肝胆谁将剑与磨。",
      "千首新诗百壶酒，醉翁骚客奈愁何。"
    ]
  },
  {
    "id": "adcfe4dbb8b49c44489cb5e5864c7333",
    "title": "赠友纳宠",
    "authorName": "章甫",
    "authorId": "adcfe4dbb8b49c44e22dd5daf6bcd4b8",
    "dynasty": "清",
    "content": [
      "翩翩公子爱根多，醉梦扬州唤奈何。",
      "暮雨窥臣犹隔障，晓风吹女忽凌波。",
      "金钗已把佳期卜，玉镜何嫌好事磨。",
      "珍重霓裳仙乐奏，安排月殿贮姮娥。"
    ]
  },
  {
    "id": "adcfe4dbb8b49c44489cb5e54de7bc28",
    "title": "赠友纳宠",
    "authorName": "章甫",
    "authorId": "adcfe4dbb8b49c44e22dd5daf6bcd4b8",
    "dynasty": "清",
    "content": [
      "佳人一出浣溪沙，愧杀妆楼姊妹家。",
      "秋月上钩梳柳絮，春风入梦扇桃花。",
      "千金买得回头笑，万唤羞来半面遮。",
      "未免有情谁遣此，妒郎消受碧窗纱。"
    ]
  },
  {
    "id": "adcfe4dbb8b49c44489cb5e5c8f6c0aa",
    "title": "赠友纳宠",
    "authorName": "章甫",
    "authorId": "adcfe4dbb8b49c44e22dd5daf6bcd4b8",
    "dynasty": "清",
    "content": [
      "鸳鸯幅幅画图成，百结同心百媚生。",
      "免俗为谁聊尔尔，怜香应自惜卿卿。",
      "红绡睡足脂痕腻，白雪圆匀粉汗清。",
      "莫怪流珠光不定，掌中歌舞本来轻。"
    ]
  },
  {
    "id": "adcfe4dbb8b49c44489cb5e58a85a4fe",
    "title": "赠友纳宠",
    "authorName": "章甫",
    "authorId": "adcfe4dbb8b49c44e22dd5daf6bcd4b8",
    "dynasty": "清",
    "content": [
      "台洞仙姬洛浦神，温柔乡里认前因。",
      "画眉深浅郎知己，解语娇痴妾可人。",
      "夜佩香闻兰有息，晓妆寒怯水无尘。",
      "司空休惯浑闲事，几见风流五百春。"
    ]
  },
  {
    "id": "adcfe4dbb8b49c447d9cd6bb52796f16",
    "title": "柬游峰山",
    "authorName": "章甫",
    "authorId": "adcfe4dbb8b49c44e22dd5daf6bcd4b8",
    "dynasty": "清",
    "content": [
      "霞北浮查到海东，才名早已树黉宫。",
      "诗吟初盛三唐上，文在东西两汉中。",
      "学可大成嗤画虎，技非小就陋雕虫。",
      "白头莫坠青云志，焦尾终知爨后桐。"
    ]
  },
  {
    "id": "adcfe4dbb8b49c44adb641f4274d4339",
    "title": "六十春咏",
    "authorName": "章甫",
    "authorId": "adcfe4dbb8b49c44e22dd5daf6bcd4b8",
    "dynasty": "清",
    "content": [
      "老天开泰亦阳三，奈我官骸渐不堪。",
      "吾辈几曾周甲子，故人半已尽丁男。",
      "羊肠竟转输豪侠，马齿徒加益恧惭。",
      "幸得于乡初曳杖，且分野色过桥南。"
    ]
  },
  {
    "id": "adcfe4dbb8b49c445c893c2bf87c2816",
    "title": "晓镜四吟有记",
    "authorName": "章甫",
    "authorId": "adcfe4dbb8b49c44e22dd5daf6bcd4b8",
    "dynasty": "清",
    "content": [
      "儒教由来立至尊，休将境地溷沙门。",
      "佛随面面分千变，道自头头会一元。",
      "不受锁缰缠世界，何须衣钵净天根。",
      "关前人鬼机参破，笑杀拈花解妙论。"
    ]
  },
  {
    "id": "adcfe4dbb8b49c445c893c2b21796acd",
    "title": "晓镜四吟有记",
    "authorName": "章甫",
    "authorId": "adcfe4dbb8b49c44e22dd5daf6bcd4b8",
    "dynasty": "清",
    "content": [
      "遥岑排翠晓窗前，透得虚空一线连。",
      "石可袖来犹有海，管如窥去岂无天。",
      "养鸡若木忙中静，视虱如轮缺处圆。",
      "解到其间涵万有，本来光景总无边。"
    ]
  },
  {
    "id": "adcfe4dbb8b49c445c893c2b9d3bafc9",
    "title": "晓镜四吟有记",
    "authorName": "章甫",
    "authorId": "adcfe4dbb8b49c44e22dd5daf6bcd4b8",
    "dynasty": "清",
    "content": [
      "秋深月妙少人知，味在天心景在诗。",
      "有信不辜相待意，多情爱伴独吟时。",
      "莫嫌碎影当窗瘦，绝妙流光入室迟。",
      "珍重浮云休蔽却，仙娥桂阙梦佳期。"
    ]
  },
  {
    "id": "adcfe4dbb8b49c445c893c2b27ee40bd",
    "title": "晓镜四吟有记",
    "authorName": "章甫",
    "authorId": "adcfe4dbb8b49c44e22dd5daf6bcd4b8",
    "dynasty": "清",
    "content": [
      "天半朱霞簇四围，垂虹夕照巧流辉。",
      "妆成五色才人笔，绣出千端织女机。",
      "渡海云横飞鹜去，衔山日落暮鸦归。",
      "倚栏领取天然画，散绮馀光尚未希。"
    ]
  },
  {
    "id": "adcfe4dbb8b49c445c893c2b192f6b4a",
    "title": "晓镜四吟有记",
    "authorName": "章甫",
    "authorId": "adcfe4dbb8b49c44e22dd5daf6bcd4b8",
    "dynasty": "清",
    "content": [
      "摩空屴崱势巍然，晓发松涛景欲仙。",
      "穷目几忘山立地，到头真觉石擎天。",
      "眼中白日江干起，足下青云洞口连。",
      "绝壁无梯归觉险，千盘螺转尚崖悬。"
    ]
  },
  {
    "id": "adcfe4dbb8b49c445c893c2b424286f9",
    "title": "晓镜四吟有记",
    "authorName": "章甫",
    "authorId": "adcfe4dbb8b49c44e22dd5daf6bcd4b8",
    "dynasty": "清",
    "content": [
      "屴崱峰高寺涌泉，松阴翠粒破晴烟。",
      "灵源有隙能开窍，喝水无声不闹禅。",
      "石鼓风鸣青嶂外，通霄路在白云边。",
      "人间亦有蓬莱景，到此登临即是仙。"
    ]
  },
  {
    "id": "adcfe4dbb8b49c445c893c2bfa958dcf",
    "title": "晓镜四吟有记",
    "authorName": "章甫",
    "authorId": "adcfe4dbb8b49c44e22dd5daf6bcd4b8",
    "dynasty": "清",
    "content": [
      "鼓峰胜迹未曾非，奇绝灵岩世外希。",
      "一自闹禅随喝去，至今流水尚忘归。",
      "道经有得空生化，法到无边静入微。",
      "我辈欲知当日事，仙床石上是真机。"
    ]
  },
  {
    "id": "adcfe4dbb8b49c44b3d94dc36b6e05f1",
    "title": "与施乃庚郭乃承游诚伯李尔冲宿鼓山延客堂",
    "authorName": "章甫",
    "authorId": "adcfe4dbb8b49c44e22dd5daf6bcd4b8",
    "dynasty": "清",
    "content": [
      "宿得山房万念清，不贪势利不贪名。",
      "微茫梵语空中味，潇洒松涛世外声。",
      "觉破长眠钟报晓，醒馀痴梦漏残更。",
      "即今点化思回首，误落人间已半生。"
    ]
  },
  {
    "id": "adcfe4dbb8b49c449fa82d3eb3dccbf2",
    "title": "乙丑1805洋匪勾引山贼围台城平后志庆",
    "authorName": "章甫",
    "authorId": "adcfe4dbb8b49c44e22dd5daf6bcd4b8",
    "dynasty": "清",
    "content": [
      "妖氛突起海城边，海上氛迷山上连。",
      "枭鸟痴思巢据地，鲸鱼妄想网疏天。",
      "七旬锁住三军堞，百战焚烧八面烟。",
      "义愤同仇民力并，云梯摇撼任狂颠。"
    ]
  },
  {
    "id": "adcfe4dbb8b49c4449f2799c8174abea",
    "title": "叠乙丑1805洋匪勾引山贼围台城平后志庆韵",
    "authorName": "章甫",
    "authorId": "adcfe4dbb8b49c44e22dd5daf6bcd4b8",
    "dynasty": "清",
    "content": [
      "上将提师鹿岛边，旌旗簇拥彩航连。",
      "蜃楼纵幻应沉水，鸟道虽高不碍天。",
      "万丈电光追走险，四郊烽火断飞烟。",
      "山河表里终无恙，笑杀么么小丑颠。"
    ]
  },
  {
    "id": "adcfe4dbb8b49c4404434c6fcdb09e05",
    "title": "挽文峰林公升定海总戎留台弹压疾终官署子澹斋扶榇内渡归蓝田",
    "authorName": "章甫",
    "authorId": "adcfe4dbb8b49c44e22dd5daf6bcd4b8",
    "dynasty": "清",
    "content": [
      "壮猷元老障东宁，竟厌红尘怆泪零。",
      "越岛眼穿新建节，瀛壖肠断旧思铭。",
      "中流报折擎天柱，上界催回镇海星。",
      "鼓角风号寒剑佩，军容犹自肃威灵。"
    ]
  },
  {
    "id": "adcfe4dbb8b49c4404434c6f978b33c0",
    "title": "挽文峰林公升定海总戎留台弹压疾终官署子澹斋扶榇内渡归蓝田",
    "authorName": "章甫",
    "authorId": "adcfe4dbb8b49c44e22dd5daf6bcd4b8",
    "dynasty": "清",
    "content": [
      "云帆高挂镇军幡，简命煌煌没亦尊。",
      "孤子辕开号返魄，群僚江祭送归魂。",
      "骑鲸北上遥前路，化鹤西旋认故园。",
      "护榇波臣知效顺，轻舟飞渡海天门。"
    ]
  },
  {
    "id": "adcfe4dbb8b49c44798d836da911d005",
    "title": "春楼夜话",
    "authorName": "章甫",
    "authorId": "adcfe4dbb8b49c44e22dd5daf6bcd4b8",
    "dynasty": "清",
    "content": [
      "江楼小筑水云滨，夜雨清言肆晋人。",
      "得地何须高百尺，赏心大半惜三春。",
      "诗狂不觉谁为主，酒醉几忘我作宾。",
      "一刻千金难买得，窗西剪烛莫辞频。"
    ]
  },
  {
    "id": "adcfe4dbb8b49c44e223a50639f0ac3a",
    "title": "塾课即事",
    "authorName": "章甫",
    "authorId": "adcfe4dbb8b49c44e22dd5daf6bcd4b8",
    "dynasty": "清",
    "content": [
      "花村夜雨读书灯，晓起茶煎午饭蒸。",
      "得气先知春鸭水，笃时难语夏虫冰。",
      "移山毕竟非无济，超海从来是不能。",
      "千里要穷楼上目，端应踏上最高层。"
    ]
  },
  {
    "id": "adcfe4dbb8b49c44bae61060d1367130",
    "title": "次广文吴友山台阳怀古杂咏元韵",
    "authorName": "章甫",
    "authorId": "adcfe4dbb8b49c44e22dd5daf6bcd4b8",
    "dynasty": "清",
    "content": [
      "半月江城随月鼍，鲲沙鹿岛并罗罗。",
      "中原地尽梯航接，边塞天闲锁钥多。",
      "东拂扶桑先吐日，西连弱水不回波。",
      "前王犹未开荒服，化外羌苗漫逞戈。"
    ]
  },
  {
    "id": "adcfe4dbb8b49c44bae61060e28c81f0",
    "title": "次广文吴友山台阳怀古杂咏元韵",
    "authorName": "章甫",
    "authorId": "adcfe4dbb8b49c44e22dd5daf6bcd4b8",
    "dynasty": "清",
    "content": [
      "红毛据海镇王城，蛮语埋冤旧日名。",
      "错认打猫为射虎，惊占来鳄即奔鲸。",
      "若寻战垒经烧劫，或泛仙槎可步瀛。",
      "借地牛皮何处是，渔翁指点渡安平。"
    ]
  },
  {
    "id": "adcfe4dbb8b49c44bae610603b1f389d",
    "title": "次广文吴友山台阳怀古杂咏元韵",
    "authorName": "章甫",
    "authorId": "adcfe4dbb8b49c44e22dd5daf6bcd4b8",
    "dynasty": "清",
    "content": [
      "乘水雄师纫甲鼍，恢恢网岂漏疏罗。",
      "江山总要还来旧，财宝凭教载去多。",
      "万里封侯归靖海，重洋朝译不扬波。",
      "辟开日月洪蒙处，大武真堪擅止戈。"
    ]
  },
  {
    "id": "adcfe4dbb8b49c44bae610609abad5ba",
    "title": "次广文吴友山台阳怀古杂咏元韵",
    "authorName": "章甫",
    "authorId": "adcfe4dbb8b49c44e22dd5daf6bcd4b8",
    "dynasty": "清",
    "content": [
      "珊树环村竹绕城，承天古郡久更名。",
      "北流直下沉渊獭，东去终消拔浪鲸。",
      "四省屏藩围岛屿，万家烟火出蓬瀛。",
      "东西早晚飞航便，风信天然水道平。"
    ]
  },
  {
    "id": "adcfe4dbb8b49c44bae610608806881b",
    "title": "次广文吴友山台阳怀古杂咏元韵",
    "authorName": "章甫",
    "authorId": "adcfe4dbb8b49c44e22dd5daf6bcd4b8",
    "dynasty": "清",
    "content": [
      "丰年不待兆鸣鼍，地道菁华万宝罗。",
      "西北通津财货足，东南望气土田多。",
      "海疆辟国二千里，澎岛分流卅六波。",
      "终古海邦输贡赋，来王宁复指天戈。"
    ]
  },
  {
    "id": "adcfe4dbb8b49c44bae610605cd7953e",
    "title": "次广文吴友山台阳怀古杂咏元韵",
    "authorName": "章甫",
    "authorId": "adcfe4dbb8b49c44e22dd5daf6bcd4b8",
    "dynasty": "清",
    "content": [
      "章天云汉照边城，星野双分牛女名。",
      "七日蔚文成变豹，百川倒峡吸长鲸。",
      "由来观海难为水，即此登台便是瀛。",
      "士气蒸蒸看日上，弦歌长唱泰阶平。"
    ]
  },
  {
    "id": "adcfe4dbb8b49c449f80f48b3bc64d2f",
    "title": "哭景若兄",
    "authorName": "章甫",
    "authorId": "adcfe4dbb8b49c44e22dd5daf6bcd4b8",
    "dynasty": "清",
    "content": [
      "晋水衣冠早擅名，宏开纱帐列江城。",
      "马群拟奋空千驷，雁阵惊号落一声。",
      "家学相承惭汝弟，风流顿尽哭吾兄。",
      "诗文要与商讹处，惆怅生前未了评。"
    ]
  },
  {
    "id": "adcfe4dbb8b49c445550c54484016de3",
    "title": "送杨梦莲从伯爵许军门东征凯旋加功归晋水",
    "authorName": "章甫",
    "authorId": "adcfe4dbb8b49c44e22dd5daf6bcd4b8",
    "dynasty": "清",
    "content": [
      "鹤翅摩天海外游，才名今已播瀛洲。",
      "几曾阃内参麾拥，独与行间驻笔筹。",
      "万丈将星回旧舍，十分春色送行舟。",
      "遥知白马金鞍跨，父老争看绣帽头。"
    ]
  },
  {
    "id": "adcfe4dbb8b49c4449614aa3cab08c05",
    "title": "甲戌1814九月廿一夜予方有秋兴适奎垣以诗见贶清话更阑叠次其韵感赋二律",
    "authorName": "章甫",
    "authorId": "adcfe4dbb8b49c44e22dd5daf6bcd4b8",
    "dynasty": "清",
    "content": [
      "悲秋搔首不胜簪，万籁无声秋气沉。",
      "世味尝来寒士淡，人情阅至老儒深。",
      "半生事业羞双鬓，千古文章共寸心。",
      "吾党风流云散后，几曾夜话到于今。"
    ]
  },
  {
    "id": "adcfe4dbb8b49c4449614aa38c906eac",
    "title": "甲戌1814九月廿一夜予方有秋兴适奎垣以诗见贶清话更阑叠次其韵感赋二律",
    "authorName": "章甫",
    "authorId": "adcfe4dbb8b49c44e22dd5daf6bcd4b8",
    "dynasty": "清",
    "content": [
      "记得花枝各一簪，同门回首愧渊沉。",
      "笔枯自觉横军涩，绠短焉能汲古深。",
      "苦教儿孙如有志，学权子母又何心。",
      "谈天数及周天度，可获贞元起自今。"
    ]
  },
  {
    "id": "adcfe4dbb8b49c4402eaf19d00d002a7",
    "title": "寿吴母刘太君七十",
    "authorName": "章甫",
    "authorId": "adcfe4dbb8b49c44e22dd5daf6bcd4b8",
    "dynasty": "清",
    "content": [
      "晓日神山现海滨，仙姬岛上认前身。",
      "请看歌乐传公子，原是然藜照老人。",
      "七十北堂开宴始，三千东阁赋诗频。",
      "苍松翠柏围帘幕，垂荫长盘太古春。"
    ]
  },
  {
    "id": "adcfe4dbb8b49c447dd61889239fc388",
    "title": "叠寿吴母刘太君七十韵",
    "authorName": "章甫",
    "authorId": "adcfe4dbb8b49c44e22dd5daf6bcd4b8",
    "dynasty": "清",
    "content": [
      "鹤翎梳看水云滨，熟饭胡麻自在身。",
      "寿母的应留健者，弄孙真可乐安人。",
      "即今海屋添筹便，终古桑田种秫频。",
      "六出雪花来进酒，年年送腊又逢春。"
    ]
  },
  {
    "id": "adcfe4dbb8b49c441a0afa55c99885f4",
    "title": "贺新婚",
    "authorName": "章甫",
    "authorId": "adcfe4dbb8b49c44e22dd5daf6bcd4b8",
    "dynasty": "清",
    "content": [
      "袖得芹香和粉奁，缠绵香息水痕黏。",
      "良缘有玉田中种，好事如花锦上添。",
      "琴瑟声调君子匹，熊罴梦叶大人占。",
      "仙郎此去秋光近，笑指姮娥戏桂蟾。"
    ]
  },
  {
    "id": "adcfe4dbb8b49c445b03388757a8566e",
    "title": "与广文黄淡川话旧",
    "authorName": "章甫",
    "authorId": "adcfe4dbb8b49c44e22dd5daf6bcd4b8",
    "dynasty": "清",
    "content": [
      "而舅于予乃弟兄，才华早已耳声名。",
      "桂蟾秋月香闽峤，桃李春官烂帝城。",
      "两地隔江遥系念，一时航海话关情。",
      "瀛东道立尊师训，晋秩端应荷宠荣。"
    ]
  },
  {
    "id": "adcfe4dbb8b49c445c73eb4ba4e5dcc5",
    "title": "戊申1788春与诗人吴奇文邱瑞岚邱桂芳夜集袖琴亭刻烛分咏拈得中庸语大为题同人以莫载从何说起予窃以天地人物该之率成一律",
    "authorName": "章甫",
    "authorId": "adcfe4dbb8b49c44e22dd5daf6bcd4b8",
    "dynasty": "清",
    "content": [
      "何年气母大生成，语大无嫌肆大声。",
      "日月星辰天上系，江淮河汉地中行。",
      "传人立定千秋史，号物包罗万汇情。",
      "往古来今囊一笔，化工消息付诗评。"
    ]
  },
  {
    "id": "adcfe4dbb8b49c44424d828d1ecfd366",
    "title": "贺陈握卿游泮",
    "authorName": "章甫",
    "authorId": "adcfe4dbb8b49c44e22dd5daf6bcd4b8",
    "dynasty": "清",
    "content": [
      "白沙理学世传芳，撷藻犹流翰墨香。",
      "五色笔花新吐艳，三条烛火看摇光。",
      "扬鬐出海经鲲化，振翮摩天极凤翔。",
      "珍重姮娥亲种桂，秋来攀与少年郎。"
    ]
  },
  {
    "id": "adcfe4dbb8b49c449ae50d9b6d9ba8e2",
    "title": "登龟山",
    "authorName": "章甫",
    "authorId": "adcfe4dbb8b49c44e22dd5daf6bcd4b8",
    "dynasty": "清",
    "content": [
      "晓上孤城最上峦，山亭小筑白云端。",
      "撑天雪饱松枝古，匝地霜侵石骨寒。",
      "海鹤啸风千顷渺，林猿啼月五更残。",
      "登临领取东南胜，放眼凌虚四望宽。"
    ]
  },
  {
    "id": "adcfe4dbb8b49c4492dcb02c1f4dc4e3",
    "title": "宿冈山岩",
    "authorName": "章甫",
    "authorId": "adcfe4dbb8b49c44e22dd5daf6bcd4b8",
    "dynasty": "清",
    "content": [
      "山外连云云外山，云岩古刹谢尘寰。",
      "零星木石相牵引，断续藤萝且附攀。",
      "避客兔归三窟里，谈禅僧现十方间。",
      "浮生因果谁参破，夜半钟声梦觉关。"
    ]
  },
  {
    "id": "adcfe4dbb8b49c44424b73c8d89c17a8",
    "title": "游打鼓山",
    "authorName": "章甫",
    "authorId": "adcfe4dbb8b49c44e22dd5daf6bcd4b8",
    "dynasty": "清",
    "content": [
      "千尺悬崖一隙通，长蛇盘在水流中。",
      "归云入洞山屏展，破浪回潮海气空。",
      "西望飞帆参石佛，南游采果问仙翁。",
      "搜奇恰好三春最，四面拖蓝万点红。"
    ]
  },
  {
    "id": "adcfe4dbb8b49c44ba423f1dd92786c9",
    "title": "元夕即景",
    "authorName": "章甫",
    "authorId": "adcfe4dbb8b49c44e22dd5daf6bcd4b8",
    "dynasty": "清",
    "content": [
      "万家灯火烂华新，灯市排来瀛岛滨。",
      "如昼豁开仙世界，终宵断锁海关津。",
      "云烟交织千层锦，花月争娇五夜春。",
      "佳节莫愁今夕尽，连辉还有进钱人。"
    ]
  },
  {
    "id": "adcfe4dbb8b49c4458e4cc1fb25fd391",
    "title": "叠元夕即景韵",
    "authorName": "章甫",
    "authorId": "adcfe4dbb8b49c44e22dd5daf6bcd4b8",
    "dynasty": "清",
    "content": [
      "繁华妆点几回新，花市香车簇水滨。",
      "舞态戏拖红袖影，歌声唱渡碧云津。",
      "争将重价千金宝，来买芳宵一刻春。",
      "月上柳梢寻旧约，黄昏早立去年人。"
    ]
  },
  {
    "id": "adcfe4dbb8b49c4479f1825bb33b02a7",
    "title": "暴雨叹",
    "authorName": "章甫",
    "authorId": "adcfe4dbb8b49c44e22dd5daf6bcd4b8",
    "dynasty": "清",
    "content": [
      "暴雨山头落，排山水势恶。",
      "上流勿与争，少立待其涸。"
    ]
  },
  {
    "id": "adcfe4dbb8b49c44eb4631041b79e074",
    "title": "瀑布",
    "authorName": "章甫",
    "authorId": "adcfe4dbb8b49c44e22dd5daf6bcd4b8",
    "dynasty": "清",
    "content": [
      "石壁倒飞泉，千寻白练续。",
      "银河落九天，终古山流玉。"
    ]
  },
  {
    "id": "adcfe4dbb8b49c449736093c2f6144fa",
    "title": "晓妆",
    "authorName": "章甫",
    "authorId": "adcfe4dbb8b49c44e22dd5daf6bcd4b8",
    "dynasty": "清",
    "content": [
      "晓起理新妆，浣花云鬓贴。",
      "春风偶窥帘，香气与之接。"
    ]
  },
  {
    "id": "adcfe4dbb8b49c44bc9ddf273159f89c",
    "title": "夜读",
    "authorName": "章甫",
    "authorId": "adcfe4dbb8b49c44e22dd5daf6bcd4b8",
    "dynasty": "清",
    "content": [
      "永夜无纷扰，孤灯对古人。",
      "天心怜守拙，还我读书身。"
    ]
  },
  {
    "id": "adcfe4dbb8b49c44302675fcd6d392c8",
    "title": "问蝶",
    "authorName": "章甫",
    "authorId": "adcfe4dbb8b49c44e22dd5daf6bcd4b8",
    "dynasty": "清",
    "content": [
      "业债为谁春，风流问夙因。",
      "云渠双粉翅，原是合花身。"
    ]
  },
  {
    "id": "adcfe4dbb8b49c44302675fc173af382",
    "title": "问蝶",
    "authorName": "章甫",
    "authorId": "adcfe4dbb8b49c44e22dd5daf6bcd4b8",
    "dynasty": "清",
    "content": [
      "栩栩欲何之，寻春得意时。",
      "芳心浑是梦，物化漆园知。"
    ]
  },
  {
    "id": "adcfe4dbb8b49c44255b8615a2061873",
    "title": "野寺",
    "authorName": "章甫",
    "authorId": "adcfe4dbb8b49c44e22dd5daf6bcd4b8",
    "dynasty": "清",
    "content": [
      "野寺半编茅，香烟久已抛。",
      "山僧寒补衲，懒把饭钟敲。"
    ]
  },
  {
    "id": "adcfe4dbb8b49c44bc352c58566c6ce5",
    "title": "病鹤",
    "authorName": "章甫",
    "authorId": "adcfe4dbb8b49c44e22dd5daf6bcd4b8",
    "dynasty": "清",
    "content": [
      "尔乃九皋禽，青天碧海心。",
      "可怜馀瘦骨，懒向海天吟。"
    ]
  },
  {
    "id": "adcfe4dbb8b49c448069ef8576cbf655",
    "title": "岁暮客居有感",
    "authorName": "章甫",
    "authorId": "adcfe4dbb8b49c44e22dd5daf6bcd4b8",
    "dynasty": "清",
    "content": [
      "春夏秋冬客，琴书剑佩身。",
      "江湖劳卖拙，辜负故园春。"
    ]
  },
  {
    "id": "adcfe4dbb8b49c44b22460565be744ad",
    "title": "清流港",
    "authorName": "章甫",
    "authorId": "adcfe4dbb8b49c44e22dd5daf6bcd4b8",
    "dynasty": "清",
    "content": [
      "是港号清流，渔人无到港。",
      "今兹倏尔来，或者闻持蚌。"
    ]
  },
  {
    "id": "adcfe4dbb8b49c4411e4e1604d6bd885",
    "title": "秋夜怀友",
    "authorName": "章甫",
    "authorId": "adcfe4dbb8b49c44e22dd5daf6bcd4b8",
    "dynasty": "清",
    "content": [
      "伊人秋夜里，露白又葭苍。",
      "我有一方想，水云何处乡。"
    ]
  },
  {
    "id": "adcfe4dbb8b49c44ef38ba6ff32f5dea",
    "title": "弹琴",
    "authorName": "章甫",
    "authorId": "adcfe4dbb8b49c44e22dd5daf6bcd4b8",
    "dynasty": "清",
    "content": [
      "弦中山月照，弦外水云归。",
      "一曲邈天际，太音希不希。"
    ]
  },
  {
    "id": "adcfe4dbb8b49c44c456296ebc1cfd6b",
    "title": "竹影",
    "authorName": "章甫",
    "authorId": "adcfe4dbb8b49c44e22dd5daf6bcd4b8",
    "dynasty": "清",
    "content": [
      "日上竿头早，风摇云影好。",
      "看他去化龙，且莫呼童扫。"
    ]
  },
  {
    "id": "adcfe4dbb8b49c445156378292f12536",
    "title": "题兰若二画壁",
    "authorName": "章甫",
    "authorId": "adcfe4dbb8b49c44e22dd5daf6bcd4b8",
    "dynasty": "清",
    "content": [
      "画龙不点睛，不是防飞去。",
      "尔乃抱珠眠，传神何定处。"
    ]
  },
  {
    "id": "adcfe4dbb8b49c4451563782f744a546",
    "title": "题兰若二画壁",
    "authorName": "章甫",
    "authorId": "adcfe4dbb8b49c44e22dd5daf6bcd4b8",
    "dynasty": "清",
    "content": [
      "画虎不图山，伏来今已久。",
      "皈依此结缘，肯复思嵎负。"
    ]
  },
  {
    "id": "adcfe4dbb8b49c448a11046972110ee3",
    "title": "四时闺思",
    "authorName": "章甫",
    "authorId": "adcfe4dbb8b49c44e22dd5daf6bcd4b8",
    "dynasty": "清",
    "content": [
      "觅睡寻春梦不能，心香一缕篆孤灯。",
      "频呼侍婢亭前看，月上花梢第几层。"
    ]
  },
  {
    "id": "adcfe4dbb8b49c448a110469fc5dcf48",
    "title": "四时闺思",
    "authorName": "章甫",
    "authorId": "adcfe4dbb8b49c44e22dd5daf6bcd4b8",
    "dynasty": "清",
    "content": [
      "纳凉销夏碧窗纱，懒扑流萤月影斜。",
      "步到荷池聊拨闷，无端并蒂忽开花。"
    ]
  },
  {
    "id": "adcfe4dbb8b49c448a1104698c7fb557",
    "title": "四时闺思",
    "authorName": "章甫",
    "authorId": "adcfe4dbb8b49c44e22dd5daf6bcd4b8",
    "dynasty": "清",
    "content": [
      "永夜深秋冷绣帏，不堪检点旧寒衣。",
      "铜壶滴尽霜钟响，惆怅金风又告归。"
    ]
  },
  {
    "id": "adcfe4dbb8b49c448a11046922869c8d",
    "title": "四时闺思",
    "authorName": "章甫",
    "authorId": "adcfe4dbb8b49c44e22dd5daf6bcd4b8",
    "dynasty": "清",
    "content": [
      "肃气穷冬分外严，支寒瘦骨锁眉尖。",
      "遥怜塞上今宵雪，似此妆楼几倍添。"
    ]
  },
  {
    "id": "adcfe4dbb8b49c442c667f072c5329a6",
    "title": "醉西施",
    "authorName": "章甫",
    "authorId": "adcfe4dbb8b49c44e22dd5daf6bcd4b8",
    "dynasty": "清",
    "content": [
      "浣纱一别入吴宫，白玉床前醉舞中。",
      "莫道情缘犹未了，香魂今已嫁秋风。"
    ]
  },
  {
    "id": "adcfe4dbb8b49c442844767c01ae8eb6",
    "title": "胜娇莲",
    "authorName": "章甫",
    "authorId": "adcfe4dbb8b49c44e22dd5daf6bcd4b8",
    "dynasty": "清",
    "content": [
      "淡然君子洗芳心，万草千花烂不禁。",
      "一自冷香君占去，亭亭遗恨至于今。"
    ]
  },
  {
    "id": "adcfe4dbb8b49c44d0748920fb6d03d1",
    "title": "紫云洞",
    "authorName": "章甫",
    "authorId": "adcfe4dbb8b49c44e22dd5daf6bcd4b8",
    "dynasty": "清",
    "content": [
      "洞里幽泉澈底清，流澌总在石中行。",
      "潺潺不泻人间去，尽日闲吟世外声。"
    ]
  },
  {
    "id": "adcfe4dbb8b49c440e8222beb945e461",
    "title": "试剑石",
    "authorName": "章甫",
    "authorId": "adcfe4dbb8b49c44e22dd5daf6bcd4b8",
    "dynasty": "清",
    "content": [
      "火光迸裂直凌空，百战都从一试中。",
      "神物已随龙化去，石痕犹带古时雄。"
    ]
  },
  {
    "id": "adcfe4dbb8b49c44b557eb8becb205a4",
    "title": "台邑八景",
    "authorName": "章甫",
    "authorId": "adcfe4dbb8b49c44e22dd5daf6bcd4b8",
    "dynasty": "清",
    "content": [
      "鹿耳雄关障百川，晴帆连贯水中天。",
      "好风早晚东西便，送尽今来古往船。"
    ]
  },
  {
    "id": "adcfe4dbb8b49c44b557eb8ba015a12c",
    "title": "台邑八景",
    "authorName": "章甫",
    "authorId": "adcfe4dbb8b49c44e22dd5daf6bcd4b8",
    "dynasty": "清",
    "content": [
      "渔父鲲沙傍海居，环流连络势相于。",
      "归来有客休弹铗，举网谁家不得鱼。"
    ]
  },
  {
    "id": "adcfe4dbb8b49c4441fd2f5bf17df0db",
    "title": "哭仲山叔",
    "authorName": "章甫",
    "authorId": "adcfe4dbb8b49c44e22dd5daf6bcd4b8",
    "dynasty": "清",
    "content": [
      "六十三年老典型，海天一夕陨文星。",
      "西风瑟瑟寒琴剑，肠断啼鹃血泪零。"
    ]
  },
  {
    "id": "adcfe4dbb8b49c4441fd2f5b72493e21",
    "title": "哭仲山叔",
    "authorName": "章甫",
    "authorId": "adcfe4dbb8b49c44e22dd5daf6bcd4b8",
    "dynasty": "清",
    "content": [
      "记得趋承愧比儿，兴宗远天日相期。",
      "只今犹未驰千里，空负龙文错爱时。"
    ]
  },
  {
    "id": "adcfe4dbb8b49c442439f6bd7b334f07",
    "title": "蟹",
    "authorName": "章甫",
    "authorId": "adcfe4dbb8b49c44e22dd5daf6bcd4b8",
    "dynasty": "清",
    "content": [
      "江湖使者草泥香，郭索横行得意扬。",
      "占得刚柔分外内，由来公子是无肠。"
    ]
  },
  {
    "id": "adcfe4dbb8b49c442439f6bd975e8a60",
    "title": "蟹",
    "authorName": "章甫",
    "authorId": "adcfe4dbb8b49c44e22dd5daf6bcd4b8",
    "dynasty": "清",
    "content": [
      "玉质金相十二名，是谁吉梦应分明。",
      "传来奇绝都亭语，千古文章盖世横。"
    ]
  },
  {
    "id": "adcfe4dbb8b49c44c07c6b0f2705c0ef",
    "title": "渔樵耕牧",
    "authorName": "章甫",
    "authorId": "adcfe4dbb8b49c44e22dd5daf6bcd4b8",
    "dynasty": "清",
    "content": [
      "渔翁荡漾水中天，最妙相忘不记筌。",
      "借问得鱼何妙趣，化机一半跃于渊。"
    ]
  },
  {
    "id": "adcfe4dbb8b49c44c07c6b0f8df32ea1",
    "title": "渔樵耕牧",
    "authorName": "章甫",
    "authorId": "adcfe4dbb8b49c44e22dd5daf6bcd4b8",
    "dynasty": "清",
    "content": [
      "樵夫踏碎碧云飞，伐木丁丁采四围。",
      "山上斜阳山下落，一肩挑尽晚霞归。"
    ]
  },
  {
    "id": "adcfe4dbb8b49c44c07c6b0f20b79091",
    "title": "渔樵耕牧",
    "authorName": "章甫",
    "authorId": "adcfe4dbb8b49c44e22dd5daf6bcd4b8",
    "dynasty": "清",
    "content": [
      "耕夫出作亩南东，乐在青畦绿野中。",
      "箬笠蓑衣身计足，不愁雨燠不愁风。"
    ]
  },
  {
    "id": "adcfe4dbb8b49c44c07c6b0fb373efd0",
    "title": "渔樵耕牧",
    "authorName": "章甫",
    "authorId": "adcfe4dbb8b49c44e22dd5daf6bcd4b8",
    "dynasty": "清",
    "content": [
      "牧童刍牧是如何，或饮于池或降阿。",
      "醒眼不随人醉态，杏花村外自高歌。"
    ]
  },
  {
    "id": "adcfe4dbb8b49c441aabff6384ad4780",
    "title": "仙翁沽酒图",
    "authorName": "章甫",
    "authorId": "adcfe4dbb8b49c44e22dd5daf6bcd4b8",
    "dynasty": "清",
    "content": [
      "步过溪南别有天，杏花村在白云边。",
      "仙翁贪醉个中景，解下杖头沽酒钱。"
    ]
  },
  {
    "id": "adcfe4dbb8b49c4452e33067f46ea92d",
    "title": "井亭夜市",
    "authorName": "章甫",
    "authorId": "adcfe4dbb8b49c44e22dd5daf6bcd4b8",
    "dynasty": "清",
    "content": [
      "井亭夜景闹如何，交易然灯几度过。",
      "不是日中违古制，海关口市晚来多。"
    ]
  },
  {
    "id": "adcfe4dbb8b49c44dd8cb9a24acb9fae",
    "title": "兰亭怀古",
    "authorName": "章甫",
    "authorId": "adcfe4dbb8b49c44e22dd5daf6bcd4b8",
    "dynasty": "清",
    "content": [
      "三月寻芳禊事修，兰亭胜会几时休。",
      "春风流水多情者，犹向山阴忆旧游。"
    ]
  },
  {
    "id": "adcfe4dbb8b49c445c0d87365abce9b6",
    "title": "哭父",
    "authorName": "章甫",
    "authorId": "adcfe4dbb8b49c44e22dd5daf6bcd4b8",
    "dynasty": "清",
    "content": [
      "惊号无状恨无穷，恸绝椿摧瀛岛东。",
      "昨晚春游归大梦，一场春梦一生空。"
    ]
  },
  {
    "id": "adcfe4dbb8b49c445c0d87366ba84c61",
    "title": "哭父",
    "authorName": "章甫",
    "authorId": "adcfe4dbb8b49c44e22dd5daf6bcd4b8",
    "dynasty": "清",
    "content": [
      "愈呼返魄愈无知，惊报亲朋半信疑。",
      "恨却药汤全未奉，枉生养老读书儿。"
    ]
  },
  {
    "id": "adcfe4dbb8b49c445c0d8736f921c31c",
    "title": "哭父",
    "authorName": "章甫",
    "authorId": "adcfe4dbb8b49c44e22dd5daf6bcd4b8",
    "dynasty": "清",
    "content": [
      "人言坐脱是仙归，无疾而终世所希。",
      "哀死慰生都以此，问天搔首是耶非。"
    ]
  },
  {
    "id": "adcfe4dbb8b49c445c0d8736c749184a",
    "title": "哭父",
    "authorName": "章甫",
    "authorId": "adcfe4dbb8b49c44e22dd5daf6bcd4b8",
    "dynasty": "清",
    "content": [
      "一方灵几一孤檠，半起幽风半灭明。",
      "更苦夜号添母痛，几回泣血忽吞声。"
    ]
  },
  {
    "id": "adcfe4dbb8b49c445c0d8736ab1bd65c",
    "title": "哭父",
    "authorName": "章甫",
    "authorId": "adcfe4dbb8b49c44e22dd5daf6bcd4b8",
    "dynasty": "清",
    "content": [
      "灯月无情烂不收，来朝佳节更悲愁。",
      "五城若弛金吾禁，魂在诸天何处游。"
    ]
  },
  {
    "id": "adcfe4dbb8b49c445c0d873698cd3690",
    "title": "哭父",
    "authorName": "章甫",
    "authorId": "adcfe4dbb8b49c44e22dd5daf6bcd4b8",
    "dynasty": "清",
    "content": [
      "万般惟觉读书珍，回首如闻夜读频。",
      "到老不知勤学苦，终身总是学中人。"
    ]
  },
  {
    "id": "adcfe4dbb8b49c445c0d87369001aedd",
    "title": "哭父",
    "authorName": "章甫",
    "authorId": "adcfe4dbb8b49c44e22dd5daf6bcd4b8",
    "dynasty": "清",
    "content": [
      "承家十二世儒门，少教儿曹老教孙。",
      "翻觉放翁藏本少，检书何止一箱存。"
    ]
  },
  {
    "id": "adcfe4dbb8b49c445c0d8736dc0976a4",
    "title": "哭父",
    "authorName": "章甫",
    "authorId": "adcfe4dbb8b49c44e22dd5daf6bcd4b8",
    "dynasty": "清",
    "content": [
      "航海当年险海隅，盖棺今尽道真儒。",
      "也知正寝蒙天报，其奈椎心怙已无。"
    ]
  },
  {
    "id": "adcfe4dbb8b49c445c0d87365feb8fe5",
    "title": "哭父",
    "authorName": "章甫",
    "authorId": "adcfe4dbb8b49c44e22dd5daf6bcd4b8",
    "dynasty": "清",
    "content": [
      "六经都是手亲裁，三箧亡书苦记来。",
      "手泽不堪频抚卷，一回朗诵一回哀。"
    ]
  },
  {
    "id": "adcfe4dbb8b49c445c0d8736e02062ac",
    "title": "哭父",
    "authorName": "章甫",
    "authorId": "adcfe4dbb8b49c44e22dd5daf6bcd4b8",
    "dynasty": "清",
    "content": [
      "每把双闱动辄思，肯因白首坠青云。",
      "伤心遗训随流水，空树文坛早冠军。"
    ]
  },
  {
    "id": "adcfe4dbb8b49c445c0d8736f24677cc",
    "title": "哭父",
    "authorName": "章甫",
    "authorId": "adcfe4dbb8b49c44e22dd5daf6bcd4b8",
    "dynasty": "清",
    "content": [
      "顿尽名心愿已虚，显扬望后又何如。",
      "未能禄养荣封典，有子空教读父书。"
    ]
  },
  {
    "id": "adcfe4dbb8b49c445c0d8736095413e9",
    "title": "哭父",
    "authorName": "章甫",
    "authorId": "adcfe4dbb8b49c44e22dd5daf6bcd4b8",
    "dynasty": "清",
    "content": [
      "斑斑血洒哭诗章，六十二年胡遽亡。",
      "生我靡瞻今已矣，长眠遥在白云乡。"
    ]
  },
  {
    "id": "adcfe4dbb8b49c44c92e0bc5b5e970df",
    "title": "哭母",
    "authorName": "章甫",
    "authorId": "adcfe4dbb8b49c44e22dd5daf6bcd4b8",
    "dynasty": "清",
    "content": [
      "自从失怙泪痕零，待罪萱堂仅五龄。",
      "大化忽催归大暮，呼天怆地不堪听。"
    ]
  },
  {
    "id": "adcfe4dbb8b49c44c92e0bc55752e747",
    "title": "哭母",
    "authorName": "章甫",
    "authorId": "adcfe4dbb8b49c44e22dd5daf6bcd4b8",
    "dynasty": "清",
    "content": [
      "亡母非如亡父时，曾经问卜亦求医。",
      "而今始觉阴阳数，药石无功卦象知。"
    ]
  },
  {
    "id": "adcfe4dbb8b49c44c92e0bc5849dd01a",
    "title": "哭母",
    "authorName": "章甫",
    "authorId": "adcfe4dbb8b49c44e22dd5daf6bcd4b8",
    "dynasty": "清",
    "content": [
      "一去幽冥百事非，朔风摇撼冷慈帏。",
      "声声泣下星星血，肠断今朝又靡依。"
    ]
  },
  {
    "id": "adcfe4dbb8b49c44c92e0bc5b76f4a74",
    "title": "哭母",
    "authorName": "章甫",
    "authorId": "adcfe4dbb8b49c44e22dd5daf6bcd4b8",
    "dynasty": "清",
    "content": [
      "育儿善病近中年，七十延龄亦有天。",
      "尽道寿高休恸绝，但思鞠我便凄然。"
    ]
  },
  {
    "id": "adcfe4dbb8b49c44c92e0bc522fba4be",
    "title": "哭母",
    "authorName": "章甫",
    "authorId": "adcfe4dbb8b49c44e22dd5daf6bcd4b8",
    "dynasty": "清",
    "content": [
      "十丈莲花礼佛开，音容恍惚下莲台。",
      "儿孙妇女环坛哭，只管魂游不管哀。"
    ]
  },
  {
    "id": "adcfe4dbb8b49c44c92e0bc58fda92ee",
    "title": "哭母",
    "authorName": "章甫",
    "authorId": "adcfe4dbb8b49c44e22dd5daf6bcd4b8",
    "dynasty": "清",
    "content": [
      "奈怙何兮奈恃何，终天饮恨几时过。",
      "无端展起葩经读，恼杀风人赋蓼莪。"
    ]
  },
  {
    "id": "adcfe4dbb8b49c44d809f451587a95eb",
    "title": "午日观龙舟竞渡",
    "authorName": "章甫",
    "authorId": "adcfe4dbb8b49c44e22dd5daf6bcd4b8",
    "dynasty": "清",
    "content": [
      "红旗掣电鼓轰雷，画鹢飞凫竞渡来。",
      "夺锦吟诗人去后，是龙谁复出群才。"
    ]
  },
  {
    "id": "adcfe4dbb8b49c449728ada183d5f86f",
    "title": "七夕连雨",
    "authorName": "章甫",
    "authorId": "adcfe4dbb8b49c44e22dd5daf6bcd4b8",
    "dynasty": "清",
    "content": [
      "天孙无奈别离何，秋以为期始渡河。",
      "昨日洗车今坠泪，人间风雨莫嫌多。"
    ]
  },
  {
    "id": "adcfe4dbb8b49c440a8eb097a755630d",
    "title": "题黄壁山水",
    "authorName": "章甫",
    "authorId": "adcfe4dbb8b49c44e22dd5daf6bcd4b8",
    "dynasty": "清",
    "content": [
      "云烟尺幅势千寻，水色山光万象森。",
      "画意化工谁解得，浓偏浅浅淡深深。"
    ]
  },
  {
    "id": "adcfe4dbb8b49c4476267a052702b000",
    "title": "西施泛湖图",
    "authorName": "章甫",
    "authorId": "adcfe4dbb8b49c44e22dd5daf6bcd4b8",
    "dynasty": "清",
    "content": [
      "一笑倾城已沼吴，泛舟不复醉姑苏。",
      "好风微皱新荷动，记得香生水殿无。"
    ]
  },
  {
    "id": "adcfe4dbb8b49c4476267a0598725424",
    "title": "西施泛湖图",
    "authorName": "章甫",
    "authorId": "adcfe4dbb8b49c44e22dd5daf6bcd4b8",
    "dynasty": "清",
    "content": [
      "绿柳丝丝曳碧山，环山流水自潺湲。",
      "五湖烟景知多少，引尔香魂到几湾。"
    ]
  },
  {
    "id": "adcfe4dbb8b49c442ce39197468cd104",
    "title": "东郊春兴",
    "authorName": "章甫",
    "authorId": "adcfe4dbb8b49c44e22dd5daf6bcd4b8",
    "dynasty": "清",
    "content": [
      "大块文章点缀工，十分春色海东东。",
      "晴光烘著闲花草，遮莫争娇绿与红。"
    ]
  },
  {
    "id": "adcfe4dbb8b49c4490addd32ae572227",
    "title": "自题琴棋书小照",
    "authorName": "章甫",
    "authorId": "adcfe4dbb8b49c44e22dd5daf6bcd4b8",
    "dynasty": "清",
    "content": [
      "浴月飞泉上竹梢，挑灯起草又棋敲。",
      "夜阑鼓罢移情曲，万里秋光一草茅。"
    ]
  },
  {
    "id": "adcfe4dbb8b49c44cbc5b2e0ecd88973",
    "title": "自题水墨山水照",
    "authorName": "章甫",
    "authorId": "adcfe4dbb8b49c44e22dd5daf6bcd4b8",
    "dynasty": "清",
    "content": [
      "流水空山自爱吾，清时有味与谁俱。",
      "解人道子心同素，画我红尘半点无。"
    ]
  },
  {
    "id": "adcfe4dbb8b49c44cbc5b2e09a8a05e5",
    "title": "自题水墨山水照",
    "authorName": "章甫",
    "authorId": "adcfe4dbb8b49c44e22dd5daf6bcd4b8",
    "dynasty": "清",
    "content": [
      "自落寰中一散人，袖云洞里认前身。",
      "写生妙手希藏拙，却笑无心已入神。"
    ]
  },
  {
    "id": "adcfe4dbb8b49c44f85f2a8faaa7eb85",
    "title": "武陵桃",
    "authorName": "章甫",
    "authorId": "adcfe4dbb8b49c44e22dd5daf6bcd4b8",
    "dynasty": "清",
    "content": [
      "桃花渡水出山中，笑面奇开异样红。",
      "寰宇久非秦世界，仙葩何处不春风。"
    ]
  },
  {
    "id": "adcfe4dbb8b49c444ee511e88040778b",
    "title": "登鹿耳门远眺",
    "authorName": "章甫",
    "authorId": "adcfe4dbb8b49c44e22dd5daf6bcd4b8",
    "dynasty": "清",
    "content": [
      "孤悬一岛水中央，极目烟波万顷长。",
      "沙外数条将断线，云间几幅未归航。"
    ]
  },
  {
    "id": "adcfe4dbb8b49c4461c13559f54a98be",
    "title": "西成即事",
    "authorName": "章甫",
    "authorId": "adcfe4dbb8b49c44e22dd5daf6bcd4b8",
    "dynasty": "清",
    "content": [
      "年丰万宝庆西成，四野都闻穫稻声。",
      "造物也怜农事苦，微风扇净日烘晴。"
    ]
  },
  {
    "id": "adcfe4dbb8b49c442399f716cf8d6380",
    "title": "妆楼春夜宴集句",
    "authorName": "章甫",
    "authorId": "adcfe4dbb8b49c44e22dd5daf6bcd4b8",
    "dynasty": "清",
    "content": [
      "花有清香月有阴，长河渐落晓星沉。",
      "劝君更尽一杯酒，又典春奁半臂金。"
    ]
  },
  {
    "id": "adcfe4dbb8b49c4434f59c2adfa1c59f",
    "title": "香闺秋夜思集句",
    "authorName": "章甫",
    "authorId": "adcfe4dbb8b49c44e22dd5daf6bcd4b8",
    "dynasty": "清",
    "content": [
      "不知秋思在谁家，风自西南故故斜。",
      "独坐黄昏谁是伴，应怜夫婿更天涯。"
    ]
  },
  {
    "id": "adcfe4dbb8b49c440041860e2d3a800a",
    "title": "暮春吟",
    "authorName": "章甫",
    "authorId": "adcfe4dbb8b49c44e22dd5daf6bcd4b8",
    "dynasty": "清",
    "content": [
      "褪粉残英馀几分，阑珊花事尚香闻。",
      "东风不为春情老，依旧花间好处薰。"
    ]
  },
  {
    "id": "adcfe4dbb8b49c44e677a28553b0568d",
    "title": "题香奁集后",
    "authorName": "章甫",
    "authorId": "adcfe4dbb8b49c44e22dd5daf6bcd4b8",
    "dynasty": "清",
    "content": [
      "谁咏香奁绝妙词，争传姓氏至今疑。",
      "和凝韩偓无须辨，自有温柔乡主知。"
    ]
  },
  {
    "id": "adcfe4dbb8b49c44fe25cfd1166dcf15",
    "title": "柳溪泛舟图",
    "authorName": "章甫",
    "authorId": "adcfe4dbb8b49c44e22dd5daf6bcd4b8",
    "dynasty": "清",
    "content": [
      "二月清溪一叶舟，柳丝夹岸弄轻柔。",
      "好风送过桥南去，乌笠红衫几处游。"
    ]
  },
  {
    "id": "adcfe4dbb8b49c44c19a260357d9803a",
    "title": "仙姬送桂图为王芳圃弄璋志喜",
    "authorName": "章甫",
    "authorId": "adcfe4dbb8b49c44e22dd5daf6bcd4b8",
    "dynasty": "清",
    "content": [
      "妾住云楼佩玉琼，金风敲落桂花声。",
      "连枝结子君须记，认取灵根出太清。"
    ]
  },
  {
    "id": "adcfe4dbb8b49c442b9694cf4c396a5b",
    "title": "抚琴听者知音",
    "authorName": "章甫",
    "authorId": "adcfe4dbb8b49c44e22dd5daf6bcd4b8",
    "dynasty": "清",
    "content": [
      "千古牙琴遇子期，高山流水慰心知。",
      "而今也解琴中趣，漫说知希只自怡。"
    ]
  },
  {
    "id": "adcfe4dbb8b49c4484d685da7c57cd51",
    "title": "海滨即景",
    "authorName": "章甫",
    "authorId": "adcfe4dbb8b49c44e22dd5daf6bcd4b8",
    "dynasty": "清",
    "content": [
      "晚风定后夕阳斜，泽畔行吟景亦嘉。",
      "水利生涯何处是，江枫一带卖鱼虾。"
    ]
  },
  {
    "id": "adcfe4dbb8b49c447de4a28d9f2cf5c1",
    "title": "梨花",
    "authorName": "章甫",
    "authorId": "adcfe4dbb8b49c44e22dd5daf6bcd4b8",
    "dynasty": "清",
    "content": [
      "玉骨冰肌只自怜，溶溶院落月明天。",
      "闲梅若解邀君伴，让雪三分恐未然。"
    ]
  },
  {
    "id": "adcfe4dbb8b49c44ebcce496a46acd91",
    "title": "半截美人图",
    "authorName": "章甫",
    "authorId": "adcfe4dbb8b49c44e22dd5daf6bcd4b8",
    "dynasty": "清",
    "content": [
      "可是含羞可是痴，画中想像半猜疑。",
      "春容未肯全身现，留却春情在即离。"
    ]
  },
  {
    "id": "adcfe4dbb8b49c44a99b927bfefed412",
    "title": "挽亡友李瑾卿",
    "authorName": "章甫",
    "authorId": "adcfe4dbb8b49c44e22dd5daf6bcd4b8",
    "dynasty": "清",
    "content": [
      "君平矜躁我疏狂，好友忘形两不妨。",
      "记得竹窗凉夜里，风风雨雨话联床。"
    ]
  },
  {
    "id": "adcfe4dbb8b49c44a99b927bc6bba37f",
    "title": "挽亡友李瑾卿",
    "authorName": "章甫",
    "authorId": "adcfe4dbb8b49c44e22dd5daf6bcd4b8",
    "dynasty": "清",
    "content": [
      "追寻旧事订心知，少小交游老大期。",
      "来岁君年才及壮，不应便是了凡时。"
    ]
  },
  {
    "id": "adcfe4dbb8b49c44a99b927b4c6a5519",
    "title": "挽亡友李瑾卿",
    "authorName": "章甫",
    "authorId": "adcfe4dbb8b49c44e22dd5daf6bcd4b8",
    "dynasty": "清",
    "content": [
      "鹿岛分舟送远行，舟南舟北不胜情。",
      "可怜望断帆樯影，即是离群判死生。"
    ]
  },
  {
    "id": "adcfe4dbb8b49c44a99b927bd9f03332",
    "title": "挽亡友李瑾卿",
    "authorName": "章甫",
    "authorId": "adcfe4dbb8b49c44e22dd5daf6bcd4b8",
    "dynasty": "清",
    "content": [
      "屈指还乡数夕晨，那知哀逝已三旬。",
      "香魂久著金风去，犹是思归话旧人。"
    ]
  },
  {
    "id": "adcfe4dbb8b49c44a99b927b48d698e0",
    "title": "挽亡友李瑾卿",
    "authorName": "章甫",
    "authorId": "adcfe4dbb8b49c44e22dd5daf6bcd4b8",
    "dynasty": "清",
    "content": [
      "我滞归船泊鹭洲，君危频问我归不。",
      "不堪遗语传身后，肠断心伤恼石尤。"
    ]
  },
  {
    "id": "adcfe4dbb8b49c44a99b927bbb253cce",
    "title": "挽亡友李瑾卿",
    "authorName": "章甫",
    "authorId": "adcfe4dbb8b49c44e22dd5daf6bcd4b8",
    "dynasty": "清",
    "content": [
      "君斋几案绝尘埃，芗泽摩挲日几回。",
      "冷落主人何处去，笔床茶臼不胜哀。"
    ]
  },
  {
    "id": "adcfe4dbb8b49c44a99b927b69463347",
    "title": "挽亡友李瑾卿",
    "authorName": "章甫",
    "authorId": "adcfe4dbb8b49c44e22dd5daf6bcd4b8",
    "dynasty": "清",
    "content": [
      "天书一夜到瀛东，催促君回守故宫。",
      "闻道魂消芳不散，前身应是侍书童。"
    ]
  },
  {
    "id": "adcfe4dbb8b49c44a99b927bb3e70f92",
    "title": "挽亡友李瑾卿",
    "authorName": "章甫",
    "authorId": "adcfe4dbb8b49c44e22dd5daf6bcd4b8",
    "dynasty": "清",
    "content": [
      "回首评花醉月时，频将银烛剪催诗。",
      "今宵吟尽思君句，可得魂归可得知。"
    ]
  },
  {
    "id": "adcfe4dbb8b49c447d584db754f2de60",
    "title": "望云顶岩",
    "authorName": "章甫",
    "authorId": "adcfe4dbb8b49c44e22dd5daf6bcd4b8",
    "dynasty": "清",
    "content": [
      "绝顶名岩结佛区，诸峰罗列势全趋。",
      "云中楼阁烟中树，一幅天生万变图。"
    ]
  },
  {
    "id": "adcfe4dbb8b49c443ea2021cee8a548e",
    "title": "从鹿洞过虎溪",
    "authorName": "章甫",
    "authorId": "adcfe4dbb8b49c44e22dd5daf6bcd4b8",
    "dynasty": "清",
    "content": [
      "鹿洞行云过虎溪，双峰竞秀望中迷。",
      "游山要有论山识，到此名山试品题。"
    ]
  },
  {
    "id": "adcfe4dbb8b49c44f7a796705a394dc3",
    "title": "雨中待渡图",
    "authorName": "章甫",
    "authorId": "adcfe4dbb8b49c44e22dd5daf6bcd4b8",
    "dynasty": "清",
    "content": [
      "蒙蒙烟雨碧沙流，古道苔深石骨愁。",
      "觅渡无人何处唤，隔溪隐约是渔舟。"
    ]
  },
  {
    "id": "adcfe4dbb8b49c44d3fb9bf18e8ba612",
    "title": "睡春吟",
    "authorName": "章甫",
    "authorId": "adcfe4dbb8b49c44e22dd5daf6bcd4b8",
    "dynasty": "清",
    "content": [
      "牡丹花下柳梢头，睡足芳情烂不收。",
      "借问黑甜何境界，春风无处不扬州。"
    ]
  },
  {
    "id": "adcfe4dbb8b49c44c18ab84f34aec214",
    "title": "饯春吟",
    "authorName": "章甫",
    "authorId": "adcfe4dbb8b49c44e22dd5daf6bcd4b8",
    "dynasty": "清",
    "content": [
      "九十春光剩已希，春情欲别尚依依。",
      "香风且莫催春去，容我吟诗送汝归。"
    ]
  },
  {
    "id": "adcfe4dbb8b49c4455c442617b9c7360",
    "title": "瓶桃即句",
    "authorName": "章甫",
    "authorId": "adcfe4dbb8b49c44e22dd5daf6bcd4b8",
    "dynasty": "清",
    "content": [
      "半属佳人半属仙，玉瓶斜倚为谁怜。",
      "迎人自笑春风面，不管情人忆去年。"
    ]
  },
  {
    "id": "adcfe4dbb8b49c448bcf6e5f286cd4fb",
    "title": "探梅",
    "authorName": "章甫",
    "authorId": "adcfe4dbb8b49c44e22dd5daf6bcd4b8",
    "dynasty": "清",
    "content": [
      "清高品格谢嚣尘，流水空山太古春。",
      "寒士云桥来过访，怜君耐冷共精神。"
    ]
  },
  {
    "id": "adcfe4dbb8b49c4499dfb1a20f405628",
    "title": "水墨牡丹",
    "authorName": "章甫",
    "authorId": "adcfe4dbb8b49c44e22dd5daf6bcd4b8",
    "dynasty": "清",
    "content": [
      "占断清标第一香，墨池点缀亦花王。",
      "当时绚烂今平淡，声价依然重洛阳。"
    ]
  },
  {
    "id": "adcfe4dbb8b49c4499dfb1a2e1ace7c4",
    "title": "水墨牡丹",
    "authorName": "章甫",
    "authorId": "adcfe4dbb8b49c44e22dd5daf6bcd4b8",
    "dynasty": "清",
    "content": [
      "百两金花百宝栏，却嫌闲紫与流丹。",
      "春风归去春心老，合与诗人冷眼看。"
    ]
  },
  {
    "id": "adcfe4dbb8b49c4499dfb1a27e8428bd",
    "title": "水墨牡丹",
    "authorName": "章甫",
    "authorId": "adcfe4dbb8b49c44e22dd5daf6bcd4b8",
    "dynasty": "清",
    "content": [
      "分种霜台第几葩，谁云富贵必豪奢。",
      "沉香亭畔仙春馆，争似孤芳不点瑕。"
    ]
  },
  {
    "id": "adcfe4dbb8b49c4499dfb1a2c45d06ed",
    "title": "水墨牡丹",
    "authorName": "章甫",
    "authorId": "adcfe4dbb8b49c44e22dd5daf6bcd4b8",
    "dynasty": "清",
    "content": [
      "魏紫姚黄莫浪夸，无双国色本无华。",
      "胭脂若买供时眼，羞落争娇锦绣花。"
    ]
  },
  {
    "id": "adcfe4dbb8b49c44bebd2d2210dfd4e8",
    "title": "梦蝶园怀古",
    "authorName": "章甫",
    "authorId": "adcfe4dbb8b49c44e22dd5daf6bcd4b8",
    "dynasty": "清",
    "content": [
      "蝶梦芳心处士知，春风归去几多时。",
      "游人记得当年事，半月楼前一酒旗。"
    ]
  },
  {
    "id": "adcfe4dbb8b49c44bebd2d2209fb8ac6",
    "title": "梦蝶园怀古",
    "authorName": "章甫",
    "authorId": "adcfe4dbb8b49c44e22dd5daf6bcd4b8",
    "dynasty": "清",
    "content": [
      "物化虚空万象悬，蘧蘧栩栩散云烟。",
      "满园都是华胥界，何处香魂觅醉眠。"
    ]
  },
  {
    "id": "adcfe4dbb8b49c44dd855207df90a76f",
    "title": "读黄莲士凤山拜黄吾野墓诗感咏",
    "authorName": "章甫",
    "authorId": "adcfe4dbb8b49c44e22dd5daf6bcd4b8",
    "dynasty": "清",
    "content": [
      "处士声名书画诗，凤山宿草几多时。",
      "黄公独拜先生墓，三绝风流七字碑。"
    ]
  },
  {
    "id": "adcfe4dbb8b49c449955143ec246d93d",
    "title": "纪梦",
    "authorName": "章甫",
    "authorId": "adcfe4dbb8b49c44e22dd5daf6bcd4b8",
    "dynasty": "清",
    "content": [
      "古刹名岩石洞天，梦魂飞过几云巅。",
      "鸡声唱断游山路，正欲沿溪唤渡船。"
    ]
  },
  {
    "id": "adcfe4dbb8b49c44aed24874583cf338",
    "title": "和友春觞赠歌集句",
    "authorName": "章甫",
    "authorId": "adcfe4dbb8b49c44e22dd5daf6bcd4b8",
    "dynasty": "清",
    "content": [
      "春风一曲杜韦娘，逗出嘉宾锦绣肠。",
      "今日相逢听高唱，乌纱白纻自生凉。"
    ]
  }
]