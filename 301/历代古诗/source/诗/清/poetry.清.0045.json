[
  {
    "id": "adcfe4dbce75e44a4811193f5018f2cf",
    "title": "答刘子贞",
    "authorName": "郑孝胥",
    "authorId": "adcfe4dbce75e44ad1457b72d1457b72",
    "dynasty": "清",
    "content": [
      "东游故友已将尽，羁旅逢君尤健饭。",
      "平生志业无可言，苦节戋戋贯衰晚。",
      "君能忿世且疾邪，下视世士如泥沙。",
      "馀年事佛真长策，定力应看转法华。"
    ]
  },
  {
    "id": "adcfe4dbce75e44a64788f7532db9894",
    "title": "答张岱杉",
    "authorName": "郑孝胥",
    "authorId": "adcfe4dbce75e44ad1457b72d1457b72",
    "dynasty": "清",
    "content": [
      "清明在躬真养气，寡欲可使清且明。",
      "气为之本形为末，馀事犹足持吾形。",
      "超观超超必了此，力行实难无异理。",
      "若非仗义行人间，漫浪长生不如己。"
    ]
  },
  {
    "id": "adcfe4dbce75e44a3ea4d2bd2a688247",
    "title": "黄溯初求题敬乡楼图",
    "authorName": "郑孝胥",
    "authorId": "adcfe4dbce75e44ad1457b72d1457b72",
    "dynasty": "清",
    "content": [
      "世风恶伦纪，何有于敬乡。黄君岂弟人，作楼抱缣缃。",
      "丛刊继《玉海》，力能发幽光。愿君昌永嘉，莫但雄收藏。"
    ]
  },
  {
    "id": "adcfe4dbce75e44a84d537464db229cf",
    "title": "陆文烈公钟琦文子遗墨卷书后",
    "authorName": "郑孝胥",
    "authorId": "adcfe4dbce75e44ad1457b72d1457b72",
    "dynasty": "清",
    "content": [
      "事败成忠孝，而亦能感人。",
      "感人诚有效，死难终怀冤。",
      "或未尽其用，势去不可援。",
      "迂谬自取祻，功罪犹难言。",
      "愿与知者谋，临事期万全。",
      "苟其复君父，名节安足论。"
    ]
  },
  {
    "id": "adcfe4dbce75e44af11464775ab65e2c",
    "title": "程白葭求题周璕画龙",
    "authorName": "郑孝胥",
    "authorId": "adcfe4dbce75e44ad1457b72d1457b72",
    "dynasty": "清",
    "content": [
      "退之龙移信奇语，巢居插天厌平土。",
      "永叔盆池意更豪，百里中分千丈举。",
      "程子真龙幸一见，误信神奇同朽腐。",
      "豪釐脱命偶获赦，几逐虾鱼卷飞雨。",
      "好龙徒得画龙本，冥想灵踪定何许。",
      "董源能作拔山势，蝘蜓寻常宁可侮。",
      "尸居如我不足论，龙变云云聊戏汝。"
    ]
  },
  {
    "id": "adcfe4dbce75e44a35108556bffa7718",
    "title": "答张君玉裁",
    "authorName": "郑孝胥",
    "authorId": "adcfe4dbce75e44ad1457b72d1457b72",
    "dynasty": "清",
    "content": [
      "石遗最知诗，未免阿所好。",
      "学诗吾亦老，浅陋岂足道。",
      "平生梦韦柳，一字不能到。",
      "次之为韩欧，搁笔难其奥。",
      "随人作近体，何异蜂蝶闹。",
      "从今欲不作，蓄志待衰耄。",
      "近得虞君诗，于杜果深造。",
      "沈雄出意表，纤巧端可扫。",
      "张君师石遗，吐属颇兀傲。",
      "为君道所历，弩末愁鲁缟。"
    ]
  },
  {
    "id": "adcfe4dbce75e44a4dcb9eebf611d368",
    "title": "严几道手书题后",
    "authorName": "郑孝胥",
    "authorId": "adcfe4dbce75e44ad1457b72d1457b72",
    "dynasty": "清",
    "content": [
      "几道与秋樵，清谈极神契。",
      "手书可相乱，倜傥真一致。",
      "学之皆甚勤，垂老姿益媚。",
      "书生抱结习，自诩意有寄。",
      "当时未深许，身后始叹异。",
      "平生欢不再，感怆难自制。"
    ]
  },
  {
    "id": "adcfe4dbce75e44a5974370a1bc35723",
    "title": "王病山七十生日",
    "authorName": "郑孝胥",
    "authorId": "adcfe4dbce75e44ad1457b72d1457b72",
    "dynasty": "清",
    "content": [
      "昊天未厌乱，烈士老可惜。",
      "不知何所待，岁月等轻掷。",
      "病翁亦七十，须髯犹如戟。",
      "众中闻微语，震駴皆辟易。",
      "所居才容膝，抱膝视四壁。",
      "瓶花换春秋，娇女课朝夕。",
      "怅然观世变，但觉梦痕积。",
      "劲气久郁蟠，毫不减往昔。",
      "年年虽相见，把玩惟过隙。",
      "残秋当叩门，餐饭加努力。"
    ]
  },
  {
    "id": "adcfe4dbce75e44af667b03d0eb33322",
    "title": "闰六月廿四夜望月",
    "authorName": "郑孝胥",
    "authorId": "adcfe4dbce75e44ad1457b72d1457b72",
    "dynasty": "清",
    "content": [
      "半玦入我怀，碧彩在天际。",
      "窗间独徘徊，夜起真吾世。",
      "无涯终不舍，圣者亦感逝。",
      "区区较行藏，何异深则厉。",
      "平生事已毕，待尽即长计。",
      "望舒尔知我，默对若有契。"
    ]
  },
  {
    "id": "adcfe4dbce75e44af667b03df95c2348",
    "title": "闰六月廿四夜望月",
    "authorName": "郑孝胥",
    "authorId": "adcfe4dbce75e44ad1457b72d1457b72",
    "dynasty": "清",
    "content": [
      "时日胡不丧，予及汝偕亡。",
      "哀哉不聊生，举世徒慨慷。",
      "斯民未悔祸，负汝肝与肠。",
      "昊天岂能救，两败谁降祥。",
      "卢鹊在其前，螳蝉在其旁。",
      "杀机一时发，膏血污穹苍。"
    ]
  },
  {
    "id": "adcfe4dbce75e44ae7e2cfe71b3ca8f0",
    "title": "刘石宜寒灯课读图",
    "authorName": "郑孝胥",
    "authorId": "adcfe4dbce75e44ad1457b72d1457b72",
    "dynasty": "清",
    "content": [
      "冬夜正长灯影寒，儿书未熟母不欢。",
      "母怜儿倦母亦倦，窗风入隙声悽酸。",
      "儿存母亡图长在，图中情事今难再。",
      "举图还君更何言，惟有孤儿黯相对。"
    ]
  },
  {
    "id": "adcfe4dbce75e44a35cab228f1fa73dd",
    "title": "杂诗",
    "authorName": "郑孝胥",
    "authorId": "adcfe4dbce75e44ad1457b72d1457b72",
    "dynasty": "清",
    "content": [
      "出门何所诣，谁可聊与语。",
      "鸢飞鱼则潜，惜子非吾侣。",
      "而我斯人徒，兀兀岂高举。",
      "一言苟有合，嗟叹能无取。",
      "辟言且辟色，稍狎或予侮。",
      "人间犹可恋，不必心相许。"
    ]
  },
  {
    "id": "adcfe4dbce75e44a35cab228a6a448b7",
    "title": "杂诗",
    "authorName": "郑孝胥",
    "authorId": "adcfe4dbce75e44ad1457b72d1457b72",
    "dynasty": "清",
    "content": [
      "否极泰斯来，其机良可见。",
      "不幸言而中，识者颇惊叹。",
      "中国非无人，随波为士患。",
      "柬之虽已老，犹得称好汉。",
      "玉人宁受教，舍汝难自贱。",
      "袖间惟缩手，谁与拨世乱？"
    ]
  },
  {
    "id": "adcfe4dbce75e44a35cab228a68ce850",
    "title": "杂诗",
    "authorName": "郑孝胥",
    "authorId": "adcfe4dbce75e44ad1457b72d1457b72",
    "dynasty": "清",
    "content": [
      "坠月来枕上，哀我如枉顾。",
      "我卧月明中，惊觉月将去。",
      "意举欲从之，安得插两羽。",
      "山河不难越，妖乱可飞度。",
      "岂如行空机，徒使生民怖。",
      "梦中未忘世，怅恨入迟暮。"
    ]
  },
  {
    "id": "adcfe4dbce75e44a35cab2281d2645bf",
    "title": "杂诗",
    "authorName": "郑孝胥",
    "authorId": "adcfe4dbce75e44ad1457b72d1457b72",
    "dynasty": "清",
    "content": [
      "所求苟在我，求之固必得。",
      "使其不以道，虽求亦何益。",
      "禹稷曾何求，躬亲惟稼穑。",
      "亿兆服其仁，万流归其德。",
      "詹詹道未闳，天命讵易测。",
      "知天若操券，众口殆可辟。"
    ]
  },
  {
    "id": "adcfe4dbce75e44a86762890ef815191",
    "title": "黄黎雍千华觅句图",
    "authorName": "郑孝胥",
    "authorId": "adcfe4dbce75e44ad1457b72d1457b72",
    "dynasty": "清",
    "content": [
      "诗人得名山，才气岂相让。",
      "名山得诗人，灵秀涌万状。",
      "有如郑道昭，驹谷长自放。",
      "至今云峰刻，翠墨森遗唱。",
      "又如王介甫，钟阜久跌宕。",
      "定林专一壑，终古想超旷。",
      "黄子家辽阳，千华閟叠嶂。",
      "此山正有待，人桀与相抗。",
      "愿君出奇句，少慰朋友望。"
    ]
  },
  {
    "id": "adcfe4dbce75e44a86acfcec419f105b",
    "title": "曹纕衡四十生日",
    "authorName": "郑孝胥",
    "authorId": "adcfe4dbce75e44ad1457b72d1457b72",
    "dynasty": "清",
    "content": [
      "少年诗才气难敌，年少渐去才渐厄。",
      "四十稍稍厌浮语，我信曹子能不惑。",
      "子诗俊逸多可喜，贪多爱好吾所惜。",
      "劝君返朴弃声律，敢谓老马途犹识。",
      "蹉跎乱世孰有就，恃此不朽当自力。",
      "安身立命入中年，何物堪娱祇心得。"
    ]
  },
  {
    "id": "adcfe4dbce75e44a875f7031ab87834f",
    "title": "空房",
    "authorName": "郑孝胥",
    "authorId": "adcfe4dbce75e44ad1457b72d1457b72",
    "dynasty": "清",
    "content": [
      "空房一何惨，我意无奈何。",
      "去日既已久，安望重来过。",
      "遗容空注目，毕世惊蹉跎。",
      "熟寐不欲觉，转憎人事多。"
    ]
  },
  {
    "id": "adcfe4dbce75e44a170fc6576d424cba",
    "title": "卓君庸用笔九法",
    "authorName": "郑孝胥",
    "authorId": "adcfe4dbce75e44ad1457b72d1457b72",
    "dynasty": "清",
    "content": [
      "离娄公论明且巧，亦恃规矩成方圆。",
      "世间神妙不胜用，造车合辙真知言。",
      "旧传八法增为九，疑子偶得如有天。",
      "乃知秘錀本至浅，日行不觉谁使然。",
      "童蒙得之生羽翼，飞行绝迹追胎仙。",
      "此犹金丹换俗骨，草真篆隶从所便。",
      "太平至仁寄文字，将统万类归同伦。",
      "老夫敛衽心诚悦，莫腾讪笑嗟群贤。"
    ]
  },
  {
    "id": "adcfe4dbce75e44ae0b38a607e6e28bf",
    "title": "宝瑞臣属题旸台探杏图",
    "authorName": "郑孝胥",
    "authorId": "adcfe4dbce75e44ad1457b72d1457b72",
    "dynasty": "清",
    "content": [
      "秀峰杏林不自保，年年作花饷诸老。",
      "过眼承平非我春，只恐诗情被花恼。",
      "写取风光几度吟，寻花莫惜入山深。",
      "游踪岁月须勤记，聊慰空山槁饿心。"
    ]
  },
  {
    "id": "adcfe4dbce75e44a73bd30607dd881ba",
    "title": "二月廿四日归海藏楼花已半残",
    "authorName": "郑孝胥",
    "authorId": "adcfe4dbce75e44ad1457b72d1457b72",
    "dynasty": "清",
    "content": [
      "残花能待我，于意良甚厚。",
      "吾犹及此花，于义或无负。",
      "人生不相及，馀恨常八九。",
      "至哀来无端，颠倒终何有。",
      "年年人渐亡，自顾亦已叟。",
      "惟当屏文字，纵论且举酒。"
    ]
  },
  {
    "id": "adcfe4dbce75e44a73bd3060cb3425e5",
    "title": "二月廿四日归海藏楼花已半残",
    "authorName": "郑孝胥",
    "authorId": "adcfe4dbce75e44ad1457b72d1457b72",
    "dynasty": "清",
    "content": [
      "梅泉诚善颂，惜此盖世翁。",
      "惜乎天不与，非穷亦非通。",
      "举世如鸿毛，泰山在此穷。",
      "七十何所求，哀歌气填胸。",
      "友朋稍见知，来往成奇踪。",
      "春秋归斯楼，八年更雨风。",
      "置子鲁阳戈，行看日再中。"
    ]
  },
  {
    "id": "adcfe4dbce75e44ac6b889562a6641e3",
    "title": "马仲莹属题晏元献遗集",
    "authorName": "郑孝胥",
    "authorId": "adcfe4dbce75e44ad1457b72d1457b72",
    "dynasty": "清",
    "content": [
      "中园赋与五云记，元献遗文足传矣。千载惟称《珠玉词》，二晏相辉真父子。",
      "慈溪仁和发幽光，安次晚出加张皇。人生遭遇如同叔，何用辞章较短长。"
    ]
  },
  {
    "id": "adcfe4dbce75e44a1ddb07aefebda777",
    "title": "旅顺海岸",
    "authorName": "郑孝胥",
    "authorId": "adcfe4dbce75e44ad1457b72d1457b72",
    "dynasty": "清",
    "content": [
      "奔涛数百步，势欲卷人去。",
      "山恶天无情，茫茫向何处？",
      "海滨此君臣，颠沛亦奚惧。",
      "朔风莫怒号，饥溺吾所虑。"
    ]
  },
  {
    "id": "adcfe4dbce75e44a2d0c70f730ba7071",
    "title": "龙王堂水源地",
    "authorName": "郑孝胥",
    "authorId": "adcfe4dbce75e44ad1457b72d1457b72",
    "dynasty": "清",
    "content": [
      "澄流千馀顷，可饮百万人。",
      "长桥若横带，清媚绝点尘。",
      "四山静相围，种松成层茵。",
      "岂知万花谷，踏遍峰峦春。",
      "去海不数里，咸波杳无垠。",
      "智者能行水，嗟尔凿井民。"
    ]
  },
  {
    "id": "adcfe4dbce75e44ab3bd189750bb0466",
    "title": "赠宪有之",
    "authorName": "郑孝胥",
    "authorId": "adcfe4dbce75e44ad1457b72d1457b72",
    "dynasty": "清",
    "content": [
      "忠贤久赍志，哲肆各超特。",
      "吁嗟此何时，为国当尽力。",
      "少康初在虞，羽山犹未殛。",
      "见君窃叹异，风骨果遗直。",
      "老夫颇相士，深浅稍能测。",
      "热中必怼上，室怒市于色。",
      "一笑契吾言，士固先器识。"
    ]
  },
  {
    "id": "adcfe4dbce75e44a3ce05687655208be",
    "title": "江知源连山村诗",
    "authorName": "郑孝胥",
    "authorId": "adcfe4dbce75e44ad1457b72d1457b72",
    "dynasty": "清",
    "content": [
      "廿年隐海滨，读《易》忘其老。避乱复居辽，植果守荒岛。",
      "诸孙各勤学，玉立尽国宝。知子非忘世，作计不草草。",
      "狂夫来一饭，放眼穷苍昊。出门勿相笑，动静或同道。"
    ]
  },
  {
    "id": "adcfe4dbce75e44aebe6643ba5282442",
    "title": "王君九求题其十四世祖明王文恪公鏊自书洞庭两山赋卷",
    "authorName": "郑孝胥",
    "authorId": "adcfe4dbce75e44ad1457b72d1457b72",
    "dynasty": "清",
    "content": [
      "具区之薮吾未游，两山戏湖如双虬。震泽先生赋其状，何异浩渺拿扁舟。",
      "文心嫖姚书隽劲，蝉蜕功名独乘兴。一篇《谪解》意何深，谁识先忧理尤胜。",
      "贾生希文才可为，天下无事终难施。因时察世有轻重，蚤退斯人己见几。"
    ]
  },
  {
    "id": "adcfe4dbce75e44ac852b58c45f71422",
    "title": "文化台得宅在岩谷间名之曰暇谷以诗纪之",
    "authorName": "郑孝胥",
    "authorId": "adcfe4dbce75e44ad1457b72d1457b72",
    "dynasty": "清",
    "content": [
      "云峰山中白驹谷，中岳先生吟不足。",
      "此山近市绝世尘，谁抱遐心止山麓。",
      "谷口微通斜入海，海势弯环山起伏。",
      "静中日月任窥窗，岁暮烟云欲遮屋。",
      "子真道昭虽往矣，一叟狂歌独来复。",
      "辽东避世多名士，只有幼安可追逐。",
      "真人已出犹龙潜，反掌乾坤见新局。",
      "岂知投老归何所，梦想旧京倚乔木。",
      "结邻莫厌暂婆娑，自顾未甘弃沟渎。"
    ]
  },
  {
    "id": "adcfe4dbce75e44a40ca62427f384345",
    "title": "住山",
    "authorName": "郑孝胥",
    "authorId": "adcfe4dbce75e44ad1457b72d1457b72",
    "dynasty": "清",
    "content": [
      "住山意良静，自尔去人远。",
      "惟贪养怀抱，何用惜朝晚。",
      "等之逝不舍，所得未为浅。",
      "处逸而待劳，欣然乃善遣。"
    ]
  },
  {
    "id": "adcfe4dbce75e44aa8108520c031350b",
    "title": "人日晚霁和宝瑞臣",
    "authorName": "郑孝胥",
    "authorId": "adcfe4dbce75e44ad1457b72d1457b72",
    "dynasty": "清",
    "content": [
      "知存岂必兼知退，见浅何缘喻见深。",
      "倚伏孰能穷世变，废兴端欲契天心。",
      "辽东人日寻吾党，星浦斜阳换暮阴。",
      "但饮莫论眼前事，廋词聊能托微吟。"
    ]
  },
  {
    "id": "adcfe4dbce75e44a12b011c8c8efe3f4",
    "title": "述菊",
    "authorName": "郑孝胥",
    "authorId": "adcfe4dbce75e44ad1457b72d1457b72",
    "dynasty": "清",
    "content": [
      "我虽投有北，意若轻此乡。",
      "所居依高柳，偃息聊徜徉。",
      "残秋忽重九，颇讶花未黄。",
      "邻园觅盆菊，恣取不靳偿。",
      "涉旬苞渐放，倜傥殊非常。",
      "抗态已兀傲，舞姿极回翔。",
      "色奇固难媚，骨瘦偏含狂。",
      "遇之以畸士，勃然动诗肠。",
      "不辞室转寒，独赏夜始长。",
      "得此果意外，谁能蔑众芳？"
    ]
  },
  {
    "id": "adcfe4dbce75e44a784ba34682e46ed9",
    "title": "题飞鸢海日",
    "authorName": "郑孝胥",
    "authorId": "adcfe4dbce75e44ad1457b72d1457b72",
    "dynasty": "清",
    "content": [
      "匹夫志难移，复国一反手。",
      "夸父化为禽，犹与日竞走。"
    ]
  },
  {
    "id": "adcfe4dbce75e44a830541374820511e",
    "title": "十一月四日始乘飞机",
    "authorName": "郑孝胥",
    "authorId": "adcfe4dbce75e44ad1457b72d1457b72",
    "dynasty": "清",
    "content": [
      "庄周论绝迹，未若无行地。",
      "今知行地难，凌空乃甚易。",
      "习闻气犹水，浮物水不啻。",
      "仰观虽迅疾，闲暇得下视。",
      "山川掌中文，嗟此人间世。",
      "夕阳在我侧，碧落故无际。",
      "迟迟吾行尔，父母国可至。",
      "斯人聊同群，讵作飞鸟逝。"
    ]
  },
  {
    "id": "adcfe4dbce75e44a83054137c857fed8",
    "title": "十一月四日始乘飞机",
    "authorName": "郑孝胥",
    "authorId": "adcfe4dbce75e44ad1457b72d1457b72",
    "dynasty": "清",
    "content": [
      "利人斯制器，而用以杀人。",
      "此非人性恶，得果由种因。",
      "苟能正其本，万类自相亲。",
      "必无强凌弱，何取力假仁。",
      "设险以守国，旧策难重陈。",
      "空中常来往，四海为比邻。",
      "智者既创物，始知天牖民。",
      "王道信荡荡，请观行同伦。"
    ]
  },
  {
    "id": "adcfe4dbce75e44af4eb1e8301d26dcf",
    "title": "夜起",
    "authorName": "郑孝胥",
    "authorId": "adcfe4dbce75e44ad1457b72d1457b72",
    "dynasty": "清",
    "content": [
      "立于万物先，向明我得天。",
      "衰残何足叹，皦日在窗前。"
    ]
  },
  {
    "id": "adcfe4dbce75e44af4eb1e837b1dc237",
    "title": "夜起",
    "authorName": "郑孝胥",
    "authorId": "adcfe4dbce75e44ad1457b72d1457b72",
    "dynasty": "清",
    "content": [
      "中庭力扫除，一洁已可喜。",
      "天下诚吾忧，聊以俟君子。"
    ]
  },
  {
    "id": "adcfe4dbce75e44af4eb1e838c31c26d",
    "title": "夜起",
    "authorName": "郑孝胥",
    "authorId": "adcfe4dbce75e44ad1457b72d1457b72",
    "dynasty": "清",
    "content": [
      "弈秋著一子，残劫变新局。",
      "谁知夜起庵，得此柳下屋。"
    ]
  },
  {
    "id": "adcfe4dbce75e44af4eb1e8375e9f8ad",
    "title": "夜起",
    "authorName": "郑孝胥",
    "authorId": "adcfe4dbce75e44ad1457b72d1457b72",
    "dynasty": "清",
    "content": [
      "举国欲何依，无主自致乱。",
      "老夫略识涂，诪张莫为幻。"
    ]
  },
  {
    "id": "adcfe4dbce75e44af4eb1e832564af92",
    "title": "夜起",
    "authorName": "郑孝胥",
    "authorId": "adcfe4dbce75e44ad1457b72d1457b72",
    "dynasty": "清",
    "content": [
      "黄金数万斤，六计皆出奇。",
      "沛公能不问，得以恣所为。"
    ]
  },
  {
    "id": "adcfe4dbce75e44af4eb1e83e024fb7c",
    "title": "夜起",
    "authorName": "郑孝胥",
    "authorId": "adcfe4dbce75e44ad1457b72d1457b72",
    "dynasty": "清",
    "content": [
      "扰攘二十载，苍生何以生。",
      "谁能不嗜杀，未可更论兵。"
    ]
  },
  {
    "id": "adcfe4dbce75e44a2a9baf13ebf90aee",
    "title": "哀垂",
    "authorName": "郑孝胥",
    "authorId": "adcfe4dbce75e44ad1457b72d1457b72",
    "dynasty": "清",
    "content": [
      "吾年七十四，汝才四十七。",
      "老存壮乃亡，天道难究悉。",
      "一生近好勇，才气太横轶。",
      "俗情殊未捐，蕴热成内疾。",
      "忽如爇天燄，致死只六日。",
      "伤哉儿之愚，舍我为异物。"
    ]
  },
  {
    "id": "adcfe4dbce75e44a2a9baf1310dc0013",
    "title": "哀垂",
    "authorName": "郑孝胥",
    "authorId": "adcfe4dbce75e44ad1457b72d1457b72",
    "dynasty": "清",
    "content": [
      "从亡吾夫子，不恤天下诟。",
      "老夫虽先登，返顾恃劲后。",
      "嗟乎天丧我，仓卒而遇覆。",
      "伏韬折右肱，必败焉可斗。",
      "沉吟虑同尽，束手不能救。",
      "谁能从此止，先轸甘免胄。"
    ]
  },
  {
    "id": "adcfe4dbce75e44a2a9baf135baafd4e",
    "title": "哀垂",
    "authorName": "郑孝胥",
    "authorId": "adcfe4dbce75e44ad1457b72d1457b72",
    "dynasty": "清",
    "content": [
      "蚤通东西学，未暇攻诗书。",
      "少得读书力，投闲意不愉。",
      "壮健如熊罴，忽然失其躯。",
      "妇谐儿女慧，割爱情何如？",
      "独云父勿忧，指舌空嗫嚅。",
      "汝当目不瞑，吾当持众雏。"
    ]
  },
  {
    "id": "adcfe4dbce75e44a2a9baf13cf23a194",
    "title": "哀垂",
    "authorName": "郑孝胥",
    "authorId": "adcfe4dbce75e44ad1457b72d1457b72",
    "dynasty": "清",
    "content": [
      "强死能为鬼，子产说何疑。",
      "又闻季札语，魂气无不之。",
      "奔辽有同伴，闻耗来已迟。",
      "逡巡甫出门，旋风起前墀。",
      "卷尘高丈许，南趋若追随。",
      "窗间我目击，失声呼儿垂。",
      "俄而尘自息，悯默空庭悲。",
      "死生分已断，欲语将告谁？"
    ]
  },
  {
    "id": "adcfe4dbce75e44a2a9baf13c4853eb8",
    "title": "哀垂",
    "authorName": "郑孝胥",
    "authorId": "adcfe4dbce75e44ad1457b72d1457b72",
    "dynasty": "清",
    "content": [
      "不敬天降灾，反躬当自责。",
      "逆来必顺受，尤人亦何益。",
      "事业姑置之，家难殊可戚。",
      "譬如风拔木，龙颠委荆棘。",
      "孀孤忽满眼，血点垂胸臆。",
      "老夫岂长存，素志堪痛惜。",
      "回思平生心，忠孝有微绩。",
      "盖棺谁论定，一逝真过客。"
    ]
  },
  {
    "id": "adcfe4dbce75e44a2a9baf13e59c2cf7",
    "title": "哀垂",
    "authorName": "郑孝胥",
    "authorId": "adcfe4dbce75e44ad1457b72d1457b72",
    "dynasty": "清",
    "content": [
      "戊午胜之亡，哭弟赋永诀。",
      "于诗虽非深，下笔颇雄杰。",
      "今年吾忆胜，入春太惨切。",
      "幽明岁同逝，母子六年别。",
      "岂知应在汝，十日复夭折。",
      "惊怪诗为妖，不祥祸何烈。",
      "鬼神果先告，前后如一辙。",
      "苦吟不自休，奈此肝肠热。"
    ]
  },
  {
    "id": "adcfe4dbce75e44a8c5a5dc9790d11f2",
    "title": "题同甲吟草旧作",
    "authorName": "郑孝胥",
    "authorId": "adcfe4dbce75e44ad1457b72d1457b72",
    "dynasty": "清",
    "content": [
      "海滨避人如出奔，世乱愈甚越九年。",
      "草木同腐正可吊，俯仰六十休问天。",
      "侍郎嵚崎善自遣，遨游物外兼逃禅。",
      "登高一呼忽四应，何异举义挥先鞭。",
      "我生偶尔同月日，星宫魔蝎殊迍邅。",
      "向来万事不信命，只信人定须顽坚。",
      "灰飞烟灭在一瞬，中兴赫赫归周宣。",
      "桥边日者私许我，为问诸子然不然？"
    ]
  },
  {
    "id": "adcfe4dbce75e44a84e742cd78747d3a",
    "title": "星浦樱园",
    "authorName": "郑孝胥",
    "authorId": "adcfe4dbce75e44ad1457b72d1457b72",
    "dynasty": "清",
    "content": [
      "长春春归草未绿，直为看花乞休沐。",
      "海上樱林一夜开，举国寻春竞追逐。",
      "朝来宿雾犹连海，紫气涨空吐秾郁。",
      "日光忽入如贯虹，璎珞漫天散珠玉。",
      "云中君下云四起，飞拥岩腰或山麓。",
      "又疑蜃气幻群姝，粉魄脂魂粲盈目。",
      "花间士女各携酒，席地酣歌挈其族。",
      "先生微行杂众醉，岂必独醒聊曳足。",
      "当年彩笔已难状，残锦探怀毫更秃。",
      "沧桑回首梦龙华，炫昼崇桃语谁续？"
    ]
  },
  {
    "id": "adcfe4dbce75e44a1292f7fb8b8d6eaa",
    "title": "茶范阁诗",
    "authorName": "郑孝胥",
    "authorId": "adcfe4dbce75e44ad1457b72d1457b72",
    "dynasty": "清",
    "content": [
      "深闺丽质少执礼，窈窕舒迟云欲起。",
      "肃然四坐散茶香，屏气微闻炉沸水。",
      "鱼眼蟹眼聊比拟，细啜无声甘似醴。",
      "竹瓢陶盂漆秘器，传观疑年容谛视。",
      "筝箫隔屏惊且喜，宛转娇憨双稚齿。",
      "鸟盘雪山摹富士，咨嗟妙才妹与姊。",
      "敬宾及介退乃已，门外秾樱压桃李。"
    ]
  },
  {
    "id": "adcfe4dbce75e44a0f8a6c983536acb0",
    "title": "星浦大和旅馆赋盆花",
    "authorName": "郑孝胥",
    "authorId": "adcfe4dbce75e44ad1457b72d1457b72",
    "dynasty": "清",
    "content": [
      "南妆尚未丽，北宇饶丁香。",
      "玉簪独幽艳，兼彼二者长。",
      "此花小于簪，才可喻钗梁。",
      "皭然天下白，间色谁能当？",
      "岂可无嘉名，名之曰夜光。",
      "聊以比夜合，双璧堪辈行。",
      "玉气如白虹，意奇语非常。",
      "礼经极能事，物色收众芳。"
    ]
  },
  {
    "id": "adcfe4dbce75e44aefcb13ac8f146a80",
    "title": "星浦",
    "authorName": "郑孝胥",
    "authorId": "adcfe4dbce75e44ad1457b72d1457b72",
    "dynasty": "清",
    "content": [
      "何年奔星坠天阙，长扼惊涛作飞雪。",
      "我来踏星欲浮海，星不能飞海难越。",
      "家山只隔海一涯，廿年国破空思家。",
      "国人望我如望岁，临海怅惘还长嗟。",
      "楼中候潮日再至，潮声动天破吾寐。",
      "沧海桑田眼中人，袖手沉吟待天逸。"
    ]
  },
  {
    "id": "adcfe4dbce75e44a2dd93eb17d00124f",
    "title": "王道",
    "authorName": "郑孝胥",
    "authorId": "adcfe4dbce75e44ad1457b72d1457b72",
    "dynasty": "清",
    "content": [
      "损人利己只一念，可使举世无安土。",
      "圣人复起更无奇，去其所争得其所。",
      "人生托命于天地，相资以生义有取。",
      "智者创物终相仇，孰为苍生解愁苦？"
    ]
  },
  {
    "id": "adcfe4dbce75e44a2dd93eb138e8919d",
    "title": "王道",
    "authorName": "郑孝胥",
    "authorId": "adcfe4dbce75e44ad1457b72d1457b72",
    "dynasty": "清",
    "content": [
      "妖乱相寻二十载，弃礼灭义逮今日。",
      "哀之不若使身受，其气既馁将自失。",
      "王道荡荡天所开，舍世安归必无术。",
      "老夫何异马识涂，却指夷涂待豪杰。"
    ]
  },
  {
    "id": "adcfe4dbce75e44acd595111076b066e",
    "title": "读国分青厓诗题其后",
    "authorName": "郑孝胥",
    "authorId": "adcfe4dbce75e44ad1457b72d1457b72",
    "dynasty": "清",
    "content": [
      "诗能动三光，亦能贯九泉。",
      "诗人以诗语，万物皆自言。",
      "我读诸子诗，称心如所论。",
      "如饥自知味，如寒自知温。",
      "独有难言者，一生积艰屯。",
      "非圣孰能达，愧我非其人。",
      "愿使深者浅，愿使昧者真。",
      "信哉青厓翁，言志无所先。"
    ]
  },
  {
    "id": "adcfe4dbce75e44acd595111a64cb8cf",
    "title": "读国分青厓诗题其后",
    "authorName": "郑孝胥",
    "authorId": "adcfe4dbce75e44ad1457b72d1457b72",
    "dynasty": "清",
    "content": [
      "我居神户日，去今四十年。",
      "避暑得出游，颇思就温泉。",
      "所恨不解语，造次无其人。",
      "尔时逢一姝，自名小歌津。",
      "抚掌笑使君，迂哉何待言。",
      "意动必可解，出语非自然。",
      "默然惊其慧，负负惭婵娟。",
      "回首诚隔世，或犹在人间。",
      "以诗记其名，兼以语雨山。"
    ]
  },
  {
    "id": "adcfe4dbce75e44aa6e072b5f260d076",
    "title": "述怀",
    "authorName": "郑孝胥",
    "authorId": "adcfe4dbce75e44ad1457b72d1457b72",
    "dynasty": "清",
    "content": [
      "夜起二十年，仓卒当此局。",
      "依然坐待旦，自顾殊录录。",
      "习气最难除，求治谁能速。",
      "先富而后教，解此意已足。",
      "为政好握权，一念等流俗。",
      "国侨以治郑，葛亮以治蜀。",
      "区区法家语，王道未易复。"
    ]
  },
  {
    "id": "adcfe4dbce75e44a35cab228fb0e4659",
    "title": "杂诗",
    "authorName": "郑孝胥",
    "authorId": "adcfe4dbce75e44ad1457b72d1457b72",
    "dynasty": "清",
    "content": [
      "知音绝难遇，不知且何如。",
      "如闭暗室中，日与愚者居。",
      "其言乃粪土，譬解术则无。",
      "造物一何剧，未可轻揶揄。"
    ]
  },
  {
    "id": "adcfe4dbce75e44a35cab228c3c7efb6",
    "title": "杂诗",
    "authorName": "郑孝胥",
    "authorId": "adcfe4dbce75e44ad1457b72d1457b72",
    "dynasty": "清",
    "content": [
      "年华如覆水，一往不可收。",
      "幸有驻景术，犹堪影中游。",
      "虚名那足玩，豹死皮长留。",
      "文字苟自传，幸有万古愁。",
      "所恨古之人，终难入吾眸。",
      "宛宛亲与爱，伴我无明幽。",
      "弹指三十年，海藏失高楼。",
      "莫言比梦寐，苦吟谁能休。"
    ]
  },
  {
    "id": "adcfe4dbce75e44a35cab228f479fc5a",
    "title": "杂诗",
    "authorName": "郑孝胥",
    "authorId": "adcfe4dbce75e44ad1457b72d1457b72",
    "dynasty": "清",
    "content": [
      "仓皇任国事，倏忽岁再易。",
      "空拳冒白刃，非主反为客。",
      "拙棋受几子，此局难对弈。",
      "何能贪天功，潜转岂人力。",
      "一忍乃致此，失马忽复得。",
      "塞翁不辞瘁，夜起未改昔。",
      "忠信出悬流，稍验身所历。"
    ]
  },
  {
    "id": "adcfe4dbce75e44a35cab22871f27611",
    "title": "杂诗",
    "authorName": "郑孝胥",
    "authorId": "adcfe4dbce75e44ad1457b72d1457b72",
    "dynasty": "清",
    "content": [
      "老胡笑且诘，何等为王道。",
      "新邦如婴儿，古语命曰悼。",
      "扶床犹未能，安敢慕桀骜。",
      "柔弱生之徒，聊避天下媢。",
      "煦沫幸得活，涸辙逢行潦。",
      "汹汹强弩末，未必穿鲁缟。",
      "仁义殊可惭，甘言姑相报。"
    ]
  },
  {
    "id": "adcfe4dbce75e44a35cab228c2797168",
    "title": "杂诗",
    "authorName": "郑孝胥",
    "authorId": "adcfe4dbce75e44ad1457b72d1457b72",
    "dynasty": "清",
    "content": [
      "此都据高原，旷阔亦可喜。",
      "期年增万户，奔凑无远迩。",
      "陶渔至于帝，所居辄成市。",
      "四海闻新京，鼎铛犹有耳。",
      "老夫谬承之，自顾已暮齿。",
      "求贤竟何得，徒愧天下士。"
    ]
  },
  {
    "id": "adcfe4dbce75e44a35cab228bcf46e01",
    "title": "杂诗",
    "authorName": "郑孝胥",
    "authorId": "adcfe4dbce75e44ad1457b72d1457b72",
    "dynasty": "清",
    "content": [
      "插架书无多，枕籍只一室。",
      "抛书寻馀味，坐待穿窗日。",
      "日光天下奇，力解祛抑郁。",
      "脱身行日中，造化与我一。",
      "养气塞两间，此语真可必。"
    ]
  },
  {
    "id": "adcfe4dbce75e44ad92ac51e02058715",
    "title": "正月十六日奉皇帝即位于新京郊天礼成改元康德",
    "authorName": "郑孝胥",
    "authorId": "adcfe4dbce75e44ad1457b72d1457b72",
    "dynasty": "清",
    "content": [
      "三王家天下，传子以相继。",
      "秦政称一统，二世至万世。",
      "生民立之君，道在仁与义。",
      "仁义自无争，岂为一家计。",
      "苟以力假仁，上下必征利。",
      "举世治此学，自谓巧且智。",
      "日居争敚中，孰能救其弊。"
    ]
  },
  {
    "id": "adcfe4dbce75e44ad92ac51e581f1d2f",
    "title": "正月十六日奉皇帝即位于新京郊天礼成改元康德",
    "authorName": "郑孝胥",
    "authorId": "adcfe4dbce75e44ad1457b72d1457b72",
    "dynasty": "清",
    "content": [
      "夏后厄有穷，中绝四十载。",
      "吾皇归满洲，二年定辽海。",
      "中兴与开创，赫赫有真宰。",
      "人心不忘旧，制胜若因垒。",
      "中原可徐复，修德犹有待。",
      "一言几兴邦，惟以敬胜怠。",
      "忽曰我得天，天命固未改。"
    ]
  },
  {
    "id": "adcfe4dbce75e44a7c9ce4f1e4952306",
    "title": "七月二十六日乘飞机赴哈尔滨齐齐哈尔二十八日返京",
    "authorName": "郑孝胥",
    "authorId": "adcfe4dbce75e44ad1457b72d1457b72",
    "dynasty": "清",
    "content": [
      "莫攀龙鳞附凤翼，空中沉吟驹过隙。",
      "计程三千何所见，明灭洪流贯沙碛。",
      "松嫩双江争流处，滨市嵯峨耀金碧。",
      "龙沙万户半疲氓，况有跳梁藏草泽。",
      "老夫探囊失馀智，心雄万夫究何益。",
      "明年欲浚万顷湖，先出穷黎登衽席。",
      "王道乐土吾未信，归鸟尽飞暮天赤。",
      "吁嗟孤掌果难鸣，不有君子何能国。"
    ]
  },
  {
    "id": "adcfe4dbce75e44a6a28fe6c2bb14cad",
    "title": "八月三日飞行自承德历榆关至锦州",
    "authorName": "郑孝胥",
    "authorId": "adcfe4dbce75e44ad1457b72d1457b72",
    "dynasty": "清",
    "content": [
      "万峰刺天气扬波，奋翼高举苍穹摩。",
      "白云排空荡银海，虹光鸟影如飞梭。",
      "离宫梵宇压关塞，当年万乘频来过。",
      "中更世乱虽久废，遗迹犹足辉山河。",
      "南循长城历诸口，戴河秦岛生微涡。",
      "海天一碧深可悦，人世迫窄烦张罗。",
      "腰缠骑鹤兴所至，老去两息道与魔。",
      "苏仙华表归有日，旧京在眼勿蹉跎。"
    ]
  },
  {
    "id": "adcfe4dbce75e44abf10ce7a0f15cc44",
    "title": "朝日",
    "authorName": "郑孝胥",
    "authorId": "adcfe4dbce75e44ad1457b72d1457b72",
    "dynasty": "清",
    "content": [
      "朝日入我窗，晚日射我廊。",
      "自我有此日，岁月亦已长。",
      "所思亲与友，明明同日光。",
      "此日彼共有，舍我归何乡？",
      "九原不见日，伤哉断人肠。",
      "圣贤如皦日，何尝异存亡。",
      "顾语千载人，视影勿仓皇。"
    ]
  },
  {
    "id": "adcfe4dbce75e44a86f233f273c6d1a5",
    "title": "孔子生日",
    "authorName": "郑孝胥",
    "authorId": "adcfe4dbce75e44ad1457b72d1457b72",
    "dynasty": "清",
    "content": [
      "尧舜与人同，孔子岂独异。而吾异孔子，高远若难至。",
      "绝世作妙语，出之一何易。古今万明哲，未必跻此地。",
      "假年欲学《易》，孰能解其意？造化虽无穷，日用理非邃。",
      "人莫不饮食，反省鲜知味。以此求圣人，或者得所志。",
      "死生何足道，后圣必相契。惜哉无孟轲，谁与告来世？"
    ]
  },
  {
    "id": "adcfe4dbce75e44a86f233f255ef8d8d",
    "title": "孔子生日",
    "authorName": "郑孝胥",
    "authorId": "adcfe4dbce75e44ad1457b72d1457b72",
    "dynasty": "清",
    "content": [
      "世人乐久生，固以生为乐。",
      "乐生必恶死，佛老均束缚。",
      "圣云夕死可，岂谓甘冥漠。",
      "哭颜遂至恸，怀抱亦已恶。",
      "我生逾圣年，自省甚可怍。",
      "功名意颇厌，嗜好情更薄。",
      "生存何以遣，又不耽寂寞。",
      "鸟兽难同群，吾徒尤落落。",
      "古人或放达，纵酒以自托。",
      "儳然不终日，是非昧今昨。",
      "大哉死乎叹，乘化聊一噱。"
    ]
  },
  {
    "id": "adcfe4dbce75e44a86f233f2df304e3d",
    "title": "孔子生日",
    "authorName": "郑孝胥",
    "authorId": "adcfe4dbce75e44ad1457b72d1457b72",
    "dynasty": "清",
    "content": [
      "熟记老将至，时时欲息肩。不如有营者，汲汲常忘年。",
      "尼山不知老，劬学遗忧煎。犹云乐忘忧，其忧固难捐。",
      "孜孜毙乃已，治《易》姑勉旃。孔颜何所乐，寿夭从其天。",
      "老学若炳烛，吾意殊不然。多能实鄙事，作茧真自缠。",
      "颓然且放浪，如鱼跃于渊。毋为学所役，益智滋可怜。",
      "无忧岂非乐，至乐还随缘。纵老乐不改，以此得终焉。"
    ]
  },
  {
    "id": "adcfe4dbce75e44a4f2d97f7f3189286",
    "title": "寄韬庵",
    "authorName": "郑孝胥",
    "authorId": "adcfe4dbce75e44ad1457b72d1457b72",
    "dynasty": "清",
    "content": [
      "年年必出关，耄期见筋力。",
      "诸夏如相谅，岂亦好懿德。",
      "太公归乎来，避纣岂长策。",
      "天下之大老，举世当矜式。",
      "以诗收人心，斯文有正色。",
      "神州论渐改，丕变未可测。",
      "一朝获顿悟，相率销锋镝。",
      "重华生诸冯，得意行中国。",
      "敢言时无人，救世待深识。"
    ]
  },
  {
    "id": "adcfe4dbce75e44a4f2d97f7c46d8255",
    "title": "寄韬庵",
    "authorName": "郑孝胥",
    "authorId": "adcfe4dbce75e44ad1457b72d1457b72",
    "dynasty": "清",
    "content": [
      "韬庵八十七，天意使久留。",
      "自有高世名，群雄资怀柔。",
      "群雄各垂老，民劳可小休。",
      "苟为功名计，纷争欲何求。",
      "何时一杯酒，解兵泯恩雠。",
      "同心扶日月，王道兴神州。",
      "老夫必退让，放之出一头。",
      "以齐犹反手，诸贤有意不？",
      "顺逆与难易，借箸聊前筹。"
    ]
  },
  {
    "id": "adcfe4dbce75e44a4123a716bc4b042f",
    "title": "陈文忠公挽诗",
    "authorName": "郑孝胥",
    "authorId": "adcfe4dbce75e44ad1457b72d1457b72",
    "dynasty": "清",
    "content": [
      "韬庵功名士，文字兴不浅。",
      "少年负盛望，腾跃至贵显。",
      "中间忽垂翼，在野久偃蹇。",
      "六十方还朝，乃复丁国变。",
      "仓皇作遗老，耄及志未展。",
      "一生若三世，老眼差自遣。",
      "石交惟黄斋，极意为论辩。",
      "何至抑忍堪，相轻似微褊。",
      "其诗必可传，五言晚尤善。",
      "和章兼细楷，重叠盈箧衍。",
      "衔悲检残墨，驹隙馀一泫。"
    ]
  },
  {
    "id": "adcfe4dbce75e44a22465f4c7765a15d",
    "title": "新邑",
    "authorName": "郑孝胥",
    "authorId": "adcfe4dbce75e44ad1457b72d1457b72",
    "dynasty": "清",
    "content": [
      "党人騃很绝无顾，意轻死灰不复然。",
      "老夫佣书居沪渎，岁易钜万年复年。",
      "忽闻奉帝奔日馆，坐得国宝俱垂涎。",
      "穿窬窃宠各自喜，流毒南北成滔天。",
      "天回地转有新邑，爇天吐燄辉山川。",
      "举世惊疑空拭目，自怪熟视无泰山。",
      "东来二帝更携手，此辈眩伏将何言。",
      "津沽蜷局有群竖，留取微命思旧恩。"
    ]
  },
  {
    "id": "adcfe4dbce75e44acd9405e2a9263491",
    "title": "吴菊农七十寿诗",
    "authorName": "郑孝胥",
    "authorId": "adcfe4dbce75e44ad1457b72d1457b72",
    "dynasty": "清",
    "content": [
      "戊戌正如乘轩鹤，武汉栖迟怀甚恶。",
      "垂帘朝局耻弹冠，一语文襄为惊愕。",
      "仲韬长逝不可招，菊翁晚见我入辽。",
      "故都遗老天留在，人寿河清属后凋。"
    ]
  },
  {
    "id": "adcfe4dbce75e44ace97ea1f921137e6",
    "title": "买宅",
    "authorName": "郑孝胥",
    "authorId": "adcfe4dbce75e44ad1457b72d1457b72",
    "dynasty": "清",
    "content": [
      "三年况瘁人，得此一区宅。",
      "何如舍桑下，三宿情难释。",
      "自比柳下惠，援止非有择。",
      "北窗容膝地，敷坐亲书册。",
      "休日须作字，支板劣五尺。",
      "意中苦未展，纸素亦颇积。",
      "稍欣廊下步，群鸽久就食。",
      "无机自无怖，飞集绕我侧。",
      "初夏柳始芽，默计好将息。",
      "婆娑廿株树，暂辍磨人墨。",
      "旧京数寄书，花事如过客。",
      "南归兴不浅，来日谁能测？"
    ]
  },
  {
    "id": "adcfe4dbce75e44a468cae001d286d18",
    "title": "四月十九日辞国务总理得允",
    "authorName": "郑孝胥",
    "authorId": "adcfe4dbce75e44ad1457b72d1457b72",
    "dynasty": "清",
    "content": [
      "行年七十六，自诩好身手。",
      "虽曰非健儿，亦未齿羸叟。",
      "今朝得解官，快若碎玉斗。",
      "屈伸数张臂，嘘啸频撮口。",
      "千秋酸寒徒，岂易觅吾耦。",
      "营营鼠窟中，莫复论谁某。",
      "造物定何意，留此老不朽。",
      "知我者天乎，问讯堂下柳。"
    ]
  },
  {
    "id": "adcfe4dbce75e44a0e7bafa885e3e679",
    "title": "老去",
    "authorName": "郑孝胥",
    "authorId": "adcfe4dbce75e44ad1457b72d1457b72",
    "dynasty": "清",
    "content": [
      "平生无他长，不受世束缚。",
      "贫贱与富贵，殊未改其乐。",
      "造物欲穷之，相戏亦颇虐。",
      "守边向南荒，建国就朔漠。",
      "三年气难挫，一举若孤鹤。",
      "蚁封水曲间，驰骋等寥廓。",
      "何曾顾鸿鹄，况乃语燕雀。",
      "惟老不可避，俯首羁朽索。",
      "老去终未甘，无使怀抱恶。"
    ]
  },
  {
    "id": "adcfe4dbce75e44a4b60e92c25b47fde",
    "title": "杜门",
    "authorName": "郑孝胥",
    "authorId": "adcfe4dbce75e44ad1457b72d1457b72",
    "dynasty": "清",
    "content": [
      "杜门既无营，魂梦殊安贴。",
      "此身真我有，不复念事业。",
      "平生南方强，暴虎何所慑。",
      "脱韝忽扬去，袖手聊自惬。",
      "或疑老犹龙，意乃周之蝶。",
      "闲廊长几许，徐步阅尘劫。",
      "惟馀还京兴，观阙映眉睫。"
    ]
  },
  {
    "id": "adcfe4dbce75e44ad3a818c1467f661b",
    "title": "治水",
    "authorName": "郑孝胥",
    "authorId": "adcfe4dbce75e44ad1457b72d1457b72",
    "dynasty": "清",
    "content": [
      "七六得乞休，平生事已毕。",
      "人间犹可乐，付与闲岁月。",
      "辽沈万馀里，国势颇郁勃。",
      "功成何必我，长策宜早决。",
      "预期二十年，治水未可忽。",
      "北境湖波平，南疆河流达。",
      "次之比湘赣，上之比苏浙。",
      "他时水乡人，乐土好生活。",
      "岂知今朔漠，一变为于越。",
      "所嗟悠悠者，或作而或辍。",
      "肉食不足谋，继起孰人杰？",
      "自馀小得失，姑置勿强聒。",
      "天心果助我，吾志行当彻。"
    ]
  },
  {
    "id": "adcfe4dbce75e44af0264ae00b43f611",
    "title": "乘化",
    "authorName": "郑孝胥",
    "authorId": "adcfe4dbce75e44ad1457b72d1457b72",
    "dynasty": "清",
    "content": [
      "神完自无营，不复计修短。",
      "可行亦可止，乘化遂忘反。",
      "形骸犹足用，乐此缘未满。",
      "人间事万千，渐倦欲闭眼。",
      "存亡意难遣，情感谁能断？"
    ]
  },
  {
    "id": "adcfe4dbce75e44aac4f3fc5209d20e9",
    "title": "一闲",
    "authorName": "郑孝胥",
    "authorId": "adcfe4dbce75e44ad1457b72d1457b72",
    "dynasty": "清",
    "content": [
      "坐闻车马喧，始觉身已退。",
      "免为世人役，未改少年态。",
      "一闲气自充，渺尔千百辈。",
      "无求信至乐，造化犹我载。",
      "庭除日洒扫，甚洁颇可爱。",
      "意中有高楼，何日果相对。",
      "及时先树木，逸兴谁能败？",
      "我怀柳下惠，不易三公介。"
    ]
  },
  {
    "id": "adcfe4dbce75e44affd8b4a8f924c31f",
    "title": "神往",
    "authorName": "郑孝胥",
    "authorId": "adcfe4dbce75e44ad1457b72d1457b72",
    "dynasty": "清",
    "content": [
      "闲闲一老人，衣食不须纪。",
      "平生了万事，抱膝忽在此。",
      "耳聪目亦明，无病聊自喜。",
      "已忘胸中书，并扫文字轨。",
      "逍遥辄终日，诸念绝不起。",
      "梦中惟旧京，神往即我里。",
      "城西得荒园，种树今稍美。",
      "渊明归去来，足以娱暮齿。"
    ]
  },
  {
    "id": "adcfe4dbce75e44a6dc30a1b71fa5afe",
    "title": "萱妹痛兄而殒作诀妹辞",
    "authorName": "郑孝胥",
    "authorId": "adcfe4dbce75e44ad1457b72d1457b72",
    "dynasty": "清",
    "content": [
      "如欲有云，不知何言。",
      "中心冥顽，孰为心酸。",
      "我有女弟，曰嫔于陈。",
      "孝恭无间，族姻归仁。",
      "天祻吾门，两兄继捐。",
      "子不胜丧，从之九泉。",
      "嗟我与子，名为弟昆。",
      "少小相依，长而遂分。",
      "此分非他，子亡我存。",
      "各有恨泪，流为黄泉。",
      "往者万古，来者亿年。",
      "尔我甚殊，倏忽其间。",
      "手足奚亲？",
      "萍梗奚缘？",
      "我寻子形，柷若梦残。",
      "兀然惊疑，匪醉而颠。",
      "嗟我与子，名为弟昆。",
      "曾谓弟昆，不如路人。",
      "子为枯骸，我为游魂。",
      "从此长绝，理无复全。"
    ]
  },
  {
    "id": "adcfe4dbce75e44a9fb612a46c5105ca",
    "title": "六月十八日未明望海",
    "authorName": "郑孝胥",
    "authorId": "adcfe4dbce75e44ad1457b72d1457b72",
    "dynasty": "清",
    "content": [
      "天荒荒而非云，月团团而无色。",
      "海兀兀而不波，楼迢迢而将白。"
    ]
  },
  {
    "id": "adcfe4dbce80f2985772ae6b324b8edc",
    "title": "过九江",
    "authorName": "宁楷",
    "authorId": "adcfe4dbce80f298d1457b72d1457b72",
    "dynasty": "清",
    "content": [
      "琵琶亭外好风催，十幅蒲帆快溯洄。",
      "春水倒流三峡去，夕阳斜渡九江来。",
      "小孤翠黛波心出，彭泽烟光镜里开。",
      "眼底不知今古异，灌婴陶侃自多才。"
    ]
  },
  {
    "id": "adcfe4dbce80f29832d5a9f3afd8217f",
    "title": "黄陵庙",
    "authorName": "宁楷",
    "authorId": "adcfe4dbce80f298d1457b72d1457b72",
    "dynasty": "清",
    "content": [
      "目断重华竟不回，鹧鸪声入远江哀。",
      "暮云祇傍苍梧宿，春水还疑沩汭来。",
      "泪竹岂愁秦帝火，巫歌曾借楚卿才。",
      "更堪鼓罢凄清瑟，风雨萧萧两岸苔。"
    ]
  },
  {
    "id": "adcfe4dbce84f2181bf07cd45b117ecc",
    "title": "澎湖岛即景",
    "authorName": "胡健",
    "authorId": "adcfe4dbce84f218d1457b72d1457b72",
    "dynasty": "清",
    "content": [
      "一望流沙白，居人近海堧。",
      "更无林与鸟，只有浪和烟。",
      "星聚瞻陈实，诗成愧郑虔。",
      "主宾能扫榻，何地不欣然。"
    ]
  },
  {
    "id": "adcfe4dbce84f218fa07c2753ea4291c",
    "title": "十三澳诗",
    "authorName": "胡健",
    "authorId": "adcfe4dbce84f218d1457b72d1457b72",
    "dynasty": "清",
    "content": [
      "粉署何嫌冷似冰，东西分卫蔚云蒸。",
      "少躬稼穑先畴美，多羡鱼盐旧业增。",
      "屋结海隅邻叔敖，人夸豪气拟陈登。",
      "案山头看鲲游浪，会向风雷化大鹏。"
    ]
  },
  {
    "id": "adcfe4dbce84f218fa07c275c028398e",
    "title": "十三澳诗",
    "authorName": "胡健",
    "authorId": "adcfe4dbce84f218d1457b72d1457b72",
    "dynasty": "清",
    "content": [
      "岂特雄封一马头，重洋天堑此咽喉。",
      "西援泉厦连犄角，东护台阳控上游。",
      "遣戍干城歌肃兔，编氓环堵类居鸠。",
      "自维海甸分符重，夙夜难忘驭远猷。"
    ]
  },
  {
    "id": "adcfe4dbce84f218fa07c275c1eaaee0",
    "title": "十三澳诗",
    "authorName": "胡健",
    "authorId": "adcfe4dbce84f218d1457b72d1457b72",
    "dynasty": "清",
    "content": [
      "沙回港绕锦相联，海阔银河落九天。",
      "鼎峙中分庐上下，湾开四面地方圆。",
      "潭边月载求鱼艇，水淈人耕立鹤田。",
      "礼让易兴缘俗朴，书声时听和春弦。"
    ]
  },
  {
    "id": "adcfe4dbce84f218fa07c275a40af51e",
    "title": "十三澳诗",
    "authorName": "胡健",
    "authorId": "adcfe4dbce84f218d1457b72d1457b72",
    "dynasty": "清",
    "content": [
      "行春按部过林投，人物丰盈里社休。",
      "东石风晴看鹭翥，西溪浪暖起龙游。",
      "大夫计富惟询马，比户能封在畜牛。",
      "海国太平真乐土，安居渔佃即仙洲。"
    ]
  },
  {
    "id": "adcfe4dbce84f218fa07c275b1538b5c",
    "title": "十三澳诗",
    "authorName": "胡健",
    "authorId": "adcfe4dbce84f218d1457b72d1457b72",
    "dynasty": "清",
    "content": [
      "奎璧光芒本列星，化作人间应地灵。",
      "俗尚渔樵知力穑，户敦仁让喜横经。",
      "城当北拱瞻辰极，湖自东连浴日溟。",
      "红罩青螺皆瑞气，乾坤何处不清宁。"
    ]
  },
  {
    "id": "adcfe4dbce84f218fa07c275d08681af",
    "title": "十三澳诗",
    "authorName": "胡健",
    "authorId": "adcfe4dbce84f218d1457b72d1457b72",
    "dynasty": "清",
    "content": [
      "四边无树浪为花，猪母云趋落水涯。",
      "看褊鱼龙思结网，荡摇星斗快乘槎。",
      "石泉日丽眠黄犊，铁线风劲卷白沙。",
      "傍岛倚埯爰作室，晨星三五是邻家。"
    ]
  },
  {
    "id": "adcfe4dbce84f218fa07c275e73bfb0e",
    "title": "十三澳诗",
    "authorName": "胡健",
    "authorId": "adcfe4dbce84f218d1457b72d1457b72",
    "dynasty": "清",
    "content": [
      "赤嵌红毛旧日城，文身陋俗久全更。",
      "十洲海外逢清晏，百忍堂前好弟兄。",
      "羡有多鱼频入梦，漫劳春鸟唤催耕。",
      "官闲到处询民隐，巷舞衢歌咏太平。"
    ]
  },
  {
    "id": "adcfe4dbce84f218fa07c275bdb38585",
    "title": "十三澳诗",
    "authorName": "胡健",
    "authorId": "adcfe4dbce84f218d1457b72d1457b72",
    "dynasty": "清",
    "content": [
      "屹立洪涛镇海门，星分棋布壮声援。",
      "雷鸣百里风云会，豹变重溟雨露屯。",
      "港仔行春车驾犊，旗头击楫浪腾鲲。",
      "苍茫极目浮天水，缥渺蓬壶粒米痕。"
    ]
  },
  {
    "id": "adcfe4dbce84f218fa07c2756b49bdd1",
    "title": "十三澳诗",
    "authorName": "胡健",
    "authorId": "adcfe4dbce84f218d1457b72d1457b72",
    "dynasty": "清",
    "content": [
      "乱石磊砢砌作墙，绸缪人事拟苞桑。",
      "钓来烟雨龟蒙棹，牧遍阿池卜式羊。",
      "海绝鲸波逢道泰，民无鳄梦觇官良。",
      "采风闲听沧浪咏，步入通梁过大仓。"
    ]
  },
  {
    "id": "adcfe4dbce84f218fa07c275cfc82895",
    "title": "十三澳诗",
    "authorName": "胡健",
    "authorId": "adcfe4dbce84f218d1457b72d1457b72",
    "dynasty": "清",
    "content": [
      "四澳星连萃北山，瓦硐看遍顿开颜。",
      "鸡窗夜照青藜火，鱼网朝围绿水湾。",
      "港尾地饶花蛤盛，城前人乐鹭丝闲。",
      "豚肩斗酒春风社，白叟黄童带醉还。"
    ]
  },
  {
    "id": "adcfe4dbce84f218fa07c2754737c617",
    "title": "十三澳诗",
    "authorName": "胡健",
    "authorId": "adcfe4dbce84f218d1457b72d1457b72",
    "dynasty": "清",
    "content": [
      "一屿孤悬澎岛西，小门风乱水云迷。",
      "珊瑚海底鱼龙护，文石山头凤鸟啼。",
      "夜半横礁喧挂网，春深合界课耕犁。",
      "堑分内外帆樯集，共讶泉台百货齐。"
    ]
  },
  {
    "id": "adcfe4dbce84f218fa07c275f7677a4a",
    "title": "十三澳诗",
    "authorName": "胡健",
    "authorId": "adcfe4dbce84f218d1457b72d1457b72",
    "dynasty": "清",
    "content": [
      "地隆元武壮坤维，锁钥难忘保障思。",
      "吉字有礁藏铁板，贝文无价重金蠵。",
      "风晴日丽神山现，浪卷台驰海角迷。",
      "边徼自来天设险，烟台烽火慨红夷。"
    ]
  },
  {
    "id": "adcfe4dbce84f218fa07c275fdac55f9",
    "title": "十三澳诗",
    "authorName": "胡健",
    "authorId": "adcfe4dbce84f218d1457b72d1457b72",
    "dynasty": "清",
    "content": [
      "八罩澎南海外村，也凭鱼艇当田园。",
      "珠玑映月寻花屿，玳瑁乘潮戳挽门。",
      "九夏望雷消飓母，三秋祈雨长薯孙。",
      "往来商舶安澜渡，马腹鞭长可勿论。"
    ]
  },
  {
    "id": "adcfe4dbce84f218df84994bf1707da5",
    "title": "元旦次前韵",
    "authorName": "胡健",
    "authorId": "adcfe4dbce84f218d1457b72d1457b72",
    "dynasty": "清",
    "content": [
      "震行坎止递相酬，律转东皇大化流。",
      "万国朝元严鹄立，五更待漏听鸡筹。",
      "阳回澎海诏光普，春到湖山淑景幽。",
      "满酌屠苏人尽醉，椒花银胜祝千秋。"
    ]
  },
  {
    "id": "adcfe4dbce84f218b044e785c146b2c7",
    "title": "立春日作",
    "authorName": "胡健",
    "authorId": "adcfe4dbce84f218d1457b72d1457b72",
    "dynasty": "清",
    "content": [
      "农祥晨正肇今朝，有脚阳春到海峤。",
      "但愿均调多雨露，更祈清晏绝风飙。",
      "洞庭酒酌黄柑满，粉暑花明白昼饶。",
      "澳社十三人尽乐，秧歌齐唱舞翘翘。"
    ]
  },
  {
    "id": "adcfe4dbce84f218b044e78595d4fce9",
    "title": "立春日作",
    "authorName": "胡健",
    "authorId": "adcfe4dbce84f218d1457b72d1457b72",
    "dynasty": "清",
    "content": [
      "九十春光第一朝，十分和气满孤峤。",
      "祥开紫陌迎新贶，瑞拥青幡拂曙飙。",
      "宝字帖来人事快，土牛鞭罢岁华饶。",
      "瞻云海国思罗胜，莫笑坡公老插翘。"
    ]
  },
  {
    "id": "adcfe4dbce84f218b044e7850bf20c6a",
    "title": "立春日作",
    "authorName": "胡健",
    "authorId": "adcfe4dbce84f218d1457b72d1457b72",
    "dynasty": "清",
    "content": [
      "春应尧蓂六叶朝，东风何地不员峤。",
      "仙龄浪侈三千岁，花信难忘廿四飙。",
      "白首横钗喧戴胜，青郊行酒羡杯饶。",
      "从今天地多生意，甲拆勾萌渐长翘。"
    ]
  },
  {
    "id": "adcfe4dbce84f218b044e78539c14006",
    "title": "立春日作",
    "authorName": "胡健",
    "authorId": "adcfe4dbce84f218d1457b72d1457b72",
    "dynasty": "清",
    "content": [
      "宦游闽地八春朝，远驻澎瀛海外峤。",
      "旧雨萦怀舒柳眼，故园入梦忆梅飙。",
      "及瓜方代星初易，剪彩相遗俗尚饶。",
      "株守一官虚岁月，风流何日扈鸡翘。"
    ]
  },
  {
    "id": "adcfe4dbce84f21828d098701ca31ac3",
    "title": "同戴文炜林五云两总戎阅红毛城旧址因怀靖海侯赋",
    "authorName": "胡健",
    "authorId": "adcfe4dbce84f218d1457b72d1457b72",
    "dynasty": "清",
    "content": [
      "颓墉依旧纪红毛，露冷云寒野鼠嗥。",
      "负固夜郎曾自大，恢张天网更谁逃。",
      "鲸鲵势绝波涛静，台厦勋悬日月高。",
      "世盛永无烽火警，太平黼黻属吾曹。"
    ]
  },
  {
    "id": "adcfe4dbce84f218807b521ac16fab8f",
    "title": "渡海纪行",
    "authorName": "胡健",
    "authorId": "adcfe4dbce84f218d1457b72d1457b72",
    "dynasty": "清",
    "content": [
      "时维二月中和节，天气晴明浪澄彻。鹭门待济匝月馀，一朝理楫心怡悦。",
      "鸣锣击鼓舟师迎，拔碇许许欢同声。抓桅整缭候风信，四面飘飘扬旗旌。",
      "港绕山回指大嶝，两峰对峙如门径。絮絮钟磬出云端，共言此地颇幽胜。",
      "探奇未暇蜡屐登，订游约爽虎溪僧。好山看遍且观海，眼界开豁心神凝。",
      "停桡忽向寮罗捭，呀呻无风亦簸洒。更兼海气涌臊腥，重晕头眩轻也备。",
      "守风七日藉风便，倏忽千里茫无边。岛屿青青四山失，只见上天下水相胶连。",
      "浑沦囊括地轴逸，洗濯星辰浴日月。有如混沌未分之两仪，朔南何方东西昵。",
      "馀皇巨舰轻于毛，一叶泛泛随波涛。后船瞥见前船底，仿佛露出鲲鱼尻。",
      "形形色色见未见，灼灼烁烁闪流电。似燹非燹燐非燐，云乃咸气浮光夜炫煽。",
      "认副驾，招邻舟，火号高烧明星流。天鸡未鸣天已白，茫茫飞渡黑水沟。",
      "黑水之沟黑逾墨，蛟鲸宫阙龙伯国。任尔铜船铁梢公，每每过之生喘息。",
      "我曾泛历江与湖，自谓大观难为徒。睹此爽然翻自失，川渟渎渚等杯盂。",
      "浩浩落落有如此，一腔豪气何时已。酒酣夜半击楫歌，刮起黄头尽倾耳。",
      "最怜徐福三千人，昔年过此曾问津。求仙采药那可得，至今漆齿作文身。",
      "八十年前驱鳄战，凶人革心先革面。九州之外又九州，尽入版图要荒甸。",
      "置官命吏沧溟东，捧檄万里乘长风。坎险如夷履平地，丈夫如此亦豪雄。"
    ]
  },
  {
    "id": "adcfe4dbce84f2183c57b1379d541a56",
    "title": "到澎湖境",
    "authorName": "胡健",
    "authorId": "adcfe4dbce84f218d1457b72d1457b72",
    "dynasty": "清",
    "content": [
      "舟人告我水中沚，青青一点小于米。",
      "此是澎湖西屿头，好向望楼遥瞪视。",
      "七更洋走十二时，白鸟翻飞冁然喜。",
      "渔火星星渐渐明，到境不过三十里。",
      "风微卸席下橹摇，齐心协力力足恃。",
      "引縆探浅复量深，恐防沙线与礁址。",
      "大船进港本来难，恰值今宵好潮水。",
      "四角仔，金龟觜，港口如门屹山峙。",
      "纷纷吏役欢相迎，红纱夹岸笼灯俟。",
      "连日惊心千尺涛，足踏实地乐无比。",
      "从容就馆谒诸生，殷勤问俗挈大指。",
      "一十三澳民颇惇，浇漓只有妈宫市。"
    ]
  },
  {
    "id": "adcfe4dbce84f21892304d15e13e8fe6",
    "title": "澎湖歌",
    "authorName": "胡健",
    "authorId": "adcfe4dbce84f218d1457b72d1457b72",
    "dynasty": "清",
    "content": [
      "藐兹澎湖一孤岛，幅员百里弹丸小。九州不入禹贡图，开辟以来置不道。",
      "荷兰驱逐伪郑平，设官命吏名斯肇。台阳喉咽壮藩维，金厦户庭资障堡。",
      "宅澳为村一十三，民居错落晨星渺。岁不十雨月千风，波翻浪覆势倾倒。",
      "匝时咸水涨漫天，白日昏昏尽窅窅。流沙一片恍飞霜，草未逢秋已尽黄。",
      "地无高冈与陵麓，又无溪涧与桥梁。又无飞禽与走兽，又无花木与菁篁。",
      "织纴不事无麻苎，丝帛不出无蚕桑。三农最重无牟麦，五谷最贵无稻粱。",
      "爨粪为柴仗牛矢，薯乾作食呼薯米。土瘠民贫何处无，未有土瘠民贫到如此。",
      "只合乘潮讨海为新畬，扬帆掉桨为犁锄。张缯挂网为稼穑，戳按塞沪为篝车。",
      "多黍多稌颂蜃蛤，千仓万箱祝虾鱼。不祭田祖祭龙伯，吹邠击鼓水中潴。",
      "俗俭勤人椎鲁，熙熙恬恬风近古。不崇佛教绝僧尼，寺观禅林目未睹。",
      "渔者恒渔农者农，饥食渴饮安井伍。更无雀鼠讼诪张，公庭清晏如召杜。",
      "论文时亦聚诸生，诗书善气溢眉宇。千里一圣百里贤，化导在人须鼓舞。",
      "割鸡惯笑子游刀，家弦户诵并中土。惟有妈宫市上颇不驯，言庞事杂多游民。",
      "草窃无聊兼牙侩，鳏兵蜂聚重为邻。赫赫炎炎尽烈火，厝薪不徙势必焚。",
      "溱洧有蕳野有蔓，鹑奔狐走鸟兽群。从此洗心先革面，海宇清宁看虎变。",
      "褊心杞国曰焦忧，只手欲挽狂澜溅。勿云蕞尔无重轻，半壁东南关帝眷。",
      "作此长歌备采风，形势舆情一目见。告我凡百诸君子，勿弃刍荛下里谚。"
    ]
  },
  {
    "id": "adcfe4dbce8f2ae95fe74d21665239a7",
    "title": "送刘谦山邑尊奉调赴省二首",
    "authorName": "郑惇五",
    "authorId": "adcfe4dbce8f2ae9d1457b72d1457b72",
    "dynasty": "清",
    "content": [
      "截灯持靴拥不前，人人都道使君贤。",
      "独欣垂老逢三善，共惜沾恩只六年。",
      "薤本拔时豪族詟，蒲鞭用罢讼庭悬。",
      "清风归去山氓识，无事耶溪选一钱。"
    ]
  },
  {
    "id": "adcfe4dbce8f2ae95fe74d219b5e1bce",
    "title": "送刘谦山邑尊奉调赴省二首",
    "authorName": "郑惇五",
    "authorId": "adcfe4dbce8f2ae9d1457b72d1457b72",
    "dynasty": "清",
    "content": [
      "柳拂离筵怅若何，惟馀棠荫播舆歌。",
      "心劳抚字催科拙，时际艰难调护多。",
      "无计留春三月住，仅偿借寇一年过。",
      "摩挲老眼看新政，但祝重来聚衮萝。"
    ]
  },
  {
    "id": "adcfe4dbce9163bf4e821f6f056530de",
    "title": "重游华亭寺",
    "authorName": "池生春",
    "authorId": "adcfe4dbce9163bfac5dab2ef26dab9b",
    "dynasty": "清",
    "content": [
      "华亭深处已题名，今日登山屐更轻。",
      "石气成风吹海立，松声似雨杂潮生。",
      "泉通幽涧茶烟湿，云护深林鹤梦清。",
      "犹有元朝旧碑在，土花空映晚霞明。"
    ]
  },
  {
    "id": "adcfe4dbce9f8596ce29b64520b7eb35",
    "title": "小春月晤周小山别后叠韵奉寄二首",
    "authorName": "徐汝烜",
    "authorId": "adcfe4dbce9f8596d1457b72d1457b72",
    "dynasty": "清",
    "content": [
      "征雁俄惊过汉南，逢君此日快深谈。",
      "交情自觉忘新故，诗味真能阅苦甘。",
      "腹有经纶才久裕，胸无尘俗趣尤涵。",
      "匆匆握别增离思，夙仰高怀未尽探。"
    ]
  },
  {
    "id": "adcfe4dbce9f8596ce29b64567797b5a",
    "title": "小春月晤周小山别后叠韵奉寄二首",
    "authorName": "徐汝烜",
    "authorId": "adcfe4dbce9f8596d1457b72d1457b72",
    "dynasty": "清",
    "content": [
      "气味相亲有几人，知交握手见天真。",
      "嗣宗才藻能超俗，叔度襟怀果绝伦。",
      "文阵声名推卓越，诗家格律著精纯。",
      "著鞭愧我难追步，辛苦还期共指陈。"
    ]
  },
  {
    "id": "adcfe4dbce9f8596e13873c069bdb91f",
    "title": "白荷花",
    "authorName": "徐汝烜",
    "authorId": "adcfe4dbce9f8596d1457b72d1457b72",
    "dynasty": "清",
    "content": [
      "偶来池畔引清风，别有幽香惬素衷。",
      "高士何妨矜眼白，美人曾否怨颜红。",
      "波摇玉骨神逾净，露浥冰肌态更丰。",
      "社结远公堪做伴，几回欣赏付诗筒。"
    ]
  },
  {
    "id": "adcfe4dbcea1bf55f135cfb593974fe8",
    "title": "旅夜书怀",
    "authorName": "章畸",
    "authorId": "adcfe4dbcea1bf55d1457b72d1457b72",
    "dynasty": "清",
    "content": [
      "不遣牢愁意，残灯夜独亲。",
      "饥驱轻作客，老至漫依人。",
      "泛梗踪如寄，炊粱迹已陈。",
      "支离馀倦眼，五技笑谋身。"
    ]
  },
  {
    "id": "adcfe4dbcea1bf55f135cfb5b69d8674",
    "title": "旅夜书怀",
    "authorName": "章畸",
    "authorId": "adcfe4dbcea1bf55d1457b72d1457b72",
    "dynasty": "清",
    "content": [
      "贫也非病也，途穷使智穷。",
      "畏人心自怯，媚世语难工。",
      "迹混尘嚣里，思深渊默中。",
      "小儿强解事，儳语慰愁衷。"
    ]
  },
  {
    "id": "adcfe4dbcea1bf55f135cfb586609a47",
    "title": "旅夜书怀",
    "authorName": "章畸",
    "authorId": "adcfe4dbcea1bf55d1457b72d1457b72",
    "dynasty": "清",
    "content": [
      "枉自抛心力，经营为一餐。",
      "诗书乖俗易，贫贱识名难。",
      "持下容招侮，鸣高岂御寒。",
      "解嘲应有说，僵卧似袁安。"
    ]
  },
  {
    "id": "adcfe4dbcea1bf55f135cfb54d5ad533",
    "title": "旅夜书怀",
    "authorName": "章畸",
    "authorId": "adcfe4dbcea1bf55d1457b72d1457b72",
    "dynasty": "清",
    "content": [
      "交谪差堪幸，知当道式微。",
      "未能营兔窟，何用泣牛衣？",
      "孺子争修短，吾心懒是非。",
      "世情今渐熟，莫恨事多违。"
    ]
  },
  {
    "id": "adcfe4dbceade831743464199187d1bc",
    "title": "扬州客邸作",
    "authorName": "金和",
    "authorId": "adcfe4dbceade831d1457b72d1457b72",
    "dynasty": "清",
    "content": [
      "不惯扬州住，芜城数暮鸦。",
      "世情原鲁酒，人意亦唐花。",
      "客路江难缩，秋林日易斜。",
      "云边亲舍近，吾梦欲还家。"
    ]
  },
  {
    "id": "adcfe4dbceade8314ca829b0b0cd03d9",
    "title": "初九日出城既至善桥作",
    "authorName": "金和",
    "authorId": "adcfe4dbceade831d1457b72d1457b72",
    "dynasty": "清",
    "content": [
      "出城二十里，世界顿清凉。",
      "不觉发将白，才知日尚黄。",
      "居人尽旗鼓，吾辈又冠裳。",
      "重见圣朝诏，羞挥泪数行。"
    ]
  },
  {
    "id": "adcfe4dbceade831c3a5b4d64ef7cf3a",
    "title": "还家",
    "authorName": "金和",
    "authorId": "adcfe4dbceade831d1457b72d1457b72",
    "dynasty": "清",
    "content": [
      "还家翻似客，儿女一时喧。",
      "乱阁囊常碍，新支榻不温。",
      "缝裳促冬线，剪烛恋宵尊。",
      "几日听江雨，征帆又在门。"
    ]
  },
  {
    "id": "adcfe4dbceade8319e3b59174ecc3154",
    "title": "送曾袭侯出使",
    "authorName": "金和",
    "authorId": "adcfe4dbceade831d1457b72d1457b72",
    "dynasty": "清",
    "content": [
      "江上逢旌节，中朝第一流。",
      "时名谢安石，先德武乡侯。",
      "许国无回顾，弥天此壮游。",
      "长风九万里，何止到瀛洲。"
    ]
  },
  {
    "id": "adcfe4dbceade8317202e98d81692cc5",
    "title": "别苍梧有作",
    "authorName": "金和",
    "authorId": "adcfe4dbceade831d1457b72d1457b72",
    "dynasty": "清",
    "content": [
      "久作他乡客，惊心岁月过。",
      "四年羁岭峤，一棹下牂牁。",
      "乐事全家聚，名山两粤多。",
      "苍梧风景好，忍听唱骊歌。"
    ]
  },
  {
    "id": "adcfe4dbceade83128fdd1875e941c50",
    "title": "广州留别",
    "authorName": "金和",
    "authorId": "adcfe4dbceade831d1457b72d1457b72",
    "dynasty": "清",
    "content": [
      "漫说还乡去，偏增离别情。",
      "长风送归棹，落日下孤城。",
      "黄木湾头路，红棉岭外程。",
      "珠江好风景，佳节近清明。"
    ]
  },
  {
    "id": "adcfe4dbceade83113c088b40b56f12b",
    "title": "抵广州作",
    "authorName": "金和",
    "authorId": "adcfe4dbceade831d1457b72d1457b72",
    "dynasty": "清",
    "content": [
      "又作佗城客，趋庭道路长。",
      "一身行万里，三度涉重洋。",
      "满院绿蕉暗，堆盘红荔香。",
      "重闱欣矍铄，献寿举霞觞。"
    ]
  },
  {
    "id": "adcfe4dbceade831053c044dfdcfb6c3",
    "title": "游冰井寺憩准提禅林步家大人韵二首",
    "authorName": "金和",
    "authorId": "adcfe4dbceade831d1457b72d1457b72",
    "dynasty": "清",
    "content": [
      "访古炎荒地，方从郭外游。",
      "云山曾入梦，冰井几经秋。",
      "松竹千重绕，烟霞四壁收。",
      "趋庭多乐事，诗境好频搜。"
    ]
  },
  {
    "id": "adcfe4dbceade831053c044dc490de76",
    "title": "游冰井寺憩准提禅林步家大人韵二首",
    "authorName": "金和",
    "authorId": "adcfe4dbceade831d1457b72d1457b72",
    "dynasty": "清",
    "content": [
      "屈指重阳近，登临兴不虚。",
      "曾经沧海远，转与故园疏。",
      "唐代寻陈迹，江乡忆隐居。",
      "何如下帷读，典籍恣佃渔。"
    ]
  },
  {
    "id": "adcfe4dbceade831c40193cbc8894b2c",
    "title": "喜心兰兄至丙戌",
    "authorName": "金和",
    "authorId": "adcfe4dbceade831d1457b72d1457b72",
    "dynasty": "清",
    "content": [
      "握手三千里，离怀一笑开。",
      "乍浮沧海棹，试问故园梅。",
      "风雨催诗句，江由慨霸才。",
      "吴云频怅望，何日共归来。"
    ]
  },
  {
    "id": "adcfe4dbceade83112c23d2f5efbb8cb",
    "title": "送伯豫大兄旋里应试",
    "authorName": "金和",
    "authorId": "adcfe4dbceade831d1457b72d1457b72",
    "dynasty": "清",
    "content": [
      "相聚忽半载，联床乐事多。",
      "何期辞岭峤，依旧下牂牁。",
      "有路青云上，乘槎淡海过。",
      "即今挥手处，离思满山河。"
    ]
  },
  {
    "id": "adcfe4dbceade83176ea737d5dc8a133",
    "title": "秋夜偶成",
    "authorName": "金和",
    "authorId": "adcfe4dbceade831d1457b72d1457b72",
    "dynasty": "清",
    "content": [
      "秋气入残夜，萧疏梦不成。",
      "半窗残月影，千里故乡情。",
      "露冷萤无火，天寒雁有声。",
      "筹边当此地，还欲请长缨。"
    ]
  },
  {
    "id": "adcfe4dbceade83151f9e04c4061837d",
    "title": "心兰兄自桂林来梧，见赠五律，次韵奉和",
    "authorName": "金和",
    "authorId": "adcfe4dbceade831d1457b72d1457b72",
    "dynasty": "清",
    "content": [
      "山水甲天下，经年快客游。",
      "漓江缈千里，又动别离愁。",
      "飞电佳音捷，淩云壮志酬。",
      "重阳佳节近，且醉菊花秋。"
    ]
  },
  {
    "id": "adcfe4dbceade831885343d5fbbfaaa6",
    "title": "城东谒虞帝庙",
    "authorName": "金和",
    "authorId": "adcfe4dbceade831d1457b72d1457b72",
    "dynasty": "清",
    "content": [
      "洄溯牂牁路，苍梧万里遥。",
      "空山来黻冕，虚壁奏萧韶。",
      "瞻拜仪容古，追思揖让朝。",
      "衣冠犹想像，盛德迈唐尧。"
    ]
  },
  {
    "id": "adcfe4dbceade831ad876017259fffd9",
    "title": "家大人重建漫泉亭，并补刻冰泉铭敬志二首",
    "authorName": "金和",
    "authorId": "adcfe4dbceade831d1457b72d1457b72",
    "dynasty": "清",
    "content": [
      "漫叟传遗爱，冰泉旧有铭。",
      "千秋留胜迹，五岭壮斯亭。",
      "塔影当峰认，钟声隔寺听。",
      "澄然清可濯，古意满岩扃。"
    ]
  },
  {
    "id": "adcfe4dbceade831ad8760171a18cfc1",
    "title": "家大人重建漫泉亭，并补刻冰泉铭敬志二首",
    "authorName": "金和",
    "authorId": "adcfe4dbceade831d1457b72d1457b72",
    "dynasty": "清",
    "content": [
      "风雨重磨碣，云霞焕建瓴。",
      "遥通漓水碧，常对火山青。",
      "修禊前番记，登高几度经。",
      "炎荒多胜境，考证值趋庭。"
    ]
  },
  {
    "id": "adcfe4dbceade8316e1eb3a0e016fcaa",
    "title": "出虎门泊香港",
    "authorName": "金和",
    "authorId": "adcfe4dbceade831d1457b72d1457b72",
    "dynasty": "清",
    "content": [
      "地势天南尽，沧溟指顾间。",
      "九龙环绝岛，二虎接雄关。",
      "风雨连三月，波涛靖百蛮。",
      "更嗟濠镜近，市舶满前山。"
    ]
  },
  {
    "id": "adcfe4dbceade831e6c03b11182684f0",
    "title": "渡扬子江",
    "authorName": "金和",
    "authorId": "adcfe4dbceade831d1457b72d1457b72",
    "dynasty": "清",
    "content": [
      "遥指江城路，乡关物候新。",
      "桃花千尺浪，杨柳万家春。",
      "湖海嗟行客，诗书励此身。",
      "伯兮同击楫，莫漫怅风尘。"
    ]
  },
  {
    "id": "adcfe4dbceade831d378ec7ce54d0a74",
    "title": "由江阴乘舟抵里门喜赋",
    "authorName": "金和",
    "authorId": "adcfe4dbceade831d1457b72d1457b72",
    "dynasty": "清",
    "content": [
      "听到乡音熟，沿途减客愁。",
      "田园认游子，风雨送归舟。",
      "浩劫怀前度，炎州记昔游。",
      "舜过岩畔路，云水自悠悠。"
    ]
  },
  {
    "id": "adcfe4dbceade831c40060dcebec8606",
    "title": "江城愁感",
    "authorName": "金和",
    "authorId": "adcfe4dbceade831d1457b72d1457b72",
    "dynasty": "清",
    "content": [
      "书馆添幽趣，山光雨后佳。",
      "夕阳明耀塔，秋月冷空斋。",
      "流水高人调，乘风壮士怀。",
      "不堪萧瑟感，风露立闲阶。"
    ]
  },
  {
    "id": "adcfe4dbceade8317f7ec33c3bf55bfc",
    "title": "仲冬送心兰四兄赴粤二首",
    "authorName": "金和",
    "authorId": "adcfe4dbceade831d1457b72d1457b72",
    "dynasty": "清",
    "content": [
      "风雪岁云暮，胡为尚远行。",
      "惯抛游子泪，长系故乡情。",
      "万里度梅岭，三年客穗城。",
      "离筵今夕酒，先是问归程。"
    ]
  },
  {
    "id": "adcfe4dbceade8317f7ec33cbcc9b956",
    "title": "仲冬送心兰四兄赴粤二首",
    "authorName": "金和",
    "authorId": "adcfe4dbceade831d1457b72d1457b72",
    "dynasty": "清",
    "content": [
      "屈指经行处，长亭复短亭。",
      "关山增阅历，身世感飘零。",
      "才返鄱湖棹，重浮粤海萍。",
      "匆匆挥手去，骊唱不堪听。"
    ]
  },
  {
    "id": "adcfe4dbceade831826b4a6e90185bfb",
    "title": "初七日去大营拟寄城中诸友",
    "authorName": "金和",
    "authorId": "adcfe4dbceade831d1457b72d1457b72",
    "dynasty": "清",
    "content": [
      "十万冤禽仗此行，谁知乞命事难成。",
      "包胥已尽滂沱泪，晋鄙惟闻嚄唶声。",
      "自古天心悭悔祸，虽余人面错偷生。",
      "一身轻与全家别，何日残魂更入城。"
    ]
  },
  {
    "id": "adcfe4dbceade831505cd698e9538832",
    "title": "山行",
    "authorName": "金和",
    "authorId": "adcfe4dbceade831d1457b72d1457b72",
    "dynasty": "清",
    "content": [
      "古寺藏云里，遥遥何处钟。",
      "携筇欲相访，尚隔两三峰。"
    ]
  },
  {
    "id": "adcfe4dbceade831cab61fbc2fe39ebf",
    "title": "王嫱",
    "authorName": "金和",
    "authorId": "adcfe4dbceade831d1457b72d1457b72",
    "dynasty": "清",
    "content": [
      "红颜竟许到沙场，休抱琵琶意更伤。",
      "不是出宫时一拜，今生何处见君王。"
    ]
  },
  {
    "id": "adcfe4dbceade8318c77e82eae1ab385",
    "title": "西施咏",
    "authorName": "金和",
    "authorId": "adcfe4dbceade831d1457b72d1457b72",
    "dynasty": "清",
    "content": [
      "溪水溪花一样春，东施偏让入宫人。",
      "自家未必无颜色，错绝当年是效颦。"
    ]
  },
  {
    "id": "adcfe4dbceade831bcec170ced1b2ce4",
    "title": "登木末亭怀太白",
    "authorName": "金和",
    "authorId": "adcfe4dbceade831d1457b72d1457b72",
    "dynasty": "清",
    "content": [
      "碧萝祠宇袅茶烟，曾此行吟有谪仙。",
      "自著锦袍上天去，鸟啼花落一千年。"
    ]
  },
  {
    "id": "adcfe4dbceade831a8d60732826d65c0",
    "title": "避城",
    "authorName": "金和",
    "authorId": "adcfe4dbceade831d1457b72d1457b72",
    "dynasty": "清",
    "content": [
      "海上逃人言凿凿，夷于丁男不甚虐。",
      "惟与妇人作剧恶，比户由来皆大索。",
      "城中儿女齐悲啼，四乡一一谋枝栖。",
      "寻常家具邀人赍，腰缠浪掷轻如泥。",
      "谁谓乡农亦称霸，百金才许蜗庐借。",
      "瓢水束薪珠玉价，钗钿裙袜夺之诈。",
      "稍不如意便怒骂，抢地无言但拜谢。",
      "道来此间已被赦，不见邻妇头鬖鬖。",
      "无钱能赁香笋篮，膝前有女年十三。",
      "中夜急嫁西家男，身携布被居茅庵。"
    ]
  },
  {
    "id": "adcfe4dbceade831493b38212b4ed4f7",
    "title": "募兵",
    "authorName": "金和",
    "authorId": "adcfe4dbceade831d1457b72d1457b72",
    "dynasty": "清",
    "content": [
      "城中旧兵不如额，分守城头尚无策。",
      "何论城下诘暴客，市儿反侧颇接迹。",
      "一旦招之入军籍，朝来首裹青布帻。",
      "细襻革靴靿盈尺，黑衣蔽腹袖尤窄。",
      "堂下群鸦立无隙，或舞大刀或磔石。",
      "取其壮健汰老瘠，九城累累保卫册。",
      "昼坐当门怒眼赤，大声能作老枭吓。",
      "恶丐往往暗褫魄，夜出走巡街巷栅。",
      "火光烛天月不白，木梃竹鞭在肘腋。",
      "吠犬无声都辟易，一人日与钱一百。",
      "勤则有犒惰则革，借问谁司鼓与钲。",
      "居然高坐来谈兵，百夫长是迂书生。"
    ]
  },
  {
    "id": "adcfe4dbceade83172b52406a34361ec",
    "title": "五月七日母命出城避贼",
    "authorName": "金和",
    "authorId": "adcfe4dbceade831d1457b72d1457b72",
    "dynasty": "清",
    "content": [
      "老母传示纸三寸，欹侧澹墨十数言。",
      "谓闻尔日贼促战，千家万家人出门。",
      "尔独何为恋虎口，六世名族惟尔存。",
      "身是妇人当死耳，此时言义休言恩。",
      "尔去将情告诸帅，况尔有口兵能论。",
      "背人读罢火其纸，才欲痛哭声先吞。",
      "中夜起坐不能寐，十指尽秃余咬痕。",
      "在家何曾得见母，母教诚是儿智昏。",
      "宿将南来过两月，胡至今日军犹屯。",
      "或者条侯太持重，不识此贼原游魂。",
      "傥以里言走相告，未必幕府如帝阍。",
      "藉手庶几万分一，还我甘旨鸡与豚。",
      "甘作罪人背母去，廿金馈贼吾其奔。"
    ]
  },
  {
    "id": "adcfe4dbceade831ed126cd0009f190d",
    "title": "自秣陵关买舟冒雨至七桥瓮马总戎营求见",
    "authorName": "金和",
    "authorId": "adcfe4dbceade831d1457b72d1457b72",
    "dynasty": "清",
    "content": [
      "早潮人说船行易，五十里路夕未至。",
      "夜深雷雨破空来，疑是城头战方利。",
      "小船漏水时欲沈，裤袜无乾不能睡。",
      "烧烛聊谈纸上兵，到晓刚成六千字。",
      "遥遥乍见当头旗，船得顺风桨生翅。",
      "须臾系缆营东头，万帐星罗真得地。",
      "此时雨猛更逐人，草滑泥深策无骑。",
      "束缚芒鞋侧足行，军前岂可轻儿戏。",
      "渐闻朝令许传呼，长揖扣门敬投刺。",
      "将军竟作阶下迎，才见逃人先迸泪。",
      "敢谓此贼不难平，三月迁延自攻愧。",
      "张髯怒骂骄儿兵，如所云云颇非醉。",
      "坐来徐献袖中书，五策居然中三四。",
      "欲推欲挽忽沉吟，前席无声似酸鼻。",
      "但言大帅在钟山，到彼雄心傥一试。",
      "我闻未免中狐疑，于我何嫌若引避。",
      "归船听取道旁语，请战都非大帅意。",
      "将军近已病填膺，不是将军不了事。"
    ]
  },
  {
    "id": "adcfe4dbceade831e3c9009e12f1e023",
    "title": "初六日将辞诸营而去",
    "authorName": "金和",
    "authorId": "adcfe4dbceade831d1457b72d1457b72",
    "dynasty": "清",
    "content": [
      "旁观不觉举棋频，枭鸟声多渐惹瞋。",
      "吾舌能令金马泣，军心只似木鸡驯。",
      "侯嬴有剑难从死，伍员无箫欲救贫。",
      "徒赚北堂占鹊报，猜儿已作后车人。"
    ]
  },
  {
    "id": "adcfe4dbceade83173a9ff4078ad4b4f",
    "title": "梦月夜游笔架山歌",
    "authorName": "金和",
    "authorId": "adcfe4dbceade831d1457b72d1457b72",
    "dynasty": "清",
    "content": [
      "我昔初游笔架山，重岩绝巘穷跻攀。夕阳满天下山去，山灵笑我真痴顽。",
      "梦中来呼渴睡老，汝昨看山爱山好。好山不向月中看，谁识此山天下少。",
      "我欢跃起欢相迎，山灵挈我随之行。腾地直上一千丈，此山屹立如在不夜城。",
      "九阍咫尺通帝京，四边寂静无人声。举头不见团团月，却是广寒旧宫阙。",
      "万户千门无点尘，珠斗银潢共清绝。此时姮娥露真面，云锦衣裳扬红电。",
      "须臾放出大光明，融结此山成一片。山耶月耶两不知，浩浩长空亘秋练。",
      "山灵语我此奇景，除却此山无处见。此山南来第一真洞天，今作穷妻汤沐县。",
      "绕县遍种丹桂花，灵根来自海市鲛人槎。云是结璘使者手赠春风芽，此山樵童渔女一一皆以花为家。",
      "花开花落一十二万载，古树今树不断香横斜。偶然桂子月中堕，当作瑶池灵药可。",
      "白兔谁闻天上舂，青鸾自寄山中果。人生得入此山游，仙箓何事更向佺铿求。",
      "此山一草一木一猿一鹤俱是不凡品，而况餐烟吸露之灵修。",
      "我心默默方然疑，忽闻侍从传语山灵知。近来吴刚老病疲，其属八万四千户，斤斧往往乖常仪。",
      "一去蓬莱十日不复返，闻其烂醉蒲桃新酒无醒时。",
      "顷间问游下方客，落落冰玉无俗姿。吴刚修月不称职，今后其人客代之。",
      "山灵贺我促我顿首谢，我有我志请毕今夕语。我之学儒仅仅知讴䪩，我之学农仅仅习耕稼。",
      "其他一切愚过移山公，而况生平懒同嵇叔夜。尘世不愿受羁勒，天府何堪任驱驾。",
      "幸为更乞恩外恩，曲恕草茅虮虱臣。七宝楼台非我事，匠材别选宁无人。",
      "山灵对我长太息，叱咤一声如霹雳。惊回春梦落河海，依旧青镫闪蓬壁。",
      "东窗指顾榑桑红，照见此山最上芙蓉峰。"
    ]
  },
  {
    "id": "adcfe4dbceade8313a8beba43d189588",
    "title": "侍家大人登圆山",
    "authorName": "金和",
    "authorId": "adcfe4dbceade831d1457b72d1457b72",
    "dynasty": "清",
    "content": [
      "平畴如绣错，远山俨翠障。",
      "圆峰居其间，登览心神旷。",
      "泠泠涧泉流，郁郁花木傍。",
      "趋庭喜馀暇，有同南楼望。",
      "五岭到此尽，岩疆独雄壮。",
      "昔年分鸿沟，蛮触不敢抗。",
      "留兹名胜区，气象显万状。",
      "标高赤霞中，兴寄青云上。",
      "天风浩浩来，海气相鼓荡。",
      "东望蓬莱山，飘渺指所向。",
      "神仙本虚无，不用乘槎访。",
      "即事多所欣，如愿亦相偿。",
      "即看广厦开，转瞬崇墉创。",
      "讼庭落花闲，归来更酬唱。"
    ]
  },
  {
    "id": "adcfe4dbceade8313ad153d5d67bad96",
    "title": "出西郭行田间至南涧听泉敬步家大人原韵",
    "authorName": "金和",
    "authorId": "adcfe4dbceade831d1457b72d1457b72",
    "dynasty": "清",
    "content": [
      "冈岭如环不可束，登高欲穷千里目。",
      "谢公喜搜山水区，柳侯爱记蛮荒俗。",
      "林花艳舒鹤顶红，潭水澄逾鸭头绿。",
      "逸兴犹看行负瓢，天籁不劳歌按筑。",
      "怪石突兀当关蹲，老树连蜷卧涧曲。",
      "趋庭诗学杜甫吟，志隐篇效苏过续。",
      "悠然归咏舞雩风，何时更濯沧浪足。"
    ]
  },
  {
    "id": "adcfe4dbceade8311858274900dda016",
    "title": "重游冰井寺叠前韵",
    "authorName": "金和",
    "authorId": "adcfe4dbceade831d1457b72d1457b72",
    "dynasty": "清",
    "content": [
      "为访名贤迹，重来纪胜游。",
      "江山曾几日，风雨又惊秋。",
      "鹤阜云常护，龙洲涨乍收。",
      "相看两不厌，佳句喜频搜。",
      "红尘飞不到，高阁恍淩虚。",
      "仄径苔痕滑，寒窗竹影疏。",
      "祠荒迷舜迹，桥古近仙居。",
      "把盏聊乘兴，桃源漫问渔。"
    ]
  },
  {
    "id": "adcfe4dbceaf0bbc33bb39e977ac2edb",
    "title": "江南道中",
    "authorName": "孔昭虔",
    "authorId": "adcfe4dbceaf0bbcd1457b72d1457b72",
    "dynasty": "清",
    "content": [
      "雁声吹过古徐州，又向江湖叹敝裘。",
      "两岸菰蒲萧寺晚，一鞭风雨乱山秋。",
      "天涯作客悲王粲，逆旅何人识马周。",
      "惆怅年华同逝水，夕阳无语自西流。"
    ]
  },
  {
    "id": "adcfe4dbceaf0bbc51c1eedaa7e55327",
    "title": "车中偶成",
    "authorName": "孔昭虔",
    "authorId": "adcfe4dbceaf0bbcd1457b72d1457b72",
    "dynasty": "清",
    "content": [
      "城角寒烟冷暮鸦，乱山霜叶锁残霞。",
      "夕阳影里人家晚，秋在一村荍麦花。"
    ]
  },
  {
    "id": "adcfe4dbceb26bf09d43227a60a2f975",
    "title": "王昭君",
    "authorName": "韦谦恒",
    "authorId": "adcfe4dbceb26bf0d1457b72d1457b72",
    "dynasty": "清",
    "content": [
      "不恨丹青误，惟期报国恩。",
      "边尘如可靖，妾命不须论。",
      "月送关中骑，春归塞上魂。",
      "红颜安社稷，青史至今存。"
    ]
  },
  {
    "id": "adcfe4dbceb26bf02ab150a14bac09dd",
    "title": "寄徐孝廉位山先生",
    "authorName": "韦谦恒",
    "authorId": "adcfe4dbceb26bf0d1457b72d1457b72",
    "dynasty": "清",
    "content": [
      "此日谈经客，先生尚典型。",
      "三朝头已白，八十眼犹青。",
      "人列儒林传，天留处士星。",
      "何时载尊酒，一访子云亭。"
    ]
  },
  {
    "id": "adcfe4dbceb26bf0f2b7d4035353b34f",
    "title": "寄梁山舟侍讲",
    "authorName": "韦谦恒",
    "authorId": "adcfe4dbceb26bf0d1457b72d1457b72",
    "dynasty": "清",
    "content": [
      "之子媚幽独，翩然返故庐。",
      "莼丝三月暮，贝叶一镫余。",
      "但见黄尘远，宁教白社虚。",
      "春愁满湖上，吟兴复何如。"
    ]
  },
  {
    "id": "adcfe4dbceb26bf0f2b7d4033638c028",
    "title": "寄梁山舟侍讲",
    "authorName": "韦谦恒",
    "authorId": "adcfe4dbceb26bf0d1457b72d1457b72",
    "dynasty": "清",
    "content": [
      "忆昔持尊酒，时时共短吟。",
      "月明秋水净，花落夕阳深。",
      "旧梦中宵觉，离怀隔岁侵。",
      "空余擘窠字，遥见故人心。"
    ]
  },
  {
    "id": "adcfe4dbceb26bf0881f595113639f6b",
    "title": "过清流关",
    "authorName": "韦谦恒",
    "authorId": "adcfe4dbceb26bf0d1457b72d1457b72",
    "dynasty": "清",
    "content": [
      "东南半壁势全收，奕奕雄关据上游。",
      "五代烽烟余故垒，一天风雨入残秋。",
      "乱山自向孤城绕，野水还归别涧流。",
      "忽忆醉翁呼不起，独携尊酒倚高楼。"
    ]
  },
  {
    "id": "adcfe4dbceb26bf064704eff8687aee3",
    "title": "登姑孰城楼",
    "authorName": "韦谦恒",
    "authorId": "adcfe4dbceb26bf0d1457b72d1457b72",
    "dynasty": "清",
    "content": [
      "丹阳城接大江流，雉堞犹余六代秋。",
      "《白纻歌》随元子去，青山名为谢公留。",
      "楼台迤逦轻烟合，吴楚微茫落照浮。",
      "最喜女墙吟眺处，鸣榔声动见渔舟。"
    ]
  },
  {
    "id": "adcfe4dbceb26bf0979dfa45066eb0aa",
    "title": "秋日雨后同朱笥河学士宋小岩洗马曹竹虚中允褚筠心侍读集汪持斋阁学邸舍时谈及邓尉山桂华之盛故有落句",
    "authorName": "韦谦恒",
    "authorId": "adcfe4dbceb26bf0d1457b72d1457b72",
    "dynasty": "清",
    "content": [
      "书局匆匆策马回，招要重到小蓬莱。",
      "半天雨势龙衔去，一片秋声雁带来。",
      "桑落肯辞今日醉，桂华应傍故园开。",
      "吴中风景资谈柄，促坐浑忘漏点催。"
    ]
  },
  {
    "id": "adcfe4dbceb26bf0e1cbb43c57a400ba",
    "title": "梦草亭独坐适八弟定旃洛中书至",
    "authorName": "韦谦恒",
    "authorId": "adcfe4dbceb26bf0d1457b72d1457b72",
    "dynasty": "清",
    "content": [
      "碧梧深柳宛吾庐，短彴回廊任所如。",
      "孤艇泛从残雨后，好山看到夕阳初。",
      "池塘春草连宵梦，宛洛秋风尺素书。",
      "莫向南天频怅望，画图终日正相于。"
    ]
  },
  {
    "id": "adcfe4dbceb26bf06967eab3c9328ffd",
    "title": "常君殉节诗",
    "authorName": "韦谦恒",
    "authorId": "adcfe4dbceb26bf0d1457b72d1457b72",
    "dynasty": "清",
    "content": [
      "独以书生能骂贼，当年英烈试重论。",
      "三刀讵足旌儒吏，一剑聊凭答圣恩。",
      "空祀桐乡频洒泪，谁招辽海未归魂。",
      "只今凛凛馀生气，昔岭千秋有血痕。"
    ]
  },
  {
    "id": "adcfe4dbceb26bf0450d2080435221b9",
    "title": "与秦涧泉修撰话旧",
    "authorName": "韦谦恒",
    "authorId": "adcfe4dbceb26bf0d1457b72d1457b72",
    "dynasty": "清",
    "content": [
      "白下城边系短桡，故人重此对吟瓢。",
      "半帘晴雪围炉坐，拾得松枝话六朝。"
    ]
  },
  {
    "id": "adcfe4dbceb26bf0450d20804229639e",
    "title": "与秦涧泉修撰话旧",
    "authorName": "韦谦恒",
    "authorId": "adcfe4dbceb26bf0d1457b72d1457b72",
    "dynasty": "清",
    "content": [
      "山色都将积雪封，烟寒何处觅游踪。",
      "十年旧事从头说，一榻长干共暮钟。"
    ]
  },
  {
    "id": "adcfe4dbcec2554b5005e2cada46bc77",
    "title": "九日红毛楼登高",
    "authorName": "游化",
    "authorId": "adcfe4dbcec2554bd1457b7210bf2cee",
    "dynasty": "清",
    "content": [
      "佳哉重阳节，何处寄遨游。旷怀千载上，独陟红毛楼。",
      "红毛楼上风景好，西望大江流浩浩。怅往悲来兴不穷，直须搔首问苍昊。",
      "飘飘云外响风筝，扶摇直上奋鹏程。俯视众山皆渺小，宁甘卑屈负生平。",
      "荆州王粲凭阑叹，何如彭泽醉篱畔。笔未题糕愧未豪，壮心不已且登高。",
      "君不见龙山会上孟参军，风吹帽落自超群。又不见茱萸囊黄菊酒，风流自昔传重九。",
      "但应借取馀杯醉，休论荷兰当日事。圣朝一统庆咸宁，此日登临皆天赐。"
    ]
  },
  {
    "id": "adcfe4dbcec4a091780b1c1ba9bbeb8c",
    "title": "夜行桑干河",
    "authorName": "褚成昌",
    "authorId": "adcfe4dbcec4a091d1457b72d1457b72",
    "dynasty": "清",
    "content": [
      "游子苦行役，长途晓夜征。",
      "荒寒增客思，哀乐感吾情。",
      "沙软馀龙气，天寒辨马声。",
      "狂澜忧未已，何术奠苍生。"
    ]
  },
  {
    "id": "adcfe4dbcec532b5940a1853e610b17f",
    "title": "横塘夜泊",
    "authorName": "宗渭",
    "authorId": "adcfe4dbcec532b5d1457b72d1457b72",
    "dynasty": "清",
    "content": [
      "偶为看山出，孤舟向晚停。",
      "野梅含水白，渔火逗烟青。",
      "寒屿融残雪，春潭浴乱星。",
      "何人吹铁笛，清响破空冥。"
    ]
  },
  {
    "id": "adcfe4dbcec532b5da30fdb070501010",
    "title": "重过海印庵",
    "authorName": "宗渭",
    "authorId": "adcfe4dbcec532b5d1457b72d1457b72",
    "dynasty": "清",
    "content": [
      "三年重向虎溪游，石路依然碧水流。",
      "鸟背斜阳微带雨，寺门衰柳渐迎秋。",
      "弟兄谊重难为别，师友情深竟莫酬。",
      "叹息此身闲未得，天涯明日又孤舟。"
    ]
  },
  {
    "id": "adcfe4dbcec532b58cdc0b8eb8ad12fa",
    "title": "次韵酬九来",
    "authorName": "宗渭",
    "authorId": "adcfe4dbcec532b5d1457b72d1457b72",
    "dynasty": "清",
    "content": [
      "风急树萧萧，思君梦易销。",
      "鸟啼黄叶时，僧语夕阳桥。",
      "得句霜钟度，安禅佛火烧。",
      "十年诗律苦，珍重贮山瓢。"
    ]
  },
  {
    "id": "adcfe4dbceca216e875acf7fecd58008",
    "title": "秋夕泊舟汇泉寺有怀",
    "authorName": "徐子威",
    "authorId": "adcfe4dbceca216ed1457b72d1457b72",
    "dynasty": "清",
    "content": [
      "云水夕漫漫，苍烟沈石坛。",
      "僧归孤棹晚，月下一钟寒。",
      "旧雨隔千里，秋琴成独弹。",
      "重来泊萧寺，落叶满湖干。"
    ]
  },
  {
    "id": "adcfe4dbceca216e6e425b65619e777a",
    "title": "秋杪同张春江汪菊墅两太史李石泉司马张渔村孝廉登岱遇雨",
    "authorName": "徐子威",
    "authorId": "adcfe4dbceca216ed1457b72d1457b72",
    "dynasty": "清",
    "content": [
      "飞来峰上倒清樽，回首苍茫海色昏。",
      "万壑杉松喧日观，九秋风雨撼天门。",
      "秦王玉牒何人见，杜老雄词我辈论。",
      "千里倏然开夕照，三山东望紫云屯。"
    ]
  },
  {
    "id": "adcfe4dbceca216ec3d2571491328201",
    "title": "访赵小沧",
    "authorName": "徐子威",
    "authorId": "adcfe4dbceca216ed1457b72d1457b72",
    "dynasty": "清",
    "content": [
      "湖干秋雨歇，湖上秋山碧。",
      "为访素心人，苔痕染双屐。"
    ]
  },
  {
    "id": "adcfe4dbceca216ebf6f067364334c55",
    "title": "秋霁游北园怀唐小浦",
    "authorName": "徐子威",
    "authorId": "adcfe4dbceca216ed1457b72d1457b72",
    "dynasty": "清",
    "content": [
      "八月天气佳，野色淡复浓。",
      "散步秋雨后，石泉声淙淙。",
      "悠然望远道，隔林起夕钟。",
      "凉风送归雁，草际咽鸣蛩。",
      "湿烟流村落，斜阳远近春。",
      "苍苍水云外，秀绝两三峰。",
      "晚眺思公子，沿堤采芙蓉。"
    ]
  },
  {
    "id": "adcfe4dbcecba00a23b8a4dd95fe6fed",
    "title": "重过封氏园饮矮松下偕查夏重钱絅庵顾侠君作",
    "authorName": "缪沅",
    "authorId": "adcfe4dbcecba00a24510415851300ee",
    "dynasty": "清",
    "content": [
      "婆娑偃盖一抔前，阅尽沧桑五百年。",
      "谡谡涛声凉欲雨，茸茸针刺密无天。",
      "金仙换劫长如此，铜狄看人亦可怜。",
      "贞白先生竟归去，得间长挂杖头钱。"
    ]
  },
  {
    "id": "adcfe4dbcecba00a43cf705cde33e7d2",
    "title": "熊务先自滇中来相聚东湖今归涿鹿赋此奉赠兼怀六观章之两前辈",
    "authorName": "缪沅",
    "authorId": "adcfe4dbcecba00a24510415851300ee",
    "dynasty": "清",
    "content": [
      "碧山学士久焚鱼，爱子声华冰玉如。",
      "章贡烟波迟笠屐，点苍云气接衣裾。",
      "空江落木将回棹，白发青镫正倚闾。",
      "高适陈登风谊古，沙头执手野踟蹰。"
    ]
  },
  {
    "id": "adcfe4dbcecba00ab39778ee8c0cc9c2",
    "title": "次韵和王令诒给谏移居其一",
    "authorName": "缪沅",
    "authorId": "adcfe4dbcecba00a24510415851300ee",
    "dynasty": "清",
    "content": [
      "傍檐才妥玉丫叉，叠架图书得几车。",
      "亟遣长须新扫径，旋教阿段手栽花。",
      "较量酒户寻张老，斟酌诗邻近孟家。",
      "问讯一枝安稳未，百年何事不浮查。"
    ]
  },
  {
    "id": "adcfe4dbcecba00a5b5ede2d35977161",
    "title": "谢敷宅",
    "authorName": "缪沅",
    "authorId": "adcfe4dbcecba00a24510415851300ee",
    "dynasty": "清",
    "content": [
      "遥天笙鹤万峰青，石厂周遭雾雨溟。",
      "今日吴中高士少，不愁月犯少微星。"
    ]
  },
  {
    "id": "adcfe4dbcecba00ae85ee945155a4f77",
    "title": "吴山山后观乱石",
    "authorName": "缪沅",
    "authorId": "adcfe4dbcecba00a24510415851300ee",
    "dynasty": "清",
    "content": [
      "披月访名山，雅具林壑癖。",
      "欢携崟崎人，茫鞋穿乱棘。",
      "造化苦雕锼，皴疱诡裁织。",
      "穿凿已殊轨，卷然罕定式。",
      "性坚理以曲，肤皱体难直。",
      "厥初谁磨砻，崔嵬巧借力。",
      "当时补天余，散令绝壑殖。",
      "神瀵流瀁瀁，钟乳悬湜湜。",
      "象脰纷可宝，猿尻沓莫识。",
      "幻作眠狮形，狰狞险难陟。",
      "杂糅如古篆，蝌蚪猵屴崱。",
      "蟹眼光磨云，幽洞草生荝。",
      "伸爪作之而，权奇杳无极。",
      "远坼巨灵蹠，神鳌齿畟畟。",
      "赩若胭脂钱，斑缬有万亿。",
      "黝如丑妇瘿，见之不再忆。",
      "黄若新鹅拳，翡翠穿胸臆。",
      "我叹磈磊多，填膺悲莫抑。",
      "青精谁作饭，令我好颜色。",
      "掷杖归空林，厓柴闻翕息。"
    ]
  },
  {
    "id": "adcfe4dbcecba00a2585b6031dacacca",
    "title": "山雨乍霁由桃花涧历天开岩睹禹碑望最高峰慨然有出世之想",
    "authorName": "缪沅",
    "authorId": "adcfe4dbcecba00a24510415851300ee",
    "dynasty": "清",
    "content": [
      "掬水浣山泥，藤床睡初觉。空山一夜雨，飞爆千峰落。",
      "起来天宇清，晓云露斑驳。涧水东西流，喷珠满大壑。",
      "宛转如游龙，天矫不受缚。首尾一鼓荡，鳞爪恣拿攫。",
      "森森叠浪岩，皱{夋包}瘦如削。起伏生波澜，圆穹大包络。",
      "破碎琼瑶瑛，跳掷狙猱玃。趺坐作水观，清响聆竽籥。",
      "喧极静意俱，冥心契寥廓。曳杖行前冈，适与山僧约。",
      "将穷最高峰，搜奇出龈腭。径路共猿争，上下似凫跃。",
      "厓花罥葛衣，𦱌露湿芒屩。枯藤立伶俜，倦蝶穿略彴。",
      "摇摇凤折膝，戢戢牛砺角。攀跻高送眼，崎岖危著脚。",
      "山果团青红，酸甜渐可剥。朋牵寄生草，蔓引摄生药。",
      "幽岩徒天开，化工巧才凿。阴磴窜鼪鼯，阳窦卷乱箨。",
      "石轩久倾颓，空壁就扪摸。禹碑古篆奇，鸾飘还凤泊。",
      "如从岣嵝过，探奇自南岳。松风回杖底，人语出林薄。",
      "绝顶望茅茨，天风隔蓬弱。梵呗音琅琅，木鱼间金铎。",
      "振衣拟往从，十步三四却。开山思法度，团瓢此栖托。",
      "我生实钝根，踪迹判尘浊。僧寮一月住，饮啄类孤鹤。",
      "何当将家来，凿坏饱葵藿。"
    ]
  },
  {
    "id": "adcfe4dbcecba00a0a22b7c98658ce15",
    "title": "构与东坡言芙蓉城事甚悉坡公曰余前诗挂漏甚多醒时追忆其语补之仍用原韵",
    "authorName": "缪沅",
    "authorId": "adcfe4dbcecba00a24510415851300ee",
    "dynasty": "清",
    "content": [
      "芙蓉花开香青冥，城中环佩声东丁。美人影入琉璃屏，衣衫缥缈光娉婷。",
      "红绡万缕花烟青，花枝历碌铺繁星。浪言服食能鍊形，云露千层谁所经。",
      "荒唐此地栖真灵，苍虬导入骖云軿。或云主此石曼卿，四天玉映花芳馨。",
      "观文几曾归紫廷，恐是浪语朝士听。流传遂曰帝所令，城中设置何轩棂。",
      "临霞怅望不可凭，丹楼漠漠风清泠。丹楼失钥夜不扃，瑶英偷入骑鸾翎。",
      "丹砂鍊就驱雷霆，欢携子高坐中亭。元猿白鹿可结盟，美人三十欹竛竮。",
      "丁公吐语风触铃，延年倒卧醉未醒。梦中絮语方啽咛，床头倒系双玉瓶。",
      "百日易过泪欲零，尘埃一堕罡风腥。素骡恍惚嘶空溟，道逢东坡诉飘萍。",
      "恨不长年守《黄庭》，下士瑟缩如焦螟。且饮美酒为延龄，莫恨孤凹与绝邢。"
    ]
  },
  {
    "id": "adcfe4dbcecba00afeb970ed55ee4c28",
    "title": "惠山第二泉试武彝茶歌用商丘先生韵",
    "authorName": "缪沅",
    "authorId": "adcfe4dbcecba00a24510415851300ee",
    "dynasty": "清",
    "content": [
      "寒泉九曲梦未到，瑞草一束丛生岩。",
      "气苍味厚色转朴，雪烦驱滞心为忺。",
      "庙山萝芥苦柔媚，配此风格方相兼。",
      "闽僧前时裹寄我，日夕蒸焙夸茅檐。",
      "行缠南溯不忍弃，驱屐白硾标红签。",
      "朅来试茶山水窟，獠奴蒻叶劳包缄。",
      "松响飕飗风鼓浪，泉音琤琮水拂帘。",
      "云垂绿脚渗遥碧，香浮翠乳凝空岚。",
      "泉清石白正映发，夫岂尤物横碱砭。",
      "从来万事尚标格，咀啜至味无人探。",
      "斯水煮茶合第一，虚评浪语空议谗。",
      "是时山空岩骨露，一尘不动含晶盐。",
      "余甘漱齿喉吻润，恍在武曲搊吟髯。",
      "胸中腥腐涤欲尽，茗柯妙理搜丛谈。"
    ]
  },
  {
    "id": "adcfe4dbcecba00a3a525c2f6da158ce",
    "title": "鲍山",
    "authorName": "缪沅",
    "authorId": "adcfe4dbcecba00a24510415851300ee",
    "dynasty": "清",
    "content": [
      "鲍山山色如眉绿，螺黛挽烟青簇簇。",
      "洞中闻有丫髻童，手把铜盂挹银瀑。",
      "金仙真诰落荒厓，猛虎道旁时慑伏。",
      "五色肉芝供客啖，驻景无劳更辟谷。",
      "朅来山下悄无人，间凭一杖桃枝竹。",
      "不逢羽客佩方符，但见归农驾短犊。",
      "山中居人留我住，地垆火暖新篘熟。",
      "我懒寻仙思采隐，径来就汝山斋宿。"
    ]
  },
  {
    "id": "adcfe4dbcecba00a853faa5269f8e3ae",
    "title": "游万泉寺",
    "authorName": "缪沅",
    "authorId": "adcfe4dbcecba00a24510415851300ee",
    "dynasty": "清",
    "content": [
      "果下じ𧽼晓来猛，导我看山趣独领。",
      "东坡自是飞仙人，𥬞云已过招提境。",
      "支筇殿角神倍王，握手山房冠不整。",
      "高低禾陇闻稻香，曲折水田送秋影。",
      "老柳衰荷水面亭，大瓢小杓松间瘿。",
      "披榛辟莽寻万泉，山路崎岖乐清迥。",
      "既无尘土三丈扑，况有水云一千顷。",
      "高人讵肯受羁絷，野鹤尤能伸脰颈。",
      "就中何可少禅悦，此地端须摇舴艋。",
      "藕香一瓣心骨清，味似醍醐风趣永。",
      "已见泉流白石根，还看月出孤松顶。",
      "升高望远腰脚健，朵朵芙蓉临倒景。",
      "香林解带复句留，随意村醪杂山䴵。",
      "辋川后约和裴王，窥园不待莺三请。"
    ]
  },
  {
    "id": "adcfe4dbcecba00a1a7cd9197797e933",
    "title": "次韵和王令诒给谏移居其二",
    "authorName": "缪沅",
    "authorId": "adcfe4dbcecba00a24510415851300ee",
    "dynasty": "清",
    "content": [
      "纱巾欹落夜堂边，自在能参法喜禅。",
      "熟睡乍回翻有味，生衣初试亦堪怜。",
      "惊栖三面巢枝鹊，长啸一声高柳蝉。",
      "竹坞斗茶人散尽，博山香炉半垆烟。"
    ]
  },
  {
    "id": "adcfe4dbced6907caa8805100f28ed9c",
    "title": "岁暮寄从子诒孙",
    "authorName": "姚前机",
    "authorId": "adcfe4dbced6907cd1457b72d1457b72",
    "dynasty": "清",
    "content": [
      "冲寒犯雪尚间关，闻汝年来鬓亦斑。",
      "骨肉无多痴叔老，聪明有限稚儿顽。",
      "蜡销镫背垂吟泪，酒凸觥心照醉颜。",
      "剩我孤身还是累，呵融冻管赋囚山。"
    ]
  },
  {
    "id": "adcfe4dbced6907c17527ebd39ceb251",
    "title": "夜坐感秋和一峰韵",
    "authorName": "姚前机",
    "authorId": "adcfe4dbced6907cd1457b72d1457b72",
    "dynasty": "清",
    "content": [
      "檐雨𢅏风就枕迟，怯凉换簟费支持。",
      "难醒易醉杯中物，有尾无头梦里诗。",
      "久客每思归亦好，得间恰与病相宜。",
      "茶温香烬吟声细，此味孤镫许共知。"
    ]
  },
  {
    "id": "adcfe4dbced94233c267be83cc49a343",
    "title": "春望寄怀施大醇",
    "authorName": "李翊",
    "authorId": "adcfe4dbced94233d1457b72d1457b72",
    "dynasty": "清",
    "content": [
      "近郭人家少，平田绿水环。",
      "花间藏野径，竹外露春山。",
      "晚寺残钟度，烟林倦鸟还。",
      "长卿何处是，直北望燕关。"
    ]
  },
  {
    "id": "adcfe4dbcee6577a27f61b7e743eb6d6",
    "title": "昆城湖秋泛",
    "authorName": "钱湄",
    "authorId": "adcfe4dbcee6577ad1457b72d1457b72",
    "dynasty": "清",
    "content": [
      "出湖风稳片帆抽，远远湖云泻绿油。",
      "渡口艳蒸霜后树，橹梢寒剪镜中秋。",
      "冲烟塔影盘乌足，拜水芦花怨白头。",
      "如此画图须饱玩，几人知泛木兰舟？"
    ]
  },
  {
    "id": "adcfe4dbcee735eb63a23e1cc5dc9d9f",
    "title": "圣母皇太后万寿诗",
    "authorName": "清世祖福临",
    "authorId": "adcfe4dbcee735ebd1457b72d1457b72",
    "dynasty": "清",
    "content": [
      "香花淑节寿阳宫，透户玄云接上穹。",
      "德俪英皇符帝子，化覃江汉播王风。",
      "瑶斋瑞应星回电，金戺光浮月贯虹。",
      "坤厚无疆天下母，宫开嘉乐万方同。"
    ]
  },
  {
    "id": "adcfe4dbcee735eb63a23e1c36de48e9",
    "title": "圣母皇太后万寿诗",
    "authorName": "清世祖福临",
    "authorId": "adcfe4dbcee735ebd1457b72d1457b72",
    "dynasty": "清",
    "content": [
      "拜舞慈宁动晓钟，云璈响彻玉芙蓉。",
      "仲春晴色开仙杏，上苑祥光茂岱松。",
      "此日山尊仪瑞凤，千秋坤轴启飞龙。",
      "欢腾海宇同为祝，常见含饴衍庆重。"
    ]
  },
  {
    "id": "adcfe4dbcee735eb63a23e1ca621ad8d",
    "title": "圣母皇太后万寿诗",
    "authorName": "清世祖福临",
    "authorId": "adcfe4dbcee735ebd1457b72d1457b72",
    "dynasty": "清",
    "content": [
      "和风骀荡拂瑶窗，瑞日曈昽照宝幢。",
      "时届春阳花纪节，觞开慈寿玉为缸。",
      "连云半卷银毫细，傍辇遥分雉羽双。",
      "德协坤仪绵过历，千秋万岁莅多邦。"
    ]
  },
  {
    "id": "adcfe4dbcee735eb63a23e1c7f244160",
    "title": "圣母皇太后万寿诗",
    "authorName": "清世祖福临",
    "authorId": "adcfe4dbcee735ebd1457b72d1457b72",
    "dynasty": "清",
    "content": [
      "彤墀新柳弄轻丝，正是慈帏诞庆时。",
      "鸾鹤数群天上至，笙歌几队座中移。",
      "六宫献寿繁珠珥，万国腾欢进玉卮。",
      "从此年年增茂祉，萱龄应并大椿期。"
    ]
  },
  {
    "id": "adcfe4dbcee735eb63a23e1c40b0f441",
    "title": "圣母皇太后万寿诗",
    "authorName": "清世祖福临",
    "authorId": "adcfe4dbcee735ebd1457b72d1457b72",
    "dynasty": "清",
    "content": [
      "婺阁晴云近紫微，蓬莱宫阙丽朝晖。",
      "上林柳嫩莺初啭，禁苑兰新蝶始飞。",
      "玉女浆壶承沆瀣，仙人膳鼎对芳菲。",
      "钧天乐奏长春宴，黼衮恒为戏彩衣。"
    ]
  },
  {
    "id": "adcfe4dbcee735eb63a23e1c7e9e1989",
    "title": "圣母皇太后万寿诗",
    "authorName": "清世祖福临",
    "authorId": "adcfe4dbcee735ebd1457b72d1457b72",
    "dynasty": "清",
    "content": [
      "阊阖宏开近碧虚，琼宫仙乐捧鸾舆。",
      "盘中火枣迎黄幄，杯底流霞映彩裾。",
      "恩育普天归圣善，泽深奕叶挽华胥。",
      "上酬惟有无疆祝，重向筵前诵九如。"
    ]
  },
  {
    "id": "adcfe4dbcee735eb63a23e1ca1b7be15",
    "title": "圣母皇太后万寿诗",
    "authorName": "清世祖福临",
    "authorId": "adcfe4dbcee735ebd1457b72d1457b72",
    "dynasty": "清",
    "content": [
      "仲春春色满京都，熙日和风遍海隅。",
      "扣砌芝兰承展鞠，琼筵环佩杂笙竽。",
      "月衔花绶金为镜，露缀丝囊寿作符。",
      "献颂慈宫人尽乐，年年中外竞山呼。"
    ]
  },
  {
    "id": "adcfe4dbcee735eb63a23e1cc2c9f866",
    "title": "圣母皇太后万寿诗",
    "authorName": "清世祖福临",
    "authorId": "adcfe4dbcee735ebd1457b72d1457b72",
    "dynasty": "清",
    "content": [
      "慈宁介祉与天齐，瑶水飞觞自海西。",
      "万岁甘凝朱实枣，千年香拂紫条梨。",
      "祥云欲傍歌筵驻，候鸟还迎舞队低。",
      "最喜春光浓似酒，普将仁寿锡烝黎。"
    ]
  },
  {
    "id": "adcfe4dbcee735eb63a23e1c5046d2c7",
    "title": "圣母皇太后万寿诗",
    "authorName": "清世祖福临",
    "authorId": "adcfe4dbcee735ebd1457b72d1457b72",
    "dynasty": "清",
    "content": [
      "日暖莺花满御阶，慈恩肇祉庆无涯。",
      "群趋环佩容光盛，迭奏笙镛律吕谐。",
      "瑞并流虹天不偶，祥符梦月兆偏佳。",
      "女中尧舜今重见，华祝惟应颂有斋。"
    ]
  },
  {
    "id": "adcfe4dbcee735eb63a23e1c0777fa3b",
    "title": "圣母皇太后万寿诗",
    "authorName": "清世祖福临",
    "authorId": "adcfe4dbcee735ebd1457b72d1457b72",
    "dynasty": "清",
    "content": [
      "别苑风光接露台，仲阳佳节欲花开。",
      "六龙每护金根出，八骏时从紫罽回。",
      "太液池边春澹荡，长生树上月徘徊。",
      "璠玙乐间昭华琯，黄露丹霞荐寿杯。"
    ]
  },
  {
    "id": "adcfe4dbcee735eb63a23e1c5cf04cbd",
    "title": "圣母皇太后万寿诗",
    "authorName": "清世祖福临",
    "authorId": "adcfe4dbcee735ebd1457b72d1457b72",
    "dynasty": "清",
    "content": [
      "璇宫初度占芳春，景色妍华映紫宸。",
      "旭日当天临拜舞，暄风扇物象慈仁。",
      "上林竞发蟠桃蕊，羽驾频看瀚海尘。",
      "岁岁寿觞开玉陛，万方雨露沛兹辰。"
    ]
  },
  {
    "id": "adcfe4dbcee735eb63a23e1c661f4547",
    "title": "圣母皇太后万寿诗",
    "authorName": "清世祖福临",
    "authorId": "adcfe4dbcee735ebd1457b72d1457b72",
    "dynasty": "清",
    "content": [
      "晓辟金铺瑞色分，壶觞簪履共纷纭。",
      "《螽斯》常得承嘉祉，《樛木》由来表令闻。",
      "入户融风添燕喜，盈阶舞彩袭兰芬。",
      "萱花预报千龄永，殿外卿云尽五文。"
    ]
  },
  {
    "id": "adcfe4dbcee735eb63a23e1c369d20d8",
    "title": "圣母皇太后万寿诗",
    "authorName": "清世祖福临",
    "authorId": "adcfe4dbcee735ebd1457b72d1457b72",
    "dynasty": "清",
    "content": [
      "阊阖生辉介祉繁，欣于长乐奉坤元。",
      "风吹桃实经千岁，祥发萱帏感四恩。",
      "百拜彤墀增宝历，三呼碧酝捧瑶尊。",
      "慈徽绥履宜昌后，麟趾振振坐弄孙。"
    ]
  },
  {
    "id": "adcfe4dbcee735eb63a23e1ca443e355",
    "title": "圣母皇太后万寿诗",
    "authorName": "清世祖福临",
    "authorId": "adcfe4dbcee735ebd1457b72d1457b72",
    "dynasty": "清",
    "content": [
      "婺星应瑞照三韩，佳气氤氲百宝阑。",
      "至德钟祥歌万寿，和风动佩舞千官。",
      "森森紫禁传鸿宝，煜煜彤墀献木难。",
      "乐奏《箫韶》当燕喜，多邦集庆共承欢。"
    ]
  },
  {
    "id": "adcfe4dbcee735eb63a23e1c28a88f66",
    "title": "圣母皇太后万寿诗",
    "authorName": "清世祖福临",
    "authorId": "adcfe4dbcee735ebd1457b72d1457b72",
    "dynasty": "清",
    "content": [
      "仲春虹电丽银湾，万岁称觥驻玉颜。",
      "淑慎令仪符渭水，慈仁厚德媲涂山。",
      "麻姑羽驾云霄里，西母鸾笙殿陛间。",
      "海宇呼嵩方未艾，樽前舞彩喜斓斑。"
    ]
  },
  {
    "id": "adcfe4dbcee735eb63a23e1cfdeff05e",
    "title": "圣母皇太后万寿诗",
    "authorName": "清世祖福临",
    "authorId": "adcfe4dbcee735ebd1457b72d1457b72",
    "dynasty": "清",
    "content": [
      "阳开景运际中天，月皎清辉正上弦。",
      "飞凤楼高连象纬，盘龙城晓带云烟。",
      "开颜对酒春光满，绕膝含饴乐事全。",
      "川至日升增茂祉，苍生永庆太平年。"
    ]
  },
  {
    "id": "adcfe4dbcee735eb63a23e1cc37a3f3c",
    "title": "圣母皇太后万寿诗",
    "authorName": "清世祖福临",
    "authorId": "adcfe4dbcee735ebd1457b72d1457b72",
    "dynasty": "清",
    "content": [
      "紫禁春明淑景饶，寿筵高敞奏《箫韶》。",
      "日升瑞气开黄道，云拥祥光映碧霄。",
      "九译欢声歌圣母，千秋乐事际熙朝。",
      "西王应有瑶池祝，青鸟飞来路不遥。"
    ]
  },
  {
    "id": "adcfe4dbcee735eb63a23e1cda64f614",
    "title": "圣母皇太后万寿诗",
    "authorName": "清世祖福临",
    "authorId": "adcfe4dbcee735ebd1457b72d1457b72",
    "dynasty": "清",
    "content": [
      "极望韶光满四郊，碧池倒影见花梢。",
      "珠帘昼卷香风入，绮宴春开喜气交。",
      "大角早彰麟趾瑞，五文时见凤雏巢。",
      "咏歌难赞生成德，恒向南山颂竹苞。"
    ]
  },
  {
    "id": "adcfe4dbcee735eb63a23e1ca436d81b",
    "title": "圣母皇太后万寿诗",
    "authorName": "清世祖福临",
    "authorId": "adcfe4dbcee735ebd1457b72d1457b72",
    "dynasty": "清",
    "content": [
      "西来爽气拥神皋，遥映慈宁见翠旄。",
      "海鹤翔风金殿迥，天鸡鸣日玉楼高。",
      "寿筵歌管依芳树，云液壶觞醉碧桃。",
      "更有影娥池畔月，开襟尤胜广陵涛。"
    ]
  },
  {
    "id": "adcfe4dbcee735eb63a23e1c810526de",
    "title": "圣母皇太后万寿诗",
    "authorName": "清世祖福临",
    "authorId": "adcfe4dbcee735ebd1457b72d1457b72",
    "dynasty": "清",
    "content": [
      "瑞霭祥光接太和，慈宁宫殿迥嵯峨。",
      "难名至德同坤厚，定卜纯禧与日多。",
      "太液波融春草绿，上林花发晓莺过。",
      "母仪启庆元无极，四海升平乐止戈。"
    ]
  },
  {
    "id": "adcfe4dbcee735eb63a23e1ce727ea7c",
    "title": "圣母皇太后万寿诗",
    "authorName": "清世祖福临",
    "authorId": "adcfe4dbcee735ebd1457b72d1457b72",
    "dynasty": "清",
    "content": [
      "上阳金榜灿云霞，胜地觞开萃物华。",
      "翠拥西山依日月，阳回大陆竞桑麻。",
      "衮衣堪效当筵舞，玉斝兼催拂槛花。",
      "乐洽弄孙春更永，于今海宇正为家。"
    ]
  },
  {
    "id": "adcfe4dbcee735eb63a23e1cf32f41c9",
    "title": "圣母皇太后万寿诗",
    "authorName": "清世祖福临",
    "authorId": "adcfe4dbcee735ebd1457b72d1457b72",
    "dynasty": "清",
    "content": [
      "圣节晴和百卉香，紫霞高捧万年觞。",
      "风前琪树分珠树，帘外霓裳映绣裳。",
      "寿祝嵩峰天峻极，仙居蓬岛日舒长。",
      "熙熙共享春台乐，九牧琛球辑未央。"
    ]
  },
  {
    "id": "adcfe4dbcee735eb63a23e1cf69d97e1",
    "title": "圣母皇太后万寿诗",
    "authorName": "清世祖福临",
    "authorId": "adcfe4dbcee735ebd1457b72d1457b72",
    "dynasty": "清",
    "content": [
      "璇宫晓色丽新晴，庆祝无疆进寿觥。",
      "乐事喜同春日永，昌期常际泰阶平。",
      "旌隋鹤驾龙为采，乐近鸾舆凤是笙。",
      "不羡石钟仙乳白，云凝玉露满金茎。"
    ]
  },
  {
    "id": "adcfe4dbcee735eb63a23e1cf09b869f",
    "title": "圣母皇太后万寿诗",
    "authorName": "清世祖福临",
    "authorId": "adcfe4dbcee735ebd1457b72d1457b72",
    "dynasty": "清",
    "content": [
      "玉殿辉生云母屏，彤庭今喜奉萱庭。",
      "节逢爱日春尤暖，山近称觞晓更青。",
      "普被恩波兼化育，旁流协气满郊坰。",
      "定知南极随坤位，长照人间宝婺星。"
    ]
  },
  {
    "id": "adcfe4dbcee735eb63a23e1c10eb84c0",
    "title": "圣母皇太后万寿诗",
    "authorName": "清世祖福临",
    "authorId": "adcfe4dbcee735ebd1457b72d1457b72",
    "dynasty": "清",
    "content": [
      "彤闱献寿九华镫，春色清和瑞霭凝。",
      "地祉常同天祚远，月恒方与日光升。",
      "流霞湛湛罍中满，沆瀣溶溶掌上承。",
      "孺慕殷勤欣进颂，卜年嘉庆裕云仍。"
    ]
  },
  {
    "id": "adcfe4dbcee735eb63a23e1c7751748c",
    "title": "圣母皇太后万寿诗",
    "authorName": "清世祖福临",
    "authorId": "adcfe4dbcee735ebd1457b72d1457b72",
    "dynasty": "清",
    "content": [
      "天开长乐曙光流，胜地初筵敞十洲。",
      "云近金铺皆五色，萱生玉陛自千秋。",
      "宫莺带语穿仙仗，苑树飞花漾御沟。",
      "六宇欢心同爱日，跄跄剑佩凤池头。"
    ]
  },
  {
    "id": "adcfe4dbcee735eb63a23e1cd8b68eaf",
    "title": "圣母皇太后万寿诗",
    "authorName": "清世祖福临",
    "authorId": "adcfe4dbcee735ebd1457b72d1457b72",
    "dynasty": "清",
    "content": [
      "胜日条风拂上林，龙池柳色绽黄金。",
      "发祥浚哲从莘女，卜历承徽见太任。",
      "恩涣九重颁凤诏，筵开万舞动鲸音。",
      "普天仁寿慈颜喜，春酒南山亿兆心。"
    ]
  },
  {
    "id": "adcfe4dbcee735eb63a23e1c3ae46048",
    "title": "圣母皇太后万寿诗",
    "authorName": "清世祖福临",
    "authorId": "adcfe4dbcee735ebd1457b72d1457b72",
    "dynasty": "清",
    "content": [
      "二月初弦月色涵，万年枝上露凝甘。",
      "大庖荐旨麟为脯，御苑迎晖树是昙。",
      "北阙班联腾喜气，西山瑞霭接晴岚。",
      "得天禄位兼名寿，愿比华封永祝三。"
    ]
  },
  {
    "id": "adcfe4dbcee735eb63a23e1c5733b1b6",
    "title": "圣母皇太后万寿诗",
    "authorName": "清世祖福临",
    "authorId": "adcfe4dbcee735ebd1457b72d1457b72",
    "dynasty": "清",
    "content": [
      "云汉昭回傍画檐，初弦新月正纤纤。",
      "琉璃窗晓龙栖桷，玳瑁梁深燕入帘。",
      "静检仙书开玉笈，时观女史拨牙签。",
      "六宫拜舞烟霞绕，四海讴歌雨露沾。"
    ]
  },
  {
    "id": "adcfe4dbcee735eb63a23e1c0636e853",
    "title": "圣母皇太后万寿诗",
    "authorName": "清世祖福临",
    "authorId": "adcfe4dbcee735ebd1457b72d1457b72",
    "dynasty": "清",
    "content": [
      "彤闱几度上琅函，金简云书手肃缄。",
      "桂醑生香分月窟，萱龄应祝响嵩岩。",
      "天池荇吐鱼欣聚，霞锦花明鸟欲衔。",
      "坤德同天光四表，笙镛岁岁奏英咸。"
    ]
  },
  {
    "id": "adcfe4dbcee809300771ecfd37f70557",
    "title": "涿鹿",
    "authorName": "尹伟图",
    "authorId": "adcfe4dbcee80930d1457b72d1457b72",
    "dynasty": "清",
    "content": [
      "形胜燕南第一州，严城百雉扼咽喉。",
      "陂连督亢成膏壤，水并桑干据上游。",
      "慷慨羽声销霸业，苍凉野色起边愁。",
      "空山木末飘黄叶，雕鹗盘云天地秋。"
    ]
  },
  {
    "id": "adcfe4dbcf0a223cca8a7664041026a9",
    "title": "西泠感旧",
    "authorName": "陈权巽",
    "authorId": "adcfe4dbcf0a223cd1457b72d1457b72",
    "dynasty": "清",
    "content": [
      "几日秋风到柳枝，可怜瘦尽绿丝丝。",
      "我来独立西湖晚，只有青山是旧时。"
    ]
  },
  {
    "id": "adcfe4dbcf0a223cb7a373d010434927",
    "title": "秋雨",
    "authorName": "陈权巽",
    "authorId": "adcfe4dbcf0a223cd1457b72d1457b72",
    "dynasty": "清",
    "content": [
      "西风急天汉，挟雨到帘栊。",
      "诗意满梧叶，秋声老草虫。",
      "有人伤酒醒，无计破愁工。",
      "揽起纱幮碧，呼僮护林丛。"
    ]
  },
  {
    "id": "adcfe4dbcf0a223c40f5ef6c14f3f1ce",
    "title": "谢叠山遗琴诗为新安吴素江明经赋",
    "authorName": "陈权巽",
    "authorId": "adcfe4dbcf0a223cd1457b72d1457b72",
    "dynasty": "清",
    "content": [
      "运穷江左天源涸，六陵风雨日萧索。",
      "玉雁珠凫飞满天，孤琴破土久无著。",
      "燕中流落转吴中，无人宝此三尺桐。",
      "吴君雅有古琴癖，摩挲拂拭生英风。",
      "抹眵檐前细审视，署名隐见叠山氏。",
      "铭辞十六自成文，东山之桐西山梓。",
      "快哉神物欣收藏，题诗徵事徒茫茫。",
      "清风亮节照白日，何劳秃管重低昂。",
      "不如高置百壶酒，招邀壮士一濡首。",
      "酒酣耳热剑欲鸣，便取遗琴试挥手。",
      "一弹再鼓悲风生，骈驰杂糅神魂惊。",
      "崖山怒涛忽千尺，何人恸哭西台声。",
      "凄凄切切欲愁绝，绝似兰亭水呜咽。",
      "朱鸟归来陵谷变，万里游魂肝胆裂。",
      "浮云柳絮随飞扬，徘徊顾慕哀以长。",
      "仿佛建阳东向日，悯忠寺里夜彷徨。",
      "请君推手勿终曲，座上有人泪盈掬。",
      "烟沈月落冬青寒，杜鹃啼断春山绿。",
      "玉带生，竹如意，灵物由来不终閟。",
      "松间石上遇知音，从此长留在天地。"
    ]
  },
  {
    "id": "adcfe4dbcf0b2c775d7b548d4986a1e6",
    "title": "读崇祯辛未后十余年事",
    "authorName": "萧正模",
    "authorId": "adcfe4dbcf0b2c77d1457b72d1457b72",
    "dynasty": "清",
    "content": [
      "心匪不仁计则穷，减夫派饷事重重。",
      "可怜三百年天下，断送忧勤惕厉中。"
    ]
  },
  {
    "id": "adcfe4dbcf1840c5889a9b3bbac7e454",
    "title": "过亭子墟见渔船偶赋",
    "authorName": "尹英图",
    "authorId": "adcfe4dbcf1840c5d1457b72d1457b72",
    "dynasty": "清",
    "content": [
      "郎抛罾罟妾轻桡，暮雨朝云任汐潮。",
      "网得一双文锦鲤，绿杨深处醉今宵。"
    ]
  },
  {
    "id": "adcfe4dbcf1b3cd396d6a644f8d46c74",
    "title": "凤岫春雨",
    "authorName": "陈廷璧",
    "authorId": "adcfe4dbcf1b3cd3d1457b72d1457b72",
    "dynasty": "清",
    "content": [
      "膏雨油然洒，名山淑景新。",
      "浮青凌碧落，含翠媚芳春。",
      "岫霭云根湿，天和巘影真。",
      "锦屏怜竹后，万卉净无尘。"
    ]
  },
  {
    "id": "adcfe4dbcf1b3cd378309481753cf485",
    "title": "鲫鱼潭",
    "authorName": "陈廷璧",
    "authorId": "adcfe4dbcf1b3cd3d1457b72d1457b72",
    "dynasty": "清",
    "content": [
      "共许寻幽到鲫潭，茫然一带注东南。",
      "湖光不断清如拭，野色全收绿正酣。",
      "鸥鹭忘机闲出没，菰蒲随意长差参。",
      "台阳好景真成画，几度骚人取次探。"
    ]
  },
  {
    "id": "adcfe4dbcf1b3cd3d0b7e01ab1a376d7",
    "title": "竹溪寺",
    "authorName": "陈廷璧",
    "authorId": "adcfe4dbcf1b3cd3d1457b72d1457b72",
    "dynasty": "清",
    "content": [
      "金阙松间映碧溪，石阶层累绿园西。",
      "丝桐响动珠林地，竹树声喧宝殿鸡。",
      "匏酒薰蒸欢客对，土山秀拔望云齐。",
      "革皮画鼓空中震，木落烟销宿鸟啼。"
    ]
  },
  {
    "id": "adcfe4dbcf1b3cd34968f3fed66f9019",
    "title": "赤嵌夕照",
    "authorName": "陈廷璧",
    "authorId": "adcfe4dbcf1b3cd3d1457b72d1457b72",
    "dynasty": "清",
    "content": [
      "赤嵌城临水，千年照夕阳。",
      "馀辉流海国，斜影上台隍。",
      "环顾皆昭烛，遥瞻似渺茫。",
      "归帆依岛屿，短笛起沧浪。",
      "到处丹霞丽，无边紫气扬。",
      "东宁饶胜景，览古仰清光。"
    ]
  },
  {
    "id": "adcfe4dbcf1eb59c0cd3de4e483e3b62",
    "title": "暮抵蒲城望余雪",
    "authorName": "董文骥",
    "authorId": "adcfe4dbcf1eb59cd1457b72d1457b72",
    "dynasty": "清",
    "content": [
      "秦山雪后看，余雪半峰寒。",
      "马色斜阳尽，车声古道乾。",
      "金城悲麦秀，玉殿想云端。",
      "暮鸟归飞急，王程尚未安。"
    ]
  },
  {
    "id": "adcfe4dbcf1eb59ce0ed58c1a707df22",
    "title": "复过井陉口淮阴侯庙",
    "authorName": "董文骥",
    "authorId": "adcfe4dbcf1eb59cd1457b72d1457b72",
    "dynasty": "清",
    "content": [
      "背水千年庙，登坛百战功。",
      "至今思赤帜，何处吊藏弓。",
      "春雨王孙草，灵风古木丛。",
      "淮阴年少子，终自笑英雄。"
    ]
  },
  {
    "id": "adcfe4dbcf1eb59c851bc895272f3dfc",
    "title": "真定客舍对雪",
    "authorName": "董文骥",
    "authorId": "adcfe4dbcf1eb59cd1457b72d1457b72",
    "dynasty": "清",
    "content": [
      "穷阴满太虚，积雪冻庭除。",
      "鸦点埋云树，童依宿火厨。",
      "君恩狐白厚，老病酒杯疏。",
      "江国寒梅早，垂垂已待予。"
    ]
  },
  {
    "id": "adcfe4dbcf1eb59c0b417e0fe17ad75a",
    "title": "三月廿二日汾阳道上见梨花折得一枝口号",
    "authorName": "董文骥",
    "authorId": "adcfe4dbcf1eb59cd1457b72d1457b72",
    "dynasty": "清",
    "content": [
      "东风远到晋山迟，三月梨花始放时。",
      "雨里粉痕殊郑重，月中空色共迷离。",
      "待人雪夜寒无粟，骑马平明淡扫眉。",
      "九十春光故园外，乡心客眼寄琼枝。"
    ]
  },
  {
    "id": "adcfe4dbcf1eb59c451fb4350b15998a",
    "title": "庚戌元日移家惠山舟中作",
    "authorName": "董文骥",
    "authorId": "adcfe4dbcf1eb59cd1457b72d1457b72",
    "dynasty": "清",
    "content": [
      "东风自信片帆斜，百里乡园路岂赊。",
      "爱听山泉因煮荈，并驱鸡犬似移家。",
      "未闻春鸟来樯燕，已见寒梅笑岸花。",
      "万国朝正看北极，十年拂雾马喷沙。"
    ]
  },
  {
    "id": "adcfe4dbcf1eb59c451fb4354e1d6aa9",
    "title": "庚戌元日移家惠山舟中作",
    "authorName": "董文骥",
    "authorId": "adcfe4dbcf1eb59cd1457b72d1457b72",
    "dynasty": "清",
    "content": [
      "去年元日弃孤臣，赵北燕南滞病身。",
      "八口一舟迁易散，吴山楚水信难真。",
      "即看妻子还疑梦，高卧江湖又早春。",
      "只恐莺花饶笑我，拂衣斑鬓已如银。"
    ]
  },
  {
    "id": "adcfe4dbcf1eb59cfb118d025326732d",
    "title": "和吴学士梅村送王元照",
    "authorName": "董文骥",
    "authorId": "adcfe4dbcf1eb59cd1457b72d1457b72",
    "dynasty": "清",
    "content": [
      "故国重来客蓟门，宣和遗迹一无存。",
      "白头只索《丹青引》，文彩风流旧子孙。"
    ]
  },
  {
    "id": "adcfe4dbcf1eb59ca5652b9c569370ac",
    "title": "骊山温泉",
    "authorName": "董文骥",
    "authorId": "adcfe4dbcf1eb59cd1457b72d1457b72",
    "dynasty": "清",
    "content": [
      "山上千门山下池，玉环何处洗奚儿。",
      "野人分得温泉水，菜甲红于锦荔枝。"
    ]
  },
  {
    "id": "adcfe4dbcf1eb59c9eaf25c733dfaa5d",
    "title": "故关",
    "authorName": "董文骥",
    "authorId": "adcfe4dbcf1eb59cd1457b72d1457b72",
    "dynasty": "清",
    "content": [
      "神都西北界，天险设故关。",
      "连山千里来，微径线缕间。",
      "断崖刺天仄，金城本堑山。",
      "崇墉冠其缺，雉堞纷回环。",
      "入谷骑拥塞，缘云鸟飞还。",
      "一夫荷长戟，百万未敢攀。",
      "白梃昔奋呼，来去无险艰。",
      "防虞此何及，守在羌与蛮。"
    ]
  },
  {
    "id": "adcfe4dbcf1eb59c6c59d4050821dbc7",
    "title": "缘无定河行",
    "authorName": "董文骥",
    "authorId": "adcfe4dbcf1eb59cd1457b72d1457b72",
    "dynasty": "清",
    "content": [
      "昔闻无定河，远使河之涘。",
      "源自大荒来，浊浪吼千里。",
      "奔流何湍悍，颓沙性善徙。",
      "地是古战场，四顾悲曷已。",
      "其窟涨征魂，貂锦三千死。",
      "时清无战骨，水寒终北鄙。",
      "磨刀刀未莹，饮马马不喜。",
      "一望塞垣深，九月边风起。",
      "归渡会冰坚，悲哉宦游子。",
      "北首溯河源，怨此南流水。"
    ]
  },
  {
    "id": "adcfe4dbcf1eb59c5b157e59ae38de48",
    "title": "题长平驿壁",
    "authorName": "董文骥",
    "authorId": "adcfe4dbcf1eb59cd1457b72d1457b72",
    "dynasty": "清",
    "content": [
      "上党南来狼孟城，连山地险不利兵。鼠斗穴中勇者胜，父书能读徒空名。",
      "赵王何愚赵人哭，国中壮士尽长平。土花血碧拾金戟，战场处处今人耕。",
      "已降杀尽为鬼雄，前有锐头后重瞳。杜邮之土乌江水，剑且赐兮船自舣，六十万人含笑死。"
    ]
  },
  {
    "id": "adcfe4dbcf1eb59c2773fca3f1c9f782",
    "title": "北邙山",
    "authorName": "董文骥",
    "authorId": "adcfe4dbcf1eb59cd1457b72d1457b72",
    "dynasty": "清",
    "content": [
      "陟彼北邙山，累累满昔贤。",
      "松柏摧为薪，原陵犁为田。",
      "石马卧秋草，玉鱼出下泉。",
      "而况洛城内，歌舞化寒烟。",
      "燕赵有佳人，蓬莱有神仙。",
      "一笑轻千金，一丸驻万年。"
    ]
  },
  {
    "id": "adcfe4dbcf3646ef89efbf267e32809b",
    "title": "白燕",
    "authorName": "汪锡涛",
    "authorId": "adcfe4dbcf3646efd1457b72d1457b72",
    "dynasty": "清",
    "content": [
      "翩然宣至是耶非，五色天书近代稀。",
      "萧瑟空梁泥渐落，吉祥虚室梦先归。",
      "素心谁与盟朱缕，皓首何堪补黑衣。",
      "铁冢海庵遗迹在，春来好向故山飞。"
    ]
  },
  {
    "id": "adcfe4dbcf3646efedc031dccb3d0f62",
    "title": "报本寺",
    "authorName": "汪锡涛",
    "authorId": "adcfe4dbcf3646efd1457b72d1457b72",
    "dynasty": "清",
    "content": [
      "山门绿树若相迎，一道红墙隔水明。",
      "小试龙团禅榻畔，静听铃语答钟声。"
    ]
  },
  {
    "id": "adcfe4dbcf426b2d449041757442abd6",
    "title": "都门冬日送宫生爽斋归里其二",
    "authorName": "李璋煜",
    "authorId": "adcfe4dbcf426b2dd1457b72d1457b72",
    "dynasty": "清",
    "content": [
      "高堂欣撰杖，稚子解牵裾。",
      "为拓山中碣，还排架上书。",
      "谁能禁小别，转使羡家居。",
      "记取春冰绊，临风正跂余。"
    ]
  },
  {
    "id": "adcfe4dbcf426b2d12a15b0fcc00a0ab",
    "title": "都门冬日送宫生爽斋归里其一",
    "authorName": "李璋煜",
    "authorId": "adcfe4dbcf426b2dd1457b72d1457b72",
    "dynasty": "清",
    "content": [
      "不作三年聚，宁知一别难。相依怜拙宦，濒去劝加餐。",
      "秘笈谁同校，征衣念汝寒。地逢旧雨，传话报平安。"
    ]
  },
  {
    "id": "adcfe4dbcf426b2d81f1db99eb821fa0",
    "title": "赠朝鲜进士金山泉",
    "authorName": "李璋煜",
    "authorId": "adcfe4dbcf426b2dd1457b72d1457b72",
    "dynasty": "清",
    "content": [
      "高斋响檐溜，庭树生春风。",
      "繄予二三子，苔异岑则同。",
      "君乘果下马，入门气冲融。",
      "汉仪制仍古，秦语译难通。",
      "挥毫传四座，奋迅如旋蓬。",
      "壮年文采绚，簪裾世业崇。",
      "乃兄玉堂选，持被勤在公。",
      "晤言幸良觌，藻咏凌秋空。",
      "感兹发遐想，神游东海东。"
    ]
  },
  {
    "id": "adcfe4dbcf426b2d81f1db997478658a",
    "title": "赠朝鲜进士金山泉",
    "authorName": "李璋煜",
    "authorId": "adcfe4dbcf426b2dd1457b72d1457b72",
    "dynasty": "清",
    "content": [
      "我闻都平壤，郭外山嶙峋。上有胥余墓，礼义牖斯民。",
      "八条虽半佚，人悫俗则淳。谁与绵道续，圃隐超等伦。",
      "微言尊洛闽，后进排王陈。臣节炳河岳，圣庑陪明禋。",
      "惜哉历星纪，著录多沈沦。渊源一回溯，君独追音尘。",
      "日本炫秘笈，绮丽不足珍。研精《洪范》理，力将《大雅》振。",
      "所期更努力，朴学传其人。"
    ]
  },
  {
    "id": "adcfe4dbcf426b2d81f1db99d3da5400",
    "title": "赠朝鲜进士金山泉",
    "authorName": "李璋煜",
    "authorId": "adcfe4dbcf426b2dd1457b72d1457b72",
    "dynasty": "清",
    "content": [
      "沃沮高句骊，旧隶朝鲜地。",
      "南闾并右渠，四部汉所置。",
      "曩读班范书，略能观大义。",
      "览兹箕田图，画井食其利。",
      "七县设岭东，三州分牧使。",
      "为问王险都，今昔应殊异。",
      "甑山浿水间，指画穷奇閟。",
      "东译史尚存，海舶遥相寄。"
    ]
  },
  {
    "id": "adcfe4dbcf48fcf6b48fd58248b1366a",
    "title": "答宝臣冬日见怀韵",
    "authorName": "然明",
    "authorId": "adcfe4dbcf48fcf6d1457b72d1457b72",
    "dynasty": "清",
    "content": [
      "太息才华合最难，予归林下汝江干。",
      "绿萝院里看花落，红豆村前听鴂残。",
      "摇笔题诗过雪夜，拥貂暖酒入春寒。",
      "何时再画炉灰坐，话尽生平瞰芋团。"
    ]
  },
  {
    "id": "adcfe4dbcf49f55c3b2121474a6b4e43",
    "title": "和阗吟",
    "authorName": "鄂忻",
    "authorId": "adcfe4dbcf49f55cd1457b72d1457b72",
    "dynasty": "清",
    "content": [
      "却喜桑麻地，经年无客过。",
      "大都春雨少，惟有夏云多。",
      "秋日光偏洁，冬时气亦和。",
      "葫芦争取水，来往汲清波。"
    ]
  },
  {
    "id": "adcfe4dbcf49f55cbbb9ebc5058c622e",
    "title": "登秘魔崖",
    "authorName": "鄂忻",
    "authorId": "adcfe4dbcf49f55cd1457b72d1457b72",
    "dynasty": "清",
    "content": [
      "山深寂人语，但闻野鹊喧。鸟道横虚空，孤云若可扪。",
      "断崖石室秘灵怪，潭中水落苍龙奔。长风浩浩吹我身，飘然直上临天门，下视城郭涨红尘。",
      "大呼仙人鬼谷子，相与结伴登昆仑。"
    ]
  },
  {
    "id": "adcfe4dbcf4f1d5b0cff76ce4c166b40",
    "title": "弥陀寺",
    "authorName": "张駥",
    "authorId": "adcfe4dbcf4f1d5bd1457b72d1457b72",
    "dynasty": "清",
    "content": [
      "参差摇竹影，胜地造香林。",
      "不觉尘方净，能生兴转深。",
      "佛坛著妙相，午磬响清音。",
      "佳境终难得，还同坐夕阴。"
    ]
  },
  {
    "id": "adcfe4dbcf4f1d5be7f7cba3ed033809",
    "title": "节妇郑氏诗",
    "authorName": "张駥",
    "authorId": "adcfe4dbcf4f1d5bd1457b72d1457b72",
    "dynasty": "清",
    "content": [
      "才度春光年二十，绣帏便失鸳鸯偶。",
      "成仁只在志能坚，取义从容名不朽。",
      "取义成仁乐自知，贪生惜死意何为。",
      "不存白发人间老，愿损红颜地下随。",
      "大慧早参仙女句，芳声倾动侍郎词。",
      "侍郎词赋本悠焉，仙女精神自蔼然。",
      "阿郑品同仙女并，嗟余才短鲰生更。",
      "强将斑管指中飞，共勒贞名传德行。"
    ]
  },
  {
    "id": "adcfe4dbcf582dac3d302dadb845c885",
    "title": "蒋家渡晚眺",
    "authorName": "刘青震",
    "authorId": "adcfe4dbcf582dacd1457b72d1457b72",
    "dynasty": "清",
    "content": [
      "浮云淡淡晚天晴，远水孤帆混太清。",
      "落日渔樵喧渡口，隔堤烟火出柴荆。",
      "平原趺坐侵秋草，驴背吟诗入暮城。",
      "却羡老僧无世事，禅关深锁一钟鸣。"
    ]
  },
  {
    "id": "adcfe4dbcf58db4d7f0760fefe19cf8e",
    "title": "雨窗与个臣夜话",
    "authorName": "陈文驷",
    "authorId": "adcfe4dbcf58db4dd1457b72d1457b72",
    "dynasty": "清",
    "content": [
      "叱咤侯门热，孤吟夜漏残。",
      "豪情就束缚，余味耐寒酸。",
      "得失争鸡口，文章笑鼠肝。",
      "此怀了无尽，付与酒杯宽。"
    ]
  },
  {
    "id": "adcfe4dbcf58db4d31b338b74d0546be",
    "title": "雨中杂诗寄路访岩",
    "authorName": "陈文驷",
    "authorId": "adcfe4dbcf58db4dd1457b72d1457b72",
    "dynasty": "清",
    "content": [
      "春老余寒入被池，阴阴城阙曙钟迟。",
      "名心渐逼亲衰后，豪气难销酒熟时。",
      "避客性如羞舞鹤，佣人味似已删诗。",
      "此怀祇取奇书遣，遮莫飞花下故枝。"
    ]
  },
  {
    "id": "adcfe4dbcf58db4d30f38b460903f0d7",
    "title": "读晋纪",
    "authorName": "陈文驷",
    "authorId": "adcfe4dbcf58db4dd1457b72d1457b72",
    "dynasty": "清",
    "content": [
      "盛誉由来易失真，深源起后转沈沦。",
      "江东一样苍生望，争及围棋赌墅人。"
    ]
  },
  {
    "id": "adcfe4dbcf58db4d30f38b4688cd3ab0",
    "title": "读晋纪",
    "authorName": "陈文驷",
    "authorId": "adcfe4dbcf58db4dd1457b72d1457b72",
    "dynasty": "清",
    "content": [
      "天家自给山林费，高隐争谈著作郎。",
      "笑煞史臣难执笔，荷衣墨绶费平章。"
    ]
  },
  {
    "id": "adcfe4dbcf63cc80ad769cd6a7309fd1",
    "title": "中元登海光寺楼写望同张鸿斋汪西颢陈江皋万循初分赋得八庚",
    "authorName": "查礼",
    "authorId": "adcfe4dbcf63cc80798ed7d48b6a80c3",
    "dynasty": "清",
    "content": [
      "暑退凉初至，登楼客思清。",
      "鱼帘桥外密，稻陇寺前平。",
      "云起连潮色，风过带磬声。",
      "佛香吹不断，斜日射孤城。"
    ]
  },
  {
    "id": "adcfe4dbcf63cc8055450201b0ae0639",
    "title": "赠王昆霞道士",
    "authorName": "查礼",
    "authorId": "adcfe4dbcf63cc80798ed7d48b6a80c3",
    "dynasty": "清",
    "content": [
      "曾住齐云第几峰，何年北上寄游踪。",
      "名从白社吟中得，人在黄花冷处逢。",
      "垂老心情同野鹤，未衰筋力付孤筇。",
      "一囊斜挂秋风里，遍踏天涯访赤松。"
    ]
  },
  {
    "id": "adcfe4dbcf63cc803212b931de3a447f",
    "title": "晚过水西庄饮揽翠轩",
    "authorName": "查礼",
    "authorId": "adcfe4dbcf63cc80798ed7d48b6a80c3",
    "dynasty": "清",
    "content": [
      "清风徐来迟日妍，绛桃初发花欲然。城西草色绿如剪，迷离遮断陌与阡。",
      "一抹青烟绣平野，超尘域近同驻马。杂树蒙茸积翠阴，慈云朵朵垂檐下。",
      "杰阁巍峨碧汉高，俯窥万户明秋毫。铃声满耳众籁寂，市近未觉人喧嘈。",
      "梵宇重重耀白日，庄严百宝鱼鳞密。世界凭谁悟大千，吾徒数备竹林七。",
      "粤稽白马止鸿胪，寺名从此属浮屠。度人何止鹿羊车，圆通自有智慧珠。",
      "水西另辟清幽境，宾从往往辖投井。酒中仙恶醉逃禅，长斋之客缘未请。",
      "当筵又见日西斜，分杯插羽飞流霞。兴酣各趁婆娑舞，听我长歌且勿哗。",
      "君不见河水金人争掌故，兰亭遗迹空山路。往事多闻虞晰争，盛名只有孙王序。",
      "何如痛饮青丝瓶，高谈兀傲倾平生。烛花如豆当花照，未许城门报一更。"
    ]
  },
  {
    "id": "adcfe4dbcf63cc80c67fbf144a71ce49",
    "title": "人日过周月东卜砚山房观郑簠八分小篆册子用杜少陵李潮八分小篆歌韵",
    "authorName": "查礼",
    "authorId": "adcfe4dbcf63cc80798ed7d48b6a80c3",
    "dynasty": "清",
    "content": [
      "春蓂初报布七叶，春冰渐薄如秋云。尽说今年春暖早，疏梅已报香三分。",
      "呼朋共走卜砚宅，主人好古徵博闻。丛聚虫书似蝌蚪，眼明赝本留其真。",
      "就中篆隶擅造化，夜应泣鬼昼骇神。开函已识谷口笔，徐观愈觉心魂亲。",
      "想当挥洒日，特立无与邻。风流既往不复得，至今缣帛思其人。",
      "近来嗜好多皮相，燕瘦环肥异趋向。莫如吾友衡鉴精，是否加之项谁强。",
      "直沽水黑孰并肩，朱大导江墨迹壮。二子风力咸豪宕，与郑诚堪称辈行。",
      "斜阳忽在户，饮酒还高歌。歌成聊复就君问，问我诗中意如何。"
    ]
  },
  {
    "id": "adcfe4dbcf63cc80b6cccd1e47448236",
    "title": "紫丁香花歌为杭大宗编修赋",
    "authorName": "查礼",
    "authorId": "adcfe4dbcf63cc80798ed7d48b6a80c3",
    "dynasty": "清",
    "content": [
      "春阳作暄花事秾，万卉争光斗娇妩。",
      "嫣红姹紫纷陆离，如火如荼塞亭圃。",
      "就中丁香尤丽都，李俗桃轻回难伍。",
      "我家结庐城南乡，旷者宜田奥宜宇。",
      "兹花开日春正妍，不惜樽罍醉箫鼓。",
      "今年春作城中游，轧轧双轮碾尘土。",
      "临风怊怅归去迟，窃恐飞英落如雨。",
      "松吹先生我故人，庭有名花恰当户。",
      "登堂静对娟娟容，仿佛南乡花乍吐。",
      "高枝似袅紫玉烟，低影还如紫云舞。",
      "柔肌纤骨不胜扶，细眼明眸疑欲语。",
      "蒙茸乱蕊笑紫荆，更比紫薇重难举。",
      "羡君深院金屋同，贮此娉婷十三女。",
      "看花有客昨朝来，闻道吟声满环堵。",
      "惜哉良会小差池，未及花前倒清酤。",
      "繁华尽逐风波流，已去韶光唤谁补。",
      "先生高致超寻常，一室从容考今古。",
      "晨昏坐卧清香生，身与名花合称主。",
      "此花自昔少留题，喜见诗成群玉府。",
      "床头如辑种树书，应采瑶章入花谱。"
    ]
  },
  {
    "id": "adcfe4dbcf63cc80bf377e3f858c29a4",
    "title": "春夜曲和心谷伯兄",
    "authorName": "查礼",
    "authorId": "adcfe4dbcf63cc80798ed7d48b6a80c3",
    "dynasty": "清",
    "content": [
      "凝香不散重帘静，帘外纵横聚花影。薄寒犹解剪红衣，一曲珊瑚钩正冷。",
      "隔院微闻弦索鸣，嘈嘈切切远含情。美人自学翻新调，不作当时《子夜》声。",
      "光阴荏苒如飞电，海水东流无日转。遵渚初传归塞鸿，雕梁又欲栖吴燕。",
      "栖吴燕，春将晚，庭下残红吹渐满。秉烛狂游惜岁华，露华浸透罗衫短。",
      "何处清歌声未已，莲花杓小倾芳醴。更筹几换啼乌起，月落西南淡如水。"
    ]
  },
  {
    "id": "adcfe4dbcf63cc809f573206aa390dcb",
    "title": "雪中丁字沽待渡",
    "authorName": "查礼",
    "authorId": "adcfe4dbcf63cc80798ed7d48b6a80c3",
    "dynasty": "清",
    "content": [
      "角飞城外雪正飞，丁字沽边人渡稀。",
      "遥天一望寒云白，村村矮屋藏烟扉。",
      "寻梅独向雪中走，呼渡不来空袖手。",
      "凭谁写我待渡图，戴笠披蓑临渡口。",
      "冻柳栖鸦叫不休，滔滔河水杂冰流。",
      "酸风刺面吹愈急，隔岸渔罾带雪收。"
    ]
  },
  {
    "id": "adcfe4dbcf63cc8087326322b0a0f75d",
    "title": "春夜苔花馆听杨天益弹琴",
    "authorName": "查礼",
    "authorId": "adcfe4dbcf63cc80798ed7d48b6a80c3",
    "dynasty": "清",
    "content": [
      "戚戚复戚戚，空阶夜岑寂。山人抱琴同月来，月光入户琴声哀。",
      "起如十二峰头云乍散，孤猿三叫悲肠断。止如十八滩头水潺沄，落雁一声念离群。",
      "我琴无弦桐梓绿，化作孤生嶰谷竹。感君慰我良宵愁，更奏人间离别曲。",
      "吁嗟乎！山人尔琴诚太悲，慎勿再弹《乌夜啼》，慎勿再弹《雉朝飞》！"
    ]
  },
  {
    "id": "adcfe4dbcf63cc8075124f2c891c6f98",
    "title": "雨后游王氏忏园",
    "authorName": "查礼",
    "authorId": "adcfe4dbcf63cc80798ed7d48b6a80c3",
    "dynasty": "清",
    "content": [
      "湿云涌西山，薄晚苍翠隔。",
      "丽街秋雨疏，雨止日未夕。",
      "言寻槐市园，䠥𧿁振瘦策。",
      "入门见颓垣，斜照在瓦砾。",
      "蝉声断续长，树影参差碧。",
      "径草欲齐肩，苔痕没高屐。",
      "孤亭一徙倚，凉思满萝薜。",
      "自足涤烦襟，谁信炎暑赫。",
      "微风动絺衣，乔木感畴昔。",
      "旧慕辟疆名，今惭子敬迹。"
    ]
  },
  {
    "id": "adcfe4dbcf63cc8069b99a97262aebfc",
    "title": "晓出茂州北门历双溪口陟土地岭",
    "authorName": "查礼",
    "authorId": "adcfe4dbcf63cc80798ed7d48b6a80c3",
    "dynasty": "清",
    "content": [
      "晓出茂郡城，乱山峙屏障，沙径多转折，东指复北向。",
      "山脚汇双流，石漱桃花浪。缘溪策马行，登陟穷怪状。",
      "迢迢岭路遥，竹青遍山放。寒翠吐晴烟，渺似春阴酿。",
      "盘旋到岭头，孤云低可傍。回首见九峰，雪朗神气王。",
      "地僻少人过，振衣独俯仰。啸声落虚空，兴逸心愈旷。"
    ]
  },
  {
    "id": "adcfe4dbcf63cc801344a47747918bc4",
    "title": "风雪中过小直固山",
    "authorName": "查礼",
    "authorId": "adcfe4dbcf63cc80798ed7d48b6a80c3",
    "dynasty": "清",
    "content": [
      "上下几千寻，盘旋数十里。",
      "人行向云端，马行在雪里。",
      "不识山径高，惟见寒光起。",
      "长林白满沟，空谷响冻水。",
      "粮夫赑屃来，如蚁转磨齿。",
      "俯惊万丈坑，一堕骇无底。",
      "我方仗舆丁，两肩托生死。",
      "皇天本大慈，兵事会当止。"
    ]
  },
  {
    "id": "adcfe4dbcf63cc8021caeac1611c1a36",
    "title": "为顾备九孝廉寄题补溪芙蓉庄",
    "authorName": "查礼",
    "authorId": "adcfe4dbcf63cc80798ed7d48b6a80c3",
    "dynasty": "清",
    "content": [
      "涉江未采江南香，长歌为咏芙蓉庄。芙蓉庄新梅里古，远隔春申黄歇墅。",
      "虞山东去补溪西，客来问花先访溪。污泥不染波如划，君家世世原清白。",
      "阳冰作吏在缙云，君家邻县称神君。剧盗就诛同斩草，御史书功上上考。",
      "一麾出守即本州，惜哉未展平生筹。流传别业重乡里，一树相思常结子。",
      "祠堂霜露荐蘋蘩，平泉偶筑尚书园。尚书诗编《红豆集》，不记谁种鹦鹉粒。",
      "转电光阴感岁华，芙蓉仍作故园花，折花笑问芙蓉主，花谱何如治县谱。"
    ]
  },
  {
    "id": "adcfe4dbcf63cc80c89d12a947c933c7",
    "title": "家立功侄过陶然亭看雪",
    "authorName": "查礼",
    "authorId": "adcfe4dbcf63cc80798ed7d48b6a80c3",
    "dynasty": "清",
    "content": [
      "雪声一夜鸣天籁，雪满城中复城外。晓风嘶马入城行，暮出城门雪未晴。",
      "诸公好事耽吟兴，同上危亭寻曲径。后来笑我登临迟，不知晚景看尤奇。",
      "松林何冉冉，寒鸦飞点点。茅屋何斜斜，寒犬吠家家。",
      "微茫略识西山岫，倚槛萧萧笼两袖。为问围炉煮雪人，何如载酒雪中逗。",
      "雪光浮白夜色催，琉璃地照琉璃杯。陶然亭即无垢国，远胜罗浮万树梅。"
    ]
  },
  {
    "id": "adcfe4dbcf63cc804f5e80fc816313b3",
    "title": "金川归化恭纪一百韵",
    "authorName": "查礼",
    "authorId": "adcfe4dbcf63cc80798ed7d48b6a80c3",
    "dynasty": "清",
    "content": [
      "帝德恢无外，皇慈格有苗。山高凭箭定，诗美咏弓弨。",
      "卉服齐通禹，垂裳尽仰尧。礼成行{衤类}祃，乐奏制《咸》《韶》。",
      "勋业垂青汗，声灵怒赤熛。信知怜趯兔，不仅变飞鸮。",
      "陇蜀疆隅广，西南险阻饶。微卢周代助，邛笮汉时朝。",
      "羌僰长驰后，羁縻历世遥。民风徵象译，使节遣星轺。",
      "玉垒森千嶂，金川渺一嶛。子来曾号赤，虫细合名幺。",
      "鐻耳斑衣倩，雕题翠发髟。从征殳共执，受职宠仍邀。",
      "居逸偏多戾，潜深敢自骄。邻邦兼狎侮，接壤遂攻剽。",
      "戢戢虮缘介，逡逡犬走猋。逋逃甘聚薮，烽燧漫侵宵。",
      "化外难文告，安边戒动摇。我思和以剂，彼病渴于痟。",
      "嵎险围应顿，巢危焚必焦。徵兵扫蠛蠓，分将靖焦侥。",
      "尚尔矜超距，居然捍采樵。穷鱼夸拨剌，首鼠恃跔跳。",
      "坚守腾饥虎，烦谋聚沸蜩。老师空擐甲，旷日但鸣刁。",
      "圣武殷宁宇，军威重建标。合符士尽厉，设旐骑皆骁。",
      "上相怀孤愤，中诚冠百僚。请行初日皎，承命北风飂。",
      "华毂皇躬拥，芳羹御手调。百壶樽溢蚁，三锡剑装珧。",
      "端拱临轩槛，精禋告庙祧。陛辞温似纩，旆出疾如飙。",
      "师保咸攀柳，天潢亦驻镳。共期归辔速，早庆塞氛消。",
      "皇驿征无滞，河堧度更辽。计程烟杏杳，冒冷雪瀌瀌。",
      "燕岭才前夜，秦关又诘朝。奔驰靷任绝，章奏烛频销。",
      "眷遇交中使，精勤励后凋。甘分厨下膳，俊肠射前雕。",
      "慰问劳俱忘，都俞福共徼。休光诚蔼吉，佳气自清漻。",
      "叱驭凌千仞，连营远七桥。需粮迟木马，涉水弃泥橇。",
      "石磴牵修绠，皮船胜小𦨣。寒峰指孛彗，霜气净炎歊。",
      "中鹄须穿目，呼卢在得枭。贪狼徒肆狡，文雉敢呈娇。",
      "骈首奸同戮，倾心众不嚣。悬旌遮夕照，飞炮震云霄。",
      "喻害蟊皆贼，如耘秽是穮。诉哀身愿缚，乞命语维哓。",
      "将令宣乘锐，军心誓啖妖。墨痕浮盾鼻，鸱响急弓𢑁。",
      "天子恩真湛，东风律转条。有嗟昆玉烬，不尚血流漂。",
      "一面开罗网，连村保领腰。惠方周骨体，泽已遍天乔。",
      "懋赏桓圭搢，崇猷鷩冕超。勋宜休鬯秬，荣岂藉房椒。",
      "瑞霭林开雾，欢声谷应潮。连营环嵽嵲，猛帅越岧峣。",
      "顾盼今通道，周巡昨战碉。怪形驱魍魉，丑类遁山魈。",
      "坛建阶墀筑，门开彩绣飘。蛇行股并栗，尘伏首微翘。",
      "六事严铜柱，三章重斗杓。感深颡屡搕，悔极泪如浇。",
      "表赤呈金赆，抒丹奉玉瑶。论功彰赫濯，却馈恤荒要。",
      "稚女眉初黛，童男发尚髫。立祠同社祭，供佛比僧寮。",
      "壁垒逡巡撤，藩篱次第烧。比邻安故堵，率士息征徭。",
      "豹变开戎索，鸧鸣返革䩦。依依循柳色，款款踏兰苕。",
      "郊社虔笾豆，园陵肃血膋。成平深瘗玉，峻极烈焚萧。",
      "盛事奎章制，丰碑翠石雕。焜煌垂有倬，惕厉示无恌。",
      "锡燕罗彝斝，陪筵集珥貂。鹰扬徵舞蹈，鱼藻寓笳箫。",
      "大赉周师集，胪欢舜舞招。即今歌宴宴，在昔梦迢迢。",
      "挞伐高汤武，谦冲过姒姚。乾宫纯孝备，慈圣德辉昭。",
      "奉册亲呈表，开筵后拂褕。珩璜和殿幕，绂绶映庭燎。",
      "忆昨勤输挽，征车挂饮瓢。风尘晨共发，亭廨夜堪侨。",
      "聚米看山势，群官用部挑。抡材及樗栎，采论愧刍荛。",
      "郎暑旋辞庋，滇池拟驾轿。从征期慷慨，同队逐飘飖。",
      "奏凯寻由蜀，微臣改渡潇。待听湘水瑟，为鼓楚江桡。",
      "诗思惟追柳，居民并治猺。长歌怀北阙，《击壤》比风谣。"
    ]
  },
  {
    "id": "adcfe4dbcf63cc804fd2f1bbf407da8c",
    "title": "采葛行",
    "authorName": "查礼",
    "authorId": "adcfe4dbcf63cc80798ed7d48b6a80c3",
    "dynasty": "清",
    "content": [
      "山头种葛葛叶长，山花落水溪流黄。乌髻红衫脚不袜，蛮家少女面如月。",
      "手里钩刀一尺横，截来纤葛春云轻。为郎作丝为郎织，衣成净比秋霜色。",
      "秋霜色，春云姿，吴绫蜀锦知多少，不及罗浮葛称时。"
    ]
  },
  {
    "id": "adcfe4dbcf63cc805a9c378a4ff18ea9",
    "title": "海阳山湘漓水源歌",
    "authorName": "查礼",
    "authorId": "adcfe4dbcf63cc80798ed7d48b6a80c3",
    "dynasty": "清",
    "content": [
      "我昔读《水经》，曾究湘漓流。源出始安县，阳海山之陬。",
      "涓涓始一脉，觞泛乃为舟。盘盓导东北，水分西岭头。",
      "咫尺同源异千里，北曰湘水南漓水。湘过巴丘入于江，漓至苍梧注郁止。",
      "漓流水弱湘流强，为溯狂波筑铧觜。刊凿灵渠万世功，谁其作者秦臣史。",
      "渠开水似天河倾，因功谋利费经营。续设陡门三十六，堤埒坝蓄如屯兵。",
      "往来自此邀其惠，楚粤舟航咸利济。人工不若天生成，安得移山重叠砌。",
      "乾隆甲戌九月秋，上公抚字忧民忧。羽书络绎檄余往，相度刻日工须鸠。",
      "里粮策马走山麓，先事穷源后修筑。兴安境尽入灵川，攀葛扪萝历幽谷。",
      "一山突起矗大荒，石骨嶙峋百丈强。四围无嶂亦无岫，居民指此即海阳。",
      "山脚嵌空挂钟乳，下有清泉岩口吐。把火直入山腹中，目击潭光彻水府。",
      "神奸物怪不可求，阴森气逼声飕飗。然犀我恐幽明别，邃窦岂堪人久留。",
      "出岩丛棘钩衣裂，老树古藤悬嵽嵲。披寻石壁获二碑，藓蚀苔侵色似铁。",
      "摩挲漫读马陈文，字迹端遒钗脚分。速呼童子扣墨本，天风飒飒飘秋云。",
      "呜呼！烟霞我固有深癖，抉秘搜奇无虚夕。湘漓于此结奇缘，作歌记事镌诸石。"
    ]
  },
  {
    "id": "adcfe4dbcf63cc80c07a31be08694eca",
    "title": "乳洞",
    "authorName": "查礼",
    "authorId": "adcfe4dbcf63cc80798ed7d48b6a80c3",
    "dynasty": "清",
    "content": [
      "临源城西南，山阜连峉峉。十里村坞幽，所历如有获。",
      "乳洞最称奇，理我双蜡屐，步近玉溪桥，耳根泻漰湱。",
      "洞门敞而圆，钟乳垂累百。左右两径通，中抱一泓碧。",
      "泓水生巨潭，潭光射千尺。冬夏不涸流，绿净浮鲜鲫。",
      "二桥接方坛，坛平堪布席。濯足俯清泉，恐扰蛟龙宅。",
      "凭眺豁双眸，浩荡拓胸膈。万象皆澄空，身若与凡隔。",
      "洞尾石成田，仙迹开阡陌。惟当种石芝，灌之以石液。",
      "岩口多摩崖，年深苔藓积。我固好事者，古人亦同癖。",
      "岁月易云迁，对景悲过客。搜剔石湖句，徘徊感今昔。",
      "出洞复入洞，磴道陡且窄。云气冷逼人，滃郁沾衣白。",
      "最高洞腹广，阳崖当户坼。披榛拾级登，烟霞栖乱石。",
      "山下藏花宫，森森围翠柏。绀壁沿深涧，轩窗倍静僻。",
      "暝色澹遥岑，鸟归送日夕。秋风振疏林，落叶声策策。"
    ]
  },
  {
    "id": "adcfe4dbcf63cc803614829adc13401a",
    "title": "登鳌背山塔",
    "authorName": "查礼",
    "authorId": "adcfe4dbcf63cc80798ed7d48b6a80c3",
    "dynasty": "清",
    "content": [
      "峨峨鳌背山，突兀江心峙。浮图插其巅，直向云霄起。",
      "放舟泊山根，黛色落秋水。磴道盘巉岩，天风忽可倚。",
      "独立斤流中，孤标瘴烟里。惊涛撼不动，鳌足入地底，俯听猿啸哀，低看飞鸟止。",
      "遥睇壶城闲，苍茫暮色紫。旋转碍云过，望望穷千里。",
      "巍然南天南，万古青无已。"
    ]
  },
  {
    "id": "adcfe4dbcf63cc80750ce4a2dd30990f",
    "title": "桃花口望西淀",
    "authorName": "查礼",
    "authorId": "adcfe4dbcf63cc80798ed7d48b6a80c3",
    "dynasty": "清",
    "content": [
      "袅娜春林烟，吹青入河柳。",
      "我乘桃花风，又到桃花口。",
      "萦回西淀水，一镜映马首。",
      "哑哑归塞鸿，断续落芦薮。",
      "微茫见渔艇，遥羡烟波友。",
      "青莎闲白蘋，垂钓且饮酒。",
      "西沽看渐近，去夏忆分手。",
      "别来半载余，相隔殊已久。",
      "奔波惭渊渟，蓬转愧株守。",
      "何当租沙田，于焉种菱藕。"
    ]
  },
  {
    "id": "adcfe4dbcf825b6f610965395e2e59ec",
    "title": "初秋登楼",
    "authorName": "朱鼎延",
    "authorId": "adcfe4dbcf825b6fd1457b72d1457b72",
    "dynasty": "清",
    "content": [
      "东来岱色入苍茫，望里烟岚接太行。",
      "远浦平沙栖雁鹜，高原落日下牛羊。",
      "庾公月底耽清兴，王粲楼头忆故乡。",
      "况是满城砧杵急，风凄万户客愁长。"
    ]
  },
  {
    "id": "adcfe4dbcf84428e2cf7629e2dbefcf0",
    "title": "同人社集以春郊盘马命题为赋是篇",
    "authorName": "忠廉",
    "authorId": "adcfe4dbcf84428ed1457b72d1457b72",
    "dynasty": "清",
    "content": [
      "一鞭得意趁春晴，骥足腾骧出凤城。",
      "芳草路随新碧转，落花香踏软红轻。",
      "风旋势恰弯弓合，雪尽途将纵辔行。",
      "欲试骅骝开道远，曲尘十里柳烟横。"
    ]
  },
  {
    "id": "adcfe4dbcf8ca5d1cf2645a73f812a69",
    "title": "古木",
    "authorName": "唐焯",
    "authorId": "adcfe4dbcf8ca5d1d1457b72d1457b72",
    "dynasty": "清",
    "content": [
      "老木参天碧，蛟龙蟠古枝。",
      "太阴走雷雨，绝壑战神祇。",
      "雨露自天意，风霜犹旧姿。",
      "五丁山未辟，大匠岂先知。"
    ]
  },
  {
    "id": "adcfe4dbcf8ca5d1823cde7cddd523bb",
    "title": "黄河",
    "authorName": "唐焯",
    "authorId": "adcfe4dbcf8ca5d1d1457b72d1457b72",
    "dynasty": "清",
    "content": [
      "黄河三万里，天上忽飞来。",
      "九折昆仑倒，中原一线开。",
      "奔沙浮日月，朝晦郁风雷。",
      "慷慨思神禹，谁为济世才？"
    ]
  },
  {
    "id": "adcfe4dbcf972eec0bc248f1640a019a",
    "title": "登峨眉山用李青莲诗韵",
    "authorName": "张熙宇",
    "authorId": "adcfe4dbcf972eecd1457b72d1457b72",
    "dynasty": "清",
    "content": [
      "导江来岷山，嵯峨实无匹。",
      "瑶草杂丹砂，灵异靡能悉。",
      "其间数百里，峨眉尤特出。",
      "中多绿字书，皆言长生术。",
      "仙人紫鸾车，手抱瑶姬瑟。",
      "碌碌尘土中，俗缘谁得毕。",
      "坐令多名山，一一对面失。",
      "感此信恣意，林泉娱暇日。"
    ]
  },
  {
    "id": "adcfe4dbcf972eec0bc248f1316300c1",
    "title": "登峨眉山用李青莲诗韵",
    "authorName": "张熙宇",
    "authorId": "adcfe4dbcf972eecd1457b72d1457b72",
    "dynasty": "清",
    "content": [
      "言陟兹山来，青翠邈难匹。",
      "十步一长吁，奇险不可悉。",
      "引领望中峰，云间没复出。",
      "聿想山中人，定有王乔术。",
      "忽然微雨过，寒风吹萧瑟。",
      "行路岂不难，奇赏会须毕。",
      "回首眺冥蒙，前路忽已失。",
      "夕烟开晚晴，乱山照斜日。"
    ]
  },
  {
    "id": "adcfe4dbcf972eec0bc248f1a9417d5a",
    "title": "登峨眉山用李青莲诗韵",
    "authorName": "张熙宇",
    "authorId": "adcfe4dbcf972eecd1457b72d1457b72",
    "dynasty": "清",
    "content": [
      "平明登绝顶，身与众真匹。",
      "天风卷颓云，诸山了可悉。",
      "瓦屋峙其前，雪山从后出。",
      "老佛双瞳方，授我清净术。",
      "是时山寂然，泠泠泛瑶瑟。",
      "琴声亦既歇，佛言犹未毕。",
      "山中无是非，世间有得失。",
      "我亲闻此言，皎如见天日。"
    ]
  },
  {
    "id": "adcfe4dbcf972eec0bc248f1a33f1b79",
    "title": "登峨眉山用李青莲诗韵",
    "authorName": "张熙宇",
    "authorId": "adcfe4dbcf972eecd1457b72d1457b72",
    "dynasty": "清",
    "content": [
      "双鹤西南来，盘空结俦匹。",
      "悬岩下无地，万古人罕悉。",
      "中有兜罗绵，如鹤飞飞出。",
      "我欲乘之起，自试凌空术。",
      "凤皇导我前，虬龙为鼓瑟。",
      "忽觉钟声动，仙乐诎然毕。",
      "再拜语诸真，长愿无相失。",
      "浣衣赤城霞，晞发榑桑日。"
    ]
  },
  {
    "id": "adcfe4dbcf9849546db63d1b2c5096b1",
    "title": "曹仁宪谨荣寿",
    "authorName": "黄清风",
    "authorId": "adcfe4dbcf984954d1457b72d1457b72",
    "dynasty": "清",
    "content": [
      "生佛万家绣佛忙，兴思孔迩颂如冈。",
      "南山媚献千秋瑞，北淡民蒙八政良。",
      "飞鹤觞传文甲社，刻鸠杖遍紫陵乡。",
      "耆英天与开佳会，喜愿多膺寿永康。"
    ]
  },
  {
    "id": "adcfe4dbcfabb516adaaf2be42611afd",
    "title": "游剑潭寺",
    "authorName": "林占梅",
    "authorId": "adcfe4dbcfabb516596dedf47db27766",
    "dynasty": "清",
    "content": [
      "晚凉同散步，小径入花坪。",
      "野草缘阶绿，岩松破壁生。",
      "钟飘云外响，泉咽涧中声。",
      "日暮归禅院，翛然俗虑清。"
    ]
  },
  {
    "id": "adcfe4dbcfabb5169c53522e3f26c403",
    "title": "双溪晓行",
    "authorName": "林占梅",
    "authorId": "adcfe4dbcfabb516596dedf47db27766",
    "dynasty": "清",
    "content": [
      "宛转双溪路，茏葱芋粟纷。",
      "深坑巢乱石，远树泊轻云。",
      "屋尽穿岩构，泉多截竹分。",
      "啸猿声不断，每向静中闻。"
    ]
  },
  {
    "id": "adcfe4dbcfabb516bae353696b55f13c",
    "title": "宿芝兰庄",
    "authorName": "林占梅",
    "authorId": "adcfe4dbcfabb516596dedf47db27766",
    "dynasty": "清",
    "content": [
      "怪树悬崖秃，飞泉挂壁长。",
      "墙低山瞰屋，帘浅月登床。",
      "竹籁寂清梦，兰风飘晚香。",
      "幽居何必广，即此是仙乡。"
    ]
  },
  {
    "id": "adcfe4dbcfabb516c29413d01903a008",
    "title": "霄里庄晓发",
    "authorName": "林占梅",
    "authorId": "adcfe4dbcfabb516596dedf47db27766",
    "dynasty": "清",
    "content": [
      "唱彻鸡声后，篮舆破晓驰。",
      "霜高虫穴闭，木落鸟巢危。",
      "冻日藏低树，寒烟幂远陂。",
      "行来三五里，村舍始晨炊。"
    ]
  },
  {
    "id": "adcfe4dbcfabb516d7af31aea509640c",
    "title": "正月二十日启馆呈逊兰师，并示若村舍弟",
    "authorName": "林占梅",
    "authorId": "adcfe4dbcfabb516596dedf47db27766",
    "dynasty": "清",
    "content": [
      "少小须勤学，文章实可亲。",
      "师严力不废，性定课方真。",
      "绛帐丹铅重，青灯尺璧珍。",
      "待看春试返，芹藻羡头巾。"
    ]
  },
  {
    "id": "adcfe4dbcfabb51666fd1657679483be",
    "title": "过隙溪村",
    "authorName": "林占梅",
    "authorId": "adcfe4dbcfabb516596dedf47db27766",
    "dynasty": "清",
    "content": [
      "觅胜过村西，清阴夹岸齐。",
      "桥危新涨急，树暗野云迷。",
      "倚竹鱼庄密，乘潮蟹■低。",
      "苍茫看暮色，落日隔前溪。"
    ]
  },
  {
    "id": "adcfe4dbcfabb51601d92e179f2dcbad",
    "title": "与内兄黄伟山",
    "authorName": "林占梅",
    "authorId": "adcfe4dbcfabb516596dedf47db27766",
    "dynasty": "清",
    "content": [
      "把盏怀同放，联吟月已低。",
      "更深频剪烛，夜静远闻鸡。",
      "笑我顽如石，怜君醉似泥。",
      "相将归就寝，扶过竹楼西。"
    ]
  },
  {
    "id": "adcfe4dbcfabb516311aa29ac8d87aea",
    "title": "梳头见白发一茎戏作",
    "authorName": "林占梅",
    "authorId": "adcfe4dbcfabb516596dedf47db27766",
    "dynasty": "清",
    "content": [
      "壮年三十出，华发一茎生。",
      "揽镜仍韶景，逢人慰寿徵。",
      "半斑虽尚未，拔白亦中惊。",
      "独我知其故，多伤离别情。"
    ]
  },
  {
    "id": "adcfe4dbcfabb5162d9fc8fc5a998869",
    "title": "遇雨宿树杞林",
    "authorName": "林占梅",
    "authorId": "adcfe4dbcfabb516596dedf47db27766",
    "dynasty": "清",
    "content": [
      "满庭欣草木，一雨足郊原。",
      "暮色林梢压，滩声枕上喧。",
      "竹床疑水浸，茅屋似春温。",
      "辗转过长夜，诗篇手自翻。"
    ]
  },
  {
    "id": "adcfe4dbcfabb516fd0d947f2a07f107",
    "title": "七星墩山村午后散步",
    "authorName": "林占梅",
    "authorId": "adcfe4dbcfabb516596dedf47db27766",
    "dynasty": "清",
    "content": [
      "缓步到林坰，前山入望青。",
      "牛羊眠草岸，鹅鸭浴沙汀。",
      "老树根为榻，秋萝蔓作亭。",
      "晚风来更好，时带野花馨。"
    ]
  },
  {
    "id": "adcfe4dbcfabb5161475689543f1e5cb",
    "title": "初晴舟中口号",
    "authorName": "林占梅",
    "authorId": "adcfe4dbcfabb516596dedf47db27766",
    "dynasty": "清",
    "content": [
      "雨过黑云收，清溪长急流。",
      "风高帆鼓腹，浪涌艇昂头。",
      "谋利心恒淡，图名志未休。",
      "何时沧海上，鼓棹向皇州。"
    ]
  },
  {
    "id": "adcfe4dbcfabb516c08becc60ac8b6c0",
    "title": "雨后过青藤峡口",
    "authorName": "林占梅",
    "authorId": "adcfe4dbcfabb516596dedf47db27766",
    "dynasty": "清",
    "content": [
      "亭午甘霖过，淋漓遍隰源。",
      "奔流鸣急濑，湿鸟噪荒村。",
      "石耸山撑骨，崖崩树露根。",
      "浓云何处去，薄暮翠岩屯。"
    ]
  },
  {
    "id": "adcfe4dbcfabb516e721ce627cd24759",
    "title": "剑潭晚步，憩庄家书屋",
    "authorName": "林占梅",
    "authorId": "adcfe4dbcfabb516596dedf47db27766",
    "dynasty": "清",
    "content": [
      "散步幽潭上，岚光夕更佳。",
      "虬松钳堕石，骤水啮崩崖。",
      "树绿门前绕，山青屋后排。",
      "短篱三五掩，折曲入清斋。"
    ]
  },
  {
    "id": "adcfe4dbcfabb516623d9c1daa8f8700",
    "title": "芝兰庄夜归",
    "authorName": "林占梅",
    "authorId": "adcfe4dbcfabb516596dedf47db27766",
    "dynasty": "清",
    "content": [
      "水阔天逾碧，林深月亦低。",
      "流奔鱼■战，芦密蟹灯迷。",
      "溪道直还曲，帆风东复西。",
      "咿咿村树里，忽听唱晨鸡。"
    ]
  },
  {
    "id": "adcfe4dbcfabb51619a78e47897350d8",
    "title": "秋雨夜宿圆山庄",
    "authorName": "林占梅",
    "authorId": "adcfe4dbcfabb516596dedf47db27766",
    "dynasty": "清",
    "content": [
      "夜气冷侵肤，愁怜独客孤。",
      "灯光寒顿缩，人影淡如无。",
      "燐火前林出，鸮声隔涧呼。",
      "复闻窗外雨，凄绝滴檐梧。"
    ]
  },
  {
    "id": "adcfe4dbcfabb51637b149da302844e2",
    "title": "冲寒过杨梅村遇雨",
    "authorName": "林占梅",
    "authorId": "adcfe4dbcfabb516596dedf47db27766",
    "dynasty": "清",
    "content": [
      "薄暮过荒村，茅檐护竹垣。",
      "人寒如鹭立，犬健作熊蹲。",
      "老树风前舞，浓云岭上屯。",
      "滑泥行不得，听雨倍消魂。"
    ]
  },
  {
    "id": "adcfe4dbcfabb516f5d85f10dba3f166",
    "title": "夜宿栖云岩",
    "authorName": "林占梅",
    "authorId": "adcfe4dbcfabb516596dedf47db27766",
    "dynasty": "清",
    "content": [
      "崱屴山门外，穿林一径分。",
      "虫声春暖闹，竹露夜深闻。",
      "水际沉孤月，松巅带片云。",
      "禅堂清课早，香气遍氤氲。"
    ]
  },
  {
    "id": "adcfe4dbcfabb51667e1b639c4dc0f89",
    "title": "金瓜寮山庄偶成",
    "authorName": "林占梅",
    "authorId": "adcfe4dbcfabb516596dedf47db27766",
    "dynasty": "清",
    "content": [
      "层巇环幽僻，阴房苦寂寥。",
      "石崇山径仄，李广野园饶。",
      "偷果猿如贼，号林鸟类鸮。",
      "瘴云飞作雨，过午辄萧萧。"
    ]
  },
  {
    "id": "adcfe4dbcfabb516496171f648658e95",
    "title": "园居早起",
    "authorName": "林占梅",
    "authorId": "adcfe4dbcfabb516596dedf47db27766",
    "dynasty": "清",
    "content": [
      "园居侵晓起，寂历似郊坰。",
      "鱼跃池萍破，鸦翻竹露零。",
      "宿云屯远岫，初日上东亭。",
      "行过蔷薇架，花风拂面馨。"
    ]
  },
  {
    "id": "adcfe4dbcfabb51636caade73f4be71e",
    "title": "偶述",
    "authorName": "林占梅",
    "authorId": "adcfe4dbcfabb516596dedf47db27766",
    "dynasty": "清",
    "content": [
      "搔首追前事，酸辛已备尝。",
      "人情蝗食稻，世味鼠搬姜。",
      "为问笙歌乐，何如笔砚良。",
      "微吟休拥鼻，时觉墨花香。"
    ]
  },
  {
    "id": "adcfe4dbcfabb51684447f8c3bfbaa8a",
    "title": "冒暑过房里村",
    "authorName": "林占梅",
    "authorId": "adcfe4dbcfabb516596dedf47db27766",
    "dynasty": "清",
    "content": [
      "触热长征去，劳劳暑气侵。",
      "蜂窝民舍偪，鼠穴贼巢深。",
      "张伞愁炎景，挥戈激壮心。",
      "简书催就道，无暇憩松阴。"
    ]
  },
  {
    "id": "adcfe4dbcfabb5160932aa75ecaaf2f2",
    "title": "途次西螺驿口号",
    "authorName": "林占梅",
    "authorId": "adcfe4dbcfabb516596dedf47db27766",
    "dynasty": "清",
    "content": [
      "镇日旅尘侵，沿溪复出林。",
      "随行三尺剑，伴睡七弦琴。",
      "瀹茗消尘虑，观书静道心。",
      "笋舆虽逼仄，兴到亦高吟。"
    ]
  },
  {
    "id": "adcfe4dbcfabb5166e2f0727f021b7dd",
    "title": "送徐树人师内渡",
    "authorName": "林占梅",
    "authorId": "adcfe4dbcfabb516596dedf47db27766",
    "dynasty": "清",
    "content": [
      "甫许春风坐，谁知遽别离。",
      "识韩空有愿，御李怅无期。",
      "豸服威名著，鳣堂教化施。",
      "受恩嗟未报，有泪洒临歧。"
    ]
  },
  {
    "id": "adcfe4dbcfabb5169d41e0bc401a7cc5",
    "title": "赤嵌城野望",
    "authorName": "林占梅",
    "authorId": "adcfe4dbcfabb516596dedf47db27766",
    "dynasty": "清",
    "content": [
      "登城闲眺望，触目起离愁。",
      "荒草迷行径，斜阳黯戍楼。",
      "壮心磨盾鼻，归思指刀头。",
      "沧海茫无际，谁乘破浪舟。"
    ]
  },
  {
    "id": "adcfe4dbcfabb5169b5f154419fd4ceb",
    "title": "过郡城北口号",
    "authorName": "林占梅",
    "authorId": "adcfe4dbcfabb516596dedf47db27766",
    "dynasty": "清",
    "content": [
      "日斜闲步屧，郭外偶经过。",
      "废冢无翁仲，空山遍女萝。",
      "牛羊看卧起，樵牧听讴歌。",
      "故址模糊甚，神伤吊古何。"
    ]
  },
  {
    "id": "adcfe4dbcfabb516422754af745d141e",
    "title": "过郑东平王墓",
    "authorName": "林占梅",
    "authorId": "adcfe4dbcfabb516596dedf47db27766",
    "dynasty": "清",
    "content": [
      "一旅抗王师，东瀛首建基。",
      "衣冠存故国，韬略慑东夷。",
      "大海长鲸杳，荒坟石马欹。",
      "云礽犹建节，圣代有恩施。"
    ]
  },
  {
    "id": "adcfe4dbcfabb516f580c6522dee25a7",
    "title": "题五妃墓",
    "authorName": "林占梅",
    "authorId": "adcfe4dbcfabb516596dedf47db27766",
    "dynasty": "清",
    "content": [
      "薇蕨悲歌后，罗巾染血痕。",
      "五人同毕命，一死足酬恩。",
      "入地鸳鸯队，生天杜宇魂。",
      "可怜环佩冷，荒冢易黄昏。"
    ]
  },
  {
    "id": "adcfe4dbcfabb516f4997feadf6771c8",
    "title": "罗山道中口号",
    "authorName": "林占梅",
    "authorId": "adcfe4dbcfabb516596dedf47db27766",
    "dynasty": "清",
    "content": [
      "倦鸟寻窠下，幽花隔树香。",
      "晚风清暑气，客路绕愁肠。",
      "马恋平芜绿，旗翻落日黄。",
      "费公仙术短，坐叹道遥长。"
    ]
  },
  {
    "id": "adcfe4dbcfabb516f9e10904f9d3217c",
    "title": "观瀑布泉二首",
    "authorName": "林占梅",
    "authorId": "adcfe4dbcfabb516596dedf47db27766",
    "dynasty": "清",
    "content": [
      "绝磴扪萝上，奔泉擅异观。",
      "长虹悬树杪，飞电落岩间。",
      "常引千寻响，能生六月寒。",
      "我来当盛夏，漱石听淙潺。"
    ]
  },
  {
    "id": "adcfe4dbcfabb516f9e1090436109df4",
    "title": "观瀑布泉二首",
    "authorName": "林占梅",
    "authorId": "adcfe4dbcfabb516596dedf47db27766",
    "dynasty": "清",
    "content": [
      "日丽全融雪，峰晴陡溜冰。",
      "绛河波骤泻，白练色如凝。",
      "绡岂鲛人织，梭疑龙女腾。",
      "夜来临皓月，掩映倍清澄。"
    ]
  },
  {
    "id": "adcfe4dbcfabb516daecf91b5f46ed7b",
    "title": "游清水岩",
    "authorName": "林占梅",
    "authorId": "adcfe4dbcfabb516596dedf47db27766",
    "dynasty": "清",
    "content": [
      "绝壁攀萝上，岩高一磴通。",
      "泉清烹苦茗，籁静抚焦桐。",
      "访胜碑重抚，谈禅偈亦空。",
      "山僧留话晚，归路月明中。"
    ]
  },
  {
    "id": "adcfe4dbcfabb516a52651e926693e4c",
    "title": "宿清水岩题壁",
    "authorName": "林占梅",
    "authorId": "adcfe4dbcfabb516596dedf47db27766",
    "dynasty": "清",
    "content": [
      "野寺虽萧瑟，禅房结构精。",
      "清泉流月出，疏磬逐云行。",
      "地僻人踪断，松高鹤梦清。",
      "何时脱尘网，居此息劳生。"
    ]
  },
  {
    "id": "adcfe4dbcfabb516662cbcdfb73b840e",
    "title": "旅次大甲，夜醒口号",
    "authorName": "林占梅",
    "authorId": "adcfe4dbcfabb516596dedf47db27766",
    "dynasty": "清",
    "content": [
      "夜阑灯欲灭，四壁听喧阗。",
      "黠鼠欺生客，荒鸡搅熟眠。",
      "神烦尘梦杂，身倦欲心捐。",
      "苦历礌硠道，今宵暂解鞯。"
    ]
  },
  {
    "id": "adcfe4dbcfabb516c2da1081b3035b26",
    "title": "后垄道中，小憩佃屋",
    "authorName": "林占梅",
    "authorId": "adcfe4dbcfabb516596dedf47db27766",
    "dynasty": "清",
    "content": [
      "归途风景暮，放步爱康庄。",
      "落日红溪树，奔涛白野航。",
      "酒旗招客兴，村笛断人肠。",
      "待渡沙滩上，柴门已在望。"
    ]
  },
  {
    "id": "adcfe4dbcfabb5162302e7c7603d403e",
    "title": "中港待渡",
    "authorName": "林占梅",
    "authorId": "adcfe4dbcfabb516596dedf47db27766",
    "dynasty": "清",
    "content": [
      "归途心怯远，晓夜厌奔驰。",
      "马健兼程疾，潮平待渡迟。",
      "遥山斜照薄，极浦晚霞移。",
      "伫立垂杨下，摇鞭且赋诗。"
    ]
  },
  {
    "id": "adcfe4dbcfabb516a794a0a3922b1e70",
    "title": "中港海濒，晓行遇雨",
    "authorName": "林占梅",
    "authorId": "adcfe4dbcfabb516596dedf47db27766",
    "dynasty": "清",
    "content": [
      "晓行多荦确，劳悴欲消魂。",
      "远屿浓云没，长空旭日昏。",
      "风高帆竞捷，雨急树齐喧。",
      "旷野无从避，挥鞭指近村。"
    ]
  },
  {
    "id": "adcfe4dbcfabb516c5ed24993754c525",
    "title": "盐水港归途",
    "authorName": "林占梅",
    "authorId": "adcfe4dbcfabb516596dedf47db27766",
    "dynasty": "清",
    "content": [
      "岭下多沙碛，弯环出水滨。",
      "山云堆臃肿，海日散轮囷。",
      "潮势狂吞艇，风威猛扑人。",
      "舆窗时半启，放眼尽埃尘。"
    ]
  },
  {
    "id": "adcfe4dbcfabb516f9eb502a6457b2aa",
    "title": "甲寅八月望儿生，赋答诸亲友",
    "authorName": "林占梅",
    "authorId": "adcfe4dbcfabb516596dedf47db27766",
    "dynasty": "清",
    "content": [
      "鬓毛将见白，惭愧乍悬弧。",
      "半老篁添笋，中年鹤哺雏。",
      "谬褒池上凤，敢比掌中珠。",
      "欲种儿孙福，心田是远图。"
    ]
  },
  {
    "id": "adcfe4dbcfabb5165c9400909f09b3df",
    "title": "祉亭大姻翁以诗见贺，回叠原韵答谢",
    "authorName": "林占梅",
    "authorId": "adcfe4dbcfabb516596dedf47db27766",
    "dynasty": "清",
    "content": [
      "甲第钦前辈，诗书切后图。",
      "窃符歌采苡，敢道梦怀珠。",
      "公爱乌因屋，人传鹤引雏。",
      "来年如再索，汤饼报悬弧。"
    ]
  },
  {
    "id": "adcfe4dbcfabb516a446760e5c33fe93",
    "title": "闻警",
    "authorName": "林占梅",
    "authorId": "adcfe4dbcfabb516596dedf47db27766",
    "dynasty": "清",
    "content": [
      "夜上高楼望，欃枪彻夜明。",
      "无才悲乱世，遭劫痛编氓。",
      "武略筹边重，文章报国轻。",
      "连朝闻警报，投笔欲谈兵。"
    ]
  },
  {
    "id": "adcfe4dbcfabb516062566039dd6ccb9",
    "title": "秋望感怀",
    "authorName": "林占梅",
    "authorId": "adcfe4dbcfabb516596dedf47db27766",
    "dynasty": "清",
    "content": [
      "干戈愁满地，怅怅欲何之。",
      "天步艰难日，民生困厄时。",
      "笙歌声已歇，鼓角听尤悲。",
      "小立河桥上，斜阳照大旗。"
    ]
  },
  {
    "id": "adcfe4dbcfabb516062566030a2b9728",
    "title": "秋望感怀",
    "authorName": "林占梅",
    "authorId": "adcfe4dbcfabb516596dedf47db27766",
    "dynasty": "清",
    "content": [
      "城南与城北，满目景苍凉。",
      "村舍焚馀废，田园战后荒。",
      "戒严多斥堠，伏衅惧萧墙。",
      "不忍谈时事，西风易断肠。"
    ]
  },
  {
    "id": "adcfe4dbcfabb5161c6913e4eba6ce48",
    "title": "率练丁自中港还，马上口号",
    "authorName": "林占梅",
    "authorId": "adcfe4dbcfabb516596dedf47db27766",
    "dynasty": "清",
    "content": [
      "沙平衰草没，按辔路迢迢。",
      "地旷容盘马，霜高好射雕。",
      "弓声风力劲，鞭影日光摇。",
      "小队鸣刁斗，雄心压海潮。"
    ]
  },
  {
    "id": "adcfe4dbcfabb516ba75e1a306cde473",
    "title": "与容谈及嵌城妓家风气偶成",
    "authorName": "林占梅",
    "authorId": "adcfe4dbcfabb516596dedf47db27766",
    "dynasty": "清",
    "content": [
      "台郡盛秋娘，相欣马队装。",
      "倩妆簪茉莉，款客捧槟榔。",
      "最尚巫家鬼，频烧野庙香。",
      "尽观花与柳，须待送迎王。"
    ]
  },
  {
    "id": "adcfe4dbcfabb5162d16d875b2bbf9ac",
    "title": "遣怀",
    "authorName": "林占梅",
    "authorId": "adcfe4dbcfabb516596dedf47db27766",
    "dynasty": "清",
    "content": [
      "虚堂清且洁，尽日快吟身。",
      "砚润窗临水，茶清几绝尘。",
      "琴心精后觉，诗思悟中真。",
      "即此舒怀抱，何须访隐沦。"
    ]
  },
  {
    "id": "adcfe4dbcfabb5162d16d87533cf1d2d",
    "title": "遣怀",
    "authorName": "林占梅",
    "authorId": "adcfe4dbcfabb516596dedf47db27766",
    "dynasty": "清",
    "content": [
      "事省怀常放，居闲性自恬。",
      "园池卅亩阔，僧俗一身兼。",
      "博览钦匡鼎，幽栖慕宋纤。",
      "魏三经济拙，林下自称潜。"
    ]
  },
  {
    "id": "adcfe4dbcfabb5162d16d875206d73ac",
    "title": "遣怀",
    "authorName": "林占梅",
    "authorId": "adcfe4dbcfabb516596dedf47db27766",
    "dynasty": "清",
    "content": [
      "藤床常抱膝，四壁爱虚明。",
      "坐拥图书富，居环竹木荣。",
      "投壶聊代射，对局当观兵。",
      "无力排时难，于兹合耦耕。"
    ]
  },
  {
    "id": "adcfe4dbcfabb516a1bc6cd7f91fd525",
    "title": "小憩龟仑岭观音庵题壁",
    "authorName": "林占梅",
    "authorId": "adcfe4dbcfabb516596dedf47db27766",
    "dynasty": "清",
    "content": [
      "拾级上层巅，尘襟一洒然。",
      "篁幽阴夹道，树老干参天。",
      "汲水僧烹茗，焚香客问禅。",
      "我来欣晚眺，暮霭袅炊烟。"
    ]
  },
  {
    "id": "adcfe4dbcfabb516232e42e7697cea98",
    "title": "双溪山登眺",
    "authorName": "林占梅",
    "authorId": "adcfe4dbcfabb516596dedf47db27766",
    "dynasty": "清",
    "content": [
      "群壑开还合，浓云锁几重。",
      "乱流奔石濑，遥翠袭岩松。",
      "鸟语深林答，蚕丛曲径通。",
      "人家何处是，可许结茅从。"
    ]
  },
  {
    "id": "adcfe4dbcfabb516e0036d4bd85530ba",
    "title": "感述",
    "authorName": "林占梅",
    "authorId": "adcfe4dbcfabb516596dedf47db27766",
    "dynasty": "清",
    "content": [
      "可怜强壮日，几断别离肠。",
      "作誓悲秦穆，长歌叹楚狂。",
      "妻儿双别泪，家国九回肠。",
      "且复居偏陋，鞿羁水一方。"
    ]
  },
  {
    "id": "adcfe4dbcfabb5165fa03de58bac76d1",
    "title": "有感",
    "authorName": "林占梅",
    "authorId": "adcfe4dbcfabb516596dedf47db27766",
    "dynasty": "清",
    "content": [
      "成文时怒骂，对酒每悲歌。",
      "世乱肠空热，家贫累更多。",
      "功名羞捷径，身世寄吟窝。",
      "未遂封侯志，樽前剑自摩。"
    ]
  },
  {
    "id": "adcfe4dbcfabb5160fe3efacca42a42e",
    "title": "自双溪石",
    "authorName": "林占梅",
    "authorId": "adcfe4dbcfabb516596dedf47db27766",
    "dynasty": "清",
    "content": [
      "一雨田原足，芳荪夹岸生。",
      "身轻争马健，径窄让牛行。",
      "溪树连空远，山云积涧平。",
      "清游归去晚，数里夕阳明。"
    ]
  },
  {
    "id": "adcfe4dbcfabb5166d0b0b7a3c42688c",
    "title": "重入双溪",
    "authorName": "林占梅",
    "authorId": "adcfe4dbcfabb516596dedf47db27766",
    "dynasty": "清",
    "content": [
      "浪迹频年事，耽吟快啸游。",
      "溪山双只屐，烟雨一孤舟。",
      "放鹤来亭上，寻梅过陇头。",
      "吾家有衣钵，高尚自千秋。"
    ]
  },
  {
    "id": "adcfe4dbcfabb51624c817d9fd25bb00",
    "title": "夜同戴芝轩煮茗弹琴即事",
    "authorName": "林占梅",
    "authorId": "adcfe4dbcfabb516596dedf47db27766",
    "dynasty": "清",
    "content": [
      "小阁绝纤埃，岩隈际水隈。",
      "池波清浴月，林鹤老巡梅。",
      "茶煮团名雀，琴弹曲作雷。",
      "戴逵高兴在，良夜喜同陪。"
    ]
  },
  {
    "id": "adcfe4dbcfabb516c0dd00d06bad9b6f",
    "title": "宿摆接山家",
    "authorName": "林占梅",
    "authorId": "adcfe4dbcfabb516596dedf47db27766",
    "dynasty": "清",
    "content": [
      "胜地客楼宿，烟峦快入眸。",
      "秋深山月冷，夜静石泉幽。",
      "引水通茶室，携琴上竹楼。",
      "悠悠「三弄」罢，檐际白云浮。"
    ]
  },
  {
    "id": "adcfe4dbcfabb5163fb88f4787f7ebd6",
    "title": "由芝兰山过金包里",
    "authorName": "林占梅",
    "authorId": "adcfe4dbcfabb516596dedf47db27766",
    "dynasty": "清",
    "content": [
      "蚕丛行十里，劳顿渐难禁。",
      "岭峻人如豆，山荒草似林。",
      "涧泉奔濑急，岩径入云深。",
      "小憩茅亭下，烹茶许细斟。"
    ]
  },
  {
    "id": "adcfe4dbcfabb516c9fd99f82908a2d7",
    "title": "栖云崖晚眺",
    "authorName": "林占梅",
    "authorId": "adcfe4dbcfabb516596dedf47db27766",
    "dynasty": "清",
    "content": [
      "远望生吟兴，山深景倍幽。",
      "斜阳修竹外，疏柳板桥头。",
      "港小舟成市，崖高屋比楼。",
      "豁然开眼界，凭眺起长讴。"
    ]
  },
  {
    "id": "adcfe4dbcfabb516c9fd99f8fc25700b",
    "title": "栖云崖晚眺",
    "authorName": "林占梅",
    "authorId": "adcfe4dbcfabb516596dedf47db27766",
    "dynasty": "清",
    "content": [
      "遥望长堤外，清波自浅深。",
      "潮回沙渐隐，云暝日将沉。",
      "渔火明孤屿，岩钟度远林。",
      "俄看凉月吐，幽趣契胸襟。"
    ]
  },
  {
    "id": "adcfe4dbcfabb51652648b16ada7ab74",
    "title": "青潭晚泊",
    "authorName": "林占梅",
    "authorId": "adcfe4dbcfabb516596dedf47db27766",
    "dynasty": "清",
    "content": [
      "晚泊澄潭上，游踪寄短篷。",
      "溪烟生落日，野烧极遥空。",
      "艇小闲渔父，牛高稳牧童。",
      "自然成习惯，所业在其中。"
    ]
  },
  {
    "id": "adcfe4dbcfabb51649879e00e54b5906",
    "title": "雨后泊剑潭作",
    "authorName": "林占梅",
    "authorId": "adcfe4dbcfabb516596dedf47db27766",
    "dynasty": "清",
    "content": [
      "雨晴添霁色，天气又晴和。",
      "桥岸垂疏柳，溪沙养绿䔋。",
      "半林鸦背日，十里鸭头波。",
      "何处沧浪笛，随风和棹歌。"
    ]
  },
  {
    "id": "adcfe4dbcfabb51649879e0062f9a8d3",
    "title": "雨后泊剑潭作",
    "authorName": "林占梅",
    "authorId": "adcfe4dbcfabb516596dedf47db27766",
    "dynasty": "清",
    "content": [
      "推篷看夜色，四望思依依。",
      "酒旆前村隐，鱼灯远岸微。",
      "钟声催客枕，月影度渔矶。",
      "领略清宵趣，吾生久息机。"
    ]
  },
  {
    "id": "adcfe4dbcfabb516447868175e52e890",
    "title": "宿内湖祖师岩",
    "authorName": "林占梅",
    "authorId": "adcfe4dbcfabb516596dedf47db27766",
    "dynasty": "清",
    "content": [
      "道人栖隐处，高在白云端。",
      "竹露滴清籁，松涛生暮寒。",
      "灵猿眠石洞，老鹤守香坛。",
      "夜静来明月，瑶琴独自弹。"
    ]
  },
  {
    "id": "adcfe4dbcfabb51684a96b89ded51643",
    "title": "薄暮潭底道中",
    "authorName": "林占梅",
    "authorId": "adcfe4dbcfabb516596dedf47db27766",
    "dynasty": "清",
    "content": [
      "霁景豁吟眸，身闲爱浪游。",
      "波光摇落日，山色淡深秋。",
      "远树笼僧舍，归云拥戍楼。",
      "徘徊驴背上，诗思更清幽。"
    ]
  },
  {
    "id": "adcfe4dbcfabb516e942de09a36eb4b9",
    "title": "霄里晓发",
    "authorName": "林占梅",
    "authorId": "adcfe4dbcfabb516596dedf47db27766",
    "dynasty": "清",
    "content": [
      "鸡声三唱后，揽辔度征邮。",
      "残月溪村曙，清霜野径秋。",
      "闻钟惊旅梦，看剑起离愁。",
      "晓色苍凉甚，风来扑马头。"
    ]
  },
  {
    "id": "adcfe4dbcfabb516c7e92aa2574b1409",
    "title": "冒雨晓行新埔道中",
    "authorName": "林占梅",
    "authorId": "adcfe4dbcfabb516596dedf47db27766",
    "dynasty": "清",
    "content": [
      "林际雨冥蒙，邮程一径通。",
      "冲寒嘶健马，破晓逐征鸿。",
      "山色凉云外，溪声宿雾中。",
      "欲寻沽酒处，茅店记桥东。"
    ]
  },
  {
    "id": "adcfe4dbcfabb516f4cf4e62e408133a",
    "title": "自金门溪晚归",
    "authorName": "林占梅",
    "authorId": "adcfe4dbcfabb516596dedf47db27766",
    "dynasty": "清",
    "content": [
      "山容环列幛，云气薄于罗。",
      "夕照明烟树，风寒亚晚禾。",
      "渡头芳草断，牛背暮鸦多。",
      "村舍葱茏里，谁家起晚歌。"
    ]
  },
  {
    "id": "adcfe4dbcfabb51682d54825540bc743",
    "title": "闻内地近信书叹",
    "authorName": "林占梅",
    "authorId": "adcfe4dbcfabb516596dedf47db27766",
    "dynasty": "清",
    "content": [
      "世事乱如麻，闻来痛益加。",
      "有兵皆扫箨，无饷转量沙。",
      "浩劫三千里，沉冤百万家。",
      "城廛邱陇似，寂寞只啼鸦。"
    ]
  },
  {
    "id": "adcfe4dbcfabb5167ff35a932c64704b",
    "title": "雨后行金包里道中",
    "authorName": "林占梅",
    "authorId": "adcfe4dbcfabb516596dedf47db27766",
    "dynasty": "清",
    "content": [
      "笋舆随屈曲，数里入金包。",
      "急水号鱼■，深林隐鸟巢。",
      "石奇岩踞虎，藤老壁蟠蛟。",
      "客过层巅路，如行远树梢。"
    ]
  },
  {
    "id": "adcfe4dbcfabb5169ed539f60c1d6229",
    "title": "宿大坪林祖师庵",
    "authorName": "林占梅",
    "authorId": "adcfe4dbcfabb516596dedf47db27766",
    "dynasty": "清",
    "content": [
      "禅堂真寂静，小坐惬幽情。",
      "林密泉声隐，花深夜气清。",
      "窥琴松月下，扇茗竹风迎。",
      "我欲诛茅住，岩边构两楹。"
    ]
  },
  {
    "id": "adcfe4dbcfabb5169d3b1613315b7913",
    "title": "七星墩即景",
    "authorName": "林占梅",
    "authorId": "adcfe4dbcfabb516596dedf47db27766",
    "dynasty": "清",
    "content": [
      "历尽嵚𡼋路，山坳又水坳。",
      "溪桥危驾竹，野屋老编茅。",
      "日落鸦争树，云深鸟恋巢。",
      "葱茏欣满目，正值夏秋交。"
    ]
  },
  {
    "id": "adcfe4dbcfabb516de29e4fadb9a014d",
    "title": "偕友登栖云岩留宿",
    "authorName": "林占梅",
    "authorId": "adcfe4dbcfabb516596dedf47db27766",
    "dynasty": "清",
    "content": [
      "共宿远公社，碧萝欣可攀。",
      "鸟归仍认树，日落尚衔山。",
      "蜡屐迹逾远，蒲团情自闲。",
      "我非陶元亮，煮茗且怡颜。"
    ]
  },
  {
    "id": "adcfe4dbcfabb51618c7576ab2e69842",
    "title": "凤山崎归途暮望",
    "authorName": "林占梅",
    "authorId": "adcfe4dbcfabb516596dedf47db27766",
    "dynasty": "清",
    "content": [
      "海峤凭高望，垂鞭马暂停。",
      "云低连浪白，野阔混天青。",
      "长啸传空谷，游踪寄驿亭。",
      "苍茫归路远，落日照林扃。"
    ]
  },
  {
    "id": "adcfe4dbcfabb516143d7e183bce4899",
    "title": "偕友游祖师岩赠莲汀上人",
    "authorName": "林占梅",
    "authorId": "adcfe4dbcfabb516596dedf47db27766",
    "dynasty": "清",
    "content": [
      "野竹环阶密，岩泉绕树流。",
      "疏钟敲落月，冷榻卧清秋。",
      "访胜僧能导，谈禅客且留。",
      "参寥诗思好，试茗意悠悠。"
    ]
  },
  {
    "id": "adcfe4dbcfabb516055edba3d3d4f7dd",
    "title": "游青潭山",
    "authorName": "林占梅",
    "authorId": "adcfe4dbcfabb516596dedf47db27766",
    "dynasty": "清",
    "content": [
      "昼永岩栖静，逍遥意适然。",
      "倚松观舞鹤，枕石听流泉。",
      "树远笼烟没，云归让鸟先。",
      "苍茫秋色里，独自下层巅。"
    ]
  },
  {
    "id": "adcfe4dbcfabb51668759202596a0c7a",
    "title": "金门溪晚归",
    "authorName": "林占梅",
    "authorId": "adcfe4dbcfabb516596dedf47db27766",
    "dynasty": "清",
    "content": [
      "秋晴行旅快，纵辔过沙陂。",
      "绝壑归云早，平川落日迟。",
      "鸦喧争树宿，马健逆风驰。",
      "吟兴忽然动，微哦便得诗。"
    ]
  },
  {
    "id": "adcfe4dbcfabb516a47af46c9e7a8972",
    "title": "次韵答白仲安明府「赏菊」作",
    "authorName": "林占梅",
    "authorId": "adcfe4dbcfabb516596dedf47db27766",
    "dynasty": "清",
    "content": [
      "最羡君高雅，何年共结邻。",
      "诗情工写景，笔意善传神。",
      "把酒常邀月，看花不在春。",
      "能知闲淡趣，自是个中人。"
    ]
  },
  {
    "id": "adcfe4dbcfabb516130ba6bbed67f524",
    "title": "次韵答松潭广文「园中咏菊」",
    "authorName": "林占梅",
    "authorId": "adcfe4dbcfabb516596dedf47db27766",
    "dynasty": "清",
    "content": [
      "费尽经营计，才成满圃香。",
      "黄疑橙累颗，白肖雁分行。",
      "晚节欣佳色，平明爱淡妆。",
      "一观珠玉句，累我兴难偿。"
    ]
  },
  {
    "id": "adcfe4dbcfabb51615234b17be79a5d7",
    "title": "次韵答苏昆山",
    "authorName": "林占梅",
    "authorId": "adcfe4dbcfabb516596dedf47db27766",
    "dynasty": "清",
    "content": [
      "晚节无佳色，篱英放最繁。",
      "忘忧供隐逸，适趣笑温存。",
      "锦赛三春圃，芳孤九月园。",
      "长公多兴事，既得复何言。"
    ]
  },
  {
    "id": "adcfe4dbcfabb516325bda5e2c304e22",
    "title": "与客谈乾草湖山景偶成",
    "authorName": "林占梅",
    "authorId": "adcfe4dbcfabb516596dedf47db27766",
    "dynasty": "清",
    "content": [
      "瘴重云封密，山高日出迟。",
      "岩腰樵径险，岭脊戍楼危。",
      "乱树缠长棘，深林叫怪鸱。",
      "燐燐多鬼火，隐约夜阑时。"
    ]
  },
  {
    "id": "adcfe4dbcfabb5163a932ca8fcbfbbc9",
    "title": "诸子侄入塾，题书斋南壁。并奉正杨明浦先生",
    "authorName": "林占梅",
    "authorId": "adcfe4dbcfabb516596dedf47db27766",
    "dynasty": "清",
    "content": [
      "璃窗四壁张，清趣味尤长。",
      "风带书声朗，花资墨气香。",
      "作文师永叔，下笔羡江郎。",
      "此塾诚幽爽，阴阴护翠篁。"
    ]
  },
  {
    "id": "adcfe4dbcfabb5163a932ca8f65934fb",
    "title": "诸子侄入塾，题书斋南壁。并奉正杨明浦先生",
    "authorName": "林占梅",
    "authorId": "adcfe4dbcfabb516596dedf47db27766",
    "dynasty": "清",
    "content": [
      "入塾年亲送，尊师藉训谟。",
      "最难唯际遇，切勿浪功夫。",
      "机慧烦先导，专勤亦要途。",
      "破蒙三载矣，诗礼重庭趋。"
    ]
  },
  {
    "id": "adcfe4dbcfabb51665f1117c1df3bf52",
    "title": "青草湖晚归",
    "authorName": "林占梅",
    "authorId": "adcfe4dbcfabb516596dedf47db27766",
    "dynasty": "清",
    "content": [
      "暧暧环村树，依依出谷烟。",
      "好山皆蕴藉，流水亦周旋。",
      "鸟散长空尽，花开夹径妍。",
      "岭巅回首望，夕照下平川。"
    ]
  },
  {
    "id": "adcfe4dbcfabb516a398623b5cdcb71f",
    "title": "送陆少海往郡城就馆",
    "authorName": "林占梅",
    "authorId": "adcfe4dbcfabb516596dedf47db27766",
    "dynasty": "清",
    "content": [
      "驿路慎风霜，嵌城乐事长。",
      "诗书常据案，花月偶逢场。",
      "作客名争羡，闲居业虑荒。",
      "有人劳引领，珍重勿相忘。"
    ]
  },
  {
    "id": "adcfe4dbcfabb516e0fc69f00a7a8bc5",
    "title": "金山面平冈口号",
    "authorName": "林占梅",
    "authorId": "adcfe4dbcfabb516596dedf47db27766",
    "dynasty": "清",
    "content": [
      "芳草遍萋萋，林梢绿渐齐。",
      "云屯平楚失，野阔众山低。",
      "乱鸟栖牛背，长坡快马蹄。",
      "岭头时小憩，日影已倾西。"
    ]
  },
  {
    "id": "adcfe4dbcfabb51629aeb0fb0cf3c183",
    "title": "过头分庄",
    "authorName": "林占梅",
    "authorId": "adcfe4dbcfabb516596dedf47db27766",
    "dynasty": "清",
    "content": [
      "山明空翠绕，水秀活流长。",
      "斸土培新笋，编茅护嫩秧。",
      "门幽知客少，村寂正农忙。",
      "何处书声朗，林门隐学堂。"
    ]
  },
  {
    "id": "adcfe4dbcfabb51673c2dcd484737cf8",
    "title": "入青潭口占",
    "authorName": "林占梅",
    "authorId": "adcfe4dbcfabb516596dedf47db27766",
    "dynasty": "清",
    "content": [
      "蒙葺萝径远，数里过桥东。",
      "罗鹊闲林叟，捞虾闹涧童。",
      "藤修篱罥绿，瓜熟架悬红。",
      "扫石客孤坐，迎眸尽化工。"
    ]
  },
  {
    "id": "adcfe4dbcfabb51673c2dcd43071db7d",
    "title": "入青潭口占",
    "authorName": "林占梅",
    "authorId": "adcfe4dbcfabb516596dedf47db27766",
    "dynasty": "清",
    "content": [
      "溪流千折转，云壑万重深。",
      "古寺穿危磴，孤村隐茂林。",
      "山幽无瘴气，地僻有滩音。",
      "偃息长松下，跏趺复鼓琴。"
    ]
  },
  {
    "id": "adcfe4dbcfabb51632bbd64b25900094",
    "title": "由观音山晚归，过栖云寺",
    "authorName": "林占梅",
    "authorId": "adcfe4dbcfabb516596dedf47db27766",
    "dynasty": "清",
    "content": [
      "诘曲度芳陂，岩阿拾级迟。",
      "看山凭款段，倚树听流离。",
      "花气晴频送，岚光暝忽移。",
      "荼■能好客，数里尚追随。"
    ]
  },
  {
    "id": "adcfe4dbcfabb5165a88487d2672e825",
    "title": "双溪醴泉窟晚兴",
    "authorName": "林占梅",
    "authorId": "adcfe4dbcfabb516596dedf47db27766",
    "dynasty": "清",
    "content": [
      "薄暮快披襟，风蝉断续吟。",
      "树交阴涧冷，云拥晚山深。",
      "好月临幽壑，流泉响隔林。",
      "逍遥盘石坐，煮茗复鸣琴。"
    ]
  },
  {
    "id": "adcfe4dbcfabb516b6dda2d7eb9dc1bf",
    "title": "入内湖山",
    "authorName": "林占梅",
    "authorId": "adcfe4dbcfabb516596dedf47db27766",
    "dynasty": "清",
    "content": [
      "乱流奔濑急，仄径入山多。",
      "榕老根盘涧，门低屋挂萝。",
      "夕阳明野树，晴翠袭岩阿。",
      "鴶鵴声何处，随风似咏歌。"
    ]
  },
  {
    "id": "adcfe4dbcfabb51671fc91e82b7df20e",
    "title": "晚过剑潭寺留题二首",
    "authorName": "林占梅",
    "authorId": "adcfe4dbcfabb516596dedf47db27766",
    "dynasty": "清",
    "content": [
      "烟水泛苍茫，澄秋夕照光。",
      "渔矶潭藓滑，樵担野花芳。",
      "扫榻延居士，鸣钟礼法王。",
      "禅关随喜处，缓步上高冈。"
    ]
  },
  {
    "id": "adcfe4dbcfabb51671fc91e8cb3a03d6",
    "title": "晚过剑潭寺留题二首",
    "authorName": "林占梅",
    "authorId": "adcfe4dbcfabb516596dedf47db27766",
    "dynasty": "清",
    "content": [
      "放眼骋吟情，吟情此际清。",
      "诗成凭竹枕，茗熟话松棚。",
      "鸟掠晴波远，蝉摧暮霭生。",
      "坐来群动息，新月树端明。"
    ]
  },
  {
    "id": "adcfe4dbcfabb516971c6083b4725e79",
    "title": "过北势内湖再访林山人题壁",
    "authorName": "林占梅",
    "authorId": "adcfe4dbcfabb516596dedf47db27766",
    "dynasty": "清",
    "content": [
      "峰回流水转，径曲小村偏。",
      "松竹门庭外，山池几席前。",
      "高吟蝉和韵，罢钓鹭同眠。",
      "赏遍幽栖处，吟怀此渺然。"
    ]
  },
  {
    "id": "adcfe4dbcfabb5168993279dbedab3d8",
    "title": "泛舟鸡笼",
    "authorName": "林占梅",
    "authorId": "adcfe4dbcfabb516596dedf47db27766",
    "dynasty": "清",
    "content": [
      "山势若罗城，茫然晚趣生。",
      "水天秋一色，风月夜全清。",
      "石乱层崖险，烟沉远屿平。",
      "沧波时极目，渔火半江明。"
    ]
  },
  {
    "id": "adcfe4dbcfabb51635544f24a0fba006",
    "title": "金包里横冈远眺",
    "authorName": "林占梅",
    "authorId": "adcfe4dbcfabb516596dedf47db27766",
    "dynasty": "清",
    "content": [
      "险峻金包路，篮舆不易跻。",
      "渔家看蚁聚，鸟道听猿啼。",
      "沙霁田沿岭，崖悬树隔溪。",
      "明朝石门去，诘曲入云迷。"
    ]
  },
  {
    "id": "adcfe4dbcfabb51679d23195cee39147",
    "title": "金包里旅舍午霁偶成",
    "authorName": "林占梅",
    "authorId": "adcfe4dbcfabb516596dedf47db27766",
    "dynasty": "清",
    "content": [
      "当户群峰好，溪南雨乍晴。",
      "岚光浮日影，林韵挟泉声。",
      "连陌禾登陇，低檐豆压棚。",
      "我来时八月，篱菊未含英。"
    ]
  },
  {
    "id": "adcfe4dbcfabb51686c45613eaa8925e",
    "title": "金包里梦觉口号",
    "authorName": "林占梅",
    "authorId": "adcfe4dbcfabb516596dedf47db27766",
    "dynasty": "清",
    "content": [
      "孤村深夜觉，辗转思无涯。",
      "撼枕涛声壮，穿棂月影斜。",
      "劳形因作客，不寝每思家。",
      "况值中秋后，林风似晓笳。"
    ]
  },
  {
    "id": "adcfe4dbcfabb516b8e9dbf6239db230",
    "title": "暮止竹山山家",
    "authorName": "林占梅",
    "authorId": "adcfe4dbcfabb516596dedf47db27766",
    "dynasty": "清",
    "content": [
      "蚕丛回转处，曲折度荆笆。",
      "马辟云中路，人居树杪家。",
      "樵斤深谷集，水碓乱流哗。",
      "暝色前山起，苍然绮暮霞。"
    ]
  },
  {
    "id": "adcfe4dbcfabb516f9a5b5e2138f8de3",
    "title": "小坑道中",
    "authorName": "林占梅",
    "authorId": "adcfe4dbcfabb516596dedf47db27766",
    "dynasty": "清",
    "content": [
      "历历吹烟起，逶迤近小村。",
      "千林苏宿露，一鸟噪朝暾。",
      "云为穿岩滞，泉因下笕奔。",
      "晓炊丛竹里，隐约露柴门。"
    ]
  },
  {
    "id": "adcfe4dbcfabb5161e8cd463c1bbcba7",
    "title": "雨后石门道中",
    "authorName": "林占梅",
    "authorId": "adcfe4dbcfabb516596dedf47db27766",
    "dynasty": "清",
    "content": [
      "时雨川原遍，岩扃日未昏。",
      "湿云填断壑，杂树隐孤村。",
      "径为随田曲，泉因漱石喧。",
      "几家山坞里，修竹护低垣。"
    ]
  },
  {
    "id": "adcfe4dbcfabb516be8cf1353c08433c",
    "title": "石门道中遇雨，舆中闷卧口占",
    "authorName": "林占梅",
    "authorId": "adcfe4dbcfabb516596dedf47db27766",
    "dynasty": "清",
    "content": [
      "危途泥滑滑，仆马欲消魂。",
      "雾重埋山市，涛狂撼石门。",
      "溪桥经雨断，岭树受风喧。",
      "仿佛闻鸡犬，欣然已近村。"
    ]
  },
  {
    "id": "adcfe4dbcfabb516620ba4200c1ba1fd",
    "title": "过阿里旁有感",
    "authorName": "林占梅",
    "authorId": "adcfe4dbcfabb516596dedf47db27766",
    "dynasty": "清",
    "content": [
      "鸟道盘危磴，蜗居聚小庄。",
      "褊衷常忐忑，举步遍礌硠。",
      "仆马连朝困，家园数月荒。",
      "何时超坎壈，观景惬诗肠。"
    ]
  },
  {
    "id": "adcfe4dbcfabb516c64711e8b075c02d",
    "title": "江宁克复，曾涤生先生功绩伟甚。敬赋二律，以志欣仰",
    "authorName": "林占梅",
    "authorId": "adcfe4dbcfabb516596dedf47db27766",
    "dynasty": "清",
    "content": [
      "石头城阙下，又见出降旗。",
      "巢破林鸮殒，坛焚社鼠悲。",
      "跳梁终胆折，读檄足心夷。",
      "会待昌黎笔，重吟警惕诗。"
    ]
  },
  {
    "id": "adcfe4dbcfabb516c64711e8806438a9",
    "title": "江宁克复，曾涤生先生功绩伟甚。敬赋二律，以志欣仰",
    "authorName": "林占梅",
    "authorId": "adcfe4dbcfabb516596dedf47db27766",
    "dynasty": "清",
    "content": [
      "圣世绥屏障，臣穷励雪冰。",
      "回天资大力，指日见中兴。",
      "野寇黄巾尽，元戎白旆称。",
      "从兹安堵卧，击壤看丰登。"
    ]
  },
  {
    "id": "adcfe4dbcfabb5164de872e269d9d87a",
    "title": "温陵故友翁汝哲茂才",
    "authorName": "林占梅",
    "authorId": "adcfe4dbcfabb516596dedf47db27766",
    "dynasty": "清",
    "content": [
      "具有凌云志，相期岂一衿。",
      "佳音频洗耳，制课望关心。",
      "学羡三冬足，交论两世深。",
      "临歧重握手，惆怅漫成吟。"
    ]
  },
  {
    "id": "adcfe4dbcfabb51627fc27f2ea6a8e57",
    "title": "往观音山祭扫，小憩佃人家",
    "authorName": "林占梅",
    "authorId": "adcfe4dbcfabb516596dedf47db27766",
    "dynasty": "清",
    "content": [
      "篮舆随径曲，四顾爱晴妍。",
      "吠犬喧村舍，飞禽集墓田。",
      "岩阿穿汲井，竹杪散炊烟。",
      "偃蹇茅堂下，清哦意洒然。"
    ]
  },
  {
    "id": "adcfe4dbcfabb516f29abdc6231f7493",
    "title": "入鲤鱼潭番社清丈田甲",
    "authorName": "林占梅",
    "authorId": "adcfe4dbcfabb516596dedf47db27766",
    "dynasty": "清",
    "content": [
      "尽日似劳薪，篮舆俯仰频。",
      "社丁言鴂舌，田甲册鱼鳞。",
      "面目浑疑鬼，情形不类人。",
      "除将妻子外，餍饫最相亲。"
    ]
  },
  {
    "id": "adcfe4dbcfabb51679ec72f8664f8d21",
    "title": "自内湾庄晚归田舍",
    "authorName": "林占梅",
    "authorId": "adcfe4dbcfabb516596dedf47db27766",
    "dynasty": "清",
    "content": [
      "揽辔层巅上，川原极目长。",
      "溪流翻夕照，山色放秋光。",
      "栖鸟喧深树，归牛下远冈。",
      "炊烟三五缕，遥瞩认田庄。"
    ]
  },
  {
    "id": "adcfe4dbcfabb516bd9f4d2a2da50fbc",
    "title": "自南港内山晚归庄舍",
    "authorName": "林占梅",
    "authorId": "adcfe4dbcfabb516596dedf47db27766",
    "dynasty": "清",
    "content": [
      "林坳一径通，缓步踏蚕丛。",
      "树老粘苔碧，崖阴返照红。",
      "鸣流奔断涧，平野入遥空。",
      "四顾皆苍莽，岚烟远近笼。"
    ]
  },
  {
    "id": "adcfe4dbcfabb51645cbacf78502e791",
    "title": "防冬",
    "authorName": "林占梅",
    "authorId": "adcfe4dbcfabb516596dedf47db27766",
    "dynasty": "清",
    "content": [
      "初冬时节届，防守慎编氓。",
      "纵火番围屋，鸣枪贼劫人。",
      "村庄多「把径」，商贾勿孤身。",
      "炮匮随修筑，家家击柝频。"
    ]
  },
  {
    "id": "adcfe4dbcfabb5163c932db24de87b6a",
    "title": "邀曾籋云先生",
    "authorName": "林占梅",
    "authorId": "adcfe4dbcfabb516596dedf47db27766",
    "dynasty": "清",
    "content": [
      "半亩沦涟趣已饶，芙蕖更喜绽今朝。",
      "如临宝镜凝妆靓，似浴温泉出水娇。",
      "玉柄风生含麝馥，翠盘露滴爱珠摇。",
      "热尘即此销除尽，暑气何缘到绮寮。"
    ]
  },
  {
    "id": "adcfe4dbcfabb516e35b05545d7bb2bd",
    "title": "新庄道中口号其二",
    "authorName": "林占梅",
    "authorId": "adcfe4dbcfabb516596dedf47db27766",
    "dynasty": "清",
    "content": [
      "萦纡石径藓苔青，逼屋榕枝覆杳冥。",
      "天外落霞齐远骛，竹间微雨乱流萤。",
      "山排翠闼撑书幌，月印清波漾画屏。",
      "一枕晚凉新睡觉，笛声断续起烟汀。"
    ]
  },
  {
    "id": "adcfe4dbcfabb516e35b0554bbb7f329",
    "title": "新庄道中口号其二",
    "authorName": "林占梅",
    "authorId": "adcfe4dbcfabb516596dedf47db27766",
    "dynasty": "清",
    "content": [
      "避暑年来几度过，琴书镇日自摩挲。",
      "清溪浪碧垂杨合，远岸沙平野竹多。",
      "坡老大瓢游岭海，志和箬笠老烟波。",
      "绿阴满地襟如水，笑拍阑干发浩歌。"
    ]
  },
  {
    "id": "adcfe4dbcfabb5161b6bc9c8c867b5bf",
    "title": "新庄别馆月夜",
    "authorName": "林占梅",
    "authorId": "adcfe4dbcfabb516596dedf47db27766",
    "dynasty": "清",
    "content": [
      "竹篱近水两三家，一带芳塍稻未花。",
      "远火江村星倒挂，平烟树幕雾横遮。",
      "蛙声接浦跳萍闹，萤焰冲风入竹斜。",
      "好是晚凉无个事，汲泉拾叶煮新茶。"
    ]
  },
  {
    "id": "adcfe4dbcfabb5160851a7e93dd7abd3",
    "title": "诸同友人重游剑潭寺",
    "authorName": "林占梅",
    "authorId": "adcfe4dbcfabb516596dedf47db27766",
    "dynasty": "清",
    "content": [
      "瞳瞳旭日映窗纱，觅胜携朋泛晓楂。",
      "水上轻烟浮钓艇，溪干丛竹护渔家。",
      "空潭倒浸青山影，怪石翻冲白浪花。",
      "最好柳堤晴可望，数峰缺处见明霞。"
    ]
  },
  {
    "id": "adcfe4dbcfabb5160851a7e90a8cee9c",
    "title": "诸同友人重游剑潭寺",
    "authorName": "林占梅",
    "authorId": "adcfe4dbcfabb516596dedf47db27766",
    "dynasty": "清",
    "content": [
      "振衣同憩古招提，陌柳苍苍一望迷。",
      "石径风来松子脱，花阴昼静鸟声啼。",
      "放光水族惊投剑，闻筶池龟同伺齐。",
      "步到上方殊寂寞，竹间门掩老僧栖。"
    ]
  },
  {
    "id": "adcfe4dbcfabb516d729d67a03d859b1",
    "title": "关渡舟行即事",
    "authorName": "林占梅",
    "authorId": "adcfe4dbcfabb516596dedf47db27766",
    "dynasty": "清",
    "content": [
      "破晓波光一镜澄，瞳瞳旭日正东升。",
      "篷窗露润襟如湿，帆席风微桨乍增。",
      "吟咏恰邀知己友，跏趺长似坐禅僧。",
      "枫林偶泊浑无事，闲看渔翁补旧罾。"
    ]
  },
  {
    "id": "adcfe4dbcfabb5160f2c2238bb1651db",
    "title": "月夜同杨雨峰芝兰访友",
    "authorName": "林占梅",
    "authorId": "adcfe4dbcfabb516596dedf47db27766",
    "dynasty": "清",
    "content": [
      "篷窗试茗当飞觞，银汉无云夜色凉。",
      "明月满船人访戴，清箫一曲客携扬。",
      "渡头犬吠知村近，水面荷齐得露香。",
      "遥指榜人停泊处，竹桥以外是山庄。"
    ]
  },
  {
    "id": "adcfe4dbcfabb516e56dd999908fdfe1",
    "title": "寄怀榕城陈连峰",
    "authorName": "林占梅",
    "authorId": "adcfe4dbcfabb516596dedf47db27766",
    "dynasty": "清",
    "content": [
      "每从海上望高嵩，十载无由诉别衷。",
      "侠气干云敦旧雨，贤声贯耳播春风。",
      "星因德聚同时出，楼比名高百尺雄。",
      "翘首渊源深景仰，赏心何但企丝桐。"
    ]
  },
  {
    "id": "adcfe4dbcfabb51664ac72b3b2ecd553",
    "title": "苦旱",
    "authorName": "林占梅",
    "authorId": "adcfe4dbcfabb516596dedf47db27766",
    "dynasty": "清",
    "content": [
      "旱霓四布若流丹，处处惊云陇亩乾。",
      "无石可鞭难致雨，有河皆涸不知滩。",
      "村庄画地争田水，老少呼天结社坛。",
      "但得一声雷起顿，土膏尺寸为论欢。"
    ]
  },
  {
    "id": "adcfe4dbcfabb5164f4555d5c25a448d",
    "title": "莲峰先生代购古琴并惠手书，赋诗志感",
    "authorName": "林占梅",
    "authorId": "adcfe4dbcfabb516596dedf47db27766",
    "dynasty": "清",
    "content": [
      "忽报榕城鸟使还，瑶琴、华翰喜双颁。",
      "兰言满幅珠玑灿，桂轸横床锦绣斑。",
      "白鹤朱霞频想像，暮云春树切追攀。",
      "临风无限知音想，何但尘襟一切删。"
    ]
  },
  {
    "id": "adcfe4dbcfabb51637f8f80da56ad5d4",
    "title": "书感",
    "authorName": "林占梅",
    "authorId": "adcfe4dbcfabb516596dedf47db27766",
    "dynasty": "清",
    "content": [
      "钻纸纷纷笑冻蝇，年来兴趣冷于冰。",
      "广交已觉迎人苦，习静翻招傲物称。",
      "琴韵逸宜林下客，诗心苦似定中僧。",
      "且将白眼青天望，俗论悠悠任爱憎。"
    ]
  },
  {
    "id": "adcfe4dbcfabb516e3f1acd2a39f0d37",
    "title": "冲寒由小径入霄里",
    "authorName": "林占梅",
    "authorId": "adcfe4dbcfabb516596dedf47db27766",
    "dynasty": "清",
    "content": [
      "官道才过小径连，严冬无雨亦森然。",
      "新晴云脚如拖帛，积雪山头若盖毡。",
      "风逆寒鸦难到树，途长羸马忍加鞭。",
      "舆中镇日垂帘卧，闷极看书又几篇。"
    ]
  },
  {
    "id": "adcfe4dbcfabb516347d19fb4a97b509",
    "title": "北村访曾籋云先生归途口号",
    "authorName": "林占梅",
    "authorId": "adcfe4dbcfabb516596dedf47db27766",
    "dynasty": "清",
    "content": [
      "先生家住翠云窝，往访归来踏软莎。",
      "路出炊烟乌桕树，桥回流水鸭头波。",
      "平畴鸦落随牛去，窄径人停让马过。",
      "况值清和天气好，薰风处处送秧歌。"
    ]
  },
  {
    "id": "adcfe4dbcfabb5169f7bad86760e9e78",
    "title": "东城感赋",
    "authorName": "林占梅",
    "authorId": "adcfe4dbcfabb516596dedf47db27766",
    "dynasty": "清",
    "content": [
      "扶童闲步上东城，凭眺危栏感慨生。",
      "骨肉廿年悲聚散，林园十载话枯荣。",
      "山从绿野平边起，水向青陂缺处鸣。",
      "景物长存时事改，回头何所不关情。"
    ]
  },
  {
    "id": "adcfe4dbcfabb516438eda65ad45d327",
    "title": "寄怀内兄伟山孝廉",
    "authorName": "林占梅",
    "authorId": "adcfe4dbcfabb516596dedf47db27766",
    "dynasty": "清",
    "content": [
      "京华昔共鲤庭趋，廿载交真谊李、卢。",
      "时誉足当真绣虎，父书能读即家驹。",
      "多文莫道身非富，大智由来貌若愚。",
      "未稔伯伦卮酒兴，沉酣得似往年无。"
    ]
  },
  {
    "id": "adcfe4dbcfabb51672e138d781568a5f",
    "title": "偶成",
    "authorName": "林占梅",
    "authorId": "adcfe4dbcfabb516596dedf47db27766",
    "dynasty": "清",
    "content": [
      "抚琴馀兴事吟笺，岁序消磨邺架边。",
      "海外求书如访友，梦中得句若逢仙。",
      "举杯肯让青莲醉，拜石还如大米颠。",
      "闲里更寻消遣法，笑拈偈语学参禅。"
    ]
  },
  {
    "id": "adcfe4dbcfabb516db853f0112b063b6",
    "title": "闲吟奉籋云先生",
    "authorName": "林占梅",
    "authorId": "adcfe4dbcfabb516596dedf47db27766",
    "dynasty": "清",
    "content": [
      "岭表、闽中自各天，交因翰墨信前缘。",
      "花间爱我琴三弄，月下欣君赋一篇。",
      "共洗马肝评砚谱，曾焚鹊尾对香筵。",
      "有时携手登临去，踏尽青山绿水边。"
    ]
  },
  {
    "id": "adcfe4dbcfabb5163bafa153da7cf751",
    "title": "题郑芷亭仪部",
    "authorName": "林占梅",
    "authorId": "adcfe4dbcfabb516596dedf47db27766",
    "dynasty": "清",
    "content": [
      "悬车藉此养闲身，大隐何须避市尘。",
      "山水有情皆入画，园林无日不生春。",
      "传经也有吟诗婢，载酒还多问字人。",
      "书带君家原得种，更欣兰桂绕阶新。"
    ]
  },
  {
    "id": "adcfe4dbcfabb5163bafa153e2236990",
    "title": "题郑芷亭仪部",
    "authorName": "林占梅",
    "authorId": "adcfe4dbcfabb516596dedf47db27766",
    "dynasty": "清",
    "content": [
      "清泉怪石绕回廊，八角亭虚驾碧塘。",
      "松菊宛同陶令宅，诗书重见郑公乡。",
      "风来竹坞琴声远，月转花坪酒兴长。",
      "更好伏时招避暑，清斋一枕水云凉。"
    ]
  },
  {
    "id": "adcfe4dbcfabb516a942cb6b4a45e25b",
    "title": "同籋云先生园池夜步，即景分韵",
    "authorName": "林占梅",
    "authorId": "adcfe4dbcfabb516596dedf47db27766",
    "dynasty": "清",
    "content": [
      "秋斋寂坐无情趣，聊向小园同散步。",
      "夜色朦胧薄雾漫，箫声断续凉风度。",
      "池边萤误水中星，芦际花疑沙上鹭。",
      "吟罢新诗漏欲终，半规斜月悬汀树。"
    ]
  },
  {
    "id": "adcfe4dbcfabb51628cc34607d89e3ef",
    "title": "东篱有感",
    "authorName": "林占梅",
    "authorId": "adcfe4dbcfabb516596dedf47db27766",
    "dynasty": "清",
    "content": [
      "落尽垂杨与绿荷，东篱采菊几回过。",
      "花饶晚节姿容淡，人到中年感慨多。",
      "愁绪如丝纷束缚，雄心似铁渐销磨。",
      "金萱凋落尤增痛，苦向江头痛逝波。"
    ]
  },
  {
    "id": "adcfe4dbcfabb516ee0036b5acb9d18d",
    "title": "秋夜留彭雅夫夜话",
    "authorName": "林占梅",
    "authorId": "adcfe4dbcfabb516596dedf47db27766",
    "dynasty": "清",
    "content": [
      "一轮明月柳梢头，唧唧虫声傍砌幽。",
      "有客清谈同煮茗，谁家吹笛尚凭楼。",
      "竹阴滴露萧斋夜，梧叶飘风小院秋。",
      "漏鼓沉沉君莫去，纵非陈榻也须留。"
    ]
  },
  {
    "id": "adcfe4dbcfabb51637624368f3317b30",
    "title": "赠家子范明经",
    "authorName": "林占梅",
    "authorId": "adcfe4dbcfabb516596dedf47db27766",
    "dynasty": "清",
    "content": [
      "相逢一笑大瀛东，况复龙田谱序同。",
      "慧业生从金粟影，神姿清比玉兰丛。",
      "直倾三峡文波阔，横扫千人笔阵雄。",
      "他日端门看缓辔，诗章早上御屏风。"
    ]
  },
  {
    "id": "adcfe4dbcfabb5163448c449e7e0b265",
    "title": "书叹四首",
    "authorName": "林占梅",
    "authorId": "adcfe4dbcfabb516596dedf47db27766",
    "dynasty": "清",
    "content": [
      "阳乌虚掷叹如梭，冷暖年来遍历过。",
      "谄笑夏蛙多病客，浮华春梦付村婆。",
      "刀能绕指经锤鍊，镜到明心费濯磨。",
      "须把翟公为炯戒，门前方免见张罗。"
    ]
  },
  {
    "id": "adcfe4dbcfabb5163448c44952b6b609",
    "title": "书叹四首",
    "authorName": "林占梅",
    "authorId": "adcfe4dbcfabb516596dedf47db27766",
    "dynasty": "清",
    "content": [
      "气数茫茫未可知，生平得失每猜疑。",
      "功轻每愧邀恩重，娶早翻伤抱子迟。",
      "岸柳易高先落叶，岩松难长后凋枝。",
      "但看树木犹如此，造物何曾有所私。"
    ]
  },
  {
    "id": "adcfe4dbcfabb5163448c44942a63700",
    "title": "书叹四首",
    "authorName": "林占梅",
    "authorId": "adcfe4dbcfabb516596dedf47db27766",
    "dynasty": "清",
    "content": [
      "雌黄轻肆祸之根，守口如瓶舌且扪。",
      "雅量面甘师德唾，恃才命不祢衡存。",
      "欲舒积懑唯长啸，纵有微词敢大言。",
      "棒喝从兹知猛省，幽□日日闭柴门。"
    ]
  },
  {
    "id": "adcfe4dbcfabb5163448c449c41f1dac",
    "title": "书叹四首",
    "authorName": "林占梅",
    "authorId": "adcfe4dbcfabb516596dedf47db27766",
    "dynasty": "清",
    "content": [
      "呼马呼牛任毁誉，但期无愧在闲居。",
      "四愁平子吟堪拟，三乐荣公叹不如。",
      "早岁凋残伤骨肉，中年陶写赖琴书。",
      "读终常向幽篁里，一道清风百虑除。"
    ]
  },
  {
    "id": "adcfe4dbcfabb516ed718aef222f8124",
    "title": "与越客偶谈风土",
    "authorName": "林占梅",
    "authorId": "adcfe4dbcfabb516596dedf47db27766",
    "dynasty": "清",
    "content": [
      "海甸炎凉旦暮更，随时变态似人情。",
      "鱼鳞云绉风将起，鸭卵天开雨乍晴。",
      "木叶少从冬里落，禾苗每自腊中生。",
      "一般地气分南北，南富槟榔北富橙。"
    ]
  },
  {
    "id": "adcfe4dbcfabb516d21ecde85c2d9cab",
    "title": "薄暮狮头崖望官渡，叠前年韵",
    "authorName": "林占梅",
    "authorId": "adcfe4dbcfabb516596dedf47db27766",
    "dynasty": "清",
    "content": [
      "寒消潦水碧潭澄，百级高崖奋袂升。",
      "远树忽明残照射，平沙乍隐晚潮增。",
      "港吞口似贪婪吏，山烧头如受戒僧。",
      "一带萧芦残苇里，又多无数打鱼罾。"
    ]
  },
  {
    "id": "adcfe4dbcfabb51685e83b4c29bd1653",
    "title": "偕友人游剑潭寺西岩晚泊",
    "authorName": "林占梅",
    "authorId": "adcfe4dbcfabb516596dedf47db27766",
    "dynasty": "清",
    "content": [
      "斜日西岩系钓舻，凉风瑟瑟动菰蒲。",
      "岸痕犹湿潮初落，山色微黄草未枯。",
      "古寺僧归闻犬吠，危桥叟过倩人扶。",
      "篷窗指与朋侪道，一幅荆关小画图。"
    ]
  },
  {
    "id": "adcfe4dbcfabb516a366d2940260c455",
    "title": "八里分港冒雨返棹",
    "authorName": "林占梅",
    "authorId": "adcfe4dbcfabb516596dedf47db27766",
    "dynasty": "清",
    "content": [
      "泉石云山到处留，片帆冷落海门秋。",
      "潮穿峭壁多成眼，云罩高峰不露头。",
      "十里烟波摇客棹，一天风雨送归舟。",
      "浪游不及林居乐，好把新盟订白鸥。"
    ]
  },
  {
    "id": "adcfe4dbcfabb516edf387335a00b6cc",
    "title": "痛悼",
    "authorName": "林占梅",
    "authorId": "adcfe4dbcfabb516596dedf47db27766",
    "dynasty": "清",
    "content": [
      "生死悠悠恨最长，魂难入梦慰衷肠。",
      "丁兰刻木空追像，潘岳吟诗半悼亡。",
      "读到「蓼莪」篇顿发，歌来「窈窕」句堪伤。",
      "中宵枨触忧离起，又听征鸿唳夜霜。"
    ]
  },
  {
    "id": "adcfe4dbcfabb51651753a9aa87890c3",
    "title": "忆昔",
    "authorName": "林占梅",
    "authorId": "adcfe4dbcfabb516596dedf47db27766",
    "dynasty": "清",
    "content": [
      "忆昔髫龄上帝京，晓风残月趁行程。",
      "南船周听关山曲，北马曾经鲁、卫城。",
      "故友凋零伤往事，游衣检点痛馀生。",
      "即今被体看针线，犹是当年密密成。"
    ]
  },
  {
    "id": "adcfe4dbcfabb516b1eea1ec15f81fdd",
    "title": "独宿扈尾山庄梦亡室感作",
    "authorName": "林占梅",
    "authorId": "adcfe4dbcfabb516596dedf47db27766",
    "dynasty": "清",
    "content": [
      "纸窗飒飒觉风生，一穗明灯暗复明。",
      "独夜凄凉真鬼境，空山寂寞少人声。",
      "招魂不作蘅芜梦，营葬徒伤宿草情。",
      "起坐支颐孤枕上，泪痕如水尚盈盈。"
    ]
  },
  {
    "id": "adcfe4dbcfabb5161626bb34220d4553",
    "title": "薄暮自近村归新庄精舍",
    "authorName": "林占梅",
    "authorId": "adcfe4dbcfabb516596dedf47db27766",
    "dynasty": "清",
    "content": [
      "闲来野老话桑麻，谈罢归时兴趣赊。",
      "水足春田看叱犊，日平暮树听啼鸦。",
      "连村修竹阴随步，一路芳荪绿到家。",
      "自掩荆扉灯上后，拨炉重试雨前茶。"
    ]
  },
  {
    "id": "adcfe4dbcfabb51642a77f3dea878d6e",
    "title": "白石村春日闲游",
    "authorName": "林占梅",
    "authorId": "adcfe4dbcfabb516596dedf47db27766",
    "dynasty": "清",
    "content": [
      "草堂昼永日迟迟，笠屐郊原倜傥时。",
      "十亩嫩苗肥似韭，一川碎石白于脂。",
      "独归田叟锄翻荷，对语村童犊倒骑。",
      "行过桥南堤尽处，读书堂认柳丝丝。"
    ]
  },
  {
    "id": "adcfe4dbcfabb516879f4282770a3314",
    "title": "闲兴",
    "authorName": "林占梅",
    "authorId": "adcfe4dbcfabb516596dedf47db27766",
    "dynasty": "清",
    "content": [
      "万轴牙签一亩居，嚣尘远隔爱吾庐。",
      "煨茶为备醒时歠，聚墨因防兴到书。",
      "画架彩笼歌巧鸟，青盆碧藻漾文鱼。",
      "当前生意争春长，地窄何嫌趣有馀。"
    ]
  },
  {
    "id": "adcfe4dbcfabb516879f428230a1663c",
    "title": "闲兴",
    "authorName": "林占梅",
    "authorId": "adcfe4dbcfabb516596dedf47db27766",
    "dynasty": "清",
    "content": [
      "不趋声势不沽名，笑口开时琢句成。",
      "山有奇峰名始著，人非憨癖艺难精。",
      "醉书张旭常濡发，妙画长康重点睛。",
      "我亦痴怀耽雅博，夜深卷页尚纵横。"
    ]
  },
  {
    "id": "adcfe4dbcfabb516879f428222a960a4",
    "title": "闲兴",
    "authorName": "林占梅",
    "authorId": "adcfe4dbcfabb516596dedf47db27766",
    "dynasty": "清",
    "content": [
      "啸傲闲身已十年，百花深处拥书眠。",
      "琴心渐会中庸道，诗学难参上乘禅。",
      "白眼衔杯茶当酒，青丝绕屋柳如烟。",
      "藜床抱膝浑无事，重检蒙庄「内外篇」。"
    ]
  },
  {
    "id": "adcfe4dbcfabb516879f42829128fc41",
    "title": "闲兴",
    "authorName": "林占梅",
    "authorId": "adcfe4dbcfabb516596dedf47db27766",
    "dynasty": "清",
    "content": [
      "绿阴由由幂窗纱，帘幕低垂静不哗。",
      "事到从容胸有竹，文当酣畅笔生花。",
      "焚香稚子精神肃，问字雏姬意态赊。",
      "遣兴一时歌数曲，□将诗句谱琵琶。"
    ]
  },
  {
    "id": "adcfe4dbcfabb516d7cae7e481b6ca5d",
    "title": "游滴泉岩归饮佃家，醉后题壁",
    "authorName": "林占梅",
    "authorId": "adcfe4dbcfabb516596dedf47db27766",
    "dynasty": "清",
    "content": [
      "几家板屋自成村，乔木阴多绿叶繁。",
      "入市人归儿候路，登山客至犬迎门。",
      "盘飧味厚供园韭，社酒香浓接瓦盆。",
      "醉后懵腾岩下石，却疑身在谢公墩。"
    ]
  },
  {
    "id": "adcfe4dbcfabb516e75e98fc2bc1c57e",
    "title": "园楼偶兴",
    "authorName": "林占梅",
    "authorId": "adcfe4dbcfabb516596dedf47db27766",
    "dynasty": "清",
    "content": [
      "竹外斜阳映碧流，午前雨过绿阴稠。",
      "花飞著网蛛惊攫，树影侵潭鸟误投。",
      "万物静观多妙趣，半生守拙懒深谋。",
      "曲栏倚遍天将晚，自放湘帘下小楼。"
    ]
  },
  {
    "id": "adcfe4dbcfabb516b45623d98a03a99e",
    "title": "题櫹榔木屏风",
    "authorName": "林占梅",
    "authorId": "adcfe4dbcfabb516596dedf47db27766",
    "dynasty": "清",
    "content": [
      "气味清香质亦优，罘罳何必缘沈求。",
      "灵根土产同猫首，妙画天成比虎头。",
      "射雀唐高应命中，闻风满奋自无忧。",
      "一方保障安床侧，宝鼎丝桐趣共幽。"
    ]
  },
  {
    "id": "adcfe4dbcfabb516aed7d061992c5852",
    "title": "学圃",
    "authorName": "林占梅",
    "authorId": "adcfe4dbcfabb516596dedf47db27766",
    "dynasty": "清",
    "content": [
      "薙草诛茅地数弓，连町茅栗郁葱葱。",
      "挽车劳勚徒思妇，作约殷勤每课童。",
      "鸦嘴泥黏朝雨后，鸭头水挹晚塘中。",
      "从来机事生机械，抱瓮犹存上古风。"
    ]
  },
  {
    "id": "adcfe4dbcfabb516aed7d06164c9696a",
    "title": "学圃",
    "authorName": "林占梅",
    "authorId": "adcfe4dbcfabb516596dedf47db27766",
    "dynasty": "清",
    "content": [
      "闭门种菜当生涯，戴月锄云趣益赊。",
      "方宅阴浓陶令柳，平畦绿蔓邵侯瓜。",
      "引泉堤外培菰首，插棘篱边护笋芽。",
      "不是西南城一角，客来错认作山家。"
    ]
  },
  {
    "id": "adcfe4dbcfabb5163626ce0e756db33f",
    "title": "漫兴",
    "authorName": "林占梅",
    "authorId": "adcfe4dbcfabb516596dedf47db27766",
    "dynasty": "清",
    "content": [
      "尘网虽繁意自宽，青箱白朴足寻观。",
      "交情寄处驰名易，诗律严时觅句难。",
      "落笔有神看兔鹘，长篇作势在波澜。",
      "惭我钝过陈无已，一字推敲屡废餐。"
    ]
  },
  {
    "id": "adcfe4dbcfabb5163626ce0ebd75e668",
    "title": "漫兴",
    "authorName": "林占梅",
    "authorId": "adcfe4dbcfabb516596dedf47db27766",
    "dynasty": "清",
    "content": [
      "玲珑精舍绝纤埃，环堵琴书逸趣该。",
      "姜诗忌多三酌醉，名花嫌少百弓栽。",
      "身常安饱宁非福，志在林泉称不才。",
      "疏懒竟成都散仆，野鸥见我莫惊猜。"
    ]
  },
  {
    "id": "adcfe4dbcfabb5163626ce0e37b6143e",
    "title": "漫兴",
    "authorName": "林占梅",
    "authorId": "adcfe4dbcfabb516596dedf47db27766",
    "dynasty": "清",
    "content": [
      "不病维摩俗虑蠲，绿杨深处地尤偏。",
      "喜临逸少来禽帖，悲动香山鬻骆篇。",
      "睡意渐生抛卷卧，闷怀难吐藉琴传。",
      "碧波篆袅风切飔，玉轸重调抚七弦。"
    ]
  },
  {
    "id": "adcfe4dbcfabb5163626ce0eaa3ca9a5",
    "title": "漫兴",
    "authorName": "林占梅",
    "authorId": "adcfe4dbcfabb516596dedf47db27766",
    "dynasty": "清",
    "content": [
      "饭馀聊息苦吟身，学罢熊经学鸟伸。",
      "晴日半窗花影碎，凉阴一院蝉声频。",
      "闭门但作仇书客，入座时为战茗人。",
      "漫道悠悠过岁月，闲中随处见天真。"
    ]
  },
  {
    "id": "adcfe4dbcfabb5165ca4fbef3fb9224d",
    "title": "遣兴",
    "authorName": "林占梅",
    "authorId": "adcfe4dbcfabb516596dedf47db27766",
    "dynasty": "清",
    "content": [
      "棕鞋桐帽喜偷闲，强半生涯落寞间。",
      "闭户无聊惟种菜，登楼有兴为看山。",
      "云中仙鹤招难到，天外飞禽倦自还。",
      "岁月蹉跎生感慨，检囊亲把旧诗删。"
    ]
  },
  {
    "id": "adcfe4dbcfabb516d00d0dde26474ec6",
    "title": "村居即事",
    "authorName": "林占梅",
    "authorId": "adcfe4dbcfabb516596dedf47db27766",
    "dynasty": "清",
    "content": [
      "南阡北陌互交通，贫富虽殊乐趣同。",
      "里鼓喧阗因社近，山歌杂沓觉年丰。",
      "如云沃野秋观稼，叠浪平畴晚度风。",
      "笑我疏慵游览惯，未能握算学王戎。"
    ]
  },
  {
    "id": "adcfe4dbcfabb5164bd2f42a224fde66",
    "title": "中秋夜宴涵镜轩筵中作，并赠荫坡孝廉",
    "authorName": "林占梅",
    "authorId": "adcfe4dbcfabb516596dedf47db27766",
    "dynasty": "清",
    "content": [
      "彩云空际涌冰毬，客主情殷乐事优。",
      "撤烛翘观千里色，张筵共赏一轮秋。",
      "鸳鸯瓦碧蟾光耀，鹦鹉杯香桂影浮。",
      "今夜广寒无限景，羡君曾向此中游。"
    ]
  },
  {
    "id": "adcfe4dbcfabb516543df60fb27ba9ef",
    "title": "夜不成寐，作此自遣",
    "authorName": "林占梅",
    "authorId": "adcfe4dbcfabb516596dedf47db27766",
    "dynasty": "清",
    "content": [
      "儿时游冶废陈编，樗栎材微黯自怜。",
      "谋利无心云出岫，思亲有泪涧渚泉。",
      "理难胜数徒憎命，事不如人敢怨天。",
      "除却琴樽陶写外，得来灵药只酣眠。"
    ]
  },
  {
    "id": "adcfe4dbcfabb516543df60f4f4874ca",
    "title": "夜不成寐，作此自遣",
    "authorName": "林占梅",
    "authorId": "adcfe4dbcfabb516596dedf47db27766",
    "dynasty": "清",
    "content": [
      "庭树更深薄雾笼，荧荧灯火小窗红。",
      "书因烦燥温难熟，诗到穷愁写易工。",
      "寂坐时闻鸡腷膊，孤琴迭倚槛西东。",
      "无端壮岁干云气，并作离情感断蓬。"
    ]
  },
  {
    "id": "adcfe4dbcfabb5164c4192205442bdb7",
    "title": "夜卧有感",
    "authorName": "林占梅",
    "authorId": "adcfe4dbcfabb516596dedf47db27766",
    "dynasty": "清",
    "content": [
      "掠地垂帘合复开，残香一缕恋琴台。",
      "阶前蟋蟀悲花落，槛外芭蕉报雨来。",
      "凉夜易生秋士感，雄心未敢壮年灰。",
      "妖氛频听延湖汉，戢乱谁为颇、牧材。"
    ]
  },
  {
    "id": "adcfe4dbcfabb516f7f9266eeeb40571",
    "title": "与容谈山东道中事，忆旧作此",
    "authorName": "林占梅",
    "authorId": "adcfe4dbcfabb516596dedf47db27766",
    "dynasty": "清",
    "content": [
      "登车四顾总茫茫，铃铎声中见火光。",
      "匝地风霜冲雁阵，漫天尘土过驴纲。",
      "琵琶客路歌红袖，林木人家恼白杨。",
      "行尽畿南二千里，衾中缩卧类摇床。"
    ]
  },
  {
    "id": "adcfe4dbcfabb51617da10bcf34c3ef1",
    "title": "九芎林庄晚归即景",
    "authorName": "林占梅",
    "authorId": "adcfe4dbcfabb516596dedf47db27766",
    "dynasty": "清",
    "content": [
      "人影西斜暮色微，萧条满目思依依。",
      "漫空云作糊涂态，撼树风施跋扈威。",
      "岭背林喧寒鹊噪，溪头水急晚潮归。",
      "回途倍觉阴霾甚，山市家家昼掩扉。"
    ]
  },
  {
    "id": "adcfe4dbcfabb51688b9e57b75b2f320",
    "title": "残腊苦雨",
    "authorName": "林占梅",
    "authorId": "adcfe4dbcfabb516596dedf47db27766",
    "dynasty": "清",
    "content": [
      "急景萧条腊欲残，那堪阴雨复潸潸。",
      "羁栖旅宦愁家远，负戴□氓恨力孱。",
      "无计送穷凭鬼恋，有台避债任人讪。",
      "自从水患成凶岁，菜色鹑衣满市阛。"
    ]
  },
  {
    "id": "adcfe4dbcfabb51678ed474745de7390",
    "title": "晓过青草湖村",
    "authorName": "林占梅",
    "authorId": "adcfe4dbcfabb516596dedf47db27766",
    "dynasty": "清",
    "content": [
      "舆中晓望破萧寥，极目荒塍未插苗。",
      "白鸟数行飞习习，青溪一道去迢迢。",
      "山含雨意沉岩树，水藉风威撼野桥。",
      "待到晴明青可踏，□痕周地作裙腰。"
    ]
  },
  {
    "id": "adcfe4dbcfabb5161a463d7c59e09aef",
    "title": "树杞林村即景",
    "authorName": "林占梅",
    "authorId": "adcfe4dbcfabb516596dedf47db27766",
    "dynasty": "清",
    "content": [
      "一村风景倍翛然，杂遝峰峦断复连。",
      "鸟趁白云齐度水，人随黄犊共耕烟。",
      "山溪逼仄挤奇树，石嶝嵚𡼭泻急泉。",
      "安乐有窝谁卜筑，槿篱茅舍翠微间。"
    ]
  },
  {
    "id": "adcfe4dbcfabb516eaea29368ffcf3c9",
    "title": "双峰庄新晴晓望",
    "authorName": "林占梅",
    "authorId": "adcfe4dbcfabb516596dedf47db27766",
    "dynasty": "清",
    "content": [
      "幽居难得此山庄，傍石依岩谷缭墙。",
      "左右峰尖双插耳，萦纡径曲九回肠。",
      "高田架木通流水，广陌编茅护嫩秧。",
      "又值新晴天乍晓，子规声里遍春光。"
    ]
  },
  {
    "id": "adcfe4dbcfabb516821277e83bdfaccb",
    "title": "双溪庄题壁",
    "authorName": "林占梅",
    "authorId": "adcfe4dbcfabb516596dedf47db27766",
    "dynasty": "清",
    "content": [
      "负耒人惟学守雌，黄童白叟乐熙熙。",
      "双湾水足平田沃，四壁峰高晓日迟。",
      "石径行间花气馥，茅檐隐处柳阴垂。",
      "此乡我若来为主，半业耕渔半赋诗。"
    ]
  },
  {
    "id": "adcfe4dbcfabb516821277e8aee38528",
    "title": "双溪庄题壁",
    "authorName": "林占梅",
    "authorId": "adcfe4dbcfabb516596dedf47db27766",
    "dynasty": "清",
    "content": [
      "地迥嚣尘寂不闻，棕鞋随兴踏苔纹。",
      "羊肠径曲逶迤远，燕尾流斜左右分。",
      "绝壑林扉疑蓄雨，深山岩穴尽巢云。",
      "竹床置向泉根上，六月何曾暑气薰。"
    ]
  },
  {
    "id": "adcfe4dbcfabb516b99d63393f58949d",
    "title": "过内湖小村憩望",
    "authorName": "林占梅",
    "authorId": "adcfe4dbcfabb516596dedf47db27766",
    "dynasty": "清",
    "content": [
      "客行常喜此停车，村坞中藏四、五家。",
      "挂壁绿萝牵补屋，环阶红槿织成笆。",
      "溪云漠漠随流水，岸柳条条绾落花。",
      "无限好山排万叠，当门似有画屏遮。"
    ]
  },
  {
    "id": "adcfe4dbcfabb5165d5bdadd0ecec1d1",
    "title": "游清潭内山",
    "authorName": "林占梅",
    "authorId": "adcfe4dbcfabb516596dedf47db27766",
    "dynasty": "清",
    "content": [
      "萝薜低垂纵步难，无边野趣饱游观。",
      "山形盘曲疑无路，水势奔腾觉近滩。",
      "短屋数椽门似窦，高堤几里树为栏。",
      "此间幽奥堪肥遁，日拓疏窗对翠峦。"
    ]
  },
  {
    "id": "adcfe4dbcfabb5165ebd49fb63b35608",
    "title": "过南港茶岩",
    "authorName": "林占梅",
    "authorId": "adcfe4dbcfabb516596dedf47db27766",
    "dynasty": "清",
    "content": [
      "墟落深藏乱树遮，悬崖绝壑势嵯岈。",
      "惊人童稚蓬门立，款客盘飧野菜花。",
      "牛角触墙成「八」字，马蹄去路辨三叉。",
      "俨然身到崇安道，山北山南遍种茶。"
    ]
  },
  {
    "id": "adcfe4dbcfabb5167235c871c1bff726",
    "title": "台、凤土匪滋事，闻警戒严",
    "authorName": "林占梅",
    "authorId": "adcfe4dbcfabb516596dedf47db27766",
    "dynasty": "清",
    "content": [
      "戎装日日上城巅，饷窘兵孱械未全。",
      "披甲营徒张赤帜，买刀家尽卖乌犍。",
      "人敲刁斗残更月，官括荒城富室钱。",
      "如此年时如此况，乐输争奈奋空拳。"
    ]
  },
  {
    "id": "adcfe4dbcfabb516d06718181a2a1ffe",
    "title": "书叹",
    "authorName": "林占梅",
    "authorId": "adcfe4dbcfabb516596dedf47db27766",
    "dynasty": "清",
    "content": [
      "寇起萑苻叹蔓延，即今海甸尽骚然。",
      "征途处处生荆棘，战地家家废陌阡。",
      "浪巨农曾空菽粟，兵多灶又起风烟。",
      "堪嗟百里膏腴地，数载纷纷尽变迁。"
    ]
  },
  {
    "id": "adcfe4dbcfabb516a7ece7cdc223e0f0",
    "title": "往各庄安辑马上口号",
    "authorName": "林占梅",
    "authorId": "adcfe4dbcfabb516596dedf47db27766",
    "dynasty": "清",
    "content": [
      "晓夜奔驰歇未能，几回马上自凌兢。",
      "荒郊日落鸮啼树，野店宵深鼠瞰灯。",
      "寂寞剧怜生趣减，传闻每痛死伤仍。",
      "何时丑类都歼尽，玉蠋重调岁序登。"
    ]
  },
  {
    "id": "adcfe4dbcfabb5168d52713522173cbd",
    "title": "夜宿斗案棚庄",
    "authorName": "林占梅",
    "authorId": "adcfe4dbcfabb516596dedf47db27766",
    "dynasty": "清",
    "content": [
      "狺狺吠犬惊人起，哑哑啼乌绕树重。",
      "堠卒频敲穷巷柝，山魈乱撞破楼钟。",
      "风行老屋寒泉吼，月暗空林宿务浓。",
      "唤醒仆夫聊伴胆，天明神思尚憧憧。"
    ]
  },
  {
    "id": "adcfe4dbcfabb516ea42280214150b10",
    "title": "小寒后暖如三、四月间，作此志异",
    "authorName": "林占梅",
    "authorId": "adcfe4dbcfabb516596dedf47db27766",
    "dynasty": "清",
    "content": [
      "谁信寒晖北陆行，羊裘葛帔日纷更。",
      "只缘气暖花先发，岂为民贫地久晴。",
      "人畏萑苻同虎穴，𧓢喧窗户作雷声。",
      "莫言世事沧桑甚，节序迁流也不明。"
    ]
  },
  {
    "id": "adcfe4dbcfabb516d1e7463bcad99db5",
    "title": "乱后逢李霭云感作",
    "authorName": "林占梅",
    "authorId": "adcfe4dbcfabb516596dedf47db27766",
    "dynasty": "清",
    "content": [
      "世事纷纭听莫真，萧条旅舍遍生尘。",
      "荒郊血渍燐光乱，破屋风号犬吠频。",
      "寒逼残年同刺客，愁攻中夜似仇人。",
      "朦胧欲入还乡梦，作恶鸡声闹隔邻。"
    ]
  },
  {
    "id": "adcfe4dbcfabb516bcb0d3edf470bea9",
    "title": "次曾籋云先生「听鼓水仙曲」原韵奉答",
    "authorName": "林占梅",
    "authorId": "adcfe4dbcfabb516596dedf47db27766",
    "dynasty": "清",
    "content": [
      "窥窗凉月夜沉沉，兀坐胡床为听琴。",
      "曲奏「水仙」闻逸响，人来岛佛赏清音。",
      "潘江、陆海夸君赋，白石清松契我心。",
      "不是阳春投雅什，谁知绿绮用功深。"
    ]
  },
  {
    "id": "adcfe4dbcfabb5161afdcde6ce8be8d8",
    "title": "嵌顶庄冲寒晚归",
    "authorName": "林占梅",
    "authorId": "adcfe4dbcfabb516596dedf47db27766",
    "dynasty": "清",
    "content": [
      "历尽山隈复水隈，沿崖一径尚崔巍。",
      "云腾海峤奔骄马，风撼林扃怒吼雷。",
      "受冻皴颜如著酒，冲寒禁口若衔枚。",
      "归时未暇行装卸，自拨红炉暖绿醅。"
    ]
  },
  {
    "id": "adcfe4dbcfabb516689c5a8712cec307",
    "title": "病中感赋",
    "authorName": "林占梅",
    "authorId": "adcfe4dbcfabb516596dedf47db27766",
    "dynasty": "清",
    "content": [
      "愁病相兼剧可怜，奄奄命似一丝延。",
      "求医难遇肱三折，虑事何曾眼一眠。",
      "蜡视盘飧浓亦淡，海添更漏夜如年。",
      "更闻蛮触争蜗角，搔首咨嗟只问天。"
    ]
  },
  {
    "id": "adcfe4dbcfabb51664dfe850e0be7f16",
    "title": "偕王子明茂才登楼偶作",
    "authorName": "林占梅",
    "authorId": "adcfe4dbcfabb516596dedf47db27766",
    "dynasty": "清",
    "content": [
      "百尺飞楼石作梯，仲宣此日喜同跻。",
      "龙门西向波涛壮，鳞瓦中分井里齐。",
      "远树阴连公廨近，高峰势压女墙低。",
      "正思铁笛凌空弄，忽听秧歌起野畦。"
    ]
  },
  {
    "id": "adcfe4dbcfabb516e8b77e0aecbdd46c",
    "title": "憩内湾庄家",
    "authorName": "林占梅",
    "authorId": "adcfe4dbcfabb516596dedf47db27766",
    "dynasty": "清",
    "content": [
      "习习轻风拂面和，柳阴堤外听村歌。",
      "平畴土沃肥粳稻，曲沼泉温泛鸭鹅。",
      "径熟童眠牛背稳，桑生妇采陌头多。",
      "宛然耕织图中景，万叠峰峦似翠螺。"
    ]
  },
  {
    "id": "adcfe4dbcfabb516eca5f0c5cc3071fa",
    "title": "阻雨香山港市楼漫兴",
    "authorName": "林占梅",
    "authorId": "adcfe4dbcfabb516596dedf47db27766",
    "dynasty": "清",
    "content": [
      "黑云翻雨倒天瓢，独上层楼感寂寥。",
      "远树苍苍沙岸阔，孤帆隐隐海门遥。",
      "射潮雨势钱王弩，入市风声伍子箫。",
      "热血一腔何处洒，酒杯在手剑横腰。"
    ]
  },
  {
    "id": "adcfe4dbcfabb51610a1b377a8e17c64",
    "title": "奉命办理团练，冒暑赴郡感作",
    "authorName": "林占梅",
    "authorId": "adcfe4dbcfabb516596dedf47db27766",
    "dynasty": "清",
    "content": [
      "一片旌旗事远程，櫜鞬日日向南行。",
      "迢迢远道征鞭急，赫赫炎空火伞擎。",
      "移筏敢辞泸水热，登陴长望瘴烟平。",
      "不因豺虎纷当道，盛夏何烦统甲兵。"
    ]
  },
  {
    "id": "adcfe4dbcfabb516c111382d3ef177c2",
    "title": "宿苑里村",
    "authorName": "林占梅",
    "authorId": "adcfe4dbcfabb516596dedf47db27766",
    "dynasty": "清",
    "content": [
      "狼籍残骸痛未收，荒凉满目起悲愁。",
      "迷人旱魃巢墟墓，拜月妖狐顶髑髅。",
      "黝黝荒林晴亦暝，萧萧衰草夏如秋。",
      "夜深隔岸燐光闪，知是魂从旷野游。"
    ]
  },
  {
    "id": "adcfe4dbcfabb51689018d6160adba6f",
    "title": "薄暮次罗山野望",
    "authorName": "林占梅",
    "authorId": "adcfe4dbcfabb516596dedf47db27766",
    "dynasty": "清",
    "content": [
      "长征此去路无穷，漠漠征尘逐晚风。",
      "一片孤城哀角外，千竿修竹夕阳中。",
      "血腥战骨争饥犬，雨打荒营没乱蓬。",
      "但愿牧民来召、杜，笙歌重见旧瀛东。"
    ]
  },
  {
    "id": "adcfe4dbcfabb516d6dcc4a3be782d97",
    "title": "过茅港尾庄",
    "authorName": "林占梅",
    "authorId": "adcfe4dbcfabb516596dedf47db27766",
    "dynasty": "清",
    "content": [
      "腥血吹风扑面凉，萧条何处觅村庄。",
      "千堆白骨皆新冢，十里平沙是战场。",
      "落日昏黄闻鬼哭，啼禽呜咽断人肠。",
      "当年此地人居密，转眼荒凉倍可伤。"
    ]
  },
  {
    "id": "adcfe4dbcfabb51664cf1c4dd2a82d12",
    "title": "暮次麻豆道中",
    "authorName": "林占梅",
    "authorId": "adcfe4dbcfabb516596dedf47db27766",
    "dynasty": "清",
    "content": [
      "暮云黯黯欲黄昏，纵辔狂随夕照奔。",
      "仆马驰驱嗟远道，田园荒废剩空村。",
      "林烟惨淡疑烽火，碛草模糊认血痕。",
      "今夜不知何处宿，啼鸦绕树对消魂。"
    ]
  },
  {
    "id": "adcfe4dbcfabb51656fbcaac44f9d8e8",
    "title": "呈台澎道徐树人廉访",
    "authorName": "林占梅",
    "authorId": "adcfe4dbcfabb516596dedf47db27766",
    "dynasty": "清",
    "content": [
      "价留鸾掖有文章，此日旌旄镇海疆。",
      "众望巍巍崇鲁殿，舆情历历数甘棠。",
      "培才不惜金针度，选士频操玉尺量。",
      "喜看公门桃李树，秋来并作桂花香。"
    ]
  },
  {
    "id": "adcfe4dbcfabb51656fbcaac9a477ce3",
    "title": "呈台澎道徐树人廉访",
    "authorName": "林占梅",
    "authorId": "adcfe4dbcfabb516596dedf47db27766",
    "dynasty": "清",
    "content": [
      "黄初七子仰前基，廿载廉勤受特知。",
      "讲学堂高施绛帐，宣威部肃拥朱旗。",
      "人瞻北斗钦风度，我向龙门愧品题。",
      "最羡联辉花萼贵，阿连并侍凤皇池。"
    ]
  },
  {
    "id": "adcfe4dbcfabb51656fbcaacc6626244",
    "title": "呈台澎道徐树人廉访",
    "authorName": "林占梅",
    "authorId": "adcfe4dbcfabb516596dedf47db27766",
    "dynasty": "清",
    "content": [
      "辞章、经术两超然，海内闻风亦有年。",
      "文信豚鱼韩子檄，恩赒粟麦范公船。",
      "东南任重屏藩寄，教化功深礼乐宣。",
      "愧我驽骀无报处，惟将椿树祝青天。"
    ]
  },
  {
    "id": "adcfe4dbcfabb51656fbcaacee1e9789",
    "title": "呈台澎道徐树人廉访",
    "authorName": "林占梅",
    "authorId": "adcfe4dbcfabb516596dedf47db27766",
    "dynasty": "清",
    "content": [
      "听讼堂闲可设罗，遂教僻壤遍弦歌。",
      "良筹既殛螳当毂，善政曾闻虎渡河。",
      "弼教以刑持己重，无心之德感人多。",
      "滔滔世泽如沧海，会见庭槐百尺过。"
    ]
  },
  {
    "id": "adcfe4dbcfabb516948cda7203b0c0f0",
    "title": "山阴余慎斋",
    "authorName": "林占梅",
    "authorId": "adcfe4dbcfabb516596dedf47db27766",
    "dynasty": "清",
    "content": [
      "函丈追倍已廿年，何期此日遽登仙。",
      "身游莲幕公门久，家与兰亭胜地连。",
      "金石交情能慎重，斗山学业叹精专。",
      "望风犹想仪型在，触目遗容总怆然。"
    ]
  },
  {
    "id": "adcfe4dbcfabb516977d061b5a9b460d",
    "title": "奉答树人师复用送别",
    "authorName": "林占梅",
    "authorId": "adcfe4dbcfabb516596dedf47db27766",
    "dynasty": "清",
    "content": [
      "平生遭际话辛酸，感遇如公意一宽。",
      "不孝原知无后大，厚施惟愧报恩难。",
      "育麟方妙青囊贮，舞凤书珍墨宝看。",
      "最是关情同骨肉，此行洵不负瞻韩。"
    ]
  },
  {
    "id": "adcfe4dbcfabb516977d061b18a8700a",
    "title": "奉答树人师复用送别",
    "authorName": "林占梅",
    "authorId": "adcfe4dbcfabb516596dedf47db27766",
    "dynasty": "清",
    "content": [
      "箫鼓嗷嘈士庶喧，苦留无计共攀辕。",
      "推袁志切门墙远，说项情殷奖誉繁。",
      "未得黄金摹贾岛，聊思彩线绣平原。",
      "乡愚此后空翘切，不复慈云护覆盆。"
    ]
  },
  {
    "id": "adcfe4dbcfabb5162d7b7175475a816c",
    "title": "雨后游竹溪寺题壁",
    "authorName": "林占梅",
    "authorId": "adcfe4dbcfabb516596dedf47db27766",
    "dynasty": "清",
    "content": [
      "雨气含凉暑气微，小南门外叩僧扉。",
      "携樽有约同消夏，听磬无言共息机。",
      "竹影环阶青欲滴，苔痕上壁翠成围。",
      "蒲团枯坐清尘虑，禅榻茶烟兴不违。"
    ]
  },
  {
    "id": "adcfe4dbcfabb516fecf947351a2b617",
    "title": "嵌城东园小住",
    "authorName": "林占梅",
    "authorId": "adcfe4dbcfabb516596dedf47db27766",
    "dynasty": "清",
    "content": [
      "行行曲径经池北，隐隐名园指郭东。",
      "篱角斜分邻竹绿，墙头高映野花红。",
      "净锄蔓草培新笋，细引清泉灌晚菘。",
      "我与子猷同好竹，入门宾主不曾通。"
    ]
  },
  {
    "id": "adcfe4dbcfabb516ca9f893f59b6afbb",
    "title": "赠海东山长黄小石比部",
    "authorName": "林占梅",
    "authorId": "adcfe4dbcfabb516596dedf47db27766",
    "dynasty": "清",
    "content": [
      "海内经师位望尊，登龙我亦仰君门。",
      "亲人叔度波千顷，好客陈遵酒一樽。",
      "谈剑气豪肝胆露，论诗律细性情存。",
      "道傍倾盖交如故，知己由来胜感恩。"
    ]
  },
  {
    "id": "adcfe4dbcfabb51637f8f80db8704c28",
    "title": "书感",
    "authorName": "林占梅",
    "authorId": "adcfe4dbcfabb516596dedf47db27766",
    "dynasty": "清",
    "content": [
      "自知坦率性难除，肆口雌黄任毁誉。",
      "心似桔槔频辗转，名非觱篥待吹嘘。",
      "烦劳事业鲇升竹，辜负勋名鹤在车。",
      "况道不同谋寡合，家园念切赋归欤。"
    ]
  },
  {
    "id": "adcfe4dbcfabb516fc8f65fb376aaac5",
    "title": "游漱石山人幽园，题壁即赠",
    "authorName": "林占梅",
    "authorId": "adcfe4dbcfabb516596dedf47db27766",
    "dynasty": "清",
    "content": [
      "镇日幽斋事啸吟，池前漱石映清阴。",
      "苍松偃盖浑难画，白鹤登堂为听琴。",
      "重叠图书张邺架，玲珑秘阁肖云林。",
      "羡君独得岩栖趣，地僻尘音未易寻。"
    ]
  },
  {
    "id": "adcfe4dbcfabb5166cfe02001108ce18",
    "title": "游大仙岩，复题寺壁",
    "authorName": "林占梅",
    "authorId": "adcfe4dbcfabb516596dedf47db27766",
    "dynasty": "清",
    "content": [
      "远望峰峦画本张，钟声迢递度禅堂。",
      "一溪沙石晴波洁，半岭松杉午气凉。",
      "云里僧归衣带湿，花间客过屐生香。",
      "重来胜地酣凭眺，扫壁寻诗兴更狂。"
    ]
  },
  {
    "id": "adcfe4dbcfabb516c3a0da48ab6e6f7f",
    "title": "重晤丁鸣皋道人于大仙寺，作诗赠之",
    "authorName": "林占梅",
    "authorId": "adcfe4dbcfabb516596dedf47db27766",
    "dynasty": "清",
    "content": [
      "重晤辽东老令威，方瞳碧眼世间稀。",
      "剑光出袖青蛇活，舄影翻空白鹤归。",
      "闲理素琴调道性，静参秘箓悟元机。",
      "遥知云履星冠客，即日丹成列紫薇。"
    ]
  },
  {
    "id": "adcfe4dbcfabb516fcbee7b70d510985",
    "title": "登香山港市楼晚归",
    "authorName": "林占梅",
    "authorId": "adcfe4dbcfabb516596dedf47db27766",
    "dynasty": "清",
    "content": [
      "楼外苍茫日欲倾，眼光惝恍耳交鸣。",
      "沧溟云暗垂鹏翼，林樾风狂起虎声。",
      "动地波涛攻断岸，漫天沙土障遥城。",
      "匆匆仆马归来晚，垒块时消酒一罂。"
    ]
  },
  {
    "id": "adcfe4dbcfabb5160d0206d03f096768",
    "title": "闲中感述",
    "authorName": "林占梅",
    "authorId": "adcfe4dbcfabb516596dedf47db27766",
    "dynasty": "清",
    "content": [
      "匿采韬光戒妄求，数年世事半牢愁。",
      "读书有癖同元凯，生子何须肖仲谋。",
      "天道微茫难遽信，国恩深重敢忘忧。",
      "可怜日望干戈息，袜线才疏志未休。"
    ]
  },
  {
    "id": "adcfe4dbcfabb51657843400c899c62f",
    "title": "赠宗朗如",
    "authorName": "林占梅",
    "authorId": "adcfe4dbcfabb516596dedf47db27766",
    "dynasty": "清",
    "content": [
      "平生同谱倾心少，此日论交见面迟。",
      "琴不安弦希靖节，诗多入画肖王维。",
      "门无俗事清闲惯，家有幽轩结构奇。",
      "最羡一堂联棣萼，天伦乐事庆怡怡。"
    ]
  },
  {
    "id": "adcfe4dbcfabb516f5f7fc8e42f2aa7b",
    "title": "勉五舍弟",
    "authorName": "林占梅",
    "authorId": "adcfe4dbcfabb516596dedf47db27766",
    "dynasty": "清",
    "content": [
      "闭门思过过应删，惩创从兹力莫孱。",
      "试轭稚驹难就范，入云倦鸟好知还。",
      "能敦品节士方正，不读诗书仙亦顽。",
      "如得宣尼真乐趣，曲肱饮水总怡颜。"
    ]
  },
  {
    "id": "adcfe4dbcfabb516f5f7fc8e1138b8dd",
    "title": "勉五舍弟",
    "authorName": "林占梅",
    "authorId": "adcfe4dbcfabb516596dedf47db27766",
    "dynasty": "清",
    "content": [
      "功名自重求非妄，物欲能蠲害不侵。",
      "见义须逾谋利意，待人勿用作文心。",
      "立身曾子常三省，励志程公著四箴。",
      "愧我绮年耽逸乐，诗书功望阿连深。"
    ]
  },
  {
    "id": "adcfe4dbcfabb516993d47edd4fd980e",
    "title": "霞漳江叟，朴实人也。冠式奇古，见之无不捧腹。笑赠以诗",
    "authorName": "林占梅",
    "authorId": "adcfe4dbcfabb516596dedf47db27766",
    "dynasty": "清",
    "content": [
      "欹侧巍峨态似慵，傍人为正始温恭。",
      "方山制古宜狂客，高屋形奇称野踪。",
      "仿似小冠分子夏，也因折角重林宗。",
      "劝君勿赴重阳宴，醉后宜防落九龙。"
    ]
  },
  {
    "id": "adcfe4dbcfabb5166a20e5f41fa9e512",
    "title": "秋夜",
    "authorName": "林占梅",
    "authorId": "adcfe4dbcfabb516596dedf47db27766",
    "dynasty": "清",
    "content": [
      "袅袅茶烟扬小楼，楼头风月趣兼收。",
      "寺钟韵远传清夜，坞竹声多报早秋。",
      "半部诗篇宗白傅，一生心事肖黄州。",
      "灯前重览南来信，绿绮频弹莫解忧。"
    ]
  },
  {
    "id": "adcfe4dbcfabb5164200e12a8aaccd0b",
    "title": "望儿弥月述怀，寄内兄黄伟山广文二首",
    "authorName": "林占梅",
    "authorId": "adcfe4dbcfabb516596dedf47db27766",
    "dynasty": "清",
    "content": [
      "笨车羸马可为方，称善毋须去故乡。",
      "但愿生儿愚且蠢，肯教对客瘦而狂。",
      "心存济世谈何易，事不欺人意自良。",
      "但免饥寒无逼郁，相承叶叶学刘苍。"
    ]
  },
  {
    "id": "adcfe4dbcfabb5164200e12a0e39d290",
    "title": "望儿弥月述怀，寄内兄黄伟山广文二首",
    "authorName": "林占梅",
    "authorId": "adcfe4dbcfabb516596dedf47db27766",
    "dynasty": "清",
    "content": [
      "那堪远处在瀛东，满目妖氛道未通。",
      "寂寂亲朋音信外，悠悠家国感怀中。",
      "宦途此际多弹铗，世事何时早橐弓。",
      "但得升平如旧日，同游有约到华嵩。"
    ]
  },
  {
    "id": "adcfe4dbcfabb5169da9e20b506cd0b2",
    "title": "香山海堤晚归",
    "authorName": "林占梅",
    "authorId": "adcfe4dbcfabb516596dedf47db27766",
    "dynasty": "清",
    "content": [
      "沙鸥翔集渚兰芬，千尺长堤傍水坟。",
      "来往帆乘潮汐挂，高低田赖陌阡分。",
      "波平落日徐沉海，风定孤烟直入云。",
      "缭绕归途天渐晚，铿鲸百八已遥闻。"
    ]
  },
  {
    "id": "adcfe4dbcfabb516acc29572070aae94",
    "title": "洋盗窃据鸡笼汛，闻警感赋",
    "authorName": "林占梅",
    "authorId": "adcfe4dbcfabb516596dedf47db27766",
    "dynasty": "清",
    "content": [
      "恶浪翻空毒雾浮，孽蛟营窟蜃嘘楼。",
      "连天烽燧惊风鹤，入夜欃枪犯斗牛。",
      "义旅同心齐结垒，奇兵扼吭孰焚舟。",
      "何时横海来飞将，极目沧溟起暮愁。"
    ]
  },
  {
    "id": "adcfe4dbcfabb516e8ac35d05b09aead",
    "title": "高楼秋望感赋",
    "authorName": "林占梅",
    "authorId": "adcfe4dbcfabb516596dedf47db27766",
    "dynasty": "清",
    "content": [
      "海门雨过远天清，万类都从眼底呈。",
      "秋水盈盈回岛屿，晴沙漠漠下鵁鶄。",
      "东来边信师将老，北望中原寇未平。",
      "独凭危楼惆怅久，日斜鼓角又悲声。"
    ]
  },
  {
    "id": "adcfe4dbcfabb5166079c7532f8fc085",
    "title": "金门溪上晚归，触怀口号",
    "authorName": "林占梅",
    "authorId": "adcfe4dbcfabb516596dedf47db27766",
    "dynasty": "清",
    "content": [
      "西风凛凛送悲笳，极目寒云磴道遮。",
      "柳外夕阳红漾水，渡头衰草白沉沙。",
      "恋驹羸马归蹄健，失侣孤鸿倦翼斜。",
      "对此苍茫生百感，终天抱恨痛无涯。"
    ]
  },
  {
    "id": "adcfe4dbcfabb5168e5179ba6bde1c46",
    "title": "因公自后垄归，行高崖上，感怀口号",
    "authorName": "林占梅",
    "authorId": "adcfe4dbcfabb516596dedf47db27766",
    "dynasty": "清",
    "content": [
      "遥遥天水渺茫间，长啸登临意觉闲。",
      "世事无常如白浪，交情不改只青山。",
      "烽烟日炽频闻警，原野秋清独往还。",
      "每叹涛斜军误举，匡时无术反投艰。"
    ]
  },
  {
    "id": "adcfe4dbcfabb516dfb21ae6555064b0",
    "title": "登内湾岩",
    "authorName": "林占梅",
    "authorId": "adcfe4dbcfabb516596dedf47db27766",
    "dynasty": "清",
    "content": [
      "百尺危楼峭壁悬，元龙那有此天然。",
      "迎眸山色无今古，悦耳泉声有管弦。",
      "野鹭行行投晚浦，丛篁历历数平川。",
      "可怜大道皆荆棘，胜境睽违已廿年。"
    ]
  },
  {
    "id": "adcfe4dbcfabb51622372d95076ed1d4",
    "title": "香山口防堵作",
    "authorName": "林占梅",
    "authorId": "adcfe4dbcfabb516596dedf47db27766",
    "dynasty": "清",
    "content": [
      "警报纷传乱未平，戒严此地设防兵。",
      "鲸鲵跋扈狂翻浪，鹅鹳成军密结营。",
      "一片旌旗摇月色，五更刁斗答涛声。",
      "书生小试筹边策，不负雄心是请缨。"
    ]
  },
  {
    "id": "adcfe4dbcfabb51622372d958be74b5d",
    "title": "香山口防堵作",
    "authorName": "林占梅",
    "authorId": "adcfe4dbcfabb516596dedf47db27766",
    "dynasty": "清",
    "content": [
      "报国生平矢效忠，毛锥一掷便从戎。",
      "世无俞、戚谁筹策，贼是孙、卢易建功。",
      "壮志欲除蛟虎害，近灾莫谓马牛风。",
      "海门潮急欃枪闪，剑气冲霄已化虹。"
    ]
  },
  {
    "id": "adcfe4dbcfabb5166b4cf0489f1411d9",
    "title": "鸡笼事平撤防，喜赋",
    "authorName": "林占梅",
    "authorId": "adcfe4dbcfabb516596dedf47db27766",
    "dynasty": "清",
    "content": [
      "蛟害欣闻仗剑除，喜看寰海镜清如。",
      "孤军扼险当关虎，小丑跳梁咏釜鱼。",
      "兵气全销吟望惬，饶歌高唱凯旋徐。",
      "旌旗焕彩鞭丝软，整策花骢返草庐。"
    ]
  },
  {
    "id": "adcfe4dbcfabb5165057813a09892d3d",
    "title": "秋夜书怀",
    "authorName": "林占梅",
    "authorId": "adcfe4dbcfabb516596dedf47db27766",
    "dynasty": "清",
    "content": [
      "空斋寂坐感牢骚，一片秋声起怒涛。",
      "大海鱼龙方叫啸，中原鸿雁更哀嗷。",
      "四城杀气传金柝，万里雄心付宝刀。",
      "闻道神京呼癸切，挽刍无计首空搔。"
    ]
  },
  {
    "id": "adcfe4dbcfabb5165057813a0235fa33",
    "title": "秋夜书怀",
    "authorName": "林占梅",
    "authorId": "adcfe4dbcfabb516596dedf47db27766",
    "dynasty": "清",
    "content": [
      "书生白面亦谈兵，杀贼无人孰请缨。",
      "忧国何须论在位，轻财未必尽沽名。",
      "剑锋未试光腾啸，棋劫难消尚战争。",
      "寄语运筹帷幄者，好须努力答升平。"
    ]
  },
  {
    "id": "adcfe4dbcfabb5165057813af10d82ef",
    "title": "秋夜书怀",
    "authorName": "林占梅",
    "authorId": "adcfe4dbcfabb516596dedf47db27766",
    "dynasty": "清",
    "content": [
      "口里雌黄任爱憎，只求心似玉壶冰。",
      "清高赵老琴同鹤，神骏支公马与鹰。",
      "身外功名甘落寞，胸中意气尚崚嶒。",
      "有时醉把吴钩舞，一片寒芒百丈腾。"
    ]
  },
  {
    "id": "adcfe4dbcfabb516c9c92ddc028fc231",
    "title": "咏三貂岭",
    "authorName": "林占梅",
    "authorId": "adcfe4dbcfabb516596dedf47db27766",
    "dynasty": "清",
    "content": [
      "叠壑重岩百状呈，淡、兰于此判疆城。",
      "山深路自云中出，岭峻人从树杪行。",
      "夹道花从风里馥，悬空水带石头鸣。",
      "嵯峨几欲登天似，浓霭还多扑面生。"
    ]
  },
  {
    "id": "adcfe4dbcfabb516857e0116c6e00f01",
    "title": "哭黄伟山内兄",
    "authorName": "林占梅",
    "authorId": "adcfe4dbcfabb516596dedf47db27766",
    "dynasty": "清",
    "content": [
      "世事沧桑叹不常，死生大矣岂徒伤。",
      "酒垆感慨怀中散，琴曲凄凉泣孟尝。",
      "念旧重挥今日泪，招魂几断故人肠。",
      "素车白马何由达，营奠空持一瓣香。"
    ]
  },
  {
    "id": "adcfe4dbcfabb516857e0116729e472d",
    "title": "哭黄伟山内兄",
    "authorName": "林占梅",
    "authorId": "adcfe4dbcfabb516596dedf47db27766",
    "dynasty": "清",
    "content": [
      "闲座寒毡叹也无，樽中常满不愁沽。",
      "死生有命偏怜汝，休戚关情素悉吾。",
      "设帐生徒多就马，连床兄弟久方苏。",
      "他时处仲如相遇，惟见黄公旧酒炉。"
    ]
  },
  {
    "id": "adcfe4dbcfabb5163f014907a489a272",
    "title": "寒夜痛怀伟山内兄",
    "authorName": "林占梅",
    "authorId": "adcfe4dbcfabb516596dedf47db27766",
    "dynasty": "清",
    "content": [
      "凄凄风雨逼宵寒，愁绪缠绵梦未安。",
      "但觉眼前知己少，可怜世上作人难。",
      "六年阔别空通柬，一旦长离竟盖棺。",
      "魂隔重洋招未得，「楚骚」歌罢泪频弹。"
    ]
  },
  {
    "id": "adcfe4dbcfabb5161e4609fd189f0b55",
    "title": "寒灯夜雨，独坐有感。赋成七首，以述懑怀",
    "authorName": "林占梅",
    "authorId": "adcfe4dbcfabb516596dedf47db27766",
    "dynasty": "清",
    "content": [
      "人心叵测此时多，泛爱难施可奈何。",
      "坡为滥交冤狱累，乐原无咎谤书苛。",
      "几回往事诚堪叹，半世虚名未易磨。",
      "月旦有评公道在，含沙射影莫为魔。"
    ]
  },
  {
    "id": "adcfe4dbcfabb5161e4609fd6e93ac5f",
    "title": "寒灯夜雨，独坐有感。赋成七首，以述懑怀",
    "authorName": "林占梅",
    "authorId": "adcfe4dbcfabb516596dedf47db27766",
    "dynasty": "清",
    "content": [
      "人事年来叹不常，集枯集菀幻沧桑。",
      "持身拟作三烧玉，阅世应同百鍊钢。",
      "学问益人休自足，功名随分莫徒忙。",
      "于今只学陶贞白，上下楼高寄隐刚。"
    ]
  },
  {
    "id": "adcfe4dbcfabb5161e4609fd81b765bc",
    "title": "寒灯夜雨，独坐有感。赋成七首，以述懑怀",
    "authorName": "林占梅",
    "authorId": "adcfe4dbcfabb516596dedf47db27766",
    "dynasty": "清",
    "content": [
      "半壁纵横遍虎豺，北来音耗听多乖。",
      "螳螂讵信能当毂，虺蜴无端起祸阶。",
      "嚼齿空存吞贼气，拊膺难遂报君怀。",
      "可怜数郡遭荼毒，血肉为泥骨作柴。"
    ]
  },
  {
    "id": "adcfe4dbcfabb5161e4609fd5adc40d8",
    "title": "寒灯夜雨，独坐有感。赋成七首，以述懑怀",
    "authorName": "林占梅",
    "authorId": "adcfe4dbcfabb516596dedf47db27766",
    "dynasty": "清",
    "content": [
      "军中安得奋空拳，敌势猖狂壁垒坚。",
      "争战年深稀露布，相持日久合屯田。",
      "献谋岂少徐洪客，抗节谁为鲁仲连。",
      "愧我昂藏身七尺，渡江未敢著先鞭。"
    ]
  },
  {
    "id": "adcfe4dbcfabb5161e4609fddf7304a1",
    "title": "寒灯夜雨，独坐有感。赋成七首，以述懑怀",
    "authorName": "林占梅",
    "authorId": "adcfe4dbcfabb516596dedf47db27766",
    "dynasty": "清",
    "content": [
      "国计艰难帑藏倾，一波甫息一波生。",
      "牢骚诗有伤时语，忧愤歌多变徵声。",
      "惟有痴顽蠲未了，尚馀垒块叹难平。",
      "自嗟身世同狼狈，薪米营谋亦屡更。"
    ]
  },
  {
    "id": "adcfe4dbcfabb5161e4609fd6905fc44",
    "title": "寒灯夜雨，独坐有感。赋成七首，以述懑怀",
    "authorName": "林占梅",
    "authorId": "adcfe4dbcfabb516596dedf47db27766",
    "dynasty": "清",
    "content": [
      "从来泥古病难瘳，千载涛斜话柄留。",
      "报国文章成下策，勤王武略见高谋。",
      "关中转饷功多矣，海外徵粮事就不。",
      "但有萧公经济在，酬庸差不愧封侯。"
    ]
  },
  {
    "id": "adcfe4dbcfabb5161e4609fdf6954ec8",
    "title": "寒灯夜雨，独坐有感。赋成七首，以述懑怀",
    "authorName": "林占梅",
    "authorId": "adcfe4dbcfabb516596dedf47db27766",
    "dynasty": "清",
    "content": [
      "碌碌尘中少赏音，此生风骨自崎嵚。",
      "迎人肯作宣明面，谋国当如汲黯心。",
      "但得山中长啸傲，何能泽畔免讴吟。",
      "知几自古惟明哲，事到非常岂易任。"
    ]
  },
  {
    "id": "adcfe4dbcfabb5160a64ec436d3df2ee",
    "title": "元旦花前小宴述怀",
    "authorName": "林占梅",
    "authorId": "adcfe4dbcfabb516596dedf47db27766",
    "dynasty": "清",
    "content": [
      "瑞日瞳瞳正曙天，屠苏新酿出佳筵。",
      "会宜花下浮三白，又在诗中过一年。",
      "报国无谋唯助饷，生儿好学胜营田。",
      "身闲最易光阴老，自笑光阴浪掷偏。"
    ]
  },
  {
    "id": "adcfe4dbcfabb516a59222adc1796be7",
    "title": "依韵和籋云先生「百叶白桃花」",
    "authorName": "林占梅",
    "authorId": "adcfe4dbcfabb516596dedf47db27766",
    "dynasty": "清",
    "content": [
      "黛绿盈盈粉白堆，瑶池佳种想分栽。",
      "风流欲并梅为偶，隐约浑看玉作胎。",
      "一样天台云影簇，几分露井月痕猜。",
      "平明移向宫门外，错认娥眉淡扫来。"
    ]
  },
  {
    "id": "adcfe4dbcfabb5164ca77db23da472d7",
    "title": "闲居",
    "authorName": "林占梅",
    "authorId": "adcfe4dbcfabb516596dedf47db27766",
    "dynasty": "清",
    "content": [
      "深观事理历时艰，养拙年来独闭关。",
      "阅世真如棋局变，辞官始觉布衣闲。",
      "酒怀冷落愁中减，诗草零星病后删。",
      "赖有小园堪涉趣，何须笠屐远看山。"
    ]
  },
  {
    "id": "adcfe4dbcfabb5169402853370b516ad",
    "title": "凤鼻嵌顶晚眺",
    "authorName": "林占梅",
    "authorId": "adcfe4dbcfabb516596dedf47db27766",
    "dynasty": "清",
    "content": [
      "峦嶂层层景不凡，探游有客履巉岩。",
      "披图碧海窥无际，携句青天问亦堪。",
      "咳唾峰头惊倒瀑，模糊云际辨归帆。",
      "登临饶得精神旷，野草尘心一样芟。"
    ]
  },
  {
    "id": "adcfe4dbcfabb516cddc347994ba60d8",
    "title": "观盂兰放水灯",
    "authorName": "林占梅",
    "authorId": "adcfe4dbcfabb516596dedf47db27766",
    "dynasty": "清",
    "content": [
      "一派繁华眼欲迷，瑜伽接引向西溪。",
      "灯光灿烂千家共，人语喧呼百戏齐。",
      "直使水神惊耀蚌，重教鳞族诧燃犀。",
      "今宵暂弛金吾禁，归路频闻报晓鸡。"
    ]
  },
  {
    "id": "adcfe4dbcfabb5168f771129c85c4123",
    "title": "秋感五首",
    "authorName": "林占梅",
    "authorId": "adcfe4dbcfabb516596dedf47db27766",
    "dynasty": "清",
    "content": [
      "一年客易又秋风，枕簟凉生竹院东。",
      "断续戍楼闻画角，翱翔云路起征鸿。",
      "兴悲宋玉情堪托，作赋欧阳句自工。",
      "中夜偶然惊梦觉，挑灯我亦问奚僮。"
    ]
  },
  {
    "id": "adcfe4dbcfabb5168f7711290c7b9458",
    "title": "秋感五首",
    "authorName": "林占梅",
    "authorId": "adcfe4dbcfabb516596dedf47db27766",
    "dynasty": "清",
    "content": [
      "世事纷纭似乱蓬，一年容易又秋风。",
      "连营刁斗音相递，隔地烽烟道未通。",
      "骐骥已空今冀北，鸱鸮犹踞古江东。",
      "中流击楫平生志，无米之炊计易穷。"
    ]
  },
  {
    "id": "adcfe4dbcfabb5168f771129df54899c",
    "title": "秋感五首",
    "authorName": "林占梅",
    "authorId": "adcfe4dbcfabb516596dedf47db27766",
    "dynasty": "清",
    "content": [
      "火云收尽见长空，独凭危栏远望通。",
      "几日寂寥因醉酒，一年容易又秋风。",
      "邻砧声急传深巷，墙柳阴疏忆故丛。",
      "最是落花如雨后，不堪回首向城东。"
    ]
  },
  {
    "id": "adcfe4dbcfabb5168f771129dc017543",
    "title": "秋感五首",
    "authorName": "林占梅",
    "authorId": "adcfe4dbcfabb516596dedf47db27766",
    "dynasty": "清",
    "content": [
      "月冷霜高夜气冲，残灯四壁遍吟虫。",
      "琴书有味堪为伴，山水多情最系衷。",
      "半世浮沉嗟往事，一年容易又秋风。",
      "可怜早岁干云气，浪掷居诸玩愒中。"
    ]
  },
  {
    "id": "adcfe4dbcfabb5168f77112976d13363",
    "title": "秋感五首",
    "authorName": "林占梅",
    "authorId": "adcfe4dbcfabb516596dedf47db27766",
    "dynasty": "清",
    "content": [
      "柴门深闭寂寥中，抱瓮携锄兴未穷。",
      "诗思满怀宗白傅，菊花盈把感陶公。",
      "气消溽暑来新雁，韵易清商入爨桐。",
      "静里不知时序改，一年容易又秋风。"
    ]
  },
  {
    "id": "adcfe4dbcfabb5168cba718eb38c50e5",
    "title": "余园中多蓄怪石，有合于「绉瘦透」三字者，峭立可人。因赏以诗",
    "authorName": "林占梅",
    "authorId": "adcfe4dbcfabb516596dedf47db27766",
    "dynasty": "清",
    "content": [
      "东海携归怪状呈，髯苏当日最留情。",
      "灵通说法头应点，峭合论文势不平。",
      "思黯品题宜列甲，元章参拜定呼兄。",
      "故知上世娲皇力，瘦骨玲珑煅炼成。"
    ]
  },
  {
    "id": "adcfe4dbcfabb516e121aa7e57b2092e",
    "title": "家翔秋",
    "authorName": "林占梅",
    "authorId": "adcfe4dbcfabb516596dedf47db27766",
    "dynasty": "清",
    "content": [
      "陡峭巉岩骨相呈，苔纹如绣倍生情。",
      "倘投浅水心相契，为漱流泉势不平。",
      "解酒能醒沉湎客，点金随化孔方兄。",
      "可人自有天真在，讵藉神工鬼斧成。"
    ]
  },
  {
    "id": "adcfe4dbcfabb516eb1bef6360fd010c",
    "title": "错成",
    "authorName": "林占梅",
    "authorId": "adcfe4dbcfabb516596dedf47db27766",
    "dynasty": "清",
    "content": [
      "错已错成可奈何，黄金虚掷任媕娿。",
      "悔将肘腋飧狼腹，忍见门庭置雀罗。",
      "卅载交人知己少，半生累我爱根多。",
      "古今二者同堪叹，太息鱼门与老坡。"
    ]
  },
  {
    "id": "adcfe4dbcfabb516a1229b7d468cef20",
    "title": "自双溪石阁晚归",
    "authorName": "林占梅",
    "authorId": "adcfe4dbcfabb516596dedf47db27766",
    "dynasty": "清",
    "content": [
      "东皋回首白云巅，竹策芒鞋度曲旋。",
      "峭壁每生悬涧树，层峦难阻出山泉。",
      "一溪流水回芳磴，十里平芜际暮天。",
      "待得渔樵归去后，渡头落日上轻烟。"
    ]
  },
  {
    "id": "adcfe4dbcfabb516a40b1629bf5be9ba",
    "title": "题剑潭村家书屋",
    "authorName": "林占梅",
    "authorId": "adcfe4dbcfabb516596dedf47db27766",
    "dynasty": "清",
    "content": [
      "富贵、神仙未易兼，贫饶清福复何嫌。",
      "一湾流水青环屋，万笏群山绿入帘。",
      "摊饭人方眠石倦，品茶我亦饮泉廉。",
      "眼前风景皆诗料，好句谁能信手拈。"
    ]
  },
  {
    "id": "adcfe4dbcfabb516b4d598c6c8f490fa",
    "title": "大雨飓夜宿官道小楼",
    "authorName": "林占梅",
    "authorId": "adcfe4dbcfabb516596dedf47db27766",
    "dynasty": "清",
    "content": [
      "危楼摇曳入云高，六月寒生范叔袍。",
      "雨阵射窗同劲弩，风威撼屋肖狂涛。",
      "乾坤若磨随旋转，草木皆兵听怒号。",
      "彻夜惊魂凭酒压，诗成耳热兴犹豪。"
    ]
  },
  {
    "id": "adcfe4dbcfabb51641c8e8b538e875de",
    "title": "感时",
    "authorName": "林占梅",
    "authorId": "adcfe4dbcfabb516596dedf47db27766",
    "dynasty": "清",
    "content": [
      "御敌鎗多半段才，江南江右总堪哀。",
      "六朝金粉千行泪，三月烟花一劫灰。",
      "戎马不看行掣电，糗车空听动鸣雷。",
      "醉来掣剑频歌舞，抑塞胸襟痛莫开。"
    ]
  },
  {
    "id": "adcfe4dbcfabb516e0036d4b9c565f24",
    "title": "感述",
    "authorName": "林占梅",
    "authorId": "adcfe4dbcfabb516596dedf47db27766",
    "dynasty": "清",
    "content": [
      "愁绪牢骚可奈何，不堪子夜又闻歌。",
      "人情阴险鱼藏剑，世态炎凉雀设罗。",
      "好客方思追北海，吟诗讵料累东坡。",
      "雨云翻覆浑无定，负义人真世上多。"
    ]
  },
  {
    "id": "adcfe4dbcfabb516e0036d4b6fe6bbd4",
    "title": "感述",
    "authorName": "林占梅",
    "authorId": "adcfe4dbcfabb516596dedf47db27766",
    "dynasty": "清",
    "content": [
      "填胸礧块郁难开，遥望中原总可哀。",
      "伏阙贾生空上策，助边卜式肯输财。",
      "螳螂枉奋当车臂，骐骥终非伏枥才。",
      "入市无人收骏骨，黄金何日筑燕台。"
    ]
  },
  {
    "id": "adcfe4dbcfabb5169e6c1b6128eaa836",
    "title": "望儿既殁，刘姬因痛子，病将不治。又值时艰，感述一首",
    "authorName": "林占梅",
    "authorId": "adcfe4dbcfabb516596dedf47db27766",
    "dynasty": "清",
    "content": [
      "翀霄无翼可高飞，默计平生志总非。",
      "盛世功名羞卜式，传家世业愧宏微。",
      "营谋几肖鲇升竹，动作频同马受鞿。",
      "难得童时真乐境，卅年回忆尚依稀。"
    ]
  },
  {
    "id": "adcfe4dbcfabb516c46676f29dd86ae7",
    "title": "内湖夜泊",
    "authorName": "林占梅",
    "authorId": "adcfe4dbcfabb516596dedf47db27766",
    "dynasty": "清",
    "content": [
      "修竹环村柳绕扉，小舟移向绿阴依。",
      "疏林霜冷鸦声咽，远浦星疏蟹火微。",
      "乱苇摇风喧断岸，孤篷引月近寒矶。",
      "忽听笛韵沧浪起，知有渔翁罢钓归。"
    ]
  },
  {
    "id": "adcfe4dbcfabb516cbd6319558a1e3d4",
    "title": "秋感",
    "authorName": "林占梅",
    "authorId": "adcfe4dbcfabb516596dedf47db27766",
    "dynasty": "清",
    "content": [
      "秋色萧萧院落深，卷帘人怯暮寒侵。",
      "胸多磊块聊拚酒，调带悲凉怕鼓琴。",
      "断雁唳霜传远信，哀蛩咽月和微吟。",
      "剧怜长夜空房寂，灯影摇青刻漏沉。"
    ]
  },
  {
    "id": "adcfe4dbcfabb516542bc2c5eadb1498",
    "title": "自芝兰归新庄途次即目",
    "authorName": "林占梅",
    "authorId": "adcfe4dbcfabb516596dedf47db27766",
    "dynasty": "清",
    "content": [
      "晻暧溪山起暮烟，平芜十里尽园田。",
      "笼笼翳景看遥树，虢虢清流爱细泉。",
      "放牧马嘶芳草岸，泊船人语夕阳天。",
      "最欣一幅营邱画，坐对茅亭意洒然。"
    ]
  },
  {
    "id": "adcfe4dbcfabb5165efe54556967bb6e",
    "title": "成都马叟年届八旬，只身作万里归计，闻者莫不叹息。口占送之",
    "authorName": "林占梅",
    "authorId": "adcfe4dbcfabb516596dedf47db27766",
    "dynasty": "清",
    "content": [
      "夕阳亭畔送征镳，云拥峨眉首屡翘。",
      "万里关河身踽踽，五更风雪马萧萧。",
      "境穷始肯刀环唱，气壮休愁剑阁遥。",
      "只叹是翁真矍铄，玉门今日返班超。"
    ]
  },
  {
    "id": "adcfe4dbcfabb516ae3ee9511665a562",
    "title": "上巳日张筵池东轩，邀曾籋云先生、叶松潭广文、内弟黄翼南孝廉暨诸同好诗歌射奕，作修禊韵事",
    "authorName": "林占梅",
    "authorId": "adcfe4dbcfabb516596dedf47db27766",
    "dynasty": "清",
    "content": [
      "满轩佳气袭和融，正值兰亭乐事同。",
      "水色浮岚浓淡碧，花颜映日浅深红。",
      "当筵有令人三雅，对景无诗我一中。",
      "醉后连襟池上步，又随蜂蝶入芳丛。"
    ]
  },
  {
    "id": "adcfe4dbcfabb5164c0651be6e42a5f4",
    "title": "题武林王棣香二尹",
    "authorName": "林占梅",
    "authorId": "adcfe4dbcfabb516596dedf47db27766",
    "dynasty": "清",
    "content": [
      "渊然性格是吾师，华翰何、刘喜并之。",
      "东野官闲聊寄迹，西湖家近称吟脾。",
      "篇皆迈古骚人笔，句尽空前幼妇辞。",
      "尚有一行多惠政，策名正好值清时。"
    ]
  },
  {
    "id": "adcfe4dbcfabb5164c0651be6998c5ac",
    "title": "题武林王棣香二尹",
    "authorName": "林占梅",
    "authorId": "adcfe4dbcfabb516596dedf47db27766",
    "dynasty": "清",
    "content": [
      "肯从矮屋忍抬头，中稳曾看白傅讴。",
      "浊世能廉诚雅度，高名不坠乃风流。",
      "慈祥化赞弦歌洽，淡薄交真气味投。",
      "已觉相逢惆怅晚，骊歌倏忽又沧洲。"
    ]
  },
  {
    "id": "adcfe4dbcfabb5164c0651bee6a3bcfb",
    "title": "题武林王棣香二尹",
    "authorName": "林占梅",
    "authorId": "adcfe4dbcfabb516596dedf47db27766",
    "dynasty": "清",
    "content": [
      "姿神恬默性潜沉，两载知交泐我心。",
      "射鸭堂幽欣蹑履，种松庭广快披襟。",
      "事能持重行常稳，物到难移识转深。",
      "何幸南行来召伯，口碑从此遍佳音。"
    ]
  },
  {
    "id": "adcfe4dbcfabb51659c402966acffd9c",
    "title": "寿芷亭大姻翁七十",
    "authorName": "林占梅",
    "authorId": "adcfe4dbcfabb516596dedf47db27766",
    "dynasty": "清",
    "content": [
      "祥光纠缦拥门眉，富贵双兼寿考垂。",
      "风度曲江瞻气概，精神潞国仰丰姿。",
      "地仙有福善清享，天爵尤全端始基。",
      "更羡传经能继美，弹冠早到凤凰池。"
    ]
  },
  {
    "id": "adcfe4dbcfabb51659c40296da2ce967",
    "title": "寿芷亭大姻翁七十",
    "authorName": "林占梅",
    "authorId": "adcfe4dbcfabb516596dedf47db27766",
    "dynasty": "清",
    "content": [
      "苍颜白发眼方瞳，到处争看矍铄翁。",
      "班列文鹓翎本翠，健如老鹤顶新红。",
      "诗书裕后传山左，甲第开先冠海东。",
      "我亦荣施夸梓里，蒹葭叨倚玉兰丛。"
    ]
  },
  {
    "id": "adcfe4dbcfabb51659c4029626137dea",
    "title": "寿芷亭大姻翁七十",
    "authorName": "林占梅",
    "authorId": "adcfe4dbcfabb516596dedf47db27766",
    "dynasty": "清",
    "content": [
      "圣谟七十许悬车，况著斑衣早遂初。",
      "万石君多贤子弟，二疏老更惠乡闾。",
      "阴浓桃李新培渥，代盛簪缨厚泽馀。",
      "自是传薪好家世，皋比位重共称誉。"
    ]
  },
  {
    "id": "adcfe4dbcfabb51659c40296ec0de738",
    "title": "寿芷亭大姻翁七十",
    "authorName": "林占梅",
    "authorId": "adcfe4dbcfabb516596dedf47db27766",
    "dynasty": "清",
    "content": [
      "在弧耿耿见星躔，门第端卿仰望先。",
      "百亩园居名「北郭」，七旬觞庆际中天。",
      "幔亭宴喜今朝设，海屋筹看比岁添。",
      "从此灵椿增秀茂，九如长愿祝年年。"
    ]
  },
  {
    "id": "adcfe4dbcfabb516e82bfa0f117141df",
    "title": "闻扬州失守感赋",
    "authorName": "林占梅",
    "authorId": "adcfe4dbcfabb516596dedf47db27766",
    "dynasty": "清",
    "content": [
      "兵燹谁能浩劫逃，平山堂外雁哀嗷。",
      "三千殿脚红头尽，廿四桥头白骨高。",
      "满地狼烽摧鼓角，故宫萤火没蓬蒿。",
      "绿杨城郭成焦土，回忆繁华首重搔。"
    ]
  },
  {
    "id": "adcfe4dbcfabb51641c8e8b56a7329f9",
    "title": "感时",
    "authorName": "林占梅",
    "authorId": "adcfe4dbcfabb516596dedf47db27766",
    "dynasty": "清",
    "content": [
      "舻舳乘风趁顺流，妖氛惨惨秣陵秋。",
      "如何赤纛临江口，却被黄巾据石头。",
      "避敌已抛丞相节，逃生先走太师舟。",
      "东南半壁容巢穴，从此残棋劫未休。"
    ]
  },
  {
    "id": "adcfe4dbcfabb5168364b68964560d0a",
    "title": "述癖",
    "authorName": "林占梅",
    "authorId": "adcfe4dbcfabb516596dedf47db27766",
    "dynasty": "清",
    "content": [
      "痂嗜何须笑古人，天将奇癖付吾身。",
      "购琴价重甘捐产，养鹤粮多肯指囷。",
      "藏酒款宾非自饮，解囊赠客不言贫。",
      "耽吟更至忘眠食，一字推敲苦费神。"
    ]
  },
  {
    "id": "adcfe4dbcfabb516d17aa1e599e0760a",
    "title": "登牛栏坑后山憩野人家",
    "authorName": "林占梅",
    "authorId": "adcfe4dbcfabb516596dedf47db27766",
    "dynasty": "清",
    "content": [
      "寒烟凝聚暮云飞，岚翠霏霏欲湿衣。",
      "峭壁萝垂泉脉细，层岩竹密日光微。",
      "山多樵径愁迷路，林有人家许叩扉。",
      "小坐暂将清茗酌，阶前猿鸟亦忘机。"
    ]
  },
  {
    "id": "adcfe4dbcfabb516fde83738e86de604",
    "title": "自芝兰晚归新庄",
    "authorName": "林占梅",
    "authorId": "adcfe4dbcfabb516596dedf47db27766",
    "dynasty": "清",
    "content": [
      "马蹄轻健快平坡，历落村庄近水多。",
      "乍退潮沙纹绮縠，暴长篱笋簇矛戈。",
      "浓云阵阵方漫野，细雨霏霏尚隔河。",
      "行到渡头天欲晓，待船时听打鱼歌。"
    ]
  },
  {
    "id": "adcfe4dbcfabb516037ac4a8bca8fc69",
    "title": "夜宿观音山",
    "authorName": "林占梅",
    "authorId": "adcfe4dbcfabb516596dedf47db27766",
    "dynasty": "清",
    "content": [
      "秋色苍茫黯远岑，乱山匼匝白云深。",
      "雁传寒信月千里，鸦咽啼声霜半林。",
      "远浦帆樯烟隐隐，下方钟鼓夜沉沉。",
      "幽香闻道生空谷，欲谱猗兰一曲琴。"
    ]
  },
  {
    "id": "adcfe4dbcfabb516e0f01fede02f860e",
    "title": "雨后艋舺溪归舟泛眺",
    "authorName": "林占梅",
    "authorId": "adcfe4dbcfabb516596dedf47db27766",
    "dynasty": "清",
    "content": [
      "蓬中朗爽似虚亭，高眄平望极杳冥。",
      "远水并分双涧白，遥山特插一峰青。",
      "堤前林树号秋籁，雨后溪流带晚腥。",
      "我亦志和怀浩落，烟波尽日泛孤舲。"
    ]
  },
  {
    "id": "adcfe4dbcfabb516aad8b8951a6b7e83",
    "title": "秋夜宿剑潭寺",
    "authorName": "林占梅",
    "authorId": "adcfe4dbcfabb516596dedf47db27766",
    "dynasty": "清",
    "content": [
      "怪石澄潭绕径长，登临镇日任相羊。",
      "着衣欲湿皆岚翠，度水尤清是桂香。",
      "松引岩云环客榻，竹招山月下禅房。",
      "停琴品罢支公茗，又鼓谈经廿一章。"
    ]
  },
  {
    "id": "adcfe4dbcfabb51610a7b59020c00b97",
    "title": "偕戴山人宿栖云岩",
    "authorName": "林占梅",
    "authorId": "adcfe4dbcfabb516596dedf47db27766",
    "dynasty": "清",
    "content": [
      "泠然听罢戴逵琴，翘首寥空互啸吟。",
      "一榻松云秋瑟瑟，半帘竹月夜沉沉。",
      "丹崖境静清尘梦，碧涧泉幽证道心。",
      "相约明朝游眺去，安排筇屐上层岑。"
    ]
  },
  {
    "id": "adcfe4dbcfabb516a8ea5e804c10112b",
    "title": "雅集新庄别业赏菊",
    "authorName": "林占梅",
    "authorId": "adcfe4dbcfabb516596dedf47db27766",
    "dynasty": "清",
    "content": [
      "赏菊持螯互品评，清秋日日接群英。",
      "对花我愧陶元亮，把酒谁为阮步兵。",
      "聊藉高吟抒雅趣，敢从豪饮得狂名。",
      "兴酣击钵摧联句，烛尽三条百韵成。"
    ]
  },
  {
    "id": "adcfe4dbcfabb516ac748bd722de68d4",
    "title": "读香铁先生「白华草堂集」「感怀」题后",
    "authorName": "林占梅",
    "authorId": "adcfe4dbcfabb516596dedf47db27766",
    "dynasty": "清",
    "content": [
      "可怜再见永无期，曲赡高华笔一枝。",
      "名士尽多生乱世，诗人难得见清时。",
      "与花同福常关眼，对酒长春自介眉。",
      "窃把先生方杜牧，情怀气概两相宜。"
    ]
  },
  {
    "id": "adcfe4dbcfabb516c17fc326d4dd3520",
    "title": "与张鉴三",
    "authorName": "林占梅",
    "authorId": "adcfe4dbcfabb516596dedf47db27766",
    "dynasty": "清",
    "content": [
      "燕翼谋贻老景饶，平居无谄复无骄。",
      "家庭德誉原功艺，幕府才名比郤超。",
      "廿载时光嗟浪掷，半生交好叹凋寥。",
      "不堪重话愁中事，昔日干云气已消。"
    ]
  },
  {
    "id": "adcfe4dbcfabb516c3b4864b8d52b325",
    "title": "籋云先生、松潭广文",
    "authorName": "林占梅",
    "authorId": "adcfe4dbcfabb516596dedf47db27766",
    "dynasty": "清",
    "content": [
      "阴阴万绿隐吾家，地僻怀幽静不哗。",
      "满座春风追北海，一帘秋水读「南华」。",
      "尘心涤尽琴同抚，旧酿藏多酒不赊。",
      "更爱谈禅挥玉麈，何须顾曲听筝琶。"
    ]
  },
  {
    "id": "adcfe4dbcfabb516c3b4864bb91283f2",
    "title": "籋云先生、松潭广文",
    "authorName": "林占梅",
    "authorId": "adcfe4dbcfabb516596dedf47db27766",
    "dynasty": "清",
    "content": [
      "胜景都收付锦囊，卜居漫羡白云乡。",
      "花教环屋三弓辟，书可传家万卷藏。",
      "在手酒杯堪遁世，随身竽木偶逢场。",
      "年来学得嵇生懒，尽日园林日徜徉。"
    ]
  },
  {
    "id": "adcfe4dbcfabb5166783576cac150059",
    "title": "平林庄过孙悫民处士园作赠",
    "authorName": "林占梅",
    "authorId": "adcfe4dbcfabb516596dedf47db27766",
    "dynasty": "清",
    "content": [
      "寂寂柴门短短篱，群山环绕水涟漪。",
      "花因露润香生座，竹到春深翠入池。",
      "静院谈心闲品茗，虚窗抱膝畅评诗。",
      "翛然顿觉尘襟净，栖隐真惟此地宜。"
    ]
  },
  {
    "id": "adcfe4dbcfabb5165721ad31b46e7973",
    "title": "八六堵口号",
    "authorName": "林占梅",
    "authorId": "adcfe4dbcfabb516596dedf47db27766",
    "dynasty": "清",
    "content": [
      "芙蓉匼匝乱烟堆，欸乃歌中峡罅开。",
      "垂钓却嫌新涨长，张帆恰爱好风来。",
      "溪声乱吼知滩近，水势横冲觉岸回。",
      "我欲是乡招隐侣，堤边添个子陵台。"
    ]
  },
  {
    "id": "adcfe4dbcfabb516ba1213f7d6e2b3b2",
    "title": "栖云寺即事",
    "authorName": "林占梅",
    "authorId": "adcfe4dbcfabb516596dedf47db27766",
    "dynasty": "清",
    "content": [
      "岩穴云归雨气收，欣晴林鸟听钩辀。",
      "引泉修笕通厨下，缘木虬藤挂壁头。",
      "竹密行随三径曲，花深坐对一庭幽。",
      "可人最是松间月，似为闻琴上小楼。"
    ]
  },
  {
    "id": "adcfe4dbcfabb516166866f80ad401f7",
    "title": "出双溪，再上芝兰圆山顶寺中小憩",
    "authorName": "林占梅",
    "authorId": "adcfe4dbcfabb516596dedf47db27766",
    "dynasty": "清",
    "content": [
      "涧泉漱石径幽隘，茅屋桥头醇酒卖。",
      "送目溪山可入诗，赏心云树浑如画。",
      "蹇驴磴曲辔频停，舴艋风轻帆乍挂。",
      "岩畔夷犹意自然，又过竹院寻僧话。"
    ]
  },
  {
    "id": "adcfe4dbcfabb516d0671818f83b6707",
    "title": "书叹",
    "authorName": "林占梅",
    "authorId": "adcfe4dbcfabb516596dedf47db27766",
    "dynasty": "清",
    "content": [
      "陵谷无常叹若何，可怜陆海遍扬波。",
      "秋风客路行人少，落日荒郊战骨多。",
      "阅事十年频俯仰，壮怀半世付悲歌。",
      "迁延岁月师将老，杀贼曾无唤过河。"
    ]
  },
  {
    "id": "adcfe4dbcfabb516f4a95bd563346dc2",
    "title": "入金包里庄憩佃人家",
    "authorName": "林占梅",
    "authorId": "adcfe4dbcfabb516596dedf47db27766",
    "dynasty": "清",
    "content": [
      "层巇氤氲散午烟，潺潺流水下梯田。",
      "数家联络依山坞，一径萦纡上岭巅。",
      "犬吠有声樵客过，鸟啼随意野人眠。",
      "扣门少憩茅檐下，村酒留宾不用钱。"
    ]
  },
  {
    "id": "adcfe4dbcfabb51647391294218bbfcf",
    "title": "本厅侯恩子荣",
    "authorName": "林占梅",
    "authorId": "adcfe4dbcfabb516596dedf47db27766",
    "dynasty": "清",
    "content": [
      "觞祝兹逢耳顺年，遥遥花甲正周天。",
      "身当老境筋骸健，名策清时福寿全。",
      "袁守心田同佛子，邺侯气概拟神仙。",
      "会看玉杖扶行稳，与宴欣符叟满千。"
    ]
  },
  {
    "id": "adcfe4dbcfabb51647391294f303d33c",
    "title": "本厅侯恩子荣",
    "authorName": "林占梅",
    "authorId": "adcfe4dbcfabb516596dedf47db27766",
    "dynasty": "清",
    "content": [
      "华冑巍巍岂等闲，春官曾列鹭鹓班。",
      "一麾出守歌千姓，万里晨昏到百蛮。",
      "德可化顽龚渤海，智能镇静谢东山。",
      "共称制锦真神手，昔日淳风喜渐还。"
    ]
  },
  {
    "id": "adcfe4dbcfabb51695c279eaa156b8c4",
    "title": "寄感",
    "authorName": "林占梅",
    "authorId": "adcfe4dbcfabb516596dedf47db27766",
    "dynasty": "清",
    "content": [
      "茫茫人海久浮沉，两鬓萧疏百感侵。",
      "献策无才宜潦倒，耽诗有癖自呻吟。",
      "斩魔剑钝情难断，结客囊空累更深。",
      "安得携樽招隐侣，相将把臂入嵇林。"
    ]
  },
  {
    "id": "adcfe4dbcfabb5166591e80ea7011ae9",
    "title": "香石山房煮茗写兴",
    "authorName": "林占梅",
    "authorId": "adcfe4dbcfabb516596dedf47db27766",
    "dynasty": "清",
    "content": [
      "扫地焚香俗念轻，翛然时见此心平。",
      "诗宗白傅言多达，琴学嵇康韵自清。",
      "澹泊家风梅与鹤，回环地势竹依城。",
      "满园无限幽奇处，窃学骚人结构成。"
    ]
  },
  {
    "id": "adcfe4dbcfabb5164eb9c49daa6ac17a",
    "title": "厅幕张君秋汀",
    "authorName": "林占梅",
    "authorId": "adcfe4dbcfabb516596dedf47db27766",
    "dynasty": "清",
    "content": [
      "错爱如君愧不胜，通灵有笔遣闲凭。",
      "原非米石承称赏，若寄桓厨必化腾。",
      "巨眼一双殊阮籍，置身百尺拟陈登。",
      "殷殷雅谊常铭感，此债思偿恐未能。"
    ]
  },
  {
    "id": "adcfe4dbcfabb516d0671818047d08a5",
    "title": "书叹",
    "authorName": "林占梅",
    "authorId": "adcfe4dbcfabb516596dedf47db27766",
    "dynasty": "清",
    "content": [
      "落寞栖迟愧壮猷，凌烟事业已潜休。",
      "持家苦被宏徵笑，无位甘凭邓禹羞。",
      "赖有园林容懒拙，聊将讽咏遣烦忧。",
      "胸中不尽佳山水，何日匡庐快浪游。"
    ]
  },
  {
    "id": "adcfe4dbcfabb5165550e50667116cc2",
    "title": "感怀",
    "authorName": "林占梅",
    "authorId": "adcfe4dbcfabb516596dedf47db27766",
    "dynasty": "清",
    "content": [
      "骨肉频年痛别离，干戈满地欲何之。",
      "清流本恐名难副，才士由来数总奇。",
      "琴鹤遣怀聊结伴，园池藏拙且歌诗。",
      "吾家况有孤山在，终老林泉更合宜。"
    ]
  },
  {
    "id": "adcfe4dbcfabb516723a10774761ff72",
    "title": "虹贯月楼为先世藏书处，瞫褫富繁，日久多致残蚀。修葺之馀，感赋此诗",
    "authorName": "林占梅",
    "authorId": "adcfe4dbcfabb516596dedf47db27766",
    "dynasty": "清",
    "content": [
      "贯虹楼上旧藏书，充栋横陈富五车。",
      "乱部柳州屯野马，倒流苏海簇蟫鱼。",
      "多同鲁鼓亡章法，恰肖秦篇拾烬馀。",
      "阅月晴窗勤检葺，已从玩愒悔当初。"
    ]
  },
  {
    "id": "adcfe4dbcfabb5165fa03de544c6a7e2",
    "title": "有感",
    "authorName": "林占梅",
    "authorId": "adcfe4dbcfabb516596dedf47db27766",
    "dynasty": "清",
    "content": [
      "杀贼无人唤渡河，疮痍满目苦干戈。",
      "可怜竖子成名易，太息英雄失路多。",
      "兴到逢场聊作戏，忧来对酒每当歌。",
      "数奇辜负封侯相，四十华年付逝波。"
    ]
  },
  {
    "id": "adcfe4dbcfabb5165f2c3e5c8bac1578",
    "title": "倪敏堂参戎四月十四日病殁于台镇中营任内，惊闻讣音，作诗哭之",
    "authorName": "林占梅",
    "authorId": "adcfe4dbcfabb516596dedf47db27766",
    "dynasty": "清",
    "content": [
      "蓦地惊闻到讣音，台阳又见将星沉。",
      "朋情金石君为最，交谊芝兰此独深。",
      "被谤马援冤刺骨，难封李广痛铭心。",
      "伏波横海功何在，举目诸孤泪不禁。"
    ]
  },
  {
    "id": "adcfe4dbcfabb5163f0f55e04d27bdda",
    "title": "厦门杨石松",
    "authorName": "林占梅",
    "authorId": "adcfe4dbcfabb516596dedf47db27766",
    "dynasty": "清",
    "content": [
      "家风无敌北而南，列戟门资六艺谙。",
      "元、白名高皆压倒，程、朱道广已同参。",
      "鸣琴和卜羊城治，作画奇从鹭屿探。",
      "结契愿如韩与孟，联吟何日共诗龛。"
    ]
  },
  {
    "id": "adcfe4dbcfabb5163f0f55e046edf949",
    "title": "厦门杨石松",
    "authorName": "林占梅",
    "authorId": "adcfe4dbcfabb516596dedf47db27766",
    "dynasty": "清",
    "content": [
      "当年卢、骆本齐名，华萼楼高播远声。",
      "才得十全真旷代，交无一见信多情。",
      "推袁雅谊殷勤甚，御李微忱企慕诚。",
      "行见炎州歌五裤，鳣堂世泽定公卿。"
    ]
  },
  {
    "id": "adcfe4dbcfabb5165704366df4a3c9e0",
    "title": "赠戴华庭",
    "authorName": "林占梅",
    "authorId": "adcfe4dbcfabb516596dedf47db27766",
    "dynasty": "清",
    "content": [
      "待人接物总和平，韬略功深变化生。",
      "联辔绿营时较射，当筵红烛夜谈兵。",
      "雕天风劲弓频响，马埒春回草乍萌。",
      "名将襟怀儒者气，海邦从此赖干城。"
    ]
  },
  {
    "id": "adcfe4dbcfabb51675b1ec1d9dcb2789",
    "title": "次吴鉴堂二尹",
    "authorName": "林占梅",
    "authorId": "adcfe4dbcfabb516596dedf47db27766",
    "dynasty": "清",
    "content": [
      "满城风雨近重阳，旧恨新愁总系肠。",
      "陶令清吟惟遣兴，司勋绮句岂鸣狂。",
      "绝无势利招人妒，更有琴书累我忙。",
      "几度欲眠眠未得，更深渐觉竹窗凉。"
    ]
  },
  {
    "id": "adcfe4dbcfabb51675b1ec1dd13992af",
    "title": "次吴鉴堂二尹",
    "authorName": "林占梅",
    "authorId": "adcfe4dbcfabb516596dedf47db27766",
    "dynasty": "清",
    "content": [
      "更深渐觉竹窗凉，话到平生倍可伤。",
      "酬酢敢分青白眼，蹉跎强半黑甜乡。",
      "人情此际嗟刁险，世事于今叹孔章。",
      "偏是催租无计却，满城风雨近重阳。"
    ]
  },
  {
    "id": "adcfe4dbcfabb51672e138d76b285a9c",
    "title": "偶成",
    "authorName": "林占梅",
    "authorId": "adcfe4dbcfabb516596dedf47db27766",
    "dynasty": "清",
    "content": [
      "回肠日日为愁牵，排遣唯将讽谕编。",
      "地免兵烽洵乐土，身居园墅即真仙。",
      "滇、黔到处多冰解，吴、楚谁家得瓦全。",
      "独有东瀛偏获福，须多为善答苍天。"
    ]
  },
  {
    "id": "adcfe4dbcfabb516848a673e6fda6bfd",
    "title": "戒严",
    "authorName": "林占梅",
    "authorId": "adcfe4dbcfabb516596dedf47db27766",
    "dynasty": "清",
    "content": [
      "誓众登陴气若虹，腰间宝剑玉珑璁。",
      "戒严已赖成城志，御敌还凭背水功。",
      "慷慨请缨差可拟，笑谈挥羽敢从同。",
      "王师指日从天降，会见奇勋著海东。"
    ]
  },
  {
    "id": "adcfe4dbcfabb516004e9b45b3d79706",
    "title": "得徐树人师抚闽信，赋此志喜",
    "authorName": "林占梅",
    "authorId": "adcfe4dbcfabb516596dedf47db27766",
    "dynasty": "清",
    "content": [
      "乾鹊连朝噪不停，邮书遥达好音听。",
      "东瀛感德怀甘雨，南国倾心仰福星。",
      "日丽蜺旌看建节，春生马帐记传经。",
      "更欣横海楼船集，一旅能消孽气腥。"
    ]
  },
  {
    "id": "adcfe4dbcfabb516bff0dd354fb1f9a0",
    "title": "闻警戒严作",
    "authorName": "林占梅",
    "authorId": "adcfe4dbcfabb516596dedf47db27766",
    "dynasty": "清",
    "content": [
      "腥风吹海啸长鲸，小丑跳梁听横行。",
      "毒雾迷漫沉战垒，大星黯淡落空营。",
      "甲溪扼险成天堑，丁汛分防卫石城。",
      "莫道黄巾氛甚恶，么魔蝼蚁不难平。"
    ]
  },
  {
    "id": "adcfe4dbcfabb516bff0dd353a23fb1f",
    "title": "闻警戒严作",
    "authorName": "林占梅",
    "authorId": "adcfe4dbcfabb516596dedf47db27766",
    "dynasty": "清",
    "content": [
      "揭竿斩木势张鸱，深虑难图蔓草滋。",
      "四野闻声多响应，孤城如卵独支持。",
      "门严锁钥防私谍，户奋耰锄起义师。",
      "有备不惊风鹤警，躬擐甲冑日登陴。"
    ]
  },
  {
    "id": "adcfe4dbcfabb51637b755609a810953",
    "title": "团练",
    "authorName": "林占梅",
    "authorId": "adcfe4dbcfabb516596dedf47db27766",
    "dynasty": "清",
    "content": [
      "义旗高建奋先声，唇齿相依共结营。",
      "自许孤忠能报国，还期众志果成城。",
      "连乡各为身家计，协力原推子弟兵。",
      "守望祗期吾圉固，瞬看渡海有飞旌。"
    ]
  },
  {
    "id": "adcfe4dbcfabb516fa250e48e76b8c6a",
    "title": "兵饷支绌，劝输感作",
    "authorName": "林占梅",
    "authorId": "adcfe4dbcfabb516596dedf47db27766",
    "dynasty": "清",
    "content": [
      "肉食何人有远谋，可怜未雨失绸缪。",
      "一朝闻警忙擐甲，半夜量沙枉唱筹。",
      "中泽嗷鸿声倍苦，孤城掘鼠事堪忧。",
      "男儿莫作守钱虏，纳粟曾闻卜式侯。"
    ]
  },
  {
    "id": "adcfe4dbcfabb516aa8332c717cae8fe",
    "title": "大甲土堡失守，贼势将欲北趋，义勇力战攻复之，扼溪而军，堑城始能安堵。闻捷喜赋",
    "authorName": "林占梅",
    "authorId": "adcfe4dbcfabb516596dedf47db27766",
    "dynasty": "清",
    "content": [
      "一军血战扼咽喉，贼势终难犯上游。",
      "坚壁气能通鹿港，扼溪界似划鸿沟。",
      "四郊义旅兴传檄，千里兵机决运筹。",
      "瞬见鲸鲵就诛戮，酒□大笑看吴钩。"
    ]
  },
  {
    "id": "adcfe4dbcfabb516e119b4247e29f5b0",
    "title": "丁述庵观察督师剿匪至淡，赋呈",
    "authorName": "林占梅",
    "authorId": "adcfe4dbcfabb516596dedf47db27766",
    "dynasty": "清",
    "content": [
      "横海旌旄驻水滨，临淮壁垒一时新。",
      "东瀛建节来儒将，北道输粮作主人。",
      "制梃民皆怀旧德，挥戈军定扫妖尘。",
      "执殳我愿前驱作，报国酬知敢惜身。"
    ]
  },
  {
    "id": "adcfe4dbcfabb516d1b71f3b9a1be15a",
    "title": "癸亥元旦踏春自东城归，与陈榕士、叶松潭、家薇臣坐谭，首唱一律",
    "authorName": "林占梅",
    "authorId": "adcfe4dbcfabb516596dedf47db27766",
    "dynasty": "清",
    "content": [
      "下元甲子数将周，又到清时景运头。",
      "四野绿畴忻岁首，一轮红日豁晴眸。",
      "关河完固驱狼豕，刀剑销残买犊牛。",
      "我是西湖闲散吏，几时同泛木兰舟。"
    ]
  },
  {
    "id": "adcfe4dbcfabb516ac28437e80623a92",
    "title": "叠元旦前韵示陈、叶诸君",
    "authorName": "林占梅",
    "authorId": "adcfe4dbcfabb516596dedf47db27766",
    "dynasty": "清",
    "content": [
      "干戈扰攘岁云周，百计焦劳几白头。",
      "历过功名堪冷齿，阅来世事愧昏眸。",
      "利心皆是争趋鹜，人意难如任唤牛。",
      "揽辔澄清原夙愿，中流敢后祖生舟。"
    ]
  },
  {
    "id": "adcfe4dbcfabb5168e819e2e38decadd",
    "title": "再叠元旦前韵",
    "authorName": "林占梅",
    "authorId": "adcfe4dbcfabb516596dedf47db27766",
    "dynasty": "清",
    "content": [
      "图忠体孝两难周，但得无惭在念头。",
      "誓众无须呼祖臂，知人毕竟善垂眸。",
      "戈声昼静闲弓马，剑气宵清射斗牛。",
      "此日淡疆成乐土，抚绥尚赖济川舟。"
    ]
  },
  {
    "id": "adcfe4dbcfabb516389518570d3a1ed6",
    "title": "送陈榕士",
    "authorName": "林占梅",
    "authorId": "adcfe4dbcfabb516596dedf47db27766",
    "dynasty": "清",
    "content": [
      "廿载芳名贯耳知，于今霜鬓已离离。",
      "嗟予废学惭中令，羡子高才媲左思。",
      "腹有诗囊凭啸咏，眼看墨盾佐驱驰。",
      "从戎莫道书生气，下马当先露布移。"
    ]
  },
  {
    "id": "adcfe4dbcfabb516389518570cf21747",
    "title": "送陈榕士",
    "authorName": "林占梅",
    "authorId": "adcfe4dbcfabb516596dedf47db27766",
    "dynasty": "清",
    "content": [
      "几回欲别复攀留，才渡重洋又买舟。",
      "对菊定增他日泪，脱刀暂解别时愁。",
      "秦川地胜忻随侍，华岳峰多快壮游。",
      "幕府从兹凭借箸，渊源曲逆本封侯。"
    ]
  },
  {
    "id": "adcfe4dbcfabb516fcd6c7d82a2f157d",
    "title": "初晴，祭扫青草湖有感，归成四律以写哀衷",
    "authorName": "林占梅",
    "authorId": "adcfe4dbcfabb516596dedf47db27766",
    "dynasty": "清",
    "content": [
      "一别音客两渺茫，不归西土定仙乡。",
      "生前枉绾同心结，死后难寻入梦香。",
      "石冢寒蛩迷乱草，墓门啼鹧苦哀杨。",
      "归来笑语人何在，寂寞灯前意转伤。"
    ]
  },
  {
    "id": "adcfe4dbcfabb516fcd6c7d8227ec1e2",
    "title": "初晴，祭扫青草湖有感，归成四律以写哀衷",
    "authorName": "林占梅",
    "authorId": "adcfe4dbcfabb516596dedf47db27766",
    "dynasty": "清",
    "content": [
      "秋雨梧桐叶落时，凄凉枕簟最萦思。",
      "雕栏月上追携手，宝镜尘生忆画眉。",
      "作赋江淹常写恨，多情宋玉为兴悲。",
      "只今凄寂妆楼下，深院无人属阿谁。"
    ]
  },
  {
    "id": "adcfe4dbcfabb516fcd6c7d88c138a44",
    "title": "初晴，祭扫青草湖有感，归成四律以写哀衷",
    "authorName": "林占梅",
    "authorId": "adcfe4dbcfabb516596dedf47db27766",
    "dynasty": "清",
    "content": [
      "临别殷勤重寄词，一番叮嘱一番悲。",
      "玉箫誓切多生愿，金屋缘悭隔世痴。",
      "三叠琴心妻即友，两行珠泪母伤儿。",
      "不堪追忆前时事，对酒看花痛不支。"
    ]
  },
  {
    "id": "adcfe4dbcfabb516fcd6c7d836c4ba5d",
    "title": "初晴，祭扫青草湖有感，归成四律以写哀衷",
    "authorName": "林占梅",
    "authorId": "adcfe4dbcfabb516596dedf47db27766",
    "dynasty": "清",
    "content": [
      "在地愿为连理枝，孜孜私语鬼神知。",
      "死而有识应留憾，病到无名倍可悲。",
      "伤逝惠连留短句，悼亡潘岳费新词。",
      "数年别泪知多少，和墨频吟薤露诗。"
    ]
  },
  {
    "id": "adcfe4dbcfabb5167039dcbff0a6d84c",
    "title": "夜醒有感",
    "authorName": "林占梅",
    "authorId": "adcfe4dbcfabb516596dedf47db27766",
    "dynasty": "清",
    "content": [
      "烛影摇红月影低，唾壶击缺气如霓。",
      "丁年壮志空弹铗，午夜雄怀数舞鸡。",
      "未得请缨狂寇系，何期磨盾捷音题。",
      "关中转饷今非易，功狗功人自可稽。"
    ]
  },
  {
    "id": "adcfe4dbcfabb516f97eac3ee499baf3",
    "title": "山阴陆少海",
    "authorName": "林占梅",
    "authorId": "adcfe4dbcfabb516596dedf47db27766",
    "dynasty": "清",
    "content": [
      "腹笥便便学问充，机、云想克嗣宗风。",
      "笔锋秀颖兰亭近，文境恢奇禹穴通。",
      "略有牵情方杜牧，竟无识字类扬雄。",
      "醇醇儒者彬彬质，赏曲聆音自不同。"
    ]
  },
  {
    "id": "adcfe4dbcfabb516fdce16267166e368",
    "title": "内湖道中",
    "authorName": "林占梅",
    "authorId": "adcfe4dbcfabb516596dedf47db27766",
    "dynasty": "清",
    "content": [
      "日暖风和正插田，嫩苗遇雨倍芊芊。",
      "营巢鸠拙呼雌共，放軏牛闲带犊眠。",
      "四壁云烟供啸傲，一村泉石足流连。",
      "何时结屋双溪畔，抱鹤携琴拟散仙。"
    ]
  },
  {
    "id": "adcfe4dbcfabb516e151fbea1b9dec70",
    "title": "狮头崖高望",
    "authorName": "林占梅",
    "authorId": "adcfe4dbcfabb516596dedf47db27766",
    "dynasty": "清",
    "content": [
      "梯田级级径盘盘，立马层巅望眼宽。",
      "茂树千章云外出，扁舟一叶浪中攒。",
      "觅鱼沙鸟栖无定，茹草村羊饱自还。",
      "避雨茅亭时少憩，松声潇飒似鸣滩。"
    ]
  },
  {
    "id": "adcfe4dbcfabb5163e40e881d713b52b",
    "title": "薄暮过新庄山脚",
    "authorName": "林占梅",
    "authorId": "adcfe4dbcfabb516596dedf47db27766",
    "dynasty": "清",
    "content": [
      "芳塍历历径平沙，修竹柴门野老家。",
      "牛背数声村笛远，渡头十里酒旗斜。",
      "晴云曳白归春岫，落日摇红幻暮霞。",
      "此际吟情溪上好，闲看田父话桑麻。"
    ]
  },
  {
    "id": "adcfe4dbcfabb516fedded0b3780321a",
    "title": "赠白少溪",
    "authorName": "林占梅",
    "authorId": "adcfe4dbcfabb516596dedf47db27766",
    "dynasty": "清",
    "content": [
      "青衫此日著瀛东，司马风流与众同。",
      "几卷歌词流倒峡，一枝画笔健生风。",
      "莺花逸趣消行旅，诗酒馀情话退公。",
      "珍重年来亲炙意，微名已入品题中。"
    ]
  },
  {
    "id": "adcfe4dbcfabb5165fa03de5575fb8ca",
    "title": "有感",
    "authorName": "林占梅",
    "authorId": "adcfe4dbcfabb516596dedf47db27766",
    "dynasty": "清",
    "content": [
      "于今世事总难吁，糜烂尤深越与吴。",
      "为国释嫌唯蔺子，毁家纾难只於菟。",
      "君臣义重宜同晓，盗贼仇深切共诛。",
      "剩有荆卿囊剑在，馀腥犹带血模糊。"
    ]
  },
  {
    "id": "adcfe4dbcfabb5165550e506b3cf6dca",
    "title": "感怀",
    "authorName": "林占梅",
    "authorId": "adcfe4dbcfabb516596dedf47db27766",
    "dynasty": "清",
    "content": [
      "频年筹饷复筹兵，窃愧中流砥柱名。",
      "即日论功应进战，前时破敌已先行。",
      "乐羊无过频遭谤，召虎全师岂擅征。",
      "鼠辈直宜高阁束，免教房琯累书生。"
    ]
  },
  {
    "id": "adcfe4dbcfabb516d06718185933b41d",
    "title": "书叹",
    "authorName": "林占梅",
    "authorId": "adcfe4dbcfabb516596dedf47db27766",
    "dynasty": "清",
    "content": [
      "半世支离愧此生，咨嗟尽日困愁城。",
      "交情碌碌少知己，歧路迢迢几失声。",
      "拨乱有心遭嫉谤，敛财无术懒逢迎。",
      "小园能否容肥遁，愿藉村歌颂太平。"
    ]
  },
  {
    "id": "adcfe4dbcfabb516d06718184eb406d2",
    "title": "书叹",
    "authorName": "林占梅",
    "authorId": "adcfe4dbcfabb516596dedf47db27766",
    "dynasty": "清",
    "content": [
      "非武非文疣累同，经年跃马愧从戎。",
      "毁家不作宏微计，策杖难追邓禹踪。",
      "戚戚襟怀伤永日，堂堂旗鼓想英风。",
      "丈夫快意昆仑夜，未歇笙歌已立功。"
    ]
  },
  {
    "id": "adcfe4dbcfabb516d06718188b364168",
    "title": "书叹",
    "authorName": "林占梅",
    "authorId": "adcfe4dbcfabb516596dedf47db27766",
    "dynasty": "清",
    "content": [
      "连朝咄咄自书空，蠖屈胡能气若虹。",
      "望重筹谋方有济，权轻韬略总无功。",
      "云山何处堪栖隐，海甸于今尚扰戎。",
      "回忆去年当此日，堕鸢跕跕炎蒸中。"
    ]
  },
  {
    "id": "adcfe4dbcfabb516d06718182ddc050f",
    "title": "书叹",
    "authorName": "林占梅",
    "authorId": "adcfe4dbcfabb516596dedf47db27766",
    "dynasty": "清",
    "content": [
      "成败由天岂易知，悠悠浩劫孰能移。",
      "枕戈待旦眠难稳，运饷量沙势不支。",
      "制胜何曾胸有竹，担忧徒见鬓成丝。",
      "相如已去廉颇老，将帅中原少白眉。"
    ]
  },
  {
    "id": "adcfe4dbcfabb5168d109a2878fdcdbb",
    "title": "偕诸友人西池泛月，分韵咏洞箫得「城」字",
    "authorName": "林占梅",
    "authorId": "adcfe4dbcfabb516596dedf47db27766",
    "dynasty": "清",
    "content": [
      "狂歌常作不平鸣，和我阳阿激楚声。",
      "孤鹤唳空音断续，老龙吟水韵凄清。",
      "道人筠管高低奏，学士匏樽慷慨倾。",
      "共泛西池今夜月，不堪回首阖闾城。"
    ]
  },
  {
    "id": "adcfe4dbcfabb516fd795489e80bb237",
    "title": "予四十有三初度日，家薇臣以诗见赠。步原韵答之",
    "authorName": "林占梅",
    "authorId": "adcfe4dbcfabb516596dedf47db27766",
    "dynasty": "清",
    "content": [
      "落落生平少见长，况当狼豕遍台疆。",
      "广交北海君投辖，团练东瀛我滥觞。",
      "薄有微劳传梓里，屡承高誉锡华章。",
      "读来雅颂颜尤赧，无善何当费赞扬。"
    ]
  },
  {
    "id": "adcfe4dbcfabb5165427beaa1f4b2ee0",
    "title": "偕友人剑潭品茶",
    "authorName": "林占梅",
    "authorId": "adcfe4dbcfabb516596dedf47db27766",
    "dynasty": "清",
    "content": [
      "怪石嵚𡼋俯水涯，垂藤联络树参差。",
      "花梢山色含晴霭，雨后溪光漾暮霞。",
      "半晌吟蝉添野趣，数声清笛出渔家。",
      "披襟赤足苔矶上，坐对沧浪共品茶。"
    ]
  },
  {
    "id": "adcfe4dbcfabb51613218459226287d8",
    "title": "自双溪归，复泛剑潭",
    "authorName": "林占梅",
    "authorId": "adcfe4dbcfabb516596dedf47db27766",
    "dynasty": "清",
    "content": [
      "暗川如画入眸赊，百转清流曲复斜。",
      "岩畔风微修竹静，松巅日冷片云遮。",
      "穿林野蝶随樵担，掠水鱼鹰避钓槎。",
      "我爱澄潭好烟景，寻幽几度欲移家。"
    ]
  },
  {
    "id": "adcfe4dbcfabb51658c5308e247115ef",
    "title": "雨后移船泊新庄港",
    "authorName": "林占梅",
    "authorId": "adcfe4dbcfabb516596dedf47db27766",
    "dynasty": "清",
    "content": [
      "喧哗万叶扰吟脾，顷刻阴晴变幻奇。",
      "云雾渐开山露处，虹霓初见雨残时。",
      "一峰陡立天撑柱，众水争奔壑作池。",
      "此际轻桡溪上去，乘凉不厌放船迟。"
    ]
  },
  {
    "id": "adcfe4dbcfabb5165478616eb2fcd60f",
    "title": "剑潭晚泛",
    "authorName": "林占梅",
    "authorId": "adcfe4dbcfabb516596dedf47db27766",
    "dynasty": "清",
    "content": [
      "溪南溪北遍桑麻，极目芳塍稻未花。",
      "野渡人归樵担满，岩阿客散鸟声哗。",
      "苍茫云树崖前寺，杳霭烟村竹里家。",
      "共对雨馀好风景，澄潭如镜泛轻槎。"
    ]
  },
  {
    "id": "adcfe4dbcfabb516e46fcede360bd0ae",
    "title": "内湖庄登眺口号",
    "authorName": "林占梅",
    "authorId": "adcfe4dbcfabb516596dedf47db27766",
    "dynasty": "清",
    "content": [
      "阴阴夏木听啼莺，历落云峦自送迎。",
      "山欲抱村先作势，水将下濑始闻声。",
      "千盘萝磴攀登险，十里芳畴远望平。",
      "陡立层巅长啸起，胸怀慷爽俗尘清。"
    ]
  },
  {
    "id": "adcfe4dbcfabb5165e9d4b02a7e0aa06",
    "title": "南征八咏师出香山途中作",
    "authorName": "林占梅",
    "authorId": "adcfe4dbcfabb516596dedf47db27766",
    "dynasty": "清",
    "content": [
      "吹笛平明按队行，旌旗映日向南征。",
      "斩蛟胆气豪看剑，汗马功名壮请缨。",
      "社勇练成弓箭手，军心奋起鼓鼙声。",
      "釜鱼穴蚁终诛灭，何事潢池敢弄兵。"
    ]
  },
  {
    "id": "adcfe4dbcfabb5165e9d4b021e387cc1",
    "title": "南征八咏师出香山途中作",
    "authorName": "林占梅",
    "authorId": "adcfe4dbcfabb516596dedf47db27766",
    "dynasty": "清",
    "content": [
      "灯火如星帜若云，眼中蝼蚁尚纷纷。",
      "三申平日严师律，一战明朝扫寇氛。",
      "背水宜排韩信阵，撼山难犯岳家军。",
      "料他破胆将宵遁，班马声喧彻夜闻。"
    ]
  },
  {
    "id": "adcfe4dbcfabb5165e9d4b020ee69607",
    "title": "南征八咏师出香山途中作",
    "authorName": "林占梅",
    "authorId": "adcfe4dbcfabb516596dedf47db27766",
    "dynasty": "清",
    "content": [
      "鼓声雷动阵云浮，破竹长驱队不收。",
      "拔帜一军雄背水，用矛三刻壮逾沟。",
      "焚巢竟使枭群散，入穴真能虎子求。",
      "夺险料应寒贼胆，降幡瞬见竖城头。"
    ]
  },
  {
    "id": "adcfe4dbcfabb5165e9d4b020391dfdd",
    "title": "南征八咏师出香山途中作",
    "authorName": "林占梅",
    "authorId": "adcfe4dbcfabb516596dedf47db27766",
    "dynasty": "清",
    "content": [
      "衔枚夜半越阴平，冷雨寒风扑面迎。",
      "箐密鸱鸮啼类鬼，途危草木动疑兵。",
      "行军雅比龙骧壮，入穴居然虎子坑。",
      "恍似鹳鹅行雪夜，蔡州一鼓报功成。"
    ]
  },
  {
    "id": "adcfe4dbcfabb5165e9d4b02ee5ed88b",
    "title": "南征八咏师出香山途中作",
    "authorName": "林占梅",
    "authorId": "adcfe4dbcfabb516596dedf47db27766",
    "dynasty": "清",
    "content": [
      "屏息衔枝枚疾趋，惊逃蟊贼尚糊涂。",
      "楼船蓦地来王浚，金鼓从天降亚夫。",
      "再岁相持同伐魏，经旬克捷笑平吴。",
      "疮痍满眼堪嗟悼，全赖诸公善后图。"
    ]
  },
  {
    "id": "adcfe4dbcfabb5165e9d4b02c4c6d91b",
    "title": "南征八咏师出香山途中作",
    "authorName": "林占梅",
    "authorId": "adcfe4dbcfabb516596dedf47db27766",
    "dynasty": "清",
    "content": [
      "极目烽烟接远苍，哀声几处断人肠。",
      "云含杀气迷征旆，沙逐腥风过战场。",
      "四野荒庄同陆氏，满城废屋类昆阳。",
      "抚民但愿来阳寇，恤典顿邀降建章。"
    ]
  },
  {
    "id": "adcfe4dbcfabb5165e9d4b02da60282c",
    "title": "南征八咏师出香山途中作",
    "authorName": "林占梅",
    "authorId": "adcfe4dbcfabb516596dedf47db27766",
    "dynasty": "清",
    "content": [
      "灵夔竞歇鹗争兴，金镫声中日乍升。",
      "到处逢迎笳鼓奏，逢场作戏士商腾。",
      "匡时有志缘知义，拨乱犹人敢曰能。",
      "扫尽妖氛归去后，此心依旧玉壶冰。"
    ]
  },
  {
    "id": "adcfe4dbcfabb5165e9d4b026258b0cc",
    "title": "南征八咏师出香山途中作",
    "authorName": "林占梅",
    "authorId": "adcfe4dbcfabb516596dedf47db27766",
    "dynasty": "清",
    "content": [
      "亲友何劳远出迎，悠悠一片管弦声。",
      "全军甲冑归戎伍，夹道衣冠迓凯兵。",
      "鼍鼓□鸣山岳壮，云麾招飐海天晴。",
      "回时制就「南征赋」，长为熙朝颂太平。"
    ]
  },
  {
    "id": "adcfe4dbcfabb516ec72798c2d1900f5",
    "title": "哭曾籋云先生其二",
    "authorName": "林占梅",
    "authorId": "adcfe4dbcfabb516596dedf47db27766",
    "dynasty": "清",
    "content": [
      "襟怀卓荦步蹁跹，文酒相陪二十年。",
      "下笔千言词亹亹，撑肠万卷腹便便。",
      "交情韩、孟能居左，才藻何、刘肯让先。",
      "为检遗珠寿梨枣，九泉如觉料怡然。"
    ]
  },
  {
    "id": "adcfe4dbcfabb516763b2053ee46a3ba",
    "title": "南征纪事",
    "authorName": "林占梅",
    "authorId": "adcfe4dbcfabb516596dedf47db27766",
    "dynasty": "清",
    "content": [
      "日闪旌旗小队行，前锋鼙鼓振威声。",
      "招降喜用攻心策，剪助先攻犄角营。",
      "破竹一军成胜势，衔枚半□出奇兵。",
      "得他虎子须探穴，入蔡功从冒雪成。"
    ]
  },
  {
    "id": "adcfe4dbcfabb516db92c96224076058",
    "title": "甲子元日，酒筵中示陈榕士、叶松潭、郑贞甫",
    "authorName": "林占梅",
    "authorId": "adcfe4dbcfabb516596dedf47db27766",
    "dynasty": "清",
    "content": [
      "旭彩瞳瞳照绮筵，花枝池上弄晴妍。",
      "人逢甲子更新运，地息兵戈胜旧年。",
      "筹饷免为愁里客，衔杯且效饮中仙。",
      "诸君已具匡时藻，纶綍旋看降日边。"
    ]
  },
  {
    "id": "adcfe4dbcfabb516dfd01a62cb3c3857",
    "title": "元宵延陈榕士、叶松潭、郑贞甫茂才、家薇臣上舍宴赏龙灯烟火诸戏，竟为风雨所阻，不胜懊闷。漫成一律，并示诸君子",
    "authorName": "林占梅",
    "authorId": "adcfe4dbcfabb516596dedf47db27766",
    "dynasty": "清",
    "content": [
      "阴雨寒风日夜摧，良宵灯月费徘徊。",
      "火龙得水因潜避，银树逢春竟不开。",
      "是处秋千虚院落，几家歌舞罢楼台。",
      "清斋寂坐添惆怅，空负多君作赋才。"
    ]
  },
  {
    "id": "adcfe4dbcfabb51642445de881a2f091",
    "title": "周子玉部曹军务告竣后告归榕省，送别二首",
    "authorName": "林占梅",
    "authorId": "adcfe4dbcfabb516596dedf47db27766",
    "dynasty": "清",
    "content": [
      "处事交人出自然，姿神慷爽致翩翩。",
      "胸中兵甲希前哲，海外经纶继昔贤。",
      "子骏来途随降福，班生归路俨登仙。",
      "襜帷已历台疆遍，载道芳名到处传。"
    ]
  },
  {
    "id": "adcfe4dbcfabb51642445de845b826d2",
    "title": "周子玉部曹军务告竣后告归榕省，送别二首",
    "authorName": "林占梅",
    "authorId": "adcfe4dbcfabb516596dedf47db27766",
    "dynasty": "清",
    "content": [
      "才经聚首顿离群，执手踌躇袂忍分。",
      "子比晋卿真似日，我如吏部愿为云。",
      "才情契重诚知己，道谊交深独有君。",
      "飞鹭亭前惆怅甚，何时剪烛再论文。"
    ]
  },
  {
    "id": "adcfe4dbcfabb516622e4f96bba14e64",
    "title": "青草湖祭扫口号",
    "authorName": "林占梅",
    "authorId": "adcfe4dbcfabb516596dedf47db27766",
    "dynasty": "清",
    "content": [
      "冈峦匼匝水回萦，野鸟山花到处迎。",
      "溪上烟云开远景，岩阿松竹自长生。",
      "登临地胜供游眺，感慨诗多见性情。",
      "太息吹箫人葬处，年年唯有子规声。"
    ]
  },
  {
    "id": "adcfe4dbcfabb5162887c9b89ac28df8",
    "title": "淡文山留宿佃屋，马上口占",
    "authorName": "林占梅",
    "authorId": "adcfe4dbcfabb516596dedf47db27766",
    "dynasty": "清",
    "content": [
      "马蹄风疾步踉跄，长啸扬鞭兴欲狂。",
      "远水波澄如疋练，高山云截肖平冈。",
      "炊烟历历浮春树，返照匆匆下晚堂。",
      "度过斜陂田屋近，四围岚气倍苍茫。"
    ]
  },
  {
    "id": "adcfe4dbcfabb516d808950bb2ae078c",
    "title": "自大坪庄晚归口占",
    "authorName": "林占梅",
    "authorId": "adcfe4dbcfabb516596dedf47db27766",
    "dynasty": "清",
    "content": [
      "夏木悬崖万叶繁，平畴俯瞩遍烟村。",
      "云移林影封岩屋，山趁溪流出海门。",
      "极浦一轮红落日，接天十里绿平原。",
      "独行始觉归途远，新月如钩色尚昏。"
    ]
  },
  {
    "id": "adcfe4dbcfabb5161f154d3ae8d54fe3",
    "title": "近接移知，以克彰微芳，蒙上恩赏加布政使衔。三月十二日，望北叩谢恭纪",
    "authorName": "林占梅",
    "authorId": "adcfe4dbcfabb516596dedf47db27766",
    "dynasty": "清",
    "content": [
      "一朵红云下阙廷，九重恩重永心铭。",
      "红光爵晋珊瑚顶，华采冠加翡翠翎。",
      "既少勋劳酬厚泽，更无善誉答先灵。",
      "崇朝北望头频叩，霭霭炉烟满袖馨。"
    ]
  },
  {
    "id": "adcfe4dbcfabb516dc72742be01cdb1b",
    "title": "晓晴由霄里过桃园道中，小憩佃人家",
    "authorName": "林占梅",
    "authorId": "adcfe4dbcfabb516596dedf47db27766",
    "dynasty": "清",
    "content": [
      "崇朝雨过见晴晖，土脉膏深笋蕨肥。",
      "黄鼠倒悬瓜蔓走，乌鹑斜掠稻花飞。",
      "几家村坞流如带，数处陂堤树作围。",
      "每到此间留恋甚，云峦万叠对柴扉。"
    ]
  },
  {
    "id": "adcfe4dbcfabb5163047d13f80e37548",
    "title": "上大姑嵌观音亭，马上口号",
    "authorName": "林占梅",
    "authorId": "adcfe4dbcfabb516596dedf47db27766",
    "dynasty": "清",
    "content": [
      "马头阵阵起浮云，履险临深一径分。",
      "急濑横流无定处，顽山乱叠不成文。",
      "人争野渡滩将雨，猿啸阴箐昼欲曛。",
      "翘首苾刍重拾级，巑岏屹立向溪濆。"
    ]
  },
  {
    "id": "adcfe4dbcfabb516247e8802a254bcbf",
    "title": "四十初度感赋",
    "authorName": "林占梅",
    "authorId": "adcfe4dbcfabb516596dedf47db27766",
    "dynasty": "清",
    "content": [
      "桑弧蓬矢志空存，霜雪惊看两鬓痕。",
      "手板懒持销宦兴，头衔宠赐感君恩。",
      "性情自觉难谐俗，身世惟宜老灌园。",
      "四十华年弹指过，蹉跎如此复何言。"
    ]
  },
  {
    "id": "adcfe4dbcfabb5161325071087b52233",
    "title": "初晴艋溪小泊",
    "authorName": "林占梅",
    "authorId": "adcfe4dbcfabb516596dedf47db27766",
    "dynasty": "清",
    "content": [
      "绕峡穿崖曲折行，朦胧旭日弄新晴。",
      "云埋林麓山家隐，雨漫溪流水道平。",
      "沃野青黄禾半熟，沿堤斑驳笋初生。",
      "吟航小泊垂杨下，欹枕篷窗听语莺。"
    ]
  },
  {
    "id": "adcfe4dbcfabb516a0f032361f78d05c",
    "title": "剑潭偶成",
    "authorName": "林占梅",
    "authorId": "adcfe4dbcfabb516596dedf47db27766",
    "dynasty": "清",
    "content": [
      "携筇拾级向高坡，纵目情幽步不颇。",
      "群巘如飞争拱寺，澄潭虽满不兴波。",
      "林间樵径穿岩远，水上鱼家傍竹多。",
      "我爱系船当夏夜，清钟萦榻月浮波。"
    ]
  },
  {
    "id": "adcfe4dbcfabb516417501ec185a2c8b",
    "title": "登栖云岩，偶晤家琴樵",
    "authorName": "林占梅",
    "authorId": "adcfe4dbcfabb516596dedf47db27766",
    "dynasty": "清",
    "content": [
      "舣棹寻幽到上方，故人邂逅永公房。",
      "蝉声时趁钟声远，书味应兼道味长。",
      "四壁风骚留草字，一区水石占梅香。",
      "评茶坐话苔矶久，岩畔归云已夕阳。"
    ]
  },
  {
    "id": "adcfe4dbcfabb516f174547593ff6412",
    "title": "艋川登眺",
    "authorName": "林占梅",
    "authorId": "adcfe4dbcfabb516596dedf47db27766",
    "dynasty": "清",
    "content": [
      "溪流浩淼势争奔，狮象交牙锁海门。",
      "沃野辟成香稻界，群峰环护绿篁村。",
      "楼台傍岸闾阎壮，樯楫迷津贾客喧。",
      "别有幽栖山水趣，江南而外漫同论。"
    ]
  },
  {
    "id": "adcfe4dbcfabb5164bb9c99d07413d19",
    "title": "哭吟村弟",
    "authorName": "林占梅",
    "authorId": "adcfe4dbcfabb516596dedf47db27766",
    "dynasty": "清",
    "content": [
      "骨肉凋残祚已衰，雁行中断更伤悲。",
      "九原相见方知父，一病难延为忌医。",
      "踽踽吾身嗟独在，茫茫天道苦无知。",
      "聪明福命兼原少，夭折翻嫌汝不痴。"
    ]
  },
  {
    "id": "adcfe4dbcfabb516e409c98ef0c57d49",
    "title": "初晴过北势湖庄舟中偶成",
    "authorName": "林占梅",
    "authorId": "adcfe4dbcfabb516596dedf47db27766",
    "dynasty": "清",
    "content": [
      "竛竮修竹俯双荆，几道流泉下涧鸣。",
      "暑雨乍晴虹未落，暝烟欲起日初平。",
      "劳形仕宦输栖隐，适趣溪山惬性情。",
      "自把纶竿歌款乃，布帆无恙晚风轻。"
    ]
  },
  {
    "id": "adcfe4dbcfabb5165fa03de55fbcb816",
    "title": "有感",
    "authorName": "林占梅",
    "authorId": "adcfe4dbcfabb516596dedf47db27766",
    "dynasty": "清",
    "content": [
      "南征一剑久摩挲，杀贼曾经夜渡河。",
      "万灶烟青军旅壮，千村地白战场多。",
      "兵机秘密亲磨盾，狼焰消沉尽偃戈。",
      "太息编氓蹂躏甚，不堪此日又兴波。"
    ]
  },
  {
    "id": "adcfe4dbcfabb5166d4069680fe77db2",
    "title": "题林山人草堂",
    "authorName": "林占梅",
    "authorId": "adcfe4dbcfabb516596dedf47db27766",
    "dynasty": "清",
    "content": [
      "苍松翠柏尽成蹊，篱落周遭护碧栖。",
      "水底波摇潭鲤戏，山坳昼永竹鸡啼。",
      "小楼坐眺时扶槛，曲径行吟每杖藜。",
      "我爱溪前平野外，层峦如画白云低。"
    ]
  },
  {
    "id": "adcfe4dbcfabb516d3839a4f9e9711dd",
    "title": "水返脚庄雨后晚话",
    "authorName": "林占梅",
    "authorId": "adcfe4dbcfabb516596dedf47db27766",
    "dynasty": "清",
    "content": [
      "俗冗经旬渐次除，溪山似画对幽居。",
      "号滩流水回潮后，撼树狂风骤雨初。",
      "林外乍晴斜照见，岩阿欲暝积云馀。",
      "晚来共话瓜棚下，汲井评茶兴自如。"
    ]
  },
  {
    "id": "adcfe4dbcfabb516f01564d09c4eef24",
    "title": "再题林山人斋壁",
    "authorName": "林占梅",
    "authorId": "adcfe4dbcfabb516596dedf47db27766",
    "dynasty": "清",
    "content": [
      "石遏鸣流树压崖，冈田级级似梯阶。",
      "波纹净印秋光好，山气晴和日夕佳。",
      "十里烟霞遮古渡，一庭松菊绕幽斋。",
      "诗筒画本添新料，得趣时时自遣排。"
    ]
  },
  {
    "id": "adcfe4dbcfabb516f24860dd2ddba077",
    "title": "由南港入暖暖庄口号",
    "authorName": "林占梅",
    "authorId": "adcfe4dbcfabb516596dedf47db27766",
    "dynasty": "清",
    "content": [
      "瓦屋茅檐傍水滨，家家织竹自成邻。",
      "村童夹道随看马，野老攀舆笑款人。",
      "高下园田皆沃土，纡回溪涧自通津。",
      "乡风到处争延致，礼貌依然古处纯。"
    ]
  },
  {
    "id": "adcfe4dbcfabb516e685104920db3102",
    "title": "暖暖山庄夜步",
    "authorName": "林占梅",
    "authorId": "adcfe4dbcfabb516596dedf47db27766",
    "dynasty": "清",
    "content": [
      "历落芳藤棘作笆，护堤老木郁槎枒。",
      "滩头作响泉添韵，露脚闻香稻着花。",
      "隔水萤光疑鬼火，前林鸡唱有人家。",
      "半规残月苍凉甚，兴尽方知去路赊。"
    ]
  },
  {
    "id": "adcfe4dbcfabb516ccf0020206d4618a",
    "title": "晚泊岭南，明朝拟过鸡笼",
    "authorName": "林占梅",
    "authorId": "adcfe4dbcfabb516596dedf47db27766",
    "dynasty": "清",
    "content": [
      "晚泊苍崖旅思寥，邻舟有客和吹箫。",
      "林端兔影中秋月，岭下鸡声半夜潮。",
      "胜概却凭毫底写，闷怀长藉酒中消。",
      "来朝又跨征骖去，浩渺烟波第几桥。"
    ]
  },
  {
    "id": "adcfe4dbcfabb5164226a35730056616",
    "title": "由金包里过石门",
    "authorName": "林占梅",
    "authorId": "adcfe4dbcfabb516596dedf47db27766",
    "dynasty": "清",
    "content": [
      "崱嶪嶕峣百怪呈，危途崭绝倍心惊。",
      "马从密筱穿云出，人向悬崖附葛行。",
      "匝地扬沙风料峭，漫天飞雨浪砰訇。",
      "摇鞭陡立峰峦上，俯首群山似阅兵。"
    ]
  },
  {
    "id": "adcfe4dbcfabb516aff352ddeb55caa6",
    "title": "由石门过圭柔山道中口号",
    "authorName": "林占梅",
    "authorId": "adcfe4dbcfabb516596dedf47db27766",
    "dynasty": "清",
    "content": [
      "历过峰峦又水濆，冈田万顷一溪分。",
      "几多黄鸟栖红树，无数青山隐白云。",
      "诗思剧怜秋色晚，客途常怯夕阳曛。",
      "马蹄踏遍嵚𡼋路，林外西风牧笛闻。"
    ]
  },
  {
    "id": "adcfe4dbcfabb5169d18f1c3a842adc3",
    "title": "连日为风雨所困，留宿圭柔山田家，□以遣闷",
    "authorName": "林占梅",
    "authorId": "adcfe4dbcfabb516596dedf47db27766",
    "dynasty": "清",
    "content": [
      "魂梦频惊动地雷，争奔万马竞喧豗。",
      "崩崖骇浪乘潮至，撼屋狂风挟雨来。",
      "水漫溪渠流更急，云封林壑闭难开。",
      "连朝闷卧茅斋下，一卷新诗手腹裁。"
    ]
  },
  {
    "id": "adcfe4dbcfabb516cbfe523788cf0be8",
    "title": "大屯顶登眺",
    "authorName": "林占梅",
    "authorId": "adcfe4dbcfabb516596dedf47db27766",
    "dynasty": "清",
    "content": [
      "飘渺雄观一望收，遥遥岛屿浪中浮。",
      "看山兴适行无定，困雨心烦醉即休。",
      "云影日移岩穴暝，涛声夜吼海门秋。",
      "从今诗骨添雄健，胜卧元龙百尺楼。"
    ]
  },
  {
    "id": "adcfe4dbcfabb51678c36ed73f96cb08",
    "title": "闻曾涤生大师",
    "authorName": "林占梅",
    "authorId": "adcfe4dbcfabb516596dedf47db27766",
    "dynasty": "清",
    "content": [
      "海天遥处日频瞻，喜信闻来叶梦占。",
      "白下舆图归治化，红头仇寇尽除歼。",
      "十年壮志冰霜励，百世勋名竹帛添。",
      "我愿随鞭凭遣策，瞻韩何日向帷幨。"
    ]
  },
  {
    "id": "adcfe4dbcfabb5163d664f2afe9c22ba",
    "title": "重登大屯山暮望",
    "authorName": "林占梅",
    "authorId": "adcfe4dbcfabb516596dedf47db27766",
    "dynasty": "清",
    "content": [
      "蜡屐寻幽未觉劳，几回暮望向东皋。",
      "悬崖砌石盘云栈，断涧通流架木槽。",
      "林外夕阳归牧笛，山中空翠落吟袍。",
      "回途领略溪村景，谡谡松风似晚涛。"
    ]
  },
  {
    "id": "adcfe4dbcfabb516b4c2becc5f5c0085",
    "title": "步家薇臣「归赴秋闱」原韵送行",
    "authorName": "林占梅",
    "authorId": "adcfe4dbcfabb516596dedf47db27766",
    "dynasty": "清",
    "content": [
      "乘风指日返仙乡，炯炯文星百丈光。",
      "折桂定跻蓬苑选，看花讵把小园忘。",
      "翀霄力大雕方健，缓辔吟闲马不忙。",
      "会见掇科如拾芥，功名事业两难量。"
    ]
  },
  {
    "id": "adcfe4dbcfabb51612d0b69bb3044771",
    "title": "三角涌山庄晚眺",
    "authorName": "林占梅",
    "authorId": "adcfe4dbcfabb516596dedf47db27766",
    "dynasty": "清",
    "content": [
      "戍楼络绎似连营，入谷樵歌邪许声。",
      "涧水倒悬林杪下，山云斜掠市檐行。",
      "岩巅落木秋容瘦，溪上层峦夕照明。",
      "独踞胡床空翠里，双峰如揖更生情。"
    ]
  },
  {
    "id": "adcfe4dbcfabb51603b5198a38d25a4e",
    "title": "艋川书叹",
    "authorName": "林占梅",
    "authorId": "adcfe4dbcfabb516596dedf47db27766",
    "dynasty": "清",
    "content": [
      "古道谁云今尚留，乡闾时抱杞人忧。",
      "平生意气吞湖海，此日奔驰叹马牛。",
      "尽觉世情如纸薄，肯将时事等云浮。",
      "从兹敢鄙王戎吝，和峤应推第一流。"
    ]
  },
  {
    "id": "adcfe4dbcfabb51603b5198a74ab7bae",
    "title": "艋川书叹",
    "authorName": "林占梅",
    "authorId": "adcfe4dbcfabb516596dedf47db27766",
    "dynasty": "清",
    "content": [
      "家计时艰两未平，劳薪尽日事非轻。",
      "蚍蜉撼树庸何怪，鬼蜮含沙亦足惊。",
      "忍把货泉填欲壑，遂教乐土变愁城。",
      "归来默默蒲团坐，魔障于今愿不生。"
    ]
  },
  {
    "id": "adcfe4dbcfabb516b1d1dfff04f7e4af",
    "title": "二月二十四日游登栖云岩、观音山诸胜",
    "authorName": "林占梅",
    "authorId": "adcfe4dbcfabb516596dedf47db27766",
    "dynasty": "清",
    "content": [
      "依旧闲情物外心，除将静养辄登临。",
      "石羁涧水潺湲下，径入岩松婉转深。",
      "无数白云眠永昼，几多黄鸟闹春阴。",
      "山亭小憩欣烹茗，又自携筇上远岑。"
    ]
  },
  {
    "id": "adcfe4dbcfabb516954bf74a4510f60d",
    "title": "与家卓人考廉论诗",
    "authorName": "林占梅",
    "authorId": "adcfe4dbcfabb516596dedf47db27766",
    "dynasty": "清",
    "content": [
      "生平趣向正无偏，使典驱坟出自然。",
      "遣兴不分唐、宋格，耽吟常见性灵篇。",
      "呕肝莫漫追长吉，得手何须托惠连。",
      "脱去浮词医尽俗，红尘关过始成仙。"
    ]
  },
  {
    "id": "adcfe4dbcfabb51603677264f9b86c2f",
    "title": "台湾保举多有遗议，作诗劝勉之",
    "authorName": "林占梅",
    "authorId": "adcfe4dbcfabb516596dedf47db27766",
    "dynasty": "清",
    "content": [
      "将略尝推细柳营，纯臣郭令至今称。",
      "瘦羊博士廉犹让，大树将军广且平。",
      "谦退由来皆叶吉，骄矜自古鲜完名。",
      "不须击柱频挥剑，碑口传流有定评。"
    ]
  },
  {
    "id": "adcfe4dbcfabb5169f9289a0747aec99",
    "title": "读吴修轩上舍",
    "authorName": "林占梅",
    "authorId": "adcfe4dbcfabb516596dedf47db27766",
    "dynasty": "清",
    "content": [
      "渊然学问古为徒，岂藉申、韩作远图。",
      "命笔每开生面目，论文曾下死工夫。",
      "书真元凯耽同癖，画爱云林笑并迂。",
      "角逐名场身欲老，照人肝胆近今无。"
    ]
  },
  {
    "id": "adcfe4dbcfabb5169f9289a02ce217f9",
    "title": "读吴修轩上舍",
    "authorName": "林占梅",
    "authorId": "adcfe4dbcfabb516596dedf47db27766",
    "dynasty": "清",
    "content": [
      "缅忆交游曾几时，相看鬓发渐成丝。",
      "科名而外无馀憾，经济尤深岂独诗。",
      "半世庾山常作赋，平生魏野不求知。",
      "廿年叹我同蹭蹬，觅句推敲只自怡。"
    ]
  },
  {
    "id": "adcfe4dbcfabb516d0671818612731ab",
    "title": "书叹",
    "authorName": "林占梅",
    "authorId": "adcfe4dbcfabb516596dedf47db27766",
    "dynasty": "清",
    "content": [
      "茫茫世事可如何，一瞬流光卅载过。",
      "座上献酬先达减，樽前谈笑少年多。",
      "巅毛渐改伤劳悴，髀肉闲消痛抚摩。",
      "窃赖家园风月足，勿教对酒不赓歌。"
    ]
  },
  {
    "id": "adcfe4dbcfabb5169b94f5f424677a3b",
    "title": "致新任台湾道吴桐云",
    "authorName": "林占梅",
    "authorId": "adcfe4dbcfabb516596dedf47db27766",
    "dynasty": "清",
    "content": [
      "凤池奏罢出朝端，昼日心诚一点丹。",
      "已见扬鞭游绝塞，曾经决策息狂澜。",
      "衡才惟务华而实，持律能兼猛与宽。",
      "弦诵堂幽萧牍简，皋比豸服共瞻观。"
    ]
  },
  {
    "id": "adcfe4dbcfabb5169b94f5f4cc6307ae",
    "title": "致新任台湾道吴桐云",
    "authorName": "林占梅",
    "authorId": "adcfe4dbcfabb516596dedf47db27766",
    "dynasty": "清",
    "content": [
      "胸怀叔度叹汪洋，揽辔澄清志四方。",
      "善政几多传泐颂，仁风到处羡披扬。",
      "早年词翰齐韩、柳，此日功名媲寇、黄。",
      "厚泽如春台峤遍，旋看斥卤化康庄。"
    ]
  },
  {
    "id": "adcfe4dbcfabb51610738f83324a0396",
    "title": "感事",
    "authorName": "林占梅",
    "authorId": "adcfe4dbcfabb516596dedf47db27766",
    "dynasty": "清",
    "content": [
      "狂飓飞扬彻骨寒，阿谁发指不冲冠。",
      "休云宁越堪鞭鞑，共道周兴肆酷残。",
      "含怨已多闻鬼哭，择肥而噬任狼餐。",
      "即今重见摸金尉，睡梦家家席不安。"
    ]
  },
  {
    "id": "adcfe4dbcfabb516ab88e2aaffc36dd9",
    "title": "哭琼州教授印初",
    "authorName": "林占梅",
    "authorId": "adcfe4dbcfabb516596dedf47db27766",
    "dynasty": "清",
    "content": [
      "京邸从游道谊长，遥闻恶耗倍心伤。",
      "平生有累惭高足，此劫无辜更断肠。",
      "冷宦家风性朴素，硕儒学术本循良。",
      "可怜垂老还乡日，嚼齿含糊为国殇。"
    ]
  },
  {
    "id": "adcfe4dbcfabb5168a8d6bc0cf9d9627",
    "title": "遥望五指山",
    "authorName": "林占梅",
    "authorId": "adcfe4dbcfabb516596dedf47db27766",
    "dynasty": "清",
    "content": [
      "遥从空际列难冠，五指森森快纵观。",
      "时压白云同扯絮，还招红日类探丸。",
      "岚光遽隐烟初起，翠色新添雨欲残。",
      "想到徐陵吟咏后，如椽大笔架犹宽。"
    ]
  },
  {
    "id": "adcfe4dbcfabb516d0671818c1f91ca4",
    "title": "书叹",
    "authorName": "林占梅",
    "authorId": "adcfe4dbcfabb516596dedf47db27766",
    "dynasty": "清",
    "content": [
      "每从畴昔溯交亲，落落平生总率真。",
      "至道堪师甘进履，善言可法即书绅。",
      "幽怀已作忘情客，潜养宁为守默人。",
      "射影频频灾害并，忏除何处问前因。"
    ]
  },
  {
    "id": "adcfe4dbcfabb516d0671818180c851f",
    "title": "书叹",
    "authorName": "林占梅",
    "authorId": "adcfe4dbcfabb516596dedf47db27766",
    "dynasty": "清",
    "content": [
      "落拓山居志本微，形骸复自笑痴肥。",
      "不登科目才何用，他进功名愿已违。",
      "毕世空题司马柱，昔年常闭稚圭扉。",
      "即今故我林泉曲，抱瓮携锄学息机。"
    ]
  },
  {
    "id": "adcfe4dbcfabb516f50f3991ac2b089a",
    "title": "闻徐大宗丞树人师讣音，集诸同人为位哭奠，馀痛萦怀，赋成哀挽三章",
    "authorName": "林占梅",
    "authorId": "adcfe4dbcfabb516596dedf47db27766",
    "dynasty": "清",
    "content": [
      "雅量包荒万象涵，口碑自昔播东南。",
      "志同范老忧勤见，名比温公妇孺谙。",
      "本冀异时随马帐，不图此日痛羊昙。",
      "他年重过西州路，掩袂难禁泪眼含。"
    ]
  },
  {
    "id": "adcfe4dbcfabb516f50f39911f750105",
    "title": "闻徐大宗丞树人师讣音，集诸同人为位哭奠，馀痛萦怀，赋成哀挽三章",
    "authorName": "林占梅",
    "authorId": "adcfe4dbcfabb516596dedf47db27766",
    "dynasty": "清",
    "content": [
      "无从东阁复追陪，挂榻堂空渐染埃。",
      "天上箕星神已往，人间薤露曲深哀。",
      "门僚思泽陈诗诔，村妪衔恩奠酒杯。",
      "一色白衣城野遍，伤心似吊武侯来。"
    ]
  },
  {
    "id": "adcfe4dbcfabb516f50f39912bf7e93f",
    "title": "闻徐大宗丞树人师讣音，集诸同人为位哭奠，馀痛萦怀，赋成哀挽三章",
    "authorName": "林占梅",
    "authorId": "adcfe4dbcfabb516596dedf47db27766",
    "dynasty": "清",
    "content": [
      "教化于今遍海疆，感恩知己两难忘。",
      "因缘自结三生石，道谊分来一瓣香。",
      "继世贻谋承燕翼，传家经术在文章。",
      "固知霖雨多遗泽，厥后蒸蒸见克昌。"
    ]
  },
  {
    "id": "adcfe4dbcfabb516d067181816f5fcfd",
    "title": "书叹",
    "authorName": "林占梅",
    "authorId": "adcfe4dbcfabb516596dedf47db27766",
    "dynasty": "清",
    "content": [
      "惹恨牵愁总不禁，秋霜两鬓渐相侵。",
      "仰人事少垂青眼，娱己诗多写素心。",
      "半世诗书闲岁月，百弓园墅小山林。",
      "何时得脱维摩疾，第四禅天行始深。"
    ]
  },
  {
    "id": "adcfe4dbcfabb51662ec02bea4cc6e95",
    "title": "读刘苍石广文",
    "authorName": "林占梅",
    "authorId": "adcfe4dbcfabb516596dedf47db27766",
    "dynasty": "清",
    "content": [
      "弦歌此日乍闻韶，家世青田溯匪遥。",
      "梦得诗篇多典丽，道真气宇本高标。",
      "词源倒峡才何大，天马行空势更超。",
      "读到风人敦厚处，知君著述富牛腰。"
    ]
  },
  {
    "id": "adcfe4dbcfabb51662ec02becfee4b2e",
    "title": "读刘苍石广文",
    "authorName": "林占梅",
    "authorId": "adcfe4dbcfabb516596dedf47db27766",
    "dynasty": "清",
    "content": [
      "可掬春风煦且清，持衡待士总和平。",
      "吟章藻思齐三凤，学业薪传在一经。",
      "黄绢选词徵妙语，碧纱囊句护佳名。",
      "惭予秃尽文通笔，唐突西施感愧生。"
    ]
  },
  {
    "id": "adcfe4dbcfabb516d260a5451ff32d75",
    "title": "游灵泉禅寺题壁",
    "authorName": "林占梅",
    "authorId": "adcfe4dbcfabb516596dedf47db27766",
    "dynasty": "清",
    "content": [
      "灵泉绕涧泻浪浪，匼匝峰峦护法王。",
      "梵宇时清禅定永，空山昼静道心长。",
      "钟鱼列案知常课，花木盈阶觉妙香。",
      "礼罢真如随喜遍，龙团一盏润吟肠。"
    ]
  },
  {
    "id": "adcfe4dbcfabb5162d16d875cdca658a",
    "title": "遣怀",
    "authorName": "林占梅",
    "authorId": "adcfe4dbcfabb516596dedf47db27766",
    "dynasty": "清",
    "content": [
      "眼前世事等浮沤，日月双丸去若流。",
      "问岁徒惭增马齿，图功讵肯烂羊头。",
      "吟夸商隐千丝网，卧爱元龙百尺楼。",
      "第一养生闲静趣，劳人利欲莫营谋。"
    ]
  },
  {
    "id": "adcfe4dbcfabb5163b8bc3d6aba5efc2",
    "title": "十月初三日纳侧室杜氏",
    "authorName": "林占梅",
    "authorId": "adcfe4dbcfabb516596dedf47db27766",
    "dynasty": "清",
    "content": [
      "堂前纤月斗新蛾，入院风轻瑞霭多。",
      "恰喜杨稊生意茁，试将桃叶小诗哦。",
      "宜男冀应螽斯相，之子无惭燕尔歌。",
      "笑我乔松苍老态，逢春竟复附青萝。"
    ]
  },
  {
    "id": "adcfe4dbcfabb516822cb2b3d6ddd4b2",
    "title": "病中即事",
    "authorName": "林占梅",
    "authorId": "adcfe4dbcfabb516596dedf47db27766",
    "dynasty": "清",
    "content": [
      "卧疾连年气不扬，新愁旧事总回肠。",
      "儿童望色时相慰，肌肉消形每自伤。",
      "却病无方徒服药，求神有应愿随香。",
      "于今二竖都驱遣，积善还当答上苍。"
    ]
  },
  {
    "id": "adcfe4dbcfabb516a5f30a15380bc7b4",
    "title": "溪前晚步",
    "authorName": "林占梅",
    "authorId": "adcfe4dbcfabb516596dedf47db27766",
    "dynasty": "清",
    "content": [
      "林木萧萧石径长，四围山色渐苍茫。",
      "帆悬日影归秋浦，鹤带钟声度晚塘。",
      "绿叶半枯棚上豆，短条渐秃渡头杨。",
      "秋光到眼皆诗料，吟草零星尽入囊。"
    ]
  },
  {
    "id": "adcfe4dbcfabb5160620a85c8fc1e302",
    "title": "夜话",
    "authorName": "林占梅",
    "authorId": "adcfe4dbcfabb516596dedf47db27766",
    "dynasty": "清",
    "content": [
      "南斗模糊北斗辉，凝寒夜气渐侵衣。",
      "声高鶗鴂知霜重，香减狻猊觉火微。",
      "共话不嫌更漏永，闲居尤喜俗情稀。",
      "除将山水琴书兴，日日潜园自掩扉。"
    ]
  },
  {
    "id": "adcfe4dbcfabb516e1184c127c0f1241",
    "title": "午后即事",
    "authorName": "林占梅",
    "authorId": "adcfe4dbcfabb516596dedf47db27766",
    "dynasty": "清",
    "content": [
      "幂地湘帘午梦成，罘罳半掩静无声。",
      "茶烟绕榻蝉初歇，竹影当阶鹤独行。",
      "琴抚朱弦尘虑涤，扇挥白羽薄凉生。",
      "世间难得惟清福，似此幽闲最惬情。"
    ]
  },
  {
    "id": "adcfe4dbcfabb516995748f83b1de583",
    "title": "新庄道中口号",
    "authorName": "林占梅",
    "authorId": "adcfe4dbcfabb516596dedf47db27766",
    "dynasty": "清",
    "content": [
      "琴剑装轻恰一肩，闲游欲学地行仙。",
      "护田水绿溪流曲，绕屋阴浓竹树连。",
      "争渡人喧芳草岸，唱歌樵答夕阳天。",
      "舆中镇日无些事，睡醒看书倦复眠。"
    ]
  },
  {
    "id": "adcfe4dbcfabb516995748f84458bb7b",
    "title": "新庄道中口号",
    "authorName": "林占梅",
    "authorId": "adcfe4dbcfabb516596dedf47db27766",
    "dynasty": "清",
    "content": [
      "撑起幽窗对绿漪，波光树色两迷离。",
      "筑楼恰好山环水，作记难传喜与悲。",
      "欸乃声高知艇过，□□□□□□□。",
      "溪山似此真清福，何必乘槎再访奇。"
    ]
  },
  {
    "id": "adcfe4dbcfabb516a0b97e39de5bfab4",
    "title": "南园即景",
    "authorName": "林占梅",
    "authorId": "adcfe4dbcfabb516596dedf47db27766",
    "dynasty": "清",
    "content": [
      "总为耽吟万事休，况当佳日许清游。",
      "园花似锦春争绣，野鸟如簧晓更幽。",
      "竹外有山皆蕴藉，柳边得水倍风流。",
      "一池凝碧斜阳候，自把鱼竿上钓舟。"
    ]
  },
  {
    "id": "adcfe4dbcfabb51627181f41092ed1d0",
    "title": "六月初七日午雨暴注，少刻即晴，偶得绝句四首",
    "authorName": "林占梅",
    "authorId": "adcfe4dbcfabb516596dedf47db27766",
    "dynasty": "清",
    "content": [
      "电熌奔雷疾，沟流急水鸣。",
      "晚风檐溜歇，满耳复蛙声。"
    ]
  },
  {
    "id": "adcfe4dbcfabb51627181f41055f99de",
    "title": "六月初七日午雨暴注，少刻即晴，偶得绝句四首",
    "authorName": "林占梅",
    "authorId": "adcfe4dbcfabb516596dedf47db27766",
    "dynasty": "清",
    "content": [
      "猝水庭除满，莓苔漾若萍。",
      "更看篱畔竹，郁郁入帘青。"
    ]
  },
  {
    "id": "adcfe4dbcfabb51627181f41a5043519",
    "title": "六月初七日午雨暴注，少刻即晴，偶得绝句四首",
    "authorName": "林占梅",
    "authorId": "adcfe4dbcfabb516596dedf47db27766",
    "dynasty": "清",
    "content": [
      "雨沉斜径没，水退涨泥存。",
      "一院洼㘭处，纵横屐齿痕。"
    ]
  },
  {
    "id": "adcfe4dbcfabb51627181f4191be2e36",
    "title": "六月初七日午雨暴注，少刻即晴，偶得绝句四首",
    "authorName": "林占梅",
    "authorId": "adcfe4dbcfabb516596dedf47db27766",
    "dynasty": "清",
    "content": [
      "园林新霁后，一抹夕阳留。",
      "无限青山色，都收竹外楼。"
    ]
  },
  {
    "id": "adcfe4dbcfabb51604405180f6c1c997",
    "title": "将近新庄口号",
    "authorName": "林占梅",
    "authorId": "adcfe4dbcfabb516596dedf47db27766",
    "dynasty": "清",
    "content": [
      "遥望眼朦胧，非复旧闾里。",
      "忽闻鸡犬声，前村藏雾里。"
    ]
  },
  {
    "id": "adcfe4dbcfabb516f9626bc18f76f59f",
    "title": "自南港到鸡笼道中口号",
    "authorName": "林占梅",
    "authorId": "adcfe4dbcfabb516596dedf47db27766",
    "dynasty": "清",
    "content": [
      "群峰势何奇，追随十馀里。",
      "回首及斜阳，始入昏霭里。"
    ]
  },
  {
    "id": "adcfe4dbcfabb516a369c509a0346c87",
    "title": "六言绝句四首",
    "authorName": "林占梅",
    "authorId": "adcfe4dbcfabb516596dedf47db27766",
    "dynasty": "清",
    "content": [
      "高拟玉皇案吏，灵山会上因缘。",
      "瞰破人情险恶，于今愿作顽仙。"
    ]
  },
  {
    "id": "adcfe4dbcfabb516a369c50990784ca2",
    "title": "六言绝句四首",
    "authorName": "林占梅",
    "authorId": "adcfe4dbcfabb516596dedf47db27766",
    "dynasty": "清",
    "content": [
      "横江一鹤高飞，下看鹭鸥游戏。",
      "除却觅食闲眠，那识仙禽意气。"
    ]
  },
  {
    "id": "adcfe4dbcfabb516a369c5094e0231d7",
    "title": "六言绝句四首",
    "authorName": "林占梅",
    "authorId": "adcfe4dbcfabb516596dedf47db27766",
    "dynasty": "清",
    "content": [
      "怪石清流回绕，奇花瘦竹回遭。",
      "有此闲情不领，肯与傀儡争高。"
    ]
  },
  {
    "id": "adcfe4dbcfabb516a369c509e59453d2",
    "title": "六言绝句四首",
    "authorName": "林占梅",
    "authorId": "adcfe4dbcfabb516596dedf47db27766",
    "dynasty": "清",
    "content": [
      "无数含沙射影，追随牛鬼蛇神。",
      "莫道凭空说怪，红尘吾见其人。"
    ]
  },
  {
    "id": "adcfe4dbcfabb5167789ab5fe6315f31",
    "title": "师韫轩杂咏",
    "authorName": "林占梅",
    "authorId": "adcfe4dbcfabb516596dedf47db27766",
    "dynasty": "清",
    "content": [
      "绿窗绣罢对敲棋，女伴机锋亦可儿。",
      "回首见侬忙避去，不知侬立已多时。"
    ]
  },
  {
    "id": "adcfe4dbcfabb5167789ab5f830e2c02",
    "title": "师韫轩杂咏",
    "authorName": "林占梅",
    "authorId": "adcfe4dbcfabb516596dedf47db27766",
    "dynasty": "清",
    "content": [
      "擘笺窗下学抄书，葱指纤纤运管徐。",
      "写罢泥郎评甲乙，簪花字格果何如。"
    ]
  },
  {
    "id": "adcfe4dbcfabb5167789ab5f139a045c",
    "title": "师韫轩杂咏",
    "authorName": "林占梅",
    "authorId": "adcfe4dbcfabb516596dedf47db27766",
    "dynasty": "清",
    "content": [
      "生成慧性善传神，花卉翎毛总逼真。",
      "毕竟带些幽媚态，新篁爱学管夫人。"
    ]
  },
  {
    "id": "adcfe4dbcfabb5167789ab5f4008cc2b",
    "title": "师韫轩杂咏",
    "authorName": "林占梅",
    "authorId": "adcfe4dbcfabb516596dedf47db27766",
    "dynasty": "清",
    "content": [
      "荷亭竹榭共乘凉，贪睡嗤侬午梦长。",
      "独自看书消永昼，碧纱橱内静焚香。"
    ]
  },
  {
    "id": "adcfe4dbcfabb5167789ab5f8d853388",
    "title": "师韫轩杂咏",
    "authorName": "林占梅",
    "authorId": "adcfe4dbcfabb516596dedf47db27766",
    "dynasty": "清",
    "content": [
      "流苏五采玉鸦义，半掩罘罳静不哗。",
      "揭起绣帏偷眼看，簟痕满颊印铅华。"
    ]
  },
  {
    "id": "adcfe4dbcfabb5167789ab5fec691ee9",
    "title": "师韫轩杂咏",
    "authorName": "林占梅",
    "authorId": "adcfe4dbcfabb516596dedf47db27766",
    "dynasty": "清",
    "content": [
      "银筝池上和琵琶，按曲归来日欲斜。",
      "忙煞笼中绿鹦鹉，声声帘下唤烹茶。"
    ]
  },
  {
    "id": "adcfe4dbcfabb5167789ab5fc26f6f59",
    "title": "师韫轩杂咏",
    "authorName": "林占梅",
    "authorId": "adcfe4dbcfabb516596dedf47db27766",
    "dynasty": "清",
    "content": [
      "香浥芳塘开白莲，摘来恰爱露华鲜。",
      "胆瓶插满还添水，供在慈云大士前。"
    ]
  },
  {
    "id": "adcfe4dbcfabb5167789ab5fea2c313d",
    "title": "师韫轩杂咏",
    "authorName": "林占梅",
    "authorId": "adcfe4dbcfabb516596dedf47db27766",
    "dynasty": "清",
    "content": [
      "菱花照影镜新磨，晓向妆台点翠娥。",
      "误得侍儿身后拜，一轮明月现姮娥。"
    ]
  },
  {
    "id": "adcfe4dbcfabb5160eaec6cea7fe9780",
    "title": "重游栖云顶，即景作画并题",
    "authorName": "林占梅",
    "authorId": "adcfe4dbcfabb516596dedf47db27766",
    "dynasty": "清",
    "content": [
      "晴川历历树毵毵，游侣追随兴倍酣。",
      "笑指旧时行乐地，绿阴深处小溪南。"
    ]
  },
  {
    "id": "adcfe4dbcfabb5160eaec6ce82c7cd49",
    "title": "重游栖云顶，即景作画并题",
    "authorName": "林占梅",
    "authorId": "adcfe4dbcfabb516596dedf47db27766",
    "dynasty": "清",
    "content": [
      "一幅云烟爪迹留，不堪回首忆前游。",
      "晚霞影落长天外，画出秋光古渡头。"
    ]
  },
  {
    "id": "adcfe4dbcfabb5165550e50619aafa23",
    "title": "感怀",
    "authorName": "林占梅",
    "authorId": "adcfe4dbcfabb516596dedf47db27766",
    "dynasty": "清",
    "content": [
      "画眉旧事悲张敞，戏彩遗欢痛老莱。",
      "况值寒霜沉月夜，一灯如豆梦新回。"
    ]
  },
  {
    "id": "adcfe4dbcfabb51624ab0cd4664f0bbd",
    "title": "有劝予诗勿多为悲歌感慨，口占答之",
    "authorName": "林占梅",
    "authorId": "adcfe4dbcfabb516596dedf47db27766",
    "dynasty": "清",
    "content": [
      "平子讴吟愁易集，灵均词赋感偏多。",
      "我生斯土非燕、赵，其奈情随笔下何。"
    ]
  },
  {
    "id": "adcfe4dbcfabb516f8a7765a528903c9",
    "title": "十五日郊迎朱丹园",
    "authorName": "林占梅",
    "authorId": "adcfe4dbcfabb516596dedf47db27766",
    "dynasty": "清",
    "content": [
      "晓起藤舆出竹城，芳原绿水涨春耕。",
      "青旗未待田间劝，何处不闻布谷声。"
    ]
  },
  {
    "id": "adcfe4dbcfabb516f8a7765aae7258c9",
    "title": "十五日郊迎朱丹园",
    "authorName": "林占梅",
    "authorId": "adcfe4dbcfabb516596dedf47db27766",
    "dynasty": "清",
    "content": [
      "饭罢乡村日始升，牧童三五发鬅鬙。",
      "牛高人小骑难上，拣得斜坡垫脚登。"
    ]
  },
  {
    "id": "adcfe4dbcfabb516250cbb2a034ac174",
    "title": "过隙溪庄",
    "authorName": "林占梅",
    "authorId": "adcfe4dbcfabb516596dedf47db27766",
    "dynasty": "清",
    "content": [
      "周遭水竹护山庄，小小柴门短短墙。",
      "野色一鞭看不尽，晚风吹出豆花香。"
    ]
  },
  {
    "id": "adcfe4dbcfabb5161bb1cd76ed62bbc7",
    "title": "再游北郭园，戏柬郑荫堂",
    "authorName": "林占梅",
    "authorId": "adcfe4dbcfabb516596dedf47db27766",
    "dynasty": "清",
    "content": [
      "曲折林扃荔百株，青山楼外胜披图。",
      "退闲异日重来此，一席君能借我无。"
    ]
  },
  {
    "id": "adcfe4dbcfabb516829356f9d5d2b9d3",
    "title": "秋日游栖云岩，作即景画赠许荫庭",
    "authorName": "林占梅",
    "authorId": "adcfe4dbcfabb516596dedf47db27766",
    "dynasty": "清",
    "content": [
      "挂壁流泉匹练飞，白云深处叩禅扉。",
      "斜阳一抹秋林晚，古径无人僧独归。"
    ]
  },
  {
    "id": "adcfe4dbcfabb51644501f8d755c4698",
    "title": "官渡门两傍极似严子陵栖隐处",
    "authorName": "林占梅",
    "authorId": "adcfe4dbcfabb516596dedf47db27766",
    "dynasty": "清",
    "content": [
      "岸上几家还竹屋，溪边无数钓鱼舟。",
      "俨然七里泷中过，两面青山夹水流。"
    ]
  },
  {
    "id": "adcfe4dbcfabb5161737033794742fb5",
    "title": "过中沥马上口号",
    "authorName": "林占梅",
    "authorId": "adcfe4dbcfabb516596dedf47db27766",
    "dynasty": "清",
    "content": [
      "马头簇簇拥征尘，自叹奔波历苦辛。",
      "羡煞野翁闲逸甚，柴门拄杖看行人。"
    ]
  },
  {
    "id": "adcfe4dbcfabb5161dc7a5a94c0609f9",
    "title": "答徐碧岩令弟荐秋",
    "authorName": "林占梅",
    "authorId": "adcfe4dbcfabb516596dedf47db27766",
    "dynasty": "清",
    "content": [
      "胸中万轴富邱坟，年少翩翩白练裙。",
      "笑我头衔称太守，却无高榻愧留君。"
    ]
  },
  {
    "id": "adcfe4dbcfabb5161dc7a5a949169d1f",
    "title": "答徐碧岩令弟荐秋",
    "authorName": "林占梅",
    "authorId": "adcfe4dbcfabb516596dedf47db27766",
    "dynasty": "清",
    "content": [
      "珊瑚笔架旧家声，人自温醇学自精。",
      "宝翰沸漓承辱赠，还将木李报投琼。"
    ]
  },
  {
    "id": "adcfe4dbcfabb516bb39aa6597282be7",
    "title": "雨后醉归，香山道中憩野人家",
    "authorName": "林占梅",
    "authorId": "adcfe4dbcfabb516596dedf47db27766",
    "dynasty": "清",
    "content": [
      "笋舆乘雨出郊扃，野叟迎人请暂停。",
      "羡煞平畴无个事，鸦锄放处麦青青。"
    ]
  },
  {
    "id": "adcfe4dbcfabb516a446760e05d7d067",
    "title": "闻警",
    "authorName": "林占梅",
    "authorId": "adcfe4dbcfabb516596dedf47db27766",
    "dynasty": "清",
    "content": [
      "日日传闻警报频，风声鹤唳半疑真。",
      "可怜萧散琴诗客，也作仓皇甲冑身。"
    ]
  },
  {
    "id": "adcfe4dbcfabb516dd2808d33f18f18d",
    "title": "途间见分类难民痛述时事",
    "authorName": "林占梅",
    "authorId": "adcfe4dbcfabb516596dedf47db27766",
    "dynasty": "清",
    "content": [
      "吴、越分争火烛天，问渠何事竟茫然。",
      "可怜乡社成焦土，囷极监门绘不全。"
    ]
  },
  {
    "id": "adcfe4dbcfabb5167c5662cbabb13e79",
    "title": "题巢松道人小照",
    "authorName": "林占梅",
    "authorId": "adcfe4dbcfabb516596dedf47db27766",
    "dynasty": "清",
    "content": [
      "元都法箓叹森严，道观焚修苦劳役。",
      "在天在地两俱难，松顶结巢是安宅。"
    ]
  },
  {
    "id": "adcfe4dbcfabb516e712e41e181901c6",
    "title": "元旦望阙",
    "authorName": "林占梅",
    "authorId": "adcfe4dbcfabb516596dedf47db27766",
    "dynasty": "清",
    "content": [
      "北望神京叩祝遥，五云深处奏箫韶。",
      "御炉香霭千官拥，鹄立通明侍早朝。"
    ]
  },
  {
    "id": "adcfe4dbcfabb516e712e41e76648e5b",
    "title": "元旦望阙",
    "authorName": "林占梅",
    "authorId": "adcfe4dbcfabb516596dedf47db27766",
    "dynasty": "清",
    "content": [
      "星云纠缦日华明，舞踏雍容佩玉鸣。",
      "草莽微臣无别愿，妖氛早息颂升平。"
    ]
  },
  {
    "id": "adcfe4dbcfabb51600cf51872b415ed4",
    "title": "自内湖归，道中题壁",
    "authorName": "林占梅",
    "authorId": "adcfe4dbcfabb516596dedf47db27766",
    "dynasty": "清",
    "content": [
      "倦游归去意如痴，岩谷何曾有色丝。",
      "寄语是乡诸父老，种花且漫种胭脂。"
    ]
  },
  {
    "id": "adcfe4dbcfabb516b7247f8eb2ab7d82",
    "title": "系船登石岩，烹茶晚眺",
    "authorName": "林占梅",
    "authorId": "adcfe4dbcfabb516596dedf47db27766",
    "dynasty": "清",
    "content": [
      "绿树阴浓处处蝉，溪山如画晚晴天。",
      "烹茶趺坐西岩上，闲看遥村起暮烟。"
    ]
  },
  {
    "id": "adcfe4dbcfabb5163b409d47e27959aa",
    "title": "小住杨山人栖隐处题壁六首",
    "authorName": "林占梅",
    "authorId": "adcfe4dbcfabb516596dedf47db27766",
    "dynasty": "清",
    "content": [
      "长松无数护吟楼，一派涛声枕上幽。",
      "读罢「黄庭经」一卷，横琴再鼓「碧天秋」。"
    ]
  },
  {
    "id": "adcfe4dbcfabb5163b409d479f245493",
    "title": "小住杨山人栖隐处题壁六首",
    "authorName": "林占梅",
    "authorId": "adcfe4dbcfabb516596dedf47db27766",
    "dynasty": "清",
    "content": [
      "雨后空山夜气清，如银月色远峰明。",
      "翛然久坐云根上，云里幽泉自在鸣。"
    ]
  },
  {
    "id": "adcfe4dbcfabb5163b409d475a0c85aa",
    "title": "小住杨山人栖隐处题壁六首",
    "authorName": "林占梅",
    "authorId": "adcfe4dbcfabb516596dedf47db27766",
    "dynasty": "清",
    "content": [
      "藤床竹槛晚凉多，无数岚光四壁罗。",
      "坐爱午晴新梦觉，穿窗时有白云过。"
    ]
  },
  {
    "id": "adcfe4dbcfabb5163b409d478a46bed3",
    "title": "小住杨山人栖隐处题壁六首",
    "authorName": "林占梅",
    "authorId": "adcfe4dbcfabb516596dedf47db27766",
    "dynasty": "清",
    "content": [
      "成蹊瘦竹间寒梅，岩畔幽轩晚尚开。",
      "别有钟声清似水，竟随归鹤入林来。"
    ]
  },
  {
    "id": "adcfe4dbcfabb5163b409d477b512a4a",
    "title": "小住杨山人栖隐处题壁六首",
    "authorName": "林占梅",
    "authorId": "adcfe4dbcfabb516596dedf47db27766",
    "dynasty": "清",
    "content": [
      "抱膝长吟兴不违，山居尽日掩荆扉。",
      "焚香默作楞严课，几缕炉烟绕翠微。"
    ]
  },
  {
    "id": "adcfe4dbcfabb5163b409d47ee8307e6",
    "title": "小住杨山人栖隐处题壁六首",
    "authorName": "林占梅",
    "authorId": "adcfe4dbcfabb516596dedf47db27766",
    "dynasty": "清",
    "content": [
      "盘根老树倚云烟，斗室浓阴欲暮天。",
      "一道寒流穿石出，品茶喜有自来泉。"
    ]
  },
  {
    "id": "adcfe4dbcfabb516d5c177701e58c552",
    "title": "咏金银山",
    "authorName": "林占梅",
    "authorId": "adcfe4dbcfabb516596dedf47db27766",
    "dynasty": "清",
    "content": [
      "长挂柴门短络篱，生成活计藉扶持。",
      "记名何事黄兼白，富贵骄人更可嗤。"
    ]
  },
  {
    "id": "adcfe4dbcfabb5163772ce14ca2d6729",
    "title": "读卓人孝廉「逐疫行」，走笔率成绝句",
    "authorName": "林占梅",
    "authorId": "adcfe4dbcfabb516596dedf47db27766",
    "dynasty": "清",
    "content": [
      "嗷嗷到处听哀鸿，鹃血今尤匝地红。",
      "召伯不来屠伯至，欲教浩劫遍瀛东。"
    ]
  },
  {
    "id": "adcfe4dbcfabb5163772ce14dcd2a6ef",
    "title": "读卓人孝廉「逐疫行」，走笔率成绝句",
    "authorName": "林占梅",
    "authorId": "adcfe4dbcfabb516596dedf47db27766",
    "dynasty": "清",
    "content": [
      "鼓吹声高独喜闻，朝朝挖眼复抽筋。",
      "最伤炮烙过钳网，入瓮何时请此君。"
    ]
  },
  {
    "id": "adcfe4dbcfabb5163772ce147403a0b0",
    "title": "读卓人孝廉「逐疫行」，走笔率成绝句",
    "authorName": "林占梅",
    "authorId": "adcfe4dbcfabb516596dedf47db27766",
    "dynasty": "清",
    "content": [
      "人命庭前等草菅，可怜十室九沉瘝。",
      "果然一笑方包老，不是朱提不解颜。"
    ]
  },
  {
    "id": "adcfe4dbcfabb5163772ce142de6affc",
    "title": "读卓人孝廉「逐疫行」，走笔率成绝句",
    "authorName": "林占梅",
    "authorId": "adcfe4dbcfabb516596dedf47db27766",
    "dynasty": "清",
    "content": [
      "太息睚眦并餮饕，择肥而噬岂能逃。",
      "伤心最是行途者，胸次难平拟续骚。"
    ]
  },
  {
    "id": "adcfe4dbcfabb5163772ce14f0b189a3",
    "title": "读卓人孝廉「逐疫行」，走笔率成绝句",
    "authorName": "林占梅",
    "authorId": "adcfe4dbcfabb516596dedf47db27766",
    "dynasty": "清",
    "content": [
      "鬼才说鬼恰相宜，走出仙才腕更奇。",
      "一树诗歌千变化，奸邪妖魅各支离。"
    ]
  },
  {
    "id": "adcfe4dbcfabb5163772ce140b9d7a53",
    "title": "读卓人孝廉「逐疫行」，走笔率成绝句",
    "authorName": "林占梅",
    "authorId": "adcfe4dbcfabb516596dedf47db27766",
    "dynasty": "清",
    "content": [
      "自古灾祥感召多，蝗飞入境虎过河。",
      "酿成厉气将何遣，逐疫还祈大吏傩。"
    ]
  },
  {
    "id": "adcfe4dbcfabb5164e90cffe7aa89e76",
    "title": "雨后郊前晚归",
    "authorName": "林占梅",
    "authorId": "adcfe4dbcfabb516596dedf47db27766",
    "dynasty": "清",
    "content": [
      "沟渠㵐㵐遍鸣流，霭霭烟郊雨气收。",
      "斜照忽明云散尽，长虹犹挂碧山头。"
    ]
  },
  {
    "id": "adcfe4dbcfabb5164e90cffede922318",
    "title": "雨后郊前晚归",
    "authorName": "林占梅",
    "authorId": "adcfe4dbcfabb516596dedf47db27766",
    "dynasty": "清",
    "content": [
      "渡头芳草长萋迷，回首云山在隔溪。",
      "夹岸修篁归道好，斑鸠啼罢蟪蛄啼。"
    ]
  },
  {
    "id": "adcfe4dbcfabb516e014b56a61212ada",
    "title": "观赛社有感",
    "authorName": "林占梅",
    "authorId": "adcfe4dbcfabb516596dedf47db27766",
    "dynasty": "清",
    "content": [
      "不堪回首数交亲，卅载流光变换频。",
      "锣鼓喧天欢笑处，举头多是少年人。"
    ]
  },
  {
    "id": "adcfe4dbcfabb516204f34b0c567456c",
    "title": "伏后天气多爽，与籋云先生露坐中庭，随笔成十韵",
    "authorName": "林占梅",
    "authorId": "adcfe4dbcfabb516596dedf47db27766",
    "dynasty": "清",
    "content": [
      "夜色凉水如，中庭薤簟铺。",
      "微风来短榻，皎月挂高梧。",
      "树润因过雨，荷圆乍有珠。",
      "名茶分玉盏，宝篆枭金炉。",
      "地僻心常静，诗多兴未孤。",
      "闲谈挥麈尾，联句戛冰壶。",
      "竹影时浓淡，兰香和有无。",
      "携琴弹落雁，倚枕听啼蛄。",
      "蛙鼓回环奏，瓶笙断续呼。",
      "况当幽境在，自免俗尘拘。"
    ]
  },
  {
    "id": "adcfe4dbcfabb516af60652b29f5ef18",
    "title": "游土地坑即景",
    "authorName": "林占梅",
    "authorId": "adcfe4dbcfabb516596dedf47db27766",
    "dynasty": "清",
    "content": [
      "出郭西南境，嵚崎别辟奇。",
      "篮舆呼仆舁，茶榼付童持。",
      "正值秋晴日，欣逢气爽时。",
      "山形牛角抱，石磴犬牙危。",
      "圣迹千年著，灵区十笏宜。",
      "焚香先礼佛，披草共寻碑。",
      "风定归云懒，坑纡出水迟。",
      "老榕蟠峭壁，修竹荫通逵。",
      "海雾浮沉幻，岚光晓暮移。",
      "泉清堪煮茗，地胜合题诗。",
      "花底琴横榻，栏前酒满卮。",
      "鸟声听上下，树影落参差。",
      "曲径樵歌答，长林牧笛吹。",
      "人乘斜照返，马趁晚凉驰。",
      "谷口三叉路，桥头六尺篱。",
      "翠笼僧寺柏，青飐酒家旗。",
      "雉堞行行近，苍烟户户炊。",
      "襟怀无限好，更约后游期。"
    ]
  },
  {
    "id": "adcfe4dbcfabb51677b80c2a59ef48a6",
    "title": "宿大坪庄",
    "authorName": "林占梅",
    "authorId": "adcfe4dbcfabb516596dedf47db27766",
    "dynasty": "清",
    "content": [
      "山村休息早，落日掩荆扉。",
      "吠犬穿篱过，流萤绕砌飞。",
      "林烟看幂䍥，野火辨依稀。",
      "独坐欢情少，孤吟逸趣违。",
      "月昏迷远树，露重湿单衣。",
      "吩咐行厨设，朝晴蹋翠微。"
    ]
  },
  {
    "id": "adcfe4dbcfabb516c505ef3afa58d726",
    "title": "夜宿清水岩僧舍",
    "authorName": "林占梅",
    "authorId": "adcfe4dbcfabb516596dedf47db27766",
    "dynasty": "清",
    "content": [
      "幽区秋色晚，日夕倍生凉。",
      "地险山多石，林疏叶落霜。",
      "寒泉分细濑，明月碎流光。",
      "鹤梦危松稳，𪚓声峭壁藏。",
      "烟霞□道侣，钟磬答禅堂。",
      "老衲元谈奥，沙弥夜课长。",
      "烛销莲漏水，茶沸竹炉香。",
      "饭罢同趺坐，蒲团睡味良。"
    ]
  },
  {
    "id": "adcfe4dbcfabb5161edbfad709e07ca9",
    "title": "夏初以来，四境不靖，园中花事就芜。届残腊，始报安堵。爰修小园，招诸韵士雅集，各有佳作。予忝主位，乃强颜续成五排一首",
    "authorName": "林占梅",
    "authorId": "adcfe4dbcfabb516596dedf47db27766",
    "dynasty": "清",
    "content": [
      "鼙鼓声才歇，园林兴欲颠。",
      "百忧宽此日，三揖进群贤。",
      "圃晚犹存菊，池空已谢莲。",
      "老梅争腊放，弱柳待春眠。",
      "诗社供金佛，花瓢养水仙。",
      "堂虚陈古器，几净列琼筵。",
      "绿酿葡萄熟，红包橘柚鲜。",
      "㽐㽑尝异果，潋滟挹流泉。",
      "茶沸铜瓶火，香浮宝鼎烟。",
      "音清琴互抚，景好韵同联。",
      "剧饮应中圣，幽思定入禅。",
      "囊收昌谷句，墨洒薛涛笺。",
      "东阁吟堪继，西园宴并传。",
      "云龙常契合，岁月任催迁。",
      "豪气欣长夜，高谈达晓天。",
      "酒阑灯灺后，馀趣尚悠然。"
    ]
  },
  {
    "id": "adcfe4dbcfabb516e5092cb3d01dbd06",
    "title": "友人询潜园近景，作此答之",
    "authorName": "林占梅",
    "authorId": "adcfe4dbcfabb516596dedf47db27766",
    "dynasty": "清",
    "content": [
      "自笑身如蠖，潜居称此园。",
      "在山消远志，近市隔尘喧。",
      "写兴诗千首，开怀酒一樽。",
      "茶甘留舌本，香妙净闻根。",
      "鼓锻怀嵇灶，围棋慕谢墩。",
      "抚琴欣有趣，读画悟无言。",
      "水活泉通沼，城低堞当垣。",
      "亭台开月榭，楼阁接云轩。",
      "梅绕东西院，花迷左右村。",
      "槿篱围药圃，竹径隐柴门。",
      "吟社新盟结，歌场艳曲翻。",
      "爱才频说项，赌醉每留髡。",
      "笠屐身犹健，林泉乐弗谖。",
      "君生知足甚，名利不须论。",
      "不官如栗里，此地即桃源。",
      "入世嗤牛马，归山约鹤猿。"
    ]
  },
  {
    "id": "adcfe4dbcfabb51698124d14649d116a",
    "title": "潜园适兴六十韵",
    "authorName": "林占梅",
    "authorId": "adcfe4dbcfabb516596dedf47db27766",
    "dynasty": "清",
    "content": [
      "不作封侯想，潜踪已十年。",
      "屡因图画兴，辄起眺游缘。",
      "群峭嵚𡼋度，重峦崒嵂迁。",
      "商羊聊拄杖，款段忍加鞭。",
      "出既胸襟旷，归尤景物全。",
      "灵区瞻谷口，胜处接城边。",
      "颇得渊明趣，非同仲子贤。",
      "筑园容寄傲，著屐任周旋。",
      "适意欣孤往，娱情倦忘还。",
      "崖高堪望远，地静觉居偏。",
      "评石方僧孺，移花法道筌。",
      "斑红阶藓润，茸碧屋萝牵。",
      "水阔波跳鲤，林深树曳蝉。",
      "抚松凭偃蹇，趁鹤步翩𦒘。",
      "淡淡堤摇柳，泠泠沼泻泉。",
      "春融芬岸芷，露浥袭汀莲。",
      "舞蝶翻歌扇，浮鸥傍钓船。",
      "桥多修涧绕，路杳隔墙连。",
      "芡实鸡头剥，蕟藤鸭脚缠。",
      "门低榕并亚，篱密槿添编。",
      "引蔓葡萄架，薰芳茉莉田。",
      "果垂罗汉熟，花绽佛桑妍。",
      "泛鹢回塘曲，盘蛇造洞巅。",
      "苔滋层磴滑，岩瀑一流悬。",
      "题壁鸿留爪，窥渠鹭立拳。",
      "荷喧池过雨，竹暝径笼烟。",
      "撒网危矶上，投壶小院前。",
      "蔬浇抽甲壮，菊种课丁虔。",
      "穴土挖成室，诛茅构数椽。",
      "清宵虫语碎，晴昼鸟声穿。",
      "格磔啼秦吉，𨊵辀叫杜鹃。",
      "百株栽绛雪，万卷录丹铅。",
      "风定云横岫，星稀月在天。",
      "楼台皆倒影，亭榭尽临渊。",
      "避暑宾摊簟，嬉春女落钿。",
      "奚奴随倜傥，侍史列婵娟。",
      "阮籍游而啸，嵇康懒与眠。",
      "茶甘烹雀舌，香霭爇龙涎。",
      "古剑求三尺，名琴操七弦。",
      "诗观辞骆什，帖检换鹅笺。",
      "妙笔挥毫素，寄书问太玄。",
      "锦贉装玳瑁，绣褫记嫏嬛。",
      "钟鼎周陶铸，圭璋汉泐镌。",
      "爱根何日了，吟债几时填。",
      "思苦陈无已，脾幽孟浩然。",
      "论文凭只眼，索句耸双肩。",
      "枕上「逍遥传」，床头「内外篇」。",
      "师坡常说鬼，学晋每逃禅。",
      "交挚相倾盖，讴和共扣舷。",
      "南皮从叶后，北面事曾先。",
      "射覆词坛立，猜枚酒令宣。",
      "笙箫分雅部，醽醁醉华筵。",
      "酿厌中山困，车乘下泽便。",
      "衷怀希魏野，气概仰张颠。",
      "性拙薄戎算，平生轻峤钱。",
      "言狂人窃笑，癖怪我难悛。",
      "默默嚣尘减，悠悠俗虑捐。",
      "有心追隐逸，无志慕腾骞。",
      "况免饥寒逼，犹兼疾痛蠲。",
      "曾闻唐白傅，闲散即神仙。"
    ]
  },
  {
    "id": "adcfe4dbcfabb516051b3e1b2d9cac34",
    "title": "哭彭逊兰师",
    "authorName": "林占梅",
    "authorId": "adcfe4dbcfabb516596dedf47db27766",
    "dynasty": "清",
    "content": [
      "治任归去后，空忆幔亭晨。",
      "毕世雄谈爽，平生率性真。",
      "明经经学博，作赋赋编新。",
      "笔阵降多士，书香继有人。",
      "及门谁立雪，入室我书绅。",
      "已圮灵光殿，难扶大雅轮。",
      "徒然称沆瀣，竟敢诩荀陈。",
      "赙奠余孤往，能禁泪满巾。"
    ]
  },
  {
    "id": "adcfe4dbcfabb5166647653ad557a4c2",
    "title": "入南港山庄口占",
    "authorName": "林占梅",
    "authorId": "adcfe4dbcfabb516596dedf47db27766",
    "dynasty": "清",
    "content": [
      "孤村重掩里，风趣喜无涯。",
      "水碓时舂麦，山园遍种茶。",
      "牧童牛代步，渔父艇为家。",
      "岭峻云巢树，泉流涧漾沙。",
      "乱松蟠石偃，一径趁岩斜。",
      "薄暮耽临眺，行吟不觉赊。"
    ]
  },
  {
    "id": "adcfe4dbcfabb516c505ef3a9a2a8cbf",
    "title": "夜宿清水岩僧舍",
    "authorName": "林占梅",
    "authorId": "adcfe4dbcfabb516596dedf47db27766",
    "dynasty": "清",
    "content": [
      "空岩秋气爽，日夕倍生凉。",
      "石峭山弥险，霜高叶已黄。",
      "涧寒泉激响，林密月沉光。",
      "闲鹤巢松稳，灵猿向洞藏。",
      "烟霞开胜境，香火辟禅堂。",
      "老衲知持偈，游人亦裹粮。",
      "相逢缘共结，留宿趣尤长。",
      "饭罢同趺坐，蒲团睡味良。"
    ]
  },
  {
    "id": "adcfe4dbcfabb5162c263653b0324ece",
    "title": "过陴角庄",
    "authorName": "林占梅",
    "authorId": "adcfe4dbcfabb516596dedf47db27766",
    "dynasty": "清",
    "content": [
      "今来时异昔来时，满目萧条痛乱离。",
      "碧海那能钩桂魄，蓝田何处觅琼枝。",
      "神伤故里鹦哥唤，泪洒空山杜宇悲。",
      "江令有情还赋恨，徐姬无命为情痴。",
      "生前意态堪追慕，别后容光费梦思。",
      "回首墓门斜照外，松楸谡谡影参差。"
    ]
  },
  {
    "id": "adcfe4dbcfabb516d5db6a5ed153cf04",
    "title": "老来娇",
    "authorName": "林占梅",
    "authorId": "adcfe4dbcfabb516596dedf47db27766",
    "dynasty": "清",
    "content": [
      "有菊东篱下，始遭凡菊娇。露苞时矗矗，绽蕊尚寥寥。",
      "他花开欲遍，弱蒂尚摇摇。岂知此花好，植品特超超。",
      "不轻逞颜色，时至始苗条。芳房高吐萼，锦瓣密垂髫。",
      "艳丽奔金粉，轻盈著绛绡。牡丹差比态，粉本岂能描。",
      "如人未遇时，交谪竞腾嚣。及逢得志日，瓦砾亦琼瑶。",
      "梁灏一学究，买臣一山樵。晚成推大器，土壤忽云霄。",
      "回头奋迹地，妇孺亦歌谣。人生犹如此，何况物之翘。",
      "春秋肯阅历，雨露相滋浇。自然会腾达，华贵在一朝。",
      "我欲锡佳名，奚以称孤标。园丁草解事，呼曰「老来娇」。"
    ]
  },
  {
    "id": "adcfe4dbcfabb516bfbd04285f569227",
    "title": "慈孝引",
    "authorName": "林占梅",
    "authorId": "adcfe4dbcfabb516596dedf47db27766",
    "dynasty": "清",
    "content": [
      "人生天地间，慈孝本皆同。",
      "孝者少能尽，慈者多有终。",
      "所以古今人，慈心过孝衷。",
      "因思古孝子，姓氏岂冥蒙。",
      "舜帝与闵子，自古所推崇。",
      "王祥孝其母，黄帝孝其翁。",
      "孝者殊落落，慈者竟充充。",
      "非可率尔行，天性出乎中。",
      "慈心涧中水，孝心树杪风。",
      "树风摇有息，涧水流无穷。",
      "定评慈与孝，二语为至公。",
      "是故慈母恩，罔极似苍穹。",
      "哀哀我慈母，莫报劬劳功。"
    ]
  },
  {
    "id": "adcfe4dbcfabb516cb9e5eaeee56eabc",
    "title": "悼瑟吟",
    "authorName": "林占梅",
    "authorId": "adcfe4dbcfabb516596dedf47db27766",
    "dynasty": "清",
    "content": [
      "弱冠嗜音乐，性即嗜峄阳。",
      "音节虽未妙，独弹情悠扬。",
      "瑶琴称雅乐，惟瑟可匹当。",
      "龙门有雅制，音清韵自长。",
      "好合时无间，承欢慰北堂。",
      "和乐将女载，一旦坠牙床。",
      "坠碎弦齐断，鸾胶续未遑。",
      "西山斜日落，凉月照空房。",
      "空房寒寂寞，无复奏潇湘。",
      "岁久结习在，孤桐犹自将。",
      "挥手聊解郁，未鼓先断肠。",
      "一弹风飒飒，再鼓露苍苍。",
      "飞雉悲朝日，啼鸟惊夜霜。",
      "一弹再三叹，响殚指转僵。",
      "指僵音节错，欲续曲茫茫。",
      "推琴起太息，四顾徒彷徨。"
    ]
  },
  {
    "id": "adcfe4dbcfabb51620edeb95a84694a7",
    "title": "地震歌",
    "authorName": "林占梅",
    "authorId": "adcfe4dbcfabb516596dedf47db27766",
    "dynasty": "清",
    "content": [
      "天朗气清日亭午，闲吟散食步廊庑。耳根仿佛隐雷鸣，又似波涛风激怒。",
      "涛声乍过心犹疑，忽诧栋梁能动移。顷刻金甑相倾碎，霎时身体若笼筛。",
      "厩马嘶蹶犬狂吠，智者猝然亦愚昧。悲风惨惨日无光，霎尔晴空成昼晦。",
      "扶老携幼出门走，忙忙真似丧家狗。更有楼居最动摇，欲下不得心急焦。",
      "心急势危肝胆碎，失足一堕魂难招。蚁走热锅方寸乱，两脚圈豚绳索绊。",
      "窘逼转愁门户狭，攀援不觉窗棂断。如逢虎狼如触蠍，形神惝恍魂飞越。",
      "偷眼视之但溟茫，满耳声闻唯窸窣。千家万家齐屏息，大儿小儿多避匿。",
      "少选声停地始平，相顾人人成土色。地平踏稳相欣告，众口一时同喧噪。",
      "老者无策少者疑，从此夜眠心不怡。东南虽缺地无缝，岂有妖物簧鼓之。",
      "自是乾坤气吞吐，世人那得知其故。幸哉淡水尚安全，可怜嘉、彰成墟墓。",
      "试问既震何重轻，消息茫茫归劫数。长歌赋罢心转愁，惊魂未定笔亦柔。",
      "此情回首不堪忆，此身犹自随沉浮。安得长房缩地法，居吾乐土免烦忧。"
    ]
  },
  {
    "id": "adcfe4dbcfabb516bbaecc7a23bf4029",
    "title": "宿大坪庄，夜半风雨骤至，走笔率记",
    "authorName": "林占梅",
    "authorId": "adcfe4dbcfabb516596dedf47db27766",
    "dynasty": "清",
    "content": [
      "迢迢仆马西南出，行到山庄刚落日。",
      "绕屋更无竹与松，满园惟有芋和栗。",
      "缭垣独舍鲜邻居，上下数间皆斗室。",
      "除尘解橐理明灯，始馀隙地堪容膝。",
      "芦帘草阁壁泥涂，竹榻槿篱户蓬荜。",
      "村中夜静绝更筹，床下秋深鸣蟋蟀。",
      "频频转侧梦难成，惝恍中心如有失。",
      "忽听阶前飞雨骤，重闻屋角迅雷疾。",
      "狂涛汹涌势澎訇，万马争奔声怒叱。",
      "排山倒海震撼来，四体摇摇心胆慄。",
      "照户方惊熌电光，破窗更讶飓风䬆。",
      "此时枕簟一齐冰，陋屋难将风窦窒。",
      "拥衾不敢偶伸头，满屋昏昏黑如漆。",
      "可怜旅舍本凄凉，那堪风雨增萧瑟。"
    ]
  },
  {
    "id": "adcfe4dbcfabb516a3f27e1da2c130b1",
    "title": "西园见山池有感，作示友人",
    "authorName": "林占梅",
    "authorId": "adcfe4dbcfabb516596dedf47db27766",
    "dynasty": "清",
    "content": [
      "人生世上苦不足，愿大焉能偿所欲。身才饱暖思艳妻，既得艳妻慕金玉。",
      "天台四万八千丈，巨海茫茫路莫续。洞庭三万六千顷，层云缈缈目难瞩。",
      "妄想能教鬼魅乘，暗里牵人投桎梏。何如园圃养吾身，息机汉阴无窘促。",
      "亭外有山排闼青，栏前有水盈池绿。池痕添夜雨，山光映朝旭。",
      "春来上山游，暑至临池浴。知足即此可行乐，翀霄何必慕鸿鹄。",
      "不然纵移天台、洞庭到我前，难免得陇复望蜀。我劝世上人，园圃勤锄斸。",
      "切休纤芥苦劳心，有限精神自荼毒。图大往往小亦亡，无路可行羝藩触。"
    ]
  },
  {
    "id": "adcfe4dbcfabb516da3f04180edaab15",
    "title": "七七苦雨行",
    "authorName": "林占梅",
    "authorId": "adcfe4dbcfabb516596dedf47db27766",
    "dynasty": "清",
    "content": [
      "大造茫茫杳无际，水国春阴真成例。今春气暖日光辉，天宇晶明覆海圻。",
      "忽然一夜惊霹雳，惊蛰未到人悚惕。俗传四十九日乌，此语翁媪验历历。",
      "漫天匝地苦淋漓，其状若何一数之。微如丝缕骤强弩，大过倾盆小漏卮。",
      "日比卵黄壳遮隔，尾肖鳞甲片参差。陌上百花皆落魄，堤前万柳尽颦眉。",
      "不履著久前后折，油伞淋多骨肉离。处处茅檐青笠盖，家家苔壁绿蓑披。",
      "风似剪刀利何用，云如堆墨笨难移。吾淡由来多阴雨，困人无过今春苦。",
      "除却深居简出入，觅食细民畏若虎。岂系娲皇炼未精，石塌天河注下倾。",
      "估客货湿愁贸易，农夫种烂废〔耘〕耕。有时搔首仰问天，天何言哉惟默默。",
      "回思旱魃□为灾，穿墟伐冢搜之急。即今甚雨正需之，千金燕市求不得。",
      "转辗咨嗟叹奈何，世间真个苦人多。夜来愁□滴欲碎，挑灯作此当悲歌。"
    ]
  },
  {
    "id": "adcfe4dbcfabb516b38b94de057a5ed5",
    "title": "游芝兰庄竹林石屋诸胜",
    "authorName": "林占梅",
    "authorId": "adcfe4dbcfabb516596dedf47db27766",
    "dynasty": "清",
    "content": [
      "夜泛剑潭水，晚过芝兰冈。郊原多景色，岩壑任翱翔。",
      "村连竹树人应雅，地产芝兰水亦香。舍舟携友同登陆，一带幽居枕山麓。",
      "土沃禾梁犬豕肥，水深溪渚鱼虾蓄。和风麦陇昼鸣鸠，细雨烟郊春叱犊。",
      "黄童白叟各怡然，相见依依民雍睦。上有松峰樵径奇，绝顶千寻逼九嶷。",
      "岭松蟠结树葱郁，山石荦确径嵚巇。平生不自勤磨炼，跻胜无资力已疲。",
      "双脚踏谢屐，两手拄张藜。攀缘登林木，缓步踏云梯。",
      "盘空竟达高峰上，拂开烟树到招提。危立层巅同纵目，田园掌大牛疑羝。",
      "仰面上观浮云近，俯身不视飞鸟低。我居城郭如帷幔，那得名山长在玩。",
      "登此始知大地宽，不觉望洋自嗟叹。徘徊立久静无闻，万木荫森绝斧斤。",
      "高声长啸答岩谷，四山落叶落纷纷。下有竹林藏石室，夹径穿山尽此君。",
      "临阶几榻生清冷，挂壁藤罗吐翠芬。当年七子恣行乐，却无石室高论文。",
      "披图每羡前人福，对此盘桓意倍欣。回途几度行又止，归到村居口已□。",
      "铺床拂石乐箕踞，下箸十千求兼味。欢然一饱向黑甜，来朝复拟寻幽去。"
    ]
  },
  {
    "id": "adcfe4dbcfabb516a03c2da7d79eacd9",
    "title": "双溪观石窍泉，晚归灯下作示同游诸友",
    "authorName": "林占梅",
    "authorId": "adcfe4dbcfabb516596dedf47db27766",
    "dynasty": "清",
    "content": [
      "双溪一□更堪夸，徜徉徘徊意境赊。流水声中山色好，绛桃灼灼艳于霞。",
      "桃花迎我面，流水清我耳。从此已觉武陵近，不探仙源安可止。",
      "一重一掩趣无穷，㟏岈崱屴鬼神功。两山交护如无缝，随径逶迤谷自通。",
      "乍通幽谷名区见，郁郁高林绕芳甸。凝眸四望接烟芜，花底时闻唤鹧鸪。",
      "双溪左右分廉让，叠嶂高低展画图。一花一木皆幽致，到此已无尘俗累。",
      "溪边添个休休亭，可拟司空栖隐地。此社从来我未经，钧天仿佛奏泠泠。"
    ]
  },
  {
    "id": "adcfe4dbcfabb516a03c2da7cbdcba72",
    "title": "双溪观石窍泉，晚归灯下作示同游诸友",
    "authorName": "林占梅",
    "authorId": "adcfe4dbcfabb516596dedf47db27766",
    "dynasty": "清",
    "content": [
      "寻声共觅登山路，断续横斜途错互。荒蹊翠葛拂罗衣，曲磴苍苔印芒履。",
      "两道灵源山中溢，瀑布喷从石窍出。美味沁脾酌醁醽，清音漱石鸣琴瑟。",
      "彻底照人清且鲜，千枝万派落畬田。有人搆屋临幽澳，镇日高眠无剥啄。",
      "泉流绕砌茗堪烹，松影当窗书可读。隐逸能方郑子居，应接不暇山阴目。",
      "雨过月朗空山静，榻上焦桐慰幽独。我思就隐水云乡，结契烟霞意味长。",
      "只因未了显扬愿，尚有黄粱梦一场。一场尘梦浑如寄，岂甘久作风尘吏。",
      "他年琴鹤谷中来，耕读为家初心遂。男婚女嫁向平年，桐帽棕鞋任游戏。",
      "日暮高歌乘兴还，者番淤乐信难攀。路人问我何乐此，我笑未答意自闲。",
      "君不见桃花流水杳然去，别有天地非人间。"
    ]
  },
  {
    "id": "adcfe4dbcfabb516ff28436c28184e4b",
    "title": "「会心处不在远」，晋简文语也。余入西圃，有触而作",
    "authorName": "林占梅",
    "authorId": "adcfe4dbcfabb516596dedf47db27766",
    "dynasty": "清",
    "content": [
      "春草借雨力，一雨生最易。",
      "数日不窥园，蔓延无隙地。",
      "茸茸遍阶除，当足难引避。"
    ]
  },
  {
    "id": "adcfe4dbcfabb516ff28436c75230d10",
    "title": "「会心处不在远」，晋简文语也。余入西圃，有触而作",
    "authorName": "林占梅",
    "authorId": "adcfe4dbcfabb516596dedf47db27766",
    "dynasty": "清",
    "content": [
      "小童荷锸来，亟亟命芟弃。",
      "姑息勿如前，丛生任其炽。",
      "势盛欲拔之，甃石胥受累。",
      "窗前留不除，茂叔取生意。",
      "虽存博爱心，终有滋蔓忌。",
      "况夹蒺藜生，何可疏防备。",
      "不忍剪伐严，将遂纵横志。",
      "转瞬春雷鸣，如指已成臂。",
      "庭变荆棘林，非种还为祟。",
      "栽梅难发华，放鹤难展翅。",
      "斩刈叹已迟，著体皆芒刺。",
      "始知妇人仁，不可与成事。",
      "姑息祸之媒，优柔害之使。",
      "寄语弟侄行，书绅切牢记。",
      "如疑未必然，是我曾亲试。"
    ]
  },
  {
    "id": "adcfe4dbcfabb516ff28436cf2d0cb10",
    "title": "「会心处不在远」，晋简文语也。余入西圃，有触而作",
    "authorName": "林占梅",
    "authorId": "adcfe4dbcfabb516596dedf47db27766",
    "dynasty": "清",
    "content": [
      "种松几树低，种竹成林广。",
      "松高岁数寸，一纪未盈丈。",
      "何时成老龙，朝夕劳梦想。",
      "却言绿筼筜，百竿抽芽上。",
      "夜静解箨时，簌簌听幽响。",
      "昨日才比肩，今朝已过颡。",
      "凌云志气高，遥遥如立仗。",
      "隔别三日间，刮目堪企仰。",
      "回顾几株松，云霄与土壤。",
      "同受雨露滋，其故难明朗。",
      "忽然得元奥，理如指诸掌。",
      "若问意如何，虚心故易长。",
      "凡我为学人，此理真堪仿。"
    ]
  },
  {
    "id": "adcfe4dbcfabb516956420dc10b37b96",
    "title": "池上夜坐",
    "authorName": "林占梅",
    "authorId": "adcfe4dbcfabb516596dedf47db27766",
    "dynasty": "清",
    "content": [
      "散发向荷池，轩窗欣洞启。",
      "浮云净大虚，穴寥清似洗。",
      "汲水自烹茶，芬馥过嘉醴。",
      "一饭轻两腋，数杯畅四体。",
      "小步出前庭，长吟凭树柢。",
      "柳垂露满梢，波定月沉底。",
      "快哉此幽居，目中无尘眛。",
      "何必侈襟期，咨嗟肉生髀。",
      "凡事能知足，愁颜翻破涕。",
      "堪叹名利场，纷纷峦触抵。",
      "未若白与陶，耽诗乐清堤。",
      "复羡马少游，郡掾依祖补。",
      "抱此高淡怀，俗人难测蠡。",
      "我今未能行，我去终有徯。"
    ]
  },
  {
    "id": "adcfe4dbcfabb516d5b5ff5ff23b360e",
    "title": "同友人西城楼凭眺即事",
    "authorName": "林占梅",
    "authorId": "adcfe4dbcfabb516596dedf47db27766",
    "dynasty": "清",
    "content": [
      "竹城西北地势平，田园参错续海坪。凉秋九月风怒吼，黄沙滚滚海雾腾。",
      "朝来气暖纤尘净，睇眄中天极辽夐。群峰缥缈列画图，巨海澄浤涵明镜。",
      "高楼凭眺兴欲狂，振衣疑蹑千仞岗。大呼奚奴捧斗墨，露肘颠书十数行。",
      "题罢馀情犹未已，朋辈之中有绝技。龙团一饮润我喉，客吹羌笛我长讴。",
      "法曲乍聆「梅花落」，名泉又报「鱼眼浮」。但耽雅乐与香茗，何须佳酿共珍馐。",
      "君不见赵嘏有句艳今古，长笛横吹倚画楼。又不见卢仝作经细评骘，七碗风生百虑休。",
      "清音美荈各痂嗜，骚人适意何知愁。我非骚人多坎壈，生平十事九烦忧。",
      "秋前约侣游榕省，遍海鲸鲵迭闻警。况当海氛迭闻警，积闷萦胸劳引领。",
      "空有低昂七尺躯，才劣终军敢请缨。自从游兴动中来，意马心猿常驰骋。",
      "今日登临怀抱开，高天迥地任徘徊。归时笑傲闺中友，聊当乘风破浪回。"
    ]
  },
  {
    "id": "adcfe4dbcfabb5165e4270903f798f0e",
    "title": "同友人迷途，夜宿山家，吟诗以记",
    "authorName": "林占梅",
    "authorId": "adcfe4dbcfabb516596dedf47db27766",
    "dynasty": "清",
    "content": [
      "乘兴探灵峦，山穷天已夕。苍茫烟云合，行径渺无迹。",
      "本非姓丁人，那得冲霄翮。又非鹅笼生，家具口中积。",
      "游侣三五辈，束手正无策。忽闻犬吠声，知有隐者宅。",
      "联襼相追寻，茅茨露岩隙。举目共翘观，风景足幽僻。",
      "门藉芦帘遮，屋有槿篱隔。一扣幽扉开，主人称莫逆。",
      "案上列琴书，窗前植松柏。截竹架檐端，烹茶分泉脉。",
      "留我抵足眠，藤床可安席。自言栖岩阿，不类车尘迫。",
      "安居数十年，优悠无恐吓。妄念永不生，心闲身乃适。",
      "兴到读「黄庭」，饥来煮白石。扫地静焚香，内和外安息。",
      "颐养乐天真，奚烦求玉液。不闻先达言，「光阴如过客」。",
      "何必自羁鞿，此心为形役。叹我落尘网，举步天地窄。",
      "人耐幽寂难，我求不可获。贱者虽自贱，南面不与易。",
      "天明辞主人，恋恋怀难释。临别订后期，重来觅欢怿。",
      "指点山下途，所经如别辟。回顾幽人居，巑岏皆峭壁。"
    ]
  },
  {
    "id": "adcfe4dbcfabb516f89498c3c3905dd5",
    "title": "自题万壑松古琴歌",
    "authorName": "林占梅",
    "authorId": "adcfe4dbcfabb516596dedf47db27766",
    "dynasty": "清",
    "content": [
      "君不见灵光之殿能常峙，独立崔巍众翘企。又不见显庆之辂能久存，任教戎马来播掀。",
      "若非神物常护卫，石泐金寒久应敝。兹有琴名「万壑松」，青莲佳句工形容。",
      "质轻如纸坚如玉，漆光幻出云烟浓。陆离不藉玳瑁饰，斑驳浑同苔藓封。",
      "蛇腹已夸化工妙，牛毛又受断文重。文士纷纷琴是抱，琴中别有商山皓。",
      "三尺丝桐鬼神呵，数点梅花天地老。荒唐何必说钧天，元音细按出冰弦。",
      "断续隔林传远磬，琤琮漱石听鸣泉。彝是商兮鼎是夏，太古之物岂徒然。",
      "鸢飞鱼跃天机畅，馀音既歇心尤旷。想见当时运斧功，饬材精庀诚哲匠。",
      "嗟予嗜痂生海东，十年大索难遭逢。坐上指南忽有客，不辞航海求真龙。",
      "赵璧价昂非所惜，果然得此拟焦桐。腹镌「至德」唐年号，邂逅如观千岁翁。",
      "尤欣本为吾家物，「次崖」二字篆奇崛。后因兵燹归登瀛，五叶珍藏谁敢乞。",
      "我今一旦购得之，登山临水每携持。凉月当空一再鼓，如对先生抱膝时。"
    ]
  },
  {
    "id": "adcfe4dbcfabb5161492a17fd582a8f8",
    "title": "乱后经红毛港有感",
    "authorName": "林占梅",
    "authorId": "adcfe4dbcfabb516596dedf47db27766",
    "dynasty": "清",
    "content": [
      "山径阴森极，寒侵鹤氅裘。",
      "风摧林竞吼，石砌水横流。",
      "袅獍何时殄，沧桑此日更。",
      "运乖天心偪，心怯梦魂惊。",
      "破屋鬼欺客，荒村民苦兵。",
      "桃源如可觅，竞欲避秦行。",
      "暴雨强于弩，元云拥作帱。",
      "笋舆行荦确，狼狈益增愁。",
      "日短易黄昏，萧萧万籁繁。",
      "榛荆生沃壤，鸡犬寂荒村。",
      "估客腰缠裘，征人踵接奔。",
      "流离多失业，康济愧前言。"
    ]
  },
  {
    "id": "adcfe4dbcfabb5162e2d5c48a49e08e1",
    "title": "红毛港晓发",
    "authorName": "林占梅",
    "authorId": "adcfe4dbcfabb516596dedf47db27766",
    "dynasty": "清",
    "content": [
      "竟夜梦难圆，晨星窥客舍。",
      "仆夫眼瞢腾，轮鞅迟迟驾。",
      "小犬嗥阶前，寒灯闪篱罅。",
      "霜华冷似冰，小立茅檐下。"
    ]
  },
  {
    "id": "adcfe4dbcfabb5169ba47ffb3315175a",
    "title": "癸丑岁暮苦苦行",
    "authorName": "林占梅",
    "authorId": "adcfe4dbcfabb516596dedf47db27766",
    "dynasty": "清",
    "content": [
      "苦苦苦，频年苦，频年未有今年苦。兵燹纷纷百事乖，道途梗塞财源杜。",
      "公私逼窘年已残，借贷何从觅阿堵。食指计千空两拳，巧妇难为无米釜。",
      "扬威时有暴富儿，索债声高狂似虏。嗟予历过而立年，那曾遭遇此凌侮。",
      "点金无术避无台，良策惟有装聋瞽。漫拟子云作解嘲，苦况笔笔从头数。",
      "记自夏初遭阽危，玄冥为祟日淋漓。霪霖无霁日，沮洳无乾时。",
      "桑田变沧海，芦灰力莫支。昆阳未战屋先毁，人畜漂没极遐迩。",
      "死者无辜生无聊，谷价虽贱无人市。如逢富弼能赈民，祸乱未形自可止。",
      "复因台、凤贼猖狂，销患焉能先及此。岂料凶徒藉此诱穷民，因饥夺食成群起。",
      "一朝啸聚盈绿林，王道平平忽尔尔。出没无常肆剽掠，如虎负嵎险足恃。",
      "可怜玩敌难成功，未发先泄事危矣。健卒群夸曳落河，登坛自诩将门子。",
      "探穴思裹邓艾毡，渡河旋陷张方垒。满胸锐气陡然平，风声鹤唳尽疑兵。",
      "袅獍从兹益无忌，百里溪山日纵横。亦知恶极难逃咎，思将分类避贼名。",
      "讹言四起民摇动，漳、泉疆划斗祸成。两造焚攻焰烛天，八人到处氓无廛。",
      "我为池鱼祸并及，凡百如扫成云烟。此时生命轻于纸，杀人食肉类屠豕。",
      "控肝夸□肆强凶，馀骸枕藉烧无已。烧无已，痛如何。",
      "乃父空局蹐，乃祖徒媕娿。掉头浑不顾，同室任操戈。",
      "更有惨祸绝今古，伐幽毁骨伤天和。鲜血既流荡阴里，枯骨空抛无定河。",
      "岂忘拨乱缘饷匮，不药之病病难瘥。小道皆荆棘，大道遍妖魔。",
      "自夏徂秋行不得，「行不得也哥哥」。向使有病须针砭，亦宜调剂加抚摩。",
      "虽云养痈恐贻患，庸医躁进罪更苛。加之喜功图利己，微风海上复生波。",
      "只知高官厚禄雄豪快，其如万户千家咒詈多。鄙夫畏贼如畏虎，血仅御贼短资斧。",
      "遂使滋蔓久难除，聚𧓢成雷应跋扈。即今财货齐匮艰，闾阎寂寂停商贾。",
      "矧复天寒岁暮时，巨户财竭细民苦。苦苦苦，频年苦，频年未有今年苦。"
    ]
  },
  {
    "id": "adcfe4dbcfabb516c74c6861d2b6b983",
    "title": "出郊感赋",
    "authorName": "林占梅",
    "authorId": "adcfe4dbcfabb516596dedf47db27766",
    "dynasty": "清",
    "content": [
      "竹城城南草如绵，竹城城北柳如烟。",
      "古坟游鬼自寒食，腥风掠点云连天。",
      "庐舍前头尽巢穴，野哭千家肠欲绝。",
      "山桃野杏为谁春，尽作哀鸿口中血。"
    ]
  },
  {
    "id": "adcfe4dbcfabb516654ff8eab7978268",
    "title": "赴郡苦热，得雨偶作",
    "authorName": "林占梅",
    "authorId": "adcfe4dbcfabb516596dedf47db27766",
    "dynasty": "清",
    "content": [
      "酷暑风来亦为厄，暖风熛怒几烁石。恶氛矧复逐征尘，白昼道傍鬼捉客。",
      "叹我南行当其时，健夫十人九丧魄。彻夜传呼巫与医，身心交瘁莫安席。",
      "想见武侯渡泸时，精诚在抱消疠疫。古今无数匡济才，许国御微敢自惜。",
      "捧檄我亦奉命来，旅次焦劳热反剧。欲逃乐土苦无从，救兵一夜来风伯。",
      "大块噫气夹雷鸣，俄顷滂沱势漂麦。此时消尽胸中愁，旱魃成群皆辟易。",
      "自是天心协人意，遇难成祥由善积。遥思七省临欃枪，杀人如麻地流赤。",
      "吁嗟乎，安得王师如此雨，露布一朝传遐僻。"
    ]
  },
  {
    "id": "adcfe4dbcfabb516c864229615add865",
    "title": "开元寺吊古歌",
    "authorName": "林占梅",
    "authorId": "adcfe4dbcfabb516596dedf47db27766",
    "dynasty": "清",
    "content": [
      "君不见钱武肃王镇吴越，知命举家朝宋阙。由来一国无二君，卧侧岂容鼾声发。",
      "当年郑氏踞东瀛，建牙赐姓剧威名。兵穷鹭屿雄心丧，战捷鲲身霸业成。",
      "带甲称戈据穷岛，居然倔强比田横。时方壮盛三十九，气冲牛斗辟鲲鲸。",
      "定是天心厌祸乱，故蹙其年致太平。喧传一夜将星坠，编氓僚吏齐倾泪。",
      "嗟哉子经事豪奢，监国藩臣直儿戏。无常出没继孙恩，徙民失业咸受累。",
      "误将扼要托健儿，七府功成旋复弃。金瓯多缺力难完，日游别墅强偷安。",
      "传位克𡒉差得主，善政能教百姓欢。无端变起毒谋设，伏甲都堂地流血。",
      "别妻、为奴两不容，砥柱中流遽摧折。奇勋未廓唐庄基，惨祸复蹈荆州辙。",
      "势成累卵复何言，主君懦弱贼臣尊。严刑重敛疲民命，日望王师振覆盆。",
      "果然圣祖动矜悯，王浚船从海上屯。梅花一阵收澎岛，吼门势窘国轩奔。",
      "乘桴尚欲友邦夺，衔璧难将祖业存。随行那有却正畴，可怜无泪别山邱。",
      "朝班幸执降王梃，锡爵仍叨归命侯。卅载海氛从此息，雨泽均沾教化周。",
      "即今绣陌连千里，礼乐文章遍海陬。灵光寂莫成兰若，荒烟蔓草虫啾啾。",
      "我来凭吊故宫过，扪碑剔藓费摩挲。自古握符有真命，枉思撼树蚍蜉多。",
      "英雄我羡虬髯客，太原一见辄投戈。不然当时楚项籍，喑哑叱咤徒销磨。",
      "举鼎之雄拔山力，神州赤县思包罗。岂知自刎乌江曲，「虞兮、虞兮奈若何」。",
      "劝君莫妄窥神器，一局棋终已烂柯。"
    ]
  },
  {
    "id": "adcfe4dbcfabb516a00d0954322b7c1c",
    "title": "久旱得雨，霁后周涉园池，乘兴吟示松潭广文",
    "authorName": "林占梅",
    "authorId": "adcfe4dbcfabb516596dedf47db27766",
    "dynasty": "清",
    "content": [
      "一雨新众绿，草木知来苏。",
      "荣滋欣满目，密筱连平芜。",
      "负耒亲巡历，曲径行萦纡。",
      "栽竹补篱落，引泉通园厨。",
      "花好当我槛，风凉快我躯。",
      "跣足豆棚下，溽暑倏然无。",
      "即事多欣赏，歠茗同追呼。",
      "人生贵适意，意适情自娱。",
      "何必慕富贵，金张与陶朱。",
      "匆匆扰扰间，终日奉驰驱。",
      "堪嗤世上人，病此心不殊。",
      "我慕香山老，到处无嵚𡼋。",
      "利禄不营谋，权势不争趋。",
      "优悠居里道，歌舞园亭俱。",
      "退老乐天年，清福人莫逾。",
      "本其能知足，平生多欢愉。",
      "历数诗人中，惟公高且孤。",
      "举此示同调，岂以我为愚。"
    ]
  },
  {
    "id": "adcfe4dbcfabb516a174370e77cd48a7",
    "title": "鸣琴曲，次朱竹垞先生「听韩七山人弹琴」原韵",
    "authorName": "林占梅",
    "authorId": "adcfe4dbcfabb516596dedf47db27766",
    "dynasty": "清",
    "content": [
      "我性嗜鸣琴，抱琴夜共宿。琴宜近水与高楼，琴楼构在池西曲。",
      "炉香袅袅弦初更，泉水流滩漱玉声。少时变幻调重转，万壑松涛顷刻生。",
      "海上移情历欲遍，蔽鲁龟山伤不见。抑扬挥洒神自闲，手挥目送长空雁。",
      "雁断衡阳声已悲，胡笳一曲倍凄其。我有名琴含太古，断绞斑剥光陆离。",
      "落指按弦吟注撞，清钟夜递来遥巷。逸韵悠悠夜未央，幽音袅袅霜初降。",
      "跌宕中间复寂然，万籁无声月在天。渊明嗜好嵇生癖，趣味深尝十六年。",
      "盟交愿与托终始，一生长伴闲园里。晚晴抱向池前鸣，引出波中双金鲤。"
    ]
  },
  {
    "id": "adcfe4dbcfabb5169581d77ead0a99f9",
    "title": "入横坑深山迷途，夜宿茅庵题壁",
    "authorName": "林占梅",
    "authorId": "adcfe4dbcfabb516596dedf47db27766",
    "dynasty": "清",
    "content": [
      "摄屐踏怪石，振衣度危磴。",
      "水流花自开，引人欣入胜。",
      "逶迤欲穷源，忽觉岩穴暝。",
      "空山不见人，何处问行径。",
      "松杉大十围，行倦此聊凭。",
      "白云深复深，戛然一声磬。",
      "寻声来芳庵，叩门行者应。",
      "佛光映蒲团，老僧初出定。",
      "留我宿禅房，三生喜可证。",
      "更深山月高，清景惬幽兴。",
      "何当脱尘鞿，同参最上乘。"
    ]
  },
  {
    "id": "adcfe4dbcfabb516941489490547ecc0",
    "title": "月夜泊官道",
    "authorName": "林占梅",
    "authorId": "adcfe4dbcfabb516596dedf47db27766",
    "dynasty": "清",
    "content": [
      "秋深泬㵳天，遥望空水连。",
      "犬吠岭头月，舟冲波上烟。",
      "朝鸡客惊起，村火人未眠。",
      "岩下足幽趣，清钟摇枕边。"
    ]
  },
  {
    "id": "adcfe4dbcfabb5163ff2a1c3c5056497",
    "title": "俗讹叹",
    "authorName": "林占梅",
    "authorId": "adcfe4dbcfabb516596dedf47db27766",
    "dynasty": "清",
    "content": [
      "俗语传易讹，方言洵可嗤。清晨来妇子，自谓娘与儿。",
      "询渠来何故，云欲请「布司」。此地非省会，其言实可疑。",
      "儿谓母言误，系欲延「布师」。兹语更莫解，盘问转支离。",
      "嗫嚅重申告，被盗不知时。昨日始觉察，寻踪叹已迟。",
      "欲请「布师爷」，神灵为觅追。厅幕无此姓，即有不在斯。",
      "沉吟忽喷饭，憬然心已知。乃系城隍庙，两庑六司随。",
      "一司曰「速报」，显赫有威仪。凡有被盗者，请祷无停期。",
      "闻神在我家，半向致嗟咨。方言讹相袭，俗语真匪思。",
      "「速」字简截去，「布」「报」浑参差。足见抄旧方，不可轻为医。",
      "因讹而传讹，日久误愚痴。然亦未足怪，曾闻杜十姨。"
    ]
  },
  {
    "id": "adcfe4dbcfabb516adee3a286953ae19",
    "title": "秋夜述怀",
    "authorName": "林占梅",
    "authorId": "adcfe4dbcfabb516596dedf47db27766",
    "dynasty": "清",
    "content": [
      "『窃闻三十九，劳生已强半』。此是坡公语，惊心发长叹。",
      "叹我值其年，无成徒愒玩。矧复遭丧亡，丧亡伤举案。",
      "「关睢」赋「好逑」，调和琴瑟赞。素性乐恬幽，高怀喜文翰。",
      "照户无小星，房帏绝妒悍。犹如影随形，尽日陪坐畔。",
      "可叹结缡时，台疆际离乱。兵燹复年荒，横流嗟浩漫。",
      "加之二竖来，为灾骨中钻。有时灾于齿，焦灼同炉炭。",
      "有时灾于足，始痛终溃烂。乃复灾于目，咫尺不能看。",
      "如居土穴中，四堵皆昏暗。如堕苦海中，茫茫无涯岸。",
      "几至不欲生，心急莫能按。幸赖闺中人，刻刻侍帏幔。",
      "焚香祷天佛，叩头同捣蒜。但期夫眼明，自甘减寿算。",
      "至诚果感神，比理可一贯。金■刮双睛，岩电时忽灿。",
      "可怜伉俪情，三载同患难。永愿相倡随，何期遽分散。",
      "当此深秋时，连宵倍凄惋。一纸隔阴阳，俨若千里判。",
      "果能姗然来，念切心无惮。世世为夫妇，誓词岂河汉。",
      "仿佛听悲声，林风似呼唤。凄怆不成眠，拥衾以待旦。"
    ]
  },
  {
    "id": "adcfe4dbcfabb5162d16d8754dc8a4d4",
    "title": "遣怀",
    "authorName": "林占梅",
    "authorId": "adcfe4dbcfabb516596dedf47db27766",
    "dynasty": "清",
    "content": [
      "鹧鸪声里尽荆棘，几度欲行行不得。",
      "辜负名山滞浪游，神情惨淡无颜色。",
      "床头欲置少文图，触景生情频转侧。",
      "嗟余生晚值时艰，关河万里悲风寒。",
      "何时特出披云手，歼灭豺狼类屠狗。",
      "王道平平汗漫游，贮满奚囊诗百首。",
      "千寻峭壁落云烟，准备兔毫大如帚。"
    ]
  },
  {
    "id": "adcfe4dbcfabb516ec92e735d76b4c50",
    "title": "月夜清吟",
    "authorName": "林占梅",
    "authorId": "adcfe4dbcfabb516596dedf47db27766",
    "dynasty": "清",
    "content": [
      "露天翘首耸肩高，阁下曲池前。幽花照水，嫩草含烟。",
      "绕廊时觅句，爱月夜迟眠。岩畔长松拂尘，桥头弱柳飞绵。",
      "吟能变化诗称佛，家有园林境比仙。"
    ]
  },
  {
    "id": "adcfe4dbcfabb5166062af0257592be6",
    "title": "过青草湖有感",
    "authorName": "林占梅",
    "authorId": "adcfe4dbcfabb516596dedf47db27766",
    "dynasty": "清",
    "content": [
      "群峭渐丰肌，层峦皆没骨。沮汝践溪毛，蒙茸披石发。",
      "四顾尽芳荪，苍然欣秀越。凋零曾几时，万绿来何突。",
      "野草自无心，春风吹乱发。中含造化机，乘势不能歇。",
      "对此触我怀，低头频咄咄。伤我同心人，一朝遽颓蹶。",
      "华、扁难回春，千秋感存没。祭扫罢归时，沾襟泪连滑。"
    ]
  },
  {
    "id": "adcfe4dbcfabb516e5ec71f889e35482",
    "title": "谭生行",
    "authorName": "林占梅",
    "authorId": "adcfe4dbcfabb516596dedf47db27766",
    "dynasty": "清",
    "content": [
      "谭生家近滕王阁，文酒笙歌恣欢乐。轻掷珍珠买绿娥，高吹玉笛招黄鹤。",
      "兴酣好作狭邪游，六博还挥十万筹。囊金散尽不复惜，由来浪子难回头。",
      "繁华转盼悲萧索，歌场几唱「莲花落」。肯为饥驱重出门，远抵闽中事游幕。",
      "铁板长歌海上来，耆卿到处绮筵开。销魂重作扬州梦，落魄谁怜记室才。",
      "轻靴窄袖自豪举，逢场肯演参军舞。酒酣耳热起催花，当筵笑击三挝鼓。",
      "白雪纷飞曲调成，银筝锦瑟停无声。主人不语客不饮，如闻仙乐同移情。",
      "闲来访我潜园里，郤生一见令人喜。花晨月夕时过从，论交敢信成知己。",
      "尊前忽听翻骊歌，送君南浦愁春波。飘梗可怜游子苦，赠绨莫道故人多。",
      "求名谋利都难遂，途穷转恨妻孥累。一朝挈眷入吾门，当年张绪伤憔悴。",
      "容颜异昔堪惊疑，踌躇未语生先知。细诉别来不得志，贫侵病迫难支持。",
      "形骸消瘦态衰老，深恐微躯同露草。茫茫海内无知音，就化无如此地好。",
      "我闻其语骇且怜，急开客座相留延。闲居不使筹珠桂，佳日依然乐管弦。",
      "诗酒盘桓将两载，膏肓二竖终为害。身后能教碧玉随，膝前祗剩文姬在。",
      "沧溟浩渺魂难还，骸骨何由归故山。一抔新穴堆黄土，五夜空闺泣绿鬟。",
      "娇雏转瞬年十七，为赋桃夭吾事毕。九原相见庶无惭，一肩重负欣差释。",
      "清明时节雨潇潇，自倾杯酒墓门浇。回思旧事泪痕湿，翻成楚词将魂招。",
      "我为谭生歌一曲，魂兮若在暗中哭。灵风卷地是耶非，墓畔白杨飞蔌蔌。"
    ]
  },
  {
    "id": "adcfe4dbcfabb516ae61a16851b7ace8",
    "title": "悲歌行",
    "authorName": "林占梅",
    "authorId": "adcfe4dbcfabb516596dedf47db27766",
    "dynasty": "清",
    "content": [
      "钱塘筮仕为西湖，前辈风流慕白、苏。吾家况有栖幽处，孤山踪迹老梅逋。",
      "嗟余少日性莽鲁，六岁伶仃痛失怙。结纳少友事嬉游，一班牙爪利如虎。",
      "王母、寡母双倚闾，几度呼来复绝裾。",
      "暗中痛切泪凝枕，我家生儿破我车。三世伶仃寡弟昆，忍心将毋置之死。",
      "易子而教古有方，割将块肉托舅氏。舅氏部曹值北行，余乃从之游帝京。",
      "自觉一朝身逸乐，离家那顾泪纵横。乘风破浪意豪放，铜琶铁板江东唱。",
      "旗山、鼓山豁两眸，仙霞峻岭摇鞭上。北马南船快骋游，小阳春日入皇州。",
      "生来佚荡难驯伏，舌烂生公不点头。虎坊桥畔交俦伍，驰毬击剑金挥土。",
      "菊部欣聆蓟苑歌，犁园饱看罗门舞。泰山高今祖帐设，芦沟桥水添呜咽。",
      "但云勉我弧先行，不道从兹是死别。行尽燕南遍鲁、齐，騑騑驷牡无停蹄。",
      "风尘澒洞人如鬼，渡过黄河日已西。日西旅舍同沽酒，一路风光数诸口。",
      "扬州明月、姑苏台，洞庭群峭、西湖柳。建河滩险魂欲销，荒陬除夕倍无聊。",
      "洪山桥畔蒲帆落，满城灯火正元宵。因之动我浮华兴，顾曲徵歌气未定。",
      "黄金未尽不言旋，多情犹把南楼凭。叶翁帆海往复回，沙哥祖道送行杯。",
      "七月之秋犹未望，鲸波一舸赋归来。举家狂喜牵我衣，王母扶姑颤巍巍。",
      "低头下拜天性见，满门喜极转嘘欷。北堂择吉命成婚，贺客盈堂吊在门。",
      "王母抱孙□抱子，临终有语愿勿谖。三载杜门躬守制，羸叔劬劳持家计。",
      "道光丙午桂之秋，羸叔沉疴旋去世。折薪肯搆一肩挑，有弟茕茕惜嫩苗。",
      "始悟无学难自立，一编三绝暮连朝。昂藏年几三十岁，妻妾死亡竟相继。",
      "慈闱弃养亦同时，捶胸几绝痛长逝。天昏地惨日无光，欲向泉台觅阿娘。",
      "况复惠连春草恨，死者已矣存者伤。就中一事倍凄其，予年卅六始得儿。",
      "举眼方无伯道叹，回头竟抱元驹悲。未几家室遘三丧，十年春梦徒渺茫。",
      "春梦渺茫今暂醒，琴诗陶写赖园亭。强颜又作詹家婚，弩末犹能中雀屏。",
      "莫道膏肓贪泉石，惭处乡闾乘下泽。萧萧风木悲重兴，捧檄难追毛义迹。",
      "衣紫腰金念已收，觅水寻山兴未休。何时得识匡庐面，又造飞来峰上头。",
      "不图遍地皆狼豕，海内于今多事矣。方、罗时命既同悲，崔、卜功名胡足齿。",
      "子野朝朝唤奈何，平生动作辄坎轲。壁图空挂运甓苦，愁来弹铗哭还歌。",
      "但期郭、岳两忠武，炙手太平立可睹。携琴抱鹤孤山行，补种梅花三百树。"
    ]
  },
  {
    "id": "adcfe4dbcfabb51674cab2492b3a6464",
    "title": "晓晴散步遣怀",
    "authorName": "林占梅",
    "authorId": "adcfe4dbcfabb516596dedf47db27766",
    "dynasty": "清",
    "content": [
      "连夜淋漓春雨足，挹户林光照晴旭。杨柳墙头垂嫩青，芭蕉窗外展新绿。",
      "夹廊暴茁碧箖箊，绕槛争开红踯躅。满园草木尽欣荣，雨力能资地肥沃。",
      "朝来屐笠自周巡，遣怀缓度池西曲。短篱幂䍥牵牛萝，小圃葱茏长婴粟。",
      "花梢雨点叶留珠，水上荷擎波漾玉。闲园卅亩堪寄情，修竹千竿可医俗。",
      "小年日日足徜徉，何必夜游更秉烛。列架图书数万篇，得意欣然自藏录。",
      "隐囊尘尾恣清谈，诗卷琴经与棋局。吾侪藉此寄天真，何必营谋伤窘促。",
      "矧今满目尽烽烟，神州扰扰争蛮触。寥寥永日卧山寮，牢愁拟把「离骚」续。",
      "东瀛此际比天堂，散诞优悠无缚束。为读移文居北山，肯因献赋出西蜀。",
      "君不见安闲毕世香山老，只缘知命无贪欲。"
    ]
  },
  {
    "id": "adcfe4dbcfabb5169de284086851fd0c",
    "title": "寄怀周子玉",
    "authorName": "林占梅",
    "authorId": "adcfe4dbcfabb516596dedf47db27766",
    "dynasty": "清",
    "content": [
      "西泠名士周公瑾，书船画舫终难隐。乍观才略著遐荒，草有声华传禁近。",
      "崇山大老最怜才，名流物色从尘埃。裴相新道崔湜坐，狐公东阁玉溪陪。",
      "羡君才气本横逸，纵论雄谈常扪虱。撑肠富有五车书，运腕力扶一枝笔。",
      "是时我师正朝天，携往长安看画日。典册曾希司马工，驰书更羡枚皋疾。",
      "驱车复出皇都门，馀子纷纷安足论。克日笋舆指闽峤，绿榕阴接荔阴繁。",
      "繁阴中有越王宅，诸侯幕内为宾客。乌石山前春酒醲，江瑶、荔子日三百。",
      "剑池玉尺瓣香亭，昌谷囊中多古迹。终朝据案惜分阴，论衡拟就平南策。",
      "是时海外屡徵兵，台疆鼠子犹纵横。如君韬略本兼著，壮怀正合请长缨。",
      "乘风一夕破鲸雾，瞬息三山渺回顾。半肩行李竹城来，相携一笑浑如故。",
      "臭味芝兰意气投，当筵借箸为筹布。述安廉访我召公，谓予一臂堪相助。",
      "君也赏识□倍拳，有心携我上凌烟。平生气概重然诺，请君且著祖生鞭。",
      "椎牛誓众向南发，马蹄风疾无留连。一旦闻予到尺咫，联营将弁皆欢喜。",
      "已教大师待留餐，更贺监军迎倒屣。谋定同君虎穴探，执殳竟向前矛徙。",
      "葭投一战逆魂飞，当道老熊立披靡。积年天堑一宵平，奔鼠么魔若狼豕。",
      "彰邑城头羽扉挥，东北西南尽解围。连镳固欲台南去，转饷无方乃告归。",
      "归时日日思良友，琢句论文数欧九。君虽隔地自同情，说项推袁不离口。",
      "频闻画策中机宜，歼厥巨魁灭群丑。迩日欣看入告章，颜色腰间悬紫绶。",
      "何时返旆竹城来，蓬门端得为君开。杨柳画桥并钓艇，梅花书屋啸吟台。",
      "吟台幽处琴樽设，十日平原肠更热。长啸高歌召鬼神，案上铜壶扣欲缺。",
      "眼前世事任况净，何暇与人争论列。我有心愿人不知，所愿无妨为君说。",
      "随君一棹入榕城，陪向程门同立雪。"
    ]
  },
  {
    "id": "adcfe4dbcfabb5161477ce7d7383e45d",
    "title": "哭曾籋云先生其一",
    "authorName": "林占梅",
    "authorId": "adcfe4dbcfabb516596dedf47db27766",
    "dynasty": "清",
    "content": [
      "命宫磨蠍因儒冠，入地应知瞑目难。弟子招魂悲宋玉，才人落第痛方千。",
      "一生潦倒愁拚酒，两字「清高」定盖冠。海内知音今有几，伤心不忍抱琴弹。"
    ]
  },
  {
    "id": "adcfe4dbcfabb516ba815e3926012d0f",
    "title": "题熊霭堂明府「烹茗赏菊图」小照",
    "authorName": "林占梅",
    "authorId": "adcfe4dbcfabb516596dedf47db27766",
    "dynasty": "清",
    "content": [
      "我慕栗里翁，东篱自怡悦。莫道淡逸嗜秋容，吾人由来重晚节。",
      "我希玉川子，龙团手自烹。浮乳数碗尘虑脱，习习清风两腋生。",
      "坡前丛菊盏中茶，柳边花底时放衙。海上宦游乔与梓，棠阴垂处可为家。",
      "当日诚君维我早，相看裙屐欣同好。流光转瞬曾几时，两鬓霜华各苍老。",
      "感君至性方闵、曾，养志承欢登寿考。海上羁留返棹难，家园远阻三千道。",
      "作图明志淡而真，琴鹤居官岂潦草。我展兹图已憬然，知君一邱常在抱。",
      "虽然画里非家园，如此高风岂易造。我家有园同画图，习池牛石殷花俱。",
      "叹我年来事驰驱，笠屐未遑留须臾。矧今即欲飞双凫，重负风月堪嗟吁。",
      "览君此图心顿输，嗜癖尤欣还不殊。衣冠桎梏非吾徒，何如脱簪散发相追呼。",
      "异时勇退东篱下，与君坐对南山品茗评花兴不孤。"
    ]
  },
  {
    "id": "adcfe4dbcfabb516037554e6b0f06b22",
    "title": "题黄香铁先生「苜蓿集」卷后",
    "authorName": "林占梅",
    "authorId": "adcfe4dbcfabb516596dedf47db27766",
    "dynasty": "清",
    "content": [
      "迢迢东海外，一晤总为难。远信经年达，佳章尽日观。",
      "宛如闻声欬，不禁泪泛澜。回忆居京邸，蒙公刮目看。",
      "姻谊方卢、李，交亲等弟兄。于今殷问讯，在昔已知名。",
      "投辖贻三雅，传薪执一经。何时聆玉屑，顿使鄙怀清。"
    ]
  },
  {
    "id": "adcfe4dbcfabb516c8f185b5c15a70a5",
    "title": "乙丑除夕团圆歌",
    "authorName": "林占梅",
    "authorId": "adcfe4dbcfabb516596dedf47db27766",
    "dynasty": "清",
    "content": [
      "去年除夕时，淡北羁栖日。只隔百里程，归难如有失。",
      "磨蠍坐身宫，二竖重遘疾。愁病复伶仃，苦况忍复述。",
      "今年除夕时，团圆慰胸臆。子侄随弟昆，长幼相领率。",
      "𩣔马及乘舆，轧轧北城出。荐祖礼云周，酬神仪既毕。",
      "旁晚乍归来，欢哗闻内室。内室谒慈帏，致词颂安吉。",
      "慈帏双眼枯，阿谁不能悉。举家叩贺来，逐一名字叱。",
      "荆人复贺予，肃然见妇德。犹子女与儿，再拜立盈侧。",
      "分与压岁钱，并戒毋荡佚。阿期年差长，垂侍状笃实。",
      "牛儿襁褓中，啜乳无休息。以手鸣呜之，带笑睡甜黑。",
      "花儿学步趋，攀援绕我膝。赋性颇聪颖，青睛如点漆。",
      "见予著宫袍，掀玩呼唧唧。不独羡他人，兼且夸己饰。",
      "满堂百十人，一一咸能识。戏弟唤爷娘，喧腾不停刻。",
      "老牛舐犊怀，岂予独见惑。团饮坐围炉，宴酣弛酒律。",
      "羯鼓动摧花，觞政如鬼蜮。赌谜并猜枚，各炫所长力。",
      "上者给朱提，次者分笔墨。胜者足矜夸，负者亦悚恧。",
      "男爵背「少仪」，女使诵「内则」。啾嘈杂火爆，轰雷来莫测。",
      "耄者犹未闻，怯者两耳塞。大仆方逞能，小婢多逃匿。",
      "一堂哄笑声，四座欣悦色。和睦家之肥，何暇论饮食。",
      "人生重团圆，半世求不得。兹夜骨肉亲，其馀焉敢必。",
      "大笑视荆人，此乐可云极。"
    ]
  },
  {
    "id": "adcfe4dbcfabb516c908a252e49f7b68",
    "title": "秋斋难感",
    "authorName": "林占梅",
    "authorId": "adcfe4dbcfabb516596dedf47db27766",
    "dynasty": "清",
    "content": [
      "感慨看丛菊，悲鸣听断鸿。",
      "旧游追蓟北，僻处困瀛东。",
      "债与年俱积，才随境并穷。",
      "几多幽抑事，抒写向吟筒。",
      "陡觉双丸急，华颠半欲丝。",
      "问年加马齿，抚体渐鸡皮。",
      "短鬓疏如许，孱躯弱不支。",
      "萧斋岑寂甚，回首怅芳时。",
      "此时犹坎壈，搔首辄长呼。",
      "霜鬓繁频见，风怀淡欲无。",
      "功名同嚼蜡，陇圃望还珠。",
      "太息高堂镜，何曾尚故吾。",
      "生计蹉跎甚，朝朝自闭门。",
      "妻勤甘并妾，子幼却疑孙。",
      "课仆三章约，交人一念存。",
      "瘦藤随曳履，拨闷赖兹园。",
      "戎马亲经后，劳薪累病躯。",
      "毁家宁左计，报国效前驱。",
      "我自输人吝，人咸笑我愚。",
      "年来吟咏癖，清兴败催租。"
    ]
  },
  {
    "id": "adcfe4dbcfabb51631c8ff326ca0836d",
    "title": "题徐碧岩桃溪自在图",
    "authorName": "林占梅",
    "authorId": "adcfe4dbcfabb516596dedf47db27766",
    "dynasty": "清",
    "content": [
      "蕉阳之西，村庄幽沃。",
      "云峰崔巍，烟林葱郁。",
      "碧桃千树，绕溪之澳。",
      "堤夹绿阴，岩悬飞瀑。",
      "绣陌交通，古道蟠屈。",
      "十里桑麻，声闻碌碡。",
      "西邻可沽，村醪乍熟。",
      "东沼可脍，游鳞潜跃。",
      "或叟或童，为樵为牧。",
      "斧斤丁丁，响答岩谷。",
      "依山为庐，临水结屋。",
      "中有幽人，志在邱壑。",
      "案横瑶琴，架拥牙轴。",
      "扫地焚香，侍者如玉。",
      "清风有情，明月不速。",
      "春日迟迟，草堂睡足。",
      "啸傲羲皇，超尘绝俗。",
      "优哉游哉，何荣何辱。"
    ]
  },
  {
    "id": "adcfe4dbcfabb516a16016486f01d84a",
    "title": "仿上官竹庄「莆阳天马晴岚图」，自题山水横披",
    "authorName": "林占梅",
    "authorId": "adcfe4dbcfabb516596dedf47db27766",
    "dynasty": "清",
    "content": [
      "似水天心秋爽，如屏山上晴岚。",
      "正值新凉气候，游人两两三三。"
    ]
  },
  {
    "id": "adcfe4dbcfabb516a1601648498a78e9",
    "title": "仿上官竹庄「莆阳天马晴岚图」，自题山水横披",
    "authorName": "林占梅",
    "authorId": "adcfe4dbcfabb516596dedf47db27766",
    "dynasty": "清",
    "content": [
      "小阁半藏山坞，浮云长绕峰腰。",
      "却喜潺湲流水，中通一道横桥。"
    ]
  },
  {
    "id": "adcfe4dbcfabb516a16016485c2f1942",
    "title": "仿上官竹庄「莆阳天马晴岚图」，自题山水横披",
    "authorName": "林占梅",
    "authorId": "adcfe4dbcfabb516596dedf47db27766",
    "dynasty": "清",
    "content": [
      "苍苍极目烟树，遥遥远接汀沙。",
      "濑际竹篱蟹舍，林间茅屋人家。"
    ]
  },
  {
    "id": "adcfe4dbcfabb516a1601648c85631fb",
    "title": "仿上官竹庄「莆阳天马晴岚图」，自题山水横披",
    "authorName": "林占梅",
    "authorId": "adcfe4dbcfabb516596dedf47db27766",
    "dynasty": "清",
    "content": [
      "临水芳塍饶沃，连村老木萧疏。",
      "此是莆阳天马，被人写入画图。"
    ]
  },
  {
    "id": "adcfe4dbcfaf6ca0487b1400674e9709",
    "title": "北固楼",
    "authorName": "李蟠",
    "authorId": "adcfe4dbcfaf6ca0d1457b72d1457b72",
    "dynasty": "清",
    "content": [
      "踏阁攀林兴未休，茫茫吴越此登楼。",
      "微云卷雨来京口，落日回光见泰州。",
      "城郭对分南北限，江山合抱古今流。",
      "仲谋往事无人问，铁瓮笳声起暮愁。"
    ]
  },
  {
    "id": "adcfe4dbcfb32c1bb01fb4eed4aa408d",
    "title": "腊八",
    "authorName": "夏仁虎",
    "authorId": "adcfe4dbcfb32c1b958adb57c215b446",
    "dynasty": "清",
    "content": [
      "腊八家家煮粥多，大臣特派到雍和。",
      "圣慈亦是当今佛，进奉熬成第二锅。"
    ]
  },
  {
    "id": "adcfe4dbcfba58a77e8614751030f149",
    "title": "云中怀古",
    "authorName": "钱兴祖",
    "authorId": "adcfe4dbcfba58a7d1457b72d1457b72",
    "dynasty": "清",
    "content": [
      "山头木叶直穷荒，帝醉金天赐启疆。",
      "双观魏家传盛乐，虚楼辽代记梳妆。",
      "窟中饮马黄花瘦，岭上飞孤紫塞长。",
      "略定三关边吹断，至今犹忆武灵王。"
    ]
  },
  {
    "id": "adcfe4dbcfba58a7e4867b8a93b89c8c",
    "title": "次韵孝标弟岁暮杂感",
    "authorName": "钱兴祖",
    "authorId": "adcfe4dbcfba58a7d1457b72d1457b72",
    "dynasty": "清",
    "content": [
      "四海无家倍可怜，家徒壁立操弥坚。",
      "马医未业终无术，虎吏难逃莫问田。",
      "学稼故应先学圃，安贫自得渐安禅。",
      "嗣宗恸哭刘伶醉，壮志销沉不诅天。"
    ]
  },
  {
    "id": "adcfe4dbcfc1b86d5c291615cf9cb695",
    "title": "回雁峰",
    "authorName": "金志章",
    "authorId": "adcfe4dbcfc1b86dd1457b72d1457b72",
    "dynasty": "清",
    "content": [
      "闻道随阳雁，年年到此回。",
      "瘴云飞不度，炎海客能来。",
      "峰势连衡起，滩声挟雨哀。",
      "禅关聊一憩，归路晚钟催。"
    ]
  },
  {
    "id": "adcfe4dbcfc1b86d365c1a391e4b22cd",
    "title": "月夜同重阆秋岳登虎丘",
    "authorName": "金志章",
    "authorId": "adcfe4dbcfc1b86dd1457b72d1457b72",
    "dynasty": "清",
    "content": [
      "一片深宵月，明明照虎丘。",
      "松杉交影静，蘋藻上阶流。",
      "夜舫吹箫客，春镫卖酒楼。",
      "他乡有朋好，竟夕此淹留。"
    ]
  },
  {
    "id": "adcfe4dbcfc1b86d365c1a398d4e0ef2",
    "title": "月夜同重阆秋岳登虎丘",
    "authorName": "金志章",
    "authorId": "adcfe4dbcfc1b86dd1457b72d1457b72",
    "dynasty": "清",
    "content": [
      "台畔人初散，虚亭月可中。",
      "寒烟沈鹤涧，疏磬落天风。",
      "光满疑无地，人行恍在空。",
      "忘言契禅悦，还欲叩生公。"
    ]
  },
  {
    "id": "adcfe4dbcfc1b86d3cca52a651faa3a5",
    "title": "映璧庵怀古",
    "authorName": "金志章",
    "authorId": "adcfe4dbcfc1b86dd1457b72d1457b72",
    "dynasty": "清",
    "content": [
      "禅房遥隐凤城西，故国空山望转迷。",
      "辇道已荒春草合，妆台犹在野禽啼。",
      "斋钟佛火销残劫，坏壁蜗涎认旧题。",
      "太息寺门桃李树，无言偏自得成蹊。"
    ]
  },
  {
    "id": "adcfe4dbcfc1b86d129520207194a861",
    "title": "拜奇零先生墓",
    "authorName": "金志章",
    "authorId": "adcfe4dbcfc1b86dd1457b72d1457b72",
    "dynasty": "清",
    "content": [
      "廿载横流息逝波，乾坤难造旧山河。",
      "《狱中书》是勤王檄，《海上》诗为《正气歌》。",
      "天意何曾忘肃杀，人心无奈厌兵戈。",
      "只今荒冢南屏下，碧血谁将片碣磨。"
    ]
  },
  {
    "id": "adcfe4dbcfc1b86d2ea6c370193e610d",
    "title": "登姑苏玄妙观弥罗阁",
    "authorName": "金志章",
    "authorId": "adcfe4dbcfc1b86dd1457b72d1457b72",
    "dynasty": "清",
    "content": [
      "巍然杰阁俯尘寰，暇日登临破旅颜。",
      "十里锦帆吴苑树，数峰𡻱黛具区山。",
      "苍茫海气迷村落，缥缈天风响佩环。",
      "却望白云亲舍远，几回翘首忆江关。"
    ]
  },
  {
    "id": "adcfe4dbcfc1b86db00284f1c615da8c",
    "title": "然犀亭",
    "authorName": "金志章",
    "authorId": "adcfe4dbcfc1b86dd1457b72d1457b72",
    "dynasty": "清",
    "content": [
      "江左勤王事久非，孤亭犹自记然犀。",
      "已无赤帻乘流下，剩有修蛾入望低。",
      "草绿连山飞锦雉，花红满地绣棠梨。",
      "春风两度追游到，屐齿相寻路不迷。"
    ]
  },
  {
    "id": "adcfe4dbcfc1b86d51159ff45ca1b8d7",
    "title": "自杨梅坞循九溪十八涧至理安寺",
    "authorName": "金志章",
    "authorId": "adcfe4dbcfc1b86dd1457b72d1457b72",
    "dynasty": "清",
    "content": [
      "青松影里寻山寺，黄叶堆中踏涧泉。",
      "行过乱峰溪又转，一声疏磬到门前。"
    ]
  },
  {
    "id": "adcfe4dbcfc1b86dc3b6f5a5a4434118",
    "title": "登六和塔",
    "authorName": "金志章",
    "authorId": "adcfe4dbcfc1b86dd1457b72d1457b72",
    "dynasty": "清",
    "content": [
      "浮图凌虚空，直上破青霭。",
      "创建开宝初，屹峙吴越界。",
      "厚蟠苍山根，高出飞鸟外。",
      "我来试登攀，耳目为一快。",
      "初恍穿沈冥，稍进离昏昧。",
      "盘回讶螺旋，扪摸駴神怪。",
      "逾时至绝顶，遂与日月会。",
      "连山俯培塿，长江绕衣带。",
      "海门列其东，潮头势淜湃。",
      "会稽青嵯峨，隔岸如点黛。",
      "风帆与沙鸟，一一类浮芥。",
      "回观壁间书，劫火烧不坏。",
      "乃知象教雄，愈信佛力大。",
      "贾勇既忘疲，登危亦知戒。"
    ]
  },
  {
    "id": "adcfe4dbcfc1b86d0b8cd068a220e184",
    "title": "游桐君山用萨天锡原韵",
    "authorName": "金志章",
    "authorId": "adcfe4dbcfc1b86dd1457b72d1457b72",
    "dynasty": "清",
    "content": [
      "桐庐江水见底清，桐君山色青绕城。",
      "仙人指桐去千载，至今草木犹知名。",
      "我来六月火云赤，为访名山侵晓出。",
      "芒鞋竹笠紫蕉衣，潇洒行踪杂樵牧。",
      "松风迎客如有灵，笙竽响答洪涛应。",
      "丹崖转处洞门豁，石壁袅袅垂苍藤。",
      "危楼一凭尘怀少，欲把仙书拾瑶草。",
      "西飞海鹤不归来，岭上荒祠白云老。"
    ]
  },
  {
    "id": "adcfe4dbcfc1b86dc59b75455e732fd5",
    "title": "阻涨",
    "authorName": "金志章",
    "authorId": "adcfe4dbcfc1b86dd1457b72d1457b72",
    "dynasty": "清",
    "content": [
      "大鱼湾头水一丈，浩浩洪波鱼大上。",
      "青山两岸横绿阴，苦竹丛深鹧鸪唱。",
      "短篷一叶冲浪来，独客倚柁心徘徊。",
      "欲思六月西湖涨，红藕黏天到处开。"
    ]
  },
  {
    "id": "adcfe4dbcfc1b86d941cfb756b2f2887",
    "title": "冷水铺",
    "authorName": "金志章",
    "authorId": "adcfe4dbcfc1b86dd1457b72d1457b72",
    "dynasty": "清",
    "content": [
      "秋江渌净不可唾，远近碧玉相因依。",
      "白鸥傍桨自双浴，黄蝶逆风还倒飞。",
      "人家尽向翠微住，舟楫适从湘口归。",
      "仙山十里总图画，叹乃一声烟景稀。"
    ]
  },
  {
    "id": "adcfe4dbcfc1b86d9bcad1655878566b",
    "title": "江行望枞阳镇",
    "authorName": "金志章",
    "authorId": "adcfe4dbcfc1b86dd1457b72d1457b72",
    "dynasty": "清",
    "content": [
      "邮签鸣水驿，舟子解维艄。",
      "晓日波心上，人烟市中交。",
      "江晴鼋出曝，沙暖燕营巢。",
      "渐喜枞阳近，雄风想射蛟。"
    ]
  },
  {
    "id": "adcfe4dbcfc1b86df0940b0bb79188bf",
    "title": "绣谷亭藤花歌",
    "authorName": "金志章",
    "authorId": "adcfe4dbcfc1b86dd1457b72d1457b72",
    "dynasty": "清",
    "content": [
      "君家紫藤看最好，虺结虬蟠势天矫。",
      "千条络格影倒垂，万穟捎桅风乍袅。",
      "东皇留取伴残春，破萼漫嫌开不早。",
      "花时主客每盘桓，朗咏长吟恣幽讨。",
      "紫云焰暖结流苏，罨画丛深张羽葆。",
      "幕天冉冉欲成阴，绣地斑斑浑未扫。",
      "蜂声卓午晴更喧，蝶影斜阳暮犹绕。",
      "晨浇底用井华汲，日炙何愁碎英稿。",
      "横空出雾爱丰茸，直上搴云自缥缈。",
      "罗囊戏赌忆诸郎，锦髻斜牵嗤一老。",
      "年年花底具尊壶，坐藉莓苔荐清醥。",
      "醉来兴发擘银笺，狂态真成被花恼。",
      "莫将金谷比繁华，自有仙游拟蓬岛。"
    ]
  },
  {
    "id": "adcfe4dbcfc1b86da8a3460e2f5f3dfc",
    "title": "绣谷先生有所藏宋椠丁卯集亡去二十年令嗣瓯亭游京师重购得之以归同人赋诗为记其事",
    "authorName": "金志章",
    "authorId": "adcfe4dbcfc1b86dd1457b72d1457b72",
    "dynasty": "清",
    "content": [
      "楼居插架逾万签，五车四库皆能兼。丹黄一一手勘定，部分鳞次何精严。",
      "就中名集数《丁卯》，椠本最古心所忺。何年一鸱竟羽化，巧偷豪夺生憎嫌。",
      "六丁冥搜苦无计，廿载抱憾归幽潜。读书继绪有令子，手泽每念襟常沾。",
      "驱车偶然适燕市，软红扑面尘纤纤。朝闻邸舍打门急，有客持售初开函。",
      "卫公故物忽惊睹，悲喜交集敬拜瞻。卷端题识认遗墨，左方印记留朱钤。",
      "呵护定蒙鬼神力，点涴未受虫鱼瀸。探囊购赎敢辞罄，百锾索贾宁嫌贪。",
      "楚弓楚得足深慰，摩挲翻玩忘饥馋。羽陵蠹简共什袭，宛委秘册同包缄。",
      "携归陈书告先子，水沈细炷方铜奁。孝思灵爽共感召，丁部重入如新添。",
      "熊熊旦上吐光气，南极果应星文占。抽思骋秘发高咏，妙处神味超酸咸。",
      "同时题赠悉巨手，雕章丽句盈缃缣。惟余经年负宿诺，苦吟屡断霜髭拈。",
      "郢州有知应大笑，笑我细响徒沾沾。不如韬笔且藏拙，静看花影摇风帘。"
    ]
  },
  {
    "id": "adcfe4dbcfcd906ea1f05c3388e2fcd8",
    "title": "答客问台湾之游",
    "authorName": "林松",
    "authorId": "adcfe4dbcfcd906ed1457b72d1457b72",
    "dynasty": "清",
    "content": [
      "前古人稀到，重洋我独经。",
      "顿忘几潮汐，所见一空青。",
      "海外有馀地，天东无尽星。",
      "直疑是员峤，何处访仙灵。"
    ]
  },
  {
    "id": "adcfe4dbcfcd906ea1f05c33551a0f21",
    "title": "答客问台湾之游",
    "authorName": "林松",
    "authorId": "adcfe4dbcfcd906ed1457b72d1457b72",
    "dynasty": "清",
    "content": [
      "燠多寒少处，天气觉长晴。",
      "瓜自杪冬熟，日从中夜生。",
      "烟深乌鬼井，潮逼赤崁城。",
      "谁见携吟杖，珊瑚篱外行。"
    ]
  },
  {
    "id": "adcfe4dbcfd544682e5d208a438db29d",
    "title": "蒋叔程过访余以病未面复见寄一律次韵答之",
    "authorName": "胡期颐",
    "authorId": "adcfe4dbcfd54468d1457b72d1457b72",
    "dynasty": "清",
    "content": [
      "自信嵇康七不堪，残年决计返江南。",
      "屋梁落月添离思，天际飞鸿渺去函。",
      "羡子才如千里马，笑予身似再眠蚕。",
      "携来佳句浑忘病，更拟寻山看晓岚。"
    ]
  },
  {
    "id": "adcfe4dbcfda2b374e2572e022deae4e",
    "title": "马",
    "authorName": "塞尔赫",
    "authorId": "adcfe4dbcfda2b3708e6bea83e15cc11",
    "dynasty": "清",
    "content": [
      "不识天闲路，徒甘塞草肥。",
      "有时冲雪去，何处踏花归。",
      "苜蓿三秋老，风尘一顾稀。",
      "更堪悲伏枥，千里壮心违。"
    ]
  },
  {
    "id": "adcfe4dbcfda2b3789d45d3274a57196",
    "title": "过巩华题壁",
    "authorName": "塞尔赫",
    "authorId": "adcfe4dbcfda2b3708e6bea83e15cc11",
    "dynasty": "清",
    "content": [
      "废郭夹清濑，孤墟生远烟。",
      "沙晴双鹭下，花暖一牛眠。",
      "微雨近寒食，东风似去年。",
      "客程方鹿鹿，空对好春研。"
    ]
  },
  {
    "id": "adcfe4dbcfda2b37fc4c222e9d1d72ff",
    "title": "晓发拨洛那越新岭至兴州",
    "authorName": "塞尔赫",
    "authorId": "adcfe4dbcfda2b3708e6bea83e15cc11",
    "dynasty": "清",
    "content": [
      "马疲愁跋涉，客病却登临。",
      "细路盘危石，空山响怪禽。",
      "感羸频握臂，守默只斋心。",
      "晓色旋成暮，寒蜩时一吟。"
    ]
  },
  {
    "id": "adcfe4dbcfda2b375b8777f678212cbe",
    "title": "五日",
    "authorName": "塞尔赫",
    "authorId": "adcfe4dbcfda2b3708e6bea83e15cc11",
    "dynasty": "清",
    "content": [
      "蒲芽抽笋出晴波，五日重惊塞上过。",
      "岂不怀归当令节，谁能遣此但狂歌。",
      "连天细草初调马，卷地长歌一枕戈。",
      "无限心情兼客况，十年空对旧山河。"
    ]
  },
  {
    "id": "adcfe4dbcfda2b37eea9e0d69f2be881",
    "title": "夕阳",
    "authorName": "塞尔赫",
    "authorId": "adcfe4dbcfda2b3708e6bea83e15cc11",
    "dynasty": "清",
    "content": [
      "东隅一望远烟生，自顾头颅感未平。",
      "暗送马蹄催倦客，明随鸦背上高城。",
      "三春雨后花无赖，九月风前叶有声。",
      "独坐闲阶惜余景，桑榆满眼不胜情。"
    ]
  },
  {
    "id": "adcfe4dbcfda2b37868b5b64e3027d9b",
    "title": "梦觉",
    "authorName": "塞尔赫",
    "authorId": "adcfe4dbcfda2b3708e6bea83e15cc11",
    "dynasty": "清",
    "content": [
      "一枕秋窗梦未闲，半生如醉独蹒跚。",
      "逢时漫说平津阁，往路多成蜀道山。",
      "岂有金兰同臭味，也知秦越共尘寰。",
      "羡门已去长房远，更向何人觅大还。"
    ]
  },
  {
    "id": "adcfe4dbcfda2b37bab01bdc5fa24f74",
    "title": "秋杪喜大钵自沧州还",
    "authorName": "塞尔赫",
    "authorId": "adcfe4dbcfda2b3708e6bea83e15cc11",
    "dynasty": "清",
    "content": [
      "独泛孤云向海边，客窗谁与听鸣蝉。",
      "沧浪一曲孤镫外，红叶千山瘦马前。",
      "空馆荒凉犹有菊，诗囊羞涩已无钱。",
      "开帘应悔归来晚，先得秋风伴惠连。"
    ]
  },
  {
    "id": "adcfe4dbcfda2b37cf4c839f78bbca26",
    "title": "秋日晚步次胡宿二茂才韵",
    "authorName": "塞尔赫",
    "authorId": "adcfe4dbcfda2b3708e6bea83e15cc11",
    "dynasty": "清",
    "content": [
      "林色秋烟晚更苍，短藜扶我力犹强。",
      "天从归鸟没边碧，叶向游人到处黄。",
      "蓦地商飙吹面急，谁家羌笛倚楼长。",
      "临皋步屟月初上，惊起双凫出野塘。"
    ]
  },
  {
    "id": "adcfe4dbcfda2b379116eecfa868d5ed",
    "title": "喜晤石城颜处士徵子即用颜望湖原韵却赠",
    "authorName": "塞尔赫",
    "authorId": "adcfe4dbcfda2b3708e6bea83e15cc11",
    "dynasty": "清",
    "content": [
      "世事都如负壑舟，爱群常是狎群鸥。",
      "坐无宏景三层阁，卧有元龙百尺楼。",
      "气夺驽骀徒恋栈，影回孤鹤欲横秋。",
      "伫看落叶西风起，一夜乡心满石头。"
    ]
  },
  {
    "id": "adcfe4dbcfda2b37d61f4733dabdeada",
    "title": "白芍药",
    "authorName": "塞尔赫",
    "authorId": "adcfe4dbcfda2b3708e6bea83e15cc11",
    "dynasty": "清",
    "content": [
      "琼帘入夜卷琼钩，谢女怀香倚玉楼。",
      "风暖月明娇欲堕，依稀残梦在扬州。"
    ]
  },
  {
    "id": "adcfe4dbcfda2b37c39b7a23e3ecb9ee",
    "title": "寄云溪参赞",
    "authorName": "塞尔赫",
    "authorId": "adcfe4dbcfda2b3708e6bea83e15cc11",
    "dynasty": "清",
    "content": [
      "产得龙媒别渥洼，每看芳草恨天涯。",
      "逡巡忽忆嫖姚语，未破匈奴莫问家。"
    ]
  },
  {
    "id": "adcfe4dbcfda2b37b787f7b45c236648",
    "title": "书大钵山房诗卷后",
    "authorName": "塞尔赫",
    "authorId": "adcfe4dbcfda2b3708e6bea83e15cc11",
    "dynasty": "清",
    "content": [
      "青女擎霜细作花，一声鹤唳散明霞。",
      "海风吹上三山月，云液烟芝夜煮茶。"
    ]
  },
  {
    "id": "adcfe4dbcfda2b37b787f7b499186f52",
    "title": "书大钵山房诗卷后",
    "authorName": "塞尔赫",
    "authorId": "adcfe4dbcfda2b3708e6bea83e15cc11",
    "dynasty": "清",
    "content": [
      "诗中丘壑梦中缘，回首登临已六年。",
      "昔日酒痕今日梦，三生石上有啼鹃。"
    ]
  },
  {
    "id": "adcfe4dbcfda2b3782dde46975b4f94a",
    "title": "廌青山人壑舟书屋初成载酒落之",
    "authorName": "塞尔赫",
    "authorId": "adcfe4dbcfda2b3708e6bea83e15cc11",
    "dynasty": "清",
    "content": [
      "新构米家船，烟云欣有托。",
      "栖迟殊大厦，我来先燕雀。",
      "低槛避骄阳，疏棂映丛薄。",
      "江湖既已远，波浪何由作。",
      "畦蔬杂涧蘋，尊前花自落。",
      "鸟声桔槔声，过耳两不恶。",
      "灌园有於陵，看山近南郭。",
      "僮仆狎荆榛，妇女甘藜藿。",
      "手把一卷书，偃仰无愧怍。",
      "沈沉渊底珠，矫矫天边鹤。",
      "盘阴有辋川，丹青遍京洛。",
      "绿萝翳松篁，嚣尘阻岩崿。",
      "此屋潞河隈，谁识非藏壑。"
    ]
  },
  {
    "id": "adcfe4dbcfda2b37874ea36549793176",
    "title": "相逢行",
    "authorName": "塞尔赫",
    "authorId": "adcfe4dbcfda2b3708e6bea83e15cc11",
    "dynasty": "清",
    "content": [
      "三年骑款段，不知牝与牡。",
      "出门遇所欢，欣欣共携手。",
      "问君尔何为，仆仆牛马走。",
      "艳艳迎秋花，濯濯当春柳。",
      "昨日美少年，今日成老丑。",
      "自无羡门术，安能金石久。",
      "举头仰华嵩，低头望原薮。",
      "一日薄三公，千金重敝帚。",
      "芙蓉霜作锷，骅骝龙作友。",
      "戍坼黄河阴，臂断匈奴右。",
      "陇阪长九折，葡萄绿于酒。",
      "脱叶眷故枝，柔丝牵断藕。",
      "慷慨老莱子，畚锸随其妇。",
      "北山怨鹤鸣，畴能终畎亩。"
    ]
  },
  {
    "id": "adcfe4dbcfda2b37345ff3847fc1b27b",
    "title": "丁亥暮春游盘山便访拙庵上人",
    "authorName": "塞尔赫",
    "authorId": "adcfe4dbcfda2b3708e6bea83e15cc11",
    "dynasty": "清",
    "content": [
      "风和陇麦青，郊旷游目骋。",
      "天际远墟间，树杪浮岚迥。",
      "新绿霭丛薄，杂花缀疏影。",
      "讵惮舆马疲，终隔烟霞境。",
      "逶迤巨壑深，湁潗飞泉冷。",
      "石绣古苔斑，鸟啼春日永。",
      "两余林气澄，云归阴岫暝。",
      "托根层崖松，无为感潜颖。",
      "夙慕山栖幽，顿遣尘念屏。",
      "一径缘西麓，千盘凌绝顶。",
      "绀宇礼尊宿，浮图落高景。",
      "次第辨诸峰，微茫睇沙岭。",
      "披榛扣禅关，间房太古静。",
      "晚饭摘山蔬，烹茶汲古井。",
      "坐对老僧言，窅然发深省。"
    ]
  },
  {
    "id": "adcfe4dbcfda2b372029e96ab8033ae9",
    "title": "秋日游东村",
    "authorName": "塞尔赫",
    "authorId": "adcfe4dbcfda2b3708e6bea83e15cc11",
    "dynasty": "清",
    "content": [
      "纵步副游情，瞪目惬心赏。",
      "晚霁爱澄川，流光极漭泱。",
      "丰年蚤谷登，间原百草长。",
      "阴阴迤阡陌，郁郁丛灌莽。",
      "塘迥蒲稗深，陂转场圃广。",
      "境幽客意间，雨过山谷爽。",
      "墟烟淡将夕，沙路平如掌。",
      "孤村人未归，高树闻蝉响。"
    ]
  },
  {
    "id": "adcfe4dbcfda2b37147eee20e35647e0",
    "title": "题画鹑应桦村居士",
    "authorName": "塞尔赫",
    "authorId": "adcfe4dbcfda2b3708e6bea83e15cc11",
    "dynasty": "清",
    "content": [
      "大火西流风影疾，昏雾荒荒没寒日。纸立孤鹑宛欲飞，肯傍秋风啄残粒。",
      "忆昔平原短草枯，群飞群逐镇相呼。霜鹯野鹞满霄汉，匿影不敢窥平芜。",
      "五陵裘马纷驰骤，间掷千金争一斗。毛血易随黄金尽，可怜纨裤鹑衣后。",
      "君不见汉家从来重养士，畴向疆场报恩死。"
    ]
  },
  {
    "id": "adcfe4dbcfda2b372e5e7b50b9a3c551",
    "title": "夏日走笔赠隋海侯",
    "authorName": "塞尔赫",
    "authorId": "adcfe4dbcfda2b3708e6bea83e15cc11",
    "dynasty": "清",
    "content": [
      "隋侯潦倒燕市侧，家住山东古即墨。黄金挥尽重交游，不问生涯何稼穑。",
      "平生磊落希古人，湖海之气风尘身。年将四十游汗漫，蓟门烟树空阳春。",
      "长揖宁知五侯贵，椎埋屠狗同一醉。彭泽归来羞折腰，信陵甘执夷门辔。",
      "君不见齐人田单古英雄，振策初从即墨始。火牛一发挫强燕，顿复雄城七十二。",
      "翻忆燕齐未遇时，英雄盖代畴复知。与君邂逅一尊酒，问君今日将何为。",
      "燕山道路多嵚𡼭，烟云变幻无定期。呜呼隋侯竟安适，徒然结我他日之相思。"
    ]
  },
  {
    "id": "adcfe4dbcfda2b37b25e5a0d1b729c7f",
    "title": "竹阑行",
    "authorName": "塞尔赫",
    "authorId": "adcfe4dbcfda2b3708e6bea83e15cc11",
    "dynasty": "清",
    "content": [
      "劈枝揃叶束复束，循垣绕砌曲更复。逶迤庭院转深沈，为护新篁判旧竹。",
      "新篁出土如新浴，一碧萧森立寒玉。带雨长连花径红，笼烟横销蕉窗绿。",
      "君不见繁丝急管青云端，芙蓉水榭金勾阑。风帘初卷芙蓉里，忽度秋风花已残。",
      "疏棂草草逢蒿径，间对斜阳余古欢。"
    ]
  },
  {
    "id": "adcfe4dbcfda2b371bce2cb29142f728",
    "title": "与任梅村曹烟庐丰台看花",
    "authorName": "塞尔赫",
    "authorId": "adcfe4dbcfda2b3708e6bea83e15cc11",
    "dynasty": "清",
    "content": [
      "烟庐居士间长昼，时泼岩泉扫花岫。",
      "家住西湖山水乡，笔端犹带西湖秀。",
      "梅村老人江湖宾，双眸炯炯鬓如银。",
      "人世马牛浑不辨，惟与海鹤争精神。",
      "芍药城南正放花，相期携手入晴霞。",
      "花前烂醉熏风日，眼底徐看卷浪沙。",
      "烟庐年少梅村老，我亦繁霜侵鬓蚤。",
      "未识谁堪金带围，莺残花落忘昏晓。"
    ]
  },
  {
    "id": "adcfe4dbcfda2b37b251d3049a143505",
    "title": "杏山行",
    "authorName": "塞尔赫",
    "authorId": "adcfe4dbcfda2b3708e6bea83e15cc11",
    "dynasty": "清",
    "content": [
      "杏山山上石屼𡿖，杏山山下水泬。",
      "山前山后沙土红，疑是当年覆军血。",
      "忆昔将军初上马，羽檄交驰遍天下。",
      "貔貅十万出雄关，遮日旌旗隘原野。",
      "画鼓三通不交战，觱篥声中辙先乱。",
      "二千铁骑俨天人，大箭长弓一当万。",
      "霜摧败叶草偃风，血流海色波涛红。",
      "功成不坑长平卒，只今竹帛褒元功。",
      "吁嗟推毂竟何补，献俘解缚拜圣主。",
      "有人东望尚招魂，衣冠昔葬燕山土。"
    ]
  },
  {
    "id": "adcfe4dbcfda2b375ec51bbaf69ec689",
    "title": "双节诗",
    "authorName": "塞尔赫",
    "authorId": "adcfe4dbcfda2b3708e6bea83e15cc11",
    "dynasty": "清",
    "content": [
      "王生名驹日千里，长揖公卿皆倒屣。",
      "两母芳型世所无，无用张凭亲作诔。",
      "府君曩署泾功曹，流寇围城虎怒号。",
      "功曹奋身思却贼，几陷白刃遭烹炮。",
      "绐贼归来益坚壁，真见雎阳探鸟巢。",
      "射书安事聊城箭，全城意气常嚣嚣。",
      "王生二母朱与李，一井相逢誓生死。",
      "金石同心甘下人，呜呼忠节成连理。",
      "不知谁与撰丰碑，空使冰心天地垂。",
      "七十余年今逝水，寒泉凛冽系人思。",
      "自古须眉愧巾帼，人间鼎足此男儿。"
    ]
  },
  {
    "id": "adcfe4dbcfda2b3700bbd44248b06877",
    "title": "杜姬诗",
    "authorName": "塞尔赫",
    "authorId": "adcfe4dbcfda2b3708e6bea83e15cc11",
    "dynasty": "清",
    "content": [
      "浮萍托江汉，聚散无常期。",
      "女萝附松柏，荣悴永相依。",
      "邂逅得从君，情好无转移。",
      "君情若绮罗，新故同一丝。",
      "妾心如白石，成灰犹不淄。",
      "少小勤执作，颇解缝裳衣。",
      "有无共黾勉，贱妾职当为。",
      "一朝罹祸患，长驱赴西陲。",
      "蔽身无完服，空囊无剩赀。",
      "儿女走相送，但牵君衣啼。",
      "丈夫自有泪，肯向别离垂。",
      "顾妾一挥手，去去从此辞。",
      "壁彼秋叶落，安能恋故枝。",
      "君如孤飞云，妾作浊水泥。",
      "宁作浊水泥，与君共驱驰。",
      "鸳鸯不独宿，鸿雁常双栖。",
      "徒步虽蹒跚，愿逐君马蹄。",
      "生与君绸缪，死当相追随。",
      "遥遥古朔方，人事日已非。",
      "仇多亲故寡，顾问良所稀。",
      "面垢项长枷，风沙眼犹迷。",
      "旦暮蔽雨雪，为君结茅茨。",
      "篝镫弄针黹，为君疗寒饥。",
      "当垆古所有，涤器洁尊罍。",
      "坐卧同形影，须臾不相离。",
      "一生有九死，仓卒防已迟。",
      "锱铢妾所积，忍令君先知。",
      "君殁妾当从，慷慨心不疑。",
      "八年一弹指，得赦生同归。",
      "衣马粗具足，道路芳菲菲。",
      "向非亲比𦐂，安能有今时。",
      "至今朔方民，南望兴长思。"
    ]
  },
  {
    "id": "adcfe4dbcfe084f9b73b835d7e9b7b9a",
    "title": "蝉",
    "authorName": "左辅",
    "authorId": "adcfe4dbcfe084f9b3bbccd69a1de01f",
    "dynasty": "清",
    "content": [
      "诉尽齐宫怨，萧萧续苦声。",
      "芳华销短梦，风露贷余生。",
      "疏柳长洲苑，残阳白下城。",
      "吟躯听欲瘦，辛苦为关情。"
    ]
  },
  {
    "id": "adcfe4dbcfe084f9c7062c36e3b95e70",
    "title": "永安宫",
    "authorName": "左辅",
    "authorId": "adcfe4dbcfe084f9b3bbccd69a1de01f",
    "dynasty": "清",
    "content": [
      "气尽吞吴日，天非祚汉时。",
      "中原仍国贼，小愤岂王师。",
      "寝殿愁风雨，荒城偃鼓旗。",
      "祇余遗诏在，堪作典谟垂。"
    ]
  },
  {
    "id": "adcfe4dbcfe084f9ddba28895460fd61",
    "title": "过儿邱集有感",
    "authorName": "左辅",
    "authorId": "adcfe4dbcfe084f9b3bbccd69a1de01f",
    "dynasty": "清",
    "content": [
      "泽雁哀鸣急，河流积潦深。",
      "畴纡济时策，我愧读书心。",
      "古木余残照，荒祠接夕阴。",
      "无缘荐蘋藻，征马又骎骎。"
    ]
  },
  {
    "id": "adcfe4dbcfe084f94dba6e87db52902e",
    "title": "秋燕",
    "authorName": "左辅",
    "authorId": "adcfe4dbcfe084f9b3bbccd69a1de01f",
    "dynasty": "清",
    "content": [
      "觅向花前旧雨稀，此身将逐海云归。",
      "豪门丝管晚萧瑟，大道楼台多是非。",
      "江渚羁魂迷暮雨，帘钩小影立斜晖。",
      "故巢曾住难抛却，犹睇雕梁不忍飞。"
    ]
  },
  {
    "id": "adcfe4dbcfe084f91d916e7793257130",
    "title": "题黄仲则蒲团看剑图",
    "authorName": "左辅",
    "authorId": "adcfe4dbcfe084f9b3bbccd69a1de01f",
    "dynasty": "清",
    "content": [
      "昔年读书复击剑，如今按剑将逃禅。",
      "雄心岂向湖海尽，欲摄天地归蒲团。",
      "鱼鳞不合尚鸣跃，怜君犹被嗔猿缚。",
      "纳之入匣悄无声，如鸟归巢水归壑。",
      "四山风急号鼯鼪，虚堂嵌空佛火青。",
      "松萝藏云不知晓，白日欲雨天冥冥。",
      "谁欤甘此坐衰朽，仍倚长虹烛牛斗。",
      "剸蛟不让佽飞先，成佛肯随灵运后。",
      "侧身天地何处归，此意沉吟恨难剖。",
      "还君此图为君寿，毕竟生才天不苟。",
      "神物会合当有时，黄郎嵲屼将安之。"
    ]
  },
  {
    "id": "adcfe4dbcfe084f96dc74f34fd2ef69a",
    "title": "犁田行",
    "authorName": "左辅",
    "authorId": "adcfe4dbcfe084f9b3bbccd69a1de01f",
    "dynasty": "清",
    "content": [
      "平林月落烟如雾，鬼火星星满归路。断碑衔口不能言，知是何人埋骨处。",
      "青山流水自年年，昔人新冢今人田。纵横白骨已无主，乌犍犁田粪田土。",
      "粪田田肥农喜欢，吁嗟乎，夜长鬼哭天漫漫。"
    ]
  },
  {
    "id": "adcfe4dbcfe084f9e7c5fc911101855e",
    "title": "黄牛峡",
    "authorName": "左辅",
    "authorId": "adcfe4dbcfe084f9b3bbccd69a1de01f",
    "dynasty": "清",
    "content": [
      "黄牛当楚西，夔巫势同抗。",
      "江流此再束，轻快思一放。",
      "连山崩颓云，奇石涌惊浪。",
      "神人俨高跂，怪兽兀相向。",
      "合形争结构，庳者犹倔强。",
      "尽泄造化藏，余美不一长。",
      "居人出岩窦，如粟黏壁上。",
      "风急陨杂花，水湍漂汲盎。",
      "钟声动黄陵，凄听巴女唱。"
    ]
  },
  {
    "id": "adcfe4dbcfe084f9318a27bbe7f1557b",
    "title": "马肝峡",
    "authorName": "左辅",
    "authorId": "adcfe4dbcfe084f9b3bbccd69a1de01f",
    "dynasty": "清",
    "content": [
      "上滩路忽穷，一矶兀门峡。",
      "厓交若牛斗，高浪跨其胛。",
      "窍怒鼻口呀，节蹄股插。",
      "划然忽中分，稍入石已压。",
      "何年刌肺肝，𠇗离爪谁掏。",
      "名异久惊疑，状诡滋恐猲。",
      "奇气固难降，和平亦已乏。",
      "云阴屡亏蔽，远见天霅霅。",
      "重山久思出，去水想观法。",
      "物理亮不诬，冥悟情已洽。"
    ]
  },
  {
    "id": "adcfe4dbcfe084f976aa4f67c3bb246f",
    "title": "新滩",
    "authorName": "左辅",
    "authorId": "adcfe4dbcfe084f9b3bbccd69a1de01f",
    "dynasty": "清",
    "content": [
      "奔流冲石去，石立不水受。",
      "水怒石亦险，相迫吞嘬久。",
      "回流忽漩舞，蓄极力愈厚。",
      "壮与蛟鳄腾，声挟风雨吼。",
      "牵舟撄水怒，石险乘水后。",
      "水转不怒石，挟石为伍偶。",
      "火仗操百人，移晷尚滩口。",
      "上滩如上山，滩立若山陡。",
      "畏水更畏石，石去水可狃。",
      "使君与空羚，行者戒勿苟。",
      "胡为设巨险，汔济畏濡首。",
      "其中多不平，激荡固所有。",
      "谁能安其澜，时无五丁手。"
    ]
  },
  {
    "id": "adcfe4dbcfe084f97956a92671c59c53",
    "title": "巫峡",
    "authorName": "左辅",
    "authorId": "adcfe4dbcfe084f9b3bbccd69a1de01f",
    "dynasty": "清",
    "content": [
      "东西渡瀼溪，溪转峡角对。奔腾逐江来，飞舞与人会。",
      "中蓄万古灵，排空障旌旆。根穿潜虬宫，石压飞鸟背。",
      "荡摩出宝气，倏忽走光怪。神仙归有所，云雨出其内。",
      "势极衡湘长，高与天谷配。何年破山腹，于此纳万派。",
      "讹传{敝巴}令凿，转忘禹功大。屹为巴西门，险绝蜀东塞。"
    ]
  },
  {
    "id": "adcfe4dbcfe084f9c28e44d379ef70bc",
    "title": "西陵峡",
    "authorName": "左辅",
    "authorId": "adcfe4dbcfe084f9b3bbccd69a1de01f",
    "dynasty": "清",
    "content": [
      "寒山主西陵，云外见积石。",
      "垂崖盘千层，一气转地脉。",
      "古藤捎天青，飞流界空白。",
      "划然开瞿唐，万水如矢激。",
      "猿鸟堕危梯，鱼龙啮粉壁。",
      "阴阴夔巫间，千古雷雨黑。",
      "沈犀魇水怪，事幻理难格。",
      "圣人不任智，事事有开辟。",
      "淫预戒舟航，功大非假力。",
      "吾将撇舟去，三叹此遗迹。"
    ]
  },
  {
    "id": "adcfe4dbcfe084f93a1fc0a3f7208de3",
    "title": "残月篇",
    "authorName": "左辅",
    "authorId": "adcfe4dbcfe084f9b3bbccd69a1de01f",
    "dynasty": "清",
    "content": [
      "鸡鸣客登车，残月见树头。窅如幽人窥涧户，怯如病女临妆楼。",
      "悄如离心挂天角，五更风起吹欲落。含烟敛雾愁窗纱，又如空院将残花。",
      "低徊孤影看不已，水驿山程忽千里。天长魂断不可招，帖帖寒光堕如水。"
    ]
  },
  {
    "id": "adcfe4dbd001fe41b059d62e437e514e",
    "title": "昔有诗二章示二子",
    "authorName": "汪辉祖",
    "authorId": "adcfe4dbd001fe41b29eed441f1baa5b",
    "dynasty": "清",
    "content": [
      "昔有两间屋，晨昕西夕照。",
      "长夏苦炎威，炊烟杂茶灶。",
      "我依二母居，一经课后效。",
      "床前书几陈，蛟蚋常缭绕。",
      "摊书纺车旁，形影互相吊。",
      "庭闱乐复乐，宽窄那计较。",
      "即今扩新居，高爽向南曜。",
      "虽殊广厦观，幸免偪仄诮。",
      "是处可延伫，堂随所到。",
      "谁云热难避，废书日坐啸。",
      "古贤容膝安，努力事仇校。"
    ]
  },
  {
    "id": "adcfe4dbd001fe41b059d62e143364c6",
    "title": "昔有诗二章示二子",
    "authorName": "汪辉祖",
    "authorId": "adcfe4dbd001fe41b29eed441f1baa5b",
    "dynasty": "清",
    "content": [
      "昔有一束书，无多手泽在。",
      "雒诵功易殚，文章溯流派。",
      "一瓻偶借人，何处得津逮。",
      "勤勤克期钞，腕脱敢云惫。",
      "一隅以三反，周行问向背。",
      "摧摩颛且精，幸邀葑菲采。",
      "即今万牙签，经史颇萃荟。",
      "余力罗百家，编辑及细碎。",
      "爱博情转疏，读多不求解。",
      "譬如宝山回，空手徒自慨。",
      "古贤惜分阴，青春可能再。"
    ]
  },
  {
    "id": "adcfe4dbd00b47af948665c5a94db616",
    "title": "题春海祭酒蒲涧赏秋图",
    "authorName": "侯康",
    "authorId": "adcfe4dbd00b47afac5dab2e85f007f8",
    "dynasty": "清",
    "content": [
      "枣瓜仙迹半迷离，乘兴何妨当习池。",
      "官事无多原易了，宦游如此不嫌疲。",
      "温公自序游山录，坡老重添望海诗。",
      "小小林泉劳物色，怜才心苦几人知。"
    ]
  },
  {
    "id": "adcfe4dbd00ea8f565c508ceb3802667",
    "title": "晓发口占",
    "authorName": "张学林",
    "authorId": "adcfe4dbd00ea8f5d1457b72d1457b72",
    "dynasty": "清",
    "content": [
      "又复冲寒去，鸡声引铎声。",
      "喑尘人迹起，残雪马头明。",
      "裘敝犹堪恋，装轻不碍行。",
      "岁华宁足叹，辛苦是平生。"
    ]
  },
  {
    "id": "adcfe4dbd01791dbaac0d9bf43defd23",
    "title": "客濠州别杨小陆",
    "authorName": "陈维国",
    "authorId": "adcfe4dbd01791dbd1457b72d1457b72",
    "dynasty": "清",
    "content": [
      "只此两狂客，空山喧酒声。",
      "长年别好友，竟夕慰深觥。",
      "松傲霜前色，梅孤雪里情。",
      "尊中无限意，明日是归程。"
    ]
  },
  {
    "id": "adcfe4dbd01791dbc9384776fa76ee59",
    "title": "桐城晤胡渚叟明府",
    "authorName": "陈维国",
    "authorId": "adcfe4dbd01791dbd1457b72d1457b72",
    "dynasty": "清",
    "content": [
      "一县烟岚合，山城吏似仙。",
      "闲情飞鸟外，公事落花前。",
      "偶和词人句，频酬酒客钱。",
      "萧疏谁得识，坐月静鸣弦。"
    ]
  },
  {
    "id": "adcfe4dbd017a719175896714ec07716",
    "title": "雪释",
    "authorName": "马敬之",
    "authorId": "adcfe4dbd017a719d1457b72d1457b72",
    "dynasty": "清",
    "content": [
      "雪释溪流急，烟凝暮色幽。",
      "钟声松际寺，镫影竹间楼。",
      "蹭蹬身犹昨，纵横愿未酬。",
      "何堪更春景，取次赴闲愁。"
    ]
  },
  {
    "id": "adcfe4dbd01abb4d53f75e466dc796aa",
    "title": "咏史乐府十二章·断罟匡",
    "authorName": "程盛修",
    "authorId": "adcfe4dbd01abb4dd1457b72d1457b72",
    "dynasty": "清",
    "content": [
      "泗渊渔，里革匡，断其罟，悟君王。君王闻言三叹息，阜物防贪良史职。",
      "有司藏之无忘规，庶几见罟如见革。师存一言婉而风，置革于侧无面从。",
      "不见朝听忠言夕委弃，留衣留槛皆虚伪。前汉皇，后宋帝。"
    ]
  },
  {
    "id": "adcfe4dbd01abb4d255955de41ee9ec4",
    "title": "咏史乐府十二章·市价对",
    "authorName": "程盛修",
    "authorId": "adcfe4dbd01abb4dd1457b72d1457b72",
    "dynasty": "清",
    "content": [
      "臣近市，识贵贱。我后知不知，胡不采衢谚。临淄十万生齿多，家家粥踊可奈何。",
      "踊之价，浮于屦，不喔咻，谁歌舞。仁人一言省于刑，顿教亿兆无诅声。",
      "修德更不诛祝史，海岱千秋思晏子。"
    ]
  },
  {
    "id": "adcfe4dbd01abb4d2ad64557a17300c8",
    "title": "咏史乐府十二章·辟戟诤",
    "authorName": "程盛修",
    "authorId": "adcfe4dbd01abb4dd1457b72d1457b72",
    "dynasty": "清",
    "content": [
      "东方生，能直谏。守法度，黜靡曼。何物卖珠儿，敢容宣室宴。",
      "辟戟陈词意气雄，侃侃尚有先臣风。不见申屠嘉坐丞相府，执法犹能困邓通。"
    ]
  },
  {
    "id": "adcfe4dbd01abb4d8f8ff8015e2fc716",
    "title": "咏史乐府十二章·乘船戒",
    "authorName": "程盛修",
    "authorId": "adcfe4dbd01abb4dd1457b72d1457b72",
    "dynasty": "清",
    "content": [
      "从桥安，乘船危，千金之子坐不垂。",
      "莫踬于山踬于垤，举步何必非崄巇。",
      "晓人言，真可听，君不骄，臣不佞。",
      "霸陵西驰骋六飞，谏草能教马首回。"
    ]
  },
  {
    "id": "adcfe4dbd01abb4dcecdfc98defe5886",
    "title": "咏史乐府十二章·撤屏悟",
    "authorName": "程盛修",
    "authorId": "adcfe4dbd01abb4dd1457b72d1457b72",
    "dynasty": "清",
    "content": [
      "屏风新，画美人，美人颜色倾国姿，君王顾之情可移。",
      "情可移，即可误，贤臣献规君顿悟。不见精勤纳谏唐太宗，不画蛾眉书奏疏。"
    ]
  },
  {
    "id": "adcfe4dbd01abb4d938961933a792903",
    "title": "咏史乐府十二章·侍宴规",
    "authorName": "程盛修",
    "authorId": "adcfe4dbd01abb4dd1457b72d1457b72",
    "dynasty": "清",
    "content": [
      "披香殿，是隋是唐臣莫辨。臣虽似诈其实忠，不闻兴主营离宫，露台百金俭德崇。"
    ]
  },
  {
    "id": "adcfe4dbd01abb4dd2aec1c8be38e490",
    "title": "咏史乐府十二章·从猎讽",
    "authorName": "程盛修",
    "authorId": "adcfe4dbd01abb4dd1457b72d1457b72",
    "dynasty": "清",
    "content": [
      "油衣则漏瓦不漏，谏议微词规乃后。",
      "罢猎从兹慎驰骤，禽荒垂戒古今同。",
      "拒关不纳羸马供，汉门候，魏笔公。"
    ]
  },
  {
    "id": "adcfe4dbd01abb4d919adb726554a14e",
    "title": "咏史乐府十二章·佳鹰表",
    "authorName": "程盛修",
    "authorId": "adcfe4dbd01abb4dd1457b72d1457b72",
    "dynasty": "清",
    "content": [
      "凉州鹰，使者讽之献王廷。王者久不贵异物，今日何与昔旨拂。",
      "君无荒，臣有表，悉索徵求慎微小。旅獒入贡载《周书》，世间玩好无时无。"
    ]
  },
  {
    "id": "adcfe4dbd01abb4d09be9c8346ee2a9d",
    "title": "咏史乐府十二章·宫体箴",
    "authorName": "程盛修",
    "authorId": "adcfe4dbd01abb4dd1457b72d1457b72",
    "dynasty": "清",
    "content": [
      "宫体诗，庙堂首倡琼琚词。词虽绮丽体不正，天下靡然歌咏之。",
      "朕试卿，卿果谏，同时尚有王师旦，翠微宫颂不入选。"
    ]
  },
  {
    "id": "adcfe4dbd01abb4d1c5aa3ddcbfa2682",
    "title": "咏史乐府十二章·用笔喻",
    "authorName": "程盛修",
    "authorId": "adcfe4dbd01abb4dd1457b72d1457b72",
    "dynasty": "清",
    "content": [
      "用笔在心不在笔，结密矜庄露神骨。司封员外侍书来，片言足使君心一。",
      "万几操纵总心生，落笔端人正士形，平原太守颜真卿。"
    ]
  },
  {
    "id": "adcfe4dbd01abb4d991bf35586f7d6dc",
    "title": "咏史乐府十二章·观镫谏",
    "authorName": "程盛修",
    "authorId": "adcfe4dbd01abb4dd1457b72d1457b72",
    "dynasty": "清",
    "content": [
      "乾元楼，瞩神京，乐熙攘，庆太平。太平有象张镫宴，君乐须教民乐遍。",
      "焉得绮罗筵前千万镫，照见九州蔀屋鹄鸠形。"
    ]
  },
  {
    "id": "adcfe4dbd01abb4d350be939de65920b",
    "title": "咏史乐府十二章·三司告",
    "authorName": "程盛修",
    "authorId": "adcfe4dbd01abb4dd1457b72d1457b72",
    "dynasty": "清",
    "content": [
      "领三司，掌钱谷，胡为不入君王目？春秋鼎盛府库余，丰亨豫大非良图。",
      "不见朝无先识李太初，祥符中叶进天书。"
    ]
  },
  {
    "id": "adcfe4dbd01bb9fb28494a8c8c4b7fbe",
    "title": "寄陈松心",
    "authorName": "汤鹏",
    "authorId": "adcfe4dbd01bb9fbcd14821d06a15eb1",
    "dynasty": "清",
    "content": [
      "神交未谋面，天远一思君。",
      "词赋无高第，江湖有白云。",
      "芰荷堪作壁，鸥鹭自为群。",
      "落落幽期处，人间闻不闻。"
    ]
  },
  {
    "id": "adcfe4dbd01bb9fba41860d72b45d941",
    "title": "喜陈登之别驾到都",
    "authorName": "汤鹏",
    "authorId": "adcfe4dbd01bb9fbcd14821d06a15eb1",
    "dynasty": "清",
    "content": [
      "秋色满天地，君从何处来。",
      "风尘趋走日，淮海转输才。",
      "骥足空余子，燕山有旧杯。",
      "相逢心款款，离合两裴回。"
    ]
  },
  {
    "id": "adcfe4dbd01bb9fb59817dfa319e5cbf",
    "title": "赠张诗舲观察",
    "authorName": "汤鹏",
    "authorId": "adcfe4dbd01bb9fbcd14821d06a15eb1",
    "dynasty": "清",
    "content": [
      "四月南风发，飞腾见使君。",
      "剑吹关塞雾，衣杂海山云。",
      "输挽诚余事，峥嵘故不群。",
      "即看宣室召，天语豁殷勤。"
    ]
  },
  {
    "id": "adcfe4dbd01bb9fbf0fe54f9782225b6",
    "title": "闭门",
    "authorName": "汤鹏",
    "authorId": "adcfe4dbd01bb9fbcd14821d06a15eb1",
    "dynasty": "清",
    "content": [
      "不贪人事与侵寻，薄宦声名悄至今。",
      "一雨放春杨柳绿，百年如梦屋庐深。",
      "才能受谤有余福，诗不闭门无苦心。",
      "幽鸟幽花吾肺腑，市朝深处得山林。"
    ]
  },
  {
    "id": "adcfe4dbd01bb9fbf9238e8981506e47",
    "title": "南邻",
    "authorName": "汤鹏",
    "authorId": "adcfe4dbd01bb9fbcd14821d06a15eb1",
    "dynasty": "清",
    "content": [
      "莽莽天涯寄此身，风流来往侧乌巾。",
      "摊书跌宕云横几，挟句推敲月趁人。",
      "梨枣均匀儿女大，酒肴澹泊岁时新。",
      "天真烂漫知何似，杳杳桃源物外民。"
    ]
  },
  {
    "id": "adcfe4dbd01bb9fb87dee627e8bc9f5c",
    "title": "访陈筠心",
    "authorName": "汤鹏",
    "authorId": "adcfe4dbd01bb9fbcd14821d06a15eb1",
    "dynasty": "清",
    "content": [
      "酒力如山百感平，非狂非圣一迂生。",
      "未成四十元为福，便说林泉似不情。",
      "埋照汝应师阮籍，啖名吾亦笑黄琼。",
      "短车破帽长安道，憔悴人间吏隐并。"
    ]
  },
  {
    "id": "adcfe4dbd01bb9fbb6e675214feca52a",
    "title": "过方稼轩故居",
    "authorName": "汤鹏",
    "authorId": "adcfe4dbd01bb9fbcd14821d06a15eb1",
    "dynasty": "清",
    "content": [
      "马上东风涕泗滂，酒酣拔剑忆王郎。",
      "一官潦倒存儒素，万卷飘零付夕阳。",
      "陋室苔痕悲剑履，元亭草色怨沧桑。",
      "不知黄鸟缘何事，飞绕阑干百啭长。"
    ]
  },
  {
    "id": "adcfe4dbd01bb9fbfbdb7ded1de5e97e",
    "title": "幽州九日",
    "authorName": "汤鹏",
    "authorId": "adcfe4dbd01bb9fbcd14821d06a15eb1",
    "dynasty": "清",
    "content": [
      "满把茱萸当采薇，天涯九日泪斜挥。",
      "登高怕见南飞雁，人自伤心雁自飞。"
    ]
  },
  {
    "id": "adcfe4dbd01bb9fb0f7c926da3552fab",
    "title": "久不得家书",
    "authorName": "汤鹏",
    "authorId": "adcfe4dbd01bb9fbcd14821d06a15eb1",
    "dynasty": "清",
    "content": [
      "鲜鲜踯躅花，得得栗留声。",
      "膝前四儿女，竞作嬉春行。",
      "焉知我心深，忧愁不可名。",
      "瘦妻拭几席，罗列酒与蔬。",
      "有酒我不饮，有疏我不茹。",
      "达旦我不寝，绕屋百匝趋。",
      "我自离父母，悲欢同谁道。",
      "岁月日已深，衣裳日已槁。",
      "骨奇行路难，诗富黄金少。",
      "至哉我父母，黄金非所祷。"
    ]
  },
  {
    "id": "adcfe4dbd01bb9fb0f7c926db2bb74df",
    "title": "久不得家书",
    "authorName": "汤鹏",
    "authorId": "adcfe4dbd01bb9fbcd14821d06a15eb1",
    "dynasty": "清",
    "content": [
      "谁谓江海深，不知涕泪多。",
      "谁谓长安乐，愁思当奈何。",
      "长安多贵游，骏马横经过。",
      "晨朝铜龙门，夕醉玉山阿。",
      "可怜湖湘子，十日九不起。",
      "问我何所忧，问我何所喜。",
      "昨夜梦娟娟，尺素剖红鲤。",
      "觉后乃微茫，怆悢殊未已。",
      "忧喜两循环，故故回我肠。",
      "我怀不可诉，独坐增徊徨。"
    ]
  },
  {
    "id": "adcfe4dbd01bb9fbc4b329ea47dec51d",
    "title": "喜雨",
    "authorName": "汤鹏",
    "authorId": "adcfe4dbd01bb9fbcd14821d06a15eb1",
    "dynasty": "清",
    "content": [
      "端居想气数，积久多繁忧。",
      "岁岁火云举，村村儿女啾。",
      "但闻井里空，不见禾黍稠。",
      "年荒议论杂，心微涕泗流。",
      "步出自西门，好雨从东畴。",
      "菜甲行可摘，稻花靡不抽。",
      "三辅多稼穑，此外吾无求。"
    ]
  },
  {
    "id": "adcfe4dbd01bb9fbc4b329eaaff88e4c",
    "title": "喜雨",
    "authorName": "汤鹏",
    "authorId": "adcfe4dbd01bb9fbcd14821d06a15eb1",
    "dynasty": "清",
    "content": [
      "云兴何山头，雨归何涧底。",
      "焉知造化功，但见郊原美。",
      "蔼蔼黍稌兴，离离妇子喜。",
      "既欢耕者情，亦完仕者理。",
      "哀哉醉饱中，感召其有以。",
      "得雨且悲欢，观稼宜终始。",
      "往问力田翁，一雨宁足矣。"
    ]
  },
  {
    "id": "adcfe4dbd01bb9fb2b4811bbdce84125",
    "title": "今夕行",
    "authorName": "汤鹏",
    "authorId": "adcfe4dbd01bb9fbcd14821d06a15eb1",
    "dynasty": "清",
    "content": [
      "今夕何夕秋风发，川水欲冰山见骨。",
      "老蝉啁啾著树乾，瘦蝶伶俜扑窗突。",
      "秋风于汝意云何，嗟我与汝本殊科。",
      "墙上之蒿不可倚，茎枯叶脱无回波。"
    ]
  },
  {
    "id": "adcfe4dbd01bb9fb2b4811bb6f630145",
    "title": "今夕行",
    "authorName": "汤鹏",
    "authorId": "adcfe4dbd01bb9fbcd14821d06a15eb1",
    "dynasty": "清",
    "content": [
      "今夕何夕秋草凋，结根失所成蓬蒿。",
      "阶下决胆独颜色，庭前白菊孤丰标。",
      "青袍腐生呵护汝，无那秋风复秋雨。",
      "愿移太古阴崖巅，风雨不到长延伫。"
    ]
  },
  {
    "id": "adcfe4dbd01bb9fb2b4811bbd6597b48",
    "title": "今夕行",
    "authorName": "汤鹏",
    "authorId": "adcfe4dbd01bb9fbcd14821d06a15eb1",
    "dynasty": "清",
    "content": [
      "今夕何夕秋月白，河汉迢迢情脉脉。",
      "天上双星太缠绵，人间一剑独踯躅。",
      "身无羽翼凌天阊，投壶玉女难依傍。",
      "短飞龌龊勿复道，蟾蜍知我之心肠。"
    ]
  },
  {
    "id": "adcfe4dbd01bee4554f166073eba6b5a",
    "title": "苗先簏所藏河间献王君子馆专歌",
    "authorName": "胡焯",
    "authorId": "adcfe4dbd01bee45d1457b72d1457b72",
    "dynasty": "清",
    "content": [
      "日华宫陀霜蓬焦，毛公祠存客游敖。冒橛副土光烛霄，断甓双纽雷文交。",
      "金倒落虹蜷要，汉皇求仙东射蛟。小山鸿宝纷招邀，箫管吹台何寂寥。",
      "申诗不传王戊骄，河间好儒筑馆劳。山东诸生来俊髦，六籍不灺西秦燎。",
      "书{阝敕}周官乐吹韶，嘉宾笙簧车乘翘。素丝五马干旌旄，君子何在贯与毛。",
      "三千年后今联镳，禼生稷乳经谈苗。遗专入匦纁重包，银茧拓分圆麝膏。",
      "未央汉宫铜爵曹，搜剔遗瓦披榛茅。晋隶岂识元康朝，五凤八分惊遁逃。",
      "延陵旧碑申浦遥，孔篆疑似唐刻淆。大雅不没精灵超，此专何啻干琼瑶。",
      "侪鲁大璜周赤刀，{阝敕}经鸿都鸦肄宵。椎毡摩烟麟阁标，缇袭缄縢囊橐櫜。",
      "载车万轮舟百{木穸}，胡为井甃占易爻。蜗篆古壁尘栖寮，西陟虞阪跻中条。",
      "抱玉南涉吴江潮，扣缶自作幽并谣。运甓谁惜荆州陶，交河北流写平皋。",
      "客馆二十沦荒郊，献王陵树秋风号。"
    ]
  },
  {
    "id": "adcfe4dbd01bee458d9e2acc3d3da612",
    "title": "张石舟与何子贞既构顾先生祠刻亭林年谱成因得睹蔡小石司业家藏万年少秋江别思图图作以赠亭林者也石舟与子贞各摹其画及识语并程氏易畴题跋装为卷石舟手书亭林赠万举人诗又所作次顾韵题此图诗补成顾祠秋祭诗并录于卷属赋诗得五言一首",
    "authorName": "胡焯",
    "authorId": "adcfe4dbd01bee45d1457b72d1457b72",
    "dynasty": "清",
    "content": [
      "先生圣人徒，间世乃一逢。",
      "古音吹伶伦，调以嶰谷筒。",
      "四部付日知，百川导之东。",
      "郡国有利病，昭然发其蒙。",
      "平生求友心，择善得所从。",
      "如登东鲁堂，七十为齐踪。",
      "艰贞守薇蕨，九州一飞蓬。",
      "城南旧寄居，释家檐宇重。",
      "庑下想遗躅，摩挲见双松。",
      "二君实创议，构祠植垣墉。",
      "陈书会朋旧，荐馨申敬恭。",
      "纪年述遗事，传志备始终。",
      "因睹万生画，衰柳烟蒙蒙。",
      "当年渡江淮，藏名随市佣。",
      "诗画互酬赠，翩然两冥鸿。",
      "分摹各藏袭，仰止心无穷。",
      "维昔夫子圣，三千悉陶镕。",
      "六艺式古训，纤微逮鱼虫。",
      "盘薄际天人，今古为会通。",
      "规矩范身心，高明守中庸。",
      "勉以慥慥志，裕为经纶功。",
      "举措谓事业，知言能折冲。",
      "发之于音声，大乐鸣黄钟。",
      "论述开子史，伦物胥函容。",
      "生知与困学，入圣境则同。",
      "岂稍涉藩篱，而遂以自封。",
      "学者有通病，褊仄自矜崇。",
      "是己而非人，喧竞失至公。",
      "先生坦无私，孔教与折中。",
      "儒林二百年，皎月澄心胸。",
      "抚画诵遗诗，乡往夙所宗。",
      "学浅拾朴砾，追琢惭良工。",
      "因诗谂二君，惠言与摩砻。"
    ]
  },
  {
    "id": "adcfe4dbd03eb08e0fddc95ea8c394cb",
    "title": "送林心香南归",
    "authorName": "郑际唐",
    "authorId": "adcfe4dbd03eb08ed1457b72d1457b72",
    "dynasty": "清",
    "content": [
      "作客归云乐，别人秋最难。",
      "青衫仍短剑，黄叶满长安。",
      "薄宦淹微禄，余情昵古欢。",
      "寄言慰石友，此诺未应寒。"
    ]
  },
  {
    "id": "adcfe4dbd05d3227a817f667a9086caf",
    "title": "送赵修撰出使琉球",
    "authorName": "李钧简",
    "authorId": "adcfe4dbd05d3227d1457b72d1457b72",
    "dynasty": "清",
    "content": [
      "封袭恩流海国春，儒臣万里捧丝纶。",
      "扶桑东望经三岛，折柳南来傍七闽。",
      "纸到鸡林原有价，槎回牛渚岂无津。",
      "琉球此日争先睹，天子元年第一人。"
    ]
  },
  {
    "id": "adcfe4dbd05d32277bbdecdebd5e3180",
    "title": "寄彭秋潭大令",
    "authorName": "李钧简",
    "authorId": "adcfe4dbd05d3227d1457b72d1457b72",
    "dynasty": "清",
    "content": [
      "白云西望鹤南飞，江汉题襟旧纻衣。",
      "每忆故人为吏去，深知词客似君稀。",
      "石颜峭处平开径，花气和时静庵扉。",
      "汉代循良多辅相，莫教容易赋山薇。"
    ]
  },
  {
    "id": "adcfe4dbd06a2c162e618a2b2bfc6e02",
    "title": "游百塔寺",
    "authorName": "王宏度",
    "authorId": "adcfe4dbd06a2c16d1457b72d1457b72",
    "dynasty": "清",
    "content": [
      "谷口逶迤百塔深，望中烟树费招寻。",
      "荒冈骨闭千年迹，断碣文留一代心。",
      "僧老那知思往事，客来犹自续高吟。",
      "凭栏舒啸情何极，滈水苍茫隔暮阴。"
    ]
  },
  {
    "id": "adcfe4dbd072febb313fd23dbd8dd9e4",
    "title": "贺陈毓瑞六十辰二首",
    "authorName": "章诚叔",
    "authorId": "adcfe4dbd072febbd1457b72d1457b72",
    "dynasty": "清",
    "content": [
      "自识元方近卅年，相知推及季方贤。",
      "分途幽兖谋生活，故国河山感变迁。",
      "我愧辁材甘退处，君优制锦色常鲜。",
      "孝思不匮承遗意，瞻族怜贫仔一肩。"
    ]
  },
  {
    "id": "adcfe4dbd072febb313fd23d10510f41",
    "title": "贺陈毓瑞六十辰二首",
    "authorName": "章诚叔",
    "authorId": "adcfe4dbd072febbd1457b72d1457b72",
    "dynasty": "清",
    "content": [
      "解组归来足自娱，春江水暖漾双凫。",
      "桃源洞口寻芝草，桃浪溪头酌玉壶。",
      "生不逢辰冠早挂，岁临周甲杖堪扶。",
      "诘朝上巳同修契，万紫千红并入图。"
    ]
  },
  {
    "id": "adcfe4dbd075c5e712418d6f8d17a860",
    "title": "雨后",
    "authorName": "陈乙",
    "authorId": "adcfe4dbd075c5e7d1457b72d1457b72",
    "dynasty": "清",
    "content": [
      "空山微雨后，孤阁夕阳沈。",
      "新月出云际，清风生竹林。",
      "萧萧凉意足，寂寂小窗深。",
      "习气难除却，㸐檠伴独吟。"
    ]
  },
  {
    "id": "adcfe4dbd075c5e7f27dfa722c1f8085",
    "title": "雨中登浩然楼",
    "authorName": "陈乙",
    "authorId": "adcfe4dbd075c5e7d1457b72d1457b72",
    "dynasty": "清",
    "content": [
      "飞楼何巍哉，突兀峙孤屿。",
      "旷望临中川，微雨散洲渚。",
      "空蒙凫稍飞，萧瑟潮愈怒。",
      "却眺大江流，鲸波一何巨。",
      "蛟龙盘躨跜，日月相吞吐。",
      "忆昔文丞相，英风照岩户。",
      "当年起赴义，驱羊搏猛虎。",
      "一声白雁来，四镇议终阻。",
      "毡车已北行，二王在何许。",
      "流离寄一舟，残军谋保聚。",
      "沧海尽横流，江心作砥柱。",
      "五坡一丧师，崖山摧风雨。",
      "柴市致命日，且传临终语。",
      "斯人迹已远，初地余祠宇。",
      "梵呗流空山，花药覆平圃。",
      "风物随变迁，正气留终古。",
      "拂衣重徘徊，经堂罢斋鼓。"
    ]
  },
  {
    "id": "adcfe4dbd081f62b8ebb899bb3da9a13",
    "title": "丁酉春日感题",
    "authorName": "拉歆",
    "authorId": "adcfe4dbd081f62bd1457b72d1457b72",
    "dynasty": "清",
    "content": [
      "隔岁遗愁在，经春改旧容。",
      "世情催白发，老态倚苍筇。",
      "门静无新客，心空有暮钟。",
      "百年成底事，漫作蜜巢蜂。"
    ]
  },
  {
    "id": "adcfe4dbd0907c6bad50d3fb4d80f018",
    "title": "林氏家园",
    "authorName": "洪禧",
    "authorId": "adcfe4dbd0907c6bd1457b72d1457b72",
    "dynasty": "清",
    "content": [
      "入门何所有，萝薜乱穿墙。",
      "树密晴犹翳，庭阴暑亦凉。",
      "烟描疏柳黛，风度落花香。",
      "石磴沉吟处，书声出草堂。"
    ]
  },
  {
    "id": "adcfe4dbd09bb346c6d563a44516812f",
    "title": "赠罗仲岳",
    "authorName": "刘蓉",
    "authorId": "adcfe4dbd09bb346faacbcd5d4b2aeb2",
    "dynasty": "清",
    "content": [
      "木鸡修道无人问，裘马论交几辈贤。",
      "贱子胸中足丘壑，与君分内得林泉。",
      "同堂论道窥真宰，埋首穷经各少年。",
      "努力名山接薪火，豫章家学要人传。"
    ]
  },
  {
    "id": "adcfe4dbd09bb346da9875d06ee1c6f1",
    "title": "赠李次青司马用吴子序编修韵",
    "authorName": "刘蓉",
    "authorId": "adcfe4dbd09bb346faacbcd5d4b2aeb2",
    "dynasty": "清",
    "content": [
      "文坛纵笔子能豪，又拥貔貅护节旄。",
      "倚马万言看滚滚，征鞍千里叹劳劳。",
      "谋探虎穴心偏壮，身托龙门价便高。",
      "军律尚师程不识，休凭家法试戎韬。"
    ]
  },
  {
    "id": "adcfe4dbd09bb346da9875d0b113c22f",
    "title": "赠李次青司马用吴子序编修韵",
    "authorName": "刘蓉",
    "authorId": "adcfe4dbd09bb346faacbcd5d4b2aeb2",
    "dynasty": "清",
    "content": [
      "当年台榭总邱墟，今古茫茫一慨予。",
      "吴楚山河残照外，英贤姓字断碑余。",
      "故乡戎马无消息，大壑云龙待展舒。",
      "赢得须眉画麟阁，书生择术未全疏。"
    ]
  },
  {
    "id": "adcfe4dbd09be7fe18c01458a11ac643",
    "title": "答吉敬先",
    "authorName": "魏㟲",
    "authorId": "adcfe4dbd09be7fed1457b72d1457b72",
    "dynasty": "清",
    "content": [
      "尺素劳相问，悠悠感别离。",
      "关河为客日，风雨落花时。",
      "儒术谋生拙，禅机与性宜。",
      "买山常有志，谁寄草堂赀。"
    ]
  },
  {
    "id": "adcfe4dbd09be7fea9e81e8a23aae7fd",
    "title": "周郝元鹤信江二丈访孙山人",
    "authorName": "魏㟲",
    "authorId": "adcfe4dbd09be7fed1457b72d1457b72",
    "dynasty": "清",
    "content": [
      "愧此尘中人，来访山中客。",
      "相见了无言，笑指春山色。"
    ]
  },
  {
    "id": "adcfe4dbd0a04a86aa01fe1cc82b54ec",
    "title": "秋阴次坦庵韵",
    "authorName": "朱凤翔",
    "authorId": "adcfe4dbd0a04a86d1457b72d1457b72",
    "dynasty": "清",
    "content": [
      "高楼暝色压帘阴，小立西风冷欲侵。",
      "寒蝶抱花疑雨重，乱鸦争树觉烟深。",
      "谩怜秋意成萧瑟，略遣间愁自酌斟。",
      "料理萸囊待重九，皋兰山好快登临。"
    ]
  },
  {
    "id": "adcfe4dbd0a04a868177d0831bc03ad3",
    "title": "登狄道州超然台晚眺",
    "authorName": "朱凤翔",
    "authorId": "adcfe4dbd0a04a86d1457b72d1457b72",
    "dynasty": "清",
    "content": [
      "岩城百雉俯临洮，古木边声作怒涛。",
      "牧马未归孤戍远，大旗曾照七星高。",
      "岭云漠漠吹惊絮，战垒荒荒没短蒿。",
      "要拟嘉州歌塞上，夜来风雨落吟毫。"
    ]
  },
  {
    "id": "adcfe4dbd0a04a865fee4f147c17b126",
    "title": "寄怀张介侯",
    "authorName": "朱凤翔",
    "authorId": "adcfe4dbd0a04a86d1457b72d1457b72",
    "dynasty": "清",
    "content": [
      "不见闭门张仲慰，西风杨柳复如丝。",
      "秋开霁景天山出，曲唱凉州下里思。",
      "闻道著书疑有癖，那堪薄宦未忘疲。",
      "楼头又过南征雁，细雨银镫客梦迟。"
    ]
  },
  {
    "id": "adcfe4dbd0a04a86b7a373d0fb0df78e",
    "title": "秋雨",
    "authorName": "朱凤翔",
    "authorId": "adcfe4dbd0a04a86d1457b72d1457b72",
    "dynasty": "清",
    "content": [
      "吟风落叶打帘钩，江上芙蓉照远愁。",
      "莫问伶俜小胡蝶，红阑干已不宜秋。"
    ]
  },
  {
    "id": "adcfe4dbd0a04a8642bb1eb2c75c44b1",
    "title": "清明有怀用东坡黄州寒食韵",
    "authorName": "朱凤翔",
    "authorId": "adcfe4dbd0a04a86d1457b72d1457b72",
    "dynasty": "清",
    "content": [
      "新火满山城，余饧送寒食。",
      "花柳尚僵卧，对之增叹惜。",
      "素居缅古欢，愔愔泛瑶瑟。",
      "岩云蔽屋角，翠滴帘波湿。",
      "览胜恼诗魂，浇愁凭酒力。",
      "回首故园春，烟缭桐花白。"
    ]
  },
  {
    "id": "adcfe4dbd0ade89e9d0c0d6da14acdde",
    "title": "将之都门留别秦淮",
    "authorName": "张宝",
    "authorId": "adcfe4dbd0ade89ed1457b72d1457b72",
    "dynasty": "清",
    "content": [
      "平生心迹寄浮槎，此别真成万里赊。",
      "满箧云烟新供养，一囊琴剑旧生涯。",
      "秦淮秋月初移棹，上苑春风好看花。",
      "他日尊前劳记忆，六朝松畔是吾家。"
    ]
  },
  {
    "id": "adcfe4dbd0ade89e2d50fd80270299c1",
    "title": "湘桥仙迹",
    "authorName": "张宝",
    "authorId": "adcfe4dbd0ade89ed1457b72d1457b72",
    "dynasty": "清",
    "content": [
      "骑龙直上白云天，剩有长虹天际悬。",
      "水绕凤台山耸翠，波回鳄渚树含烟。",
      "韩公遗爱千秋著，湘子神工万古传。",
      "片片帆飞蝴蝶势，只今名唤六蓬船。"
    ]
  },
  {
    "id": "adcfe4dbd0ba357d5107e29e7e584935",
    "title": "丰亭坐月",
    "authorName": "陈玉衡",
    "authorId": "adcfe4dbd0ba357d39027dfa48882413",
    "dynasty": "清",
    "content": [
      "前身明月竞传呼，又到丰亭认故吾。",
      "一署清风官似水，三更濯魄玉成壶。",
      "衣沾桂露凉如许，梦到琼楼近有无。",
      "我欲持杯重问讯，冰心彼此究何殊。"
    ]
  },
  {
    "id": "adcfe4dbd0ba357d2c04ecfdb2b22c5c",
    "title": "定寨望洋",
    "authorName": "陈玉衡",
    "authorId": "adcfe4dbd0ba357d39027dfa48882413",
    "dynasty": "清",
    "content": [
      "三秋策杖卦山巅，一望重洋思渺然。",
      "作楫安澜如此日，乘风破浪是何年。",
      "氛消绝岛鱼游泳，气结全台象万千。",
      "门户而今开鹿港，依稀争看估人船。"
    ]
  },
  {
    "id": "adcfe4dbd0ba357d31947a7198d4686f",
    "title": "虎岩听竹",
    "authorName": "陈玉衡",
    "authorId": "adcfe4dbd0ba357d39027dfa48882413",
    "dynasty": "清",
    "content": [
      "虎岩名胜本天开，谁种琅玕引我来。",
      "为爱谈禅参玉版，却教送韵出花台。",
      "声疑风雨秋将半，梦到潇湘冷作回。",
      "惟有山僧饶雅趣，伴君洒落绝尘埃。"
    ]
  },
  {
    "id": "adcfe4dbd0ba357dd2eb383c9b50896f",
    "title": "龙井观泉",
    "authorName": "陈玉衡",
    "authorId": "adcfe4dbd0ba357d39027dfa48882413",
    "dynasty": "清",
    "content": [
      "南来问渡过鳌头，又见香泉龙目流。",
      "凿井或从归籍后，分甘可自作霖不。",
      "清能赠我医凡骨，冷不因人放白眸。",
      "也识点睛飞去好，为施膏泽暂勾留。"
    ]
  },
  {
    "id": "adcfe4dbd0ba357df934d1a1ba723089",
    "title": "清水春光",
    "authorName": "陈玉衡",
    "authorId": "adcfe4dbd0ba357d39027dfa48882413",
    "dynasty": "清",
    "content": [
      "清水岩前是我家，春风蜡屐旧生涯。",
      "无多山色供诗料，大半溪流杂落花。",
      "色界闻香僧入定，泉声到灶客思茶。",
      "一杯松乳消尘虑，寄语来人路莫差。"
    ]
  },
  {
    "id": "adcfe4dbd0ba357d93582ee301b15a2a",
    "title": "碧山曙色",
    "authorName": "陈玉衡",
    "authorId": "adcfe4dbd0ba357d39027dfa48882413",
    "dynasty": "清",
    "content": [
      "破晓支筇眺碧山，山中山色拥禅关。",
      "此身梦觉金鸡唱，对面峰排玉笋班。",
      "世界别开青一抹，云烟护得翠千般。",
      "老僧不解留真趣，敲动晨钟催曙还。"
    ]
  },
  {
    "id": "adcfe4dbd0ba357d2e559674ede8587e",
    "title": "珠潭浮屿",
    "authorName": "陈玉衡",
    "authorId": "adcfe4dbd0ba357d39027dfa48882413",
    "dynasty": "清",
    "content": [
      "谁云东海不遗珠，珠落寒潭幻境殊。",
      "突兀一山圆复活，潆洄两水碧兼朱。",
      "菁华未必鲛宫出，采拾空劳蟒甲趋。",
      "为问采骊瀛岛客，此珍掌上得来无。"
    ]
  },
  {
    "id": "adcfe4dbd0ba357d1109d6c5eba0c54b",
    "title": "鹿港飞帆",
    "authorName": "陈玉衡",
    "authorId": "adcfe4dbd0ba357d39027dfa48882413",
    "dynasty": "清",
    "content": [
      "朝潮夕汐盼瀛东，盼得潮来海舶通。",
      "片片蒲帆齐出港，依依鹜影欲凌空。",
      "桃花艳卷三春浪，竹箭轻随一夜风。",
      "更有闲情堪入画，斜阳倒照海门红。"
    ]
  },
  {
    "id": "adcfe4dbd0e648b8d71295ba7c95c6c2",
    "title": "平溪道中漫兴",
    "authorName": "牛枢",
    "authorId": "adcfe4dbd0e648b8d1457b72d1457b72",
    "dynasty": "清",
    "content": [
      "不是函关界，胡为紫气翔。",
      "岚氛迷晓色，林影障晴光。",
      "雨洒征衣薄，风回驿路长。",
      "分明烟火处，隔水正彷徨。"
    ]
  },
  {
    "id": "adcfe4dbd0e8d09d789472baaf3b75d4",
    "title": "迎笑亭写望",
    "authorName": "翁照",
    "authorId": "adcfe4dbd0e8d09d08e6bea8d8d31bd7",
    "dynasty": "清",
    "content": [
      "满亭飞翠扑轻裾，大好风光画不如。",
      "数摺晚山迷橘树，一竿秋水上鲈鱼。",
      "室藏乌喙人何在，舟载蛾眉事恐虚。",
      "转眼霸图销歇尽，而今赢得话樵渔。"
    ]
  },
  {
    "id": "adcfe4dbd0e8d09dd438b0eeb1027ef9",
    "title": "雨后君山野步",
    "authorName": "翁照",
    "authorId": "adcfe4dbd0e8d09d08e6bea8d8d31bd7",
    "dynasty": "清",
    "content": [
      "一缕初晖泼眼明，独行江路喜新晴。",
      "水当腊去青浮岸，山到春来绿进城。",
      "楚相祠空汀草合，吴娘船过浪花平。",
      "故乡风景殊佳绝，底事终年爱远征。"
    ]
  },
  {
    "id": "adcfe4dbd0e8d09d3d98699988ccb2c6",
    "title": "将之北河留别",
    "authorName": "翁照",
    "authorId": "adcfe4dbd0e8d09d08e6bea8d8d31bd7",
    "dynasty": "清",
    "content": [
      "织就文禽作对飞，一篝镫火久相依。",
      "耦耕当日言犹在，佐读终年计转非。",
      "但使我能抛犊鼻，肯教君更泣牛衣。",
      "料应不学苏家妇，金尽归来也下机。"
    ]
  },
  {
    "id": "adcfe4dbd0e8d09d73e767489a2418c8",
    "title": "梅花坞坐月",
    "authorName": "翁照",
    "authorId": "adcfe4dbd0e8d09d08e6bea8d8d31bd7",
    "dynasty": "清",
    "content": [
      "静坐月明中，孤吟破清冷。",
      "隔溪老鹤来，踏碎梅花影。"
    ]
  },
  {
    "id": "adcfe4dbd0e8d09debbea947d1e902fc",
    "title": "涵秋亭小憩怀师十五南塘",
    "authorName": "翁照",
    "authorId": "adcfe4dbd0e8d09d08e6bea8d8d31bd7",
    "dynasty": "清",
    "content": [
      "疏林过微雨，返照明残滴。",
      "独立野亭中，萧然起寒色。",
      "澄湖落雁斜，古渡啼鸦寂。",
      "不见远归人，楚天淡秋碧。"
    ]
  },
  {
    "id": "adcfe4dbd0e8d09d8072b65c09c3c772",
    "title": "咏史",
    "authorName": "翁照",
    "authorId": "adcfe4dbd0e8d09d08e6bea8d8d31bd7",
    "dynasty": "清",
    "content": [
      "文成五利封，尚主亦不惜。",
      "谓世无神仙，佺乔在咫尺。",
      "文成五利诛，骈首如羊豕。",
      "谓世有神仙，所言皆妄耳。",
      "金银宫阙间，可望不可到。",
      "清心守环中，无为领众妙。",
      "而况至人徒，修短非可校。",
      "不朽超形骸，千秋光远耀。"
    ]
  },
  {
    "id": "adcfe4dbd0e8d09d8072b65c1a1a44d3",
    "title": "咏史",
    "authorName": "翁照",
    "authorId": "adcfe4dbd0e8d09d08e6bea8d8d31bd7",
    "dynasty": "清",
    "content": [
      "孔光谮王嘉，浸润致之死。",
      "马融排乔固，承顺权臣指。",
      "两人擅声华，素推经术士。",
      "忽焉好恶乖，交口肆诋毁。",
      "失己违本心，媚人求贵仕。",
      "平生读何书，适佐贪且鄙。",
      "一念入岐邪，百世人不齿。",
      "愿尔顾修名，甚勿污青史。"
    ]
  },
  {
    "id": "adcfe4dbd0ed4b51c47f94d5c3bdf96c",
    "title": "江山县",
    "authorName": "何士循",
    "authorId": "adcfe4dbd0ed4b51d1457b72d1457b72",
    "dynasty": "清",
    "content": [
      "百二滩行尽，岧峣指县门。",
      "溪流牛鼻没，山势虎形蹲。",
      "夜赛知年富，冬晴爱日温。",
      "孤舟停泊处，红叶自成村。"
    ]
  },
  {
    "id": "adcfe4dbd0ed4b51d499bbb6789a02b1",
    "title": "夜泊桐庐",
    "authorName": "何士循",
    "authorId": "adcfe4dbd0ed4b51d1457b72d1457b72",
    "dynasty": "清",
    "content": [
      "八年五过此，身世感飘蓬。",
      "短发盈梳白，颓颜借酒红。",
      "打窗疑夜雨，移烛避江风。",
      "津柝声声急，垂头有睡童。"
    ]
  },
  {
    "id": "adcfe4dbd0ed4b5145ef807763774427",
    "title": "芙蓉早发至大荆",
    "authorName": "何士循",
    "authorId": "adcfe4dbd0ed4b51d1457b72d1457b72",
    "dynasty": "清",
    "content": [
      "空斋起对佛镫明，辨色东方已启行。",
      "半岭松风斤竹涧，一天梅雨大荆城。",
      "稍分岩壑供游瞩，犹觉衣冠苦送迎。",
      "带得山中云雾去，煮泉且试雁茶清。"
    ]
  },
  {
    "id": "adcfe4dbd0ed4b51db896e41fddf221b",
    "title": "上滩",
    "authorName": "何士循",
    "authorId": "adcfe4dbd0ed4b51d1457b72d1457b72",
    "dynasty": "清",
    "content": [
      "送人不断青山青，舟行如马江流澄。舵师辨水苦未能，轰然地轴翻雷霆。",
      "船尾一呼船首应，一篙齐以一肩撑。乱篙刺水水欲腾，乱石抵篙如相争。",
      "一夫跃入推以肱，十夫齐跃声𥔀。或扛以木牵以縆，直似洪钟撞寸莛。",
      "气急声嘶力不胜，上滩乃如天难升。四山日落烟冥冥，江风吹过鱼龙腥。",
      "有客兀坐如枯僧，为言舵师舟且停。诘朝辨水重扬舲，舵师无语双目瞪，篷底荧荧明寒镫。"
    ]
  },
  {
    "id": "adcfe4dbd0ed4b51420fb793a972ca5b",
    "title": "壬寅春正四日晋郡小憩道中古庵信笔书此",
    "authorName": "何士循",
    "authorId": "adcfe4dbd0ed4b51d1457b72d1457b72",
    "dynasty": "清",
    "content": [
      "平野丽晴晖，春风扇和淑。",
      "冈峦界昼明，山树杂红绿。",
      "遥闻村鼓喧，近视儿衣簇。",
      "新年幸无事，对之悦心目。",
      "篮舆此暂停，庵小堪容足。",
      "移几置诗编，对佛脱官服。",
      "拭面瀹山茶，小坐忘尘俗。"
    ]
  },
  {
    "id": "adcfe4dbd0ed4b51420fb7936b38c954",
    "title": "壬寅春正四日晋郡小憩道中古庵信笔书此",
    "authorName": "何士循",
    "authorId": "adcfe4dbd0ed4b51d1457b72d1457b72",
    "dynasty": "清",
    "content": [
      "行肠转易饥，草草具午膳。",
      "餐少味无兼，酒浊壶有半。",
      "举酒酬古佛，低眉佛无见。",
      "独饮意亦欣，暂喜得闲散。",
      "乡民纷来窥，短衣仅及骭。",
      "窃言宦性殊，不米而食面。",
      "儿童不畏官，索食天真烂。",
      "只此数餦餭，分食苦难遍。",
      "安得仓箱盈，家家足饱饭。"
    ]
  },
  {
    "id": "adcfe4dbd0ed4b51420fb7935842fc65",
    "title": "壬寅春正四日晋郡小憩道中古庵信笔书此",
    "authorName": "何士循",
    "authorId": "adcfe4dbd0ed4b51d1457b72d1457b72",
    "dynasty": "清",
    "content": [
      "自我来太平，十日五巡乡。",
      "一到松门城，六夜宿箬簧。",
      "凡再至三至，新河及新场。",
      "足迹遍东南，更涉大陈航。",
      "乘风破海浪，百里犯重洋。",
      "兼至隘顽城，除夕食不遑。",
      "鸣琴易鸣笳，谁云不下堂。",
      "每每督队出，有如事戎行。",
      "前行列营哨，到处联团防。",
      "炮声雷訇匉，旗影风飞扬。",
      "冒雨群如沐，犯雪冻欲僵。",
      "我劳民未安，中夜起彷徨。",
      "且喜入新年，暂可息尘忙。",
      "行行复至郡，乃为迎送忙。"
    ]
  },
  {
    "id": "adcfe4dbd0f6b4ed5786dab17b15b53b",
    "title": "九月崇效寺登高因至法源寺",
    "authorName": "罗修源",
    "authorId": "adcfe4dbd0f6b4edd1457b72d1457b72",
    "dynasty": "清",
    "content": [
      "空庭落叶又成堆，近郭招携胜引来。",
      "古寺夕阳偏有色，寒香老圃未全开。",
      "图传妙墨松声寂，阁倚晴空雁影回。",
      "珍重大安残碣在，匆匆更与拂苍苔。"
    ]
  },
  {
    "id": "adcfe4dbd0f75a41399904898b53435a",
    "title": "寒窗",
    "authorName": "黄希先",
    "authorId": "adcfe4dbd0f75a41d1457b72d1457b72",
    "dynasty": "清",
    "content": [
      "懒补窗栊隙，寒光缕缕通。",
      "棂疏应漏月，纸破定穿风。",
      "霜积辉生白，灯挑影闪红。",
      "是谁勤苦读，映雪十年功。"
    ]
  },
  {
    "id": "adcfe4dbd0f959067a9f87a859b70a84",
    "title": "渔",
    "authorName": "李天季",
    "authorId": "adcfe4dbd0f95906d1457b72d1457b72",
    "dynasty": "清",
    "content": [
      "叹乃空蒙际，生涯在水涯。",
      "乾坤孤棹影，风月五湖家。",
      "网挂寒江绿，樯欹落日斜。",
      "夜来间梦稳，野泊伴芦花。"
    ]
  },
  {
    "id": "adcfe4dbd0f959067a9f87a8c733ebc4",
    "title": "渔",
    "authorName": "李天季",
    "authorId": "adcfe4dbd0f95906d1457b72d1457b72",
    "dynasty": "清",
    "content": [
      "一叶随鸥鸟，江天著此身。",
      "却怜弹铗客，徒作羡鱼人。",
      "曲岸沽村酒，回塘展钓纶。",
      "桃源随处是，浩荡武陵春。"
    ]
  },
  {
    "id": "adcfe4dbd0ffb09a9817c0681c4c0602",
    "title": "访竹坪给谏",
    "authorName": "周于礼",
    "authorId": "adcfe4dbd0ffb09aacab01166709e8d6",
    "dynasty": "清",
    "content": [
      "得归曾未易，已事耐思寻。",
      "半亩余生计，十年空好音。",
      "敷原荒草色，阅世老松心。",
      "日暮回车去，霜枫醉远林。"
    ]
  },
  {
    "id": "adcfe4dbd1024f4c4d984fbfb39f1098",
    "title": "感昔",
    "authorName": "侯怀风",
    "authorId": "adcfe4dbd1024f4cd1457b72d1457b72",
    "dynasty": "清",
    "content": [
      "黄河流水响潺潺，当日腥风战血殷。",
      "大地尽抛金锁甲，长星乱落玉门关。",
      "居延蔓草萦枯骨，太液芙蓉失旧颜。",
      "成败百年流电疾，苍梧遗恨不堪攀。"
    ]
  },
  {
    "id": "adcfe4dbd1024f4c988a8654104b4efa",
    "title": "秋闺",
    "authorName": "侯怀风",
    "authorId": "adcfe4dbd1024f4cd1457b72d1457b72",
    "dynasty": "清",
    "content": [
      "桂华香雾锁回廊，水阁沈沈秋夜长。",
      "月转梧桐翻瘦影，风摇菱行蔽清光。",
      "子卿自得归乡国，定远何当老朔方。",
      "望断衡阳飞骑杳，侧身怀古一沾裳。"
    ]
  },
  {
    "id": "adcfe4dbd1024f4c7dbae06482bc69e7",
    "title": "秋怀",
    "authorName": "侯怀风",
    "authorId": "adcfe4dbd1024f4cd1457b72d1457b72",
    "dynasty": "清",
    "content": [
      "秋气憀憀不自持，幽兰小槛暗香披。",
      "千原烟雨迷禾黍，一水蒹葭隐鹭莺。",
      "开帙不知金烬冷，挥弦更杂远鸿悲。",
      "班姬纨扇清商发，苏蕙璇玑白昼迟。",
      "风剪梧桐黄鹄舞，月窥杨柳绿绦垂。",
      "魂惊筚篥萧关道，泪尽琵琶凝碧池。",
      "征妇裁衣凭玉尺，美人汲露下冰墀。",
      "辘轳不断千家井，何似闺中梦里思。"
    ]
  },
  {
    "id": "adcfe4dbd1024f4cc1eefc5cdd41fe1a",
    "title": "少年行",
    "authorName": "侯怀风",
    "authorId": "adcfe4dbd1024f4cd1457b72d1457b72",
    "dynasty": "清",
    "content": [
      "章台蹀躞紫骅骝，绣毂雕鞍翡翠裘。",
      "歌舞不知银箭急，日高酣卧在青楼。"
    ]
  },
  {
    "id": "adcfe4dbd117b77f5b2a25b351568612",
    "title": "江村夜泊",
    "authorName": "梁素",
    "authorId": "adcfe4dbd117b77fd1457b72d1457b72",
    "dynasty": "清",
    "content": [
      "酒醒镫冷梦频惊，吟傍芦花客思清。",
      "木落晴林秋几树，潮平寒浦月三更。",
      "荒村有影江烟澹，古岸无人石气横。",
      "东望海门天际远，乱峰稠叠白云生。"
    ]
  },
  {
    "id": "adcfe4dbd119a544673e627411a31c31",
    "title": "皖江舟中",
    "authorName": "陶士契",
    "authorId": "adcfe4dbd119a544d1457b72d1457b72",
    "dynasty": "清",
    "content": [
      "廓落湘中客，羁迟皖水偏。",
      "江鸣孤棹雨，云乱远村烟。",
      "壮志惭浮梗，名场笑聚膻。",
      "半生行止事，回首意茫然。"
    ]
  },
  {
    "id": "adcfe4dbd119a544480d476c22df2ec3",
    "title": "扬子江放棹",
    "authorName": "陶士契",
    "authorId": "adcfe4dbd119a544d1457b72d1457b72",
    "dynasty": "清",
    "content": [
      "万顷玻璃一叶舟，金焦倒影共天浮。",
      "乘虚拟向河源客，狎浪真随海上鸥。",
      "龙出寺云趋海岛，鹤盘关月近扬州。",
      "眼光无界情无际，奇绝年来是此游。"
    ]
  },
  {
    "id": "adcfe4dbd134f5720ccfa8abb18577a9",
    "title": "题柴村画",
    "authorName": "戴晟",
    "authorId": "adcfe4dbd134f572cdf1035cc4492cbe",
    "dynasty": "清",
    "content": [
      "过眼云烟迹已陈，溪山谁主复谁宾。",
      "偶来响答松林下，千劫难忘世外人。"
    ]
  },
  {
    "id": "adcfe4dbd134f57230c5e048e17d5b4b",
    "title": "读韦诗了无一物可以拟似适僧赠梅花取以配之左司其诈我乎",
    "authorName": "戴晟",
    "authorId": "adcfe4dbd134f572cdf1035cc4492cbe",
    "dynasty": "清",
    "content": [
      "韦诗如梅花，暗香生清境。",
      "孤绝淡尘想，幽微具隽永。",
      "花气洗垢氛，诵诗令人冷。",
      "看花亿万人，真赏在和靖。",
      "谁能解左司，世事甘与屏。",
      "驱除杂念虑，冥默得渊静。",
      "合之非声色，分观如形影。",
      "浑忘诗与花，悠然一笑领。"
    ]
  },
  {
    "id": "adcfe4dbd13d5fc9c739e58747c5411a",
    "title": "登楼晚眺",
    "authorName": "洪繻",
    "authorId": "adcfe4dbd13d5fc919de10adce4846d4",
    "dynasty": "清",
    "content": [
      "暮色青山尽，寒天旷野低。",
      "霜催归雁北，人在夕阳西。",
      "云水帆无际，樵渔路已迷。",
      "凭栏闲眺望，烟外草萋萋。"
    ]
  },
  {
    "id": "adcfe4dbd13d5fc910e335f21a91097b",
    "title": "有怀",
    "authorName": "洪繻",
    "authorId": "adcfe4dbd13d5fc919de10adce4846d4",
    "dynasty": "清",
    "content": [
      "人同流水逝，心似乱云飞。",
      "草绿春迷路，花开昼掩扉。",
      "江干逢杜若，天外惜芳菲。",
      "鸿雁何时到，弹琴手自挥。"
    ]
  },
  {
    "id": "adcfe4dbd13d5fc98d6361153bcc25e7",
    "title": "太湖中作",
    "authorName": "洪繻",
    "authorId": "adcfe4dbd13d5fc919de10adce4846d4",
    "dynasty": "清",
    "content": [
      "波浪涌冥冥，天白万山青。",
      "南北吞江汉，东西峙洞庭。",
      "雨含沧海气，风挟水云腥。",
      "上下圆如笠，具区到此渟。"
    ]
  },
  {
    "id": "adcfe4dbd13d5fc9448ec7af2c4d0d79",
    "title": "路上即景",
    "authorName": "洪繻",
    "authorId": "adcfe4dbd13d5fc919de10adce4846d4",
    "dynasty": "清",
    "content": [
      "山色接邮亭，行云去不停。",
      "一春梅雨白，万点海天青。",
      "客路莺啼树，村家鹭刷翎。",
      "芒鞋桥上过，芳草满前汀。"
    ]
  },
  {
    "id": "adcfe4dbd13d5fc9ae250fd492c3b375",
    "title": "野路",
    "authorName": "洪繻",
    "authorId": "adcfe4dbd13d5fc919de10adce4846d4",
    "dynasty": "清",
    "content": [
      "笋舆行不尽，苔径入平芜。",
      "浊淖分禾亩，新泉注芋区。",
      "烟飞双野鹭，水立一番凫。",
      "极目斜阳外，青山露屋隅。"
    ]
  },
  {
    "id": "adcfe4dbd13d5fc99ed8808c2b62027f",
    "title": "闻日军队搜山感赋",
    "authorName": "洪繻",
    "authorId": "adcfe4dbd13d5fc919de10adce4846d4",
    "dynasty": "清",
    "content": [
      "乾坤长肃杀，海上战争多。",
      "蕃队日鸣炮，山民夜枕戈。",
      "炎昆糅玉石，覆卵扫巢窠。",
      "世界今如此，苍生且奈何。"
    ]
  },
  {
    "id": "adcfe4dbd13d5fc95022aac3ffdddb21",
    "title": "登楼即事",
    "authorName": "洪繻",
    "authorId": "adcfe4dbd13d5fc919de10adce4846d4",
    "dynasty": "清",
    "content": [
      "一望苍茫外，长天白鸟过。",
      "潮回江、浙远，船舶粤、闽多。",
      "岛屿连沧海，云霞接薜萝。",
      "月明惊夜梦，枕上吼鲸波。"
    ]
  },
  {
    "id": "adcfe4dbd13d5fc90ce4ccbe434dc579",
    "title": "渡海过犬山",
    "authorName": "洪繻",
    "authorId": "adcfe4dbd13d5fc919de10adce4846d4",
    "dynasty": "清",
    "content": [
      "浩淼虚为际，乾坤入望愁。",
      "海随山异色，地与水分沟。",
      "日月双轮迅，云天一笠浮。",
      "飓风吹不去，千里过横流。"
    ]
  },
  {
    "id": "adcfe4dbd13d5fc9f6b2c82f8a49fffb",
    "title": "口号，代酬日儒白井氏韵六首",
    "authorName": "洪繻",
    "authorId": "adcfe4dbd13d5fc919de10adce4846d4",
    "dynasty": "清",
    "content": [
      "苦战山河血，长留劫火悲。",
      "千兵横掳掠，万户叹流移。",
      "赤野蓬头满，青芜泪眼窥。",
      "九阍天问远，默默恨为谁！"
    ]
  },
  {
    "id": "adcfe4dbd13d5fc9f6b2c82f5d92ba40",
    "title": "口号，代酬日儒白井氏韵六首",
    "authorName": "洪繻",
    "authorId": "adcfe4dbd13d5fc919de10adce4846d4",
    "dynasty": "清",
    "content": [
      "祸水惊千古，机关遍九州。",
      "错成炉莫铸，柯烂斧空收！",
      "已结纵横局，谁能汗漫游！",
      "先朝鞭策远，今日丧边筹。"
    ]
  },
  {
    "id": "adcfe4dbd13d5fc9f6b2c82f7a501ceb",
    "title": "口号，代酬日儒白井氏韵六首",
    "authorName": "洪繻",
    "authorId": "adcfe4dbd13d5fc919de10adce4846d4",
    "dynasty": "清",
    "content": [
      "掷地金瓯缺，河山付愤王。",
      "尧疆看荡析，禹甸失圆方。",
      "蹈海风波阻，回天日月长。",
      "哭来途尽处，车辙在穷乡。"
    ]
  },
  {
    "id": "adcfe4dbd13d5fc9f6b2c82f811c8a39",
    "title": "口号，代酬日儒白井氏韵六首",
    "authorName": "洪繻",
    "authorId": "adcfe4dbd13d5fc919de10adce4846d4",
    "dynasty": "清",
    "content": [
      "同室干戈起，纷纭在亚洲。",
      "虎伤庄子获，鹬利老渔收。",
      "唇齿忘邻谊，情形误上游。",
      "万全如可计，鼎立是高筹！"
    ]
  },
  {
    "id": "adcfe4dbd13d5fc9f6b2c82faee96bc5",
    "title": "口号，代酬日儒白井氏韵六首",
    "authorName": "洪繻",
    "authorId": "adcfe4dbd13d5fc919de10adce4846d4",
    "dynasty": "清",
    "content": [
      "有怀思故国，大势绌勤王。",
      "控驭如三代，帡幪及万方。",
      "伤心抛璧碎，失计折鞭长！",
      "事事随流水，悲余老是乡！"
    ]
  },
  {
    "id": "adcfe4dbd13d5fc9f6b2c82f3c69b82a",
    "title": "口号，代酬日儒白井氏韵六首",
    "authorName": "洪繻",
    "authorId": "adcfe4dbd13d5fc919de10adce4846d4",
    "dynasty": "清",
    "content": [
      "托身同绝域，回首望神州。",
      "日月瞢瞳转，风云痛泪收！",
      "山河新局面，京阙旧魂游。",
      "误国知谁手？",
      "前谋李相筹。"
    ]
  },
  {
    "id": "adcfe4dbd13d5fc910738f830275a6f8",
    "title": "感事",
    "authorName": "洪繻",
    "authorId": "adcfe4dbd13d5fc919de10adce4846d4",
    "dynasty": "清",
    "content": [
      "千古极沧桑，华夷杂犬羊。",
      "长天生苜蓿，远海接鸿荒。",
      "地阻虚闽、粤，时危变汉、唐。",
      "羁留寰宇外，晦迹得昂藏！"
    ]
  },
  {
    "id": "adcfe4dbd13d5fc94f2aeec6271f57b4",
    "title": "答梁先生子嘉二首",
    "authorName": "洪繻",
    "authorId": "adcfe4dbd13d5fc919de10adce4846d4",
    "dynasty": "清",
    "content": [
      "四海风尘外，论交孟与韩。",
      "岘山今体绝，蜀道古诗难！",
      "老格追高适，雄词薄子安。",
      "岭南源委在，当作替人看！"
    ]
  },
  {
    "id": "adcfe4dbd13d5fc94f2aeec61e9940bb",
    "title": "答梁先生子嘉二首",
    "authorName": "洪繻",
    "authorId": "adcfe4dbd13d5fc919de10adce4846d4",
    "dynasty": "清",
    "content": [
      "相逢如旧识，慷慨问为谁？",
      "瀛海伧荒客，文章大小儿。",
      "世将公作寓，诗与境争奇。",
      "直道同刘四，危邦慎所之！"
    ]
  },
  {
    "id": "adcfe4dbd13d5fc90b7b2abb9bf1ef51",
    "title": "闻难民逃居山内感赋",
    "authorName": "洪繻",
    "authorId": "adcfe4dbd13d5fc919de10adce4846d4",
    "dynasty": "清",
    "content": [
      "瘴雾杳层层，逃荒有客登。",
      "箐开今日路，崖断古时藤。",
      "穴树同林狖，穿山比石鲮。",
      "天荆与地棘，何处汝飞腾？"
    ]
  },
  {
    "id": "adcfe4dbd13d5fc9f9d2eeb18a37412d",
    "title": "登临感赋二首",
    "authorName": "洪繻",
    "authorId": "adcfe4dbd13d5fc919de10adce4846d4",
    "dynasty": "清",
    "content": [
      "寥落八闽路，萧条大海东。",
      "秦馀人物痛，汉外河山空！",
      "地已中华尽，时犹故国风。",
      "武陵不可见，鸡犬亦难同。"
    ]
  },
  {
    "id": "adcfe4dbd13d5fc9f9d2eeb198be32b4",
    "title": "登临感赋二首",
    "authorName": "洪繻",
    "authorId": "adcfe4dbd13d5fc919de10adce4846d4",
    "dynasty": "清",
    "content": [
      "海上山长在，人间世已非。",
      "中原天万里，远地日孤晖。",
      "水阔闻鲸吼，云遥羡鸟归。",
      "不堪搔首处，风景尚霏霏。"
    ]
  },
  {
    "id": "adcfe4dbd13d5fc97517e444ec22ae68",
    "title": "山后即事二首",
    "authorName": "洪繻",
    "authorId": "adcfe4dbd13d5fc919de10adce4846d4",
    "dynasty": "清",
    "content": [
      "处处箐篁密，人番溷错居。",
      "鹿场秋出猎，鲛岛夜停渔。",
      "月大青山近，星稀碧海虚。",
      "忽惊峰嶂赤，烧火起箖烟。"
    ]
  },
  {
    "id": "adcfe4dbd13d5fc97517e44407c2baee",
    "title": "山后即事二首",
    "authorName": "洪繻",
    "authorId": "adcfe4dbd13d5fc919de10adce4846d4",
    "dynasty": "清",
    "content": [
      "猎户连丁灶，藤寮石火敲。",
      "蒸林樟出脑，炼水角成胶。",
      "熊爪惊穿树，麋茸逐解苞。",
      "凶番雕面见，颅骨满居巢。"
    ]
  },
  {
    "id": "adcfe4dbd13d5fc9c37f6931ed30b1e8",
    "title": "岛上",
    "authorName": "洪繻",
    "authorId": "adcfe4dbd13d5fc919de10adce4846d4",
    "dynasty": "清",
    "content": [
      "岛上事萧萧，重关阻客轺。",
      "云封闽海雨，水落浙江潮。",
      "淡菜高丽脆，樱花日本娇。",
      "谁营南北路，十载始通桥？"
    ]
  },
  {
    "id": "adcfe4dbd13d5fc944c1efe6cbb40130",
    "title": "海上",
    "authorName": "洪繻",
    "authorId": "adcfe4dbd13d5fc919de10adce4846d4",
    "dynasty": "清",
    "content": [
      "海上人何在，乾坤信渺然！",
      "沧桑澎岛路，风雨晋江天。",
      "未尽庚申世，旋周甲乙年。",
      "寰瀛今已隘，沦落竟华巅！"
    ]
  },
  {
    "id": "adcfe4dbd13d5fc9676e905790be2b1d",
    "title": "岛咏二首",
    "authorName": "洪繻",
    "authorId": "adcfe4dbd13d5fc919de10adce4846d4",
    "dynasty": "清",
    "content": [
      "孤岛云烟异，戎风丧海邦。",
      "西航无两粤，东载失三江。",
      "鱼鸟魂难定，蛟龙气不降。",
      "家家空汉腊，久矣语言哤。"
    ]
  },
  {
    "id": "adcfe4dbd13d5fc9676e90577057bba1",
    "title": "岛咏二首",
    "authorName": "洪繻",
    "authorId": "adcfe4dbd13d5fc919de10adce4846d4",
    "dynasty": "清",
    "content": [
      "骈杀及狉獉，深山亦劫尘。",
      "禽残桑下雊，狝尽郭东㕙。",
      "洞穴无安土，穷荒有剧秦。",
      "时时枪炮震，知是剿番民。"
    ]
  },
  {
    "id": "adcfe4dbd13d5fc90337ba65c4d93250",
    "title": "内山二首",
    "authorName": "洪繻",
    "authorId": "adcfe4dbd13d5fc919de10adce4846d4",
    "dynasty": "清",
    "content": [
      "古径行踪少，纵横开野花。",
      "翻山无䝤洞，汲水有人家。",
      "万灶烟蒸脑，千棚地种茶。",
      "谁能筹本计，僻壤教桑麻！"
    ]
  }
]