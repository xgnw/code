[
  {
    "id": "adcfe4dbb2c89f02e028a2b5f80b1fbb",
    "title": "南园诗社重开呈梁节庵先生",
    "authorName": "黄节",
    "authorId": "adcfe4dbb2c89f02d1457b72d1457b72",
    "dynasty": "清",
    "content": [
      "盛时台笠却难忘，一赋都人已足伤。",
      "高会及来随老辈，雅歌还得共斯堂。",
      "兴微国俗诗将废，俯仰前尘地亦苍。",
      "独使南园不寥落，参天林木起朝阳。"
    ]
  },
  {
    "id": "adcfe4dbb2c89f02a44f8bac97a18360",
    "title": "题黄叶楼报刘三为予题蒹葭图之作",
    "authorName": "黄节",
    "authorId": "adcfe4dbb2c89f02d1457b72d1457b72",
    "dynasty": "清",
    "content": [
      "寂寂寒鸦欲暝天，就中人物定谁贤。",
      "缤纷落木行俱尽，憔悴残秋强自妍。",
      "一叶枯荣视天下，满楼风雨忆江边。",
      "吟诗且遣平生志，两地披图共惘然。"
    ]
  },
  {
    "id": "adcfe4dbb2c89f02bb341424eae96d29",
    "title": "晚过东园独饮月上乃归",
    "authorName": "黄节",
    "authorId": "adcfe4dbb2c89f02d1457b72d1457b72",
    "dynasty": "清",
    "content": [
      "为爱池亭我独来，且留一饮寄徘徊。",
      "古人渐远寻芳草，明月相看落酒杯。",
      "众醉梦腾喧聒去，孤怀诗借啸歌回。",
      "残荷欲尽秋花晚，迢递西风日日催。"
    ]
  },
  {
    "id": "adcfe4dbb2c89f02fc9122c5012b5a69",
    "title": "七月二十六日出北郭昌华亭晚饮节庵先生玉山草堂",
    "authorName": "黄节",
    "authorId": "adcfe4dbb2c89f02d1457b72d1457b72",
    "dynasty": "清",
    "content": [
      "晴云欲雨北城根，草堞萧条风更喧。",
      "人语桔槔鸣浅水，角声楼橹隐遥村。",
      "迷阳已阻山中约，炙背真成野外言。",
      "至竟食芹堪自美，玉山堂里酒初温。"
    ]
  },
  {
    "id": "adcfe4dbb2c89f023e7d627bd1509270",
    "title": "中秋夜集小画航斋与陈述叔谈诗",
    "authorName": "黄节",
    "authorId": "adcfe4dbb2c89f02d1457b72d1457b72",
    "dynasty": "清",
    "content": [
      "连年望月今宵意，兹地兹游略可寻。",
      "人与沧桑同一醉，江随凫苇日相深。",
      "歌声隐隐城西路，巢语喁喁露底禽。",
      "似为谈诗接寥寂，更无秋思到清砧。"
    ]
  },
  {
    "id": "adcfe4dbb2c89f02e076dadfae50696b",
    "title": "送人",
    "authorName": "黄节",
    "authorId": "adcfe4dbb2c89f02d1457b72d1457b72",
    "dynasty": "清",
    "content": [
      "我归三载君初宦，见促旋离会日长。",
      "江上莼鲈秋正熟，樽前霜露晚逾苍。",
      "别缘万族宁堪赋，酒到无言且尽觞。",
      "至恐苕华终悟晚，昏昏灯火为徊徨。"
    ]
  },
  {
    "id": "adcfe4dbb2c89f02f82c21db14ac5c2f",
    "title": "邻鸡",
    "authorName": "黄节",
    "authorId": "adcfe4dbb2c89f02d1457b72d1457b72",
    "dynasty": "清",
    "content": [
      "小楼乱点杀残更，又听邻鸡咿喔鸣。",
      "岂有恶声来午夜，欲持一寐了吾生。",
      "梦中噫气垂垂觉，霜下归飞纂纂惊。",
      "长被蒙头还起坐，纷纭何待到天明。"
    ]
  },
  {
    "id": "adcfe4dbb2c89f0294d82b377e3e2b10",
    "title": "春尽日，戴翰峰、朱湘帆、谭少沅、邓君寿、恭叔昆仲过访湖舠，泛棹泮塘，晚饮小画舫斋，听曲送春",
    "authorName": "黄节",
    "authorId": "adcfe4dbb2c89f02d1457b72d1457b72",
    "dynasty": "清",
    "content": [
      "因循一醉看春过，近忆朝来荡桨时。",
      "侵岸野蒲蛙欲王，展桑丛簇茧初丝。",
      "平亭万汇原多暇，过从群贤岂所期。",
      "还是水滨好风日，夜深闻曲只增悲。"
    ]
  },
  {
    "id": "adcfe4dbb2c89f025e3424a5f691e68f",
    "title": "题广雅书院",
    "authorName": "黄节",
    "authorId": "adcfe4dbb2c89f02d1457b72d1457b72",
    "dynasty": "清",
    "content": [
      "绝业催人过壮年，再来林木亦参天。",
      "棠梨半落春将晚，祠屋长虚草漫沿。",
      "曾见讲堂屯马队，坐闻幽鸟语寒烟。",
      "闲闲且了区中事，池上黄淤已种莲。"
    ]
  },
  {
    "id": "adcfe4dbb2c89f02e6e05a145e760eb5",
    "title": "雨中与陈树人同坐湖舠",
    "authorName": "黄节",
    "authorId": "adcfe4dbb2c89f02d1457b72d1457b72",
    "dynasty": "清",
    "content": [
      "十年为别经旬晤，相对林泉各老苍。",
      "一雨化云春似海，早潮添洑水周堂。",
      "幽禽自戢飞腾意，密树时搴窈窕光。",
      "已办晓行成久滞，隔江游屐正淋浪。"
    ]
  },
  {
    "id": "adcfe4dbb2c89f0205a0541c448f3bd2",
    "title": "晚过岭学祠",
    "authorName": "黄节",
    "authorId": "adcfe4dbb2c89f02d1457b72d1457b72",
    "dynasty": "清",
    "content": [
      "老成凋谢我才来，后有千秋亦足哀。",
      "盛雨断樽陈发酵，覆茅中霤坏生苔。",
      "不奇天下殚残尽，独对林花寂寞开。",
      "孤抱向人无可说，晚祠香火自萦回。"
    ]
  },
  {
    "id": "adcfe4dbb2c89f02532fd5e2c69d2bee",
    "title": "七夕寄海绡楼",
    "authorName": "黄节",
    "authorId": "adcfe4dbb2c89f02d1457b72d1457b72",
    "dynasty": "清",
    "content": [
      "剪彩能令万态新，笑看儿女度星晨。",
      "明河忽断中宵雨，秋色都忙未嫁人。",
      "灯火尚繁休放晓，机丝重轧又经春。",
      "本无情感关吾辈，禁得歌声彻近邻。"
    ]
  },
  {
    "id": "adcfe4dbb2c89f02ef753cee859f9778",
    "title": "中秋宴集黄园与述叔谭诗并寄树人日本",
    "authorName": "黄节",
    "authorId": "adcfe4dbb2c89f02d1457b72d1457b72",
    "dynasty": "清",
    "content": [
      "去年今夕谭诗地，明月高楼世已遥。",
      "万影接天惟自俯，一舟临水不堪招。",
      "故人颜色疑秋梦，往事凄迷有落潮。",
      "剩欲缄愁寄东海，露深回雁正萧萧。"
    ]
  },
  {
    "id": "adcfe4dbb2c89f02504f48b7db9842fd",
    "title": "十二月望后雨中过罗岗洞探梅有寄",
    "authorName": "黄节",
    "authorId": "adcfe4dbb2c89f02d1457b72d1457b72",
    "dynasty": "清",
    "content": [
      "连朝晴日报梅开，一雨村原晚又催。",
      "湖上记曾携手处，袖间谁为忍寒来。",
      "残年不抵花先落，万径相寻水更回。",
      "江国正愁吹欲尽，却留春在海南隈。"
    ]
  },
  {
    "id": "adcfe4dbb2c89f02028956b165fcd370",
    "title": "北游将发，夜中读张筱峰寄诗，有:“我效紫阳论荀彧，与君不负廿年交”句，既感其意，赋此谢之",
    "authorName": "黄节",
    "authorId": "adcfe4dbb2c89f02d1457b72d1457b72",
    "dynasty": "清",
    "content": [
      "东风吹雨意迟迟，为忍春寒读寄诗。",
      "妇哭远村闻竟夜，乌飞庭树叹无枝。",
      "堙江一掌吾犹弱，亲突三年世未知。",
      "惭愧故人论出处，平生文若讵同时。"
    ]
  },
  {
    "id": "adcfe4dbb2c89f02165e9a637da3cae8",
    "title": "李茗柯属题《寒夜听琴图》，三年未答，春夜雨中成句",
    "authorName": "黄节",
    "authorId": "adcfe4dbb2c89f02d1457b72d1457b72",
    "dynasty": "清",
    "content": [
      "积雨犹深春尚迟，灯前事事足逶迤。",
      "漫寻一诺题诗约，已负三年入海期。",
      "动壁哀弦支独夜，罢机邻妇泣残丝。",
      "沈妍薛满都零落，肠断龟年正此时。"
    ]
  },
  {
    "id": "adcfe4dbb2c89f02b9d3df8b34633932",
    "title": "四月十二日，登舟北发，同里诸子远送江干，留别一首",
    "authorName": "黄节",
    "authorId": "adcfe4dbb2c89f02d1457b72d1457b72",
    "dynasty": "清",
    "content": [
      "分携各有中年感，欲别仍留到海隈。",
      "一水乍明初日上，晚春才了早荷开。",
      "故园风物寻常过，别梦江湖取次回。",
      "揽辔不须期孟博，试论天下可无哀。"
    ]
  },
  {
    "id": "adcfe4dbb2c89f020c8432239d8ead4d",
    "title": "宣南秋夜过胡夔文明日简赠",
    "authorName": "黄节",
    "authorId": "adcfe4dbb2c89f02d1457b72d1457b72",
    "dynasty": "清",
    "content": [
      "再来京国未成诗，握手看君气自奇。",
      "灌树拂车回曲巷，疏窗传烛校残碑。",
      "千秋挂壁支持计，一雨归驮跅弛时。",
      "坐令不眠过夜分，宣南秋思只如斯。"
    ]
  },
  {
    "id": "adcfe4dbb2c89f022a7e0d7ab87b905b",
    "title": "七夕",
    "authorName": "黄节",
    "authorId": "adcfe4dbb2c89f02d1457b72d1457b72",
    "dynasty": "清",
    "content": [
      "今宵何与寡欢人，壮岁回头意尚新。",
      "坐叹秋光殊汲汲，起看银汉独沦沦。",
      "有怀并作凄其望，天道疑无往者亲。",
      "自数塞书感归雁，别缘探病过怡春。"
    ]
  },
  {
    "id": "adcfe4dbb2c89f02adf16f42a1ea4129",
    "title": "京邸重晤敷庵醉中赋赠",
    "authorName": "黄节",
    "authorId": "adcfe4dbb2c89f02d1457b72d1457b72",
    "dynasty": "清",
    "content": [
      "淞江旧忆年频换，辽海才归秋又残。",
      "初筮幼安龙健在，上抟蒙叟鸴交欢。",
      "侏儒且患长饥死，酩酊能回落日寒。",
      "更就间谣敛襟听，朅来重蹋九逵宽。"
    ]
  },
  {
    "id": "adcfe4dbb2c89f02c626f0f8167d0b44",
    "title": "与马夷初登江亭，晚饮市楼，并寄贞壮、秋枚、宾虹、子贞",
    "authorName": "黄节",
    "authorId": "adcfe4dbb2c89f02d1457b72d1457b72",
    "dynasty": "清",
    "content": [
      "秋尽江亭草树疏，川原晚度独纡徐。",
      "一空冀北过穷野，旧约淮南阙报书。",
      "了了明灯煎灼地，腾腾云物蔽亏馀。",
      "回车且就村垆饮，蜜苣围香上酒初。"
    ]
  },
  {
    "id": "adcfe4dbb2c89f0231f84562a02c4f44",
    "title": "雪朝寄述叔",
    "authorName": "黄节",
    "authorId": "adcfe4dbb2c89f02d1457b72d1457b72",
    "dynasty": "清",
    "content": [
      "搅风回雪曙迟迟，宣武城南缩手时。",
      "初日未窥凹仄径，晓寒还在暝髡枝。",
      "深山大泽谁能测，官道邮亭马易歧。",
      "只是路遥望江国，见梅吟寄石湖诗。"
    ]
  },
  {
    "id": "adcfe4dbb2c89f02923a021c393224ed",
    "title": "怀贞壮却寄",
    "authorName": "黄节",
    "authorId": "adcfe4dbb2c89f02d1457b72d1457b72",
    "dynasty": "清",
    "content": [
      "差比后山忆淮海，强如子美梦青莲。",
      "以兹洴澼能为世，却办蹉跎也自贤。",
      "宁作大尊浮五石，别存宵雅补三千。",
      "搜怀欲尽无多意，将纸刳肝恐不传。"
    ]
  },
  {
    "id": "adcfe4dbb2c89f0272e138d79c0b647f",
    "title": "偶成",
    "authorName": "黄节",
    "authorId": "adcfe4dbb2c89f02d1457b72d1457b72",
    "dynasty": "清",
    "content": [
      "折腰元亮羞为宰，乞米平原例有书。",
      "小子不才宁足论，古人今日定何如。",
      "白鸥浩荡难驯没，玄鸟翛疏各逝徂。",
      "纳手知寒强自惜，饥餐犹喜一丸虚。"
    ]
  },
  {
    "id": "adcfe4dbb2c89f02d2d4d64d57653d9c",
    "title": "得子贞书",
    "authorName": "黄节",
    "authorId": "adcfe4dbb2c89f02d1457b72d1457b72",
    "dynasty": "清",
    "content": [
      "客愁猋忽剪缄前，相望堂堂岁渐捐。",
      "来日大难遗我辈，旷怀为别苦中年。",
      "音书涉腊成追寄，性命于时但苟全。",
      "未欲旁人窥此意，暗风吹雪落吟笺。"
    ]
  },
  {
    "id": "adcfe4dbb2c89f02b8fa38a1f44291e5",
    "title": "南归至沪寄京邸旧游",
    "authorName": "黄节",
    "authorId": "adcfe4dbb2c89f02d1457b72d1457b72",
    "dynasty": "清",
    "content": [
      "绕道江皋计早纡，经行淞曲又旬馀。",
      "无多怀抱将销歇，已换寒温问起居。",
      "听曲再来当暮雨，题诗还寄及春初。",
      "迟归别有沉绵意，难为临风一一书。"
    ]
  },
  {
    "id": "adcfe4dbb2c89f0204eac4320ea664e7",
    "title": "甲寅二月南归过邓尔雅为题水周堂图",
    "authorName": "黄节",
    "authorId": "adcfe4dbb2c89f02d1457b72d1457b72",
    "dynasty": "清",
    "content": [
      "欲舣扁舟藏壑去，却从沧海见尘飞。",
      "盈盈一水经秋别，落落斯堂与世违。",
      "鸟兽同群知有托，江湖满地竟安归。",
      "买山吾已输君早，何独伤心柳十围。"
    ]
  },
  {
    "id": "adcfe4dbb2c89f020da1298ecd600e53",
    "title": "寒食日北发，子贞远送香江，雪一、春坡置酒太白楼，话别留诗",
    "authorName": "黄节",
    "authorId": "adcfe4dbb2c89f02d1457b72d1457b72",
    "dynasty": "清",
    "content": [
      "山楼飐飐风波阔，估舶溟溟人语昏。",
      "寒食作阴将变雨，故人临别只消魂。",
      "坐看海水群飞日，漫及神州戮力言。",
      "出处未殊吾独瘁，不辞红袖劝倾樽。"
    ]
  },
  {
    "id": "adcfe4dbb2c89f02e71aad94ba8b35ed",
    "title": "宿潭柘寺与同游诸子拈韵分得佳字",
    "authorName": "黄节",
    "authorId": "adcfe4dbb2c89f02d1457b72d1457b72",
    "dynasty": "清",
    "content": [
      "劳踪不补平生事，博得缁尘污六街。",
      "独对西山寻晚约，要令今夕属吾侪。",
      "曾知花径因谁扫，未寤茅庵此处佳。",
      "凉月疏星试回望，宣南灯火夜无涯。"
    ]
  },
  {
    "id": "adcfe4dbb2c89f02751879c46bc8d4b5",
    "title": "为何澄一题秋幢赞佛图",
    "authorName": "黄节",
    "authorId": "adcfe4dbb2c89f02d1457b72d1457b72",
    "dynasty": "清",
    "content": [
      "阿难乞食无穷愿，迦叶拈花偶尔来。",
      "遗照十年犹仿佛，世间何事足徘徊。",
      "此因还许生生记，似汝宜从寂寂回。",
      "一念忏除知未尽，秋山闻呗有微哀。"
    ]
  },
  {
    "id": "adcfe4dbb2c89f021017c063f2fb363d",
    "title": "中秋夜无月，卧病城南郡斋，忆与陈述叔昔年黄园之游",
    "authorName": "黄节",
    "authorId": "adcfe4dbb2c89f02d1457b72d1457b72",
    "dynasty": "清",
    "content": [
      "密云作意偏遮月，何碍空斋病眼人。",
      "一瞑强能祛万古，今宵宁足说前身。",
      "瘵成莫疗霜中柿，客倦初思江上莼。",
      "梦落昔年论诗处，浴凫栖鹭似陈洵。"
    ]
  },
  {
    "id": "adcfe4dbb2c89f02eef106d1cfa4b973",
    "title": "雪朝过唐天如同登江亭",
    "authorName": "黄节",
    "authorId": "adcfe4dbb2c89f02d1457b72d1457b72",
    "dynasty": "清",
    "content": [
      "瞑想江亭鸟绝飞，南街风雪已侵帏。",
      "向明一室疑非世，睡起馀魂尚满衣。",
      "岂为叩门惊独寐，不辞纡道意多违。",
      "寻常顾览辽辽叹，岁暮天涯各未归。"
    ]
  },
  {
    "id": "adcfe4dbb2c89f02e1298688f844ae4e",
    "title": "十二月二十九日，集法源寺，为陈后山逝日设祭",
    "authorName": "黄节",
    "authorId": "adcfe4dbb2c89f02d1457b72d1457b72",
    "dynasty": "清",
    "content": [
      "谡谡长松绕佛坛，致斋为位讵无端。",
      "顾兹一往相从意，益叹于今后死难。",
      "贤达同时天独啬，士夫明耻国犹安。",
      "流风已绝熙丰世，诗卷凭谁共岁寒。"
    ]
  },
  {
    "id": "adcfe4dbb2c89f0276fae01a10d0b07f",
    "title": "春夜同栽甫过小素梅阁听曲",
    "authorName": "黄节",
    "authorId": "adcfe4dbb2c89f02d1457b72d1457b72",
    "dynasty": "清",
    "content": [
      "变徵无端遏不回，流云忽断夜寒催。",
      "犹能敛气归弦柱，剩欲闻歌覆酒杯。",
      "袅袅春幡原曩见，深深帘烛又宵来。",
      "坐令投老龟年泣，楚调秦声尽可哀。"
    ]
  },
  {
    "id": "adcfe4dbb2c89f02d1b325168d13fe3b",
    "title": "为陈伯任题沙亭谒墓图",
    "authorName": "黄节",
    "authorId": "adcfe4dbb2c89f02d1457b72d1457b72",
    "dynasty": "清",
    "content": [
      "尚能归骨葬青山，再度浮湘誓不还。",
      "衔痛岂知天地改，作僧犹使姓名删。",
      "衣冠想象遗容外，冢墓萧条乱石间。",
      "地下剑南勤祭告，使君劳念到殷顽。"
    ]
  },
  {
    "id": "adcfe4dbb2c89f029eaae5769d4707da",
    "title": "我诗",
    "authorName": "黄节",
    "authorId": "adcfe4dbb2c89f02d1457b72d1457b72",
    "dynasty": "清",
    "content": [
      "亡国之音怨有思，我诗如此殆天为。",
      "欲穷世事传他日，难写人间尽短诗。",
      "习苦蓼虫惟不徙，食肥芦雁得无危。",
      "伤心群贼言经国，孰谓诗能见我悲。"
    ]
  },
  {
    "id": "adcfe4dbb2c89f02888bc6286e239221",
    "title": "记丁卯病中之梦",
    "authorName": "黄节",
    "authorId": "adcfe4dbb2c89f02d1457b72d1457b72",
    "dynasty": "清",
    "content": [
      "梦中化卵裹黄晶，一似人身天赋成。",
      "薄薄性苞才着力，翻翻轮转乃缘情。",
      "儒言尽欲期无欲，佛说无生始尽生。",
      "忧患鬼神何足感，长明如月不重明。"
    ]
  },
  {
    "id": "adcfe4dbb2c89f02920756a9d82878da",
    "title": "三月二十三日立夏迟秋湄看花之约未至",
    "authorName": "黄节",
    "authorId": "adcfe4dbb2c89f02d1457b72d1457b72",
    "dynasty": "清",
    "content": [
      "暗雨飘香落万家，小楼心远似奔车。",
      "寇来花木争先后，春在阴晴去咄嗟。",
      "一夜泽蒲吹作絮，半天蜺茀看成霞。",
      "丈夫老矣情何限，千里秋斋约为花。"
    ]
  },
  {
    "id": "adcfe4dbb2c89f02dde208f874f61884",
    "title": "题俞伯扬诗集",
    "authorName": "黄节",
    "authorId": "adcfe4dbb2c89f02d1457b72d1457b72",
    "dynasty": "清",
    "content": [
      "珍重俞斋数卷诗，十年为序到今迟。",
      "光阴宿草伤心过，编校残笺故友知。",
      "付与卷葹吾独愧，意怜蕉萃语曾饴。",
      "回头问疾城南日，最是终篇使我悲。"
    ]
  },
  {
    "id": "adcfe4dbb2c89f02abb766caa641edca",
    "title": "上巳日，瘿公集同人十刹海修禊，予以病未至亦补一诗",
    "authorName": "黄节",
    "authorId": "adcfe4dbb2c89f02d1457b72d1457b72",
    "dynasty": "清",
    "content": [
      "佳晨已负独酬诗，坐辍斯游讵失期。",
      "湔祓未能胜久病，兴怀原不在同时。",
      "当春委结吾何往，揆日鸣弦古可悲。",
      "湖堧不违强十里，尽留陈迹一寻遗。"
    ]
  },
  {
    "id": "adcfe4dbb2c89f02df5abd84069382f1",
    "title": "三月三十日与栽甫过崇效寺看牡丹多已披谢",
    "authorName": "黄节",
    "authorId": "adcfe4dbb2c89f02d1457b72d1457b72",
    "dynasty": "清",
    "content": [
      "聊为花时一问存，迟开恨晚更何言。",
      "寻僧旧识前朝寺，促座犹悭入市尊。",
      "不意荒寒生绝艳，已愁春色近黄昏。",
      "客怀三月匆匆过，却是今朝最断魂。"
    ]
  },
  {
    "id": "adcfe4dbb2c89f02df5abd84f8658278",
    "title": "三月三十日与栽甫过崇效寺看牡丹多已披谢",
    "authorName": "黄节",
    "authorId": "adcfe4dbb2c89f02d1457b72d1457b72",
    "dynasty": "清",
    "content": [
      "解道春归忽送春，斜街飞絮逐车尘。",
      "等闲绿树栖莺后，来对朱颜被酒人。",
      "染柳熏梅殊未了，才晴乍雨更无因。",
      "可怜俯仰低枝在，划地东风又浃旬。"
    ]
  },
  {
    "id": "adcfe4dbb2c89f02df5abd84aeec8d18",
    "title": "三月三十日与栽甫过崇效寺看牡丹多已披谢",
    "authorName": "黄节",
    "authorId": "adcfe4dbb2c89f02d1457b72d1457b72",
    "dynasty": "清",
    "content": [
      "莲根未长秦蘅老，况汝残开已不堪。",
      "剩与桃梨同沆瀣，尚留蕉萃对瞿昙。",
      "蝶阑向暝知谁过，燕语无眠却独谙。",
      "错被玉人回靥看，不如飘泊满江南。"
    ]
  },
  {
    "id": "adcfe4dbb2c89f02df5abd841849649c",
    "title": "三月三十日与栽甫过崇效寺看牡丹多已披谢",
    "authorName": "黄节",
    "authorId": "adcfe4dbb2c89f02d1457b72d1457b72",
    "dynasty": "清",
    "content": [
      "汲汲光阴顾景来，闲阶小立意徘徊。",
      "始知成碧看朱误，何待香消酒醒回。",
      "强札未为游客惜，盛时曾向众芳哀。",
      "相逢此日犹如此，浪费驮金走马才。"
    ]
  },
  {
    "id": "adcfe4dbb2c89f022a010eaabf0c6940",
    "title": "秋霖",
    "authorName": "黄节",
    "authorId": "adcfe4dbb2c89f02d1457b72d1457b72",
    "dynasty": "清",
    "content": [
      "十年北地无霖雨，甲戌秋阴不肯晴。",
      "阅世残人支病骨，殷周家狗乱深更。",
      "泥涂绝险输归载，江海皆沉垫我萌。",
      "一念未完今日事，灯前还对顾忠清。"
    ]
  },
  {
    "id": "adcfe4dbb2c89f0279109a3bc300fc1e",
    "title": "依韵答翁铜士过寓楼一首",
    "authorName": "黄节",
    "authorId": "adcfe4dbb2c89f02d1457b72d1457b72",
    "dynasty": "清",
    "content": [
      "风雨能来共此庐，见犹恨晚未云虚。",
      "低昂前日遗尘叹，淹忽经年结草居。",
      "一室待除嗟事小，众人相遇识君初。",
      "如何便拟皋门隐，不为哀时失著书。"
    ]
  },
  {
    "id": "adcfe4dbb2c89f02ca435cba68d0cfc6",
    "title": "慰贞壮失子",
    "authorName": "黄节",
    "authorId": "adcfe4dbb2c89f02d1457b72d1457b72",
    "dynasty": "清",
    "content": [
      "意外惊闻汝失儿，前书曾谓已胜医。",
      "庸知一子天终夺，此事十年吾所悲。",
      "来日艰虞应自惜，大伦朋友岂能遗。",
      "北来好及榴花放，只怕重题旧苑诗。"
    ]
  },
  {
    "id": "adcfe4dbb2c89f02aa5bb7d963c4c8bf",
    "title": "七夕园坐归途同栽甫",
    "authorName": "黄节",
    "authorId": "adcfe4dbb2c89f02d1457b72d1457b72",
    "dynasty": "清",
    "content": [
      "雨后明河澹欲流，病馀不觉已初秋。",
      "万鸦顿尽成寥廓，众女争怜托蹇修。",
      "巧胜向人终奈懒，夜凉如水可无游。",
      "车行渐乱归时语，稍惜宵眠且自休。"
    ]
  },
  {
    "id": "adcfe4dbb2c89f02242d42b77c53bcc4",
    "title": "秋夜赠贞壮",
    "authorName": "黄节",
    "authorId": "adcfe4dbb2c89f02d1457b72d1457b72",
    "dynasty": "清",
    "content": [
      "日日逢君潭水边，看花情态共茫然。",
      "宵寒尚待携持去，车过方知踯躅贤。",
      "老大怜渠庸自计，沉吟无意便成篇。",
      "将诗强为红颜解，此事他人恐不传。"
    ]
  },
  {
    "id": "adcfe4dbb2c89f02e371bc8b751611b0",
    "title": "中秋依韵和贞壮",
    "authorName": "黄节",
    "authorId": "adcfe4dbb2c89f02d1457b72d1457b72",
    "dynasty": "清",
    "content": [
      "但看明月百休思，晚过层阴甫阅时。",
      "若以何年问今夕，且从天上说佳期。",
      "夜行早已辞多露，对坐吾犹叹孑遗。",
      "一醉可招裙屐共，更携长句倒尘卮。"
    ]
  },
  {
    "id": "adcfe4dbb2c89f02efc900ba5e7ca642",
    "title": "陈树人旅日本三年，有书展转问讯，为答一首",
    "authorName": "黄节",
    "authorId": "adcfe4dbb2c89f02d1457b72d1457b72",
    "dynasty": "清",
    "content": [
      "湖舠旧迹寻常溯，老去争怜百未成。",
      "汝尚清勤犹昨日，近劳书问说平生。",
      "心知违患宁能远，志不随人只独行。",
      "何事三年终作客，此怀兼为告元瑛。"
    ]
  },
  {
    "id": "adcfe4dbb2c89f02e0329376a9c91cf9",
    "title": "江亭九日",
    "authorName": "黄节",
    "authorId": "adcfe4dbb2c89f02d1457b72d1457b72",
    "dynasty": "清",
    "content": [
      "带郭无山此独尊，登高吾已俯重门。",
      "三年京国伤秋客，九日江亭对酒言。",
      "原草渐黄人亦瘁，霜花曾雨晚犹存。",
      "朅来吟望嗟何似，寒雀争枝为暝喧。"
    ]
  },
  {
    "id": "adcfe4dbb2c89f024ee62a04b45d9db3",
    "title": "送贞壮南归",
    "authorName": "黄节",
    "authorId": "adcfe4dbb2c89f02d1457b72d1457b72",
    "dynasty": "清",
    "content": [
      "我尚栖迟在此邦，萧然来与话西窗。",
      "寒秋昨夜初过雨，归梦从君共溯江。",
      "瞠目绝尘知不反，举头当世未终降。",
      "冥鸿自远非无意，不为分携泪满腔。"
    ]
  },
  {
    "id": "adcfe4dbb2c89f02cdc470358e60f78f",
    "title": "九月二十五日京师蝗",
    "authorName": "黄节",
    "authorId": "adcfe4dbb2c89f02d1457b72d1457b72",
    "dynasty": "清",
    "content": [
      "西北偏灾复几春，东南大水见书频。",
      "所嗟螟螣来何晚，终使京畿害略均。",
      "名捕敢为天下计，厌禳难谢国中人。",
      "众农虚有登收望，未废豚蹄日飨神。"
    ]
  },
  {
    "id": "adcfe4dbb2c89f02e62f5de73ee7839a",
    "title": "社园看菊将雨始归",
    "authorName": "黄节",
    "authorId": "adcfe4dbb2c89f02d1457b72d1457b72",
    "dynasty": "清",
    "content": [
      "积困犹思一放吟，久晴今日独阴阴。",
      "端知茗座无人过，为爱霜花故晚寻。",
      "一室坐怜秋色尽，众云能使落阳深。",
      "多留亦叹成何意，乔木风巢有去禽。"
    ]
  },
  {
    "id": "adcfe4dbb2c89f025f930116b7f4c994",
    "title": "雪朝",
    "authorName": "黄节",
    "authorId": "adcfe4dbb2c89f02d1457b72d1457b72",
    "dynasty": "清",
    "content": [
      "早雪敲窗研作冰，得诗何意起懵腾。",
      "袖间缩手如今日，竹外看花尚记曾。",
      "御者欲僵吾辍驾，楼居能望晚慵登。",
      "北芒亦有梁鸿叹，独未携家入霸陵。"
    ]
  },
  {
    "id": "adcfe4dbb2c89f02ed74c843b19dcb21",
    "title": "无题",
    "authorName": "黄节",
    "authorId": "adcfe4dbb2c89f02d1457b72d1457b72",
    "dynasty": "清",
    "content": [
      "深灯密幄坐寻常，已被旁人窥晚妆。",
      "却误嫁时为妇易，漫嘲邻女压针忙。",
      "得鱼赤尾吾知病，见叶黄芸汝或伤。",
      "负尽秋期是今夕，可能回忆十年强。"
    ]
  },
  {
    "id": "adcfe4dbb2c89f021f3cd41c53597293",
    "title": "简瘿公",
    "authorName": "黄节",
    "authorId": "adcfe4dbb2c89f02d1457b72d1457b72",
    "dynasty": "清",
    "content": [
      "文章不朽关风节，士行从来乃国维。",
      "老辈主持原有责，时流薄弱岂云知。",
      "君于名德都交遍，事或非人莫强为。",
      "贾郭谊高犹见鄙，莱芜虽激可追思。"
    ]
  },
  {
    "id": "adcfe4dbb2c89f02f0fe54f998af8f7d",
    "title": "闭门",
    "authorName": "黄节",
    "authorId": "adcfe4dbb2c89f02d1457b72d1457b72",
    "dynasty": "清",
    "content": [
      "闭门聊就熨炉温，朝报看馀一一燔。",
      "不雪冬旸知有厉，未灯楼望及初昏。",
      "意摧百感将横决，天压重寒似乱原。",
      "愁把老妻函卒读，破家谁为讼贫冤。"
    ]
  },
  {
    "id": "adcfe4dbb2c89f025124a916b1b26aab",
    "title": "连夕观女优剧",
    "authorName": "黄节",
    "authorId": "adcfe4dbb2c89f02d1457b72d1457b72",
    "dynasty": "清",
    "content": [
      "众里收身道已孤，忍寒来看舞红毹。",
      "世犹毷氉当如是，国与俳优本不殊。",
      "擐甲上场成角戏，张灯连院为群姝。",
      "关怀独在闻歌后，可是旁观未察余。"
    ]
  },
  {
    "id": "adcfe4dbb2c89f024f7e058a39b1c62e",
    "title": "过社园梅花未开",
    "authorName": "黄节",
    "authorId": "adcfe4dbb2c89f02d1457b72d1457b72",
    "dynasty": "清",
    "content": [
      "道出南城遽折回，入门初谓见花开。",
      "兼旬渴为今朝乐，他日强于雪后来。",
      "已放一寒收宿腊，未逢馀客共深杯。",
      "人生失意宁逾此，负我殷勤况是梅。"
    ]
  },
  {
    "id": "adcfe4dbb2c89f02929b670653380e10",
    "title": "残梅",
    "authorName": "黄节",
    "authorId": "adcfe4dbb2c89f02d1457b72d1457b72",
    "dynasty": "清",
    "content": [
      "今朝寂寂怀江国，独为题诗亦意阑。",
      "一雪助花消朔气，无人倚竹共天寒。",
      "馀枝偃蹇充瓶活，数树支持抵腊看。",
      "何与空山林际鹤，亦捎零羽断飞翰。"
    ]
  },
  {
    "id": "adcfe4dbb2c89f02b83dcdfd6a57edec",
    "title": "十二月二十九日，与栽甫登江亭，忆去年此日为后山逝日，设祭法源寺。与会者惟贞壮南归，今此事亦不再矣。因为诗寄之",
    "authorName": "黄节",
    "authorId": "adcfe4dbb2c89f02d1457b72d1457b72",
    "dynasty": "清",
    "content": [
      "二客江亭话去年，今朝吟祭后山篇。",
      "更无一事能经岁，可叹前人有独贤。",
      "忆子梦回湖上路，迨春冰解直沽船。",
      "残邮若递今朝讯，诗在芦根积雪边。"
    ]
  },
  {
    "id": "adcfe4dbb2c89f02404a54224759f840",
    "title": "观剧夜归遇雪示栽甫",
    "authorName": "黄节",
    "authorId": "adcfe4dbb2c89f02d1457b72d1457b72",
    "dynasty": "清",
    "content": [
      "随处追欢强汝行，宵深何惮叩重城。",
      "午前风起吾初料，曲罢人归雪已生。",
      "国事只堪娱爨弄，芳膏能不恨灯明。",
      "却从摇兀巾车里，换蜡张帷过短更。"
    ]
  },
  {
    "id": "adcfe4dbb2c89f020add77338683d4d2",
    "title": "生朝早起作",
    "authorName": "黄节",
    "authorId": "adcfe4dbb2c89f02d1457b72d1457b72",
    "dynasty": "清",
    "content": [
      "壮士怕题生日诗，起看牛斗欲明时。",
      "蘧然栩栩如初觉，已矣堂堂亦慭遗。",
      "馀事可随诗并老，世图应数腊能知。",
      "闲身篡取今朝乐，花市城南恐尚迟。"
    ]
  },
  {
    "id": "adcfe4dbb2c89f02cf788865d1e14c37",
    "title": "花朝为章味三题其夫人所绘百花卷子",
    "authorName": "黄节",
    "authorId": "adcfe4dbb2c89f02d1457b72d1457b72",
    "dynasty": "清",
    "content": [
      "花朝北地叹无花，在窖寒枝欲茁芽。",
      "绝似人才由蘖尽，未愁醉眼看朱差。",
      "事违年少真当惜，梦过春明益可嗟。",
      "迟我牡丹崇效寺，也能憔悴共京华。"
    ]
  },
  {
    "id": "adcfe4dbb2c89f02ec97485da5c5c352",
    "title": "夜读陶子政先生颐巢诗题后",
    "authorName": "黄节",
    "authorId": "adcfe4dbb2c89f02d1457b72d1457b72",
    "dynasty": "清",
    "content": [
      "不读兹编三载强，诗中人物每相望。",
      "简君我师老犹健，端溪江水深且长。",
      "俯焉今日生怀思，贤者名山富遁藏。",
      "谁念御河摊卷夜，春冰如坼薄于霜。"
    ]
  },
  {
    "id": "adcfe4dbb2c89f02f650e249039d4a06",
    "title": "春晚示栽甫",
    "authorName": "黄节",
    "authorId": "adcfe4dbb2c89f02d1457b72d1457b72",
    "dynasty": "清",
    "content": [
      "上京相见讵无贤，深语能忧更待宣。",
      "坐审乱时逾十稔，一为迁客遂三年。",
      "下脐此气今犹冒，纳手仍寒事可怜。",
      "春晚江南君所忆，定知蒲柳已含烟。"
    ]
  },
  {
    "id": "adcfe4dbb2c89f029b31ccfe76194f6d",
    "title": "上已清明同日瘿公敷庵约集坝河修禊",
    "authorName": "黄节",
    "authorId": "adcfe4dbb2c89f02d1457b72d1457b72",
    "dynasty": "清",
    "content": [
      "儳焉禊事过清明，同日东风候已更。",
      "北客共忘家在乱，坝河初见水漫生。",
      "压堤草树辽辽长，列坐群贤惘惘情。",
      "节物尚能分别看，乍回春烧又闻莺。"
    ]
  },
  {
    "id": "adcfe4dbb2c89f021961c3c9ee296a33",
    "title": "武林兵起有怀贞壮湖上",
    "authorName": "黄节",
    "authorId": "adcfe4dbb2c89f02d1457b72d1457b72",
    "dynasty": "清",
    "content": [
      "离乱真成一日俱，念君吾未计须臾。",
      "奈何去国留吴下，又值流亡起具区。",
      "负尽花时春过社，忆曾题句水沉湖。",
      "投书旧里应难至，便语平安岂不迂。"
    ]
  },
  {
    "id": "adcfe4dbb2c89f020be50b488d642b69",
    "title": "四月初五夜风晓起过崇效寺看牡丹",
    "authorName": "黄节",
    "authorId": "adcfe4dbb2c89f02d1457b72d1457b72",
    "dynasty": "清",
    "content": [
      "暖日开迟异去年，回车曾此在春先。",
      "岂知游事原无俚，却为风宵独未眠。",
      "晓径莓苔将接迹，短栏榾柮不成编。",
      "花时故有关心处，欲与闲僧话佛前。"
    ]
  },
  {
    "id": "adcfe4dbb2c89f02dd5fc1ce27b8a0ce",
    "title": "题汤定之画约",
    "authorName": "黄节",
    "authorId": "adcfe4dbb2c89f02d1457b72d1457b72",
    "dynasty": "清",
    "content": [
      "贞悯丹青不百年，已如云日丽中天。",
      "顾兹文采犹馀烈，尚有孙曾足继贤。",
      "一事能名遑自暇，三缣为报殆无愆。",
      "平生风义宁论价，亦似霜红卖药钱。"
    ]
  },
  {
    "id": "adcfe4dbb2c89f02388a538262d43535",
    "title": "社园茗座迟瘿公不至",
    "authorName": "黄节",
    "authorId": "adcfe4dbb2c89f02d1457b72d1457b72",
    "dynasty": "清",
    "content": [
      "苍然栝柏杉松地，得与游人坐夕凉。",
      "六月将秋仍病暑，众嚣宜荈一浇肠。",
      "晚来栖息能相过，举国劬劳自未央。",
      "到此不无林木叹，士夫名节独寻常。"
    ]
  },
  {
    "id": "adcfe4dbb2c89f02a0e91394f4f59135",
    "title": "秋霖寄贞壮",
    "authorName": "黄节",
    "authorId": "adcfe4dbb2c89f02d1457b72d1457b72",
    "dynasty": "清",
    "content": [
      "北地秋霖不待雩，连朝浃夜势无馀。",
      "没蹄草淖深逾尺，当院槐阴落数株。",
      "坐托众多如雨叹，窃闻星有好风殊。",
      "眼前此意谁能会，远为裁诗寄大诸。"
    ]
  },
  {
    "id": "adcfe4dbb2c89f02b1a09352d175f257",
    "title": "晨过社园将夕乃归",
    "authorName": "黄节",
    "authorId": "adcfe4dbb2c89f02d1457b72d1457b72",
    "dynasty": "清",
    "content": [
      "国事身谋两不言，朝暾来此对风轩。",
      "经秋树似陈人在，委地枝为众鸟屯。",
      "已著霜花近重九，旧过茶社有寒暄。",
      "馀怀今日都消尽，坐待林灯照暝昏。"
    ]
  },
  {
    "id": "adcfe4dbb2c89f02e8db0a433a579859",
    "title": "对菊",
    "authorName": "黄节",
    "authorId": "adcfe4dbb2c89f02d1457b72d1457b72",
    "dynasty": "清",
    "content": [
      "重语当年事已难，相逢离落叹无端。",
      "欲持旧句题今意，终惜残英减夕餐。",
      "霜晚尚容秋后见，岁暄宁抵客中寒。",
      "惘然为汝低徊久，斜日枝头细细看。"
    ]
  },
  {
    "id": "adcfe4dbb2c89f02aadacdb304dcd3c1",
    "title": "得贞壮书并见怀之作",
    "authorName": "黄节",
    "authorId": "adcfe4dbb2c89f02d1457b72d1457b72",
    "dynasty": "清",
    "content": [
      "诗派能开仆与君，太夷斯语许吾群。",
      "书来此事堪相慰，别后经年所独闻。",
      "剩忆疏花湖上讯，数更前稿蜡边焚。",
      "极知排比寒宵事，不敌城南旧论文。"
    ]
  },
  {
    "id": "adcfe4dbb2c89f020e8fedb20aed8a96",
    "title": "雪中与刘三、天如、宪子，登江亭作，并寄贞壮",
    "authorName": "黄节",
    "authorId": "adcfe4dbb2c89f02d1457b72d1457b72",
    "dynasty": "清",
    "content": [
      "三日江亭逾尺雪，冲寒来此意何为。",
      "载涂人迹皑皑接，作畔芦根袅袅支。",
      "五里去城宜不寂，千山无鸟此其时。",
      "怀君正在西湖上，竹外疏花定有诗。"
    ]
  },
  {
    "id": "adcfe4dbb2c89f027c911f5da3044e95",
    "title": "崇效寺对牡丹作",
    "authorName": "黄节",
    "authorId": "adcfe4dbb2c89f02d1457b72d1457b72",
    "dynasty": "清",
    "content": [
      "四年北客及花时，不负春明赖有诗。",
      "独往也随倾国后，正开宁叹折枝迟。",
      "匆匆着意终何寄，恝恝为欢亦自知。",
      "遗世未能吾似汝，蝶阑华晚更犹疑。"
    ]
  },
  {
    "id": "adcfe4dbb2c89f02eacdd298ea3121c2",
    "title": "阻兵津沽雨中有寄",
    "authorName": "黄节",
    "authorId": "adcfe4dbb2c89f02d1457b72d1457b72",
    "dynasty": "清",
    "content": [
      "十日阻兵沽上雨，萧然一榻意何如。",
      "吾言已验当垂别，京国初违遂阔疏。",
      "向牖冻蝇祛未去，寓书残墨劣无馀。",
      "云何更尽今朝事，还为思君讯起居。"
    ]
  },
  {
    "id": "adcfe4dbb2c89f029bf756e9e3b908ae",
    "title": "和栽甫雨夜韵",
    "authorName": "黄节",
    "authorId": "adcfe4dbb2c89f02d1457b72d1457b72",
    "dynasty": "清",
    "content": [
      "旧家池馆生青草，已似碧山题草窗。",
      "坐阅废兴如雨过，直疑霖潦挟城降。",
      "宵分无寐惟敧枕，乱后言归欲涉江。",
      "我亦樊川嗟落魄，杜秋词曲不成腔。"
    ]
  },
  {
    "id": "adcfe4dbb2c89f02f72c2968fb33c00d",
    "title": "七月十六日雨中作",
    "authorName": "黄节",
    "authorId": "adcfe4dbb2c89f02d1457b72d1457b72",
    "dynasty": "清",
    "content": [
      "积雨宁愁坐闭门，剪灯无语已黄昏。",
      "窅然涪水诗千首，远与彭城溯一源。",
      "得句最为天下士，感秋聊借晚来尊。",
      "世间何事堪排遣，未了前贤此日恩。"
    ]
  },
  {
    "id": "adcfe4dbb2c89f0281818bf5ad5c8348",
    "title": "题王椒畦绘文选楼图",
    "authorName": "黄节",
    "authorId": "adcfe4dbb2c89f02d1457b72d1457b72",
    "dynasty": "清",
    "content": [
      "遗书剩说研经室，揽古虚寻文选楼。",
      "天下殚残何所极，画中模想已无由。",
      "承平一老嗟才尽，著作当时与世休。",
      "最忆越台秋祭日，瓣香吾独溯贤流。"
    ]
  },
  {
    "id": "adcfe4dbb2c89f0234b6135f6d8c7087",
    "title": "秋娘病起登台和瘿公韵",
    "authorName": "黄节",
    "authorId": "adcfe4dbb2c89f02d1457b72d1457b72",
    "dynasty": "清",
    "content": [
      "当场百感何言说，咫尺宁非晤语难。",
      "乍见始知无恙在，病归犹阻别时看。",
      "雕笼细羽翀霄气，霜菊初花近节寒。",
      "只此平生珍重意，为渠排日强为欢。"
    ]
  },
  {
    "id": "adcfe4dbb2c89f022a0b1a28d75df029",
    "title": "万生园赏菊赋呈节庵先生",
    "authorName": "黄节",
    "authorId": "adcfe4dbb2c89f02d1457b72d1457b72",
    "dynasty": "清",
    "content": [
      "及秋来共赏花尊，已过重阳菊始繁。",
      "草木自荣霜后气，泽陂能纳国中喧。",
      "坐娱光景宜吟醉，暂绝风埃得晤言。",
      "不似昔年诗社日，追陪重辟抗风轩。"
    ]
  },
  {
    "id": "adcfe4dbb2c89f02d8725064c3f4bc21",
    "title": "和瘿公自在一首韵",
    "authorName": "黄节",
    "authorId": "adcfe4dbb2c89f02d1457b72d1457b72",
    "dynasty": "清",
    "content": [
      "冬尽寒梅已报春，五年北客坐因循。",
      "固知行乐非为晚，其奈多忧日中人。",
      "闵马识时惟说学，史云于世殆无亲。",
      "放怀自有平生志，听曲看花亦绝伦。"
    ]
  },
  {
    "id": "adcfe4dbb2c89f0291c3a383fc91142a",
    "title": "元日晓起乘车至长辛店",
    "authorName": "黄节",
    "authorId": "adcfe4dbb2c89f02d1457b72d1457b72",
    "dynasty": "清",
    "content": [
      "秃树新阳不蔽车，万家初动岁声馀。",
      "客行京国今朝早，坐看西山晓色舒。",
      "往迹自知成跅弛，世图真可辍耰锄。",
      "寻常了却终年事，来买荒村雪后蔬。"
    ]
  },
  {
    "id": "adcfe4dbb2c89f021fb54188b654c680",
    "title": "和栽甫见寄韵",
    "authorName": "黄节",
    "authorId": "adcfe4dbb2c89f02d1457b72d1457b72",
    "dynasty": "清",
    "content": [
      "避世无能学孔宾，复怜碌碌或因人。",
      "一从去里长为客，犹是深居日饮醇。",
      "大海潜鳞初遇子，下风乔木各存身。",
      "闭门索句终何补，未若称诗到小旻。"
    ]
  },
  {
    "id": "adcfe4dbb2c89f0274036c824e7230d7",
    "title": "崇效寺对牡丹作三首",
    "authorName": "黄节",
    "authorId": "adcfe4dbb2c89f02d1457b72d1457b72",
    "dynasty": "清",
    "content": [
      "十年一梦似樊川，今日看花更惘然。",
      "雪里追欢常烛尽，楼头重见在春先。",
      "抚时慨叹吾何及，著语芳菲意莫传。",
      "惟有旧邻栖凤地，绿阴连树屋东偏。"
    ]
  },
  {
    "id": "adcfe4dbb2c89f0274036c820b657315",
    "title": "崇效寺对牡丹作三首",
    "authorName": "黄节",
    "authorId": "adcfe4dbb2c89f02d1457b72d1457b72",
    "dynasty": "清",
    "content": [
      "欲写秋棠托怨诽，当春犹为叩僧扉。",
      "异时晼晚思初见，一别淹迟病始归。",
      "我意自疏原未已，曲终人远竟长违。",
      "谁怜昌谷诗心苦，蜀国弦孤事益非。"
    ]
  },
  {
    "id": "adcfe4dbb2c89f0274036c82ecbda34c",
    "title": "崇效寺对牡丹作三首",
    "authorName": "黄节",
    "authorId": "adcfe4dbb2c89f02d1457b72d1457b72",
    "dynasty": "清",
    "content": [
      "违弃何堪赋改求，采兰屈子日繁忧。",
      "独哀芜秽洵吾道，自惜铅华为汝谋。",
      "顾景不常春易去，愿天为美雨旋收。",
      "稼轩原有飘零感，蝶恋花词只是愁。"
    ]
  },
  {
    "id": "adcfe4dbb2c89f0210a8c2d282bac217",
    "title": "春尽日园坐成吟",
    "authorName": "黄节",
    "authorId": "adcfe4dbb2c89f02d1457b72d1457b72",
    "dynasty": "清",
    "content": [
      "独来亭榭晚苍苍，渐见游人归径忙。",
      "林鸟静能窥客坐，野花长欲过春桑。",
      "天时物态真何极，世事身谋早已详。",
      "闲里一诗收拾尽，自浇茶碗更平章。"
    ]
  },
  {
    "id": "adcfe4dbb2c89f0272e138d776bc82c1",
    "title": "偶成",
    "authorName": "黄节",
    "authorId": "adcfe4dbb2c89f02d1457b72d1457b72",
    "dynasty": "清",
    "content": [
      "坐对苍松独远思，岂堪吾世更陈辞。",
      "未遑终食恒三叹，何待将归有五噫。",
      "放眼尚难嵇叔夜，俱飞宁与李骞期。",
      "生平越石轻相许，不似卢谌昔赠诗。"
    ]
  },
  {
    "id": "adcfe4dbb2c89f027af3fd1620bbe2d0",
    "title": "社园送栽甫南归",
    "authorName": "黄节",
    "authorId": "adcfe4dbb2c89f02d1457b72d1457b72",
    "dynasty": "清",
    "content": [
      "近事今朝足动心，不为伤别却成吟。",
      "乱离未废论诗志，徙倚惟看过午阴。",
      "与子杯觞宜各尽，异时江海可相寻。",
      "野荷自占方池曲，讵抵临流一往深。"
    ]
  },
  {
    "id": "adcfe4dbb2c89f024d2ed1c4433fda97",
    "title": "沪江重晤秋枚",
    "authorName": "黄节",
    "authorId": "adcfe4dbb2c89f02d1457b72d1457b72",
    "dynasty": "清",
    "content": [
      "国事如斯岂所期，当年与子辨华夷。",
      "数人心力能回变，廿载流光坐致悲。",
      "不反江河仍日下，每闻风雨动吾思。",
      "重逢莫作蹉跎语，正为栖栖在乱离。"
    ]
  },
  {
    "id": "adcfe4dbb2c89f02c6f81dd219c5435d",
    "title": "宾虹为贞壮画杨花图予题一律",
    "authorName": "黄节",
    "authorId": "adcfe4dbb2c89f02d1457b72d1457b72",
    "dynasty": "清",
    "content": [
      "且从湖上说宣南，别后能为数日谭。",
      "汝已杨花伤逝水，我才秋梦了优昙。",
      "两人结习今俱尽，一世沉冥孰更堪。",
      "闲却夏来劳倦意，坐看山翠作浮岚。"
    ]
  },
  {
    "id": "adcfe4dbb2c89f0275223199805f0bdb",
    "title": "湖上示宾虹并简贞壮",
    "authorName": "黄节",
    "authorId": "adcfe4dbb2c89f02d1457b72d1457b72",
    "dynasty": "清",
    "content": [
      "谁喻湖干伫立人，才从江上息车尘。",
      "来寻种蠡图存地，少聚萍蓬遇合身。",
      "长客自嗟逾壮后，好山难买避兵邻。",
      "眼前菱藕鱼虾美，不识他年孰主宾。"
    ]
  },
  {
    "id": "adcfe4dbb2c89f028a5137e8e6f3b1fd",
    "title": "江干与宾虹视曼殊殡",
    "authorName": "黄节",
    "authorId": "adcfe4dbb2c89f02d1457b72d1457b72",
    "dynasty": "清",
    "content": [
      "一棺江舍未经时，冒暑来寻或有知。",
      "已负死生元伯语，所哀尘露步兵诗。",
      "尺书病革犹相问，晚岁楼居不可期。",
      "只有茫茫忧患意，乱蝉斜照共衔悲。"
    ]
  },
  {
    "id": "adcfe4dbb2c89f02c90de611004f2387",
    "title": "粤俗乞巧以六夕，戊午七月六日为阳历八月十二日。是夕宣南灯火灿然，不缘乞巧。予记以诗，分寄贞壮、宾虹",
    "authorName": "黄节",
    "authorId": "adcfe4dbb2c89f02d1457b72d1457b72",
    "dynasty": "清",
    "content": [
      "郁郁奇情人怨思，初秋风露已凄其。",
      "更无可语今宵事，剩欲新题别后诗。",
      "北俗岁时异荆楚，南城灯烛动车旗。",
      "未殊作兴缘嘉会，惟有键关倦客知。"
    ]
  },
  {
    "id": "adcfe4dbb2c89f02043fa61a53df9f11",
    "title": "答秋湄书意",
    "authorName": "黄节",
    "authorId": "adcfe4dbb2c89f02d1457b72d1457b72",
    "dynasty": "清",
    "content": [
      "负手花前意自深，晚秋蝉吹久消沉。",
      "端知人事如流水，竟为来书一动心。",
      "怫郁与愁谁可辨，爱痴为职岂能任。",
      "壮怀待尽中年后，此语凭君作报音。"
    ]
  },
  {
    "id": "adcfe4dbb2c89f02a4432a9f0a8379f0",
    "title": "九日卧病时甫自津沽归道遇故人南来",
    "authorName": "黄节",
    "authorId": "adcfe4dbb2c89f02d1457b72d1457b72",
    "dynasty": "清",
    "content": [
      "倦客无家病失依，孤斋九日正添衣。",
      "登高坐废江亭约，访旧才从沽上归。",
      "秋后风怀人比菊，梦中乡事柳成围。",
      "何嫌药裹非良饵，自惜闲身昼掩扉。"
    ]
  },
  {
    "id": "adcfe4dbb2c89f02291fe816f8838180",
    "title": "都门遇何剑吴",
    "authorName": "黄节",
    "authorId": "adcfe4dbb2c89f02d1457b72d1457b72",
    "dynasty": "清",
    "content": [
      "五年北客伤时语，一日逢君语更深。",
      "丛菊晚华秋欲尽，九城寒气雨初沉。",
      "可怜赤手拿龙学，只付黄金买醉吟。",
      "莫问归期且言别，依依玄鸟向阳心。"
    ]
  },
  {
    "id": "adcfe4dbb2c89f02c5f53b3d4d42858c",
    "title": "答胡夔文赠韵",
    "authorName": "黄节",
    "authorId": "adcfe4dbb2c89f02d1457b72d1457b72",
    "dynasty": "清",
    "content": [
      "坐闻世论日腾哗，倦客哀时信靡涯。",
      "独对古人称后死，岂知亡国在官邪。",
      "萧条徐泗君安往，惙怛东南各有家。",
      "解说赠诗沉痛意，未甘长此托看花。"
    ]
  },
  {
    "id": "adcfe4dbb2c89f026ccc375ab0e8a636",
    "title": "题揭阳姚君悫秋园",
    "authorName": "黄节",
    "authorId": "adcfe4dbb2c89f02d1457b72d1457b72",
    "dynasty": "清",
    "content": [
      "七年北客吾何寄，君亦有园归未能。",
      "平昔山中数幽子，朅来海上一行縢。",
      "后期息壤诗迟报，春尽看花事独增。",
      "不觉明朝又寒食，眼前风絮日飞腾。"
    ]
  },
  {
    "id": "adcfe4dbb2c89f029f3d41d1d2c4abe6",
    "title": "春尽日出游",
    "authorName": "黄节",
    "authorId": "adcfe4dbb2c89f02d1457b72d1457b72",
    "dynasty": "清",
    "content": [
      "念乱忧生已不任，尔来多负看花心。",
      "晚收桑柘怜农事，坐阅溪山换醉吟。",
      "怀抱略陈从得句，暄晴不定始成阴。",
      "忽闻啼鴂惊春去，芳草无人且独寻。"
    ]
  },
  {
    "id": "adcfe4dbb2c89f0238357dc560229624",
    "title": "端阳日定之过谭因述旧事为诗",
    "authorName": "黄节",
    "authorId": "adcfe4dbb2c89f02d1457b72d1457b72",
    "dynasty": "清",
    "content": [
      "三年回首端阳日，疏雨城东一款扉。",
      "堆几枇杷共青李，拂窗杨柳间红帏。",
      "寻常事过平时忆，老大忧来节物非。",
      "何必更陈天下计，为君微醉语歔欷。"
    ]
  },
  {
    "id": "adcfe4dbb2c89f0239a95ac0ebd76ee4",
    "title": "寓斋雨中",
    "authorName": "黄节",
    "authorId": "adcfe4dbb2c89f02d1457b72d1457b72",
    "dynasty": "清",
    "content": [
      "一雨芭蕉偃蹇存，故留深翠覆墙根。",
      "晴连密竹凉生瓦，晚爱馀花寂闭门。",
      "数日积阴能敌暑，小园吾事更添樽。",
      "旁人已笑先生懒，自谓平居在不言。"
    ]
  },
  {
    "id": "adcfe4dbb2c89f0232f3c8d3a8c3462e",
    "title": "梁仲策以其伯兄卓如所书“太公哀启”及汤觉顿“蔡松坡祭文”合装一卷名曰《攒泪帖》求题",
    "authorName": "黄节",
    "authorId": "adcfe4dbb2c89f02d1457b72d1457b72",
    "dynasty": "清",
    "content": [
      "述哀家园忍重论，墨沈犹新泪亦温。",
      "宁比庐陵阡表痛，略同河曲寓书言。",
      "固知信友方为孝，不独因文得幸存。",
      "犹记项城称帝事，已牵时难入私恩。"
    ]
  },
  {
    "id": "adcfe4dbb2c89f025acd93b12b990513",
    "title": "漫成一首寄区生得潜",
    "authorName": "黄节",
    "authorId": "adcfe4dbb2c89f02d1457b72d1457b72",
    "dynasty": "清",
    "content": [
      "挂柳残蝉已杀鸣，乘秋鸿雁欲高征。",
      "庭梧作响先飘叶，檐月初生渐满城。",
      "秋事未阑惟种菊，民生无告尚佳兵。",
      "自知乱象兼时至，坐阅深宵句漫成。"
    ]
  },
  {
    "id": "adcfe4dbb2c89f022cf709d49e472ac5",
    "title": "己未九日",
    "authorName": "黄节",
    "authorId": "adcfe4dbb2c89f02d1457b72d1457b72",
    "dynasty": "清",
    "content": [
      "烂漫花光送晚秋，午馀寒蝶尚淹留。",
      "直知天意存荒径，且遣霜威上薄裘。",
      "国事正冠吾孰语，重阳得酒世能休。",
      "古人此日登高感，不谓于今亦独愁。"
    ]
  },
  {
    "id": "adcfe4dbb2c89f021ba8846dce75efb9",
    "title": "梁节庵先生挽诗",
    "authorName": "黄节",
    "authorId": "adcfe4dbb2c89f02d1457b72d1457b72",
    "dynasty": "清",
    "content": [
      "世有君臣始见公，更于诗翰叹孤忠。",
      "尔来得句犹终閟，垂死伤心且未穷。",
      "直道不回天下变，南园思续百年风。",
      "岂知还为今朝哭，无复相从丧乱中。"
    ]
  },
  {
    "id": "adcfe4dbb2c89f02e4314cc229690da4",
    "title": "春暖",
    "authorName": "黄节",
    "authorId": "adcfe4dbb2c89f02d1457b72d1457b72",
    "dynasty": "清",
    "content": [
      "折枝疏竹缘墙活，濯干孤桐阅岁青。",
      "渐换衣裘充薄著，少移花药补前庭。",
      "闲中遂过句萌节，春事犹勤种树经。",
      "坐想胜游终一往，隔林黄鸟语丁宁。"
    ]
  },
  {
    "id": "adcfe4dbb2c89f02484e009231a11834",
    "title": "和魏斋同游江亭",
    "authorName": "黄节",
    "authorId": "adcfe4dbb2c89f02d1457b72d1457b72",
    "dynasty": "清",
    "content": [
      "经年不见江亭柳，一日含荑换景光。",
      "晚有好风将鸟至，坐惟新绿与天长。",
      "馀春尚去花时早，得句能无酒后伤。",
      "微我舍君更谁语，江亭今日似沧浪。"
    ]
  },
  {
    "id": "adcfe4dbb2c89f0206569281e6c6e889",
    "title": "春尽前一日园榭中作",
    "authorName": "黄节",
    "authorId": "adcfe4dbb2c89f02d1457b72d1457b72",
    "dynasty": "清",
    "content": [
      "又负一春春欲阑，晚开红药亦将残。",
      "成阴节候愆时雨，入夏风暄革旧寒。",
      "花后长莲才寸寸，萍生与柳共漫漫。",
      "眼前万物关怀处，独向莺啼静里观。"
    ]
  },
  {
    "id": "adcfe4dbb2c89f02d6eff6e74114b4bd",
    "title": "四月廿七日雨后作",
    "authorName": "黄节",
    "authorId": "adcfe4dbb2c89f02d1457b72d1457b72",
    "dynasty": "清",
    "content": [
      "久晴一雨顿生寒，在笥衣才换夹单。",
      "欲出少留初困淖，于时何俟更滋兰。",
      "榴花照眼将迎节，草树连林未救乾。",
      "忽忆宣城江上句，重门深闭且盘桓。"
    ]
  },
  {
    "id": "adcfe4dbb2c89f02c17a5c63aa4cb387",
    "title": "枯荷",
    "authorName": "黄节",
    "authorId": "adcfe4dbb2c89f02d1457b72d1457b72",
    "dynasty": "清",
    "content": [
      "年来此地经行处，一日伤心独晚归。",
      "旧过横塘终不渡，每闻清曲辄增欷。",
      "秋初已共黄淤老，花尽难禁白露晞。",
      "园事纵非能勿感，剩看凉柳自依依。"
    ]
  },
  {
    "id": "adcfe4dbb2c89f02c17a5c63e01d55cd",
    "title": "枯荷",
    "authorName": "黄节",
    "authorId": "adcfe4dbb2c89f02d1457b72d1457b72",
    "dynasty": "清",
    "content": [
      "如今追忆年前事，疏雨城东春正归。",
      "湖堧晚逢初写照，菱歌才罢更闻欷。",
      "不同萍泊随波狎，自敛霜痕避日晞。",
      "只是当时未零落，汀莎塘荇岂堪依。"
    ]
  },
  {
    "id": "adcfe4dbb2c89f02c17a5c63b5691924",
    "title": "枯荷",
    "authorName": "黄节",
    "authorId": "adcfe4dbb2c89f02d1457b72d1457b72",
    "dynasty": "清",
    "content": [
      "黄菊已花红柿熟，渐寒人不与秋归。",
      "便成紫菂心心苦，坐感霜蓬累累欷。",
      "病信远愁腴顿减，泪妆谁见粉初晞。",
      "风尘塞外能重遇，旧约惟吾悔未依。"
    ]
  },
  {
    "id": "adcfe4dbb2c89f02c17a5c6313486910",
    "title": "枯荷",
    "authorName": "黄节",
    "authorId": "adcfe4dbb2c89f02d1457b72d1457b72",
    "dynasty": "清",
    "content": [
      "凭谁更语秋消息，一意苍凉有雁归。",
      "往事江空如梦了，别来秋换至今欷。",
      "丝丝断梗根犹属，浥浥寒泉泪未晞。",
      "不似白鸥能自放，晚寻风叶暂相依。"
    ]
  },
  {
    "id": "adcfe4dbb2c89f02ad423742cc68a1b1",
    "title": "十月南归，过北园，茗柯置酒话旧，留题一首",
    "authorName": "黄节",
    "authorId": "adcfe4dbb2c89f02d1457b72d1457b72",
    "dynasty": "清",
    "content": [
      "故园兵火七年间，梦里常悬北郭山。",
      "垄墓欲依云自远，溪堂重过水犹潺。",
      "与言野叟疑非世，已倦林乌识始还。",
      "可奈栖栖复行役，暂凭樽酒慰时艰。"
    ]
  },
  {
    "id": "adcfe4dbb2c89f02e9788d29de0a9b48",
    "title": "元日得胡伯孝书作答",
    "authorName": "黄节",
    "authorId": "adcfe4dbb2c89f02d1457b72d1457b72",
    "dynasty": "清",
    "content": [
      "南归寻复北来初，倦客栖遑入岁除。",
      "后屋渐生逾腊柳，西湖方报去年书。",
      "雪馀得暖多非料，世乱逢春百不如。",
      "可叹山阴诸大至，更无缄札到穷居。"
    ]
  },
  {
    "id": "adcfe4dbb2c89f024b81c5c9404f4172",
    "title": "崇效寺看牡丹同瘿公",
    "authorName": "黄节",
    "authorId": "adcfe4dbb2c89f02d1457b72d1457b72",
    "dynasty": "清",
    "content": [
      "海棠已过丁香尽，毋负牡丹开匝旬。",
      "递岁一过尝及盛，恶风无日不愁春。",
      "芳樽迟客僧忙煞，楸树兼花地斩新。",
      "未了长年今日事，栏边同是旧游人。"
    ]
  },
  {
    "id": "adcfe4dbb2c89f02faa4289ef7a6b310",
    "title": "潘安素乞题其先德峄琴学士西园涉趣图",
    "authorName": "黄节",
    "authorId": "adcfe4dbb2c89f02d1457b72d1457b72",
    "dynasty": "清",
    "content": [
      "武林一再寻游处，独有西园见写真。",
      "地与古人争世远，乱经重葺视今频。",
      "流风尚接同光后，雅集应惟海岳伦。",
      "讵让斜川述先德，长公遗爱在湖滨。"
    ]
  },
  {
    "id": "adcfe4dbb2c89f02354e28ef8df3eeea",
    "title": "园坐",
    "authorName": "黄节",
    "authorId": "adcfe4dbb2c89f02d1457b72d1457b72",
    "dynasty": "清",
    "content": [
      "榆柳阴森荷芰香，暑风回暝作吹凉。",
      "已占北候交中伏，易复先秋换一霜。",
      "恶饮孰知吾病渴，去人时见鸟归忙。",
      "未能静遣今宵意，隔坐闻歌兀自伤。"
    ]
  },
  {
    "id": "adcfe4dbb2c89f021fe07217f6bc8ced",
    "title": "逭热和瘿公敷庵",
    "authorName": "黄节",
    "authorId": "adcfe4dbb2c89f02d1457b72d1457b72",
    "dynasty": "清",
    "content": [
      "暑雨方晴潦已深，骄阳忽放世难任。",
      "树阴当屋不齐瓦，蝉噪无风欲杀金。",
      "秋伏人言如虎渴，井寒吾意与泥沉。",
      "城南晚有寻幽地，只为贪凉一动心。"
    ]
  },
  {
    "id": "adcfe4dbb2c89f02eab2eba71ae04c51",
    "title": "题胡生伯孝湖滨偕隐图",
    "authorName": "黄节",
    "authorId": "adcfe4dbb2c89f02d1457b72d1457b72",
    "dynasty": "清",
    "content": [
      "别来汝亦去西湖，相阻南归又岁除。",
      "负戴已为今世耻，赁舂曾似彼佣居。",
      "一官鞅掌知能免，诸子儒书日并疏。",
      "为我寄言每相忆，不须还问近何如。"
    ]
  },
  {
    "id": "adcfe4dbb2c89f0213ec7171efddb47d",
    "title": "岁暮以重值购上元朱述之绪曾所校《曹集考异》钞本四册，题其后",
    "authorName": "黄节",
    "authorId": "adcfe4dbb2c89f02d1457b72d1457b72",
    "dynasty": "清",
    "content": [
      "万端零落苦为诗，不见陈王廿卷辞。",
      "值重上元笺校本，寒无卒岁米盐赀。",
      "催人绝业嗟何及，多难成篇我谓危。",
      "欲问如今解谁语，苕苕终有客儿知。"
    ]
  },
  {
    "id": "adcfe4dbb2c89f02877dec5ddcfa4977",
    "title": "除夕",
    "authorName": "黄节",
    "authorId": "adcfe4dbb2c89f02d1457b72d1457b72",
    "dynasty": "清",
    "content": [
      "收尽狂心自去年，馀年甘亦附诗编。",
      "未花梅在盆中活，已敝裘施鞟外缘。",
      "春事柰桃看次第，岁朝桦烛语婵娟。",
      "一寒足抵宵来雪，只负书棚已万钱。"
    ]
  },
  {
    "id": "adcfe4dbb2c89f02b25830aa958ee2f1",
    "title": "校梁节庵先生诗既毕追呈一首",
    "authorName": "黄节",
    "authorId": "adcfe4dbb2c89f02d1457b72d1457b72",
    "dynasty": "清",
    "content": [
      "一言恨晚见公诗，垂没犹轻不世辞。",
      "天下士惭施正字，草堂笺在说微之。",
      "笑谭况接衰微后，辛苦追寻写付时。",
      "岂待书成始相告，乱亡无日杀青迟。"
    ]
  },
  {
    "id": "adcfe4dbb2c89f026801d3e3157112e3",
    "title": "闰五月朔日雨中",
    "authorName": "黄节",
    "authorId": "adcfe4dbb2c89f02d1457b72d1457b72",
    "dynasty": "清",
    "content": [
      "先时渴暑忽成霖，窗下枯桐负帝心。",
      "一榻背暄仍膏润，片云将梦更萧森。",
      "夏原长物乾能救，道不回车水益深。",
      "自有闭门终日事，起看微霭上高林。"
    ]
  },
  {
    "id": "adcfe4dbb2c89f022edd6ea664393c77",
    "title": "闰五月十八夜大雨中题壬寅试卷",
    "authorName": "黄节",
    "authorId": "adcfe4dbb2c89f02d1457b72d1457b72",
    "dynasty": "清",
    "content": [
      "陈言不意今重省，对此疑非我所为。",
      "感激论才舍文艺，艰难爱士见吾师。",
      "礼伤江夏虚徒步，泪堕秦风记有辞。",
      "一似暑窗风雨过，廿年前事十年悲。"
    ]
  },
  {
    "id": "adcfe4dbb2c89f0299db99e3e74fe7ae",
    "title": "折荷",
    "authorName": "黄节",
    "authorId": "adcfe4dbb2c89f02d1457b72d1457b72",
    "dynasty": "清",
    "content": [
      "折荷被水带泥痕，俯仰令人不欲言。",
      "览物便知风雨恶，到秋惟有菊松存。",
      "当前境在诗才就，四座人稀雀自喧。",
      "事业性功无一可，伤心斜照满荒园。"
    ]
  },
  {
    "id": "adcfe4dbb2c89f0229a560b316ecb44f",
    "title": "三月十九日发广州海上作",
    "authorName": "黄节",
    "authorId": "adcfe4dbb2c89f02d1457b72d1457b72",
    "dynasty": "清",
    "content": [
      "海上春寒千里雨，未忘炎瘴在南州。",
      "隔宵天气随人变，作舞蛮歌解客愁。",
      "晓日生云如久暝，远帆将鸟近旁洲。",
      "眼前岂有安民策，多谢群山阻去舟。"
    ]
  },
  {
    "id": "adcfe4dbb2c89f026e4189a939f58d0e",
    "title": "安陵",
    "authorName": "黄节",
    "authorId": "adcfe4dbb2c89f02d1457b72d1457b72",
    "dynasty": "清",
    "content": [
      "安陵柳色带斜晖，未尽春光恋客衣。",
      "早与牡丹成后约，载言羊石已重违。",
      "停车戒驿同离夜，有盗防行出近畿。",
      "只为前途计安稳，看花迟我一朝归。"
    ]
  },
  {
    "id": "adcfe4dbb2c89f02cb1b86c20d3dc266",
    "title": "园坐寄树人广州秋湄苏州",
    "authorName": "黄节",
    "authorId": "adcfe4dbb2c89f02d1457b72d1457b72",
    "dynasty": "清",
    "content": [
      "初夏园林似早春，北来风物变兼旬。",
      "尽情花树催红药，别日陂塘满绿蘋。",
      "坐忆故乡闻战伐，愧无佳意答交亲。",
      "方池久旱波犹活，了了残冬见雪人。"
    ]
  },
  {
    "id": "adcfe4dbb2c89f02e34ea8f2053d6cdc",
    "title": "五月十三夜寄冷残索画",
    "authorName": "黄节",
    "authorId": "adcfe4dbb2c89f02d1457b72d1457b72",
    "dynasty": "清",
    "content": [
      "月上云回澹莫名，一池风柳扬荷声。",
      "独来直已从遗世，所遇何由恝忘情。",
      "林角飘灯光乱飐，草间盘蛤语交生。",
      "原知不是江南夜，寄与吾残为写成。"
    ]
  },
  {
    "id": "adcfe4dbb2c89f02d7d3a5740422372f",
    "title": "题秋庭晨课图为汪季辛",
    "authorName": "黄节",
    "authorId": "adcfe4dbb2c89f02d1457b72d1457b72",
    "dynasty": "清",
    "content": [
      "我亦人间失母人，秋庭题画更酸辛。",
      "拒霜红后花如昨，率野黄时草不春。",
      "经国四方成晚孝，为儿一日识天伦。",
      "固知锡类君能及，应念征夫各有亲。"
    ]
  },
  {
    "id": "adcfe4dbb2c89f020cd450176160af93",
    "title": "中秋夜怀秋湄",
    "authorName": "黄节",
    "authorId": "adcfe4dbb2c89f02d1457b72d1457b72",
    "dynasty": "清",
    "content": [
      "疏柳溪桥昔凭阑，去年月色独来看。",
      "望乡人更分南北，近水花才换燠寒。",
      "红蓼欲遮莲梗出，白云方送雁声酸。",
      "闲尝日辄寻游地，此夜怀君到漏残。"
    ]
  },
  {
    "id": "adcfe4dbb2c89f028713b1fa1ef93246",
    "title": "甲子正月生朝寄秋湄",
    "authorName": "黄节",
    "authorId": "adcfe4dbb2c89f02d1457b72d1457b72",
    "dynasty": "清",
    "content": [
      "佳辰不饮负馀寒，独醉犹能强自宽。",
      "生世本难逢甲子，晚年将待论新安。",
      "经时庭竹过冬活，忆里江鱼带酒餐。",
      "不似去年今日客，练溪芦笋上春盘。"
    ]
  },
  {
    "id": "adcfe4dbb2c89f02b00e4e02946ae44b",
    "title": "七月十六夜园中偶成",
    "authorName": "黄节",
    "authorId": "adcfe4dbb2c89f02d1457b72d1457b72",
    "dynasty": "清",
    "content": [
      "匝月霪霖到夏残，遂成秋涨泛河干。",
      "环畿万锸争疏堰，举国连兵甚旱乾。",
      "已败渚荷倾潦落，渐疏园柏待霜寒。",
      "一年信有来春计，不补当前百可叹。"
    ]
  },
  {
    "id": "adcfe4dbb2c89f02562f3962a7b607cd",
    "title": "中秋",
    "authorName": "黄节",
    "authorId": "adcfe4dbb2c89f02d1457b72d1457b72",
    "dynasty": "清",
    "content": [
      "云意深阴失月明，始知兵气满秋城。",
      "十年北客惟伤乱，双柝南街不断声。",
      "娇女别期方细数，故园安问更无程。",
      "可怜万里清辉夜，不见良时鼓乐生。"
    ]
  },
  {
    "id": "adcfe4dbb2c89f02511fd789ac54a6dc",
    "title": "哭瘿公",
    "authorName": "黄节",
    "authorId": "adcfe4dbb2c89f02d1457b72d1457b72",
    "dynasty": "清",
    "content": [
      "论诗畴昔本寻常，今日回头辄可伤。",
      "十载郡斋相过地，数竿檐竹已成行。",
      "老逢国乱君先免，溘至秋分露更苍。",
      "莫说平生康济愿，区区文字恐流亡。"
    ]
  },
  {
    "id": "adcfe4dbb2c89f0213021faee2bc37ba",
    "title": "唐天如妻挽词",
    "authorName": "黄节",
    "authorId": "adcfe4dbb2c89f02d1457b72d1457b72",
    "dynasty": "清",
    "content": [
      "江海相违莫临存，孰令吾友减悲酸。",
      "病中取冷知无及，归后伤神岂待言。",
      "意尽红莲当变碧，化穷寒谷不回暄。",
      "只怜儿女婆娑态，痛绝征夫再出门。"
    ]
  },
  {
    "id": "adcfe4dbb2c89f0230a22ed91d123bf2",
    "title": "十一月十四日园山怀唐天如",
    "authorName": "黄节",
    "authorId": "adcfe4dbb2c89f02d1457b72d1457b72",
    "dynasty": "清",
    "content": [
      "望远登高一意凄，塞鸿南尽日矬西。",
      "荡为天下萧条气，不辨风前格磔啼。",
      "独往冒寒园寂寂，同游忆昨汝栖栖。",
      "于征何补伤亡叹，空使秋坟唱锦题。"
    ]
  },
  {
    "id": "adcfe4dbb2c89f02338add31f92c6155",
    "title": "四月二十五日西山会葬瘿公",
    "authorName": "黄节",
    "authorId": "adcfe4dbb2c89f02d1457b72d1457b72",
    "dynasty": "清",
    "content": [
      "午雷飞雹助凄其，天与愁阴入地知。",
      "封树得缘今日长，山花裁了一春期。",
      "诗名被冢伤心见，世业成丘达者悲。",
      "太息交情只如此，送君临穴最终时。"
    ]
  },
  {
    "id": "adcfe4dbb2c89f02218bf4a067b3bf62",
    "title": "赠张鹏翘",
    "authorName": "黄节",
    "authorId": "adcfe4dbb2c89f02d1457b72d1457b72",
    "dynasty": "清",
    "content": [
      "落落张生意万寻，三年未已学诗心。",
      "当知一艺犹馀事，何乃孤怀更付琴。",
      "自有弦歌能达性，为占亡乱独求音。",
      "此情似汝应无尽，暂欲分携思不任。"
    ]
  },
  {
    "id": "adcfe4dbb2c89f02959250d38d16d5dc",
    "title": "和贞壮中秋前一夕同过社园韵",
    "authorName": "黄节",
    "authorId": "adcfe4dbb2c89f02d1457b72d1457b72",
    "dynasty": "清",
    "content": [
      "今朝与子共明月，忽漫十年回首看。",
      "何止昨宵晴雨异，不胜华发雪霜盘。",
      "照人柏换秋来色，在水凫休梦处寒。",
      "莫更团圞叹遥夜，一时圆缺且相安。"
    ]
  },
  {
    "id": "adcfe4dbb2c89f02e8e6a5ff51cc254e",
    "title": "正月五日雪过北海",
    "authorName": "黄节",
    "authorId": "adcfe4dbb2c89f02d1457b72d1457b72",
    "dynasty": "清",
    "content": [
      "一冬无雪入春来，初日横窗曙未开。",
      "闲户当阶如见月，命车亭午始登台。",
      "方方地坼难降蛰，藉藉冰层更作堆。",
      "天意可能回麦候，九城枯尽蓫牛蘈。"
    ]
  },
  {
    "id": "adcfe4dbb2c89f025d5038b477eb4828",
    "title": "二月六日雪复过北海",
    "authorName": "黄节",
    "authorId": "adcfe4dbb2c89f02d1457b72d1457b72",
    "dynasty": "清",
    "content": [
      "便作江湖寂寂看，今朝北海见冰澜。",
      "独留隔岁愆时雪，满落深芦没水滩。",
      "春尚造寒将易暖，树初含绿岂胜残。",
      "思量已是花朝近，一再迟归为牡丹。"
    ]
  },
  {
    "id": "adcfe4dbb2c89f0294a956a694225884",
    "title": "北海月夜作寄怀黄元白西湖",
    "authorName": "黄节",
    "authorId": "adcfe4dbb2c89f02d1457b72d1457b72",
    "dynasty": "清",
    "content": [
      "月浮荷影了无尘，积暑初降雨气新。",
      "尽日荡舟忘士女，一波摇岸作澜沦。",
      "众中得乐成黄蘖，湖上思君骋白蘋。",
      "莫谓东南能去乱，已闻行涨到江滨。"
    ]
  },
  {
    "id": "adcfe4dbb2c89f022a7e0d7a5226f07d",
    "title": "七夕",
    "authorName": "黄节",
    "authorId": "adcfe4dbb2c89f02d1457b72d1457b72",
    "dynasty": "清",
    "content": [
      "苦忆秋宵旧日诗，如何怀抱异当时。",
      "不殊儿女灯前语，独有悲欢老去知。",
      "乍雨乍风过此夜，一年一乱似佳期。",
      "人间尚作天河梦，尽向梨园曲里窥。"
    ]
  },
  {
    "id": "adcfe4dbb2c89f02322e068feb52f9db",
    "title": "中秋夜，与李子沧萍、张子友鹤，观月社园。忆去年中秋与诸贞壮、黄元白同饮于此，李、张二子亦与焉。贞壮、元白后先南归，惟二子尚相从不去。又朝来始得唐天如兵间书，知其仍在人世，伤乱怀远，一时交集。张子为余援琴奏“捣衣之操”，诗以写之",
    "authorName": "黄节",
    "authorId": "adcfe4dbb2c89f02d1457b72d1457b72",
    "dynasty": "清",
    "content": [
      "不知北月同南月，可亦如人各一天。",
      "晚托后生余客老，乱思来日岁连年。",
      "辞风别叶交相弃，绕树飞乌却复前。",
      "似此悲怀向谁说，更堪重听捣衣篇。"
    ]
  },
  {
    "id": "adcfe4dbb2c89f02ab638ca97a11b8c0",
    "title": "琼华岛登高作",
    "authorName": "黄节",
    "authorId": "adcfe4dbb2c89f02d1457b72d1457b72",
    "dynasty": "清",
    "content": [
      "登高惟觉此身孤，佳日悲秋老不殊。",
      "落木明河双阙下，黄花樽酒一时俱。",
      "惊心世变非前有，去乱游方已绝无。",
      "群盗满山催暝急，衰迟忧患共相驱。"
    ]
  },
  {
    "id": "adcfe4dbb2c89f02033c363138ac5441",
    "title": "十一月初二雪夜归作寄伯扬",
    "authorName": "黄节",
    "authorId": "adcfe4dbb2c89f02d1457b72d1457b72",
    "dynasty": "清",
    "content": [
      "醉归今日得平安，便卸狐裘近火盘。",
      "一雪趣行卿独急，九街严逻夜逾寒。",
      "灯前未至伤饥冻，道侧犹闻有哭叹。",
      "将意入诗庸足补，痛心全国付群残。"
    ]
  },
  {
    "id": "adcfe4dbb2c89f02488ac62f49bd3361",
    "title": "大雪中过社园，遇黎季裴出示迟余词句，晚饮酒家赋答",
    "authorName": "黄节",
    "authorId": "adcfe4dbb2c89f02d1457b72d1457b72",
    "dynasty": "清",
    "content": [
      "廿年无此雪漫漫，深没轮蹄上掩滩。",
      "入地暂令群蛰息，倚天惟见万松寒。",
      "晚来未尽僛僛意，独往犹寻汲汲欢。",
      "得句岂期逢石帚，翠樽红萼更盘桓。"
    ]
  },
  {
    "id": "adcfe4dbb2c89f02ca88b596141da94a",
    "title": "病起",
    "authorName": "黄节",
    "authorId": "adcfe4dbb2c89f02d1457b72d1457b72",
    "dynasty": "清",
    "content": [
      "病起已过三月三，客来初为说江南。",
      "一身何日生知死，众乱相寻暴易贪。",
      "迤岸万花盘马队，被兵群友断书函。",
      "愁肠欲与春俱去，归路回头更不堪。"
    ]
  },
  {
    "id": "adcfe4dbb2c89f02e404ab1ba208d4d4",
    "title": "五月初三日，王静安自沉颐和园昆明湖中。毕命越五日，余偕桥川、子雍、小平、绥方出西郊，访其故居。为诗吊之",
    "authorName": "黄节",
    "authorId": "adcfe4dbb2c89f02d1457b72d1457b72",
    "dynasty": "清",
    "content": [
      "掩泪犹过西郭村，朅来今日始知门。",
      "寻常蹊径多污渎，绝代湖山隐缭垣。",
      "名地得人相托死，哀禽衔木可偿怨。",
      "徒闻朴学悲君者，独有纲常不敢言。"
    ]
  },
  {
    "id": "adcfe4dbb2c89f0252cd1774a4d04f6e",
    "title": "六月二十二日雨中寄余越园津沽",
    "authorName": "黄节",
    "authorId": "adcfe4dbb2c89f02d1457b72d1457b72",
    "dynasty": "清",
    "content": [
      "暑雨轩窗尽夕阴，别怀初写重沉吟。",
      "相望咫尺津沽路，一日南东江海心。",
      "人乐有归成隐去，乱生如夏与秋寻。",
      "庭乌岂为飘风止，向母依巢自昔深。"
    ]
  },
  {
    "id": "adcfe4dbb2c89f0292d8a674b7ea29f7",
    "title": "立秋日，园坐，得句，欲持赠某君，未果，姑存吾诗",
    "authorName": "黄节",
    "authorId": "adcfe4dbb2c89f02d1457b72d1457b72",
    "dynasty": "清",
    "content": [
      "口君有书未暇读，乃复奔走豪率间。",
      "廿年交谊我不道，异日相求嗟莫还。",
      "集林暝雀朝飞失，出水秋根壁立闲。",
      "踪迹各殊老俱至，可怜衰草满江山。"
    ]
  },
  {
    "id": "adcfe4dbb2c89f02d9974e8c761174e0",
    "title": "九日游万生园坐豳风堂作",
    "authorName": "黄节",
    "authorId": "adcfe4dbb2c89f02d1457b72d1457b72",
    "dynasty": "清",
    "content": [
      "荷枯菊晚柳芸黄，坐负佳时守此堂。",
      "西上一楼凌磴道，旁罗万树对回塘。",
      "曾波已止犹叹逝，四海无归可望乡。",
      "意与水禽秋浴淡，不凭高处过重阳。"
    ]
  },
  {
    "id": "adcfe4dbb2c89f029caebc90110f6850",
    "title": "周印昆湘潭老屋有柏、枣、胡桃、木芙蓉数事，曾属陈师曾为绘《老屋花木图》属题",
    "authorName": "黄节",
    "authorId": "adcfe4dbb2c89f02d1457b72d1457b72",
    "dynasty": "清",
    "content": [
      "翠虬万树遮坛壝，红玉千盘上御街。",
      "秋后拒霜寒不落，禁中逃羯语犹谐。",
      "眼前风物何曾羡，坐忆湖湘旧寓斋。",
      "同数京华闲岁月，老来乡国可堪怀。"
    ]
  },
  {
    "id": "adcfe4dbb2c89f0249babbb3b29eaed2",
    "title": "雪朝方读书，姬人来告，邻树鸟尽集吾庭，因物类之感而作是诗",
    "authorName": "黄节",
    "authorId": "adcfe4dbb2c89f02d1457b72d1457b72",
    "dynasty": "清",
    "content": [
      "雀噪阶前桐树枝，为渠一雪疗朝饥。",
      "欲晴天意随人快，歇午书声恣汝嬉。",
      "寒语不妨相婉娈，春心畴与共差池。",
      "野栖从食多经见，岂是寻常妇孺知。"
    ]
  },
  {
    "id": "adcfe4dbb2c89f0238830617e4df6324",
    "title": "十二月四日雪中作乡书，既而得句",
    "authorName": "黄节",
    "authorId": "adcfe4dbb2c89f02d1457b72d1457b72",
    "dynasty": "清",
    "content": [
      "尊华腊后几寸雪，东海雪高一丈馀。",
      "天试畸寒畸暖手，我劳问乱问年书。",
      "栖栖殿爵层俱没，奕奕邻柯斫不如。",
      "说是老夫檐底见，岂知平陆尽丘墟。"
    ]
  },
  {
    "id": "adcfe4dbb2c89f026bdd055bf91211f4",
    "title": "再题周印昆老屋花木图",
    "authorName": "黄节",
    "authorId": "adcfe4dbb2c89f02d1457b72d1457b72",
    "dynasty": "清",
    "content": [
      "真使灵均忆旧乡，也胜杜子浣花堂。",
      "心随江水东南去，诗有春城草木伤。",
      "历历池莲红碧白，垂垂盘橘绿青黄。",
      "可怜同是无归客，岁晚题图悲未央。"
    ]
  },
  {
    "id": "adcfe4dbb2c89f02dd55fcf0eb3e2119",
    "title": "社园与林宰平话别",
    "authorName": "黄节",
    "authorId": "adcfe4dbb2c89f02d1457b72d1457b72",
    "dynasty": "清",
    "content": [
      "远瀑峰高近可闻，崭崭湖上有林君。",
      "诗怀欲静忘清浊，世眼无明及泯棼。",
      "束草低根留性在，寸荑寒柳带春分。",
      "人生难别花时节，惜此须臾尽夕云。"
    ]
  },
  {
    "id": "adcfe4dbb2c89f02cd4f16a4777b1b6c",
    "title": "三月十七日登粤秀山",
    "authorName": "黄节",
    "authorId": "adcfe4dbb2c89f02d1457b72d1457b72",
    "dynasty": "清",
    "content": [
      "去乡廿载阙登临，未尽红棉此日心。",
      "文教灭亡何有地，江山芜乱又成林。",
      "马行石榜三君篆，鸟啭苍崖百步阴。",
      "犹许老夫来吊望，旧踪无意更追寻。"
    ]
  },
  {
    "id": "adcfe4dbb2c89f0261bcc56a0e1f8bed",
    "title": "游荔枝湾",
    "authorName": "黄节",
    "authorId": "adcfe4dbb2c89f02d1457b72d1457b72",
    "dynasty": "清",
    "content": [
      "东去珠江水复西，江波无改水西堤。",
      "画船士女亲操楫，晚粥鱼虾细断齑。",
      "出树乱禽忘雨后，到篷残日与桥齐。",
      "重来三月湾头路，蔽海遮天绿尚低。"
    ]
  },
  {
    "id": "adcfe4dbb2c89f02d37190d24fd6ae24",
    "title": "九日沙河登高",
    "authorName": "黄节",
    "authorId": "adcfe4dbb2c89f02d1457b72d1457b72",
    "dynasty": "清",
    "content": [
      "绝田一径夹修禾，积绿连林出涧阿。",
      "历历冈原无改景，苕苕沙路久迁河。",
      "山围封树行楸地，日在衰杨野雀窠。",
      "引领墓门腰脚健，登高吾敢谢蹉跎。"
    ]
  },
  {
    "id": "adcfe4dbb2c89f02b27549015fc56d6b",
    "title": "送王秋湄",
    "authorName": "黄节",
    "authorId": "adcfe4dbb2c89f02d1457b72d1457b72",
    "dynasty": "清",
    "content": [
      "南禽代马各依依，岂谓归乡客又归。",
      "少为井闾谈往劫，再沽鱼蟹试初肥。",
      "冬来不减方秋味，江合无如一鸟飞。",
      "只此去留还莫共，有人能说不相违。"
    ]
  },
  {
    "id": "adcfe4dbb2c89f0250abbb61cce8d429",
    "title": "送刘栽甫去官之申江",
    "authorName": "黄节",
    "authorId": "adcfe4dbb2c89f02d1457b72d1457b72",
    "dynasty": "清",
    "content": [
      "古有饥驱乐去官，人生得性孰云难。",
      "西湖江国元无异，夜雪梅花一以寒。",
      "众里偶然随堕落，万方何处告平安。",
      "我怀莫遣家乡计，苦欲从君黄浦滩。"
    ]
  },
  {
    "id": "adcfe4dbb2c89f0268605e5bc88c9829",
    "title": "生朝过陈述叔同登茶楼作",
    "authorName": "黄节",
    "authorId": "adcfe4dbb2c89f02d1457b72d1457b72",
    "dynasty": "清",
    "content": [
      "为放春寒过生日，故迟花事见天心。",
      "妻儿久已忘吾降，亲旧何须借酒深。",
      "楼外白云空忆母，山中黄独似闻吟。",
      "此怀得语陈居士，坐展茶棚向夕阴。"
    ]
  },
  {
    "id": "adcfe4dbb2c89f0225abde9b56fc53e5",
    "title": "哭潘致中",
    "authorName": "黄节",
    "authorId": "adcfe4dbb2c89f02d1457b72d1457b72",
    "dynasty": "清",
    "content": [
      "气夺今朝得赴时，未违旬日尚论诗。",
      "出生入死元无间，富不如贫可勿疑。",
      "行若寻常非世有，洒然语笑至今悲。",
      "独因人重遗传画，题记春来绝笔辞。"
    ]
  },
  {
    "id": "adcfe4dbb2c89f02a39dd6f558a596ab",
    "title": "二月十四日东山寓楼",
    "authorName": "黄节",
    "authorId": "adcfe4dbb2c89f02d1457b72d1457b72",
    "dynasty": "清",
    "content": [
      "坐觉春阴转北风，换晴将雨去何从。",
      "栖迟一阁山相对，眇窱两沙江更空。",
      "原野泽微才点绿，岭云朝霁不成虹。",
      "桔槔许有回天力，百亩荒畦在屋东。"
    ]
  },
  {
    "id": "adcfe4dbb2c89f02d6868a5607f53a5d",
    "title": "濠镜寄广州罗原觉",
    "authorName": "黄节",
    "authorId": "adcfe4dbb2c89f02d1457b72d1457b72",
    "dynasty": "清",
    "content": [
      "山翠当门且卜居，一年尘事了无馀。",
      "意多始觉泉明晚，迹近能令务观疏。",
      "邻树鸟鸣同止止，海波鸥没不徐徐。",
      "眼前物我俱难得，回首乡邦独累歔。"
    ]
  },
  {
    "id": "adcfe4dbb2c89f0270c97b83dc776284",
    "title": "客居",
    "authorName": "黄节",
    "authorId": "adcfe4dbb2c89f02d1457b72d1457b72",
    "dynasty": "清",
    "content": [
      "三面山横百亩塍，夏苗无雨长鬅鬙。",
      "行云暂作须臾阴，海气将成次第层。",
      "近水树荣招去榜，上街鱼美出严罾。",
      "客厨尚有烹鲜计，不及乡风豉土鲮。"
    ]
  },
  {
    "id": "adcfe4dbb2c89f02710fb976ec0f61b0",
    "title": "杨少勤胡荫荪两生过谒寓楼别后寄",
    "authorName": "黄节",
    "authorId": "adcfe4dbb2c89f02d1457b72d1457b72",
    "dynasty": "清",
    "content": [
      "海角同携犯雨寻，叩门惊起已宵深。",
      "迟明会见山相对，入梦方持日就沉。",
      "风转树间留去叶，灰成烛后尽馀心。",
      "老怀不为英年语，地动天回力倘任。"
    ]
  },
  {
    "id": "adcfe4dbb2c89f02954337638bec4caa",
    "title": "雨",
    "authorName": "黄节",
    "authorId": "adcfe4dbb2c89f02d1457b72d1457b72",
    "dynasty": "清",
    "content": [
      "雨带朝暾风又催，井泉枯竭未能回。",
      "海扶山气行行去，鸭上枝阴脉脉哀。",
      "湩扰羊群时亦斗，书随鱼贩日还来。",
      "地穷不负人求给，船载松江水一杯。"
    ]
  },
  {
    "id": "adcfe4dbb2c89f0252274948af055a70",
    "title": "十五夜无月",
    "authorName": "黄节",
    "authorId": "adcfe4dbb2c89f02d1457b72d1457b72",
    "dynasty": "清",
    "content": [
      "夜夜重阴世莫窥，今宵无月始惊奇。",
      "浮云落与人争渡，渔火明如海有涯。",
      "万象至今仍仿佛，众山才隐复参差。",
      "高楼不待张灯坐，天末波光白上眉。"
    ]
  },
  {
    "id": "adcfe4dbb2c89f0292ce669e506063c1",
    "title": "南湾观朝雨",
    "authorName": "黄节",
    "authorId": "adcfe4dbb2c89f02d1457b72d1457b72",
    "dynasty": "清",
    "content": [
      "暂辍书声对远山，平生好景不多闲。",
      "天逢一雨欣欣乐，海纳群峰故故弯。",
      "得水鹈鹕逾斗大，浸田稂莠与人顽。",
      "繁忧却在治诗日，又见朝阳转北湾。"
    ]
  },
  {
    "id": "adcfe4dbb2c89f02f30206a33841dc12",
    "title": "大雨登楼作",
    "authorName": "黄节",
    "authorId": "adcfe4dbb2c89f02d1457b72d1457b72",
    "dynasty": "清",
    "content": [
      "沧海无端飞上天，水浮山欲起中悬。",
      "大鱼出树时高下，渴马收江直万千。",
      "湿翼葱鹙穷鳝所，涉波骇豕在人前。",
      "雷风不碍登高目，只有滔滔是逝川。"
    ]
  },
  {
    "id": "adcfe4dbb2c89f0266fd60e862ee0381",
    "title": "残月",
    "authorName": "黄节",
    "authorId": "adcfe4dbb2c89f02d1457b72d1457b72",
    "dynasty": "清",
    "content": [
      "残月窥窗独起望，近山楼火澹无光。",
      "欲留睡眼看朝日，却怪晨鸡上女桑。",
      "天际乌巢先地白，海边鱼薄有星黄。",
      "人生最为初阳乐，不解诗人兀更伤。"
    ]
  },
  {
    "id": "adcfe4dbb2c89f024429af053aa44976",
    "title": "桑柔",
    "authorName": "黄节",
    "authorId": "adcfe4dbb2c89f02d1457b72d1457b72",
    "dynasty": "清",
    "content": [
      "卒读桑柔十六章，废书三日尚彷徨。",
      "惊心事事无今古，贪乱人人有肺肠。",
      "吾亦作歌哀不及，国犹靡止去何乡。",
      "始知骚赋追三百，轻举游仙乃变常。"
    ]
  },
  {
    "id": "adcfe4dbb2c89f027295db9499204957",
    "title": "和吴玉臣先生己巳周甲诗",
    "authorName": "黄节",
    "authorId": "adcfe4dbb2c89f02d1457b72d1457b72",
    "dynasty": "清",
    "content": [
      "怀音何至望飞鸮，知是先生意独饶。",
      "翩彼不如谁则觉，乐思难老世乎遥。",
      "宫庭笾豆俱残废，芹藻鸾旗想敬昭。",
      "修教可期人爱健，愿留胡考问前朝。"
    ]
  },
  {
    "id": "adcfe4dbb2c89f02aadee3e948f45144",
    "title": "客楼月下赠别马武仲",
    "authorName": "黄节",
    "authorId": "adcfe4dbb2c89f02d1457b72d1457b72",
    "dynasty": "清",
    "content": [
      "沧海能来问远人，蔑资凡伯语酸辛。",
      "一言见义君于我，有月瞻天斗与辰。",
      "邻耳蜩螗如沸地，客心鸿雁失群身。",
      "楼台百尺相扶影，只惜泉明未答神。"
    ]
  },
  {
    "id": "adcfe4dbb2c89f02e9a90cba80bb9975",
    "title": "中秋夜与小平、绥方、桥川、子雍同饮社园作",
    "authorName": "黄节",
    "authorId": "adcfe4dbb2c89f02d1457b72d1457b72",
    "dynasty": "清",
    "content": [
      "对月深知天地恩，物光人意大无垠。",
      "因缘哀乐相随发，慰藉辛勤一少敦。",
      "问俗正虞成毁世，举杯难得共名园。",
      "客怀未恝思前岁，不许诗长更覆翻。"
    ]
  },
  {
    "id": "adcfe4dbb2c89f02200b7f023ac0743c",
    "title": "挽胡子晋",
    "authorName": "黄节",
    "authorId": "adcfe4dbb2c89f02d1457b72d1457b72",
    "dynasty": "清",
    "content": [
      "海波真见有停澜，送别湾头语未阑。",
      "解识分舟为永诀，早应回路更来看。",
      "岁时一过能如故，安乐相逢不改寒。",
      "无复大壶烹热酒，雪宵谭谑共忘餐。"
    ]
  },
  {
    "id": "adcfe4dbb2c89f0261ef02f64e4fcda7",
    "title": "同云",
    "authorName": "黄节",
    "authorId": "adcfe4dbb2c89f02d1457b72d1457b72",
    "dynasty": "清",
    "content": [
      "同云作雪先回暖，北候寻常不足奇。",
      "叹息邻家方办火，凄凉人语便为诗。",
      "徒令翠羽梅花笑，坐失枯桑海水知。",
      "我欲忘怀忘未得，亲交南望故伤离。"
    ]
  },
  {
    "id": "adcfe4dbb2c89f027520f61b217ab7c4",
    "title": "元宵",
    "authorName": "黄节",
    "authorId": "adcfe4dbb2c89f02d1457b72d1457b72",
    "dynasty": "清",
    "content": [
      "兵火残民贱摘蔬，海翻云涌乃鱼鱼。",
      "万人遮道看花日，百郡迎年祀灶书。",
      "虽未太平犹足乐，敢违同欲况其馀。",
      "月明天下张灯节，今夜城南走钿车。"
    ]
  },
  {
    "id": "adcfe4dbb2c89f022259c4ae2e9d983c",
    "title": "秋湄北来视予，四月六日社园置酒赏牡丹作",
    "authorName": "黄节",
    "authorId": "adcfe4dbb2c89f02d1457b72d1457b72",
    "dynasty": "清",
    "content": [
      "风力初低雨意轻，为花何爱一春晴。",
      "回阴莫展丁香结，废闰难催芍药生。",
      "尘土牡丹黄上额，殿台杨柳碧连城。",
      "眼前草木忧欢状，与汝盱衡说旧京。"
    ]
  },
  {
    "id": "adcfe4dbb2c89f02e133b745f850702d",
    "title": "初闻蝉声",
    "authorName": "黄节",
    "authorId": "adcfe4dbb2c89f02d1457b72d1457b72",
    "dynasty": "清",
    "content": [
      "楼对高枝失地阴，欻然蝉翼鼓微吟。",
      "暑中休沐闲闲意，天际飞鸣泯泯心。",
      "劳苦可曾知有雪，反归吾已戒闻琴。",
      "繁弦聒耳无从息，更曳残声入夜深。"
    ]
  },
  {
    "id": "adcfe4dbb2c89f02095700bffc10b401",
    "title": "飞燕",
    "authorName": "黄节",
    "authorId": "adcfe4dbb2c89f02d1457b72d1457b72",
    "dynasty": "清",
    "content": [
      "袖手风林看燕归，倾巢未定故依依。",
      "将歌猛虎安从息，好戒生乌不住飞。",
      "国圮一城空绝代，波连双海只通微。",
      "斜阳更为红颜恋，不换华灯照舞衣。"
    ]
  },
  {
    "id": "adcfe4dbb2c89f02852bc91b068349a9",
    "title": "中秋夜独游北海对月作",
    "authorName": "黄节",
    "authorId": "adcfe4dbb2c89f02d1457b72d1457b72",
    "dynasty": "清",
    "content": [
      "余意翩翻与月生，月明谁解是宵明。",
      "天人消息今成阻，弦望安排化未更。",
      "湖艇张歌寥落见，宫鸦离树再三鸣。",
      "悲怀不为思乡动，况有微云继倚声。"
    ]
  },
  {
    "id": "adcfe4dbb2c89f027a194d0af6501f29",
    "title": "燕南重九后一日雪",
    "authorName": "黄节",
    "authorId": "adcfe4dbb2c89f02d1457b72d1457b72",
    "dynasty": "清",
    "content": [
      "燕蓟初无重九雪，推窗惊见白皑皑。",
      "半黄苑柳添冰缕，一色霜蹄起玉灰。",
      "玮异今晨当自美，涅宁馀黝看轻回。",
      "回头昨日樽前菊，真让梅花顷刻开。"
    ]
  },
  {
    "id": "adcfe4dbb2c89f028ac124c15c542571",
    "title": "十二月十七夜明日立春",
    "authorName": "黄节",
    "authorId": "adcfe4dbb2c89f02d1457b72d1457b72",
    "dynasty": "清",
    "content": [
      "馀腊回春未解寒，严更初为汝花宽。",
      "剩梅数闰开还勒，旧雪除冬落愈残。",
      "冻巷万家炉火绝，废城三苑海波干。",
      "明朝群稚嬉冰乐，倚赖东风不做难。"
    ]
  },
  {
    "id": "adcfe4dbb2c89f0249623d85fc3b333b",
    "title": "过三海",
    "authorName": "黄节",
    "authorId": "adcfe4dbb2c89f02d1457b72d1457b72",
    "dynasty": "清",
    "content": [
      "海水翻飞凝作冰，春融鱼鳖欲骞腾。",
      "已干芦甲犹穿渚，得地苔矶可结罾。",
      "松卧任凭蝼蚁穴，鸟栖疑与凤凰朋。",
      "楼台五色迷余目，何况风鸢决鹞鹰。"
    ]
  },
  {
    "id": "adcfe4dbb2c89f022113f420507f05f3",
    "title": "无题和张孟劬韵",
    "authorName": "黄节",
    "authorId": "adcfe4dbb2c89f02d1457b72d1457b72",
    "dynasty": "清",
    "content": [
      "三年臣里许邻东，度度窥墙隔几重。",
      "徒结中衣双绢白，可期沧海一桑红。",
      "高唐暮雨云初出，洛水微波佩岂通。",
      "只有无生能赠我，芳华虚自寤春风。"
    ]
  },
  {
    "id": "adcfe4dbb2c89f023c11fe4eeb9b2dd2",
    "title": "溷絮",
    "authorName": "黄节",
    "authorId": "adcfe4dbb2c89f02d1457b72d1457b72",
    "dynasty": "清",
    "content": [
      "因诗盘意老犹能，着意牵肠弱不胜。",
      "溷絮恐无萍可化，沟冰重为水相凌。",
      "题巾语欲无言答，去骆情随一旦增。",
      "强似南来姜石帚，尚携红袖过松陵。"
    ]
  },
  {
    "id": "adcfe4dbb2c89f0216b6098bd449fe5e",
    "title": "守意",
    "authorName": "黄节",
    "authorId": "adcfe4dbb2c89f02d1457b72d1457b72",
    "dynasty": "清",
    "content": [
      "未能守意况治情，只为人间有此生。",
      "眼见白莲沾浊露，心哀明月转周瀛。",
      "名山尚富金银气，环堵犹闻雅颂声。",
      "自笑平时忧乐大，至今才是百无成。"
    ]
  },
  {
    "id": "adcfe4dbb2c89f0291c5ba051080d5f6",
    "title": "南楼月下",
    "authorName": "黄节",
    "authorId": "adcfe4dbb2c89f02d1457b72d1457b72",
    "dynasty": "清",
    "content": [
      "孤月曾圆长是缺，南楼博得夜深眠。",
      "凉枝谢暑招风露，别阁当窗隔帝天。",
      "一室昼明元不望，九州溟浸忽垂怜。",
      "愁欢亦只须臾事，阑外三星见日先。"
    ]
  },
  {
    "id": "adcfe4dbb2c89f021d8a5130e6452072",
    "title": "八月十四夜月下",
    "authorName": "黄节",
    "authorId": "adcfe4dbb2c89f02d1457b72d1457b72",
    "dynasty": "清",
    "content": [
      "地形纤似一尘微，影落银蟾有万几。",
      "过去古愁从作缺，晚来边火霎成围。",
      "秋虫趣织人逾懒，病羽摧颓妇退飞。",
      "入户且添盘烛听，夜深红泪照罗帏。"
    ]
  },
  {
    "id": "adcfe4dbb2c89f02e5e2ee661b73b393",
    "title": "西原",
    "authorName": "黄节",
    "authorId": "adcfe4dbb2c89f02d1457b72d1457b72",
    "dynasty": "清",
    "content": [
      "西原风燥日平驰，暂慰孤寒忘冻饥。",
      "作暖秋阳方病卉，放闲田父许依篱。",
      "霜前白雁归成阵，雨后黄花粲在枝。",
      "俯仰物情谁始觉，尔牛无族草离离。"
    ]
  },
  {
    "id": "adcfe4dbb2c89f02dc3ab9421943d7cd",
    "title": "社园作答张孟劬",
    "authorName": "黄节",
    "authorId": "adcfe4dbb2c89f02d1457b72d1457b72",
    "dynasty": "清",
    "content": [
      "巳发山桃接杏花，柳青梨白药初芽。",
      "与人天未虚风信，向夏春还沃地麻。",
      "谋国众残谁不愧，题诗一老只增嗟。",
      "行吟自远凫边路，浅草低阑尽狭斜。"
    ]
  },
  {
    "id": "adcfe4dbb2c89f02f69eb9e7f6726756",
    "title": "小极后春尽",
    "authorName": "黄节",
    "authorId": "adcfe4dbb2c89f02d1457b72d1457b72",
    "dynasty": "清",
    "content": [
      "未殊为客是春归，数日东风柳乱飞。",
      "行药出门方过雨，看花成泪欲沾衣。",
      "都人劝乐兵何有，园鸟分来昨又非。",
      "不似江南鸣鴂早，燕丘虫户始披闱。"
    ]
  },
  {
    "id": "adcfe4dbb2c89f02dde35af1eb06a5f9",
    "title": "残蝉",
    "authorName": "黄节",
    "authorId": "adcfe4dbb2c89f02d1457b72d1457b72",
    "dynasty": "清",
    "content": [
      "不向辽东着树鸣，燕南秋老尽哀声。",
      "及天别鹤吁长叹，入塞饥鸿指故城。",
      "如梦大人犹发呓，其亡一国共无生。",
      "等闲又似题诗客，戛戛裁笺写断情。"
    ]
  },
  {
    "id": "adcfe4dbb2c89f02e20f9de0e564f755",
    "title": "二月七日雪",
    "authorName": "黄节",
    "authorId": "adcfe4dbb2c89f02d1457b72d1457b72",
    "dynasty": "清",
    "content": [
      "已成春雪不成寒，曷救冬旸土暵干。",
      "遇闰直令花再勒，出关谁与柳同弹。",
      "归驮万骑翻红草，旧水无垠没锦湍。",
      "回伫小楼伤远目，西山如泪落漫漫。"
    ]
  },
  {
    "id": "adcfe4dbb2c89f0260e1b0ff0b58e086",
    "title": "寒食晚饭聊园，为谭篆青题聊园填词图",
    "authorName": "黄节",
    "authorId": "adcfe4dbb2c89f02d1457b72d1457b72",
    "dynasty": "清",
    "content": [
      "看花倏过廿年期，珍重今年北客诗。",
      "咫尺关山成绝国，清明杨柳似平时。",
      "聊园旧主肠空断，寒食春城酒莫悲。",
      "容易野塘花落尽，明朝还续稼轩词。"
    ]
  },
  {
    "id": "adcfe4dbb2c89f0232d1b06462fe98b7",
    "title": "七月十五夜月初上",
    "authorName": "黄节",
    "authorId": "adcfe4dbb2c89f02d1457b72d1457b72",
    "dynasty": "清",
    "content": [
      "不缘黄日夺清辉，绿净林梢雨意微。",
      "云解天容青作黝，叶翻禽影住还飞。",
      "虚名箕斗看双照，破国河山揽一围。",
      "犹向点尘争失得，朱颜明烛使人归。"
    ]
  },
  {
    "id": "adcfe4dbb2c89f02d55c9e759b369e33",
    "title": "游汴南归道汉阳过江访黄鹤楼遗址",
    "authorName": "黄节",
    "authorId": "adcfe4dbb2c89f02d1457b72d1457b72",
    "dynasty": "清",
    "content": [
      "吹台高咏别中州，万里驱车登此楼。",
      "去鹤江空云影晚，落梅风絮笛声秋。",
      "诗题黄虎闻西渡，劫转红羊识上游。",
      "今日武昌鱼可食，水兵闲着要能舟。"
    ]
  },
  {
    "id": "adcfe4dbb2c89f02a53575b9018d45d6",
    "title": "庚子重九登镇海楼",
    "authorName": "黄节",
    "authorId": "adcfe4dbb2c89f02d1457b72d1457b72",
    "dynasty": "清",
    "content": [
      "东南佳气郁高楼，天到沧溟地陡收。",
      "万舶青烟瀛海晚，千山红树越台秋。",
      "曾闻栗里归陶令，谁作新亭泣楚囚。",
      "凭眺莫遗桓武恨，陆沉何日起神州。"
    ]
  },
  {
    "id": "adcfe4dbb2c89f029788cca9e10cc96d",
    "title": "寒夜有怀任子征何君选广州分寄",
    "authorName": "黄节",
    "authorId": "adcfe4dbb2c89f02d1457b72d1457b72",
    "dynasty": "清",
    "content": [
      "别来沧海时多梦，此日吴江已采莼。",
      "许剑近无人可录，典琴君比我犹贫。",
      "不谋秸豆知非计，相识菰芦总未真。",
      "尚有蔡伦难乞食，天涯瓶钵早生尘。"
    ]
  },
  {
    "id": "adcfe4dbb2c89f02d668e8250b8d9ed3",
    "title": "中秋对月",
    "authorName": "黄节",
    "authorId": "adcfe4dbb2c89f02d1457b72d1457b72",
    "dynasty": "清",
    "content": [
      "楼台坐见海生尘，秋思偏归寂寞滨。",
      "圆缺一时盼哀乐，山河两戒自陈新。",
      "终愁歌唱天将沸，相忆高寒月有人。",
      "休更题诗问天上，只馀清影似前身。"
    ]
  },
  {
    "id": "adcfe4dbb2c89f02221633b04743c733",
    "title": "秋至",
    "authorName": "黄节",
    "authorId": "adcfe4dbb2c89f02d1457b72d1457b72",
    "dynasty": "清",
    "content": [
      "畏暑望秋转，秋来日苦短。",
      "堆几齐山书，不见如今乱。"
    ]
  },
  {
    "id": "adcfe4dbb2c89f024410cd17daeccf11",
    "title": "题潘兰史罗浮纪游",
    "authorName": "黄节",
    "authorId": "adcfe4dbb2c89f02d1457b72d1457b72",
    "dynasty": "清",
    "content": [
      "曾控飞车穿武胜，输君扶杖上罗浮。",
      "记行莫作词人语，大陆河山半异洲。"
    ]
  },
  {
    "id": "adcfe4dbb2c89f02ee2405584548d1e4",
    "title": "登珠江啸海楼独酌大醉夕阳隔江胡笳四起东望风云顷刻百变读放翁句如此江山坐付人泪涔涔而下矣",
    "authorName": "黄节",
    "authorId": "adcfe4dbb2c89f02d1457b72d1457b72",
    "dynasty": "清",
    "content": [
      "无限归鸦起暮寒，夕阳如画满江干。",
      "烟尘历历秋笳里，绝好河山袖手看。"
    ]
  },
  {
    "id": "adcfe4dbb2c89f02f1643b9c4785fe40",
    "title": "吾宗梨洲慕姜斋属叶退平以此语作印诗以系之",
    "authorName": "黄节",
    "authorId": "adcfe4dbb2c89f02d1457b72d1457b72",
    "dynasty": "清",
    "content": [
      "明夷垂翼将安待，噩梦余生肯便臣。",
      "打好河山要收拾，未应长作著书人。"
    ]
  },
  {
    "id": "adcfe4dbb2c89f028060a8d7841c9176",
    "title": "东渡濒行谢英伯出示杜莲英女士杏花画幅属题率成一绝",
    "authorName": "黄节",
    "authorId": "adcfe4dbb2c89f02d1457b72d1457b72",
    "dynasty": "清",
    "content": [
      "江南春色近如何，桃棘忧时独放歌。",
      "犹写上林花事好，海天黄蘖已无多。"
    ]
  },
  {
    "id": "adcfe4dbb2c89f02065d73b05030ef67",
    "title": "过姑苏",
    "authorName": "黄节",
    "authorId": "adcfe4dbb2c89f02d1457b72d1457b72",
    "dynasty": "清",
    "content": [
      "吴宫花草已蒿莱，落日鱼城亦可哀。",
      "独有美人知爱国，笑呼麋鹿上苏台。"
    ]
  },
  {
    "id": "adcfe4dbb2c89f02480ea4bbf1881298",
    "title": "栖凤楼",
    "authorName": "黄节",
    "authorId": "adcfe4dbb2c89f02d1457b72d1457b72",
    "dynasty": "清",
    "content": [
      "强忆余欢损百忧，此怀能为一年留。",
      "灯前腊八明儿语，不是今宵栖凤楼。"
    ]
  },
  {
    "id": "adcfe4dbb2c89f0229f4c1d64f8220ac",
    "title": "近闻",
    "authorName": "黄节",
    "authorId": "adcfe4dbb2c89f02d1457b72d1457b72",
    "dynasty": "清",
    "content": [
      "谁使蛾眉落穷塞，近闻消瘦不胜衣。",
      "负渠别后相寻约，错道兵时我已归。"
    ]
  },
  {
    "id": "adcfe4dbb2c89f02245054b08b5b5f35",
    "title": "题秋娘所寄小照",
    "authorName": "黄节",
    "authorId": "adcfe4dbb2c89f02d1457b72d1457b72",
    "dynasty": "清",
    "content": [
      "事事无能抵忆君，风条前夜已纷纭。",
      "顿成轻别方回泪，略减容光又几分。"
    ]
  },
  {
    "id": "adcfe4dbb2c89f028bd6516a35afd3f4",
    "title": "病中闻秋娘病甚，因记其濒别之言",
    "authorName": "黄节",
    "authorId": "adcfe4dbb2c89f02d1457b72d1457b72",
    "dynasty": "清",
    "content": [
      "一雨花朝数日阴，病中闻汝病侵寻。",
      "向人作傻前言在，何事伤肝直到今。"
    ]
  },
  {
    "id": "adcfe4dbb2c89f02ccf974ee6e7bee35",
    "title": "瘿庵座中赠程艳秋",
    "authorName": "黄节",
    "authorId": "adcfe4dbb2c89f02d1457b72d1457b72",
    "dynasty": "清",
    "content": [
      "瘿庵闲里说春明，不免当时月旦生。",
      "似汝温柔风雅性，国中惭煞塞侯名。"
    ]
  },
  {
    "id": "adcfe4dbb2c89f022e423f1dfc7f5ae0",
    "title": "为陈万里题王瑶卿凤卿时慧宝姜妙香贾璧云王伶书画扇本",
    "authorName": "黄节",
    "authorId": "adcfe4dbb2c89f02d1457b72d1457b72",
    "dynasty": "清",
    "content": [
      "国士真惭爨弄才，妙书能画世犹推。",
      "何人更作连昌赋，重话琵琶贺老来。"
    ]
  },
  {
    "id": "adcfe4dbb2c89f0297a86620d7a1a1ac",
    "title": "题同邑邓秋枚羊城杂咏诗后",
    "authorName": "黄节",
    "authorId": "adcfe4dbb2c89f02d1457b72d1457b72",
    "dynasty": "清",
    "content": [
      "城上仙人鞭白羊，穗花飞尽战尘黄。",
      "隔江谁喝波斯曲，南汉宫鸦起夕阳。"
    ]
  },
  {
    "id": "adcfe4dbb2c89f02185a217b161e728b",
    "title": "题明末南园诸子送黎美周北上诗卷并所附黎遂球二札",
    "authorName": "黄节",
    "authorId": "adcfe4dbb2c89f02d1457b72d1457b72",
    "dynasty": "清",
    "content": [
      "寥落莲须阁里诗，云淙别馆亦凌夷。",
      "十年旧忆南园会，留与伤心后辈知。"
    ]
  },
  {
    "id": "adcfe4dbb2c89f0226c22564aa8249a0",
    "title": "失题",
    "authorName": "黄节",
    "authorId": "adcfe4dbb2c89f02d1457b72d1457b72",
    "dynasty": "清",
    "content": [
      "满郭春风岚已昏，鸦栖散吏掩重门。",
      "雅居老纲常清净，夜对高僧无一言。"
    ]
  },
  {
    "id": "adcfe4dbb2c89f02c1b1f007df05ae98",
    "title": "北海子荷花湖畔送吴雨生",
    "authorName": "黄节",
    "authorId": "adcfe4dbb2c89f02d1457b72d1457b72",
    "dynasty": "清",
    "content": [
      "晚荷亭亭上岸立，朝日昽昽过雨迟。",
      "造化本来无尽态，乱中言别不须悲。"
    ]
  },
  {
    "id": "adcfe4dbb2c89f02342ae1053468c9b5",
    "title": "再过北海",
    "authorName": "黄节",
    "authorId": "adcfe4dbb2c89f02d1457b72d1457b72",
    "dynasty": "清",
    "content": [
      "池塘春草伤王泽，园柳鸣禽惜物华。",
      "谁觉一湖湖水竭，国亡枯落及莲花。"
    ]
  },
  {
    "id": "adcfe4dbb2c89f02518517131d609917",
    "title": "题潘湘云梅花小影卷子",
    "authorName": "黄节",
    "authorId": "adcfe4dbb2c89f02d1457b72d1457b72",
    "dynasty": "清",
    "content": [
      "寻常遭遇不常情，费尽人才作赋声。",
      "我似武乡增一叹，却怜元直死彭城。"
    ]
  },
  {
    "id": "adcfe4dbb2c89f02862bbe7962bb8456",
    "title": "九月廿三夜酒后作明日越园南返矣",
    "authorName": "黄节",
    "authorId": "adcfe4dbb2c89f02d1457b72d1457b72",
    "dynasty": "清",
    "content": [
      "国计身谋未尽言，又倾残泪入离樽。",
      "明朝送别归高士，一醉灯前似邴原。"
    ]
  },
  {
    "id": "adcfe4dbb2c89f023f97e5b165ff31dc",
    "title": "为潘兰史题伍德彝丙申所绘独立图",
    "authorName": "黄节",
    "authorId": "adcfe4dbb2c89f02d1457b72d1457b72",
    "dynasty": "清",
    "content": [
      "沧海桑田剩此身，欲论天下更何人。",
      "潇潇风雨鸡鸣夜，但觉高歌有鬼神。"
    ]
  },
  {
    "id": "adcfe4dbb2c89f023f97e5b1d8aa054a",
    "title": "为潘兰史题伍德彝丙申所绘独立图",
    "authorName": "黄节",
    "authorId": "adcfe4dbb2c89f02d1457b72d1457b72",
    "dynasty": "清",
    "content": [
      "岭外逢君脱宝刀，兰莸无并恨芳膏。",
      "林宗已老申屠隐，尘世何如独立高。"
    ]
  },
  {
    "id": "adcfe4dbb2c89f02ef1b30b2f5cb3d49",
    "title": "十月朔日过江亭",
    "authorName": "黄节",
    "authorId": "adcfe4dbb2c89f02d1457b72d1457b72",
    "dynasty": "清",
    "content": [
      "野菊依篱高下长，路人搴苇浅深行。",
      "孰云十月秋光尽，不见宫槐落又生。"
    ]
  },
  {
    "id": "adcfe4dbb2c89f02ef1b30b2e57d2789",
    "title": "十月朔日过江亭",
    "authorName": "黄节",
    "authorId": "adcfe4dbb2c89f02d1457b72d1457b72",
    "dynasty": "清",
    "content": [
      "薙草郊原明逻骑，殷城车马接孤村。",
      "洒然自取今朝乐，更就田间野叟言。"
    ]
  },
  {
    "id": "adcfe4dbb2c89f02439ebf821524df3e",
    "title": "题汤雨生行书卷子",
    "authorName": "黄节",
    "authorId": "adcfe4dbb2c89f02d1457b72d1457b72",
    "dynasty": "清",
    "content": [
      "一死能令重尺缣，将军书法亦清严。",
      "晚从天下论风节，此事今人不可兼。"
    ]
  },
  {
    "id": "adcfe4dbb2c89f02d37f2713e6cb2860",
    "title": "读简岸先生诗敬题",
    "authorName": "黄节",
    "authorId": "adcfe4dbb2c89f02d1457b72d1457b72",
    "dynasty": "清",
    "content": [
      "二十年前去草堂，山堂积岁亦成荒。",
      "白头弟子今何说，可与言诗已足伤。"
    ]
  },
  {
    "id": "adcfe4dbb2c89f0299599fa13a1e6729",
    "title": "不眠",
    "authorName": "黄节",
    "authorId": "adcfe4dbb2c89f02d1457b72d1457b72",
    "dynasty": "清",
    "content": [
      "梦语鼾呵久未明，蚊虻虮蚤各环生。",
      "过车楼外无停响，知是邻园有夜行。"
    ]
  },
  {
    "id": "adcfe4dbb2c89f0221fc8570dbc99efe",
    "title": "雪夜过剧园已辍唱归涂口占",
    "authorName": "黄节",
    "authorId": "adcfe4dbb2c89f02d1457b72d1457b72",
    "dynasty": "清",
    "content": [
      "蜡尽弦僵叹此城，街南寒柝不成声。",
      "吾才乃与天争道，风雪驮车逆北行。"
    ]
  },
  {
    "id": "adcfe4dbb2c89f023993a447d82aba6e",
    "title": "答瘿公",
    "authorName": "黄节",
    "authorId": "adcfe4dbb2c89f02d1457b72d1457b72",
    "dynasty": "清",
    "content": [
      "直知无俚惟听曲，已笑何缘却赠词。",
      "贺老琵琶李谟笛，不堪重为念奴悲。"
    ]
  },
  {
    "id": "adcfe4dbb2c89f028fd9c8586d8ed2a1",
    "title": "再答瘿公",
    "authorName": "黄节",
    "authorId": "adcfe4dbb2c89f02d1457b72d1457b72",
    "dynasty": "清",
    "content": [
      "万虑撄心强自持，别寻歌哭恣吾思。",
      "他年恐似秦淮海，博得微云一抹词。"
    ]
  },
  {
    "id": "adcfe4dbb2c89f028fd9c858ac9da09b",
    "title": "再答瘿公",
    "authorName": "黄节",
    "authorId": "adcfe4dbb2c89f02d1457b72d1457b72",
    "dynasty": "清",
    "content": [
      "预卜他年更断肠，此怀欲遣竟无方。",
      "寄诗容有丁香结，已负方回柳色黄。"
    ]
  },
  {
    "id": "adcfe4dbb2c89f02ea5f065ec3960472",
    "title": "得秋枚书作答",
    "authorName": "黄节",
    "authorId": "adcfe4dbb2c89f02d1457b72d1457b72",
    "dynasty": "清",
    "content": [
      "寥落重阳得子书，可怜生事似秋蔬。",
      "十年自秽王高士，一较东方已不如。"
    ]
  },
  {
    "id": "adcfe4dbb2c89f027472906e8d69deec",
    "title": "录旧作寄树人复题一绝",
    "authorName": "黄节",
    "authorId": "adcfe4dbb2c89f02d1457b72d1457b72",
    "dynasty": "清",
    "content": [
      "旧诗新感欲何言，此日书成更问存。",
      "世事侵寻吾意尽，笑闻和尚了尘根。"
    ]
  },
  {
    "id": "adcfe4dbb2c89f021a750e74910eb8fe",
    "title": "园榭雨中",
    "authorName": "黄节",
    "authorId": "adcfe4dbb2c89f02d1457b72d1457b72",
    "dynasty": "清",
    "content": [
      "破晴一雨动游人，过鸟投林草没津。",
      "坐念巾车园外路，隔城归意不逡巡。"
    ]
  },
  {
    "id": "adcfe4dbb2c89f025c23e3a727dae5fd",
    "title": "答瘿公书意",
    "authorName": "黄节",
    "authorId": "adcfe4dbb2c89f02d1457b72d1457b72",
    "dynasty": "清",
    "content": [
      "传疑将信日相寻，已尽枯荷四叠吟。",
      "还有酒边题句在，广陵从事更伤心。"
    ]
  },
  {
    "id": "adcfe4dbb2c89f02f97d123446982443",
    "title": "偶感",
    "authorName": "黄节",
    "authorId": "adcfe4dbb2c89f02d1457b72d1457b72",
    "dynasty": "清",
    "content": [
      "晚月迟迟坐久望，昨宵风露变新霜。",
      "人间一别真成缺，何待明朝始断肠。"
    ]
  },
  {
    "id": "adcfe4dbb2c89f028820a9d1bc21d202",
    "title": "鮀江补句",
    "authorName": "黄节",
    "authorId": "adcfe4dbb2c89f02d1457b72d1457b72",
    "dynasty": "清",
    "content": [
      "荒山穷海欲何留，能令依依阻去舟。",
      "任是重逢已春暮，伤心鮀水不西流。"
    ]
  },
  {
    "id": "adcfe4dbb2c89f02e90aa24abc1a3392",
    "title": "即景",
    "authorName": "黄节",
    "authorId": "adcfe4dbb2c89f02d1457b72d1457b72",
    "dynasty": "清",
    "content": [
      "预期好月忽生云，负尽人间至夜分。",
      "得水蛙凫声顿歇，乱柯眠鸟独呼群。"
    ]
  },
  {
    "id": "adcfe4dbb2c89f0294ffa90c0dc71cdc",
    "title": "题余越园画",
    "authorName": "黄节",
    "authorId": "adcfe4dbb2c89f02d1457b72d1457b72",
    "dynasty": "清",
    "content": [
      "林泉阒绝画中人，难遣燕南二月春。",
      "已尽梧桐欲稊柳，未能遮断远山颦。"
    ]
  },
  {
    "id": "adcfe4dbb2c89f0217f599b79e2ddb6c",
    "title": "对月归作",
    "authorName": "黄节",
    "authorId": "adcfe4dbb2c89f02d1457b72d1457b72",
    "dynasty": "清",
    "content": [
      "凉宵负汝去依依，低逐车灯独自归。",
      "清景背人浑不觉，二更园露满单衣。"
    ]
  },
  {
    "id": "adcfe4dbb2c89f021bc21a50a9eb12c3",
    "title": "岁朝",
    "authorName": "黄节",
    "authorId": "adcfe4dbb2c89f02d1457b72d1457b72",
    "dynasty": "清",
    "content": [
      "水仙初作岁朝图，不见车尘曲巷驱。",
      "只为人情生感叹，放翁原不在屠苏。"
    ]
  },
  {
    "id": "adcfe4dbb2c89f029dd9502cfc344546",
    "title": "清明后一日作",
    "authorName": "黄节",
    "authorId": "adcfe4dbb2c89f02d1457b72d1457b72",
    "dynasty": "清",
    "content": [
      "已催新绿过清明，作兴东风蓦地生。",
      "早落杏花成几树，不消鶗鴂再三鸣。"
    ]
  },
  {
    "id": "adcfe4dbb2c89f029dd9502c6795c992",
    "title": "清明后一日作",
    "authorName": "黄节",
    "authorId": "adcfe4dbb2c89f02d1457b72d1457b72",
    "dynasty": "清",
    "content": [
      "榆柳楂梨桃李梅，紫丁红药大櫰槐。",
      "群莺落得争枝乱，国事如今尽可哀。"
    ]
  },
  {
    "id": "adcfe4dbb2c89f027d8134cba3caf5a6",
    "title": "五月二日雨中感怀",
    "authorName": "黄节",
    "authorId": "adcfe4dbb2c89f02d1457b72d1457b72",
    "dynasty": "清",
    "content": [
      "竹裹红丝角黍香，旧风闾里说端阳。",
      "北来十载萧条过，岂意今年更乱亡。"
    ]
  },
  {
    "id": "adcfe4dbb2c89f027d8134cbed04f077",
    "title": "五月二日雨中感怀",
    "authorName": "黄节",
    "authorId": "adcfe4dbb2c89f02d1457b72d1457b72",
    "dynasty": "清",
    "content": [
      "不持国纪日相残，坐视民饥自爱官。",
      "一月旱云三夜雨，等闲摧尽数花兰。"
    ]
  },
  {
    "id": "adcfe4dbb2c89f027d8134cb90110000",
    "title": "五月二日雨中感怀",
    "authorName": "黄节",
    "authorId": "adcfe4dbb2c89f02d1457b72d1457b72",
    "dynasty": "清",
    "content": [
      "侏儒不饱朔仍饥，杀夺当前正此时。",
      "庭树野鸦驱宿鸟，几何同不作流离。"
    ]
  },
  {
    "id": "adcfe4dbb2c89f027d8134cbc8c3b49e",
    "title": "五月二日雨中感怀",
    "authorName": "黄节",
    "authorId": "adcfe4dbb2c89f02d1457b72d1457b72",
    "dynasty": "清",
    "content": [
      "张君讯有南行计，王子书来劝北廑。",
      "毕竟一身同越鸟，三年能了故宫文。"
    ]
  },
  {
    "id": "adcfe4dbb2c89f027d8134cb0f768988",
    "title": "五月二日雨中感怀",
    "authorName": "黄节",
    "authorId": "adcfe4dbb2c89f02d1457b72d1457b72",
    "dynasty": "清",
    "content": [
      "诸大重逢鬓亦斑，结庐近水得长闲。",
      "因循便过榴花节，未必能寻湖上山。"
    ]
  },
  {
    "id": "adcfe4dbb2c89f027d8134cb32d3bdc0",
    "title": "五月二日雨中感怀",
    "authorName": "黄节",
    "authorId": "adcfe4dbb2c89f02d1457b72d1457b72",
    "dynasty": "清",
    "content": [
      "半塘水戏珠江曲，兵事荒凉过十秋。",
      "争利杀人南北一，老来吟叹海绡楼。"
    ]
  },
  {
    "id": "adcfe4dbb2c89f0289bd33f8f6fe3d2e",
    "title": "六月二十八夜雨中感事",
    "authorName": "黄节",
    "authorId": "adcfe4dbb2c89f02d1457b72d1457b72",
    "dynasty": "清",
    "content": [
      "乱雨敲窗落碧梧，更闻栖鸟夜惊呼。",
      "欲成一梦非容易，却为醒时尚有吾。"
    ]
  },
  {
    "id": "adcfe4dbb2c89f02e041a45bc7687b3f",
    "title": "简俞伯扬",
    "authorName": "黄节",
    "authorId": "adcfe4dbb2c89f02d1457b72d1457b72",
    "dynasty": "清",
    "content": [
      "问讯俞斋秋后花，重阳一霎已堪嗟。",
      "佳时憔悴无人觉，只有泉明惜月华。"
    ]
  },
  {
    "id": "adcfe4dbb2c89f02a975e414ee4cd53c",
    "title": "春尽日过社园，风霾未开，丁香盛白，简汤定之",
    "authorName": "黄节",
    "authorId": "adcfe4dbb2c89f02d1457b72d1457b72",
    "dynasty": "清",
    "content": [
      "一尘黄不上丁香，似雪翻风风却黄。",
      "日日好春风里过，令人梅雨忆江乡。"
    ]
  },
  {
    "id": "adcfe4dbb2c89f02a975e414b50746ec",
    "title": "春尽日过社园，风霾未开，丁香盛白，简汤定之",
    "authorName": "黄节",
    "authorId": "adcfe4dbb2c89f02d1457b72d1457b72",
    "dynasty": "清",
    "content": [
      "语与城西汤定之，园花吹尽柳丝丝。",
      "寻常别恨年年有，不是吴姬压酒时。"
    ]
  },
  {
    "id": "adcfe4dbb2c89f0283c2b1c4c42d53d2",
    "title": "越园为天如作画属题",
    "authorName": "黄节",
    "authorId": "adcfe4dbb2c89f02d1457b72d1457b72",
    "dynasty": "清",
    "content": [
      "高竹无邻遮老树，残枝何地着飞鸦。",
      "人才零落吾衰甚，题画今朝亦叹嗟。"
    ]
  },
  {
    "id": "adcfe4dbb2c89f02f1cd0e7479e04786",
    "title": "十六夜独坐社园对月",
    "authorName": "黄节",
    "authorId": "adcfe4dbb2c89f02d1457b72d1457b72",
    "dynasty": "清",
    "content": [
      "人语灯光静曲廊，坐怜月减一分强。",
      "层阴片叶梧初落，不是闻声不断肠。"
    ]
  },
  {
    "id": "adcfe4dbb2c89f023fd57081914cfe43",
    "title": "过社园溜冰场",
    "authorName": "黄节",
    "authorId": "adcfe4dbb2c89f02d1457b72d1457b72",
    "dynasty": "清",
    "content": [
      "雪意庄严万瓦黄，嬉冰士女斗明妆。",
      "壝坛偃蹇残馀柏，作援张樊共一场。"
    ]
  },
  {
    "id": "adcfe4dbb2c89f024905dba6d52d1636",
    "title": "梁卓如属题余越园画山水册，时越园方自衢严北来",
    "authorName": "黄节",
    "authorId": "adcfe4dbb2c89f02d1457b72d1457b72",
    "dynasty": "清",
    "content": [
      "莫便逢人写好山，扁舟才过富春还。",
      "游吴不共梁鸿赋，可惜芳时二月间。"
    ]
  },
  {
    "id": "adcfe4dbb2c89f025013a75185fa87eb",
    "title": "为王立生题定之山水册",
    "authorName": "黄节",
    "authorId": "adcfe4dbb2c89f02d1457b72d1457b72",
    "dynasty": "清",
    "content": [
      "远岫疏林澹有无，回溪密树又纷敷。",
      "令人惆怅宫墙外，不写栏边水半湖。"
    ]
  },
  {
    "id": "adcfe4dbb2c89f02af4a93d78444345b",
    "title": "大连湾留别胡子晋",
    "authorName": "黄节",
    "authorId": "adcfe4dbb2c89f02d1457b72d1457b72",
    "dynasty": "清",
    "content": [
      "渡辽无地托身难，惭愧生平慕幼安。",
      "强为故人回别泪，眼中沧海有停澜。"
    ]
  },
  {
    "id": "adcfe4dbb2c89f0284a020dd52382ad2",
    "title": "官廨梅花",
    "authorName": "黄节",
    "authorId": "adcfe4dbb2c89f02d1457b72d1457b72",
    "dynasty": "清",
    "content": [
      "丹叶黄英已后时，廿年归客到冬知。",
      "寻常不见衙斋雪，多负梅花似雪枝。"
    ]
  },
  {
    "id": "adcfe4dbb2c89f02f0b9996e64b3e3ca",
    "title": "答周印昆月夜见怀一首",
    "authorName": "黄节",
    "authorId": "adcfe4dbb2c89f02d1457b72d1457b72",
    "dynasty": "清",
    "content": [
      "月夜吟君月夜诗，一时相望月光移。",
      "二三寒绝诗中语，不是平生不与知。"
    ]
  },
  {
    "id": "adcfe4dbb2c89f0207170b38ff846743",
    "title": "澳居杂诗",
    "authorName": "黄节",
    "authorId": "adcfe4dbb2c89f02d1457b72d1457b72",
    "dynasty": "清",
    "content": [
      "倚栏树不到檐庭，白日初黄月淡青。",
      "楼外是山山后海，人生难得此居停。"
    ]
  },
  {
    "id": "adcfe4dbb2c89f0207170b3834b9fd40",
    "title": "澳居杂诗",
    "authorName": "黄节",
    "authorId": "adcfe4dbb2c89f02d1457b72d1457b72",
    "dynasty": "清",
    "content": [
      "一湾水弱不流花，寂寂连山长草芽。",
      "五月海风多带雨，乱帆随雨过前沙。"
    ]
  },
  {
    "id": "adcfe4dbb2c89f0207170b3850fff05a",
    "title": "澳居杂诗",
    "authorName": "黄节",
    "authorId": "adcfe4dbb2c89f02d1457b72d1457b72",
    "dynasty": "清",
    "content": [
      "湿草低田旱亦枯，海洲谁谓水都无。",
      "憬然中谷三章后，不是忧深独老夫。"
    ]
  },
  {
    "id": "adcfe4dbb2c89f0207170b3827c4ff6c",
    "title": "澳居杂诗",
    "authorName": "黄节",
    "authorId": "adcfe4dbb2c89f02d1457b72d1457b72",
    "dynasty": "清",
    "content": [
      "巢鸟因风落短檐，屡回头处语詹詹。",
      "此情只有卿能识，雨后阑干不上帘。"
    ]
  },
  {
    "id": "adcfe4dbb2c89f0207170b38e8ddda1b",
    "title": "澳居杂诗",
    "authorName": "黄节",
    "authorId": "adcfe4dbb2c89f02d1457b72d1457b72",
    "dynasty": "清",
    "content": [
      "淘河洿泽日啁啁，岂有飞鱼更可求。",
      "三十六鳞初上水，却无人钓马留洲。"
    ]
  },
  {
    "id": "adcfe4dbb2c89f02d43719ead737bfec",
    "title": "寄越园",
    "authorName": "黄节",
    "authorId": "adcfe4dbb2c89f02d1457b72d1457b72",
    "dynasty": "清",
    "content": [
      "劳生竟阙修书暇，不向西湖问起居。",
      "飞鸟翠条俱寂寞，了无恩怨入冬馀。"
    ]
  },
  {
    "id": "adcfe4dbb2c89f02521fa83706ffc641",
    "title": "忆官廨梅花",
    "authorName": "黄节",
    "authorId": "adcfe4dbb2c89f02d1457b72d1457b72",
    "dynasty": "清",
    "content": [
      "正为无知绝可怜，废垣荒廨近河边。",
      "到门立马须臾看，忆得梅花似去年。"
    ]
  },
  {
    "id": "adcfe4dbb2c89f021376e586022eaa65",
    "title": "绝句",
    "authorName": "黄节",
    "authorId": "adcfe4dbb2c89f02d1457b72d1457b72",
    "dynasty": "清",
    "content": [
      "黄眉燕子白两脚，黑头杨柳青数枝。",
      "欲使群虫无翠羽，日燃爆竹坐弹棋。"
    ]
  },
  {
    "id": "adcfe4dbb2c89f02fda718b8351871d9",
    "title": "曼殊遗画，一老僧背夕阳扫落叶。三十年前同寓江楼写以诒予者。题语属秋枚代书，云:“寒风萧瑟，落叶打肩。居士命画，作此质之居士，得无有‘夕阳无限好’之感邪。”夏日展观，黯然题句",
    "authorName": "黄节",
    "authorId": "adcfe4dbb2c89f02d1457b72d1457b72",
    "dynasty": "清",
    "content": [
      "亡友残缣三十年，西泠宿草日芊芊。",
      "扫除未了残阳叶，依旧江楼负手前。"
    ]
  },
  {
    "id": "adcfe4dbb2c89f0214a277da82fe1bc4",
    "title": "新月",
    "authorName": "黄节",
    "authorId": "adcfe4dbb2c89f02d1457b72d1457b72",
    "dynasty": "清",
    "content": [
      "向圆新月一弯开，可奈人生老莫回。",
      "郁勃瓶花能乱性，手焚香麝看成灰。"
    ]
  },
  {
    "id": "adcfe4dbb2c89f02060faf2916ebbeb2",
    "title": "西楼",
    "authorName": "黄节",
    "authorId": "adcfe4dbb2c89f02d1457b72d1457b72",
    "dynasty": "清",
    "content": [
      "晨炊残月挂西楼，树顶朝阳绿尚稠。",
      "短短秋风才领略，困人烦暑又淹留。"
    ]
  },
  {
    "id": "adcfe4dbb2c89f02bf41aee6641dd43c",
    "title": "北海子月下",
    "authorName": "黄节",
    "authorId": "adcfe4dbb2c89f02d1457b72d1457b72",
    "dynasty": "清",
    "content": [
      "明月何曾喻此情，人间俯仰觉情生。",
      "秋来养菊殷勤意，不及湖荷忆昨行。"
    ]
  },
  {
    "id": "adcfe4dbb2c89f02a97c4217c1210cca",
    "title": "送唐天如南归",
    "authorName": "黄节",
    "authorId": "adcfe4dbb2c89f02d1457b72d1457b72",
    "dynasty": "清",
    "content": [
      "乱中来见岂寻常，对语经旬别更伤。",
      "莫作杜陵归蜀计，本无人识浣花堂。"
    ]
  },
  {
    "id": "adcfe4dbb2c89f02649b5fe618ebbab3",
    "title": "闲中",
    "authorName": "黄节",
    "authorId": "adcfe4dbb2c89f02d1457b72d1457b72",
    "dynasty": "清",
    "content": [
      "砭订愚顽已启争，导嚣惟恐在贤明。",
      "闲中为下伊川解，一念于人绝不轻。"
    ]
  },
  {
    "id": "adcfe4dbb2c89f0257e2199aad99ce53",
    "title": "澌冰",
    "authorName": "黄节",
    "authorId": "adcfe4dbb2c89f02d1457b72d1457b72",
    "dynasty": "清",
    "content": [
      "一冬曾未上瀛台，才见春旸冻又开。",
      "流水是冰澌既尽，昨宵犹为听冰来。"
    ]
  },
  {
    "id": "adcfe4dbb2c89f0235cab22885a745e6",
    "title": "杂诗",
    "authorName": "黄节",
    "authorId": "adcfe4dbb2c89f02d1457b72d1457b72",
    "dynasty": "清",
    "content": [
      "眼底莺花历乱时，不分红紫与黄骊。",
      "馀年心力俱抛尽，日听金铃度柘枝。"
    ]
  },
  {
    "id": "adcfe4dbb2c89f0235cab22858e346c9",
    "title": "杂诗",
    "authorName": "黄节",
    "authorId": "adcfe4dbb2c89f02d1457b72d1457b72",
    "dynasty": "清",
    "content": [
      "一雨山云缓缓归，西峰楼外隐依微。",
      "回头欲睇丁沽水，不见东流挂落晖。"
    ]
  },
  {
    "id": "adcfe4dbb2c89f0235cab228ff1f3269",
    "title": "杂诗",
    "authorName": "黄节",
    "authorId": "adcfe4dbb2c89f02d1457b72d1457b72",
    "dynasty": "清",
    "content": [
      "孤吟真愧夏虫鸣，相跃相从共死生。",
      "惟有伤心无与诉，未寒良夜一蝉情。"
    ]
  },
  {
    "id": "adcfe4dbb2c89f0235cab2281c6a92bf",
    "title": "杂诗",
    "authorName": "黄节",
    "authorId": "adcfe4dbb2c89f02d1457b72d1457b72",
    "dynasty": "清",
    "content": [
      "旧时人影记周遮，步屟回廊日又斜。",
      "一镜照天仍覆地，眼中何处有莲花。"
    ]
  },
  {
    "id": "adcfe4dbb2c89f0235cab228aa6158ed",
    "title": "杂诗",
    "authorName": "黄节",
    "authorId": "adcfe4dbb2c89f02d1457b72d1457b72",
    "dynasty": "清",
    "content": [
      "了无大地月长明，圆缺何从灭又生。",
      "玉兔银蟾劳想象，任人惟有可名名。"
    ]
  },
  {
    "id": "adcfe4dbb2c89f0235cab2281c2234ef",
    "title": "杂诗",
    "authorName": "黄节",
    "authorId": "adcfe4dbb2c89f02d1457b72d1457b72",
    "dynasty": "清",
    "content": [
      "捐情老始学忘情，不谓林花雨后生。",
      "黄蝶晚阳盘草地，片时闲立便多情。"
    ]
  },
  {
    "id": "adcfe4dbb2c89f021adf6182acbc0507",
    "title": "书愤",
    "authorName": "黄节",
    "authorId": "adcfe4dbb2c89f02d1457b72d1457b72",
    "dynasty": "清",
    "content": [
      "慷慨秦风对策言，襄阳挥泪我衔恩。",
      "眼中三十年来事，又见虾夷入国门。"
    ]
  },
  {
    "id": "adcfe4dbb2c89f021adf61825ed71306",
    "title": "书愤",
    "authorName": "黄节",
    "authorId": "adcfe4dbb2c89f02d1457b72d1457b72",
    "dynasty": "清",
    "content": [
      "过陈不式为无人，谁解尼山语痛辛。",
      "老去此忧无可寄，不从今日始伤神。"
    ]
  },
  {
    "id": "adcfe4dbb2c89f02d81f7bc01e656c13",
    "title": "十月五夜作",
    "authorName": "黄节",
    "authorId": "adcfe4dbb2c89f02d1457b72d1457b72",
    "dynasty": "清",
    "content": [
      "危城昏语夜堂堂，辍讲程门有去方。",
      "不惜此身亡乱际，北风犹说第三章。"
    ]
  },
  {
    "id": "adcfe4dbb2c89f02d43719eac8581fc2",
    "title": "寄越园",
    "authorName": "黄节",
    "authorId": "adcfe4dbb2c89f02d1457b72d1457b72",
    "dynasty": "清",
    "content": [
      "北地花为风雪欺，令人感叹向阳枝。",
      "盆梅未有凌寒格，恐负西湖处士诗。"
    ]
  },
  {
    "id": "adcfe4dbb2c89f029ce1ab31101c6e40",
    "title": "哭诸贞壮",
    "authorName": "黄节",
    "authorId": "adcfe4dbb2c89f02d1457b72d1457b72",
    "dynasty": "清",
    "content": [
      "殁无赴告病无书，流涕生平痛有馀。",
      "未尽话言难再共，百千诗稿更何如。"
    ]
  },
  {
    "id": "adcfe4dbb2c89f0294f7394b5acf57a7",
    "title": "五月十六日作",
    "authorName": "黄节",
    "authorId": "adcfe4dbb2c89f02d1457b72d1457b72",
    "dynasty": "清",
    "content": [
      "国亡身老甚须臾，楼外风来雨打湖。",
      "湖水荷花三百顷，万鱼齐泣过河枯。"
    ]
  },
  {
    "id": "adcfe4dbb2c89f02cf741f50c415242f",
    "title": "戊辰在广州，岁暮有怀定之诗，仅成三句，未寄;逾年重客旧都，与定之再聚。又四年，癸酉春，定之南归旅沪。别既数月，岁复云徂，检前稿续成末句寄之",
    "authorName": "黄节",
    "authorId": "adcfe4dbb2c89f02d1457b72d1457b72",
    "dynasty": "清",
    "content": [
      "生涯何处始为涯，墨已成冰笔似葭。",
      "莫写江山投客买，更量江雪写梅花。"
    ]
  },
  {
    "id": "adcfe4dbb2c89f02b73e3b40dd540169",
    "title": "孙中山先生挽诗",
    "authorName": "黄节",
    "authorId": "adcfe4dbb2c89f02d1457b72d1457b72",
    "dynasty": "清",
    "content": [
      "涤荡乾坤气，平成物类心。",
      "大功皇汉祚，衰响太山吟。",
      "国瘁天诚毒，民残水益深。",
      "万方完草昧，举世失悬沉。",
      "报答贲园意，摧藏入海心。",
      "岂惟私恸彻，流涕满苍黔。"
    ]
  },
  {
    "id": "adcfe4dbb2c89f0226c22564bb551efa",
    "title": "失题",
    "authorName": "黄节",
    "authorId": "adcfe4dbb2c89f02d1457b72d1457b72",
    "dynasty": "清",
    "content": [
      "塘上蒲欲齐，汀洲杜将歇。",
      "春心既易荡，春流岂难越。",
      "桂棹及晚风，菱花映初月。",
      "芳香若可赠，为君步罗袜。"
    ]
  },
  {
    "id": "adcfe4dbb2c89f0255a934394d902d5e",
    "title": "宴集桃李花下兴言边患夜分不寐",
    "authorName": "黄节",
    "authorId": "adcfe4dbb2c89f02d1457b72d1457b72",
    "dynasty": "清",
    "content": [
      "春色满中原，东风忽吹至。",
      "繄彼桃李花，笑知酒阑意。",
      "古人秉烛游，吾今独何志。",
      "草堂来故人，为我道时事。",
      "坐花且开筵，芳菲拂剑鼻。",
      "草木犹春荣，世运何大异。",
      "东望春可怜，千里碧血渍。",
      "山高风鹤哀，将军死无地。",
      "泱泱东海雄，一旦委地利。",
      "岂无鸦儿军，不可收指臂。",
      "兵事三十年，嗟嗟阃外帅。",
      "丈夫拊髀惊，冲冠裂目眦。",
      "我少学兵法，亦明古武备。",
      "何必怯舟师，何必畏利器。",
      "苟得死士心，无敌有大义。",
      "天下岂无人，苍苍果谁寄。",
      "边风吹虫沙，霾雾走魑魅。",
      "壮士怀关东，举酒问天醉。",
      "花落竟无言，奈何夜不寐。"
    ]
  },
  {
    "id": "adcfe4dbb2c89f026d9e1350ff6fb3de",
    "title": "报宾虹寄画",
    "authorName": "黄节",
    "authorId": "adcfe4dbb2c89f02d1457b72d1457b72",
    "dynasty": "清",
    "content": [
      "青山忽飞来，置我几席间。",
      "如何所思人，梦寐空往还。",
      "苍波澹将夕，木叶秋渐阑。",
      "孤松郁奇姿，远峰修秃鬟。",
      "知非貌云林，意复高荆关。",
      "万事托笔端，于世真闲闲。",
      "迩来我为诗，视子尤辛艰。",
      "朝叩少陵扉，夕抗昌黎颜。",
      "念枯每微喟，意拙宁多删。",
      "一艺恐无成，区区同所叹。"
    ]
  },
  {
    "id": "adcfe4dbb2c89f02982f0b7db608bc94",
    "title": "悼黄克强、蔡松坡，示刘栽甫",
    "authorName": "黄节",
    "authorId": "adcfe4dbb2c89f02d1457b72d1457b72",
    "dynasty": "清",
    "content": [
      "旬日死二士，北斗方阑干。",
      "自非平生交，独为长夜叹。",
      "提携天下事，哽咽滔滔澜。",
      "吾党复何言，要盟渝岁寒。"
    ]
  },
  {
    "id": "adcfe4dbb2c89f02982f0b7d7ce1a065",
    "title": "悼黄克强、蔡松坡，示刘栽甫",
    "authorName": "黄节",
    "authorId": "adcfe4dbb2c89f02d1457b72d1457b72",
    "dynasty": "清",
    "content": [
      "老我廿载志，同辈多异趋。",
      "二三出豪杰，再造此夏区。",
      "惭无锋镝身，让子诗书儒。",
      "人才恸来者，海水涸未枯。"
    ]
  },
  {
    "id": "adcfe4dbb2c89f026b9bc1d4061ce04e",
    "title": "秋娘曲京师菊部杜云红善秦声奏技中和园为怨众所排转徙塞外予独因之有漂泊之感为作此曲",
    "authorName": "黄节",
    "authorId": "adcfe4dbb2c89f02d1457b72d1457b72",
    "dynasty": "清",
    "content": [
      "九城歌管呕哑喧，一月不踏中和园。",
      "秋娘妙曲众弗贵，世间美恶宁足论。",
      "春宵深雪对桦烛，沉吟为作秋娘曲。",
      "信是无聊亦有涯，漫引秋思入弦轴。",
      "浣花有女出津沽，垂髫出上红氍毹。",
      "向人妮妮儿女语，清于调舌黄莺雏。",
      "四岁能歌弱能舞，穆曹为师幼孤苦。",
      "学成肯向泣春风，自有惊人人未许。",
      "转徙张垣复上京，渐令燕赵闻其名。",
      "时流为纂云红集，翻作梨园断肠声。",
      "秦声直继陇西沉，已使龟年泪沾颔。",
      "掩抑初如猿狖鸣，倏若微风动葭菼。",
      "本来秦声恶激刺，转折抑扬易伤气。",
      "敛气四弦断复连，浮云柳絮随天地。",
      "当其抗歌方上场，喧啾百鸟孤凤凰。",
      "座中有客辄三叹，念奴能勿愁诸郎。",
      "绝技谁知天果吝，朝月欢娱暗生叹。",
      "回头不采山上蘼，遂至人间有恩怨。",
      "蛾眉谣诼渐纷纭，昔日丝桐今日焚。",
      "四筵顾曲谁相藉，夜半巾车去五云。",
      "是时寒柝摧残腊，旧苑沉沉马馺馺。",
      "一客听歌犯雪行，蜡尽弦僵重呜唈。",
      "我来宣南垂五年，看花日日相流连。",
      "自从南归送诸大，独行不到寒葭前。",
      "剩与歌扬日再过，坐使景光疾如驮。",
      "今朝忽动羁旅心，谓善歌者无知音。",
      "秋娘如此亦飘泊，城南春树将成阴。"
    ]
  },
  {
    "id": "adcfe4dbb2c89f027751a3200e062dd1",
    "title": "郡斋风夜",
    "authorName": "黄节",
    "authorId": "adcfe4dbb2c89f02d1457b72d1457b72",
    "dynasty": "清",
    "content": [
      "庭风掀树树欲落，空枝撑空狞相攫。",
      "东斋起看残月高，冻雀颤栖噤不作。",
      "袖间缩手徒尔为，霜气侵裾渐袭肌。",
      "熏炉独共寒温意，北斗阑干露未晞。"
    ]
  },
  {
    "id": "adcfe4dbb2c89f02b9c08245071ca299",
    "title": "予欲编后山年谱，久而未就，敷庵书来见促，赋此答之",
    "authorName": "黄节",
    "authorId": "adcfe4dbb2c89f02d1457b72d1457b72",
    "dynasty": "清",
    "content": [
      "功名须老大，四十未为晚。",
      "后山有是言，所志故甚远。",
      "何期冻死日，五十且不满。",
      "寒华萎高枝，良材老沟断。",
      "耻同世俯仰，一任岁修短。",
      "嗟哉生平诗，讵视位业损。",
      "我又念后山，不幸以诗显。",
      "系年为作谱，发幽惧多舛。",
      "经春久未就，子谓我可缓。",
      "第思同时贤，所与共往返。",
      "柯山淮海俦，别集待搜散。",
      "乃能从事兹，否或失太简。",
      "行畸适病俗，尘绝叹不反。",
      "无已天下士，竟未挂世眼。",
      "吾意岂为诗，高才耻恒鲜。"
    ]
  },
  {
    "id": "adcfe4dbb2c89f02187f740fe25e5710",
    "title": "越园离旧京八年矣甲戌九月重来存问故人经旬而归留别社园诗以送之",
    "authorName": "黄节",
    "authorId": "adcfe4dbb2c89f02d1457b72d1457b72",
    "dynasty": "清",
    "content": [
      "菊晚作花寒恻恻，离客对花意脉脉。",
      "西湖菊本先秋开，只有江山异南北。",
      "眼前佳色乐无极，乱世相过古难得。",
      "短山压檐昔所登，长廊百丈今轩腾。",
      "八年此地已迁换，国疆乃与春泮冰。",
      "霜花露叶弱不胜，今朝与子扶阑凭。",
      "有诗不必似谢鲍，有酒何尝救饥饱。",
      "别诗离酒与花明，可惜紫蟹非三泖。",
      "二十年来燕市氓，日日湖鲹思溉烹。",
      "熊掌白鱼美莫媲，赠子何如交广橙。"
    ]
  },
  {
    "id": "adcfe4dbb2c89f0259da5c175feec3b3",
    "title": "早起得胡夔文书",
    "authorName": "黄节",
    "authorId": "adcfe4dbb2c89f02d1457b72d1457b72",
    "dynasty": "清",
    "content": [
      "春阴上柳梢，寒意入楼瓴。",
      "鸟喧直将雨，睡起不自省。",
      "叩门得疾置，发书墨不整。",
      "一事无所言，顾乃以诗请。"
    ]
  },
  {
    "id": "adcfe4dbb2c89f022ab973b1f1a1fa96",
    "title": "端阳日过十刹海同栽甫",
    "authorName": "黄节",
    "authorId": "adcfe4dbb2c89f02d1457b72d1457b72",
    "dynasty": "清",
    "content": [
      "客中过佳节，言寻友朋欢。",
      "驱车薄湖堧，遂憩朱楼阑。",
      "重云蔽野黑，高柳依人寒。",
      "便欲委渊沙，所嗟湖不宽。"
    ]
  },
  {
    "id": "adcfe4dbb2c89f02a246d420c52129e0",
    "title": "哭袁季九师",
    "authorName": "黄节",
    "authorId": "adcfe4dbb2c89f02d1457b72d1457b72",
    "dynasty": "清",
    "content": [
      "俯仰十四年，今朝始一恸。",
      "问居得噩耗，杀身讵为痛。",
      "所哭知我者，遇我不以众。",
      "乃无国士报，敛恨隔幽洞。"
    ]
  },
  {
    "id": "adcfe4dbb2c89f02a246d420a1642571",
    "title": "哭袁季九师",
    "authorName": "黄节",
    "authorId": "adcfe4dbb2c89f02d1457b72d1457b72",
    "dynasty": "清",
    "content": [
      "节也少孤露，得师良独艰。",
      "弱冠事简岸，闻道饥忘还。",
      "论文惟先生，深宁于文山。",
      "生平北面拜，至今非人间。"
    ]
  },
  {
    "id": "adcfe4dbb2c89f02a246d420fcb397be",
    "title": "哭袁季九师",
    "authorName": "黄节",
    "authorId": "adcfe4dbb2c89f02d1457b72d1457b72",
    "dynasty": "清",
    "content": [
      "乱后得一见，滇归出港屿。",
      "诒书戒夙约，中夜叩逆旅。",
      "苍然侍摄照，海日动眉宇。",
      "岂知修谒初，已是永诀许。"
    ]
  },
  {
    "id": "adcfe4dbb2c89f02a246d42099df6f24",
    "title": "哭袁季九师",
    "authorName": "黄节",
    "authorId": "adcfe4dbb2c89f02d1457b72d1457b72",
    "dynasty": "清",
    "content": [
      "百思所报难，一瞑此何救。",
      "世衰论出处，不辱副期厚。",
      "馀生未可卜，斯志窃自守。",
      "重泉若有知，忾忾见左右。"
    ]
  },
  {
    "id": "adcfe4dbb2c89f02535e1a90705d2106",
    "title": "题云谷子残砚为马夷初",
    "authorName": "黄节",
    "authorId": "adcfe4dbb2c89f02d1457b72d1457b72",
    "dynasty": "清",
    "content": [
      "抱真之砚铭白沙，翁山志之意有加。",
      "一如玉带生作记，为文山题杨铁崖。",
      "翁山自比铁崖老，胸有沧桑物非宝。",
      "石屋得斯乃世守，雅共古人挹襟抱。",
      "黝青阅劫残半规，别锤毡蜡题其麋。",
      "诒书属我久未报，浸至吾子南归时。",
      "西泠雪后万绿失，携持将归命不律。",
      "湖山可怀况述作，当与此砚相始毕。",
      "管宁帽与朱子衣，抱真入夜常不违。",
      "能同一室岂世物，嗟我宣南非所归。"
    ]
  },
  {
    "id": "adcfe4dbb2c89f0207d3d68fdb3a6009",
    "title": "寅正九夜，梦中子贤示予楹帖，“极昭风云允，后至名德高”，十字。书者杜晴。寤而弗遗，续成是篇",
    "authorName": "黄节",
    "authorId": "adcfe4dbb2c89f02d1457b72d1457b72",
    "dynasty": "清",
    "content": [
      "极昭风云允，后至名德高。",
      "春寒忽入梦，斯语何由豪。",
      "书者曰杜晴，弗谛为谁曹。",
      "既寤了不遗，奇思非所遭。",
      "北雪吹户庭，鸣鸡相为劳。",
      "强年阅百变，有如灯上膏。",
      "载赓梦寐言，诗成予心忉。"
    ]
  },
  {
    "id": "adcfe4dbb2c89f02cb12bb5288383dd1",
    "title": "清明谒袁督师墓",
    "authorName": "黄节",
    "authorId": "adcfe4dbb2c89f02d1457b72d1457b72",
    "dynasty": "清",
    "content": [
      "南人帅边非常功，易祀三百无此雄。",
      "英名不掩故坟在，清明野烧青回红。",
      "迩来正值国多事，蹙地万里辽东东。",
      "视明亡徵系公死，季清诸将犹沙虫。",
      "春秋内外大异义，诸夏自杀今为讧。",
      "人才由蘖亦复尽，独寻旧史追前踪。",
      "当年和议岂得已，盖欲以暇营锦中。",
      "收拾散亡计恢复，肘腋之患除文龙。",
      "遵化三屯一战衄，间关入卫宁非忠。",
      "维公志业自千祀，事去历历犹能穷。",
      "上炳日星下河岳，讵藉土壤增崇隆。",
      "我来墓祭辄三叹，瞻徊惟敬堂前松。",
      "谁令丹垩蚀风雨，乃请庙飨为迎逢。",
      "援唐宗姓祀李耳，希宋濮议跻欧公。",
      "时流无耻可足道，于公不啻筵撞钟。"
    ]
  },
  {
    "id": "adcfe4dbb2c89f02b175384076eb9387",
    "title": "雨中过天如不值遂造瘿公寓斋",
    "authorName": "黄节",
    "authorId": "adcfe4dbb2c89f02d1457b72d1457b72",
    "dynasty": "清",
    "content": [
      "昨夜风不雨，晨来雨乃甚。",
      "将寒辄复燠，风以示之朕。",
      "候变固有时，事先略已审。",
      "所嗟今朝游，涂淖御亦荏。",
      "湿车犯雨出，欲就唐子饮。",
      "相失未宿谋，造门已踔踸。",
      "幡然过敷庵，日午尚拥枕。",
      "瘿公晏耽书，一妪忽敷衽。",
      "其形若病鸠，计欲得桑葚。",
      "清谭遽见辍，吾惑不素稔。",
      "既思天下士，败意遂寒噤。",
      "即如今日雨，足令游事寝。",
      "归来掩楼扉，一尊胾焰腍。"
    ]
  },
  {
    "id": "adcfe4dbb2c89f02d8034cce5741c459",
    "title": "送马夷初南归",
    "authorName": "黄节",
    "authorId": "adcfe4dbb2c89f02d1457b72d1457b72",
    "dynasty": "清",
    "content": [
      "十月尚未霜，北风振林卉。",
      "坐有南行者，对此志菲菲。",
      "去秋送吾子，雪后腊无几。",
      "兹来别尤速，匝月弗及朏。",
      "栖栖子何就，意耻貂续尾。",
      "吾徒达是非，举世已不韪。",
      "经冬岁恒燠，天道亦所匪。",
      "子归湖上居，怀子在葭苇。"
    ]
  },
  {
    "id": "adcfe4dbb2c89f0291f4afb5190809e6",
    "title": "岁暮吟",
    "authorName": "黄节",
    "authorId": "adcfe4dbb2c89f02d1457b72d1457b72",
    "dynasty": "清",
    "content": [
      "闭户十年壮乃出，一别云林老僧室。",
      "三年订史江上楼，五稔南归谭学术。",
      "栖迟以迄辛亥秋，作始攘胡至是毕。",
      "风云廿载一过眼，世变如宫志则律。",
      "甘陵部党同时兴，坐视资瑨若滂晊。",
      "举国寒心贾生奋，西行解祸虞不疾。",
      "尔来遂客宣武南，由癸数今已逾乙。",
      "伤心贲育岂无勇，逆睹莽诛不终日。",
      "时流百变害亦随，我辈遂为天下失。",
      "吾焉能从屠沽儿，亦似正平气横溢。",
      "忧来听歌暮复朝，胜与俗子相比昵。",
      "秋娘妙曲响遏云，敛气入弦泪如栉。",
      "嗟余两耳何所闻，视若为娱若为恤。",
      "强年借此足自聊，渐解不调到琴瑟。",
      "奈何三日遽辍歌，使我无诣岁云卒。"
    ]
  },
  {
    "id": "adcfe4dbb2c89f021d7743cb6fa08521",
    "title": "生朝",
    "authorName": "黄节",
    "authorId": "adcfe4dbb2c89f02d1457b72d1457b72",
    "dynasty": "清",
    "content": [
      "武侯二十七，陈策干江东。",
      "幼安三十馀，渡海称潜龙。",
      "吾年皆过之，偃蹇比赁舂。",
      "白日在上头，苍然变朝红。",
      "老大不自悲，愿天生奇雄。",
      "如吾癸酉降，知非灵所钟。",
      "五年作北客，志洁宁嗟穷。",
      "区区说名节，岂与王霸功。",
      "尊前有寒梅，雪后翘春松。",
      "把酒思吾妻，今朝祠祖宗。"
    ]
  },
  {
    "id": "adcfe4dbb2c89f02050102aeb36e6b90",
    "title": "赠卢毅安",
    "authorName": "黄节",
    "authorId": "adcfe4dbb2c89f02d1457b72d1457b72",
    "dynasty": "清",
    "content": [
      "雪夜旁皇思古人，自我不见逾千春。",
      "孰知尼首与方面，史氏记注犹殊伦。",
      "举世纷纷尽馀子，青眼高歌徒尔尔。",
      "卢生学富善相人，竖子淮阴每臧否。",
      "汉志形法序六家，大举九州无津涯。",
      "何独形人论贵贱，某也憔悴留京华。",
      "此道于今不可说，虎头燕颔难为杰。",
      "晚就卢生问所疑，吾生今日为忧悦。",
      "喜吾所问非远图，眼前乐事知有无。",
      "无人更为卢生相，天下英雄君与孤。"
    ]
  },
  {
    "id": "adcfe4dbb2c89f02c716bb3c6f0636db",
    "title": "岁暮怀刘栽甫",
    "authorName": "黄节",
    "authorId": "adcfe4dbb2c89f02d1457b72d1457b72",
    "dynasty": "清",
    "content": [
      "与子岁阑语萧瑟，江亭题诗更何日。",
      "淞江送子我泛湖，一别音尘遂相失。",
      "闻子键关不殊昔，我亦沉冥求自逸。",
      "方今逐利遍士夫，拜金豪率为之奴。",
      "世事人才不足问，忧在风俗谁能扶。",
      "如子狷介吾狂孤，乃独挥金寻丽姝。",
      "城南酒垆日再过，珠江灯艇今何如。",
      "吾侪所志岂燕雀，宁没蓬蒿死沟壑。",
      "天下大义即在兹，子能不愧吾不怍。",
      "旁人笑谓腐且迂，独与佳人共清酌。",
      "酒酣忆子梦见之，往往悲来叹飘泊。",
      "瘦妻痴女不复怀，饥寒知已鬻珥钗。",
      "子有所闻弗为异，西南大计当安排。",
      "春明客思只如此，寒梅昨夜开高斋。"
    ]
  },
  {
    "id": "adcfe4dbb2c89f02a114598ba73ded27",
    "title": "北园",
    "authorName": "黄节",
    "authorId": "adcfe4dbb2c89f02d1457b72d1457b72",
    "dynasty": "清",
    "content": [
      "讽诗爱建安，守黑从苦县。",
      "激扬慕俊及，文学谢商偃。",
      "人生不百年，羁旅将过半。",
      "南归托献岁，兰皋邈时缅。",
      "春冰初泮涣，海水复澶漫。",
      "迦罗花始开，湘荷叶如卷。",
      "北园再过往，朋旧日游宴。",
      "故乡直如此，创夷岁展转。",
      "言治不保民，畜兵以滋乱。",
      "盗贼等丘山，风俗淫洛宛。",
      "芳尊讵能祓，白日忽已晚。",
      "先坟在咫尺，戒暴叹遐远。",
      "时荣曷足留，黄鸟徒相劝。"
    ]
  },
  {
    "id": "adcfe4dbb2c89f028e1ea19352d1f032",
    "title": "园夜",
    "authorName": "黄节",
    "authorId": "adcfe4dbb2c89f02d1457b72d1457b72",
    "dynasty": "清",
    "content": [
      "圆荷开盛夏，晚风袭炎暑。",
      "俯流欲就湿，薄夜不如曙。",
      "高路已张灯，平桥乃连渚。",
      "雹后花叶碎，光洞藻荇舞。",
      "鱼冒吸空鲜，蚊渴作朝雨。",
      "不吝迟明凉，坐为此园苦。",
      "如何凫鸭声，喋喋池边树。"
    ]
  },
  {
    "id": "adcfe4dbb2c89f025c4f0c5512d101a4",
    "title": "秋夕",
    "authorName": "黄节",
    "authorId": "adcfe4dbb2c89f02d1457b72d1457b72",
    "dynasty": "清",
    "content": [
      "初秋荷气清，晚萼红逾重。",
      "明月照绿房，修擎聚青汞。",
      "久坐至露深，结怀不成梦。",
      "宵长岁过半，鸟息枝犹动。",
      "伤哉望乡人，见云愁澒洞。"
    ]
  },
  {
    "id": "adcfe4dbb2c89f02008f1bbaa49c8524",
    "title": "雨后园中报陈树人广州",
    "authorName": "黄节",
    "authorId": "adcfe4dbb2c89f02d1457b72d1457b72",
    "dynasty": "清",
    "content": [
      "歇雨随云归，兴游乘日斜。",
      "人绝喧林鸟，风过乱渚荷。",
      "热甚天造凉，物乐园为家。",
      "水虫出复没，草树覆更遮。",
      "时形各流见，心意徒纷拿。",
      "讲习期已倦，知生微一涯。",
      "怆念故乡事，夺杀无时无。",
      "书辞独云乐，子语岂有他。",
      "悬灯照思颜，墙上生昔邪。"
    ]
  },
  {
    "id": "adcfe4dbb2c89f022a7e0d7a056da633",
    "title": "七夕",
    "authorName": "黄节",
    "authorId": "adcfe4dbb2c89f02d1457b72d1457b72",
    "dynasty": "清",
    "content": [
      "霖雨逾月霁，河汉悬宵分。",
      "芙蓉溢金塘，罗绮成锦云。",
      "夏尽秋浸至，水深民垫昏。",
      "负轭有虚名，牵牛何足云。"
    ]
  },
  {
    "id": "adcfe4dbb2c89f02f25a600580df3f1d",
    "title": "岁暮示李沧萍",
    "authorName": "黄节",
    "authorId": "adcfe4dbb2c89f02d1457b72d1457b72",
    "dynasty": "清",
    "content": [
      "骊成有碣石，乃沦东海傍。",
      "惟彼原子思，学道病不行。",
      "君平何寂寞，身世皆相忘。",
      "读易管渡辽，避世王东墙。",
      "邠卿委时命，伏生兴流亡。",
      "持此不拔心，何问屯与康。",
      "数子守高义，千秋能颉颃。",
      "苕苕岁云暮，来日何堂堂。",
      "李生文学儒，学成不还乡。",
      "臣朔独苦饥，作赋追东方。",
      "乱世不右文，万舞徒方将。",
      "吾衰逝不顾，惜汝年犹强。",
      "朱梅发绿苞，绝阴转新阳。",
      "万物盖已除，生气中亦藏。",
      "何意残贼人，天降独未央。"
    ]
  },
  {
    "id": "adcfe4dbb2c89f02c2b90c52ea6b3e20",
    "title": "胡夔文挽诗",
    "authorName": "黄节",
    "authorId": "adcfe4dbb2c89f02d1457b72d1457b72",
    "dynasty": "清",
    "content": [
      "夏馀共啜荈，秋尽犹依松。",
      "园林转青阳，念子胡绝踪。",
      "夙疾淹岁时，遇我言家讧。",
      "席荆每慨然，携侍或径从。",
      "累葛莫蔓樛，旨蓄不御冬。",
      "金尽似苏季，礼阙非皋佣。",
      "速子实死繇，疲旅益病重。",
      "以子好诗书，既乃思云风。",
      "著籍洪宪臣，事与刘叔同。",
      "知耻较彼贤，我为歌商颂。",
      "感兹伤子逝，论子使世恫。",
      "春溪长百草，野蕨渐紫茸。",
      "寂寂子倘来，悠悠亦无穷。"
    ]
  },
  {
    "id": "adcfe4dbb2c89f02c9cdd8d8e8031fe5",
    "title": "送诸贞壮南归",
    "authorName": "黄节",
    "authorId": "adcfe4dbb2c89f02d1457b72d1457b72",
    "dynasty": "清",
    "content": [
      "晨鸡告熹微，夜铎响不敌。",
      "南街动役车，乱起在朝夕。",
      "十年子不来，去欲万里息。",
      "梗修江浦驾，邅回汉皋驿。",
      "河冰宵始合，川树绿犹积。",
      "栖栖天下事，皇皇行路客。",
      "风尘不共聚，湖山乱无极。",
      "闵予说诗书，欲归失乡国。",
      "老作幕府宾，愿子盍家食。",
      "今归良足欣，残贼阻于役。"
    ]
  },
  {
    "id": "adcfe4dbb2c89f02f838a522a9053f20",
    "title": "社园茗坐",
    "authorName": "黄节",
    "authorId": "adcfe4dbb2c89f02d1457b72d1457b72",
    "dynasty": "清",
    "content": [
      "影落秋池阴，斜阳在高树。",
      "荷根互偃仰，流光一朝暮。",
      "园草日以黄，游客不如故。",
      "层云出海子，重台接城庑。",
      "萧条昨过往，林木长烟露。",
      "嬉游上京地，士女虽无度。",
      "自昔富庶邦，不谓变墟墓。",
      "辕驹困刍秣，君子逐鸡鹜。",
      "孰知茶荈贱，已损饔飧数。",
      "嗟嗟叶下禽，饥无残饵哺。"
    ]
  },
  {
    "id": "adcfe4dbb2c89f0291f4afb503504bf7",
    "title": "岁暮吟",
    "authorName": "黄节",
    "authorId": "adcfe4dbb2c89f02d1457b72d1457b72",
    "dynasty": "清",
    "content": [
      "朔风催雪天欲雨，秋娘老去丁沽路。",
      "不知听歌人更老，题句瘿庵已丘墓。",
      "乱从丁巳召强藩，徐泗连兵入天府。",
      "群帅如罴复如虎，皖直奉洛继以鲁。",
      "黄河北来日相杀，矧复兵饷借索虏。",
      "祸连西北迄东南，地尽察绥放吴楚。",
      "岭表劳师渡湘汉，势成南北无沛羽。",
      "纷纷部曲人异谋，不各相杀则相觑。",
      "十州百姓死其下，民实何辜国焉祚。",
      "北客尔来十五年，戊壬我南止松沪。",
      "越庚及癸再言归，娇女已长弱妻妪。",
      "先墓萧萧阙洒扫，深山林密盗无数。",
      "不敢言老望归祭，曷反苍颜对封树。",
      "简岸我师卅年别，展谒汾江亲请语。",
      "人心风俗何以乱，不在政治与军旅。",
      "始于邪说终暴行，世乃一乱乱无度。",
      "由癸溯今星四周，去乡山川更修阻。",
      "坐观群儿戏北郭，一若雄鸡戴金距。",
      "日以同类伤爪嘴，不如猎狗逐郊兔。",
      "我独治诗远思古，陈王阮公谢鲍句。",
      "上及乐府诗三百，发为文章用笺注。",
      "岁阑百事尽废除，欲理性情与人与。",
      "可怜人共叹饥寒，群儿又作鱼龙舞。"
    ]
  },
  {
    "id": "adcfe4dbb2c89f02fe050a42486eeec4",
    "title": "中秋夜听张友鹤郑颖孙弹琴",
    "authorName": "黄节",
    "authorId": "adcfe4dbb2c89f02d1457b72d1457b72",
    "dynasty": "清",
    "content": [
      "日昃消阴翳，暝霭催林乌。",
      "秋帝解人情，慰我以望舒。",
      "张筵挈丝桐，乐酒倾杯壶。",
      "郑子奏高山，张生和于于。",
      "清风响林樾，高步坛壝虚。",
      "夜半逍遥游，江上生明珠。",
      "连舟杂宾饮，狎坐皆丽姝。",
      "左顾河岸南，右眺城楼隅。",
      "皎皎天与水，嘈嘈笙若竽。",
      "灯阑出瓴甋，沙白横烟墟。",
      "柔妻粉黛光，款款临前除。",
      "稚女斗红绫，团团得双鱼。",
      "黄园集俦侣，明塘长菰蒲。",
      "陈洵苦为诗，露立鹭两趺。",
      "赏心情所极，即景境亦娱。",
      "浦江辟楼扃，栏槛与海俱。",
      "潘子忽过从，邓君持轩车。",
      "飞龙蹴波浪，落雁沉江湖。",
      "朱颜发越艳，渌酒歌吴趋。",
      "廿年今夕情，若或先后殊。",
      "欢怀忽以觉，一事无复馀。",
      "俯仰池上柏，灭没洲中凫。",
      "疏星渐隐约，来朋空归欤。",
      "岭东望不极，江南哀具区。"
    ]
  },
  {
    "id": "adcfe4dbb2c89f028072b65ce143e3c6",
    "title": "咏史",
    "authorName": "黄节",
    "authorId": "adcfe4dbb2c89f02d1457b72d1457b72",
    "dynasty": "清",
    "content": [
      "论学疑植党，著书或谤诽。",
      "陆宣校医方，程子却讲艺。",
      "匪惟保厥身，正以善养气。",
      "痛赵尚笺骚，蒙伪乃注契。",
      "紫阳心更苦，矧复伤五季。",
      "人伦苟不绝，天意必有寄。",
      "方冬木尽脱，生机盖下被。",
      "乱世重吾儒，义长在天地。",
      "哀哉二刘子，冻馁死无畏。",
      "群盗已蜂起，谷食日踊贵。",
      "妻子相去远，教授废陈肄。",
      "刑不威小人，礼不正在位。",
      "虚有建学名，而无弘道计。",
      "方领矩步伦，展转沟壑毙。",
      "后进失师承，攘寇入不义。",
      "伤哉魏玄成，著论为流涕。"
    ]
  },
  {
    "id": "adcfe4dbb2c89f028072b65c107a9c46",
    "title": "咏史",
    "authorName": "黄节",
    "authorId": "adcfe4dbb2c89f02d1457b72d1457b72",
    "dynasty": "清",
    "content": [
      "王畿制既紊，大都乃偶国。",
      "乡遂变轨里，都鄙乱阡陌。",
      "均人失所掌，平土恶可得。",
      "元魏诏均田，自上之指给。",
      "男妇逮奴婢，田受各有级。",
      "扰民恩不周，制地已无术。",
      "元稹画作图，周主所叹惜。",
      "吏民诏先习，一岁行不及。",
      "视魏倘设施，五十或笑百。",
      "宣和乃置局，投牒任诬白。",
      "私田指天荒，主者反租役。",
      "鲁山阖县田，尽括不留隙。",
      "夺良以入公，夺公复有贼。",
      "均地不可行，均税济其塞。",
      "郭咨孙琳方，救敝出末策。",
      "美名固可慕，实施竟何益。",
      "天下方骚然，废书三太息。"
    ]
  },
  {
    "id": "adcfe4dbb2c89f02754a6aebad0c9f80",
    "title": "题篝灯纺读图",
    "authorName": "黄节",
    "authorId": "adcfe4dbb2c89f02d1457b72d1457b72",
    "dynasty": "清",
    "content": [
      "我生十月孤，廿六母见背。",
      "与君生略同，披图泪先坠。",
      "八岁我受书，夜窗烛如晦。",
      "我读辄不忘，母命再促睡。",
      "程课乐有馀，纵性笞不贷。",
      "孤儿今日身，母心当日碎。",
      "以君孤苦年，视我尤蓰倍。",
      "君能体母心，母劳乃汝爱。",
      "温严皆母恩，恩状岂可绘。",
      "儿兮手中编，母兮机上泪。",
      "萧萧城北庐，风木作青黛。"
    ]
  },
  {
    "id": "adcfe4dbb2c89f02e1235e1da37b29f0",
    "title": "当公无渡河",
    "authorName": "黄节",
    "authorId": "adcfe4dbb2c89f02d1457b72d1457b72",
    "dynasty": "清",
    "content": [
      "义利不知辨，所得皆害名。",
      "众鸟随孔鸾，岂不以其灵。",
      "而从野雀栖，无巢谁所令。",
      "握鳣日以喜，见蛇忘其形。",
      "赵女不择少，虾组不择清。",
      "遂令弋鱼人，罟及浊海鲸。",
      "罟鲸网亦折，弋鱼船亦倾。"
    ]
  },
  {
    "id": "adcfe4dbb2c89f02f6a6452e3ec12127",
    "title": "鼎湖飞水潭同林宰平，明日宰平北返",
    "authorName": "黄节",
    "authorId": "adcfe4dbb2c89f02d1457b72d1457b72",
    "dynasty": "清",
    "content": [
      "鱼网挂高崖，密疏可盈尺。",
      "忽尔修罟垂，千鱼落籍籍。",
      "飞丝一翕张，秋山狭阔白。",
      "俯作龙在潭，旁起虎蹲石。",
      "落日碎丸丸，苍藤战格格。",
      "长流净翠玉，喷沫湿玄翮。",
      "不待寻声来，登山所莫逆。",
      "经行游士眼，若视寻常迹。",
      "虽陟磴百盘，未夺岭一席。",
      "鼎湖不难到，良朋乃易隔。",
      "寒光敛归树，伫立留过客。"
    ]
  },
  {
    "id": "adcfe4dbb2c89f0220441e2d08d7d12f",
    "title": "送客东南楼月中",
    "authorName": "黄节",
    "authorId": "adcfe4dbb2c89f02d1457b72d1457b72",
    "dynasty": "清",
    "content": [
      "山月出海白，晚雨收玄冥。",
      "登楼望故国，送客扬归舲。",
      "中宵发南湾，平旦过新汀。",
      "水行不逾宿，心远当逃溟。",
      "栖栖云间鹤，苕苕风后萍。",
      "浩浩波上鸥，寥寥栏外星。",
      "揽裾思故好，携手伤轩軿。",
      "为言异方客，来此得安宁。"
    ]
  },
  {
    "id": "adcfe4dbb2c89f020c332cffab30fade",
    "title": "题汉丰戴君厚记吴孝女事遗墨",
    "authorName": "黄节",
    "authorId": "adcfe4dbb2c89f02d1457b72d1457b72",
    "dynasty": "清",
    "content": [
      "天下非人伦，罪始孔文举。",
      "譬亲若缶器，寄盛乃子女。",
      "邪说至今大，家国灭何讵。",
      "汉丰戴君厚，为文不步祢。",
      "记孝吴女愚，愚独解殉父。",
      "饥馑活馀人，父可不肖死。",
      "此之谓智识，禽兽塞寰宇。",
      "披君遗文读，使我更伤古。"
    ]
  },
  {
    "id": "adcfe4dbb2c89f026aeefe7910efcfd1",
    "title": "重关篇",
    "authorName": "黄节",
    "authorId": "adcfe4dbb2c89f02d1457b72d1457b72",
    "dynasty": "清",
    "content": [
      "重关尽撤女乐罗，飞仙舞姬纷盘娑。",
      "万夫辟易佳人歌，明烽警羽疾骑驮。",
      "绿江已失逾金河，铜符合虎趣偃戈。",
      "柳边龙塞委刹那，昆湖琼岛无曾波。",
      "洪都反緤趋尊华，长筵列炬明刀靴。",
      "死绥报国腾妖娥，控大思正相唯阿。",
      "江汉淮黄无稼禾，炎火千里蜒蝮蛇。",
      "白山黑水飞苍鹅，路严仆甲犹斜柯。"
    ]
  },
  {
    "id": "adcfe4dbb2c89f0205f04540f159f499",
    "title": "北风",
    "authorName": "黄节",
    "authorId": "adcfe4dbb2c89f02d1457b72d1457b72",
    "dynasty": "清",
    "content": [
      "北风吹春挟飞沙，打窗散几响齿牙。",
      "气呵万夫夺四塞，日光白缬黄生花。",
      "婆娑老子坐痛衋，庭竹深苞鸟敛翼。",
      "独有桃根动宕中，舒条破蕾无南北。",
      "可怜鸿雁声更悲，度关入塞草不肥。",
      "春来逃命无处所，曷问秋寒倘得归。"
    ]
  },
  {
    "id": "adcfe4dbb2db310e8414ae8faa08a1e5",
    "title": "初秋杂咏",
    "authorName": "梁松年",
    "authorId": "adcfe4dbb2db310ed1457b72d1457b72",
    "dynasty": "清",
    "content": [
      "有感夜孤坐，相思断复连。",
      "独弹幽怨调，谁拂别离弦。",
      "鹤警月中露，萤飞雨后天。",
      "砧声如识意，莫到戍楼边。"
    ]
  },
  {
    "id": "adcfe4dbb2db310efb5eec600ae31085",
    "title": "杏花雨",
    "authorName": "梁松年",
    "authorId": "adcfe4dbb2db310ed1457b72d1457b72",
    "dynasty": "清",
    "content": [
      "胭脂淡冷罩冰绡，宋玉墙东绛雪飘。",
      "一夜小楼听不尽，几村新涨泛红潮。"
    ]
  },
  {
    "id": "adcfe4dbb2e0c94bdd7b7fa93fdc5e47",
    "title": "闻蛩",
    "authorName": "徐倬",
    "authorId": "adcfe4dbb2e0c94bd1457b72d1457b72",
    "dynasty": "清",
    "content": [
      "乡国三千里，寒蛩总一声。",
      "遥知闺阁内，共此别离情。",
      "响入秋砧细，愁先朔雁鸣。",
      "银镫何太苦，起坐到天明。"
    ]
  },
  {
    "id": "adcfe4dbb2e0c94b97cbe4195830c669",
    "title": "舟中杂感",
    "authorName": "徐倬",
    "authorId": "adcfe4dbb2e0c94bd1457b72d1457b72",
    "dynasty": "清",
    "content": [
      "雀啄黄花满眼蒿，雁连云影下空壕。",
      "投人自贱隋明月，无褐空思秦复陶。",
      "碣石寒砧催玉露，广陵秋树接银涛。",
      "应知雨雪前途盛，岁暮谁知左伯桃。"
    ]
  },
  {
    "id": "adcfe4dbb2e0c94b828aed044cb44e28",
    "title": "湖上酬夏卤韵",
    "authorName": "徐倬",
    "authorId": "adcfe4dbb2e0c94bd1457b72d1457b72",
    "dynasty": "清",
    "content": [
      "青丝一骑出长安，明圣湖头把钓竿。",
      "花柳坐催名士老，湖山约与酒人看。",
      "好凭酬唱东西屋，莫妒声名大小冠。",
      "昨夜新诗欺白雪，雪儿歌罢不胜寒。"
    ]
  },
  {
    "id": "adcfe4dbb2e0c94ba427ae29260b61b2",
    "title": "舟中戏题",
    "authorName": "徐倬",
    "authorId": "adcfe4dbb2e0c94bd1457b72d1457b72",
    "dynasty": "清",
    "content": [
      "雪后微风卷浪迟，缓摇柔橹怕鸥知。",
      "舟中倦客闲凭几，不见舟移见岸移。"
    ]
  },
  {
    "id": "adcfe4dbb2e0c94bc1ffefe4a0331b35",
    "title": "泇河道中",
    "authorName": "徐倬",
    "authorId": "adcfe4dbb2e0c94bd1457b72d1457b72",
    "dynasty": "清",
    "content": [
      "峄山湖畔峭帆飞，菰蒋菖蒲满钓矶。",
      "犍犊群来知近市，野凫浴久觉船稀。",
      "摊书客倦乌皮几，听雨凉生白夹衣。",
      "此去江淮行不远，黄鱼正美雪鲥肥。"
    ]
  },
  {
    "id": "adcfe4dbb2e0c94b53c1f4366e38fbb3",
    "title": "坐段桥",
    "authorName": "徐倬",
    "authorId": "adcfe4dbb2e0c94bd1457b72d1457b72",
    "dynasty": "清",
    "content": [
      "寒虫暖出游，我亦负暄至。",
      "缓足沿河堤，十步九回憩。",
      "黄叶树如妆，秋山云愈媚。",
      "游鱼聚空潭，归骑骋逸辔。",
      "群类各有依，孤客心何寄。",
      "怅焉成独坐，石梁对空翠。"
    ]
  },
  {
    "id": "adcfe4dbb2e3a7849974fea70d26eddd",
    "title": "恭纪惠献贝子王平定浙闽功迹颂言",
    "authorName": "舒辂",
    "authorId": "adcfe4dbb2e3a784d1457b72d1457b72",
    "dynasty": "清",
    "content": [
      "简膺虎竹出天潢，重倚长城奠楚疆。",
      "越海移幢游釜纵，闽封提旅丑蛮张。",
      "肤功巳奏题铜柱，圣虑无烦宠凤章。",
      "南国只今遗泰泽，金环千载映辉煌。"
    ]
  },
  {
    "id": "adcfe4dbb2e3a7849974fea79c620b85",
    "title": "恭纪惠献贝子王平定浙闽功迹颂言",
    "authorName": "舒辂",
    "authorId": "adcfe4dbb2e3a784d1457b72d1457b72",
    "dynasty": "清",
    "content": [
      "功仁积累后昌宜，莲幕重开制两师。",
      "浙水闽山隆旧祀，彝樽龙勺仰新祠。",
      "香飘汉末浮龙黼，璧耀牛墟引凤旗。",
      "槎使同疆逢盛典，未兴趋事共讴诗。"
    ]
  },
  {
    "id": "adcfe4dbb2e3a7844532231a2d5fd34c",
    "title": "九日会澄台即事",
    "authorName": "舒辂",
    "authorId": "adcfe4dbb2e3a784d1457b72d1457b72",
    "dynasty": "清",
    "content": [
      "北去云千叠，东来水几盘。",
      "燕台才共署，鼊屿又同官。",
      "波冷浮槎海，烟凝隐豹峦。",
      "文光临睥睨，斗柄近阑干。",
      "菊澹诗情净，萸馨酒量宽。",
      "登台怀桂棹，煮茗羡江湍。",
      "凤翥毛抟彩，龙骧血洒汗。",
      "弯弓不尚革，走笔自飞翰。",
      "饬己一诚格，齐民万念攒。",
      "焚香读周易，鸿渐喜于磐。"
    ]
  },
  {
    "id": "adcfe4dbb2e3a784fca853a0cf81a462",
    "title": "喜雨纪事复张道长",
    "authorName": "舒辂",
    "authorId": "adcfe4dbb2e3a784d1457b72d1457b72",
    "dynasty": "清",
    "content": [
      "夏木森森鸣播谷，村农拥耜待耕作。",
      "膏田未泽莫乘时，举首云霓心如灼。",
      "蠲济飞章方入告，难堪旱魃重为虐。",
      "重膺宠命在封疆，感召未能责岂薄。",
      "行祷省躬虔对神，龙潭祝水步初却。",
      "油然倏尔幔长空，殷殷雷声飞电烁。",
      "甘霖日夜续倾盘，四野田畴苍漠漠。",
      "处处蓑锄忙陇亩，新苗秀发欢奚若。",
      "幸叨天鉴降鸿庥，协气和声通寥廓。",
      "海甸清平民业安，与君正好欢杯酌。",
      "凛然感应勉忠诚，报国唯期切民瘼。",
      "从此及时雨泽绵，一封大有奏天阁。"
    ]
  },
  {
    "id": "adcfe4dbb2e6af54374dceb8a5b4a18e",
    "title": "题文恪公送杨迈公中丞还朝诗册",
    "authorName": "许庚身",
    "authorId": "adcfe4dbb2e6af54ed519dac5fa9e41b",
    "dynasty": "清",
    "content": [
      "三年膏雨颂声驰，敬展先臣述德诗。",
      "故里尚留何武爱，前徽兼触阮咸思。",
      "渊源累世龙门远，清白相传燕翼贻。",
      "东鲁好修循吏传，绍承阀阅佐明时。"
    ]
  },
  {
    "id": "adcfe4dbb2eecea36a20e5f4ab41eaf4",
    "title": "秋夜",
    "authorName": "胡恩燮",
    "authorId": "adcfe4dbb2eecea3d1457b72d1457b72",
    "dynasty": "清",
    "content": [
      "蟋蟀啼不止，虚斋秋夜长。",
      "隔帘见河汉，云影淡微茫。",
      "竹树弄疏响，罗衣生嫩凉。",
      "流萤解人意，来照读书床。"
    ]
  },
  {
    "id": "adcfe4dbb2fb106b2c094648cd1c85d8",
    "title": "汉平津侯镜歌",
    "authorName": "陈棨仁",
    "authorId": "adcfe4dbb2fb106bd1457b72d1457b72",
    "dynasty": "清",
    "content": [
      "公孙丞相儒家流，七十射策猎封侯。",
      "布衾脱粟不可见，尚有一镜争千秋。",
      "铭一十字大及尺，过眼如窥汉月魄。",
      "铁钮翠环薤篆疏，铜花碧绣菱纹蚀。",
      "当年东阁夸宏开，恶宾故人纷遝来。",
      "清光能洞汲黯直，朗鉴偏失江都才。",
      "招贤馆静空明发，尽道晶辉映毫发。",
      "可怜日日照衣冠，不照轮台战死骨。",
      "茂陵金碗秋未槁，牧豕旧容镜中老。",
      "荒凉片月弃不收，残字空传元朔造。"
    ]
  },
  {
    "id": "adcfe4dbb2fe0f5c08508e24418fb933",
    "title": "石沟舟夜",
    "authorName": "边浴礼",
    "authorId": "adcfe4dbb2fe0f5cd1457b72d1457b72",
    "dynasty": "清",
    "content": [
      "泽国寒清峭，扁舟夜杳冥。",
      "雁声低堕水，鱼气暗摇星。",
      "纤月窥林白，深镫向客青。",
      "榜人相偶语，明发待扬舲。"
    ]
  },
  {
    "id": "adcfe4dbb2fe0f5c11c87b037a41660f",
    "title": "邺中怀古",
    "authorName": "边浴礼",
    "authorId": "adcfe4dbb2fe0f5cd1457b72d1457b72",
    "dynasty": "清",
    "content": [
      "龙虎谁令出一门，佛狸残祚竟横吞。",
      "酒边筝语元忠策，槊底头颅贺拔恩。",
      "《敕勒歌》终消霸气，晋阳宫远恋英魂。",
      "鼓山石裂珠襦坏，疑冢空传贺六浑。"
    ]
  },
  {
    "id": "adcfe4dbb2fe0f5c7ec9a6cdc20f3598",
    "title": "寄杨彦卿",
    "authorName": "边浴礼",
    "authorId": "adcfe4dbb2fe0f5cd1457b72d1457b72",
    "dynasty": "清",
    "content": [
      "方轮不转复何尤，早识神锋让曲钩。",
      "汗马几人能杀贼，烂羊随意取封侯。",
      "棋逢残劫无良著，药付庸医每误投。",
      "只有君家好兄弟，他年相约作间鸥。"
    ]
  },
  {
    "id": "adcfe4dbb2fe0f5c922394d736f1f4c7",
    "title": "密字",
    "authorName": "边浴礼",
    "authorId": "adcfe4dbb2fe0f5cd1457b72d1457b72",
    "dynasty": "清",
    "content": [
      "密字刊章上紫清，九霄雷雹下砰訇。",
      "布衣敢运回天手，豸角弥坚报国诚。",
      "四罪尚嫌宽窜殛，八荒伫望庆升平。",
      "陈东无恙汪黄黜，此事尤彰帝鉴明。"
    ]
  },
  {
    "id": "adcfe4dbb2fe0f5c8de9d5a2697c737d",
    "title": "庚戌书事",
    "authorName": "边浴礼",
    "authorId": "adcfe4dbb2fe0f5cd1457b72d1457b72",
    "dynasty": "清",
    "content": [
      "帛书牛腹术堪惊，采药虚传海上行。",
      "岂有禁方贻扁鹊，共欣阴道授容成。",
      "触邪直指真名士，执法云司少定评。",
      "太息诸公俱富贵，又从富贵学长生。"
    ]
  },
  {
    "id": "adcfe4dbb2fe0f5c55053f9340e6056c",
    "title": "五公山吊王山人",
    "authorName": "边浴礼",
    "authorId": "adcfe4dbb2fe0f5cd1457b72d1457b72",
    "dynasty": "清",
    "content": [
      "突兀晚峰晴翠环，高人旧隐闭松关。",
      "频年桑海供凭吊，一叟苏门自往还。",
      "落落乾坤余大略，寥寥著述葬空山。",
      "遗民百六谁堪比，只有殷张伯仲间。"
    ]
  },
  {
    "id": "adcfe4dbb2fe0f5c82c9f60867a71956",
    "title": "渡淮口占",
    "authorName": "边浴礼",
    "authorId": "adcfe4dbb2fe0f5cd1457b72d1457b72",
    "dynasty": "清",
    "content": [
      "重袅金鞭按部还，朱旗映日指雄关。",
      "西风落叶长淮水，小雪轻冰息国山。",
      "薄劣敢矜为政猛，忧虞惟望济时艰。",
      "不须看镜谈勋业，一夕清霜瘁旅颜。"
    ]
  },
  {
    "id": "adcfe4dbb2fe0f5cc3f66a90f4069e14",
    "title": "秋晚过十刹海明相国园址",
    "authorName": "边浴礼",
    "authorId": "adcfe4dbb2fe0f5cd1457b72d1457b72",
    "dynasty": "清",
    "content": [
      "鸡头池涸谁能记，渌水亭荒不可寻。",
      "小立平桥一惆怅，西风凉透白鸥心。"
    ]
  },
  {
    "id": "adcfe4dbb2fe0f5cd9f132b33a5dbeda",
    "title": "读史偶成",
    "authorName": "边浴礼",
    "authorId": "adcfe4dbb2fe0f5cd1457b72d1457b72",
    "dynasty": "清",
    "content": [
      "西京人物易消磨，虚设贤良孝弟科。",
      "误尽宣元两朝事，鼠奸难去虱臣多。"
    ]
  },
  {
    "id": "adcfe4dbb2fe0f5ce1ebf16c8e457f99",
    "title": "明内官监牙牌歌",
    "authorName": "边浴礼",
    "authorId": "adcfe4dbb2fe0f5cd1457b72d1457b72",
    "dynasty": "清",
    "content": [
      "有明珰祸古所无，当头委鬼纷毒痡。四司八局各交煽，十二监势尤睢盱。",
      "深宫定制杜奸伪，牙牌颁赐文攸殊。尚宝司丞督雕造，悬挂遍及群奄奴。",
      "迁阶兑换借失罪，重比列镇麒麟符。要严禁闼作讥察，藉肃国柄防觊觎。",
      "信王继统鉴覆辙，雷霆赫怒行天诛。讵知积习骤难革，枝叶虽剪存根株。",
      "监军督饷出无数，秉笔掌印繁有徒。飞鱼膝襕曲脚帽，宫庭布满豺狼貙。",
      "居庸失守贼氛恶，斩关揖盗充前驱。我曹富贵自有在，马头泥首千人俱。",
      "烽烟涨天血流地，九门一夕成榛芜。安民厂空夜栖鸽，承运库毁朝啼乌。",
      "可怜御用诸宝器，雨淋日炙泥沙污。剔红漆裂果园盒，戗金耳碎宣铜炉，瑶箱脂粉散狼藉，宫扇彩翠昏模糊。",
      "牙牌数百落何处，反以微物全形模。二百年来阅尘劫，素质完好还如初。",
      "上员中杀下微阔，四角错出承其趺。中穿一孔贯绦组，环顶云气蟠萦纡。",
      "正书深镌四十四，背刻缪篆斯邕如。纪年列号存两侧，崇祯八祀时非诬。",
      "想当作佩系犀带，色映绁伞金葫芦。略同铸铁肃门禁，不比涂漆催军租。",
      "胜朝遗制俨然在，摩挲俯仰增欷歔。昌平风雨莽萧瑟，黄蒿碧藓埋珠襦。",
      "旧闻合补秀水朱，长句试仿眉山苏。兴亡过眼同转毂，一牌关系良区区。"
    ]
  },
  {
    "id": "adcfe4dbb2fe0f5c508b813c420745a9",
    "title": "杂咏",
    "authorName": "边浴礼",
    "authorId": "adcfe4dbb2fe0f5cd1457b72d1457b72",
    "dynasty": "清",
    "content": [
      "无盐见西子，詈彼工诲淫。",
      "世主受其愚，谓抱松柏心。",
      "招之入后宫，妒宠恐不深。",
      "妖情污白璧，利口铄黄金。",
      "承恩不在貌，矧复遭陵侵。",
      "精卫空悲号，填海称冤禽。"
    ]
  },
  {
    "id": "adcfe4dbb2fe0f5c508b813c5ffad797",
    "title": "杂咏",
    "authorName": "边浴礼",
    "authorId": "adcfe4dbb2fe0f5cd1457b72d1457b72",
    "dynasty": "清",
    "content": [
      "狐裘毛氄凋，不及绨袍良。",
      "八珍寡调燮，反逊饼酩香。",
      "庸夫侈外美，争效时世妆。",
      "试之利害涂，束手愁伥伥。",
      "风刀刺肌肤，悔不谋蚕桑。",
      "掘井不及泉，何人恩渴羌。",
      "流俗苦浮沉，君子蹈其常。"
    ]
  },
  {
    "id": "adcfe4dbb2fe0f5c508b813c58889a58",
    "title": "杂咏",
    "authorName": "边浴礼",
    "authorId": "adcfe4dbb2fe0f5cd1457b72d1457b72",
    "dynasty": "清",
    "content": [
      "西方有圣人，闵世抱忧戚。",
      "愿化磨羯鱼，长供众生食。",
      "智者笑荒渺，愚者涉疑惑。",
      "我独俯首言，此举世难觌。",
      "茫茫婆罗界，惨惨尚溪刻。",
      "但多真杨朱，而无假墨翟。",
      "生齿日繁滋，谁能救饥溺。"
    ]
  },
  {
    "id": "adcfe4dbb2fe0f5c86f8af222418ebd7",
    "title": "渡永定河口号",
    "authorName": "边浴礼",
    "authorId": "adcfe4dbb2fe0f5cd1457b72d1457b72",
    "dynasty": "清",
    "content": [
      "茫茫桑干河，晓日浴其内。长风鼓洪波，涌作征人泪。",
      "层冰当路如断山，冰棱齿齿衔空船。搪撑邪许百夫力，失势惧陷蛟龙渊。",
      "河名无定良有因，奔流欻忽愁煞人。东西一发阅来往，那不束马悬车轮。",
      "桑干河，流不歇。我来正值十一月，马蹄砰訇响寒铁。",
      "黄沙糁空吹作雪，肌肤冻皲衣带结。役夫争先矜利涉，肩脊相摩毂相啮。",
      "船头唱歌兴超越，更无人念箜篌妾。"
    ]
  },
  {
    "id": "adcfe4dbb2fe0f5c9bcb7b49d6fd1ff8",
    "title": "望远",
    "authorName": "边浴礼",
    "authorId": "adcfe4dbb2fe0f5cd1457b72d1457b72",
    "dynasty": "清",
    "content": [
      "时事忧晁贾，骚心怨景唐。",
      "检书过日暮，望远及秋凉。",
      "草野谁清讥，兵农泥古方。",
      "崇兰饱霜露，耿耿叹凋伤。"
    ]
  },
  {
    "id": "adcfe4dbb2fe0f5c02025da3e08f44c6",
    "title": "京邸感怀三十二韵",
    "authorName": "边浴礼",
    "authorId": "adcfe4dbb2fe0f5cd1457b72d1457b72",
    "dynasty": "清",
    "content": [
      "身世艰虞里，乾坤惨澹时。",
      "不才耽薄禄，冷官滞京师。",
      "日驭瞻穹朗，云程历险巇。",
      "匡君惭汲戆，违众慕梁噫。",
      "帝载高元默，民生怆殿㕧。",
      "人方游泰宇，祸忽起潢池。",
      "天狗星飞焰，蚩尤雾展旗。",
      "负嵎谋尚浅，出柙蔓方滋。",
      "巨险长江失，重城列郡隳。",
      "罴无当道卧，士有执冰嬉。",
      "庙略徒中制，援兵总后期。",
      "馋蛟狂喋血，哮虎惨舆尸。",
      "上相谋猷拙，司农馈饷疲。",
      "九州几兀臬，千里一疮痍。",
      "供职趋华盖，簪毫上赤墀。",
      "分甘躬偃蹇，坐闵俗浇漓。",
      "嗣主钦明圣，元臣竞委蛇。",
      "门开延众枉，屈润隐高赀。",
      "窃位臧文仲，为卿子叔疑。",
      "患生忧得失，智绌混公私。",
      "潢涊登三事，灰颓任百司。",
      "乱源深蕴结，天步怯撑持。",
      "宿将畴堪倚，通侯谩公欺。",
      "急应分玉石，慎勿计刀锥。",
      "虎翼摩云横，旄头落箭迟。",
      "经纶期管葛，吁咈望皋夔。",
      "朴讷予滋恧，迂疏众共嗤。",
      "买山乖夙愿，恋阙耿忧思。",
      "横草心空壮，挥戈力未衰。",
      "会看诛猰貐，奚暇问狐狸。",
      "痛哭长沙策，悲歌杜老诗。",
      "煌煌开国业，八柱蛩鸿基。"
    ]
  },
  {
    "id": "adcfe4dbb2fe0f5c505cd698bf534be3",
    "title": "山行",
    "authorName": "边浴礼",
    "authorId": "adcfe4dbb2fe0f5cd1457b72d1457b72",
    "dynasty": "清",
    "content": [
      "局蹐川谷行，徘徊关山路。",
      "归云渡清溪，残雪在高树。",
      "初晴南风转，细响暗泉注。",
      "峰回触厜㕒，径仄涌沮洳。",
      "吴楚未解兵，雍梁困徭戍。",
      "险阻成通途，戈鋋竞奔赴。",
      "野哭耳怯闻，烽烟望增怖。",
      "勋名嗟无成，悔不老章句。",
      "何时阪泉师，一扫蚩尤雾。"
    ]
  },
  {
    "id": "adcfe4dbb2fe0f5c44eb5a7fdff1f63e",
    "title": "裕州道中",
    "authorName": "边浴礼",
    "authorId": "adcfe4dbb2fe0f5cd1457b72d1457b72",
    "dynasty": "清",
    "content": [
      "晨登雉衡墟，回望鲁阳阪。",
      "冈峦郁绵亘，径术蟠奥衍。",
      "西通鸦路关，南控龙泉堰。",
      "形势古所争，崭岩名绝险。",
      "云何当季山，来往属夷坦。",
      "群盗聚如毛，戈鋋此中满。",
      "败则归巢窟，出则事焚燹。",
      "岂无具官臣，养寇信颜觍。",
      "伤哉闾阎众，喂肉投虎贙。",
      "念此怀悲凄，长风动林巘。",
      "丹忱怅难宣，芳岁倏将晚。",
      "借非宏济才，兹患畴以殄。"
    ]
  },
  {
    "id": "adcfe4dbb2fe0f5c44eb5a7f7917be72",
    "title": "裕州道中",
    "authorName": "边浴礼",
    "authorId": "adcfe4dbb2fe0f5cd1457b72d1457b72",
    "dynasty": "清",
    "content": [
      "堵阳古驿南，有村曰独树。",
      "瓦屋千余家，廛市亘分布。",
      "自遭贼火焚，今年已三度。",
      "垣墙俱赤立，瓦砾塞衢路。",
      "斩刈尽鸡豚，逃亡到童孺。",
      "居民鸠鹄形，羸老不堪诉。",
      "待抚目苦睊，余生沫聊呴。",
      "敢议令长非，言之惧逢怒。",
      "哑哑白项乌，翻飞上荒戍。",
      "野鸟尚恋群，残黎独失据。",
      "征车屡经过，感激煎百虑。",
      "绁马黄茅冈，苍烟莽回互。"
    ]
  },
  {
    "id": "adcfe4dbb30f9167a558962875fdb251",
    "title": "元日夜坐",
    "authorName": "谢文荐",
    "authorId": "adcfe4dbb30f9167d1457b72d1457b72",
    "dynasty": "清",
    "content": [
      "生年四十余，所阅亦已悉。",
      "险夷并冷暖，况味殊不一。",
      "默思少壮时，自许颇挺出。",
      "忽忽遂至今，回首难自诘。",
      "忍视黎元陷，忧患比同室。",
      "终抱懦夫惭，未能𢬵一掷。",
      "四壁徒尔空，琐琐何嗟及。",
      "濩落寄荒园，饥寒守旧帙。",
      "竹柏共严枯，飘萧犹莫色。",
      "愁至上西楼，搔首汀烟白。"
    ]
  },
  {
    "id": "adcfe4dbb312ca81ce4494c5c4b002d4",
    "title": "题姜笠人",
    "authorName": "伍光瑜",
    "authorId": "adcfe4dbb312ca812612aa89069654d5",
    "dynasty": "清",
    "content": [
      "离离瓣染红绡色，细细丛抽紫玉丝。",
      "忽触子规声里事，曲阑庭院暮春时。"
    ]
  },
  {
    "id": "adcfe4dbb3130d00cca2ea29a6570c3c",
    "title": "少年",
    "authorName": "钱中谐",
    "authorId": "adcfe4dbb3130d00d1457b72d1457b72",
    "dynasty": "清",
    "content": [
      "少年游侠五陵豪，意气如云照锦袍。",
      "寒锁画楼封豆蔻，春回别馆醉葡萄。",
      "惯抛金弹飞黄捷，学舞龙泉太白高。",
      "行乐不须辞秉烛，朱门台榭易蓬蒿。"
    ]
  },
  {
    "id": "adcfe4dbb320d7099c43b444893ac577",
    "title": "友人至自三韩感赋时又有大梁之行",
    "authorName": "陈僖",
    "authorId": "adcfe4dbb320d709d1457b72d1457b72",
    "dynasty": "清",
    "content": [
      "草堂寂寞奈春何，旧友惟余燕子过。",
      "才尽半倾青玉案，客来新自白狼河。",
      "樽前鸡黍中原月，袖里风光塞外歌。",
      "千载梁园今已矣，驱车且缓渡滹沱。"
    ]
  },
  {
    "id": "adcfe4dbb320d7093c9d42c8efaf3b3c",
    "title": "家居杂诗",
    "authorName": "陈僖",
    "authorId": "adcfe4dbb320d709d1457b72d1457b72",
    "dynasty": "清",
    "content": [
      "半厦茅堂一亩田，恬然高卧便登仙。",
      "禅心坐我蒲团日，髀肉输人壮盛年。",
      "疏懒不歌招隐赋，经营欲办买山钱。",
      "长林未识何时遂，露湿新秋听晚蝉。"
    ]
  },
  {
    "id": "adcfe4dbb320d7099df3a2ff1be5cb38",
    "title": "决绝词",
    "authorName": "陈僖",
    "authorId": "adcfe4dbb320d709d1457b72d1457b72",
    "dynasty": "清",
    "content": [
      "我生胡不辰，遭乱为妇女。",
      "出门路不识，见人羞不语。",
      "孤城遭寇侵，寇去来军旅。",
      "玉石全未分，杀人血漂杵。",
      "夫死虏其妻，仳离失居处。",
      "被虏强从军，哀哀泪成渚。"
    ]
  },
  {
    "id": "adcfe4dbb321ba81a8ac36a780259970",
    "title": "双溪途中作",
    "authorName": "黄学海",
    "authorId": "adcfe4dbb321ba81d1457b72d1457b72",
    "dynasty": "清",
    "content": [
      "下双溪接顶双溪，两岸秋风槲叶低。",
      "莫道渔船无泊处，桃花三月认前堤。"
    ]
  },
  {
    "id": "adcfe4dbb3384b4993fef04b91b3f31c",
    "title": "人日雨用曾宾谷中丞为扬州都转时人日游焦山唱和诗韵",
    "authorName": "觉诠",
    "authorId": "adcfe4dbb3384b49d1457b72d1457b72",
    "dynasty": "清",
    "content": [
      "人日登高阁，窗含碧海烟。",
      "雨留花外客，春入水中天。",
      "树隔层岩峭，山开一洞圆。",
      "蜗牛庐尚在，高卧有焦仙。"
    ]
  },
  {
    "id": "adcfe4dbb3384b49ec6a5049212c4709",
    "title": "观音崖晚眺",
    "authorName": "觉诠",
    "authorId": "adcfe4dbb3384b49d1457b72d1457b72",
    "dynasty": "清",
    "content": [
      "悬崖峭壁石玲珑，入竹穿云一径通。",
      "行到别峰回望处，半江潮带夕阳红。"
    ]
  },
  {
    "id": "adcfe4dbb33d1a6db73b835dd24dbc2a",
    "title": "蝉",
    "authorName": "敬文",
    "authorId": "adcfe4dbb33d1a6dd1457b72d1457b72",
    "dynasty": "清",
    "content": [
      "繁音催过夏，远韵又迎秋。",
      "木叶未全落，鬓丝先已愁。",
      "身轻高柳外，声断晓风头。",
      "欹枕不成梦，凄清百尺楼。"
    ]
  },
  {
    "id": "adcfe4dbb33d1a6d1e6d218604a08a28",
    "title": "秋葵",
    "authorName": "敬文",
    "authorId": "adcfe4dbb33d1a6dd1457b72d1457b72",
    "dynasty": "清",
    "content": [
      "秋花斗繁艳，栽植满园林。",
      "惟尔甘篱落，偏存向日心。",
      "干高出百卉，色重比南金。",
      "莫笑宜农圃，山村雨露深。"
    ]
  },
  {
    "id": "adcfe4dbb340955bc5c654c802982182",
    "title": "腊月望集水琴山画堂观梅",
    "authorName": "朱麟应",
    "authorId": "adcfe4dbb340955bd1457b72d1457b72",
    "dynasty": "清",
    "content": [
      "倦客惊时序，寒花破萼新。",
      "香浮疏牖月，暖借曲房春。",
      "索笑牵乡梦，联吟得酒人。",
      "一樽销寂寞，浅醉任吾真。"
    ]
  },
  {
    "id": "adcfe4dbb340955b218621b4e3b7a88d",
    "title": "送王谷原之太平分韵得谢字",
    "authorName": "朱麟应",
    "authorId": "adcfe4dbb340955bd1457b72d1457b72",
    "dynasty": "清",
    "content": [
      "风鸣梧叶秋，夜静霜华泻。",
      "丛生小山桂，幽馥入帘乍。",
      "王郎发清兴，率尔携不借。",
      "姑溪千里近，一棹指江汊。",
      "青山月将满，采石帆应卸。",
      "狂饮缅谪仙，高咏追小谢。",
      "所惜故园侣，朋笺待君砑。",
      "归期计重九，黄菊压新榨。"
    ]
  },
  {
    "id": "adcfe4dbb340955bb6c78e419e451fb9",
    "title": "锄菜",
    "authorName": "朱麟应",
    "authorId": "adcfe4dbb340955bd1457b72d1457b72",
    "dynasty": "清",
    "content": [
      "御冬谋旨蓄，老圃辟坱圠。",
      "杂蔬分畦栽，秋菘及时拔。",
      "溯厥下种初，草际尚鸣蚻。",
      "土松根自沃，露润叶争茁。",
      "霜天气凄紧，连陇刈稿秸。",
      "菜始塌地肥，茎净不待刷。",
      "其色既葱茜，其味更甘滑。",
      "藏之齑可断，芼之羹可颉。",
      "淡泊配盐豉，芳辛屑椒榝。",
      "小槽新酿熟，邀宾走短札。",
      "黄鸡紫蟹间，野蔌置宁恝。",
      "何况士酸寒，登盘少特杀。",
      "藿食性所便，十馔遇七八。",
      "不闻穷塞生，画粥咽僧刹。"
    ]
  },
  {
    "id": "adcfe4dbb352360c32babde6ebcc0ba7",
    "title": "竹窗",
    "authorName": "甘汝来",
    "authorId": "adcfe4dbb352360c1ef91c21752d25a1",
    "dynasty": "清",
    "content": [
      "夙心赏此君，久别觉眼俗。",
      "老僧有清意，数竿植槛曲。",
      "客来坐禅床，开轩凝眸绿。",
      "疏影挹清风，为余解烦溽。"
    ]
  },
  {
    "id": "adcfe4dbb352360ca60976785b7cc582",
    "title": "古杉诗",
    "authorName": "甘汝来",
    "authorId": "adcfe4dbb352360c1ef91c21752d25a1",
    "dynasty": "清",
    "content": [
      "南昌古豫章，以树名郡治。",
      "梓生松阳门，荣悴关隆替。",
      "南康吾支郡，巘山在其地。",
      "上有陈蕃墓，两杉入云际。",
      "谁其十年树，乔木匪偶寄。",
      "下钟地之灵，上秉天之气。",
      "象山我家茔，马鬣封先世。",
      "土角流金星，形家兹可志。",
      "婆娑一古杉，孤干亭亭植。",
      "春夏敷荣华，秋冬弥苍翠。",
      "太传坟前杉，上下论年岁。",
      "吁嗟此古木，且似植其类。",
      "惟我大父母，矫矫同风味。",
      "盘错系纲常，磨砻成节义。",
      "会合待千年，造物有深意。",
      "雨露日滋荣，永言受荫庇。"
    ]
  },
  {
    "id": "adcfe4dbb352360c687bf9a00c1927d6",
    "title": "铜柱",
    "authorName": "甘汝来",
    "authorId": "adcfe4dbb352360c1ef91c21752d25a1",
    "dynasty": "清",
    "content": [
      "丽江炎荒之锁钥，南控安南壤相错。距关一舍分茅岭，汉家铜柱高岝崿。",
      "伏波峻业何峥嵘，英风万古震寥廓。当日楼船下交址，疾扫狂童等残箨。",
      "二徵授首传京师，九真革面复疆索。郡县其地中土同，螳背安敢复张攫。",
      "五季陵迟世多故，部领邪行乃横作。宋元帅征屡无功，包荒无乃太孱弱。",
      "蛮夷犷悍本性习，朝廷驾驭藉方略。将帅岂乏英雄姿，推毂无能专委托。",
      "有明英公亦人杰，功与伏波庶相若。中官继镇求珠犀，纨裤握兵拥帷幕。",
      "遂令封豕肆狂噬，内地旁州恣侵掠。惜哉用武功不究，议祖捐之满台阁。",
      "爵予世及用羁縻，国威如斯亦稍削。今代圣神御区寓，六合以内并包络。",
      "况乃近地非辽绝，岁修贡职尤谨恪。我来行部视边徼，义取诸豫严关柝。",
      "顾瞻前烈迹未湮，来者树立当奋跃。肯念平生马少游，畏此毒气熏蒸瘴乡恶。"
    ]
  },
  {
    "id": "adcfe4dbb352360c35cab228aac8ea38",
    "title": "杂诗",
    "authorName": "甘汝来",
    "authorId": "adcfe4dbb352360c1ef91c21752d25a1",
    "dynasty": "清",
    "content": [
      "偶寓西山侧，日夕看不足，遥爱峰峦秀，清扬好眉目。",
      "白云出其巅，玉泉流其麓。花木发清香，鸟鸣无断续。",
      "我生蒙尘垢，劳形日碌碌。欲往恣游眺，冠盖苦结束。",
      "念我筚门友，晶莹双璞玉。不贵安得贱，不荣安得辱。",
      "逝将黄鹄举，灭迹栖岩曲。幽人有同心，相期在空谷。"
    ]
  },
  {
    "id": "adcfe4dbb352360c35cab22869de8137",
    "title": "杂诗",
    "authorName": "甘汝来",
    "authorId": "adcfe4dbb352360c1ef91c21752d25a1",
    "dynasty": "清",
    "content": [
      "青蝇何营营，呼群污我衣。",
      "我衣新且洁，蠢尔无是非。",
      "驱之薨薨起，穴隙更乘机。",
      "蹙蹙靡所避，终日掩荆扉。",
      "叹息尔微物，终安所凭依。",
      "西风动地来，秋霜下严威。",
      "看尔翩翩者，能再几时飞。"
    ]
  },
  {
    "id": "adcfe4dbb3578e67beeedb6c3d388fd0",
    "title": "对月",
    "authorName": "黄葆谦",
    "authorId": "adcfe4dbb3578e67d1457b72d1457b72",
    "dynasty": "清",
    "content": [
      "明月出东岭，万籁倏已静。",
      "庭树含清阴，微风弄花影。",
      "罗衣生夜凉，仰视星汉迥。",
      "美人渺烟水，兰室黄生菌。",
      "瑶琴耻独弹，知音空引领。",
      "悠悠积寸心，一梦江云冷。"
    ]
  },
  {
    "id": "adcfe4dbb36afb519b012f8f1d689739",
    "title": "题剑潭古寺次区觉生韵",
    "authorName": "陈维英",
    "authorId": "adcfe4dbb36afb5109b15d4845ba9ae7",
    "dynasty": "清",
    "content": [
      "无数生灵济，蛟龙未许腾。",
      "潭心空印佛，山顶秃如僧。",
      "寺僻云长锁，碑荒石不棱。",
      "俗肠何日洗，洗法问图澄。"
    ]
  },
  {
    "id": "adcfe4dbb36afb51dc6393ebd3e9d575",
    "title": "次徐树人七十述原韵",
    "authorName": "陈维英",
    "authorId": "adcfe4dbb36afb5109b15d4845ba9ae7",
    "dynasty": "清",
    "content": [
      "天护髯松不计年，杏花交荫五云边。",
      "道行也觉桴浮海，时急惟资楫济川。",
      "鲁蜀浙闽碑众口，兵刑钱谷担双肩。",
      "年当致士民忧甚，乞勿遄归栗里田。"
    ]
  },
  {
    "id": "adcfe4dbb36afb51dc6393eb543af1c5",
    "title": "次徐树人七十述原韵",
    "authorName": "陈维英",
    "authorId": "adcfe4dbb36afb5109b15d4845ba9ae7",
    "dynasty": "清",
    "content": [
      "和衷平贼檄交飞，宫保奇谋小保威。",
      "大树让功韬虎剑，泮林献捷盼鸾旗。",
      "东山瓜苦天心转，南国棠甘地脉肥。",
      "况掌文衡衡赤崁，冰壶玉尺世间稀。"
    ]
  },
  {
    "id": "adcfe4dbb36afb51dc6393eba7ffe9ec",
    "title": "次徐树人七十述原韵",
    "authorName": "陈维英",
    "authorId": "adcfe4dbb36afb5109b15d4845ba9ae7",
    "dynasty": "清",
    "content": [
      "徐孺仪型徐勉才，徐陵气肃尚书台。",
      "日惟忧国盾头墨，夜必告天炉上灰。",
      "旧伴忍抛琴鹤去，新恩将赐杖鸠来。",
      "重阳节过刚周月，羊酒欣联鹿燕开。"
    ]
  },
  {
    "id": "adcfe4dbb36afb51dc6393eb255447df",
    "title": "次徐树人七十述原韵",
    "authorName": "陈维英",
    "authorId": "adcfe4dbb36afb5109b15d4845ba9ae7",
    "dynasty": "清",
    "content": [
      "圣朝转告以为功，获福偏归失马翁。",
      "种菜遣丁三径辟，披蒲课子五经通。",
      "不疑节钺诸候日，犹带诗书儒者风。",
      "万里海天香一瓣，陈无已祝我南丰。"
    ]
  },
  {
    "id": "adcfe4dbb36afb51dc6393eb7bb85c0f",
    "title": "次徐树人七十述原韵",
    "authorName": "陈维英",
    "authorId": "adcfe4dbb36afb5109b15d4845ba9ae7",
    "dynasty": "清",
    "content": [
      "群贤觞咏恍兰亭，自述诗应写御屏。",
      "来日喜看重燕杏，引年何必进豨苓。",
      "汾阳福气天孙宿，扬郡祥占宰相星。",
      "开府府开莱丝戏，书香有后已衫青。"
    ]
  },
  {
    "id": "adcfe4dbb36afb5195244efaee231065",
    "title": "六月大病几死呻吟稍间咏吟续之",
    "authorName": "陈维英",
    "authorId": "adcfe4dbb36afb5109b15d4845ba9ae7",
    "dynasty": "清",
    "content": [
      "自锻洪炉面上灰，鬼门关外足徘徊。",
      "老妻烂额祈菩萨，小子扶肩接秀才。",
      "蚊厌血枯呼伴去，虱耽气腐挈家来。",
      "亲朋探问人如蚁，欲认何人眼倦开。"
    ]
  },
  {
    "id": "adcfe4dbb36afb51cc9b707329b7b1e0",
    "title": "庚申1860下第后入内阁供职",
    "authorName": "陈维英",
    "authorId": "adcfe4dbb36afb5109b15d4845ba9ae7",
    "dynasty": "清",
    "content": [
      "五旬始得到京华，悔作多时井底蛙。",
      "薄命莫攀红杏朵，厚颜且对紫薇花。",
      "身陪枢要貂毫润，手录纶音凤尾斜。",
      "入直玉堂严肃甚，隔墙便是帝王家。"
    ]
  },
  {
    "id": "adcfe4dbb36afb5142d2cf442cf7bb12",
    "title": "题太古巢",
    "authorName": "陈维英",
    "authorId": "adcfe4dbb36afb5109b15d4845ba9ae7",
    "dynasty": "清",
    "content": [
      "山无甲子不知年，国入华胥梦枕边。",
      "树老岂栽盘古日，枝栖独辟有巢天。",
      "两仪石叫惊山鬼，八卦潭澄问水仙。",
      "自笑草庐开混沌，结绳坐对屋三椽。"
    ]
  },
  {
    "id": "adcfe4dbb36afb516eb5db7ff6d74058",
    "title": "题西云岩杂咏",
    "authorName": "陈维英",
    "authorId": "adcfe4dbb36afb5109b15d4845ba9ae7",
    "dynasty": "清",
    "content": [
      "兀坐禅堂学上乘，休辞永别对孤灯。",
      "风生灵室窗三面，月照寒床枕一肱。",
      "欲扣齐鱼祈佛祖，偏参絮果伴山僧。",
      "况兼此地西天近，绝顶烟云覆几层。"
    ]
  },
  {
    "id": "adcfe4dbb36afb516eb5db7f4f4e0a42",
    "title": "题西云岩杂咏",
    "authorName": "陈维英",
    "authorId": "adcfe4dbb36afb5109b15d4845ba9ae7",
    "dynasty": "清",
    "content": [
      "纵览乾坤眼界宽，悠然瀛岛辟奇观。",
      "云峰窈窕参诗可，石洞谺谽入画难。",
      "未问棘闱扳桂蕊，且栖萧寺佩秋兰。",
      "先机若领他年相，熕芋缘何蕲懒然。"
    ]
  },
  {
    "id": "adcfe4dbb36afb516eb5db7ff33d9228",
    "title": "题西云岩杂咏",
    "authorName": "陈维英",
    "authorId": "adcfe4dbb36afb5109b15d4845ba9ae7",
    "dynasty": "清",
    "content": [
      "西云兰若上崚嶒，俯瞰江山一望平。",
      "石径纡回开法界，松轩寂寞听钟声。",
      "丁年汲古资修绠，丙夜摊书对短檠。",
      "浩荡此心宁待洗，明珠仙露拟同情。"
    ]
  },
  {
    "id": "adcfe4dbb36afb516eb5db7f6ebe358b",
    "title": "题西云岩杂咏",
    "authorName": "陈维英",
    "authorId": "adcfe4dbb36afb5109b15d4845ba9ae7",
    "dynasty": "清",
    "content": [
      "东瀛秀气聚龟山，螺髻蛾眉四面环。",
      "烟火万家如指掌，水天一色豁心颜。",
      "云来云去松关里，人啸人歌梵宇间。",
      "好著芒鞋扶竹杖，高冈仰止月跻攀。"
    ]
  },
  {
    "id": "adcfe4dbb36afb516a20e5f4dfcd8f6a",
    "title": "秋夜",
    "authorName": "陈维英",
    "authorId": "adcfe4dbb36afb5109b15d4845ba9ae7",
    "dynasty": "清",
    "content": [
      "又是秋宵寂寞时，灯花空结并头枝。",
      "啼蛩绕壁天寒早，落叶敲窗旅梦迟。",
      "楚渚怜渠搴鄂被，河梁无客赠苏诗。",
      "萧萧夜雨迷三径，梓里如今菊满篱。"
    ]
  },
  {
    "id": "adcfe4dbb36afb514c74f8aaddaa0b6b",
    "title": "七月十七日大行皇帝升遐哭临恭挽",
    "authorName": "陈维英",
    "authorId": "adcfe4dbb36afb5109b15d4845ba9ae7",
    "dynasty": "清",
    "content": [
      "曾掌丝纶侍内廷，忍闻銮辂入苍冥。",
      "地官下校逾双日，天极中尊坠一星。",
      "鬼蜮未剿先帝恨，神龙难附小臣停。",
      "成王绍治周公辅，应定东征慰庙灵。"
    ]
  },
  {
    "id": "adcfe4dbb36afb511f8bc6abb3098782",
    "title": "一月十二日王蔼亭太守过访太古巢野人骇然观者如堵以为所未见也又题于壁",
    "authorName": "陈维英",
    "authorId": "adcfe4dbb36afb5109b15d4845ba9ae7",
    "dynasty": "清",
    "content": [
      "山径向无车马行，今朝破例有驺鸣。",
      "锣声出树厖争吠，伞影穿林鸟乍惊。",
      "未识长官环父老，不谙音语问先生。",
      "日斜客去村民散，仍闭柴门对短檠。"
    ]
  },
  {
    "id": "adcfe4dbb36afb51b74538261a2fd543",
    "title": "仓庚得仓字",
    "authorName": "陈维英",
    "authorId": "adcfe4dbb36afb5109b15d4845ba9ae7",
    "dynasty": "清",
    "content": [
      "杏花作饭春常饱，柳絮为衾梦亦香。",
      "墙角留人诗鼓吹，尊前劝客酒笙簧。",
      "唤回暖气烟千树，说破天机雨一塘。",
      "即此鸟声能动听，觉防巧舌有臧仓。"
    ]
  },
  {
    "id": "adcfe4dbb36afb5189efbf260509eeb7",
    "title": "白燕",
    "authorName": "陈维英",
    "authorId": "adcfe4dbb36afb5109b15d4845ba9ae7",
    "dynasty": "清",
    "content": [
      "为嫌故国衣乌衣，换淡妆来觉昨非。",
      "杨柳絮缠银剪试，梅花粉抹玉钗飞。",
      "雪迷帘外浑难觅，月照梁间讶未归。",
      "欲报吉祥喧喜语，无如人识鸟音稀。"
    ]
  },
  {
    "id": "adcfe4dbb36afb51ee6e6b54687a5e66",
    "title": "贺云岩师四孙周岁",
    "authorName": "陈维英",
    "authorId": "adcfe4dbb36afb5109b15d4845ba9ae7",
    "dynasty": "清",
    "content": [
      "嵩岳钟灵太运昌，维申及甫降非常。",
      "风迎桂子双扉馥，露裛兰孙四座香。",
      "纬武经文看磊落，提戈取印乐轩昂。",
      "鸣銮世绪簪缨绍，预爱宾王观国光。"
    ]
  },
  {
    "id": "adcfe4dbb36afb515747893ce49825c1",
    "title": "鄱阳湖",
    "authorName": "陈维英",
    "authorId": "adcfe4dbb36afb5109b15d4845ba9ae7",
    "dynasty": "清",
    "content": [
      "江右奇观五郡环，天教巨浸当难关。",
      "雁声含冷催涛起，龙气吹醒卷雨还。",
      "一派白吞彭泽水，半痕青点大孤山。",
      "舟人色沮予无异，曾十回经沧海间。"
    ]
  },
  {
    "id": "adcfe4dbb36afb51022be621fe0cff7d",
    "title": "盐水港途中",
    "authorName": "陈维英",
    "authorId": "adcfe4dbb36afb5109b15d4845ba9ae7",
    "dynasty": "清",
    "content": [
      "最喜今朝又是晴，管他时节近清明。",
      "云无带雨风偏暖，地不傍山路较平。",
      "香送草花催午气，春归林鸟唤诗情。",
      "恰逢麦候频驱雀，绿草村村木铎声。"
    ]
  },
  {
    "id": "adcfe4dbb36afb5155c035a510ee9c10",
    "title": "赠潘永清入泮",
    "authorName": "陈维英",
    "authorId": "adcfe4dbb36afb5109b15d4845ba9ae7",
    "dynasty": "清",
    "content": [
      "十年风雨坐茅庐，今日新硎发剑初。",
      "百战屡超童子队，半途莫庆古人书。",
      "美才最忌骄兼吝，大德方能实若虚。",
      "久困泮池因懒学，愿君鉴我作前车。"
    ]
  },
  {
    "id": "adcfe4dbb36afb5188ba53e24dc59e16",
    "title": "太古巢即事其二",
    "authorName": "陈维英",
    "authorId": "adcfe4dbb36afb5109b15d4845ba9ae7",
    "dynasty": "清",
    "content": [
      "白云为我锁紫扉，俗客不来苔藓肥。",
      "露煮春茶将叶扫，风吹诗草并花飞。"
    ]
  },
  {
    "id": "adcfe4dbb36afb5188ba53e2a69f427c",
    "title": "太古巢即事其二",
    "authorName": "陈维英",
    "authorId": "adcfe4dbb36afb5109b15d4845ba9ae7",
    "dynasty": "清",
    "content": [
      "留住香烟鄣石屏，小窗读史与温经。",
      "书声坠落空江去，舟子停桡侧耳听。"
    ]
  },
  {
    "id": "adcfe4dbb36afb5188ba53e2ce592435",
    "title": "太古巢即事其二",
    "authorName": "陈维英",
    "authorId": "adcfe4dbb36afb5109b15d4845ba9ae7",
    "dynasty": "清",
    "content": [
      "隔一重江佛国开，剑潭寺隐碧林隈。",
      "山僧日日通音问，故送钟声渡水来。"
    ]
  },
  {
    "id": "adcfe4dbb36afb5188ba53e2cc4c7ce2",
    "title": "太古巢即事其二",
    "authorName": "陈维英",
    "authorId": "adcfe4dbb36afb5109b15d4845ba9ae7",
    "dynasty": "清",
    "content": [
      "月临碧水倍生姿，山静水澄人醉时。",
      "明月也耽山水趣，既斜欲落故迟迟。"
    ]
  },
  {
    "id": "adcfe4dbb36afb5188ba53e23d74b7a3",
    "title": "太古巢即事其二",
    "authorName": "陈维英",
    "authorId": "adcfe4dbb36afb5109b15d4845ba9ae7",
    "dynasty": "清",
    "content": [
      "绝好山川不染尘，得诗点缀耸精神。",
      "山灵应共川灵说，多谢诗人为写真。"
    ]
  },
  {
    "id": "adcfe4dbb36afb5188ba53e2e2e41193",
    "title": "太古巢即事其二",
    "authorName": "陈维英",
    "authorId": "adcfe4dbb36afb5109b15d4845ba9ae7",
    "dynasty": "清",
    "content": [
      "对面山高草色鲜，牧童就草上危巅。",
      "人如蝼蚁牛如豆，买得奇观不用钱。"
    ]
  },
  {
    "id": "adcfe4dbb36afb5188ba53e26a63e811",
    "title": "太古巢即事其二",
    "authorName": "陈维英",
    "authorId": "adcfe4dbb36afb5109b15d4845ba9ae7",
    "dynasty": "清",
    "content": [
      "晴朝月夜最关怀，风雨来时景亦佳。",
      "竹戛琅玕泉漱玉，梵音一洗太古谐。"
    ]
  },
  {
    "id": "adcfe4dbb36afb5188ba53e2ac4d189a",
    "title": "太古巢即事其二",
    "authorName": "陈维英",
    "authorId": "adcfe4dbb36afb5109b15d4845ba9ae7",
    "dynasty": "清",
    "content": [
      "两仪石得阴阳气，八卦潭通坎兑根。",
      "别有洞天开小口，个中凉不异桃源。"
    ]
  },
  {
    "id": "adcfe4dbb36afb5188ba53e24557da6d",
    "title": "太古巢即事其二",
    "authorName": "陈维英",
    "authorId": "adcfe4dbb36afb5109b15d4845ba9ae7",
    "dynasty": "清",
    "content": [
      "小屋如舟结构新，其间信宿脱风尘。",
      "明朝归去夸朋辈，我是羲皇以上人。"
    ]
  },
  {
    "id": "adcfe4dbb36afb51b2ce1ea77a788eb7",
    "title": "淡北八景剑潭夜光",
    "authorName": "陈维英",
    "authorId": "adcfe4dbb36afb5109b15d4845ba9ae7",
    "dynasty": "清",
    "content": [
      "宝剑何年掷水中，夜光高射斗牛红。",
      "料想化龙潜已久，几回烧尾欲腾空。"
    ]
  },
  {
    "id": "adcfe4dbb36afb51b2ce1ea752ca08d7",
    "title": "淡北八景剑潭夜光",
    "authorName": "陈维英",
    "authorId": "adcfe4dbb36afb5109b15d4845ba9ae7",
    "dynasty": "清",
    "content": [
      "第一关门锁浪中，天然水色判西东。",
      "莫嫌黑白分明甚，清浊源流本不同。"
    ]
  },
  {
    "id": "adcfe4dbb36afb51b2ce1ea759c8e2ed",
    "title": "淡北八景剑潭夜光",
    "authorName": "陈维英",
    "authorId": "adcfe4dbb36afb5109b15d4845ba9ae7",
    "dynasty": "清",
    "content": [
      "丰年瑞雪积峰头，为兆磺溪岁有收。",
      "远望芙蓉无限白，教人错认玉山浮。"
    ]
  },
  {
    "id": "adcfe4dbb36afb51b2ce1ea79bb9f33c",
    "title": "淡北八景剑潭夜光",
    "authorName": "陈维英",
    "authorId": "adcfe4dbb36afb5109b15d4845ba9ae7",
    "dynasty": "清",
    "content": [
      "势撼蛟龙亦壮哉，波涛漰湃吼奔雷。",
      "三更十里军声急，疑是胥江倒海来。"
    ]
  },
  {
    "id": "adcfe4dbb36afb51b2ce1ea7d31fdc4a",
    "title": "淡北八景剑潭夜光",
    "authorName": "陈维英",
    "authorId": "adcfe4dbb36afb5109b15d4845ba9ae7",
    "dynasty": "清",
    "content": [
      "坌岭微茫八里间，连朝吐雾罩鸦鬟。",
      "此中定有深藏豹，未许分明见一斑。"
    ]
  },
  {
    "id": "adcfe4dbb36afb51b2ce1ea7d6cb8f08",
    "title": "淡北八景剑潭夜光",
    "authorName": "陈维英",
    "authorId": "adcfe4dbb36afb5109b15d4845ba9ae7",
    "dynasty": "清",
    "content": [
      "棹歌渔唱泛蟾辉，两岸芦花水四围。",
      "此地风光真赤壁，满船载得月明皈。"
    ]
  },
  {
    "id": "adcfe4dbb36afb51b2ce1ea7ec088459",
    "title": "淡北八景剑潭夜光",
    "authorName": "陈维英",
    "authorId": "adcfe4dbb36afb5109b15d4845ba9ae7",
    "dynasty": "清",
    "content": [
      "潺湲十里响流湍，唤醒三更客梦阑。",
      "欹枕何人眠不得，轻舟疑傍子陵滩。"
    ]
  },
  {
    "id": "adcfe4dbb36afb51b2ce1ea7c9c8a0b7",
    "title": "淡北八景剑潭夜光",
    "authorName": "陈维英",
    "authorId": "adcfe4dbb36afb5109b15d4845ba9ae7",
    "dynasty": "清",
    "content": [
      "地借牛皮不计年，荷兰征址剩荒烟。",
      "苍凉满目兴亡感，只在寒鸦古木边。"
    ]
  },
  {
    "id": "adcfe4dbb36afb5199d8f3d1e43b0e07",
    "title": "一品夫人",
    "authorName": "陈维英",
    "authorId": "adcfe4dbb36afb5109b15d4845ba9ae7",
    "dynasty": "清",
    "content": [
      "父母虽生嫁即休，沈恩须向沈家酬。",
      "能知尽节便为孝，何事临行若死留。"
    ]
  },
  {
    "id": "adcfe4dbb36afb5199d8f3d1262f7dd0",
    "title": "一品夫人",
    "authorName": "陈维英",
    "authorId": "adcfe4dbb36afb5109b15d4845ba9ae7",
    "dynasty": "清",
    "content": [
      "三朝奉饭毕残生，苟活何如死更荣。",
      "陈氏曾殉监国难，同时奇节冠东瀛。"
    ]
  },
  {
    "id": "adcfe4dbb36afb5199d8f3d125697419",
    "title": "一品夫人",
    "authorName": "陈维英",
    "authorId": "adcfe4dbb36afb5109b15d4845ba9ae7",
    "dynasty": "清",
    "content": [
      "奸谋𧬈訾今何在，一品头衔万古名。",
      "毕竟殉身缘底事，沈家冤案不须明。"
    ]
  },
  {
    "id": "adcfe4dbb36afb5199d8f3d1ee1f5e96",
    "title": "一品夫人",
    "authorName": "陈维英",
    "authorId": "adcfe4dbb36afb5109b15d4845ba9ae7",
    "dynasty": "清",
    "content": [
      "鸾章一旦下东都，油壁香车离海隅。",
      "未审长安明月夜，贞魂犹恋故乡无。"
    ]
  },
  {
    "id": "adcfe4dbb36afb51fa5e63fafa5a4247",
    "title": "监国夫人",
    "authorName": "陈维英",
    "authorId": "adcfe4dbb36afb5109b15d4845ba9ae7",
    "dynasty": "清",
    "content": [
      "三朝茶饭了生因，烈女传中第一人。",
      "尺组捐躯原死义，殉夫无恨恨奸臣。"
    ]
  },
  {
    "id": "adcfe4dbb36afb51fa5e63faac807dfa",
    "title": "监国夫人",
    "authorName": "陈维英",
    "authorId": "adcfe4dbb36afb5109b15d4845ba9ae7",
    "dynasty": "清",
    "content": [
      "螟蛉冤案暗伤神，地下相从愤莫伸。",
      "以吕易嬴还乐卜，岩疆转瞬属他人。"
    ]
  },
  {
    "id": "adcfe4dbb36afb51476b0ea414eaa0bb",
    "title": "留髭自咏",
    "authorName": "陈维英",
    "authorId": "adcfe4dbb36afb5109b15d4845ba9ae7",
    "dynasty": "清",
    "content": [
      "未岁生身本属羊，生髭羊岁恰相当。",
      "柔毛取义非无谓，主簿髯髭分外长。"
    ]
  },
  {
    "id": "adcfe4dbb36afb51476b0ea467cd42b2",
    "title": "留髭自咏",
    "authorName": "陈维英",
    "authorId": "adcfe4dbb36afb5109b15d4845ba9ae7",
    "dynasty": "清",
    "content": [
      "今朝诗思为髭抽，后日诗从撚处求。",
      "倘每吟诗频撚断，诗人口比老僧头。"
    ]
  },
  {
    "id": "adcfe4dbb36afb515758cc40b3c2450f",
    "title": "建醮偶感",
    "authorName": "陈维英",
    "authorId": "adcfe4dbb36afb5109b15d4845ba9ae7",
    "dynasty": "清",
    "content": [
      "祭鬼供神款客疲，富家难度况贫儿。",
      "衣裳典尽饥寒至，神鬼无闻客不知。"
    ]
  },
  {
    "id": "adcfe4dbb36afb51037add7f390b7c7d",
    "title": "并蒂莲其二",
    "authorName": "陈维英",
    "authorId": "adcfe4dbb36afb5109b15d4845ba9ae7",
    "dynasty": "清",
    "content": [
      "淤泥不染两朱丹，此种应教号合欢。",
      "若使亭亭还解语，同心相对臭如兰。"
    ]
  },
  {
    "id": "adcfe4dbb36afb51c6d909e86ed1002f",
    "title": "竹得林字其二",
    "authorName": "陈维英",
    "authorId": "adcfe4dbb36afb5109b15d4845ba9ae7",
    "dynasty": "清",
    "content": [
      "不怕青霜白雪侵，千竿挺翠自成林。",
      "傍人只爱坚多节，但见君身未见心。"
    ]
  },
  {
    "id": "adcfe4dbb36afb51e782ab2269f74d35",
    "title": "目力",
    "authorName": "陈维英",
    "authorId": "adcfe4dbb36afb5109b15d4845ba9ae7",
    "dynasty": "清",
    "content": [
      "两目虽存力减前，临文敢怨视茫然。",
      "自从六岁攻书起，我已劳他七十年。"
    ]
  },
  {
    "id": "adcfe4dbb36afb512951f35d5a99fae2",
    "title": "论诗",
    "authorName": "陈维英",
    "authorId": "adcfe4dbb36afb5109b15d4845ba9ae7",
    "dynasty": "清",
    "content": [
      "著色原资妙选材，也须结构匠心裁。",
      "可怜绝艳芙蓉粉，涂在无盐脸上来。"
    ]
  },
  {
    "id": "adcfe4dbb36afb515458382a9d053298",
    "title": "五更",
    "authorName": "陈维英",
    "authorId": "adcfe4dbb36afb5109b15d4845ba9ae7",
    "dynasty": "清",
    "content": [
      "倚壁灯光小炷留，宵眠醒必五更头。",
      "吾身自有时辰表，不用鸡人报晓筹。"
    ]
  },
  {
    "id": "adcfe4dbb36afb51505cd698e0a06521",
    "title": "山行",
    "authorName": "陈维英",
    "authorId": "adcfe4dbb36afb5109b15d4845ba9ae7",
    "dynasty": "清",
    "content": [
      "路寻樵径蹑槎枒，山色苍深夕照斜。",
      "一树红枫全是叶，翻疑无叶满身花。"
    ]
  },
  {
    "id": "adcfe4dbb36afb51678f223f57a23285",
    "title": "疑冢",
    "authorName": "陈维英",
    "authorId": "adcfe4dbb36afb5109b15d4845ba9ae7",
    "dynasty": "清",
    "content": [
      "阿瞒技俩惯瞒人，七十二坟无一真。",
      "人死猜疑心未死，兢兢无地可容身。"
    ]
  },
  {
    "id": "adcfe4dbb36afb5130f051664ddaab54",
    "title": "看地图",
    "authorName": "陈维英",
    "authorId": "adcfe4dbb36afb5109b15d4845ba9ae7",
    "dynasty": "清",
    "content": [
      "旷览舆图学卧游，胸吞五岳小沧洲。",
      "眼前指顾须臾事，看遍神京百二州。"
    ]
  },
  {
    "id": "adcfe4dbb36afb51e639e11b3ed23f99",
    "title": "赋得良玉比君子",
    "authorName": "陈维英",
    "authorId": "adcfe4dbb36afb5109b15d4845ba9ae7",
    "dynasty": "清",
    "content": [
      "无瑕君子德，追逐自含章。",
      "儒待珍争聘，人将玉比良。",
      "惟贤知所宝，有美韫而藏。",
      "守璞神偏固，成圭行本方。",
      "楚嗤珩问白，周咏瓒流黄。",
      "品贵金同式，才高尺细量。",
      "他山资砥砺，汝器胜琳琅。",
      "得士班名笋，磨砻圣化彰。"
    ]
  },
  {
    "id": "adcfe4dbb37c8f13369e0edd209cc7cf",
    "title": "贵州省旅店题壁",
    "authorName": "严谨",
    "authorId": "adcfe4dbb37c8f13d1457b72d1457b72",
    "dynasty": "清",
    "content": [
      "万里趋庭暂息肩，一檠孤坐思茫然。",
      "才辞水驿三湘路，又数山程五月天。",
      "书到途中慵检点，诗成客里倍缠绵。",
      "白云翘首原非远，翻恨春归在客先。"
    ]
  },
  {
    "id": "adcfe4dbb37c8f13327f13df6dace11f",
    "title": "薄暮舟发常山",
    "authorName": "严谨",
    "authorId": "adcfe4dbb37c8f13d1457b72d1457b72",
    "dynasty": "清",
    "content": [
      "之江东去暮云深，到此清流惬素襟。",
      "叶叶轻帆随岸转，亭亭落日傍山沈。",
      "滩声呜咽流归梦，鸟语绵蛮和醉吟。",
      "今夜月明来故国，可堪胜景负登临。"
    ]
  },
  {
    "id": "adcfe4dbb37c8f139f97c76f4eaa04c9",
    "title": "芦溪舟中",
    "authorName": "严谨",
    "authorId": "adcfe4dbb37c8f13d1457b72d1457b72",
    "dynasty": "清",
    "content": [
      "芦溪溪船小于叶，芦溪舟子猿猱捷。",
      "溪流直下不可前，短篙借作短兵接。",
      "𦫃间却受两三人，看山不分谁主宾。",
      "哑哑数声出芦去，蒙蒙烟霭迷溪滨。",
      "中无馀地不得卧，欠伸常自跏趺坐。",
      "沾衣欲湿雨忽来，篾帘半扇芦篷破。",
      "天低野旷邻钟急，争向村中买箬笠。",
      "舟子西笑指斜阳，顷刻阴霾尽收拾。",
      "候馆依稀在眼前，对床今夜任安眠。",
      "沿溪急棹二十里，回望芦丛何处边。"
    ]
  },
  {
    "id": "adcfe4dbb38166866a20e5f4a926116e",
    "title": "秋夜",
    "authorName": "明萱",
    "authorId": "adcfe4dbb3816686d1457b72d1457b72",
    "dynasty": "清",
    "content": [
      "忽见梧桐染淡黄，更闻鶗鴂叫秋霜。",
      "不因白发催明镜，且抱红心寄上方。",
      "就竹开窗通海月，当庭种桂散天香。",
      "闲来拥衲凭高坐，静听疏钟万虑忘。"
    ]
  },
  {
    "id": "adcfe4dbb3816686407ef54b27d8223e",
    "title": "题英石",
    "authorName": "明萱",
    "authorId": "adcfe4dbb3816686d1457b72d1457b72",
    "dynasty": "清",
    "content": [
      "寂寞东山草更萋，孤峰独立绝恒蹊。",
      "年来不与人相见，风雨萧萧鸟自啼。"
    ]
  },
  {
    "id": "adcfe4dbb3816686eb237aa04045cf6f",
    "title": "落叶",
    "authorName": "明萱",
    "authorId": "adcfe4dbb3816686d1457b72d1457b72",
    "dynasty": "清",
    "content": [
      "消瘦寒林意自凄，可怜零落任东西。",
      "妒风何苦相凌逼，眷恋枝头不忍离。"
    ]
  },
  {
    "id": "adcfe4dbb3816686eb237aa0166a572c",
    "title": "落叶",
    "authorName": "明萱",
    "authorId": "adcfe4dbb3816686d1457b72d1457b72",
    "dynasty": "清",
    "content": [
      "霜染千秋色不同，纵然娇艳也成空。",
      "凭风分付东流去，耐等寒枝春不穷。"
    ]
  },
  {
    "id": "adcfe4dbb389e9d466bbab04d54d34ee",
    "title": "石头城",
    "authorName": "丁裔沆",
    "authorId": "adcfe4dbb389e9d4d1457b72d1457b72",
    "dynasty": "清",
    "content": [
      "君不见龙骧将军意气豪，连帆战舰明珠袍。雄师八万挂席进，角声吹断黄云高。",
      "鸾旗半卷青山里，鱼龙悲咽秋江水。自将玉篆付官家，不遣将军折一矢。",
      "赤乌事业不崇朝，尽逐东风散怒涛。横江振旅铙歌发，白发将军看宝刀。",
      "寄语横行且复休，孙郎战骨随蒿丘。当年割据山河壮，谁道降帆下石头。"
    ]
  },
  {
    "id": "adcfe4dbb389e9d42a1589d960859df6",
    "title": "湘灵怨",
    "authorName": "丁裔沆",
    "authorId": "adcfe4dbb389e9d4d1457b72d1457b72",
    "dynasty": "清",
    "content": [
      "楚山青，楚江永，幽弦出水寒波动。青丝短，别恨长，碧潭浸月照微茫。",
      "声清切，惊落叶，夜半啼猿愁不歇。听悠悠，湘水流，苍梧缥缈黛云秋。",
      "猿声急，丝声咽，吹入《竹枝》转凄绝。竹烟浮，泪未收，寥天清怨泣渔舟。"
    ]
  },
  {
    "id": "adcfe4dbb398cdcfb60a7206e9584cde",
    "title": "过小石楼有怀张穆之",
    "authorName": "上官周",
    "authorId": "adcfe4dbb398cdcfe8d92f99e1d2caa7",
    "dynasty": "清",
    "content": [
      "罗浮春早淡烟笼，离合由来气自通。",
      "荒径乍开晴树绿，啼莺新破晓窗红。",
      "奇峰屴崱留名迹，台榭深沈有晋风。",
      "惆怅素怀情未已，铁桥人去石楼空。"
    ]
  },
  {
    "id": "adcfe4dbb398f707c24da1e7f76fa82a",
    "title": "和白晓月题半山庵壁诗",
    "authorName": "色他哈",
    "authorId": "adcfe4dbb398f707d1457b72d1457b72",
    "dynasty": "清",
    "content": [
      "帐冷衾寒怨阿谁，柳烟花雨总成悲。",
      "怕看春草当窗绿，别后珠帘尽日垂。",
      "塞外马嘶青海月，闺中人动白头悲。",
      "可怜别后庭前柳，一样黄昏带月垂。"
    ]
  },
  {
    "id": "adcfe4dbb3a0243a897c5ca40d3c76e3",
    "title": "题侗将军西园",
    "authorName": "毓朗",
    "authorId": "adcfe4dbb3a0243ad1457b72d1457b72",
    "dynasty": "清",
    "content": [
      "敛心玩泉石，缩眼察园林。",
      "野老无拘束，山泉有妙音。",
      "地偏尘世隔，树密屋庐深。",
      "霭霭夏山色，寻阶上素襟。"
    ]
  },
  {
    "id": "adcfe4dbb3a0243aae026369842dd316",
    "title": "庚子元旦",
    "authorName": "毓朗",
    "authorId": "adcfe4dbb3a0243ad1457b72d1457b72",
    "dynasty": "清",
    "content": [
      "青帝昨日回未回，入间喜气动如雷。",
      "人知岁岁传元日，我喜融融苏旧荄。",
      "旭日渐生墙角草，东风行放树头梅。",
      "年来更觉天机活，转识浮生众妙该。"
    ]
  },
  {
    "id": "adcfe4dbb3a0243a0a8287e82d07d62c",
    "title": "诗遂醒",
    "authorName": "毓朗",
    "authorId": "adcfe4dbb3a0243ad1457b72d1457b72",
    "dynasty": "清",
    "content": [
      "太白睒睒星荧荧，一夜东风吹月上。",
      "我来寺里看梅花，不道蔷薇高一丈。"
    ]
  },
  {
    "id": "adcfe4dbb3a0243ad6d2ef6b8e44dc4a",
    "title": "和耆寿民旧作城头望雪",
    "authorName": "毓朗",
    "authorId": "adcfe4dbb3a0243ad1457b72d1457b72",
    "dynasty": "清",
    "content": [
      "冰海风来林谷响，雪大如轮小如掌。",
      "初惊老木着春花，继讶幽襟作秋爽。",
      "天低已疑宇宙隘，眼明陡觉庭院敞。",
      "更上城头望匡庐，浩渺光中失粒坱。",
      "欲寻奇趣无中边，那更穷幽问罔象。",
      "万弩钱塘潮上时，千里平沙日初晃。",
      "玉龙战罢云偶开，恍惚晶莹见颅颡。",
      "松林得雪已奇绝，城上吟诗气无两。",
      "茫茫银海坐危楼，波平不复劳双桨。",
      "不嫌觅句禁体物，生恐抽刀断马鞅。",
      "一时豪兴无古人，此日胸中余妙想。",
      "曲高和寡继者谁，缡褷舞鹤失圆吭。"
    ]
  },
  {
    "id": "adcfe4dbb3a6153ccbaf82894e4d6891",
    "title": "花前劝酒吟",
    "authorName": "魏源",
    "authorId": "adcfe4dbb3a6153c59e0b265a3545bd7",
    "dynasty": "清",
    "content": [
      "细雨蒙蒙江汉宽，楚天无际倚阑干。",
      "水为万古无情绿，酒是千龄不老丹。",
      "故国鱼兼莼菜美，新霜人共菊花寒。",
      "楼船楼阁俱雄壮，黄鹤黄龙醉里看。"
    ]
  },
  {
    "id": "adcfe4dbb3a6153c316746dc9b793e9a",
    "title": "寰海后十首",
    "authorName": "魏源",
    "authorId": "adcfe4dbb3a6153c59e0b265a3545bd7",
    "dynasty": "清",
    "content": [
      "曾闻兵革话承平，几见承平话战争？",
      "鹤尽羽书风尽檄，儿谈海国婢谈兵。",
      "梦中疏草苍生泪，诗里莺花稗史情。",
      "官匪拾遗休学社，徒惊绛灌汉公卿。"
    ]
  },
  {
    "id": "adcfe4dbb3a6153c2d49ee6845b4bb38",
    "title": "江行杂诗",
    "authorName": "魏源",
    "authorId": "adcfe4dbb3a6153c59e0b265a3545bd7",
    "dynasty": "清",
    "content": [
      "试登大别观荆鄂，何似君山俯洞庭。",
      "如束估帆三楚至，无穷征雁六朝听。",
      "大江东去风月白，春色南来天地青。",
      "何事悲歌更怀古，乾坤元气是吾形。"
    ]
  },
  {
    "id": "adcfe4dbb3a6153c06fc1561639bb6bb",
    "title": "晓窗",
    "authorName": "魏源",
    "authorId": "adcfe4dbb3a6153c59e0b265a3545bd7",
    "dynasty": "清",
    "content": [
      "少闻鸡声眠，老听鸡声起。",
      "千古万代人，消磨数声里。"
    ]
  },
  {
    "id": "adcfe4dbb3a6153c13ddc71a1f9574e9",
    "title": "高邮州署秋日偶题其二",
    "authorName": "魏源",
    "authorId": "adcfe4dbb3a6153c59e0b265a3545bd7",
    "dynasty": "清",
    "content": [
      "传舍官如住寺僧，半年暂主此荒城。",
      "湖边无处看山色，但爱千家带雨耕。"
    ]
  },
  {
    "id": "adcfe4dbb3a6153c13ddc71adc728c26",
    "title": "高邮州署秋日偶题其二",
    "authorName": "魏源",
    "authorId": "adcfe4dbb3a6153c59e0b265a3545bd7",
    "dynasty": "清",
    "content": [
      "衙斋少地得天宽，亭畔疏花丑石安。",
      "官既支离民又病，待成新竹斫鱼竿。"
    ]
  },
  {
    "id": "adcfe4dbb3a6153cfb6b6cab4ebcf8f8",
    "title": "三湘棹歌资湘",
    "authorName": "魏源",
    "authorId": "adcfe4dbb3a6153c59e0b265a3545bd7",
    "dynasty": "清",
    "content": [
      "溪行欲尽竹不已，苍雪纷纷化流水。",
      "船尾甫出碧玉湾，船头不见白云起。",
      "舣船斩竹撑竹篙，篙声响应空谷号。",
      "舟底水将石作骨，江边山以石为毛。",
      "滩声渐急篙渐近，知有截溪渔簖近。",
      "渔翁晒网鹭晒翅，一潭竹影涵鱼影。"
    ]
  },
  {
    "id": "adcfe4dbb3a6153c301844e149e34aac",
    "title": "三叠泉",
    "authorName": "魏源",
    "authorId": "adcfe4dbb3a6153c59e0b265a3545bd7",
    "dynasty": "清",
    "content": [
      "渴虹倒吸西江水，万丈老龙飞不起。",
      "三奋三坠下无底，喷为雨雹风霆诡。",
      "一练三帘万玉珠，奋迅奔腾十数里。",
      "水石昼夜万訇，双崖铁立殷空。",
      "日月万古照不到，一峡终年烟雾里。",
      "数尺短松千尺苔，山深六月寒苍。",
      "不知何人暗相报，遂令闯破混沌死。",
      "至今山灵怒游客，百步飞霖射衣履。",
      "山非山，水非水，仙非仙，鬼非鬼，",
      "回头洞口云扃矣，千秋万岁何时启？"
    ]
  },
  {
    "id": "adcfe4dbb3a6153c3ebac0d15f56b325",
    "title": "天台石梁雨后观瀑歌",
    "authorName": "魏源",
    "authorId": "adcfe4dbb3a6153c59e0b265a3545bd7",
    "dynasty": "清",
    "content": [
      "雁荡之瀑烟苍苍，中条之瀑雷硠硠，惟有天台之瀑不奇在瀑奇石梁，如人侧卧一肱张。",
      "力能撑开八万四千丈，放出青霄九道银河霜。我来正值连朝雨，两崖佰束风愈怒。",
      "松涛一涌千万重，漭泉冲夺游人路。重岗四合如重城，震电万车争殷辚。",
      "山头草木思他徙，但有虎啸苍龙吟。须臾雨尽月华湿，月瀑更较雨瀑谧。",
      "千山万山惟一音，耳畔众响皆休息。静中疑是曲江涛，此则云垂彼海立。",
      "我曾观潮更观瀑，浩气胸中两仪塞。不以目视以耳听，斋心三日钧天瑟。",
      "造物贶我良不悭，所至江山纵奇特，山僧掉头笑休道，雨瀑月瀑那如冰瀑妙。",
      "破玉裂琼凝不流，黑光中线空明窈。层冰积压忽一摧，天崩地坼空晴昊。",
      "前冰已裂后冰乘，一日玉山百颓倒。是时樵牧无声游屐绝，老僧扶杖穷幽讨。",
      "山中胜不传山外，武陵难向渔郎道。语罢月落山茫茫，但觉石梁之下烟苍苍、雷硠硠，挟以风雨，浩浩如河江。"
    ]
  },
  {
    "id": "adcfe4dbb3a6153cb3a007e2032627ef",
    "title": "黄山绝顶题文殊院",
    "authorName": "魏源",
    "authorId": "adcfe4dbb3a6153c59e0b265a3545bd7",
    "dynasty": "清",
    "content": [
      "峰奇石奇松更奇，云飞水飞山亦飞。",
      "华山忽向江南峙，十丈花开一万围。"
    ]
  },
  {
    "id": "adcfe4dbb3a6153c32488c5dbf495033",
    "title": "岱谷西溪",
    "authorName": "魏源",
    "authorId": "adcfe4dbb3a6153c59e0b265a3545bd7",
    "dynasty": "清",
    "content": [
      "山大水声小，水与山不敌。",
      "谁知砉砉响，能静岩岩魄。",
      "岱宗石不裂，裂即万寻壁。",
      "山泉云际青，飞下勇无择。",
      "涧水奔赴会，供此双龙吸。",
      "嵯峨萧瑟间，声光百寒碧。",
      "仰视苍苍天，坼入巉巉石。",
      "倾崖宿苍阴，倒影地不及。",
      "不辨峡西东，但随溪转侧。",
      "到此顿忘归，今古空明积。",
      "昔贤此考槃，觞咏谭王伯。",
      "至今濯缨亭，气与岱宗赫。",
      "山禽不敢啼，草树若屏息。",
      "悄然万虑澄，何独红尘隔。"
    ]
  },
  {
    "id": "adcfe4dbb3a6153c34b286cd6ec87b73",
    "title": "客怀柬龚定庵舍人",
    "authorName": "魏源",
    "authorId": "adcfe4dbb3a6153c59e0b265a3545bd7",
    "dynasty": "清",
    "content": [
      "一年春一度，一夜梦一枕。",
      "春去梦醒时，回首了无影。",
      "微雨原上来，洗我生窗静。",
      "以君衣上月，照我花前饮。",
      "门前临大道，石坂成畦畛。",
      "左有万蹄痕，右有千辙轸。",
      "自有宇宙来，车马无停骋。",
      "车上客遥遥，车下尘隐隐。"
    ]
  },
  {
    "id": "adcfe4dbb3a6153c34b286cd595556d7",
    "title": "客怀柬龚定庵舍人",
    "authorName": "魏源",
    "authorId": "adcfe4dbb3a6153c59e0b265a3545bd7",
    "dynasty": "清",
    "content": [
      "长安都会地，车马万阗咽。",
      "所喧本非我，城市如山泽。",
      "入门纷书册，出门耽水石。",
      "苦乐虽殊途，同为物所役。",
      "何如掩一关，虚室中宵白。",
      "劳劳啼夜乌，夜静未遑息。"
    ]
  },
  {
    "id": "adcfe4dbb3a6153c34b286cd9a2d9a40",
    "title": "客怀柬龚定庵舍人",
    "authorName": "魏源",
    "authorId": "adcfe4dbb3a6153c59e0b265a3545bd7",
    "dynasty": "清",
    "content": [
      "东风吹草青，西风吹草黄。",
      "惟有客子心，不随草短长。",
      "束发慕仙真，倒影凌扶桑。",
      "幸遇广成子，牖我先天方。",
      "中道牵小术，歧路多亡羊。",
      "日暮临广莫，天风振枯桑。",
      "前途怅淼淼，后辙悲茫茫。",
      "惊沙如海涛，欲济川无梁。",
      "安得遵云衢，及此桑榆光。"
    ]
  },
  {
    "id": "adcfe4dbb3a6153c34b286cdf9e932e2",
    "title": "客怀柬龚定庵舍人",
    "authorName": "魏源",
    "authorId": "adcfe4dbb3a6153c59e0b265a3545bd7",
    "dynasty": "清",
    "content": [
      "地平如板舆，天覆如穹庐。",
      "与君百年内，托足无斯须。",
      "试问所营营，花蕊上蜂须。",
      "一春所酝酿，广为三冬储。",
      "下备子孙哺，上奉君王需。",
      "区区一饱间，竭此百年躯。",
      "谁知甘似饴，出自苦之余。"
    ]
  },
  {
    "id": "adcfe4dbb3a6153c30592a1f910f7dae",
    "title": "岱谷灵崖",
    "authorName": "魏源",
    "authorId": "adcfe4dbb3a6153c59e0b265a3545bd7",
    "dynasty": "清",
    "content": [
      "北山恒若渴，得水已足豪。",
      "何况天城墉，四壁围周遭。",
      "万木千水石，相合成空涛。",
      "置身万绿中，眉入松间毛。",
      "回顾木杪平，始觉所历高。",
      "离宫负苍翠，梵宇横山椒。",
      "当年法雨地，诸天殷海潮。",
      "逃喧入寥寂，未觉流泉嚣。",
      "僧愧隐居逸，悯我征途劳。",
      "极目云天间，陶然咏唐尧。"
    ]
  },
  {
    "id": "adcfe4dbb3a6153c7f5dc8850d5dba26",
    "title": "华山西谷",
    "authorName": "魏源",
    "authorId": "adcfe4dbb3a6153c59e0b265a3545bd7",
    "dynasty": "清",
    "content": [
      "苍苍惟一色，不辨云树峰。",
      "浩浩惟一声，不辨风泉松。",
      "入谷几千曲，穿云将万重。",
      "时时乱石间，洄潭卷天容。",
      "寻源不得源，讵惜劳双筇。",
      "山荒人迹绝，猿鸟俱鸿蒙。",
      "谁知万壑响，出自微泉淙。",
      "万泉之上游，关键万峰中。",
      "出入石府藏，讵非龙所宫。",
      "空翠风不卷，气与诸天通。"
    ]
  },
  {
    "id": "adcfe4dbb3a6153c7f5dc885f1fbd92f",
    "title": "华山西谷",
    "authorName": "魏源",
    "authorId": "adcfe4dbb3a6153c59e0b265a3545bd7",
    "dynasty": "清",
    "content": [
      "溪山各无言，万去所酣醉。",
      "水石各无心，万松为映渍。",
      "松云几万重，浸得衣浑翠。",
      "身似鱼游空，何待生羽翼。",
      "仰视峡中天，古井澜不沸。",
      "咳唾不敢轻，谷响殷潮势。",
      "步步皆岳魂，息息通仙忾。",
      "莹然一寸心，苍苍照天地。",
      "诗难状碧空，梦亦浮元气。",
      "何人苍龙岭，俯瞷思飘坠。",
      "请谢世网尘，和枕秋云睡。",
      "仙犬守云扃，毋许渔樵至。"
    ]
  },
  {
    "id": "adcfe4dbb3a6153cc3a000f33c9b175b",
    "title": "太室东溪卢岩涧",
    "authorName": "魏源",
    "authorId": "adcfe4dbb3a6153c59e0b265a3545bd7",
    "dynasty": "清",
    "content": [
      "度梁访天门，忽讶山无底。",
      "穿出碧玲珑，渐深青壁垒。",
      "人影没数重，倒在波涛里。",
      "白云不在天，明月不在水。",
      "落此乱石坳，钟声催不起。",
      "但闻涛隐沦，不测泉终始。",
      "崖高水深深，天寒日色死。",
      "请君雨后来，一赠钧天耳。"
    ]
  },
  {
    "id": "adcfe4dbb3a6153c25199929a75e68c9",
    "title": "重游百泉",
    "authorName": "魏源",
    "authorId": "adcfe4dbb3a6153c59e0b265a3545bd7",
    "dynasty": "清",
    "content": [
      "天风吹夜泉，琤若雨声碎。",
      "不知一片月，已上啸台背。",
      "遥山白于晓，林樾失翠黛。",
      "湖云碧丁烟，因风荡为籁。",
      "相将沿堤去，步入空明内。",
      "俯仰寒苍然，清气不可界。",
      "且与夜渔人，伫立听石濑。"
    ]
  },
  {
    "id": "adcfe4dbb3a6153c28eebc42d6ecb62c",
    "title": "盘山纪游",
    "authorName": "魏源",
    "authorId": "adcfe4dbb3a6153c59e0b265a3545bd7",
    "dynasty": "清",
    "content": [
      "北龙到海尽，郁钟泉石秀。",
      "巀然大黑云，横枕蓟门右。",
      "矫首忽西上，欲与太行斗。",
      "青苍无坼虩，谁识中藏奥。",
      "全变边塞莽，自成苍玉宙。",
      "阳崖百卉尊，阴谷千冰溜。",
      "松云栋牖出，韶頀阶除奏。",
      "我来雨后山，黛洗烟岚透。",
      "干霄千石奋，喷雪万泉吼。",
      "雄哉造化藏，远笑骊山陋。"
    ]
  },
  {
    "id": "adcfe4dbb3a6153cf718a4cc0fa8f13c",
    "title": "登太行绝顶",
    "authorName": "魏源",
    "authorId": "adcfe4dbb3a6153c59e0b265a3545bd7",
    "dynasty": "清",
    "content": [
      "临险如大敌，奋势成独往。",
      "竭尽筋力能，驯至青冥上。",
      "一壁石怒生，千崖狞相向。",
      "石云昼不收，崖瀑夜逾响。",
      "数日惟一登，不知所历向。",
      "及颠反下视，始悔轻身妄。",
      "俯影如在渊，其深不及望。",
      "中奥何包孕，山于斯府藏。",
      "一降一生妍，一步一回仰。"
    ]
  },
  {
    "id": "adcfe4dbb3a6153cf718a4cca77b0831",
    "title": "登太行绝顶",
    "authorName": "魏源",
    "authorId": "adcfe4dbb3a6153c59e0b265a3545bd7",
    "dynasty": "清",
    "content": [
      "一石亘千里，石上森万峰。",
      "羊肠绕其西，孟门峙其东。",
      "凛然长黑云，我行入其中。",
      "崩崖划大谷，飞瀑裂鸿蒙。",
      "诸山听指挥，趋侍何鞠恭。",
      "关塞肘腋扼，郡邑尻脽从。",
      "昂头赴东海，三月脊犹穹。",
      "绝顶竟砥平，万马屯崇墉。",
      "建瓴批捣势，扼吭当关雄。",
      "一面制天下，络绎驱驼𩦺。",
      "宜乎紫团参，自古王气钟。",
      "到此身骤贵，宇宙蟠心胸。",
      "承平无险要，怀古来悲风。"
    ]
  },
  {
    "id": "adcfe4dbb3a6153cfde7a1d9e989633a",
    "title": "重游盘山寺",
    "authorName": "魏源",
    "authorId": "adcfe4dbb3a6153c59e0b265a3545bd7",
    "dynasty": "清",
    "content": [
      "青壁障我前，丹崖枕我席。",
      "瀑雪响我左，松云滃我腋。",
      "溪声以为楼，溪光以为宅。",
      "山重水复中，放出一泓碧。",
      "僧送出山泉，泉迓入山客。",
      "同音有殊听，高下善相即。",
      "心间水益空，谷静音如积。",
      "去年听盘泉，泉声尚凄激。",
      "今年听盘泉，盘泉更清寂。"
    ]
  },
  {
    "id": "adcfe4dbb3a6153c4a55468eb716c56a",
    "title": "剑阁",
    "authorName": "魏源",
    "authorId": "adcfe4dbb3a6153c59e0b265a3545bd7",
    "dynasty": "清",
    "content": [
      "出坎入坎千，上天下天百。",
      "陡然万古奇，森此寸眸昃。",
      "石石欲刺天，石石怒争壁。",
      "不见一鸟飞，但闻万马栗。",
      "线溜泻石髓，哀玉鸣不息。",
      "筋力尽青冥，渐与空天逼。",
      "世界缩地入，万鬼拔山出。",
      "落日照天南，绝峭横空墨。",
      "凄凉战垒风，惨澹游子色。",
      "奇从险极生，快自艰余获。",
      "我身天外来，尽讶云中客。",
      "河山两戒雄，喟矣二仪塞。"
    ]
  },
  {
    "id": "adcfe4dbb3a6153c0737ccf7a39887b2",
    "title": "石门洞瀑",
    "authorName": "魏源",
    "authorId": "adcfe4dbb3a6153c59e0b265a3545bd7",
    "dynasty": "清",
    "content": [
      "来从不尽山，归入无底谷。",
      "谷中鸣百雷，谷外攒苍玉。",
      "有呼响必应，环合城墉束。",
      "大声劈天来，千丈壁如覆。",
      "再坠再飞起，汇此两潭绿。",
      "雄豪化清泚，苍翠围寒肃。",
      "满壁蛟螭痕，泉声寒佛屋。",
      "客踞潭中砥，僧入帘中瀑。",
      "四面和松涛，诸天奏琴筑。",
      "神物呦潭中，中宵光上烛。",
      "何时起行雨，一洗苍生溽。"
    ]
  },
  {
    "id": "adcfe4dbb3a6153c4eb2695b362b28e4",
    "title": "栈道杂诗",
    "authorName": "魏源",
    "authorId": "adcfe4dbb3a6153c59e0b265a3545bd7",
    "dynasty": "清",
    "content": [
      "陇山自此终，南山自此始。",
      "秦坤蜀艮吭，大断乃大峙。",
      "万山东一坪，沔渭分峡水。",
      "观山必观峡，左右万峰倚。",
      "雄关亘云际，联之一线耳。",
      "果然关之东，雪瀑半坡起。",
      "翠壁泻浪浪，万仞杳无底。",
      "陈仓大散关，一扼千夫垒。",
      "平世息龙战，窟穴犹虎兕。",
      "登高复何畏，一呼万山唯。",
      "前途大阖辟，造物意未已。"
    ]
  },
  {
    "id": "adcfe4dbb3a6153c4eb2695b5d069afa",
    "title": "栈道杂诗",
    "authorName": "魏源",
    "authorId": "adcfe4dbb3a6153c59e0b265a3545bd7",
    "dynasty": "清",
    "content": [
      "山势日以高，山气日以横。",
      "俯首壑前云，侧足身外径。",
      "陟岭知势积，薄霄畏身殉。",
      "俯视升氛劳，始知奔峭盛。",
      "身已陟云梯，前山犹万仞。",
      "风餐露宿中，更向前林进。",
      "昨宵最高峰，已在舄底衬。",
      "中天腐骨轻，下界尘怀净。",
      "临深履薄中，涉险惟一敬。"
    ]
  },
  {
    "id": "adcfe4dbb3a6153c89bab6712fadfef5",
    "title": "中条山王官谷双瀑吟",
    "authorName": "魏源",
    "authorId": "adcfe4dbb3a6153c59e0b265a3545bd7",
    "dynasty": "清",
    "content": [
      "忽惊云黑何方雨，谁知泉挂峰头树。一村云树水声中，疑是山人辟秦处。",
      "条山西枕黄河曲，四山环拱天柱足。人言黄河天上来，谁知银河万仞，却泻山中雷。",
      "东西两瀑不相见，回崖寒閟千琼瑰。寒日无影峰插汉，但有古雪溅莓苔。",
      "人言西北之山少泉水，不若东南雷电起。岂知河北瀑龙不见尾，岱华西谷水帘足。",
      "游人登峰不寻谷，沂山双瀑横云霄。高寒谁肯跻岧峣。",
      "太行林虑瀑奇绝，崖谷荒险虎豹穴。惟有盘山泉石闻天下，卧瀑终殊飞瀑挂。",
      "欲求西北观瀑不险而绝奇，无若王官谷里天绅垂。",
      "晴空雨雪三千丈，终古风雷十二时。垂纶亭，濯缨涧，此间可以忘南面。",
      "有人绝壁烟霞鍊，欲往从之，峰回路转，可望不可见。",
      "云树苍苍空浩叹。"
    ]
  },
  {
    "id": "adcfe4dbb3a6153c734bdd92942672c1",
    "title": "黄山诗",
    "authorName": "魏源",
    "authorId": "adcfe4dbb3a6153c59e0b265a3545bd7",
    "dynasty": "清",
    "content": [
      "峡壁仙掌立，细路纹在掌。",
      "久别莲花峰，十年如更长。",
      "万石相玲珑，叠出群山上。",
      "云峦时绝续，泉声日奔放。",
      "泱漭天为岸，扶难感藜杖。",
      "绝巅峙峭石，生成非一状。",
      "要知颖露奇，只在蟠根广。",
      "奇绝飞来石，何年巧安放。",
      "谓坠上空空，谓崩绝依傍。",
      "莫穷结构原，弥惊孤立壮。"
    ]
  },
  {
    "id": "adcfe4dbb3a6153c734bdd92f3f16eba",
    "title": "黄山诗",
    "authorName": "魏源",
    "authorId": "adcfe4dbb3a6153c59e0b265a3545bd7",
    "dynasty": "清",
    "content": [
      "不知何处云，飞作兹山石。",
      "嵯峨各异势，纷诡不一格。",
      "春雷怒万笋，阊阖排戈戟。",
      "石腹裂百窍，吞吐云烟百。",
      "雨余云不归，来往此中宅。",
      "有时铺作海，万青环一白。",
      "蛟龙恣变现，怒鼓天涛赫。",
      "谁凿混沌天，而无斧痕迹。",
      "变幻各纵奇，不复就绳尺。",
      "石间松尽眠，石外水皆砉。"
    ]
  },
  {
    "id": "adcfe4dbb3a6153c734bdd928a7fdabb",
    "title": "黄山诗",
    "authorName": "魏源",
    "authorId": "adcfe4dbb3a6153c59e0b265a3545bd7",
    "dynasty": "清",
    "content": [
      "老松生空山，一物无可恃。",
      "得天惟云液，得地惟石髓。",
      "母石而父云，化亿万龙子。",
      "有似石纽圣，剖腹能生启。",
      "禀兹坚劲性，怪怪奇奇起。",
      "势不欲上天，横行云海里。",
      "性石不性木，肯共云生死。",
      "但知极松变，那顾失松体。",
      "一峰踞一龙，万峰万龙倚。",
      "空山风雨来，精灵互神鬼。",
      "苍叟夜叩扃，闭门君勿理。"
    ]
  },
  {
    "id": "adcfe4dbb3a6153c9d306ac61cbf00ff",
    "title": "高邮州署秋日偶题其一",
    "authorName": "魏源",
    "authorId": "adcfe4dbb3a6153c59e0b265a3545bd7",
    "dynasty": "清",
    "content": [
      "天无风雨不成秋，只当清明上巳游。",
      "楚树吴云二千里，满天黄英独登楼。"
    ]
  },
  {
    "id": "adcfe4dbb3ac30ca2fee88ad1cc1ef4b",
    "title": "宫中夜景",
    "authorName": "范薇",
    "authorId": "adcfe4dbb3ac30cad1457b72d1457b72",
    "dynasty": "清",
    "content": [
      "博得君王宠，羊车去又来。",
      "金炉香篆袅，玉阙漏声催。",
      "春色桃腮妒，秋波柳眼开。",
      "《霓裳》歌一曲，明月上宫槐。"
    ]
  },
  {
    "id": "adcfe4dbb3ac30ca0d962f16bfc9c30f",
    "title": "睡燕",
    "authorName": "范薇",
    "authorId": "adcfe4dbb3ac30cad1457b72d1457b72",
    "dynasty": "清",
    "content": [
      "日午花关倦欲回，红楼望去费疑猜。",
      "便从径外衔香返，稳憩梁间待梦来。",
      "春暖画堂人正静，风过雕槛锦成堆。",
      "帘钩斜挂眠方熟，不管芹泥落翠苔。"
    ]
  },
  {
    "id": "adcfe4dbb3ac30ca1719319fc8992744",
    "title": "睡蝶",
    "authorName": "范薇",
    "authorId": "adcfe4dbb3ac30cad1457b72d1457b72",
    "dynasty": "清",
    "content": [
      "乱红深处恋芬芳，枝上蘧蘧梦正长。",
      "讵畏流莺啼远树，祇惊午漏滴花房。",
      "云环锦帐眠方稳，风促金铃响不妨。",
      "一任南园春似海，香魂飞绕黑甜乡。"
    ]
  },
  {
    "id": "adcfe4dbb3ac30ca87036f1805a3bd8e",
    "title": "息妫",
    "authorName": "范薇",
    "authorId": "adcfe4dbb3ac30cad1457b72d1457b72",
    "dynasty": "清",
    "content": [
      "儿女成行泪暗弹，故宫回首夕阳残。",
      "楚王任有千金赏，祇买桃花笑曲阑。"
    ]
  },
  {
    "id": "adcfe4dbb3b2e52a3609ffc520b1eca8",
    "title": "和王南州听杨太常弹琴诗",
    "authorName": "董俞",
    "authorId": "adcfe4dbb3b2e52ad1457b72d1457b72",
    "dynasty": "清",
    "content": [
      "莫谓钟期少，相逢故太常。",
      "穷途俱落魄，夙昔奉君王。",
      "调入巴云远，音同淮水长。",
      "雍门千古恨，倾耳泪沾裳。"
    ]
  },
  {
    "id": "adcfe4dbb3b2e52a3609ffc57eb19adf",
    "title": "和王南州听杨太常弹琴诗",
    "authorName": "董俞",
    "authorId": "adcfe4dbb3b2e52ad1457b72d1457b72",
    "dynasty": "清",
    "content": [
      "雅乐沦江海，先皇旧赐琴。",
      "曲终尝变徵，愁绝不关音。",
      "风雨孤臣泪，乾坤逐客心。",
      "可怜家万里，西望白云深。"
    ]
  },
  {
    "id": "adcfe4dbb3bbf8b7766f80fe344b5335",
    "title": "病愈九日郊游",
    "authorName": "查曦",
    "authorId": "adcfe4dbb3bbf8b7d1457b72d1457b72",
    "dynasty": "清",
    "content": [
      "九日身初健，西郊强一游。",
      "远山寒积雪，孤树老禁秋。",
      "何地寻黄菊，他乡易白头。",
      "那堪高处望，风色逼人愁。"
    ]
  },
  {
    "id": "adcfe4dbb3bbf8b73c9696836f1ee385",
    "title": "归里偶题",
    "authorName": "查曦",
    "authorId": "adcfe4dbb3bbf8b7d1457b72d1457b72",
    "dynasty": "清",
    "content": [
      "故园芳草独归迟，桃叶成阴柳影垂。",
      "旧燕语兰春已远，新蝉声动夏初宜。",
      "轻纱细葛裁衣日，小市长廊卖扇时。",
      "趁此清和好天气，且投莲社一题诗。"
    ]
  },
  {
    "id": "adcfe4dbb3c2316d582895f2340aa236",
    "title": "职守",
    "authorName": "李若琳",
    "authorId": "adcfe4dbb3c2316dd1457b72d1457b72",
    "dynasty": "清",
    "content": [
      "职守鸡笼北，疆逾马赛东。",
      "民岩深顾畏，獠岛悉帡幪。",
      "浑噩风犹在，钩辀语渐通。",
      "专城肩钜任，曷敢贷微躬。"
    ]
  },
  {
    "id": "adcfe4dbb3c2316d8c8b6ffb99ce1392",
    "title": "竹城",
    "authorName": "李若琳",
    "authorId": "adcfe4dbb3c2316dd1457b72d1457b72",
    "dynasty": "清",
    "content": [
      "设险城何恃，周遮竹四围。",
      "由来森干节，亦足固藩篱。",
      "疏漏宜增补，倾欹恐易危。",
      "即今犀角盛，莫使鼠牙亏。"
    ]
  },
  {
    "id": "adcfe4dbb3c2316d99ffbc863eaa0ae6",
    "title": "形势",
    "authorName": "李若琳",
    "authorId": "adcfe4dbb3c2316dd1457b72d1457b72",
    "dynasty": "清",
    "content": [
      "枕山三面峻，襟海一更横。",
      "草昧荒前代，梯航本大清。",
      "龟趺蹲砥柱，鸟道辟榛荆。",
      "笑指奇莱外，闻风意已倾。"
    ]
  },
  {
    "id": "adcfe4dbb3c2316dc9c4ace3bbbce3a1",
    "title": "防番",
    "authorName": "李若琳",
    "authorId": "adcfe4dbb3c2316dd1457b72d1457b72",
    "dynasty": "清",
    "content": [
      "界未标铜柱，疆曾划土牛。",
      "犬羊区异类，糜鹿信同俦。",
      "奈有髑髅癖，能无性命忧。",
      "抽藤与伐木，莫浪越山头。"
    ]
  },
  {
    "id": "adcfe4dbb3c2316d5afa43e4c253a0b0",
    "title": "祀灶",
    "authorName": "李若琳",
    "authorId": "adcfe4dbb3c2316dd1457b72d1457b72",
    "dynasty": "清",
    "content": [
      "水火资生活，庖厨藉割烹。",
      "人间炊爨主，天上屈伸衡。",
      "见说仙舆驾，均于此日行。",
      "缅怀俞净意，精白寸心盟。"
    ]
  },
  {
    "id": "adcfe4dbb3c2316dbaae262f0f891bf5",
    "title": "迎春",
    "authorName": "李若琳",
    "authorId": "adcfe4dbb3c2316dd1457b72d1457b72",
    "dynasty": "清",
    "content": [
      "凤纪颁夷岛，鸿钧入后台。",
      "人方循海迓，天已送春来。",
      "岁稔民同乐，官微老暗催。",
      "捧符经半载，步德未能该。"
    ]
  },
  {
    "id": "adcfe4dbb3c2316d1e6d81ff8bfb1411",
    "title": "海防",
    "authorName": "李若琳",
    "authorId": "adcfe4dbb3c2316dd1457b72d1457b72",
    "dynasty": "清",
    "content": [
      "路自台阳出，隆隆始一湾。",
      "四围皆大海，五省仗雄关。",
      "天堑飞难渡，楼船利足患。",
      "圣朝虽恃德，不敢弛防闲。"
    ]
  },
  {
    "id": "adcfe4dbb3c2316d877dec5def24e219",
    "title": "除夕",
    "authorName": "李若琳",
    "authorId": "adcfe4dbb3c2316dd1457b72d1457b72",
    "dynasty": "清",
    "content": [
      "欲与民更始，胥将旧染除。",
      "一年终此夕，万户贴新符。",
      "老去心犹壮，春来病欲苏。",
      "天教能健饭，不必到澎湖。"
    ]
  },
  {
    "id": "adcfe4dbb3c2316dd0e5a03e9904c3c6",
    "title": "敦俗",
    "authorName": "李若琳",
    "authorId": "adcfe4dbb3c2316dd1457b72d1457b72",
    "dynasty": "清",
    "content": [
      "乾坤大父母，君相正陶甄。",
      "莫漫分三籍，由来似一人。",
      "田园沟洫共，歌舞岁时亲。",
      "兰地虽初辟，桃源合与邻。"
    ]
  },
  {
    "id": "adcfe4dbb3c2316d94cb315b63ff0561",
    "title": "编审",
    "authorName": "李若琳",
    "authorId": "adcfe4dbb3c2316dd1457b72d1457b72",
    "dynasty": "清",
    "content": [
      "地列东西势，庄分四五围。",
      "浚圳将水导，编甲以戈推。",
      "兔窟营空狡，鱼鳞册易知。",
      "普天皆食德，诡寄亦何为。"
    ]
  },
  {
    "id": "adcfe4dbb3c2316dbbcdcd66d94d4542",
    "title": "讲学",
    "authorName": "李若琳",
    "authorId": "adcfe4dbb3c2316dd1457b72d1457b72",
    "dynasty": "清",
    "content": [
      "经史传心学，诗篇养性情。",
      "如何凭记诵，止以弋科名。",
      "身世无殊轨，亲疏有定衡。",
      "春风浴沂意，领此在儒生。"
    ]
  },
  {
    "id": "adcfe4dbb3c2316dfe207d40ee6989de",
    "title": "罗汉脚",
    "authorName": "李若琳",
    "authorId": "adcfe4dbb3c2316dd1457b72d1457b72",
    "dynasty": "清",
    "content": [
      "盛世无夫布，仍多浪荡身。",
      "须知罗汉脚，半是掷金人。",
      "任肆萑苻虐，终罹法网新。",
      "孰操随会法，俾尔尽逃秦。"
    ]
  },
  {
    "id": "adcfe4dbb3c2316da2d69920730a63d7",
    "title": "即事",
    "authorName": "李若琳",
    "authorId": "adcfe4dbb3c2316dd1457b72d1457b72",
    "dynasty": "清",
    "content": [
      "自我符分蛤仔难，佛桑月桂日流丹。",
      "蒲葵讵肯逢秋弃，松柏无因傲岁寒。",
      "淫雨客疑天或漏，和风人庆海安澜。",
      "诸生努力操铅椠，莫遣山前笑弹丸。"
    ]
  },
  {
    "id": "adcfe4dbb3c2316d3fb229267949eeaa",
    "title": "月季花",
    "authorName": "李若琳",
    "authorId": "adcfe4dbb3c2316dd1457b72d1457b72",
    "dynasty": "清",
    "content": [
      "月季花开应月明，幽芳艳质四时荣。",
      "光华未许虻䗽蚀，免使东坡和再生。"
    ]
  },
  {
    "id": "adcfe4dbb3c2316d791e2857b4ae84ce",
    "title": "佛桑",
    "authorName": "李若琳",
    "authorId": "adcfe4dbb3c2316dd1457b72d1457b72",
    "dynasty": "清",
    "content": [
      "果否佛桑属尔魂，酡颜日映扶桑暾。",
      "居官若概同仓庚，富贵真看到子孙。"
    ]
  },
  {
    "id": "adcfe4dbb3cfa9347953c3c008059a11",
    "title": "从韬光至云栖途中即景",
    "authorName": "黄恺镛",
    "authorId": "adcfe4dbb3cfa934d1457b72d1457b72",
    "dynasty": "清",
    "content": [
      "出入丛篁林，山溪间村坞。",
      "蒙蒙夕照中，人烟古原树。",
      "白云扬微钟，樵径纷堪数。",
      "日暮投僧房，猿啼夜深雨。"
    ]
  },
  {
    "id": "adcfe4dbb3cfa93435cab228d4818488",
    "title": "杂诗",
    "authorName": "黄恺镛",
    "authorId": "adcfe4dbb3cfa934d1457b72d1457b72",
    "dynasty": "清",
    "content": [
      "高堂有旨酒，列坐有嘉客。相逢燕赵徒，携我酌春夕。",
      "香雾蒙玉壶，飞花落瑶席。狼籍驼蹄羹，照座浓琥珀。",
      "美人红罗襦，微微送廊芗泽。酒酣闻浩歌，歌声惨不怪。",
      "劝客尽此觞，光阴如电激。今日清镜颜，明日青山魄。",
      "百年不可知，须为目前惜。四座感此言，举觞更浮白。",
      "乐哉此夕饮，髡亦能一石。"
    ]
  },
  {
    "id": "adcfe4dbb3d1dfddbd2fd6af01c0400a",
    "title": "将登铜雀台过漳河",
    "authorName": "张宸",
    "authorId": "adcfe4dbb3d1dfddd1457b72d1457b72",
    "dynasty": "清",
    "content": [
      "跃马向三台，扬鞭漳水隈。",
      "寒沙势空阔，独鸟意徘徊。",
      "旧碛沈铜瓦，秋风起霸才。",
      "潺湲流不尽，枫荻自悲哀。"
    ]
  },
  {
    "id": "adcfe4dbb3d1dfddc8e6bfeed355dd0d",
    "title": "越中秋思",
    "authorName": "张宸",
    "authorId": "adcfe4dbb3d1dfddd1457b72d1457b72",
    "dynasty": "清",
    "content": [
      "日落长沙枫树红，断猿啼处暮云空。",
      "可知昨夜乡关梦，身在寒烟万点中。"
    ]
  },
  {
    "id": "adcfe4dbb3d1dfddc8e6bfeeee8582ac",
    "title": "越中秋思",
    "authorName": "张宸",
    "authorId": "adcfe4dbb3d1dfddd1457b72d1457b72",
    "dynasty": "清",
    "content": [
      "八月江湖起暮寒，青枫浦口角声残。",
      "更吹龙笛家家雨，一夜巴陵去住难。"
    ]
  },
  {
    "id": "adcfe4dbb3d27adff53e5974c6ef9dc6",
    "title": "湖州舟中",
    "authorName": "薛时雨",
    "authorId": "adcfe4dbb3d27adff5c3dd75d523773c",
    "dynasty": "清",
    "content": [
      "水乡何黯淡，逆旅半无家。",
      "露气沈菰叶，秋心入苇花。",
      "戍荒饥卒噪，野旷阵云遮。",
      "倚棹眠难稳，山楼急暮笳。"
    ]
  },
  {
    "id": "adcfe4dbb3d27adff53e5974c49d0e47",
    "title": "湖州舟中",
    "authorName": "薛时雨",
    "authorId": "adcfe4dbb3d27adff5c3dd75d523773c",
    "dynasty": "清",
    "content": [
      "菱湖称巨镇，乱后景凄清。",
      "华屋将军帐，荒村壮士营。",
      "稻香肥战马，潮涌遏奔鲸。",
      "困兽嵎犹负，天河望洗兵。"
    ]
  },
  {
    "id": "adcfe4dbb3d27adf41f95d6a6ba1f781",
    "title": "孟夏五日独游醉翁亭得诗四律留赠慧参和尚",
    "authorName": "薛时雨",
    "authorId": "adcfe4dbb3d27adff5c3dd75d523773c",
    "dynasty": "清",
    "content": [
      "环滁山色锁重重，破晓遥闻古寺钟。",
      "新笋怒穿城脚出，野花香扑马头浓。",
      "悬崖飞瀑僧承笕，幽谷留春鹿养茸。",
      "行到亭西怀太守，扪碑亲扫绿苔封。"
    ]
  },
  {
    "id": "adcfe4dbb3d27adf41f95d6acabb0359",
    "title": "孟夏五日独游醉翁亭得诗四律留赠慧参和尚",
    "authorName": "薛时雨",
    "authorId": "adcfe4dbb3d27adff5c3dd75d523773c",
    "dynasty": "清",
    "content": [
      "一代文章道德高，源开苏海接韩潮。",
      "大名岂藉亭为重，遗爱应如社不祧。",
      "薄采蘋繁供野祭，补栽松竹护疏寮。",
      "我来合许陪舆从，六一泉邻薛老桥。"
    ]
  },
  {
    "id": "adcfe4dbb3d27adf41f95d6a25a93ab9",
    "title": "孟夏五日独游醉翁亭得诗四律留赠慧参和尚",
    "authorName": "薛时雨",
    "authorId": "adcfe4dbb3d27adff5c3dd75d523773c",
    "dynasty": "清",
    "content": [
      "四十年前汗漫游，一门裙屐尽风流。",
      "狂磨石壁题诗草，醉唤山僧榷酒筹。",
      "盛会无如同气乐，名区只是劫灰愁。",
      "当时末座追陪者，只影重来雪满头。"
    ]
  },
  {
    "id": "adcfe4dbb3d27adf41f95d6af090b521",
    "title": "孟夏五日独游醉翁亭得诗四律留赠慧参和尚",
    "authorName": "薛时雨",
    "authorId": "adcfe4dbb3d27adff5c3dd75d523773c",
    "dynasty": "清",
    "content": [
      "江湖随处募金缯，笑我真成在舍僧。",
      "投刺于人如托钵，结庐付尔好传镫。",
      "名山半作招提院，法界宜参最上乘。",
      "文字禅兼香火社，打包行脚漫相矜。"
    ]
  },
  {
    "id": "adcfe4dbb3d27adf724d41c499e79a3f",
    "title": "绉云石为大力将军遗迹嗣由海昌马氏园移至石门福缘寺丁少芗司马绘图徵诗为赋长歌",
    "authorName": "薛时雨",
    "authorId": "adcfe4dbb3d27adff5c3dd75d523773c",
    "dynasty": "清",
    "content": [
      "男儿第一快心事，手挈黄金报知己。黄金容易掷东流，未若此石常千秋。",
      "大力将军熊虎俦，生成骨相当封侯。不逢知己老且休，亦如此石偃蹇卧山丘。",
      "蛟龙一旦得云雨，功名从此探囊取。富贵豪华不值钱，算来何物将天补。",
      "此时此石早显露，铃辕屹立风云护。倔强能增叱咤威，崚嶒不改坚贞素。",
      "传呼忽报贵宾来，将军倒屣营门开。酬恩未计千万镒，痛饮先尽三百杯。",
      "哀丝豪竹鸣如雷，后堂莺燕争追陪。陡见此石叫奇绝，激赏欲易千琼瑰。",
      "将军慷慨告石友，我受此君知遇厚。尔今亦受此君知，尔我酬知同不朽。",
      "故人家在青海旁，轩楹潇洒花木芳。丘壑位置颇称胜，结构不亚平泉庄。",
      "绉云一朵忽飞下，故人相见增惊诧。袍笏真应拜米颠，奇章甲乙都无价。",
      "天上白衣变苍狗，浮云一瞬空回首。梓泽经年易主人，监军何处藏醒酒。",
      "尘踪飘忽灵根坚，繁华饱阅传真铨。名园别馆转眼皆云烟，惟有佛门香火千千年。",
      "御儿溪水鸳湖连，我未见石心萦牵。多情司马遗云笺，索我泼墨题诗篇。",
      "披图快见石兄面，真相如佛神如仙。昔从野史悉颠末，今从尺幅徵因缘。",
      "寄声司马且珍重，归装留镇郁林船。"
    ]
  },
  {
    "id": "adcfe4dbb3d27adf42280372949d0e63",
    "title": "题韬叔龙湫观瀑图",
    "authorName": "薛时雨",
    "authorId": "adcfe4dbb3d27adff5c3dd75d523773c",
    "dynasty": "清",
    "content": [
      "书生慕山水，局促居户庭。达官多胜游，冠盖愁山灵。",
      "亦有高隐人，守此泉石贞。诛茅穿径苦湫隘，拳山勺水名难成。",
      "江生旷世才，逸兴凌青溟。东游齐鲁揽泰岱，南涉闽峤窥沧瀛。",
      "轺车所至橐笔至，目穷云海胸罗星。筮仕近隶浙中籍，湖山佳处停吟旌。",
      "六桥三竺眼烂熟，奉檄更作雁宕行。雁宕之峰七十七，离合向背无定形。",
      "天惊石破龙湫出，东西两派流纵横。老龙昼伏众籁息，忽闻千岩万壑铿锵鸣。",
      "缥缈湘灵瑟，凄清子晋笙。玉声璆然杂环佩，又疑双双董许朝瑶京。",
      "仰观乃在绝顶上，飞泉百道流琮琤。悬崖倒挂据势要，一气喷薄无留渟。",
      "儗以悬布剪不断，比之曳练色倍明。搏跃岂仅水过颡，泻注不异屋建瓴。",
      "黄河九曲众流混，银涛一线万驽勍。未若此瀑极峻洁，在山出山无异情。",
      "香炉遥隔灵脉共，石磴层折玉花倾。静观欲探源所发，但觉山空树古天容青江生。",
      "是时大快意，眼界开拓心神清。山泉何落落，山溜何泠泠。",
      "班赋不足儗，陆诗不足赓。划然长啸向幽谷，湖雁答响湫龙醒。",
      "寿之图画藏箧笥，要我秃笔相品评。我生已被尘海溺，故山猿鹤寒旧盟。",
      "怀嵩楼，醉翁亭，欧阳六一李庶子，千秋名胜留公卿。",
      "奈何弃之追尘缨，坐令云壑关柴荆。脚靴手版争送迎，名缰利锁相牵萦。",
      "清浊不辨渭与泾，轻重不计淄与渑。朝朝听鼓撑公厅，转喉触讳心怦怦。",
      "安得山中飞瀑百千道，一洗眼前虚桥之浮名。"
    ]
  },
  {
    "id": "adcfe4dbb3d27adfa1001ec2a6d472fd",
    "title": "十一月既望独游韬光得诗二十二韵",
    "authorName": "薛时雨",
    "authorId": "adcfe4dbb3d27adff5c3dd75d523773c",
    "dynasty": "清",
    "content": [
      "孟夏风物美，命俦访净域。咫尺邻韬光，微雨泥游屐。",
      "荏苒至仲冬，梦绕北山北。幸兹气候暖地鲜，冰雪积乘兴续前。",
      "游踽踽，行踪僻。落叶踏有声，衰草践无迹。舆夫各贾勇，上上径益仄。",
      "猱升达峰腰，螺旋入林隙。遂登最高头，灵境金仙辟。",
      "山门毁劫火，佛像委路侧。庄严易变迁，流峙何终极。",
      "凭虚恣胜赏，萧然尘虑涤。近眺西子湖，波光漾空碧。",
      "远瞰钱塘江，潮痕净如帛。空山作睡态，老木含霜色。",
      "藤枯缀果红，竹密翳云黑。驯禽暗窥人，癯僧出伺客。",
      "汲泉烹苦茗，独酌意良得。但知天地宽，不觉身世窄。",
      "掀髯动清兴，拈毫思疥壁。胜地富诗材，奇景绌笔力。",
      "下山近黄昏，鹤唳诸天寂。"
    ]
  },
  {
    "id": "adcfe4dbb3d27adf2151ff1d1aebfbc2",
    "title": "中秋夕循清凉山步月",
    "authorName": "薛时雨",
    "authorId": "adcfe4dbb3d27adff5c3dd75d523773c",
    "dynasty": "清",
    "content": [
      "薄醉御凉飔，缓步入山麓。",
      "月出山蔽之，疏影动林木。",
      "须臾升中天，一色净如沐。",
      "清气通乾坤，好景豁心目。",
      "世人喜美满，香花荐芬馥。",
      "儿女喜团圞，醴酒陈醲郁。",
      "嫦娥意自闲，广寒终古独。",
      "始作作仙人，所得惟清福。",
      "虫吟夜转静，草丰径弥曲。",
      "下山息吾庐，幽兴自然足。",
      "回头望翠微，似有孤云宿。"
    ]
  },
  {
    "id": "adcfe4dbb3d27adf99b41db460b55411",
    "title": "新晴散步",
    "authorName": "薛时雨",
    "authorId": "adcfe4dbb3d27adff5c3dd75d523773c",
    "dynasty": "清",
    "content": [
      "雨中度残秋，阴霾倏弥月。",
      "新晴偶散步，芳草久衰歇。",
      "途遇郭外农，羸瘦见筋骨。",
      "家垦五亩田，无牛自开掘。",
      "晚禾将上口，淫霖悉漂没。",
      "又愆树麦期，春花难望发。",
      "租赋县官催，羞徭里正讦。",
      "终岁无一饱，反受不毛罚。",
      "防秋大徵兵，不如去为卒。",
      "我心本清闲，闻之呼咄咄。",
      "旧为牧民吏，有触辄臲卼。",
      "不忧边氛狂，但恐民力竭。",
      "今无采风使，诗成搔白发。"
    ]
  },
  {
    "id": "adcfe4dbb3d8ebba8be1b8506a760e25",
    "title": "塞外秋望",
    "authorName": "允禧",
    "authorId": "adcfe4dbb3d8ebbad1457b722612aa89",
    "dynasty": "清",
    "content": [
      "秋清旷何极，望迥步初停。",
      "一雁来空阔，千峰入杳冥。",
      "炊时烟独白，牧处草犹青。",
      "古塞残阳下，低徊记所经。"
    ]
  },
  {
    "id": "adcfe4dbb3d8ebba9568c39e694421a7",
    "title": "冬日送玉有归里",
    "authorName": "允禧",
    "authorId": "adcfe4dbb3d8ebbad1457b722612aa89",
    "dynasty": "清",
    "content": [
      "一帆高挂暮江头，万里归心葭菼洲。",
      "早岁莫吟平子赋，春风还上仲宣楼。",
      "山围落日催寒叶，水下平沙滞远舟。",
      "樽酒重倾歌未断，朔云南雁动离忧。"
    ]
  },
  {
    "id": "adcfe4dbb3d8ebba1528484c6e926c7b",
    "title": "登平山绝顶",
    "authorName": "允禧",
    "authorId": "adcfe4dbb3d8ebbad1457b722612aa89",
    "dynasty": "清",
    "content": [
      "关山万里望中收，策杖危岩最上头。",
      "畿辅西来雄镇列，渔阳东去大河流。",
      "归樵独立看云晚，游骑闲盘射雁秋。",
      "今日三边烽燧息，晚烟斜照恣夷犹。"
    ]
  },
  {
    "id": "adcfe4dbb3d8ebba1ff444a8a9b188a6",
    "title": "游上方山",
    "authorName": "允禧",
    "authorId": "adcfe4dbb3d8ebbad1457b722612aa89",
    "dynasty": "清",
    "content": [
      "鸦飞红树报秋晴，人在荆关画里行。",
      "半日闲为尘外客，十年心契此山名。",
      "蜂窠僧舍围岩住，螺髻云梯叠石成。",
      "绝顶茅庵游不到，天风吹下转经声。"
    ]
  },
  {
    "id": "adcfe4dbb3d8ebba79a0f68ef5092da9",
    "title": "漳台怀古",
    "authorName": "允禧",
    "authorId": "adcfe4dbb3d8ebbad1457b722612aa89",
    "dynasty": "清",
    "content": [
      "炎灵焰尽土崩分，谯上兴师志不群。",
      "世系已从曹相国，碑铭合署汉将军。",
      "无何卖履成悲泣，几见当涂是谶文。",
      "惟使陈思夸健笔，《感甄》一赋不堪闻。"
    ]
  },
  {
    "id": "adcfe4dbb3d8ebba43dd506b1fa2eb84",
    "title": "画意",
    "authorName": "允禧",
    "authorId": "adcfe4dbb3d8ebbad1457b722612aa89",
    "dynasty": "清",
    "content": [
      "乔木数家村，结茅岩畔住。",
      "隔篱人语声，为问前山路。"
    ]
  },
  {
    "id": "adcfe4dbb3d8ebba43dd506b2f71e5ca",
    "title": "画意",
    "authorName": "允禧",
    "authorId": "adcfe4dbb3d8ebbad1457b722612aa89",
    "dynasty": "清",
    "content": [
      "绝涧奔流下，喧豗万木中。",
      "幽人云外至，疑是雨兼风。"
    ]
  },
  {
    "id": "adcfe4dbb3d8ebba43dd506bcf311788",
    "title": "画意",
    "authorName": "允禧",
    "authorId": "adcfe4dbb3d8ebbad1457b722612aa89",
    "dynasty": "清",
    "content": [
      "浦口欲移舟，前山暖将曙。",
      "不见芦中人，但闻隔烟语。"
    ]
  },
  {
    "id": "adcfe4dbb3d8ebba43dd506be69ada0c",
    "title": "画意",
    "authorName": "允禧",
    "authorId": "adcfe4dbb3d8ebbad1457b722612aa89",
    "dynasty": "清",
    "content": [
      "濯足青林下，长流曳古苔。",
      "猿猱与麋鹿，各自饮溪回。"
    ]
  },
  {
    "id": "adcfe4dbb3d8ebba43dd506b052d2036",
    "title": "画意",
    "authorName": "允禧",
    "authorId": "adcfe4dbb3d8ebbad1457b722612aa89",
    "dynasty": "清",
    "content": [
      "高人读道书，兀坐千峰里。",
      "双鹤暮盘云，影在寒潭水。"
    ]
  },
  {
    "id": "adcfe4dbb3d8ebba43dd506b442edde9",
    "title": "画意",
    "authorName": "允禧",
    "authorId": "adcfe4dbb3d8ebbad1457b722612aa89",
    "dynasty": "清",
    "content": [
      "寻山凭一杖，芳草绿萋萋。",
      "花落无人管，春深叫竹鸡。"
    ]
  },
  {
    "id": "adcfe4dbb3d8ebba5066932484fa3f6b",
    "title": "琴歌",
    "authorName": "允禧",
    "authorId": "adcfe4dbb3d8ebbad1457b722612aa89",
    "dynasty": "清",
    "content": [
      "秋风缩涩闻蟹行，虚堂脉脉通元冥。夜深雨细枫江鸣，阑珊北斗低玉绳。",
      "四座无言香篆凝，拨剌一声空谷惊。乾坤奠定太古情。"
    ]
  },
  {
    "id": "adcfe4dbb3d8ebba354d9274689da687",
    "title": "春风篇",
    "authorName": "允禧",
    "authorId": "adcfe4dbb3d8ebbad1457b722612aa89",
    "dynasty": "清",
    "content": [
      "天上有春风，鼓荡浩劫开鸿蒙。地上有春风，昭苏品汇杂包蒙。",
      "人心有春风，消除泥滓如虚空。今风接古风，一片春融融。",
      "层冰消大壑，生意到微虫。尘埃野马吹不尽，但见翠虚之府高畅春风中。",
      "天根月窟秘真气，春风在天不在地。披拂草木流山川，春风在地不在天。",
      "春风天地俱无私，含蠕有物舒而滋。人心尚保春风时。"
    ]
  },
  {
    "id": "adcfe4dbb3d8ebba9ee38dc219ca9007",
    "title": "送易公仙之越赴旧任",
    "authorName": "允禧",
    "authorId": "adcfe4dbb3d8ebbad1457b722612aa89",
    "dynasty": "清",
    "content": [
      "明镫绿酒张高堂，晓风残月催行装。临觞不御各相视，离忧恻恻缠中肠，人生那得无分手，道谊相亲惟可久。",
      "须知别后梦魂牵，何如且尽杯中酒。扬州远在天之涯，悲君万里不还家。",
      "青云有路应须致，白首微官亦可嗟。夕阳衰草关河道，南雁声中霜信早。",
      "长途努力更加飧，无计为君慰衰老。来往京华十载余，空怜此别恨何如。",
      "更为后会知难再，莫惜因风数寄书。"
    ]
  },
  {
    "id": "adcfe4dbb3d8ebbac4fafe623b7cbca3",
    "title": "读渊明诗",
    "authorName": "允禧",
    "authorId": "adcfe4dbb3d8ebbad1457b722612aa89",
    "dynasty": "清",
    "content": [
      "轻重若云殊，毫末形泰山。",
      "此身亦外物，穷达应齐观。",
      "渊明瑰伟人，毕世空投闲。",
      "弹琴与饮酒，笑语杂长叹。",
      "微辞契道妙，冥心何怨言。",
      "遗编照寰宇，把读怡心颜。",
      "娟娟松柏林，惠风流其间。",
      "精金宁思锻，良玉非待镌。",
      "眷怀世已远，知音古所难。"
    ]
  },
  {
    "id": "adcfe4dbb3d8ebba7befae240a67cd9b",
    "title": "题画赠易祖栻",
    "authorName": "允禧",
    "authorId": "adcfe4dbb3d8ebbad1457b722612aa89",
    "dynasty": "清",
    "content": [
      "天工掷下碧玉环，飞龙游云藏其间。",
      "黑松使者管城子，夺取秀色归屏山。",
      "天孙机杼垂天巧，尺素徘徊度青鸟。",
      "第一峰头金饼圆，云霞照破壶天小。",
      "松年院本非士夫，大年一派传倪迂。",
      "郑虔王维真秀绝，丹青想像开元初。",
      "十里江南小平远，湖山是处情缱绻。",
      "渔艇泊香莲浦秋，陇犊眠青稻畦晚。",
      "男儿生来心好奇，天地画笥真吾师。",
      "朅来坐我孤亭上，貌取横塘烟雨时。"
    ]
  },
  {
    "id": "adcfe4dbb3d8ebbaa7fcc8f980e6c0a6",
    "title": "题易张有为隐士李眉山画萝村图歌",
    "authorName": "允禧",
    "authorId": "adcfe4dbb3d8ebbad1457b722612aa89",
    "dynasty": "清",
    "content": [
      "易君不费三日工，青山移向晴窗中。猩猩毛枯鲛血死，河汉月黑垂长虹。",
      "盘山磊落千万峰，豸峰耸快称厥雄。块然古翠泄灵秘，入君墨沼无隐踪。",
      "君言峰好人更好，豸青山人世间少。山人我亦旧相知，闻君此言更倾倒。",
      "唐宋丹青大有人，每逢佳士乃传真。此子正宜置岩壑，笔中有道交有神。",
      "仙李盘根干五百，蒙瞳毷氉遭重谪。耻将鹏鹗共飞腾，甘与鳅䱓同窟宅。",
      "白板青葌归去来，绿萝阴处读书台。紫兰飘香黄鹤舞，金花孔雀同徘徊。",
      "冥心披发成长往，五云无恙三芝长。此村此画世无两。"
    ]
  },
  {
    "id": "adcfe4dbb3d8ebba9b5f9b0a9eae49c9",
    "title": "夏夕得易岛庵浙江书",
    "authorName": "允禧",
    "authorId": "adcfe4dbb3d8ebbad1457b722612aa89",
    "dynasty": "清",
    "content": [
      "我意类焦土，故人如甘霖。",
      "相思隔万里，何能润寸心。",
      "想思燕山峻，相思越水深。",
      "燕山越水间，中有明月临。",
      "不照合欢被，独照孤桐琴。",
      "盘中双鲤鱼，袖里双南金。",
      "清泪掩离绪，悲喜交中襟。",
      "书中多箴规，古道良足钦。",
      "花前一展读，空阶凝碧云。"
    ]
  },
  {
    "id": "adcfe4dbb3d8ebba3438de60629d3b93",
    "title": "晓起登画笥楼望西山晴雪",
    "authorName": "允禧",
    "authorId": "adcfe4dbb3d8ebbad1457b722612aa89",
    "dynasty": "清",
    "content": [
      "三更滕六翻雪车，香篝宿火重帘遮。",
      "街鼓冬冬破初日，巡檐起视庭前花。",
      "弄寒作软两无赖，东风潦倒纷腾拿。",
      "振衣高楼试骋目，柳丝不见黄金芽。",
      "城头好山如揖客，界天一道瑶光斜。",
      "何处三百六十寺，老松压折空查丫。",
      "我欲策杖访流水，屐齿破冻穿㟏岈。",
      "琤鏦忽闻作檐溜，嗒然坐对春无涯。"
    ]
  },
  {
    "id": "adcfe4dbb3d8ebba8b3162dd889a26d8",
    "title": "春日携李眉山彭湘南王兰谷藏上人重游盘山自西甘东甘二涧历上方东竺",
    "authorName": "允禧",
    "authorId": "adcfe4dbb3d8ebbad1457b722612aa89",
    "dynasty": "清",
    "content": [
      "上有可攀下可援，乱石插脚松碍肩。",
      "盘山之游信奇绝，我今不到又几年。",
      "西峰朵朵开青莲，东峰半绾湘娥鬟。",
      "中峰鹄立峙云汉，游人迹绝终古寒。",
      "招呼胜友理幽事，山瓶载酒春风颠。",
      "阴崖未放百草坼，暖溜暗滴层冰穿。",
      "两涧猿鸟犹依然，山中老僧还晏眠。",
      "青冥可望不可蹑，轧轧笋舆争后先。",
      "一折一转历幽邃，那知半岭平如毡。",
      "不爱坦夷爱险仄，缒身却下千仞渊。",
      "云根或有龙精缠，不然栖止飞行仙。",
      "攀萝曳葛递偃仰，断壁置屋琉璃悬。",
      "绵堆退谷乍娟秀，东庵错锦花连天。",
      "兴阑亦复舍此去，山灵哑哑嗤愚顽。",
      "恨无奇句压百怪，只有烂醉轻万缘。",
      "后人莫惜破两屐，觅我题字春岩烟。"
    ]
  },
  {
    "id": "adcfe4dbb3db20969b4095e8c65e9ade",
    "title": "借书一首",
    "authorName": "吴子光",
    "authorId": "adcfe4dbb3db209617c3433faaba1379",
    "dynasty": "清",
    "content": [
      "陆澄文史久成堆，手泽摩挲日百回。",
      "往事已随流水去，他乡如遇故人来。",
      "诗书浩劫消烽火，富贵浮名谢酒杯。",
      "掩卷沉思开卷诵，青灯有味未心灰。"
    ]
  },
  {
    "id": "adcfe4dbb3db2096b98822a2b364e622",
    "title": "题沈以南茂才一家园",
    "authorName": "吴子光",
    "authorId": "adcfe4dbb3db209617c3433faaba1379",
    "dynasty": "清",
    "content": [
      "连朝听唱比红儿，人掩帘栊静画眉。",
      "百尺楼台三品石，六朝花柳一家诗。",
      "逢卿白眼风犹古，搔首青天句益奇。",
      "忆否谪仙真面目，乐天以后有微之。"
    ]
  },
  {
    "id": "adcfe4dbb3db2096054134d0da6ca50e",
    "title": "寄宋芷卿别驾",
    "authorName": "吴子光",
    "authorId": "adcfe4dbb3db209617c3433faaba1379",
    "dynasty": "清",
    "content": [
      "商声瑟瑟岁云秋，犹喜题襟共唱酬。",
      "九曜灵根尊石丈，古梅清梦到罗浮。",
      "客无风骨终嫌俗，官有仙心最近鸥。",
      "一卷离骚一壶酒，美人香草总牢愁。"
    ]
  },
  {
    "id": "adcfe4dbb3db20966db4d9e3c0b26ae0",
    "title": "赠香根先生诗有序",
    "authorName": "吴子光",
    "authorId": "adcfe4dbb3db209617c3433faaba1379",
    "dynasty": "清",
    "content": [
      "五星奎聚照嵩台，大海成连遇异才。",
      "论事不搜三古后，读书曾过八千来。",
      "证将知己心非石，修到前身骨是梅。",
      "历代史中循吏传，独尝甘苦味如回。"
    ]
  },
  {
    "id": "adcfe4dbb3db2096ffc72aa3c0c4c64f",
    "title": "送梁星槎源明府之浦城任",
    "authorName": "吴子光",
    "authorId": "adcfe4dbb3db209617c3433faaba1379",
    "dynasty": "清",
    "content": [
      "鸾凤雄姿上九天，英年早著祖生鞭。",
      "六条考绩存真鉴，百里程才让大贤。",
      "宓子弦歌花作县，邺侯风骨吏如仙。",
      "文章润色吾曹事，定有军民画像传。"
    ]
  },
  {
    "id": "adcfe4dbb3db209618fe63a5d09eaa9c",
    "title": "赠林蓬山别驾一首",
    "authorName": "吴子光",
    "authorId": "adcfe4dbb3db209617c3433faaba1379",
    "dynasty": "清",
    "content": [
      "风骨都忘吏折腰，鸿泥踪迹倍魂消。",
      "因缘旧证三生石，车笠新联八拜交。",
      "片语性情通缟纻，中年丝竹奏箫韶。",
      "他乡明月重圆夜，照见臣心水一条。"
    ]
  },
  {
    "id": "adcfe4dbb3db2096be8e617fdc66bf65",
    "title": "送李鉴堂之华封贰尹任一首",
    "authorName": "吴子光",
    "authorId": "adcfe4dbb3db209617c3433faaba1379",
    "dynasty": "清",
    "content": [
      "难得神交好弟兄，照颜古道最分明。",
      "天留香雪旗亭壁，诗咏同袍范叔情。",
      "两袖清风馀鹤俸，十年旧雨感鸥盟。",
      "遥知此去河阳县，桃李花开春满城。"
    ]
  },
  {
    "id": "adcfe4dbb3db2096813741b7d08fe7d9",
    "title": "舆诵篇",
    "authorName": "吴子光",
    "authorId": "adcfe4dbb3db209617c3433faaba1379",
    "dynasty": "清",
    "content": [
      "廿年簪笔冠蓬莱，皇路驰驱负异才。",
      "包老何曾关节到，使星遥识益州来。",
      "功名钟鼎千秋定，衡岳云山此日开。",
      "留取襜帷真面在，有人风骨傲寒梅。"
    ]
  },
  {
    "id": "adcfe4dbb3db2096813741b764658e64",
    "title": "舆诵篇",
    "authorName": "吴子光",
    "authorId": "adcfe4dbb3db209617c3433faaba1379",
    "dynasty": "清",
    "content": [
      "斗魁紫气应文昌，玉尺裁来教泽长。",
      "三史三通新笔墨，一官一集古辞章。",
      "轺车雨润春如海，台阁风生夜有霜。",
      "至竟岘山功德在，丰碑和泪读襄阳。"
    ]
  },
  {
    "id": "adcfe4dbb3db2096813741b72b415ad5",
    "title": "舆诵篇",
    "authorName": "吴子光",
    "authorId": "adcfe4dbb3db209617c3433faaba1379",
    "dynasty": "清",
    "content": [
      "日出榑桑第一州，吟鞭到处许勾留。",
      "虚堂镜影陈良翰，似水臣心郑子游。",
      "夹道青旗杨柳驿，半轮卿月海天秋。",
      "汉家遗迹燕山在，珍重铭勋笔力遒。"
    ]
  },
  {
    "id": "adcfe4dbb3db2096813741b7e11b51ac",
    "title": "舆诵篇",
    "authorName": "吴子光",
    "authorId": "adcfe4dbb3db209617c3433faaba1379",
    "dynasty": "清",
    "content": [
      "节钺遥临巨镇新，袖中有石证前身。",
      "擎天事出奇男子，捧日心存古道臣。",
      "宦海浮沉三品鸟，江山跌荡一壶春。",
      "何当握取湘东管，次第书扶大雅轮。"
    ]
  },
  {
    "id": "adcfe4dbb3db2096cd4595d868e1130e",
    "title": "赠富崇轩乐贺司马诗并序",
    "authorName": "吴子光",
    "authorId": "adcfe4dbb3db209617c3433faaba1379",
    "dynasty": "清",
    "content": [
      "将家贵冑正英年，报国驰驱著祖鞭。",
      "捧檄事同毛义喜，留宾驿见郑庄贤。",
      "诗无俗骨堪呈佛，吏有冰心已近仙。",
      "最忆涌金门外路，晓风残月唱屯田。"
    ]
  },
  {
    "id": "adcfe4dbb3db2096cd4595d8f952587f",
    "title": "赠富崇轩乐贺司马诗并序",
    "authorName": "吴子光",
    "authorId": "adcfe4dbb3db209617c3433faaba1379",
    "dynasty": "清",
    "content": [
      "新承简命紫泥封，人在吴山顶上峰。",
      "秋老湖心亭畔月，梦回天竺寺前钟。",
      "十年宦海鸥同况，一片婆心佛见容。",
      "试问段桥林处士，古梅花发定千重。"
    ]
  },
  {
    "id": "adcfe4dbb3db2096cd4595d87603c787",
    "title": "赠富崇轩乐贺司马诗并序",
    "authorName": "吴子光",
    "authorId": "adcfe4dbb3db209617c3433faaba1379",
    "dynasty": "清",
    "content": [
      "载酒西湖便赋诗，胥涛终让海邦奇。",
      "功成磨盾需材急，事遇盘根利器知。",
      "六代文章华国具，百年忠孝读书期。",
      "燕山自昔风云会，珍重铭勋笔一枝。"
    ]
  },
  {
    "id": "adcfe4dbb3db209633edd8fb3505f3a3",
    "title": "上抚军徐树人夫子",
    "authorName": "吴子光",
    "authorId": "adcfe4dbb3db209617c3433faaba1379",
    "dynasty": "清",
    "content": [
      "德星光彩绕闽瀛，铁石梅花宋广平。",
      "盖世勋猷彝鼎重，等身著述锦囊盈。",
      "百城保障车随雨，万里清秋月照营。",
      "指日九重枚卜近，金瓯高覆宰臣名。"
    ]
  },
  {
    "id": "adcfe4dbb3db209633edd8fb59737480",
    "title": "上抚军徐树人夫子",
    "authorName": "吴子光",
    "authorId": "adcfe4dbb3db209617c3433faaba1379",
    "dynasty": "清",
    "content": [
      "旌旗初指女牛垣，万里欃枪不见痕。",
      "赤嵌城高光日月，紫琅山远荡乾坤。",
      "参苓药笼储珍味，桃李公家说感恩。",
      "喜是八荒开寿域，流民无复绘监门。"
    ]
  },
  {
    "id": "adcfe4dbb3db209633edd8fbd20a64fb",
    "title": "上抚军徐树人夫子",
    "authorName": "吴子光",
    "authorId": "adcfe4dbb3db209617c3433faaba1379",
    "dynasty": "清",
    "content": [
      "科名旌节占花魁，遗爱棠阴几度栽。",
      "捧日自瞻星使至，忧天谁信杞人来。",
      "书田菽粟存家范，闽峤河山感霸才。",
      "犹是梁园词赋客，一编谁与继邹枚。"
    ]
  },
  {
    "id": "adcfe4dbb3db209633edd8fb8e0c9c7b",
    "title": "上抚军徐树人夫子",
    "authorName": "吴子光",
    "authorId": "adcfe4dbb3db209617c3433faaba1379",
    "dynasty": "清",
    "content": [
      "燕台骏骨市金鞍，沆瀣浑如一气欢。",
      "书札岂容干宰相，文章终是厌贫寒。",
      "江山跌宕徐陵笔，经史磨砻柳郢丸。",
      "绿水红莲宾入幕，肯同安邑老猪肝。"
    ]
  },
  {
    "id": "adcfe4dbb3db209633edd8fbffc1fb0d",
    "title": "上抚军徐树人夫子",
    "authorName": "吴子光",
    "authorId": "adcfe4dbb3db209617c3433faaba1379",
    "dynasty": "清",
    "content": [
      "臣心似水定风幡，兼有文章报国恩。",
      "手笔共推燕许在，韬钤总赖范韩存。",
      "金缯前事悲南渡，锁钥何人任北门。",
      "毕竟圣朝皇极建，德威已足靖边屯。"
    ]
  },
  {
    "id": "adcfe4dbb3db209633edd8fbb8aa7d57",
    "title": "上抚军徐树人夫子",
    "authorName": "吴子光",
    "authorId": "adcfe4dbb3db209617c3433faaba1379",
    "dynasty": "清",
    "content": [
      "孝廉汉诏重科名，题额升仙意转惊。",
      "殷浩漫存高阁志，叶公终有好龙情。",
      "作书态爱张长史，投刺心惭祢正平。",
      "破帽蹇驴温卷日，此心一味效葵倾。"
    ]
  },
  {
    "id": "adcfe4dbb3db2096607ebcf68b2abbab",
    "title": "呈秦炳臣军门",
    "authorName": "吴子光",
    "authorId": "adcfe4dbb3db209617c3433faaba1379",
    "dynasty": "清",
    "content": [
      "缓带轻裘粤海回，忠臣恩诏日边来。",
      "建牙开府奇男子，勒鼎铭钟大将才。",
      "专阃军威宣玉斧，中天月色照金罍。",
      "祭遵雅有投壶兴，燕寝凝香屡举杯。"
    ]
  },
  {
    "id": "adcfe4dbb3db2096607ebcf60801278f",
    "title": "呈秦炳臣军门",
    "authorName": "吴子光",
    "authorId": "adcfe4dbb3db209617c3433faaba1379",
    "dynasty": "清",
    "content": [
      "矍铄翁真海内推，几年偃伯奏灵台。",
      "一家儿女恩犹割，万里欃枪力可回。",
      "金紫半逢青眼里，功名都向赤心来。",
      "燕然山上风云壮，濡笔铭勋待隽才。"
    ]
  },
  {
    "id": "adcfe4dbb3db209657e0fddc527c8fec",
    "title": "寄题延平王庙壁",
    "authorName": "吴子光",
    "authorId": "adcfe4dbb3db209617c3433faaba1379",
    "dynasty": "清",
    "content": [
      "曾读丰碑渤澥东，开疆犹仰大王风。",
      "阖门骨肉杯羹底，千里江山锦绣中。",
      "明代兴亡归劫数，史家成败论英雄。",
      "似闻鹿耳鲲身畔，呜咽潮声早晚同。"
    ]
  },
  {
    "id": "adcfe4dbb3db209657e0fddc786afd50",
    "title": "寄题延平王庙壁",
    "authorName": "吴子光",
    "authorId": "adcfe4dbb3db209617c3433faaba1379",
    "dynasty": "清",
    "content": [
      "蜃气楼台转眼空，有明硕果黯然终。",
      "雄心已死田横岛，疏草都归鲍氏骢。",
      "庙貌九重颁祀典，祠官三肃式斋宫。",
      "而今率土图王会，海不扬波处处同。"
    ]
  },
  {
    "id": "adcfe4dbb3db209603a334d66e762770",
    "title": "纪变绝句",
    "authorName": "吴子光",
    "authorId": "adcfe4dbb3db209617c3433faaba1379",
    "dynasty": "清",
    "content": [
      "昆池劫火到东瀛，班马中宵似有声。",
      "十万黄巾低首拜，前车恐是郑康成。"
    ]
  },
  {
    "id": "adcfe4dbb3db209603a334d6ef36e03a",
    "title": "纪变绝句",
    "authorName": "吴子光",
    "authorId": "adcfe4dbb3db209617c3433faaba1379",
    "dynasty": "清",
    "content": [
      "书生俯首入鹅笼，蒿目潢池路不通。",
      "留得湘东金管在，好书忠孝绍家风。"
    ]
  },
  {
    "id": "adcfe4dbb3db209603a334d64fc384c1",
    "title": "纪变绝句",
    "authorName": "吴子光",
    "authorId": "adcfe4dbb3db209617c3433faaba1379",
    "dynasty": "清",
    "content": [
      "吴发休论短与长，墨磨盾鼻愿谁偿。",
      "九千岁事君知否，太白游踪老夜郎。"
    ]
  },
  {
    "id": "adcfe4dbb3db209603a334d6a1928df4",
    "title": "纪变绝句",
    "authorName": "吴子光",
    "authorId": "adcfe4dbb3db209617c3433faaba1379",
    "dynasty": "清",
    "content": [
      "南风吹律死声闻，甚恶居然近楚氛。",
      "一笑请缨羁阙下，更无人学汉终军。"
    ]
  },
  {
    "id": "adcfe4dbb3db2096c017067a01290d8a",
    "title": "题文姬归汉图",
    "authorName": "吴子光",
    "authorId": "adcfe4dbb3db209617c3433faaba1379",
    "dynasty": "清",
    "content": [
      "费尽黄金有旧恩，怜才一念感曹瞒。",
      "中郎谶语卿知否，抱得胡雏作外孙。"
    ]
  },
  {
    "id": "adcfe4dbb3db2096a7886da94db7ffda",
    "title": "赠富崇轩乐贺司马诗并序其二",
    "authorName": "吴子光",
    "authorId": "adcfe4dbb3db209617c3433faaba1379",
    "dynasty": "清",
    "content": [
      "六桥烟柳古馀杭，蟋蟀微闻葛岭旁。",
      "放鹤亭空芳草外，骑驴人老落花中。",
      "西陵松柏怜苏小，南渡河山奠岳王。",
      "最是家园风味美，一帘香篆梦钱唐。"
    ]
  },
  {
    "id": "adcfe4dbb3fcdf3fd232cd2e1d5d82e8",
    "title": "雨夜思家",
    "authorName": "张桐",
    "authorId": "adcfe4dbb3fcdf3fd1457b72d1457b72",
    "dynasty": "清",
    "content": [
      "咫尺成千里，言归竟未归。",
      "遣怀亲笔砚，别梦绕庭闱。",
      "旱潦天心见，炎凉世事非。",
      "曾经兵燹过，况复遇年饥。"
    ]
  },
  {
    "id": "adcfe4dbb3fcdf3f476a07399b739e14",
    "title": "咏雪",
    "authorName": "张桐",
    "authorId": "adcfe4dbb3fcdf3fd1457b72d1457b72",
    "dynasty": "清",
    "content": [
      "天公戏玉太匆忙，顷刻朱楼换粉妆。",
      "终夜窗明如对月，满庭花落不闻香。",
      "烟沈野岸鸿泥浅，云锁空山鹤梦凉。",
      "此夕烹茶添雅兴，一杯清味涤诗肠。"
    ]
  },
  {
    "id": "adcfe4dbb40886df59ba42fe2061daf1",
    "title": "天津丙德庵夜坐",
    "authorName": "李海观",
    "authorId": "adcfe4dbb40886dfd1457b72d1457b72",
    "dynasty": "清",
    "content": [
      "舍舟登陆夜，萧寺冷光多。",
      "月皎松图壁，风寒鸟梦柯。",
      "开箱书有债，倚榻睡无魔。",
      "藉此消愁绪，晨钟待若何。"
    ]
  },
  {
    "id": "adcfe4dbb40886dfeeb9d6c4a3095496",
    "title": "登大梁上方寺铁塔绝顶",
    "authorName": "李海观",
    "authorId": "adcfe4dbb40886dfd1457b72d1457b72",
    "dynasty": "清",
    "content": [
      "浮图百尺矗秋光，螺道盘空俯大荒。",
      "九曲洪波来碧落，两行高柳入苍茫。",
      "宋宫艮岳埋淤土，周府雕垣照夕阳。",
      "惟有城南岑蔚处，吹台犹自说梁王。"
    ]
  },
  {
    "id": "adcfe4dbb40bc7e4b3c6edb4424647c9",
    "title": "初夏集饮兹园",
    "authorName": "马棻臣",
    "authorId": "adcfe4dbb40bc7e4d1457b72d1457b72",
    "dynasty": "清",
    "content": [
      "名园在咫尺，过从屡开筵。",
      "礼数宽先辈，谈锋纵少年。",
      "新莺初绕树，浓绿已成天。",
      "花事春残未，雕阑芍药边。"
    ]
  },
  {
    "id": "adcfe4dbb40d81a6a4ca3d4e071d77d8",
    "title": "晓雨坐云林方丈",
    "authorName": "汪大经",
    "authorId": "adcfe4dbb40d81a6b3b43aee645098b0",
    "dynasty": "清",
    "content": [
      "一夜不成寐，上方钟又闻。",
      "气蒸丛薄雨，寒压乱山云。",
      "晓色侵眉冷，秋声到耳分。",
      "何妨学弥勒，禅饮坐微醺。"
    ]
  },
  {
    "id": "adcfe4dbb40d81a62e43390b1778628e",
    "title": "古华以桃核石索题石为阮湘圃封公所贻",
    "authorName": "汪大经",
    "authorId": "adcfe4dbb40d81a6b3b43aee645098b0",
    "dynasty": "清",
    "content": [
      "窃而食之方朔桃，桃核纷向云中抛。",
      "铿然堕地化为石，淮上仙翁初拾得。",
      "传观一座人咸惊，无人识是衡星精。",
      "小石果蓏艮取义，石不能言以形示。",
      "磊落中含玉液温，仙翁宝更逾瑶琨。",
      "何时莹然入君手，好向西池奉阿母。",
      "君先绘有丹荔图，合成双璧图不孤。",
      "只恐骊龙夜破梦，错认遗珠爪攫弄。",
      "题笺我亦思好春，桃叶桃根半化尘。",
      "幻想此核种傥活，劳君咒以生花笔。"
    ]
  },
  {
    "id": "adcfe4dbb412a8978340bd3441951c9b",
    "title": "雨夜怀邓孝威",
    "authorName": "戴王缙",
    "authorId": "adcfe4dbb412a897d1457b72d1457b72",
    "dynasty": "清",
    "content": [
      "憔悴何时已，思君苦未休。",
      "乱山残树影，野水暮云秋。",
      "雨逐江声黑，虹明夕照收。",
      "何时重把袂，清梦自悠悠。"
    ]
  },
  {
    "id": "adcfe4dbb412ee8cdbff76c8c3c459ab",
    "title": "奉题常理斋年大兄大人殉节诗二首",
    "authorName": "王承广",
    "authorId": "adcfe4dbb412ee8cd1457b72d1457b72",
    "dynasty": "清",
    "content": [
      "玉帐河魁失上游，前军夜半大星投。",
      "明知死地无生气，直决长围奋短矛。",
      "马革身甘酬壮志，凤毛天与显贻谋。",
      "武侯庙貌同千古，野老怀恩哭未休。"
    ]
  },
  {
    "id": "adcfe4dbb412ee8cdbff76c882a83d29",
    "title": "奉题常理斋年大兄大人殉节诗二首",
    "authorName": "王承广",
    "authorId": "adcfe4dbb412ee8cd1457b72d1457b72",
    "dynasty": "清",
    "content": [
      "射策分符事事同，谈兵慷慨气如虹。",
      "多君颈血真凝碧，嗟我匣刀徒殪戎。",
      "猿鹤化时终有恨，鲸鲵戮后愧无功。",
      "兼旬转战身犹在，青史垂名独逊公。"
    ]
  },
  {
    "id": "adcfe4dbb42256db546c4302707d9fef",
    "title": "久不得曾庭闻消息怅然有怀",
    "authorName": "吴錂",
    "authorId": "adcfe4dbb42256dbd1457b72d1457b72",
    "dynasty": "清",
    "content": [
      "路向西南尽，江连汉沔深。",
      "旌旗秦栈晓，橘柚楚祠阴。",
      "落日孤村戍，秋风万里砧。",
      "黑貂应已敝，谁识曳裾心。"
    ]
  },
  {
    "id": "adcfe4dbb42f9ba1f2f5b57560d3b0b0",
    "title": "镇淮楼",
    "authorName": "赛开来",
    "authorId": "adcfe4dbb42f9ba1d1457b72d1457b72",
    "dynasty": "清",
    "content": [
      "鼓角重关地，干戈百战场。",
      "风云挟淮泗，兵火半齐梁。",
      "塔影摩空尽，江流绕郭长。",
      "疏林看木落，秋思入苍茫。"
    ]
  },
  {
    "id": "adcfe4dbb42f9ba1189e6b5e0ff81296",
    "title": "春日病起送陈皋甫张小山之皖",
    "authorName": "赛开来",
    "authorId": "adcfe4dbb42f9ba1d1457b72d1457b72",
    "dynasty": "清",
    "content": [
      "丝雨霏霏日望庚，小窗吟苦句难成。",
      "人于久病偏愁冷，天为衰龄特放晴。",
      "百岁光阴如过客，一年时节又清明。",
      "故人喜说皆强健，肯为贫官到皖城。"
    ]
  },
  {
    "id": "adcfe4dbb42f9ba17aec8882acbb636c",
    "title": "读四溟山人集怀计甫草先生",
    "authorName": "赛开来",
    "authorId": "adcfe4dbb42f9ba1d1457b72d1457b72",
    "dynasty": "清",
    "content": [
      "眇目山翁谢四溟，邺城风雨太飘零。",
      "黄金肯筑诗人墓，见说吴江计改亭。"
    ]
  },
  {
    "id": "adcfe4dbb4500c3e6a20e5f4d45a0dde",
    "title": "秋夜",
    "authorName": "金玉鸣",
    "authorId": "adcfe4dbb4500c3ed1457b72d1457b72",
    "dynasty": "清",
    "content": [
      "金风夜起暑初收，吹散繁星大火流。",
      "河汉晴连三岛月，梧桐雨洗一天秋。",
      "楚坡冷落枚皋宅，长笛依稀赵嘏楼。",
      "独宿听残宵漏永，诗成枕上暂消愁。"
    ]
  },
  {
    "id": "adcfe4dbb45d3b755b4545e788e7984a",
    "title": "游丹砂寺",
    "authorName": "陈周礼",
    "authorId": "adcfe4dbb45d3b75d1457b72d1457b72",
    "dynasty": "清",
    "content": [
      "几曲横塘路，寻游到上方。",
      "侵阶芳草绿，落壁燕泥香。",
      "佛貌依山古，钟声带月长。",
      "名心此俱寂，幽兴托空王。"
    ]
  },
  {
    "id": "adcfe4dbb46e6f579fb80c671f508606",
    "title": "铁门限歌",
    "authorName": "许乃嘉",
    "authorId": "adcfe4dbb46e6f57d1457b72d1457b72",
    "dynasty": "清",
    "content": [
      "铁门限，乃在吴兴永欣寺，智永禅师飞锡至。禅师逸少七世孙，家传笔阵妙入神。",
      "佛阁学书三十载，书法入门力不怠。铁砚一片磨欲穿，手提大笔挥如椽。",
      "禅师笔力坚如铁，腕下烟云吐磅礴。禅师深闭不二门，户外求书晨至昏。",
      "禅师丈室限为灭，裹以铮铮不屈之铁叶。日书贝叶经，夜然长明镫。",
      "佛法书法上上乘，呜呼不数怀素僧。"
    ]
  },
  {
    "id": "adcfe4dbb47180b8388e3fd684bc2def",
    "title": "平定金川功成恭纪",
    "authorName": "平泰",
    "authorId": "adcfe4dbb47180b8d1457b72d1457b72",
    "dynasty": "清",
    "content": [
      "骏业包三极，光灵被八垠。",
      "肤公成薄伐，圣主得贤臣。",
      "制敌无增垒，征顽不浃旬。",
      "元戎初锡命，小丑遂归身。",
      "聚处怜焦虱，深藏笑狡㕙。",
      "猿娭矜搏箭，螳怒敢当轮。",
      "健翮资抨击，奔雷慑聩嚚。",
      "请行烦宰辅，报国矢忠纯。",
      "峒箐逾悬阻，貔貅乐拊循。",
      "分明军令肃，踊跃士心振。",
      "拔本方除恶，先声已夺人。",
      "捣巢乘势便，攻塞破坚频。",
      "有赫天威远，惟几睿算神。",
      "迎锋全解竹，畀火待然薪。",
      "于铄吾皇烈，真符大造仁。",
      "止戈文乃武，育物世如春。",
      "献捷期何速，酬庸赏递臻。",
      "去时冰载路，来日柳迷津。",
      "从此兵常偃，行看俗更淳。",
      "四隅怀震叠，万类荷陶甄。",
      "侔色瞻星纬，摅忱拱玉宸。",
      "验风咸受吏，占海尽徕宾。",
      "络绎丰穰庆，骈阗福祜申。",
      "颂扬须雅奏，折简愧敷陈。"
    ]
  },
  {
    "id": "adcfe4dbb4752a27bbcb986efc1fb43c",
    "title": "送达儿应秋试忆孙增寿有作",
    "authorName": "曹铭彝",
    "authorId": "adcfe4dbb4752a27d1457b72d1457b72",
    "dynasty": "清",
    "content": [
      "离乡才十日，已动故园思。",
      "始信居家乐，方知作宦痴。",
      "孤灯遥夜耿，新月半窗窥。",
      "最喜三更梦，喃喃听诵诗。"
    ]
  },
  {
    "id": "adcfe4dbb4752a274bc6587ecf4ef297",
    "title": "时在京邸雨夜感怀",
    "authorName": "曹铭彝",
    "authorId": "adcfe4dbb4752a27d1457b72d1457b72",
    "dynasty": "清",
    "content": [
      "独坐幽斋夜寂寥，满阶黄叶响萧萧。",
      "三更风雨孤檠暗，万里关河一梦遥。",
      "雁信只今沉客路，乡心况复系深宵。",
      "窗前多少增愁处，点点声声滴绿蕉。"
    ]
  },
  {
    "id": "adcfe4dbb4752a2766a3c55f1d6bfa31",
    "title": "新秋杂感四首",
    "authorName": "曹铭彝",
    "authorId": "adcfe4dbb4752a27d1457b72d1457b72",
    "dynasty": "清",
    "content": [
      "陆沈世务易成嗟，克复神州再造家。",
      "枉属模棱苏味道，更无痛哭买长沙。",
      "上方高谊酬良犬，当道殷忧式怒蛙。",
      "闻说和亲非国辱，宰臣循例罢珠厓。"
    ]
  },
  {
    "id": "adcfe4dbb4752a2766a3c55f3d352d0d",
    "title": "新秋杂感四首",
    "authorName": "曹铭彝",
    "authorId": "adcfe4dbb4752a27d1457b72d1457b72",
    "dynasty": "清",
    "content": [
      "瓣香谁也奉湘阴，独立苍茫感嗣音。",
      "争币外庭伸士节，裹尸辽海见臣心。",
      "论缘正本恩江总，谋及平吴负郭钦。",
      "此往若为天下计，百年应有异苔岑。"
    ]
  },
  {
    "id": "adcfe4dbb4752a2766a3c55f5e6a3d83",
    "title": "新秋杂感四首",
    "authorName": "曹铭彝",
    "authorId": "adcfe4dbb4752a27d1457b72d1457b72",
    "dynasty": "清",
    "content": [
      "肝胆何曾旗介藩，每从授甲病乘轩。",
      "枯鱼乞解昆明索，处虱同嗟小阮裈。",
      "更向伊川悲野祭，今闻濮上效夷言。",
      "请缨南越寻常事，指望终军叩九阍。"
    ]
  },
  {
    "id": "adcfe4dbb4752a2766a3c55f72157494",
    "title": "新秋杂感四首",
    "authorName": "曹铭彝",
    "authorId": "adcfe4dbb4752a27d1457b72d1457b72",
    "dynasty": "清",
    "content": [
      "鹈鴂先鸣萎众芳，好音空复系潇湘。",
      "昏灯院宇苔花湿，暮雨山桥木叶荒。",
      "前代不群谋鸷鸟，几人先戒得鸾皇。",
      "女媭野庙秋风泪，数断砧声已渺茫。"
    ]
  },
  {
    "id": "adcfe4dbb4752a27db66225aa6f10c45",
    "title": "甲申秋偕朗轩、鸿斋、远模游沪，回舟至锡，三弟入都，赋此志别",
    "authorName": "曹铭彝",
    "authorId": "adcfe4dbb4752a27d1457b72d1457b72",
    "dynasty": "清",
    "content": [
      "锡山判襼自冬初，我独翛然返故庐。",
      "此别并无他事嘱，平安常寄一封书。"
    ]
  },
  {
    "id": "adcfe4dbb47ac3d9df325f3bae7c1cb1",
    "title": "大慈寺",
    "authorName": "杨岱",
    "authorId": "adcfe4dbb47ac3d9d1457b72d1457b72",
    "dynasty": "清",
    "content": [
      "久废先朝榜，何人礼大慈。",
      "青苔荒石马，昏月宿寒鸱。",
      "不见张蠙咏，空留孟昶碑。",
      "年年春草绿，古迹问谁知。"
    ]
  },
  {
    "id": "adcfe4dbb47ac3d92d42eb303e5a4357",
    "title": "夜泊",
    "authorName": "杨岱",
    "authorId": "adcfe4dbb47ac3d9d1457b72d1457b72",
    "dynasty": "清",
    "content": [
      "夜船将泊棹歌齐，芳草萋萋野路迷。",
      "只有断猿无宿处，最高枝上彻明啼。"
    ]
  },
  {
    "id": "adcfe4dbb47ac3d92d42eb30e3d9c4eb",
    "title": "夜泊",
    "authorName": "杨岱",
    "authorId": "adcfe4dbb47ac3d9d1457b72d1457b72",
    "dynasty": "清",
    "content": [
      "拍堤春水四无涯，吹笛楼中起暮鸦。",
      "旧寺僧残江树尽，空留残月老芦花。"
    ]
  },
  {
    "id": "adcfe4dbb47ed3a419ca5aa55ec1c035",
    "title": "草堂",
    "authorName": "朱克生",
    "authorId": "adcfe4dbb47ed3a46ba3af5de6384711",
    "dynasty": "清",
    "content": [
      "草堂寒易晚，朔气到柴关。",
      "落日恋高树，残云补断山。",
      "竹摇风似雨，鸦宿去仍还。",
      "移意江天外，萧然麋鹿间。"
    ]
  },
  {
    "id": "adcfe4dbb47ed3a409b32688114d2417",
    "title": "延平",
    "authorName": "朱克生",
    "authorId": "adcfe4dbb47ed3a46ba3af5de6384711",
    "dynasty": "清",
    "content": [
      "建溪东下入南平，楼阁千家出郡城。",
      "密树山光分隐见，残阳云气别阴晴。",
      "江通三水波涛疾，剑合双龙瘴雾生。",
      "破浪不惊滩黯淡，百花岩下月华明。"
    ]
  },
  {
    "id": "adcfe4dbb47ed3a4fd5c74fca41720fd",
    "title": "泛绣溪",
    "authorName": "朱克生",
    "authorId": "adcfe4dbb47ed3a46ba3af5de6384711",
    "dynasty": "清",
    "content": [
      "绣溪一水两川分，绕郭晴波荡縠纹。",
      "白板桥头魂欲断，寒鸦落日小乔坟。"
    ]
  },
  {
    "id": "adcfe4dbb48663db1d3e1fb5dbcdb9fd",
    "title": "游新城汪园步遂堂先生韵",
    "authorName": "金兆燕",
    "authorId": "adcfe4dbb48663dbd1457b72d1457b72",
    "dynasty": "清",
    "content": [
      "主人缘爱客，载酒访林岑。",
      "逸兴同嵇吕，高怀友尚禽。",
      "城隅荒径僻，江步晚云深。",
      "暂作开笼翮，随君豁素襟。"
    ]
  },
  {
    "id": "adcfe4dbb48663db1d3e1fb5e0f76a50",
    "title": "游新城汪园步遂堂先生韵",
    "authorName": "金兆燕",
    "authorId": "adcfe4dbb48663dbd1457b72d1457b72",
    "dynasty": "清",
    "content": [
      "白沙村畔路，日脚下高原。",
      "山色青垂岸，江流碧到门。",
      "苔侵灵运屐，花满辟疆园。",
      "并坐盘陀石，闲心试共论。"
    ]
  },
  {
    "id": "adcfe4dbb48663db1d3e1fb5e8b99eda",
    "title": "游新城汪园步遂堂先生韵",
    "authorName": "金兆燕",
    "authorId": "adcfe4dbb48663dbd1457b72d1457b72",
    "dynasty": "清",
    "content": [
      "积水明如镜，轻舟小似鞋。",
      "晴天弥旷野，远势接平厓。",
      "宿雾千林合，归云一鸟偕。",
      "川原堪极目，虚阁自开怀。"
    ]
  },
  {
    "id": "adcfe4dbb48663db1d3e1fb5fdbd4206",
    "title": "游新城汪园步遂堂先生韵",
    "authorName": "金兆燕",
    "authorId": "adcfe4dbb48663dbd1457b72d1457b72",
    "dynasty": "清",
    "content": [
      "楼俯三江阔，堂开十亩宽。",
      "晚烟屯屋角，新月出林端。",
      "翠影修篁密，香风老桂寒。",
      "何时重到此，尽日倚雕栏。"
    ]
  },
  {
    "id": "adcfe4dbb48663db1d3e1fb51985152d",
    "title": "游新城汪园步遂堂先生韵",
    "authorName": "金兆燕",
    "authorId": "adcfe4dbb48663dbd1457b72d1457b72",
    "dynasty": "清",
    "content": [
      "扁舟带暝色，隔岸远相迎。",
      "鱼鸟皆俦侣，山林足性情。",
      "荒唐过壮岁，偪侧叹浮生。",
      "堪羡岩居叟，秋田已早耕。"
    ]
  },
  {
    "id": "adcfe4dbb48f50471f93ac062e6e839c",
    "title": "吊刘抚",
    "authorName": "陈少白",
    "authorId": "adcfe4dbb48f504768c694de8562ae5e",
    "dynasty": "清",
    "content": [
      "数载经营策治安，挫磨何敢谢艰难。",
      "穿山绕谷轮蹄稳，推直求横道路宽。",
      "十度金牌遗妒毒，九州铁错铸疑团。",
      "前贤应是有先见，早阖双眸不忍看。"
    ]
  },
  {
    "id": "adcfe4dbb4ad19f88ac60af7d4cb2d00",
    "title": "龙泉岩游记出版自题",
    "authorName": "陈龙庆",
    "authorId": "adcfe4dbb4ad19f8d1457b72d1457b72",
    "dynasty": "清",
    "content": [
      "梨枣雕镌未有期，山灵笑我太稽迟。",
      "今朝羯鼓催花急，忙煞钞胥笔一枝。"
    ]
  },
  {
    "id": "adcfe4dbb4b33b200b409a8229121beb",
    "title": "赪桐花",
    "authorName": "施士燝",
    "authorId": "adcfe4dbb4b33b20d1457b72d1457b72",
    "dynasty": "清",
    "content": [
      "嘉卉向荣日，翘翘百尺桐。",
      "阴浓金井北，蕊缀玉楼东。",
      "未绽离离乳，先攒六六丛。",
      "龙门看似霁，焦听净于穹。",
      "花茜三春暖，凤翻五色风。",
      "菶萋应待翙，梓椅谩夸同。"
    ]
  },
  {
    "id": "adcfe4dbb4b33b2058c1865217249b3d",
    "title": "东郊行",
    "authorName": "施士燝",
    "authorId": "adcfe4dbb4b33b20d1457b72d1457b72",
    "dynasty": "清",
    "content": [
      "行行傍阡陌，独立思躇蹰。",
      "四望云山阴，萧萧见里闾。",
      "羊牛各依群，寻草过荒墟。",
      "野田有遗穗，鸟雀饱其馀。",
      "晚憩方塘岸，游心狎群鱼。",
      "鸳凫与白鹭，翩翩飞向余。",
      "落日荒郊外，竹树转萧疏。",
      "徐徐步月归，酌酒乐何如。"
    ]
  },
  {
    "id": "adcfe4dbb4b79cee8e570f7cbc5baa9c",
    "title": "访钱塘袁简斋太史于金陵之随园太史有诗赠行并题梅花诗话夜宿小仓山房赋",
    "authorName": "张諴",
    "authorId": "adcfe4dbb4b79ceed1457b72d1457b72",
    "dynasty": "清",
    "content": [
      "九天珠玉落尘寰，直送西登剑阁关。",
      "一夜分明宿天上，来朝依旧走人间。",
      "似公国士知能几，愧我平时学未娴。",
      "别后峨眉嵩华顶，相思如见小仓山。"
    ]
  },
  {
    "id": "adcfe4dbb4b79cee0aa650a61ca79b86",
    "title": "雨中游慧山秦氏园林",
    "authorName": "张諴",
    "authorId": "adcfe4dbb4b79ceed1457b72d1457b72",
    "dynasty": "清",
    "content": [
      "山巅昼忽暝，飒然生凉吹。",
      "凭高俯园林，迷蒙但空翠。",
      "晴游非不佳，既雨转深邃。",
      "假盖问禅僧，下岭款萧寺。",
      "入门旋出门，缓步俄焉至。",
      "园丁导我行，幽景天然异。",
      "有泉注作池，其源本第二。",
      "云根古苔斑，木杪苍烟腻。",
      "石径小桥通，深院幽篁媚。",
      "一览得其全，闲身片时寄。"
    ]
  },
  {
    "id": "adcfe4dbb4b79cee9f7cfa6919728a26",
    "title": "包山显庆禅寺",
    "authorName": "张諴",
    "authorId": "adcfe4dbb4b79ceed1457b72d1457b72",
    "dynasty": "清",
    "content": [
      "山行不知远，丛木忽苍翠。",
      "青岚起层冈，幽幽隐古寺。",
      "初地肇萧梁，嘉名赐唐帝。",
      "复有慈受僧，结庐传宋世。",
      "寺前五株松，落落擎天势。",
      "虬角不可攀，龙鳞时或坠。",
      "山僧颇好名，窃附五柳意。",
      "揖余为余言，此树阅千岁。",
      "其下两石幢，中藏佛舍利。",
      "剔藓试摩挲，其一本无志。",
      "其一会昌年，僧契元书字。",
      "字字空王言，历历时日记。",
      "颇通瘦硬神，亦饶烟云气。",
      "幸藏深山间，勿为椎拓累。",
      "守拙全天真，斯理得罕譬。",
      "少小慕松陵，倡和金兰契。",
      "今来精舍中，曾是结遐企。",
      "栋宇中劫灰，林壑余古致。",
      "我亦烟波徒，翛然愿高寄。"
    ]
  },
  {
    "id": "adcfe4dbb4b79cee5833e82d726cbcce",
    "title": "五丁峡",
    "authorName": "张諴",
    "authorId": "adcfe4dbb4b79ceed1457b72d1457b72",
    "dynasty": "清",
    "content": [
      "悬崖万仞高，飞流横界道。",
      "阴风飒立中，奇石矗云表。",
      "日月东西亏，雷霆昼夜绕。",
      "壮哉五丁峡，天险辟匠巧。",
      "行人水中行，一线走深窈。",
      "左防天柱折，右恐冰山倒。",
      "身非猿猱升，心虞豺虎咬。",
      "远峰青蒙蒙，密雨白浩浩。",
      "牧犊竟得蜀，秦人计何狡。",
      "壮士化尘埃，遗迹幸未扫。",
      "虽异巨灵掌，绝胜飞鸿爪。",
      "仪错今安在，怀古忧心悄。",
      "前登羊鹿坪，山山啼悲鸟。"
    ]
  },
  {
    "id": "adcfe4dbb4b79ceecfb38396e2d3966b",
    "title": "泗上亭",
    "authorName": "张諴",
    "authorId": "adcfe4dbb4b79ceed1457b72d1457b72",
    "dynasty": "清",
    "content": [
      "泗上亭，王业起。秦皇侈言万世君，那知亭长是天子。",
      "亭长纵观秦皇帝，喟然丈夫当如此。车驾东游厌王气，亭长自疑私自喜。",
      "亭长作天子，县吏为相国，开国君相萃一邑。沛中邑，泗上亭。",
      "殷亳都，周镐京。"
    ]
  },
  {
    "id": "adcfe4dbb4bc80bd5141a2f446ddff37",
    "title": "寿王一如先生七十，即次其自寿诗韵",
    "authorName": "徐存性",
    "authorId": "adcfe4dbb4bc80bdd1457b72d1457b72",
    "dynasty": "清",
    "content": [
      "占尽蓉城桃李春，妙施化雨总精神。",
      "簪缨久却名心淡，芋粟兼尝野味新。",
      "绛帐书声清澈耳，菊篱花影淡扶身。",
      "何须铎振管衙远，席上儒珍即道伸。"
    ]
  },
  {
    "id": "adcfe4dbb4be8cfc7030b79d9ebf3c11",
    "title": "平定城楼天衢阁成诗以纪之",
    "authorName": "梁国治",
    "authorId": "adcfe4dbb4be8cfc8725fb776449f44a",
    "dynasty": "清",
    "content": [
      "飞阁浮空接汉槎，冠山浓翠挹晨霞。",
      "关河榆柳连三月，烟火楼台出万家。",
      "几度严城筹保障，偶从贤守话桑麻。",
      "蓬瀛天际尘难到，指点人寰路未赊。"
    ]
  },
  {
    "id": "adcfe4dbb4be8cfc0d9d9d1976ec78e3",
    "title": "过观音岩",
    "authorName": "梁国治",
    "authorId": "adcfe4dbb4be8cfc8725fb776449f44a",
    "dynasty": "清",
    "content": [
      "石壁立水外，风涛浩汹汹。",
      "何年巨灵擘，幻此金莲涌。",
      "谽谺豁幽窦，液沥垂乳湩。",
      "飞空土危梯，万象罗森耸。",
      "澄潭空心颜，倒景群山拱。",
      "江帆日暮摇，回首苍烟重。",
      "一声清磬鸣，上界香云拥。"
    ]
  },
  {
    "id": "adcfe4dbb4be8cfc5fd46cbae69db908",
    "title": "游七星岩",
    "authorName": "梁国治",
    "authorId": "adcfe4dbb4be8cfc8725fb776449f44a",
    "dynasty": "清",
    "content": [
      "七星岩，石嵯峨，浮空一气青苍摩。上涵太古之风烟，下澄万顷之湖波。",
      "珠衡玉斗天心落，翠黛千寻照城郭。巨灵开凿始何年，朵朵芙蓉新秀削。",
      "昔闻群帝朝太清，天神娭笑玉女迎。来此宴集千觞行，前骑麒麟后长鲸。",
      "鸣钟交鼓吹竽笙，仙音缥缈隔天上，至今好鸟传其声。",
      "初向云关访灵笈，洞口惟容一人入。须臾庨豁圆庐高，石髓淋淋滴犹湿。",
      "灵景何窈冥，元精乍嘘吸。呀然窃穴潜阴风，金关玉籥嵌玲珑。",
      "山僧束炬照危壁，霅然电烛开双瞳。宛延翠气，逦迤青虹。",
      "飞梁跨接，风云交通。玉文石记镌岁月，谽谺坱圠迷西东。",
      "殊形诡状不可悉，僧言下有虬龙宫。虬龙含雾静蜎蜎，峥霄一线光明天。",
      "白云片片都轻举，石人如花琢龙女。颇黎宝树车渠叶，净界分明闻佛语。",
      "僧言此是璇玑台，火齐璎珞千玫瑰。清霄缟皓延素月，映空万里霜华皑。",
      "我听僧言意未足，直上天门散遥瞩。手招三辰引凤凰，银河开流溢户旁。",
      "乘凌清气临洋洋，仙风吹落天花香。三山五岭，郁何苍苍。",
      "游心冥漠，归云低昂。仙都佛国事难记，七星何乃传荒唐。",
      "人间莫辨支机石，天上回瞻白玉堂。"
    ]
  },
  {
    "id": "adcfe4dbb4be8cfca7aac28432102b47",
    "title": "题评石径",
    "authorName": "梁国治",
    "authorId": "adcfe4dbb4be8cfc8725fb776449f44a",
    "dynasty": "清",
    "content": [
      "云关秘西轩，浏浏岩壑声。",
      "林篁碧天端，风佩摇秋清。",
      "俯仰瞻嵯峨，石气互阴晴。",
      "窈窕一何深，得无怡我情？",
      "幽人想元迹，流览众妙呈。",
      "一径入云去，高下谁当名？"
    ]
  },
  {
    "id": "adcfe4dbb4df2a0e8c4a49fc4cc8ba44",
    "title": "偕汪大梅溪过碧光庵访慧能津梁庵访巨源二上人俱不值",
    "authorName": "沈范孙",
    "authorId": "adcfe4dbb4df2a0ed1457b72d1457b72",
    "dynasty": "清",
    "content": [
      "春色已如此，相将渡若耶。",
      "道人无定所，惟我亦忘家。",
      "碧玉林抽笋，黄金菜作花。",
      "蒲团聊借坐，且试一杯茶。"
    ]
  },
  {
    "id": "adcfe4dbb4df2a0ed1220cc4b46ba285",
    "title": "再过绿杉野屋赠汪大西村",
    "authorName": "沈范孙",
    "authorId": "adcfe4dbb4df2a0ed1457b72d1457b72",
    "dynasty": "清",
    "content": [
      "无多秋色晓晴初，夹岸人家水拍芦。",
      "小艇斜穿黄歇浦，轻衫又到子云居。",
      "谈心为鼓平沙曲，刮目欣看倒薤书。",
      "半载分襟一弹指，相逢肯放夜窗虚。"
    ]
  },
  {
    "id": "adcfe4dbb4df2a0e83610fa010278b9d",
    "title": "大雪用禁体",
    "authorName": "沈范孙",
    "authorId": "adcfe4dbb4df2a0ed1457b72d1457b72",
    "dynasty": "清",
    "content": [
      "朝日照屋梁，虚室悉通透。",
      "阶前水盈墀，户北冰在霤。",
      "忽然阴霾合，六出稍稍逗。",
      "初见屋角漫，瓦齿已非旧。",
      "墙垣及庭除，补缀平罅漏。",
      "积寸不移晷，盈尺未为厚。",
      "薄暮大于掌，丙夜竟如昼。",
      "灵鳌想没趺，飞鸟饥莫救。",
      "巨室足豪兴，茅宇难自覆。",
      "直恐寒不减，尧年今见又。",
      "晨兴忽凛冽，作气与之斗。",
      "目眩屡回瞩，风紧载缩脰。",
      "呼童辟门径，指直不出袖。",
      "弥望四野平，瞻顾身在窦。",
      "老树叶尽脱，秃干工琢镂。",
      "冬青远模糊，狞恶类奇兽。",
      "或如藐如射，忽露两三岫。",
      "蓬莱望见之，咫尺俨可就。",
      "杞人消其忧，民命天所佑。",
      "阴胜固所惕，融化亦勿骤。",
      "照耀庭月间，举酒月出后。",
      "黄闲攻诗城，白战不许彀。"
    ]
  },
  {
    "id": "adcfe4dbb4df2a0e26dfb69e06a776d1",
    "title": "丁酉除夕前三日二树写梅花时正苦寒百虫尽蛰忽有一蜂徘徊帧上绕花不去予适在洛因作歌纪之",
    "authorName": "沈范孙",
    "authorId": "adcfe4dbb4df2a0ed1457b72d1457b72",
    "dynasty": "清",
    "content": [
      "青麟有髓鼠有须，奇葩忽发三两株。横枝倒干气莫遏，往往衫袖同沾濡。",
      "朔风退舍寒气避，春光露出姑射肤。毫端幻成香雪海，鼓吹力使万类苏。",
      "墨花有香画有色，一蜂蓦入幽人居。辛苦直欲钻故纸，和气顿觉春风俱。",
      "物非其时各惊异，室中户外相招呼。传闻洛下遍乡井，化工之笔倾东都。",
      "我闻点睛破壁化龙手，又闻嘶风啮草神马图。画工通神尚如此，何况浩气凌碧虚。",
      "冰心数点见天地，挽回元气生槁枯。腐儒咋舌不敢赞，笔补造化原非诬。",
      "一枝欲折乌可折，蠮螉绕纸徒区区。"
    ]
  },
  {
    "id": "adcfe4dbb4e05561c3a5b4d6e8c8d61e",
    "title": "还家",
    "authorName": "顾淳庆",
    "authorId": "adcfe4dbb4e05561d1457b72d1457b72",
    "dynasty": "清",
    "content": [
      "旅梦犹京国，归程已越山。",
      "津亭银杏步，烟水铁林关。",
      "乡树中流辨，征云极浦还。",
      "土音经耳熟，入听足怡颜。"
    ]
  },
  {
    "id": "adcfe4dbb4e05561c3a5b4d62e3e5343",
    "title": "还家",
    "authorName": "顾淳庆",
    "authorId": "adcfe4dbb4e05561d1457b72d1457b72",
    "dynasty": "清",
    "content": [
      "俊秀怜予弟，艰难怅女媭。",
      "昔年双泪别，此日一樽俱。",
      "问字奇同赏，谈诗兴不孤。",
      "老亲宽大惯，相顾转欢娱。"
    ]
  },
  {
    "id": "adcfe4dbb4e0556111ff21390a41acfa",
    "title": "秋日南湖即事",
    "authorName": "顾淳庆",
    "authorId": "adcfe4dbb4e05561d1457b72d1457b72",
    "dynasty": "清",
    "content": [
      "楼台宜雨复宜烟，一片湖光抱镜圆。",
      "错怪鸳鸯飞不定，兰桡催动采菱船。"
    ]
  },
  {
    "id": "adcfe4dbb4e57edd27d339ca64282508",
    "title": "复往东陵",
    "authorName": "张之万",
    "authorId": "adcfe4dbb4e57edd09b15d48af3303f8",
    "dynasty": "清",
    "content": [
      "策马清晨去，前程喜再经。",
      "松怀盘谷翠，山向蓟门青。",
      "镫火遥村见，鸡声野店扃。",
      "连营方肄武，画角逐风听。"
    ]
  },
  {
    "id": "adcfe4dbb4e57edd7b8c1034d08cde45",
    "title": "和华璞登天津望海楼元韵",
    "authorName": "张之万",
    "authorId": "adcfe4dbb4e57edd09b15d48af3303f8",
    "dynasty": "清",
    "content": [
      "相携王粲上楼头，大海冥蒙汗漫游。",
      "近日立身心自阔，浮天无岸水长流。",
      "烟开鳌背云光净，风扇渔帆曙色收。",
      "万里江河同一瞬，何须有感寄沙鸥。"
    ]
  },
  {
    "id": "adcfe4dbb4e57eddc98bdce850be4f42",
    "title": "马兰峪即事",
    "authorName": "张之万",
    "authorId": "adcfe4dbb4e57edd09b15d48af3303f8",
    "dynasty": "清",
    "content": [
      "阴雨连宵喜放晴，山间小住有余清。",
      "汲泉瀹茗松枝火，买蟹供餐菊瓣羹。",
      "稚子嬉游牵鼠至，贫家生计藉蜂营。",
      "今年是处犹丰乐，入夜还闻箫鼓声。"
    ]
  },
  {
    "id": "adcfe4dbb4e57edd50307b6b65b8b543",
    "title": "晓行寒甚途中口占",
    "authorName": "张之万",
    "authorId": "adcfe4dbb4e57edd09b15d48af3303f8",
    "dynasty": "清",
    "content": [
      "怅望前途宿雾堆，冰霜历尽马蹄催。",
      "渐看旭日烘云出，顿觉阳和大地来。",
      "漫忆寻梅驰玉勒，谁家对雪酌金杯。",
      "关心岂止阌乡狱，百万貔貅戍未回。"
    ]
  },
  {
    "id": "adcfe4dbb4ed1111cdc2483297bdbaf3",
    "title": "长峡",
    "authorName": "文凤喈",
    "authorId": "adcfe4dbb4ed1111d1457b72d1457b72",
    "dynasty": "清",
    "content": [
      "晴发青神县，扁舟出峡难。",
      "乱花丛陡壁，残月落惊滩。",
      "树老知风早，江宛抱月寒。",
      "庐山尤夜好，谁在故乡看。"
    ]
  },
  {
    "id": "adcfe4dbb4f06d22f657d11a09524027",
    "title": "秋晚",
    "authorName": "窦氏",
    "authorId": "adcfe4dbb4f06d22d1457b72d1457b72",
    "dynasty": "清",
    "content": [
      "西风吹木叶，万户动寒砧。",
      "静院凭栏久，愁心无限深。"
    ]
  },
  {
    "id": "adcfe4dbb4f06d22586b4c87671c4246",
    "title": "立秋",
    "authorName": "窦氏",
    "authorId": "adcfe4dbb4f06d22d1457b72d1457b72",
    "dynasty": "清",
    "content": [
      "梧飘一叶送秋声，风动凉生暑气清。",
      "万户寒砧催木叶，草根深处乱虫鸣。"
    ]
  },
  {
    "id": "adcfe4dbb4f06d2277f5f809702d9ee7",
    "title": "赋得爱月夜眠迟",
    "authorName": "窦氏",
    "authorId": "adcfe4dbb4f06d22d1457b72d1457b72",
    "dynasty": "清",
    "content": [
      "银蟾喜对宵如昼，夜凉寂静三更后。",
      "素魄将移花影斜，清光已射窗纱透。",
      "斗转银河碧汉流，牡丹带露弄轻柔。",
      "薰炉香烬浑忘寐，倚遍栏杆几曲楼。"
    ]
  },
  {
    "id": "adcfe4dbb4f9656816fc29cb4bbb23e8",
    "title": "次官雪眉刺史韵",
    "authorName": "玉",
    "authorId": "adcfe4dbb4f96568d1457b72d1457b72",
    "dynasty": "清",
    "content": [
      "投老归丘壑，竹中门懒开。",
      "岚光扫不去，云影拂还来。",
      "花发蜂争蜜，斋馀鸟下台。",
      "层岩怀故旧，日上两三回。"
    ]
  },
  {
    "id": "adcfe4dbb4f96568e15b3858b6720b5d",
    "title": "游范靖赤南庄",
    "authorName": "玉",
    "authorId": "adcfe4dbb4f96568d1457b72d1457b72",
    "dynasty": "清",
    "content": [
      "曙色践云背，乘驴下岱岑。",
      "为寻南郭子，偶度北城阴。",
      "相见忘宾主，倾怀恣笑吟。",
      "素磁传菉竹，共慰出尘心。"
    ]
  },
  {
    "id": "adcfe4dbb4f9656845cb32d9df5b6afe",
    "title": "天河",
    "authorName": "玉",
    "authorId": "adcfe4dbb4f96568d1457b72d1457b72",
    "dynasty": "清",
    "content": [
      "谁向青天建禹功，一河高凿势沈雄。",
      "两崖星似人竞渡，万里光如练扫空。",
      "静对霜庭思汗漫，偶逢月夜影朦胧。",
      "灵槎何日重相访，独指仙源一放篷。"
    ]
  },
  {
    "id": "adcfe4dbb4f9656854b3fea9db1a1595",
    "title": "偶成其二",
    "authorName": "玉",
    "authorId": "adcfe4dbb4f96568d1457b72d1457b72",
    "dynasty": "清",
    "content": [
      "行到无人处，山深云更深。",
      "一泉藏众石，悠然见古心。"
    ]
  },
  {
    "id": "adcfe4dbb4f96568329b20852ba8d835",
    "title": "偶成其一",
    "authorName": "玉",
    "authorId": "adcfe4dbb4f96568d1457b72d1457b72",
    "dynasty": "清",
    "content": [
      "住山不得意，多为山有名。",
      "安得无名山，寂寞终此生。"
    ]
  },
  {
    "id": "adcfe4dbb501325a1093d8d340699fba",
    "title": "恭和御制赐朝鲜琉球安南诸国使臣诗",
    "authorName": "阮宏匡",
    "authorId": "adcfe4dbb501325ad1457b72d1457b72",
    "dynasty": "清",
    "content": [
      "筵开前节值新笋，春暖名园诏问频。",
      "恩侈帡幪高覆物，泽覃优渥广同人。",
      "怀侯柔远天生圣，饱德观光子慕亲。",
      "化外幸陪冠带会，期颐介寿拜皇仁。"
    ]
  },
  {
    "id": "adcfe4dbb505150490d935d5e4aefd8f",
    "title": "赤嵌城",
    "authorName": "林麟昭",
    "authorId": "adcfe4dbb5051504d1457b72d1457b72",
    "dynasty": "清",
    "content": [
      "歌舞楼台半已倾，女墙斜日照孤城。",
      "闲庭无复生芳草，复道犹闻唤晓莺。",
      "往事空悲时节换，圣朝长幸泰阶平。",
      "纵教沙碛千年在，烽静无烟夜月明。"
    ]
  },
  {
    "id": "adcfe4dbb516c6861467811ae7281da2",
    "title": "酒罢",
    "authorName": "蔡銮扬",
    "authorId": "adcfe4dbb516c686d1457b72d1457b72",
    "dynasty": "清",
    "content": [
      "酒罢客初卧，萧萧风叶稀。",
      "星河天外落，镫火雨中微。",
      "老树暗相失，湿萤寒不飞。",
      "门庭最清寂，如息汉阴机。"
    ]
  },
  {
    "id": "adcfe4dbb516c686d4e9c4badefc8987",
    "title": "过嘉兴有感",
    "authorName": "蔡銮扬",
    "authorId": "adcfe4dbb516c686d1457b72d1457b72",
    "dynasty": "清",
    "content": [
      "长水长连钓石矶，廿年前事尚依稀。",
      "青杨旧舍无人过，白苎新塘有雁飞。",
      "离笛不堪愁里听，扁舟翻似梦中归。",
      "月波楼上邀同醉，只惜江东故旧非。"
    ]
  },
  {
    "id": "adcfe4dbb516c6866e71141380084114",
    "title": "庐江道中晚行",
    "authorName": "蔡銮扬",
    "authorId": "adcfe4dbb516c686d1457b72d1457b72",
    "dynasty": "清",
    "content": [
      "高城迢递暝烟收，庐阜周遭翠欲流。",
      "孔雀南飞儿女恨，大江东去古今愁。",
      "疏钟云度松阴晚，远牧风回槲叶秋。",
      "何处月明村笛起，此行不为听吴讴。"
    ]
  },
  {
    "id": "adcfe4dbb516c68611b6aad927ec5ffe",
    "title": "听雨",
    "authorName": "蔡銮扬",
    "authorId": "adcfe4dbb516c686d1457b72d1457b72",
    "dynasty": "清",
    "content": [
      "残竹和烟冻未消，梦回池馆夜萧萧。",
      "却疑身倚乌篷立，重过江南旧板桥。"
    ]
  },
  {
    "id": "adcfe4dbb516c68631f22db7b5cc4797",
    "title": "重游龙泉寺感怀寄周箌云秦中",
    "authorName": "蔡銮扬",
    "authorId": "adcfe4dbb516c686d1457b72d1457b72",
    "dynasty": "清",
    "content": [
      "陂陁四五里，直西闻寺钟。",
      "入门波涛声，松栝皆天风。",
      "廊庑昼深黑，神鬼虚无中。",
      "不觉衣裳寒，如游星斗宫。",
      "老僧昔持钵，潭上制毒龙。",
      "至今雷雨交，鳞甲疑在空。",
      "故人读书舍，径没蓬蒿丛。",
      "祇余湿薪灶，时见夜火红。",
      "地废犹结赏，事往难追踪。",
      "仰屋发长叹，梦绕东陵东。"
    ]
  },
  {
    "id": "adcfe4dbb516c686793367869a685d60",
    "title": "放歌行赠陆费春帆至自天津",
    "authorName": "蔡銮扬",
    "authorId": "adcfe4dbb516c686d1457b72d1457b72",
    "dynasty": "清",
    "content": [
      "陆生好文耻章句，台省荐贤曾不遇。",
      "箧中惟有夏侯经，坐上虚传左徒赋。",
      "裹粮三月未解贫，纵酒千场已非故。",
      "邺下才人那可攀，杜陵男子谁相顾。",
      "壮发蹉跎二十余，吹箫击筑过荒闾。",
      "空歌白马边头曲，但读黄牛道上书。",
      "东堂揖君手重把，三市招邀日游冶。",
      "黄纸多闻召侍中，皂囊不得干门下。",
      "接半倒且为欢，琅玕一编聊自写。",
      "五陵年少轻笑嗤，穷巷回车徒尔为。",
      "始知齐鲁诸生贼，不及幽并游侠儿。"
    ]
  },
  {
    "id": "adcfe4dbb516c6861fcf43026521f2dd",
    "title": "建溪行馆",
    "authorName": "蔡銮扬",
    "authorId": "adcfe4dbb516c686d1457b72d1457b72",
    "dynasty": "清",
    "content": [
      "平兰落九峰，高馆旷西瞩。",
      "鸟道挂残云，人烟散疏木。",
      "浮岚蔼余景，明波荡空绿。",
      "隔水问渔家，武林深几曲。"
    ]
  },
  {
    "id": "adcfe4dbb516c6861fcf4302b3fa2a38",
    "title": "建溪行馆",
    "authorName": "蔡銮扬",
    "authorId": "adcfe4dbb516c686d1457b72d1457b72",
    "dynasty": "清",
    "content": [
      "沧洲飞雨来，潭光忽凌乱。",
      "濑口人独归，石门鸟初散。",
      "泬寥空在赏，川涂已屡换。",
      "明发趁晨风，直度黄泥岸。"
    ]
  },
  {
    "id": "adcfe4dbb537a0a44c0a41283233980f",
    "title": "挽宁靖王诗",
    "authorName": "陈元图",
    "authorId": "adcfe4dbb537a0a4d1457b72d1457b72",
    "dynasty": "清",
    "content": [
      "匿迹文身学楚狂，飘零故国望斜阳。",
      "东平百世思风度，北地千秋有耿光。",
      "遗恨难消银海怒，幽魂悽切玉蟾凉。",
      "荒坟草绿眠狐兔，寒雨清明堪断肠。"
    ]
  },
  {
    "id": "adcfe4dbb5399b786db63d1bcb80f0e0",
    "title": "曹仁宪谨荣寿",
    "authorName": "陈国琛",
    "authorId": "adcfe4dbb5399b78d1457b72d1457b72",
    "dynasty": "清",
    "content": [
      "才冠河东孰与京，平章百姓玉壶清。",
      "村庄不见催科迫，衢巷惟闻纳税轻。",
      "德政钦明光紫极，仁风远播达长庚。",
      "陶钧万物功无量，寿比南山拟祖彭。"
    ]
  },
  {
    "id": "adcfe4dbb53ef72983fd78d1f1108abb",
    "title": "送千仞弟之西江",
    "authorName": "马昶",
    "authorId": "adcfe4dbb53ef729d1457b72d1457b72",
    "dynasty": "清",
    "content": [
      "征鞍才卸自青齐，又买扁舟听晓鸡。",
      "孺子亭荒秋水白，滕王阁峙暮云低。",
      "四山红树孤帆远，千里清霜一剑携。",
      "送尔更教怀蜀道，鸿飞指爪各东西。"
    ]
  },
  {
    "id": "adcfe4dbb545688ba78b78d813d6dd34",
    "title": "夏日即事",
    "authorName": "李经述",
    "authorId": "adcfe4dbb545688bd1457b72d1457b72",
    "dynasty": "清",
    "content": [
      "阅尽人情真常希，疏慵合饱故园薇。",
      "陈编尽有益师友，俗论原无真是非。",
      "性僻拚遭河曲笑，心闲久息汉阴机。",
      "呼童抱瓮浇花径，一角西檐落晚晖。"
    ]
  },
  {
    "id": "adcfe4dbb545688ba78b78d8288f6e6a",
    "title": "夏日即事",
    "authorName": "李经述",
    "authorId": "adcfe4dbb545688bd1457b72d1457b72",
    "dynasty": "清",
    "content": [
      "顾此头颅百念灰，又看日影过庭槐。",
      "倦凭木榻学僧定，静掩蓬门为客开。",
      "兰有幽香时一至，蝶无宿约忽双来。",
      "眼前逸趣何曾少，不待山中更剪莱。"
    ]
  },
  {
    "id": "adcfe4dbb545688ba78b78d8999fece6",
    "title": "夏日即事",
    "authorName": "李经述",
    "authorId": "adcfe4dbb545688bd1457b72d1457b72",
    "dynasty": "清",
    "content": [
      "接屋疑牵岸上舟，此中偃仰百无忧。",
      "人生原自多磨蝎，野处何妨学饭牛。",
      "苍白惯看片云幻，输赢又报一枰收。",
      "冰丸风鲊无庸设，胸次萧然本似秋。"
    ]
  },
  {
    "id": "adcfe4dbb545688b74853cef15bedeab",
    "title": "感兴其三",
    "authorName": "李经述",
    "authorId": "adcfe4dbb545688bd1457b72d1457b72",
    "dynasty": "清",
    "content": [
      "岁华水流速，忧心石壁仄。",
      "抱疴医无人，知非救有术。",
      "纷驰十馀年，敛退始今日。",
      "世人乐外营，达士惧中忒。",
      "黾勉勖前修，神明冀充实。"
    ]
  },
  {
    "id": "adcfe4dbb545688bf3fc310f9c14718f",
    "title": "秋怀用昌黎韵",
    "authorName": "李经述",
    "authorId": "adcfe4dbb545688bd1457b72d1457b72",
    "dynasty": "清",
    "content": [
      "研精虑贵深，进学力务猛。",
      "涌地百斛泉，穷源必巨绠。",
      "造之为人功，得之为天幸。",
      "首基伊维何，纷华悉除屏。",
      "日月双轮奔，倏忽已灭景。",
      "抚躬益精进，灵台光囧囧。",
      "情田长良苗，心地锄荒梗。",
      "培养期中实，省察防外骋。",
      "贯通于一旦，奚事更端请。"
    ]
  },
  {
    "id": "adcfe4dbb545688bf3fc310fe142975d",
    "title": "秋怀用昌黎韵",
    "authorName": "李经述",
    "authorId": "adcfe4dbb545688bd1457b72d1457b72",
    "dynasty": "清",
    "content": [
      "吾宗长爪生，七龄赋《高轩》。云梦吞八九，气势黄河奔。",
      "神工运鬼斧，输般噤不言。虬龙喷墨雨，洒落砚池前。",
      "逸韵可以佩，奇气可以餐。身摘屈艳，荟为昌谷编，编中惊人语，一可抵百千。",
      "始为奉礼郎，索米怜寒酸。玉楼召作记，长向冢中眠。",
      "乃知卓荦士，以才夭其年。"
    ]
  },
  {
    "id": "adcfe4dbb545688bf3fc310f99e639ab",
    "title": "秋怀用昌黎韵",
    "authorName": "李经述",
    "authorId": "adcfe4dbb545688bd1457b72d1457b72",
    "dynasty": "清",
    "content": [
      "山谷诗横绝，一吸西江乾。",
      "拗节含古姿，球琳与琅玕。",
      "语语见佛性，以笔为蒲团。",
      "造句若天成，韵险体自安。",
      "伤哉涪州谪，旁观泪泛澜。",
      "鼾睡不自戚，行囊一诗丸。",
      "放归鬓发苍，吟声动征鞍。"
    ]
  },
  {
    "id": "adcfe4dbb545688bc7d4a6394f064396",
    "title": "感兴",
    "authorName": "李经述",
    "authorId": "adcfe4dbb545688bd1457b72d1457b72",
    "dynasty": "清",
    "content": [
      "凉飙振四壁，啾啾鹤鸣悲。",
      "宵长不能寐，百绪纷中驰。",
      "披帷览明月，夜气清明时。",
      "逐往事已误，警来心孰知。",
      "空寒出古虑，懔默以自持。"
    ]
  },
  {
    "id": "adcfe4dbb545688bc7d4a639a3f801d7",
    "title": "感兴",
    "authorName": "李经述",
    "authorId": "adcfe4dbb545688bd1457b72d1457b72",
    "dynasty": "清",
    "content": [
      "结交竟何为，太息难复言。",
      "云雨互翻覆，变态日万千。",
      "今人非古人，托意徒缠绵。",
      "神女游汉皋，佩解双珠圆。",
      "洛川步罗袜，朝霞映日妍。",
      "精诚偶一合，奚啻千百年。"
    ]
  },
  {
    "id": "adcfe4dbb545688bc7d4a639c19792b4",
    "title": "感兴",
    "authorName": "李经述",
    "authorId": "adcfe4dbb545688bd1457b72d1457b72",
    "dynasty": "清",
    "content": [
      "昔有素心子，抱袂时相随。",
      "今昔既殊势，恻恻令心悲。",
      "荃兰变萧䒘，灌溉无能为。",
      "此地非京洛，素衣胡乃缁。",
      "古人乞食者，问君君岂知。"
    ]
  },
  {
    "id": "adcfe4dbb561de8fb1c94fcab8562d9e",
    "title": "吟秋七律七首秋意",
    "authorName": "张懋勋",
    "authorId": "adcfe4dbb561de8fd1457b72d1457b72",
    "dynasty": "清",
    "content": [
      "摇落悲秋枉费辞，此中深意试参之。",
      "天心绚烂归平淡，物理荣敷有盛衰。",
      "万里关山羁旅觉，五更风雨梦魂知。",
      "无人会得乾坤旨，苦恨霜黏两鬓丝。"
    ]
  },
  {
    "id": "adcfe4dbb561de8fb1c94fcad110ad22",
    "title": "吟秋七律七首秋意",
    "authorName": "张懋勋",
    "authorId": "adcfe4dbb561de8fd1457b72d1457b72",
    "dynasty": "清",
    "content": [
      "一幅丹青属化工，夕阳衰草望无穷。",
      "秋痕原野休嫌淡，春梦莺花本是空。",
      "蒿岸霜飞争鬓白，枫林叶落妒花红。",
      "萧条极目情无尽，魂断迷离烟雨中。"
    ]
  },
  {
    "id": "adcfe4dbb561de8fb1c94fcaf255375f",
    "title": "吟秋七律七首秋意",
    "authorName": "张懋勋",
    "authorId": "adcfe4dbb561de8fd1457b72d1457b72",
    "dynasty": "清",
    "content": [
      "卷帘人瘦立西风，一片秋痕逗碧空。",
      "寄恨独超声色外，酿愁偏在有无中。",
      "洞庭残月数行雁，灞岸斜阳几树枫。",
      "淡到无言何处觅，时于云破适相逢。"
    ]
  },
  {
    "id": "adcfe4dbb561de8fb1c94fca003a07d8",
    "title": "吟秋七律七首秋意",
    "authorName": "张懋勋",
    "authorId": "adcfe4dbb561de8fd1457b72d1457b72",
    "dynasty": "清",
    "content": [
      "一秣浓青野色昏，苍茫无际黯消魂。",
      "白云岭畔疑无地，红叶林中似有村。",
      "疏雨微云桐院影，晓风残月柳堤痕。",
      "此身安得淩霄汉，瑞气氤氲傍帝阍。"
    ]
  },
  {
    "id": "adcfe4dbb561de8fb1c94fca4bd70e34",
    "title": "吟秋七律七首秋意",
    "authorName": "张懋勋",
    "authorId": "adcfe4dbb561de8fd1457b72d1457b72",
    "dynasty": "清",
    "content": [
      "凉信西来暑气清，庭梧檐铁动悲鸣。",
      "翠罗衫薄寒无影，黄叶林乾夜有声。",
      "牧马胡笳烟塞梦，鲈鱼莼菜故园情。",
      "箧中纨扇嗟恩薄，捐叶从今抱不平。"
    ]
  },
  {
    "id": "adcfe4dbb561de8fb1c94fcaeb3882b9",
    "title": "吟秋七律七首秋意",
    "authorName": "张懋勋",
    "authorId": "adcfe4dbb561de8fd1457b72d1457b72",
    "dynasty": "清",
    "content": [
      "已无心绪抱花眠，金碧飘零剧可怜。",
      "羞近舞衣夸旧态，漫同纨扇赋愁篇。",
      "玉腰粉褪西风外，锦翅香消落照前。",
      "往日繁华金谷梦，痴情枉恋酒垆边。"
    ]
  },
  {
    "id": "adcfe4dbb561de8fb1c94fca2d094491",
    "title": "吟秋七律七首秋意",
    "authorName": "张懋勋",
    "authorId": "adcfe4dbb561de8fd1457b72d1457b72",
    "dynasty": "清",
    "content": [
      "垂杨零落不成行，抱叶惊寒怯晓霜。",
      "韵远非关风力劲，怀清只饮露华凉。",
      "碧梧院落嘶残月，红杏园林怨夕阳。",
      "以后枝头莫高唱，恐防身后有螳螂。"
    ]
  },
  {
    "id": "adcfe4dbb566d998cf5f017ace8f0528",
    "title": "寿刘缄三座师",
    "authorName": "章型",
    "authorId": "adcfe4dbb566d998d1457b72d1457b72",
    "dynasty": "清",
    "content": [
      "绣衣曾染御炉香，玉尺频承黼座光。",
      "风宪一官依北阙，文星三度照南方。",
      "尚书望重司喉舌，宗匠才高备栋梁。",
      "小草幸蒙亲手植，愿随莱彩晋霞觞。"
    ]
  },
  {
    "id": "adcfe4dbb566d998451c3e094767ec2e",
    "title": "江都胡琯卿明经",
    "authorName": "章型",
    "authorId": "adcfe4dbb566d998d1457b72d1457b72",
    "dynasty": "清",
    "content": [
      "精神矍铄古须眉，介寿逢君七秩时。",
      "幸与德邻频问字，愧无仪献且陈诗。",
      "门多立雪传元箸，座设扶风拥绛帷。",
      "更羡耄年真乐事，崭然头角四孙枝。"
    ]
  },
  {
    "id": "adcfe4dbb566d99860cda79500fbc963",
    "title": "刀鱼",
    "authorName": "章型",
    "authorId": "adcfe4dbb566d998d1457b72d1457b72",
    "dynasty": "清",
    "content": [
      "赤壁当年遇好风，沈枪折戟水流红。",
      "至今幻作银刀状，不在江东便汉东。"
    ]
  },
  {
    "id": "adcfe4dbb566d9985be1e30479bf9d78",
    "title": "闻蜩",
    "authorName": "章型",
    "authorId": "adcfe4dbb566d998d1457b72d1457b72",
    "dynasty": "清",
    "content": [
      "绿阴清昼掩柴扉，鸦鹊投林蝶绕帷。",
      "惟有鸣蜩最奇绝，声声犹似唤杨妃。"
    ]
  },
  {
    "id": "adcfe4dbb566d998ed98db8bf6ad1d23",
    "title": "和海门俞雅平太守枯梅复生诗",
    "authorName": "章型",
    "authorId": "adcfe4dbb566d998d1457b72d1457b72",
    "dynasty": "清",
    "content": [
      "君不见昆仑离海一万里，龙门喷箭波涛起。西来东去刻不停，逝者如斯而已矣。",
      "又不见尧舜至今四千年，古人觌面无一焉。秦皇汉武死不悟，空教方士求神仙。",
      "荣枯自昔有成例，轩岐束手亦无计。何由草木得长生，寿与鼎彝同不敝。",
      "上苍破格施殊恩，佳卉特因良吏存。廉泉一勺灌墙角，居然能返梅花魂。",
      "君家本住西湖侧，管领孤山早春色。月明雪积鹤飞来，仿佛逋仙古风格。",
      "顷因襄校招我前，枯梅著华华万千。定有元宰起髦俊，似此祥瑞岂偶然。",
      "太守循良民社福，春风披拂狮山角。勿剪群歌召伯棠，复生又是蔡公竹。"
    ]
  },
  {
    "id": "adcfe4dbb566d998c39aedb0723fe471",
    "title": "玉钩斜",
    "authorName": "章型",
    "authorId": "adcfe4dbb566d998d1457b72d1457b72",
    "dynasty": "清",
    "content": [
      "虹桥偃卧流泉咽，鬼唱秋坟燐染碧。",
      "冷露蘼芜锁暗香，荒蛩啼碎三更月。",
      "明月无情漾浅沙，半弯弓影玉钩斜。",
      "断肠寸寸红心草，逝魄星星绛树花。",
      "春风一度迷楼晓，乌铜屏外笼娇鸟。",
      "湖上歌姬粉黛香，镜中天子头颅好。",
      "芙蓉憔悴怕经霜，泪墨丝丝剩锦囊。",
      "薄命红颜千古恨，一抔黄土掩华妆。",
      "至今风雨雷塘夕，白杨萧瑟垂荒陌。",
      "双双金碗化鸳鸯，片片罗裙飞蛱蝶。",
      "君王遗垄委蒿莱，文狸夜泣吴公台。",
      "萤火几星依翠瓦，美人魂魄盍归来。"
    ]
  },
  {
    "id": "adcfe4dbb566d99860cda7957ae80e58",
    "title": "刀鱼",
    "authorName": "章型",
    "authorId": "adcfe4dbb566d998d1457b72d1457b72",
    "dynasty": "清",
    "content": [
      "君不闻周郎一炬烧赤壁，火箭星流轰霹雳。老龙铲甲蚌剖珠，长江万里埋锋镝。",
      "又不见允文采石鏖西风，血光溅碧浪花红。白刃狂飞千片雪，金人魄落洪涛中。",
      "铁性铮铮死不朽，折戟沈沙破浪走。水晶宫碎冯夷逃，一声怒作鲸鲵吼。",
      "刀刀叱化为银鳞，桃花流水江南春。疑是龙光射牛斗，干将跃入延平津。",
      "山经尔雅文非阙，鱴刀鲚鱼名号别。卖鲈红树待三秋，穿鳜绿杨刚二月。",
      "诗人格物每好奇，戏为食谱析其疑。天公造劫难收烬，输与老饕快朵颐。"
    ]
  },
  {
    "id": "adcfe4dbb569f53a2d432f9b4c6ad842",
    "title": "访山居者",
    "authorName": "仇昌祚",
    "authorId": "adcfe4dbb569f53ad1457b72d1457b72",
    "dynasty": "清",
    "content": [
      "不识山阴路，沙明引到门。",
      "春来分菊友，雨过长篁孙。",
      "卜筑人间远，开樽古道存。",
      "红尘殊扰扰，一为憩桃源。"
    ]
  },
  {
    "id": "adcfe4dbb57729fbc32d5e9b37fa239e",
    "title": "怀赵藏愚",
    "authorName": "章永康",
    "authorId": "adcfe4dbb57729fbd1457b72d1457b72",
    "dynasty": "清",
    "content": [
      "照我双眸炯炯光，无端落拓少年场。",
      "难纾忧愤嵇中散，独念平生盛孝章。",
      "贫后梦魂真似水，愁来烟月不能狂。",
      "思牵隔岁逢君日，一树梅花放晚香。"
    ]
  },
  {
    "id": "adcfe4dbb57729fb5550e50625d4095d",
    "title": "感怀",
    "authorName": "章永康",
    "authorId": "adcfe4dbb57729fbd1457b72d1457b72",
    "dynasty": "清",
    "content": [
      "百斛秋光压两眉，河声岳色写嵚崎。",
      "举杯击筑雄心郁，度索寻橦世路危。",
      "蘅杜飘零南国怨，关山孤愤《北征》诗。",
      "缁衣日逐风尘热，寥落行藏亦自疑。"
    ]
  },
  {
    "id": "adcfe4dbb57729fbcbd63195133f7182",
    "title": "秋感",
    "authorName": "章永康",
    "authorId": "adcfe4dbb57729fbd1457b72d1457b72",
    "dynasty": "清",
    "content": [
      "灏灏银河露气盈，霜飙一夕满重城。",
      "梦回北塞蠮螉远，人在西堂蟋蟀鸣。",
      "红豆江干搴暮雨，白榆天上变秋声。",
      "何因落照金台上，枨触苍茫宋玉情。"
    ]
  },
  {
    "id": "adcfe4dbb57729fbcbd63195cd5bc27b",
    "title": "秋感",
    "authorName": "章永康",
    "authorId": "adcfe4dbb57729fbd1457b72d1457b72",
    "dynasty": "清",
    "content": [
      "经年鼙鼓动江湄，又报湖湘羽檄驰。",
      "冠盖抗怀全盛日，文章回首中兴时。",
      "秋风泽畔灵均泪，落日江头杜老诗。",
      "从古建瓴形胜地，弄兵漫说是潢池。"
    ]
  },
  {
    "id": "adcfe4dbb57729fbcbd631958d26031a",
    "title": "秋感",
    "authorName": "章永康",
    "authorId": "adcfe4dbb57729fbd1457b72d1457b72",
    "dynasty": "清",
    "content": [
      "风物凄迷百思攒，凭高望远忽无端。",
      "蓟门秋树萋萋碧，水国江蓠故故残。",
      "月黑重云飞雁迥，日黄阴碛射雕寒。",
      "天涯兄弟三年别，几次乡书取独看。"
    ]
  },
  {
    "id": "adcfe4dbb57729fbcbd631950719db79",
    "title": "秋感",
    "authorName": "章永康",
    "authorId": "adcfe4dbb57729fbd1457b72d1457b72",
    "dynasty": "清",
    "content": [
      "残蝉嘶月迥离心，络角明河夜气沈。",
      "丹凤城遥迟梦度，青鸾镜薄鉴愁深。",
      "谁怜南国悲纨扇，早识西楼怨锦衾。",
      "潮鲤不来秋又老，梧桐阴里听清砧。"
    ]
  },
  {
    "id": "adcfe4dbb58007317b32c12917ca3427",
    "title": "题画蟹",
    "authorName": "钱美",
    "authorId": "adcfe4dbb5800731d1457b72d1457b72",
    "dynasty": "清",
    "content": [
      "说是潭塘金爪蟹，邻翁分送到吾家。",
      "今朝好过黄花节，只少一壶酒未赊。"
    ]
  },
  {
    "id": "adcfe4dbb584451bdeba987a48fe5e78",
    "title": "步孙符卿游园韵",
    "authorName": "绵愉",
    "authorId": "adcfe4dbb584451bd1457b72d072677d",
    "dynasty": "清",
    "content": [
      "公退行吟地，烟霞绕此间。",
      "园亭临佛寺，云日近仙寰。",
      "新涨波三折，枯藤手一攀。",
      "我师谢安石，游兴满东山。"
    ]
  },
  {
    "id": "adcfe4dbb58ba28f2b6e5fdd3ea2f92f",
    "title": "书王太守平山堂宴集诗后",
    "authorName": "宗圣垣",
    "authorId": "adcfe4dbb58ba28fd1457b72d1457b72",
    "dynasty": "清",
    "content": [
      "古荫堂开大雅传，蜀冈风景重名贤。",
      "红桥爱看初三月，碧碗新尝第五泉。",
      "小杜难忘歌吹路，右军仍在永和年。",
      "暮春良会同修禊，真赏楼头奏管弦。"
    ]
  },
  {
    "id": "adcfe4dbb58ba28f0c9e26f92244e6e8",
    "title": "扬州晤童北砚因怀二树",
    "authorName": "宗圣垣",
    "authorId": "adcfe4dbb58ba28fd1457b72d1457b72",
    "dynasty": "清",
    "content": [
      "过客停桡访故知，欣然把手慰调饥。",
      "红桥一水沿城郭，白发三年怅别离。",
      "梦草定应怀旧句，画梅毕竟爱连枝。",
      "闻君近作西堂约，花萼春风会有期。"
    ]
  },
  {
    "id": "adcfe4dbb58ba28f6e5a844ff38322fa",
    "title": "晤袁芗亭先生",
    "authorName": "宗圣垣",
    "authorId": "adcfe4dbb58ba28fd1457b72d1457b72",
    "dynasty": "清",
    "content": [
      "红喜村中认故人，特施一榻且容身。",
      "重游只觉青山旧，久别相看白发新。",
      "似水宦情何况老，生花笔意不关春。",
      "快心闻道随园叟，矍铄今年已八旬。"
    ]
  },
  {
    "id": "adcfe4dbb59cd298db8ec18e9363cc2c",
    "title": "道光己亥花朝后十日为陈老公祖云乃先生四十岳降之辰赋此恭祝",
    "authorName": "张世承",
    "authorId": "adcfe4dbb59cd298d1457b72d1457b72",
    "dynasty": "清",
    "content": [
      "穆如春风温，肃若秋霜清。",
      "仁义匪内积，意气何由平。",
      "先生席华盛，纪群扬令名。",
      "文采郁奇曜，宸荡寰与瀛。",
      "猥以调羹手，小鲜试煎烹。",
      "鸿雁鸣嗷嗷，安集俾弗惊。",
      "雀鼠意汹汹，陶镕俾弗争。",
      "餪讲励士读，举废驱农耕。",
      "谕蒙书屡下，男女胥廉贞。",
      "譬彼荒寒谷，吹律教敷荣。",
      "愿持长生敦，玉醴浮兰英。",
      "君子德馨永，遐龄迈篯彭。"
    ]
  },
  {
    "id": "adcfe4dbb59cd298b7cda2c6ec422139",
    "title": "送邑侯陈司马去任淮南监掣同知",
    "authorName": "张世承",
    "authorId": "adcfe4dbb59cd298d1457b72d1457b72",
    "dynasty": "清",
    "content": [
      "民生七十有六岁，亲所见闻五十令。",
      "敝庐咫尺耳目真，一一俱能记其政。",
      "圣朝法肃无奸食，抚绥加意江之南。",
      "始勤终惰或不免，欲选全璧难二三。",
      "山左毕公最清峻，吏畏民怀政声振。",
      "惜哉数月即回车，惠泽犹嗟未周润。",
      "莅官长久单与萧，为治安静慎不骄。",
      "循良有馀建树少，载稽实迹何寥寥。",
      "近时王公甚秀异，能以清廉济慈惠。",
      "岁既丰稔时无虞，敷化优优值其易。",
      "猗欤我公旷代才，州端暂屈花频栽。",
      "江乡硗确困淫潦，海氛风鹤生惊猜。",
      "惟公从容施激劝，灾患虽仍民不困。",
      "载修坛壝展明禋，载选英才考文献。",
      "严霜乱扑面欲皲，万户高枕公侥巡。",
      "血诚能使顽梗格，几挽偷俗里成仁。",
      "爱士殷勤有真量，剖析幽深俾条畅。",
      "教诲饮食年复年，文治蒸蒸亦日上。",
      "尚恨我公不少留，圩堤未蒇城未修。",
      "徒令万民戚且泣，攀辕无计回行驺。",
      "耄年伉直无谲诡，应臧则臧否则否。",
      "不似名卿德政碑，扬厉铺张多溢美。"
    ]
  },
  {
    "id": "adcfe4dbb59cd29859d1af075aab65f4",
    "title": "忍堂沙三兄创纂谱牒渐次告成复构祠基适与予祖祠相对因赋呈四十二韵并以志五十载昆玉交谊云",
    "authorName": "张世承",
    "authorId": "adcfe4dbb59cd298d1457b72d1457b72",
    "dynasty": "清",
    "content": [
      "沙氏古侯裔，勋绩著前纪。",
      "有明定鼎初，将军来江涘。",
      "生为吴侯友，歾祔吴侯祠。",
      "绵绵瓞引苗，莫莫葛繁藟。",
      "君其十四世，韡鄂联四美。",
      "里闬幸余同，衡宇近尺咫。",
      "伯也余随肩，君更余齐齿。",
      "弱冠缟纻投，气谊洽兰芷。",
      "境困迫谋生，而我略相似。",
      "盘盘伯叔才，奇计苞师史。",
      "羽鸠果得岁，堂构扩旧址。",
      "我亦获馀赢，什一敢君拟。",
      "仰惟都督公，开我氏族始。",
      "支牒久不治，房祀亦就圮。",
      "人生有本源，安敢忘木水。",
      "努力事赞襄，稍稍得条理。",
      "囊与伯过从，倾谭每移晷。",
      "自云先将军，专祠尚有俟。",
      "胥宇倘得所，庶足列筵几。",
      "惜哉玉树枝，遽萎秋风里。",
      "美意隳垂成，君乃奋然起。",
      "创谱学眉山，支派访远迩。",
      "条缕判纤悉，一一付劂剞。",
      "载度东南隅，崇基附城趾。",
      "榱桷及瓴甓，次第材具庀。",
      "俎豆荐馨香，千秋永无已。",
      "与我都督祠，峨峨恰对峙。",
      "囊金解玉丹，锱铢不旁委。",
      "峻业肇权舆，建树鲜凭恃。",
      "已逾杖国年，精神迈强仕。",
      "晚节茂松柏，春和融杖履。",
      "自谓老更痴，戏与苏髯比。",
      "仙侣按齐眉，荣阀车生耳。",
      "绕膝罗英才，我最阿戎喜。",
      "家乘手编纂，寒暑忘三徙。",
      "恂恂抱虚中，校雠属吾子。",
      "驽骀逐骅骝，颇恐不自揣。",
      "筹策互交咨，不弃刍荛鄙。",
      "愿言缔知心，永景侨虎轨。",
      "愧我蒲柳衰，羡君得杞梓。",
      "隆隆正未艾，眉梨孴庞祉。",
      "哦诗述今昔，聊以志仰止。"
    ]
  },
  {
    "id": "adcfe4dbb5a95ce52c31a952e1ff3f45",
    "title": "送友人南旋",
    "authorName": "袁鹏图",
    "authorId": "adcfe4dbb5a95ce5d1457b72d1457b72",
    "dynasty": "清",
    "content": [
      "欻然声价出江东，力守经师继汉风。",
      "香国奇才如子少，天涯涕泪几人同。",
      "自惭待诏金门侧，常共深谈漆室中。",
      "朝野恬熙吾辈老，凭谁上策定和戎。"
    ]
  },
  {
    "id": "adcfe4dbb5aab851dfb6c4953684a97e",
    "title": "写兰石有寄",
    "authorName": "了亮",
    "authorId": "adcfe4dbb5aab851d1457b72d1457b72",
    "dynasty": "清",
    "content": [
      "一片空山石，数茎幽谷草。",
      "写寄风尘人，莫忘林泉好。"
    ]
  },
  {
    "id": "adcfe4dbb5aab8516aa4b7770bd81f0b",
    "title": "松芝图",
    "authorName": "了亮",
    "authorId": "adcfe4dbb5aab851d1457b72d1457b72",
    "dynasty": "清",
    "content": [
      "悬厓一株松，经霜复经雪。",
      "倚涧五茎芝，日月精华结。",
      "生成栋梁材，品格自高洁。",
      "异草本灵丹，服之增颜色。",
      "援笔入丹青，足称两奇绝。"
    ]
  },
  {
    "id": "adcfe4dbb5aab851d57d5013cddb2321",
    "title": "刈麦行",
    "authorName": "了亮",
    "authorId": "adcfe4dbb5aab851d1457b72d1457b72",
    "dynasty": "清",
    "content": [
      "来牟异地谷，种之在秋时。",
      "历冬复历春，刈当仲夏期。",
      "雨雪傥不足，荒芜致农悲。",
      "今年尚丰稔，始得疗岩饥。",
      "田家贵勤俭，天公不我欺。"
    ]
  },
  {
    "id": "adcfe4dbb5ae3ef18072b65c56c48892",
    "title": "咏史",
    "authorName": "张人鉴",
    "authorId": "adcfe4dbb5ae3ef1d1457b72d1457b72",
    "dynasty": "清",
    "content": [
      "鸿门宴罢约鸿沟，成败机关误项刘。",
      "百二河山秦苑火，八千子弟楚人羞。",
      "干戈赤县驱亡鹿，冠盖乌江葬沐猴。",
      "闻到拔山歌一曲，凄凄垓下水东流。"
    ]
  },
  {
    "id": "adcfe4dbb5bfbac65141a2f48a6a7839",
    "title": "寿王一如先生七十，即次其自寿诗韵",
    "authorName": "吴凤韶",
    "authorId": "adcfe4dbb5bfbac6d1457b72d1457b72",
    "dynasty": "清",
    "content": [
      "虚白追陪历四春，知君学海又经神。",
      "拱年月课踪非旧，八战秋闱迹尚新。",
      "煮茗必兼苏陆味，薰香如晤马班身。",
      "欣瞻琼宴华堂启，兰桂盈阶喜气伸。"
    ]
  },
  {
    "id": "adcfe4dbb5c0b33eb8e9ce82ca9193ab",
    "title": "边词",
    "authorName": "曹鉴微",
    "authorId": "adcfe4dbb5c0b33ed1457b72d1457b72",
    "dynasty": "清",
    "content": [
      "春入中原花满枝，边庭春尽柳无丝。",
      "交河三月方开冻，流到家乡恐亦迟。"
    ]
  },
  {
    "id": "adcfe4dbb5c0b33eb8e9ce82e144e02f",
    "title": "边词",
    "authorName": "曹鉴微",
    "authorId": "adcfe4dbb5c0b33ed1457b72d1457b72",
    "dynasty": "清",
    "content": [
      "黄云万里雁横秋，紫塞千山拥戍楼。",
      "碛里月明人尽望，笛声吹彻古凉州。"
    ]
  },
  {
    "id": "adcfe4dbb5c3879720f64d768f8a286f",
    "title": "寄李侍御余三同年",
    "authorName": "刘青芝",
    "authorId": "adcfe4dbb5c38797831c2f88d1457b72",
    "dynasty": "清",
    "content": [
      "骢马乘来四载余，京华处处避幡旟。",
      "饱闻圣主求言诏，未见诸臣谏猎书。",
      "岂是阳城方简默，不劳永叔代踌躇。",
      "老生局外多私计，勿使吾曹望或虚。"
    ]
  },
  {
    "id": "adcfe4dbb5c38797764dba318e3c4661",
    "title": "赵跃斋彭翰文两太史自滇南典试归饮余七一草堂酒酣跃斋出诗扇以赠诗乃试院作也依韵酬之",
    "authorName": "刘青芝",
    "authorId": "adcfe4dbb5c38797831c2f88d1457b72",
    "dynasty": "清",
    "content": [
      "柴门花柳锁风烟，迎客檐前月正圆。",
      "四座欢声摇烛彩，三更杯影倒星躔。",
      "论心漫许陈雷友，顾步终输李郭仙。",
      "入手青团光怪起，半天飞堕白云篇。"
    ]
  },
  {
    "id": "adcfe4dbb5c986b566910e8df8c1492e",
    "title": "风泾归舟",
    "authorName": "舒位",
    "authorId": "adcfe4dbb5c986b58698ff92f0bbac6f",
    "dynasty": "清",
    "content": [
      "风泾接魏塘，烟景晚苍茫。",
      "孤棹回残雪，春潮拥夕阳。",
      "梦骑双蛱蝶，歌起万鸳鸯。",
      "好傍南湖宿，寒林月正黄。"
    ]
  },
  {
    "id": "adcfe4dbb5c986b5f3fc359682097f63",
    "title": "杨花诗",
    "authorName": "舒位",
    "authorId": "adcfe4dbb5c986b58698ff92f0bbac6f",
    "dynasty": "清",
    "content": [
      "歌残杨柳武昌城，扑面飞花管送迎。",
      "三月水流春太老，六朝人去雪无声。",
      "较量妾命谁当薄，吹落邻家尔许轻。",
      "我住天涯最飘荡，看渠如此不胜情。"
    ]
  },
  {
    "id": "adcfe4dbb5c986b5f251417ac0bf5c5e",
    "title": "卧龙冈作",
    "authorName": "舒位",
    "authorId": "adcfe4dbb5c986b58698ff92f0bbac6f",
    "dynasty": "清",
    "content": [
      "象床宝帐悄无言，草得降书又几番？",
      "两表涕零前出塞，一官安乐老称藩。",
      "祠官香火三间屋，大将星辰五丈原。",
      "异代萧条吾怅望，斜阳满树暮云蘩。"
    ]
  },
  {
    "id": "adcfe4dbb5c986b5f5fb96db35656715",
    "title": "枫桥",
    "authorName": "舒位",
    "authorId": "adcfe4dbb5c986b58698ff92f0bbac6f",
    "dynasty": "清",
    "content": [
      "冷落回塘欲暮时，峭帆{女猗}娜去何之。",
      "数行鸿雁书来少，一段风烟客到迟。",
      "关吏尚嫌愁未税，榜人惟有梦相知。",
      "偶然渔火江枫地，记得寒山寺里诗。"
    ]
  },
  {
    "id": "adcfe4dbb5c986b51341b19e5b320892",
    "title": "汴梁寻宋故宫遗址",
    "authorName": "舒位",
    "authorId": "adcfe4dbb5c986b58698ff92f0bbac6f",
    "dynasty": "清",
    "content": [
      "踏破宫墙万瓦烟，夕阳红似靖康年。",
      "欲听箫鼓空流水，更指榛芜作弄田。",
      "彼黍茫茫干净土，此都渺渺别离天。",
      "金床玉几无消息，一角灵光向宛然。"
    ]
  },
  {
    "id": "adcfe4dbb5c986b51341b19ea9b7cb82",
    "title": "汴梁寻宋故宫遗址",
    "authorName": "舒位",
    "authorId": "adcfe4dbb5c986b58698ff92f0bbac6f",
    "dynasty": "清",
    "content": [
      "当年镫火下樊楼，忍把杭州作汴州。",
      "桥上鹃啼新法变，江边马渡旧京收。",
      "石欹艮岳天难补，帘扬离宫鬼自钩。",
      "一事辘轳惆怅甚，宣和书画不曾留。"
    ]
  },
  {
    "id": "adcfe4dbb5c986b51341b19efd0fe6c2",
    "title": "汴梁寻宋故宫遗址",
    "authorName": "舒位",
    "authorId": "adcfe4dbb5c986b58698ff92f0bbac6f",
    "dynasty": "清",
    "content": [
      "洛阳贵纸写《三都》，争似千金买谏书。",
      "报国将军归北寺，移家天子占西湖。",
      "画船晴雨花深浅，绝塞冰霜雁有无。",
      "此是桥山弓剑地，不堪饮器用头颅。"
    ]
  },
  {
    "id": "adcfe4dbb5c986b51341b19edd3a0eea",
    "title": "汴梁寻宋故宫遗址",
    "authorName": "舒位",
    "authorId": "adcfe4dbb5c986b58698ff92f0bbac6f",
    "dynasty": "清",
    "content": [
      "丛残史册小朝廷，弹入吴弦不耐听。",
      "湖上春寒天水碧，帐中酒热帝衣青。",
      "班师怏怏三军雨，揽辔迢迢一使星。",
      "剩有搴帘黄袖子，相州楼上话飘零。"
    ]
  },
  {
    "id": "adcfe4dbb5c986b530f816a465fe452b",
    "title": "杨忠悯公祠",
    "authorName": "舒位",
    "authorId": "adcfe4dbb5c986b58698ff92f0bbac6f",
    "dynasty": "清",
    "content": [
      "不上需头乞郡章，残豪重扫一台霜。",
      "力排宰相冰山冷，声撼郎官铁锁香。",
      "九庙灰飞无劫火，两楹血食此斜阳。",
      "读书种子何曾绝，愁杀钤山旧草堂。"
    ]
  },
  {
    "id": "adcfe4dbb5c986b530f816a43ddc3ba2",
    "title": "杨忠悯公祠",
    "authorName": "舒位",
    "authorId": "adcfe4dbb5c986b58698ff92f0bbac6f",
    "dynasty": "清",
    "content": [
      "塞上和戎厌鼓鼙，闺中抗疏撤钗笄。",
      "三边债帅骄无主，千古忠臣烈有妻。",
      "仙箓荒唐天左右，朝衣惨澹市东西。",
      "玉熙事事堪惆怅，碧血何时化紫泥。"
    ]
  },
  {
    "id": "adcfe4dbb5c986b5a74766fb167b7844",
    "title": "华亭方正学祠",
    "authorName": "舒位",
    "authorId": "adcfe4dbb5c986b58698ff92f0bbac6f",
    "dynasty": "清",
    "content": [
      "西山天下大师墓，东海读书种子祠。",
      "一代君臣生死际，百年南北废兴时。",
      "口中木石衔精卫，身后文章替左司。",
      "此亦因缘香火地，吴淞江水绿差差。"
    ]
  },
  {
    "id": "adcfe4dbb5c986b527b625d808842663",
    "title": "沪上与香岩远峰话旧感怀李味庄先生",
    "authorName": "舒位",
    "authorId": "adcfe4dbb5c986b58698ff92f0bbac6f",
    "dynasty": "清",
    "content": [
      "重抱焦桐近水弹，落帆声里暮潮乾。",
      "虎贲北海诗应发，马策西州酒乍阑。",
      "渐觉猪肝知我少，更愁牛耳替人难。",
      "三年怀袖加餐字，手自封题不忍看。"
    ]
  },
  {
    "id": "adcfe4dbb5c986b527b625d8a51f3a2b",
    "title": "沪上与香岩远峰话旧感怀李味庄先生",
    "authorName": "舒位",
    "authorId": "adcfe4dbb5c986b58698ff92f0bbac6f",
    "dynasty": "清",
    "content": [
      "回首龙门谒半春，书生骨相宰官身。",
      "岘山魂魄俄千载，沧海文章感一尘。",
      "此老不妨居户限，是谁大醉吐车茵。",
      "未知腹痛缘何事，我亦孤寒八百人。"
    ]
  },
  {
    "id": "adcfe4dbb5c986b51c273cbbacc240e4",
    "title": "送客至莫愁湖上遂登胜棋楼有作",
    "authorName": "舒位",
    "authorId": "adcfe4dbb5c986b58698ff92f0bbac6f",
    "dynasty": "清",
    "content": [
      "丁字帘栊井字楼，画船摇出一城秋。",
      "十年飘泊才湖上，六代销沈此石头。",
      "漫道佳人难再得，只因少妇不知愁。",
      "栖鸦流水空消息，留作词场考异邮。"
    ]
  },
  {
    "id": "adcfe4dbb5c986b51c273cbbd406c993",
    "title": "送客至莫愁湖上遂登胜棋楼有作",
    "authorName": "舒位",
    "authorId": "adcfe4dbb5c986b58698ff92f0bbac6f",
    "dynasty": "清",
    "content": [
      "如此湖山孰总持，英雄儿女两分之。",
      "千秋颜色归图画，百占功名似弈棋。",
      "采石矶前鱼泼剌，郁金堂畔燕差池。",
      "沧洲满壁《箜篌引》，唱遍《杨枝》又《竹枝》。"
    ]
  },
  {
    "id": "adcfe4dbb5c986b509c4fe07828e8bb4",
    "title": "书壮悔堂文集诗后",
    "authorName": "舒位",
    "authorId": "adcfe4dbb5c986b58698ff92f0bbac6f",
    "dynasty": "清",
    "content": [
      "梁园宾客杳难追，一卷名山欲付谁。",
      "南部烟花歌伎扇，东林姓氏党人碑。",
      "平原试望江淹恨，故国深知宋玉悲。",
      "公子世家文苑传，斯人一出竟何为。"
    ]
  },
  {
    "id": "adcfe4dbb5c986b583bf8c1b5ce0c207",
    "title": "舟过山塘闻笛",
    "authorName": "舒位",
    "authorId": "adcfe4dbb5c986b58698ff92f0bbac6f",
    "dynasty": "清",
    "content": [
      "红穗疏灯水上楼，笛声纤远指痕留。",
      "定知吹笛人双髻，可惜湘帘不上钩。"
    ]
  },
  {
    "id": "adcfe4dbb5c986b58f356cda67d2c80c",
    "title": "花生日诗魏塘道中作",
    "authorName": "舒位",
    "authorId": "adcfe4dbb5c986b58698ff92f0bbac6f",
    "dynasty": "清",
    "content": [
      "啼莺如梦送归艎，日子平分夜未央。",
      "愿取鸳鸯湖里水，酿成春酒寄花尝。"
    ]
  },
  {
    "id": "adcfe4dbb5c986b5d12f0030a3715855",
    "title": "禹陵",
    "authorName": "舒位",
    "authorId": "adcfe4dbb5c986b58698ff92f0bbac6f",
    "dynasty": "清",
    "content": [
      "首出神明数在躬，山分南北水朝东。",
      "灵承四海敷文命，蠢伐三苗纪武功。",
      "先甲痛心占干蛊，后期挥手戮防风。",
      "万重玉帛思王会，一卷金书凿鬼工。",
      "传子讴歌羞益避，配天俎豆与尧同。",
      "陈畴早协元龟卜，铸鼎能教怪象穷。",
      "别有荒唐开九尾，须知付托闭重瞳。",
      "放巢惭德原称变，霸越阴谋也自雄。",
      "野史几时残纪竹，谷神此地俭留桐。",
      "佳城郁郁瞻云气，片石乾坤共始终。"
    ]
  },
  {
    "id": "adcfe4dbb5c986b5da83571c71f744fd",
    "title": "鲊虎行",
    "authorName": "舒位",
    "authorId": "adcfe4dbb5c986b58698ff92f0bbac6f",
    "dynasty": "清",
    "content": [
      "鬼门关前人似海，猛虎捉人如捉鬼。人鲊瓮中虎杂居，居民鲊虎如鲊鱼。",
      "为言前宵伥鬼来，悲风萧萧林木摧。山根旧有伏机弩，弩末不能穿虎股。",
      "不如左手提铁叉，右手打铜鼓。虎闻鼓声见叉影，竿尾箕晴怒而舞。",
      "是时虎意已无人，人亦不复目有虎。划然一啸当一叉，一叉虎口开血花。",
      "抽叉摔虎四山响，月破风腥一虎仰。双杖椎鼓雨点尘，沈沈九地追虎魂。",
      "天明曳虎归茅屋，不寝其皮食其肉。生吞活剥呼巨觥，白酒黄粱一齐熟。",
      "我闻色变眉欲飞，是食人多毋乃肥。彼云食虎可避瘴，未下盐豉敢相饷。",
      "摇头谨谢阿罗汉，愿君努力加餐饭。欣然就食甘如饴，风毛雨血忘朝饥。",
      "吁嗟乎周处南山除一害，李广北平官不拜。我如鸡肋感曹公，尔自彘肩壮樊哙。",
      "歌成旷野良足豪，嚼过屠门亦称快。慎勿消息传入城，县官来收虎皮税。",
      "官来收税尚犹可，吏食尔虎如食菜。尔有虎皮何处卖。"
    ]
  },
  {
    "id": "adcfe4dbb5c986b5afd991d163c877c3",
    "title": "冷枚华清新浴图",
    "authorName": "舒位",
    "authorId": "adcfe4dbb5c986b58698ff92f0bbac6f",
    "dynasty": "清",
    "content": [
      "落妃池上烟波绿，阿环承幸骊山足。",
      "水边已见丽人行，殿角仍歌照影曲。",
      "照影疑从镜殿还，温泉水腻弄潺湲。",
      "花开陈苑临春阁，波绕吴王销夏湾。",
      "相从逭暑銮舆度，扣砌雕栏裛清露。",
      "内园初进助情花，别馆惟栽销恨树。",
      "江妃辞去念奴陪，迟日熏风汤殿开。",
      "更无红叶随波去，早见黄裙逐水来。",
      "须臾起舞双鱼镜，绿鬟倭堕红绡靓。",
      "赵后仙裙自可留，洛妃尘袜应还胜。",
      "当时但诏洗凝脂，谁赐金钱更洗儿。",
      "楼中赤凤来何日，水底黄虬化有时。",
      "从此华清水呜咽，延秋门上乌啼彻。",
      "忍看骊岭县前流，化作马嵬坡下血。",
      "碧落黄泉梦有无，兰汤第二冷宫凫。",
      "千年祸水几倾汉，一曲香溪竟沼吴。",
      "金门画史丹青选，国子先生藏一卷。"
    ]
  },
  {
    "id": "adcfe4dbb5c986b5f8b8d4ee2083c6df",
    "title": "宋谢文节公桥亭卜砚歌",
    "authorName": "舒位",
    "authorId": "adcfe4dbb5c986b58698ff92f0bbac6f",
    "dynasty": "清",
    "content": [
      "团湖坪，三寸镝。建阳市，一片石。更无鸲鹆好纹留，应作蟾蜍清泪滴。",
      "自从历劫厓山麓，坑云五色无人斸。荆棘难寻秘阁顽，泥涂何况桥亭卜。",
      "不怨魏行省，但笑留承旨。无劳程集贤，犹有赵处士。",
      "始知神物难久埋，南溪七十三间开。得之地下窜狐兔，捧出座上生云雷。",
      "铜爵香姜不足数，玉带水云乃其伍。肯草蠲除诏，留伴赵孟頫。",
      "愿写生祭文，移赠王炎午。石飞海立五百年，砚兮砚兮尔良苦。",
      "忆当流落朝天桥，早识三日无江潮。只为赵氏一块肉，未入杨家七客寮。",
      "好事留传阅兵燹，黑者隃麋碧者藓。鼠肝虫臂已不惜，龙眼犀纹那可辨。",
      "重其人者物可悲，一书却聘生光辉。警鹤徙倚詹尹市，饥凤太息曹娥碑。",
      "呜呼宝祐初开蕊珠榜，放胆文章慨以慷。三十功名石不言，凄凉资国蜘蛛网。"
    ]
  },
  {
    "id": "adcfe4dbb5c986b5204cdd632d4ed302",
    "title": "望水亭瀑布歌",
    "authorName": "舒位",
    "authorId": "adcfe4dbb5c986b58698ff92f0bbac6f",
    "dynasty": "清",
    "content": [
      "天孙纤锦愁复愁，当窗轧轧逢牵牛。停梭一哂秋水阔，闻声对影私绸缪。",
      "不知何人诉天帝，帝怒倒决银河流。浪花破蕊开顷刻，冰飞雪骇无停留。",
      "乘槎之客疾归去，西池王母惊防秋。南来乌鹊相拍浮，三十六只芙蓉鸥。",
      "是时共工氏，以头触不周。虙妃手抱一卷石，欲塞五城十二楼。",
      "至今涓涓滴滴泐秋雨，虽有琼斤璧凿难补修。秦王开山五丁死，漏出一线如鸿沟。",
      "沟水东西划江海，余支散入西南州。州人不知天水碧，唤作瀑布真奇绝。",
      "耳如乖龙翻急雨，目如飞仙弄华雪。又如千军万马中，白战何曾持寸铁。",
      "层层兜罗绵，屑屑真珠帘。行来夜郎国，读破《秋水》篇。",
      "来牛去马渺何处，老鱼瘦蛟噤不前。虽有白玉京烂银峰，水精之宫琉璃之屏风，有此色皎洁，无此声{石官}䃧。",
      "长桥蜿蜒微径通，山声水色天蒙蒙。孤亭一角耸而立，使我目千里穷，耳三日聋，开拓万古之心胸。",
      "笔亦不能绘声，声亦轰无始终，仿佛关西大汉唱江东。",
      "化为千百亿万右手乱拨琵琶铜。可惜奇境落天外，奇语横胸中。",
      "李仙谢贼搜牢不及到，坐今匡庐天都龙湫雁宕一一欺英雄。",
      "题诗上马掩耳走，萧萧万籁无人踪。"
    ]
  },
  {
    "id": "adcfe4dbb5c986b5e86f3ab63d0fe3f7",
    "title": "铜鼓诗",
    "authorName": "舒位",
    "authorId": "adcfe4dbb5c986b58698ff92f0bbac6f",
    "dynasty": "清",
    "content": [
      "望之铁色质则铜，被以鼓名声乃钟。面如尘镜冷不镕，底如覆釜其音跫。",
      "中央一束黄腰蜂，土花战血相淡浓。上有文字如云龙，手三摩挲不可踪。",
      "我随车骑来南笼，此鼓献自耕田佣。问渠铸鼓何所宗，云是诸葛征蛮凶。",
      "渡泸五月济火从，功成畀锡罗甸封。岁时伏腊事吉凶，椎牛酾酒宴万峰。",
      "乃以此鼓代鼓镛，青山白雨双杖筇。小叩小鸣初冬冬，大叩大鸣既逢逢。",
      "天空谷应声隆隆，诸苗拜舞衣无缝。罢宴藏鼓无敢纵，千载风俗兹益恭。",
      "忆昨巨虚负蛩蛩，鼓鼙将帅思三冬。今者戍鼓罢不摏，催花羯鼓声玲珑。",
      "请留此鼓镇边墉，笋业丹{艹雘}悬维枞。虽殊石鼓赋车攻，颇仿土鼓追黄农。",
      "金人十二销镝锋，并勒我诗当纪庸。而我再衰三则慵，雷门之布綦难容。"
    ]
  },
  {
    "id": "adcfe4dbb5c986b5a123748a9350677e",
    "title": "重过飞云洞寄仁甫",
    "authorName": "舒位",
    "authorId": "adcfe4dbb5c986b58698ff92f0bbac6f",
    "dynasty": "清",
    "content": [
      "暗泉涓涓流古洞，洞口飞云白如瓮。我往之日云相迎，今我来思云亦送。",
      "云非昨日云，客是去年客。客归云不归，飞来飞去荡无迹。",
      "客休笑云云笑人，云即是客客亦云。百年三万六千日，问客年来年去羌何因。",
      "去年看云云满衣，今年云冻云不飞。千山万水岁聿莫，夕鹃啼罢朝乌啼。",
      "山亦为云遮，水亦为云渡。思公子兮云外路，可惜同来不同去。",
      "指此空林片石中，与君旧坐看云处。"
    ]
  },
  {
    "id": "adcfe4dbb5c986b558f8c2664d4b1d08",
    "title": "朱野云断墙老树图为石敦夫题",
    "authorName": "舒位",
    "authorId": "adcfe4dbb5c986b58698ff92f0bbac6f",
    "dynasty": "清",
    "content": [
      "朱公示我断墙老树图，石公索我断墙老树诗。之二人者我所思，之二物者我所知。",
      "一在极乐寺，一在太清观。鸡林宰相购真形，龙门太史作合传。",
      "此墙此树诚无双，突兀一堆空一腔。后墙彼树遍天下，不断不老不诗画。",
      "独不知筑墙为某年，种树是何意。亦不知先筑墙，后种树，何在南城太清观，何在西门极乐寺。",
      "墙如残碑树如枯柴，墙断若坐，树老而卧。客之来兮秋凉，揽风景兮断肠。",
      "㡠丹青兮韵宫商，合则双美兮离则两伤。蓬莱清浅须弥小，呜呼墙断树亦老。",
      "是墙是树有绝期，非墙非树无尽道。无有墙树无有诸烦恼，胡为画之题之不肯休。",
      "一墙一树名一愁，宿泥剥剥鬼所谋，孤根盘盘匠所仇。",
      "屐齿不到风马牛，烟花点缀虫雕锼。咄嗟乎嘻吁，铁围山，拦不住。",
      "红桑花，种何处。神仙换劫佛灭度，如是因缘不知数。",
      "一为极乐寺中墙，一为太清观里树。此际无情似有情，此时有句如无句。",
      "若云面壁来，何不乘槎去。"
    ]
  },
  {
    "id": "adcfe4dbb5c986b5a3bfa54e7f8b774e",
    "title": "破被篇",
    "authorName": "舒位",
    "authorId": "adcfe4dbb5c986b58698ff92f0bbac6f",
    "dynasty": "清",
    "content": [
      "读书万卷读不破，走入破被堆中卧。鸡既鸣矣凡几声，虱其间者凡几个。",
      "或曰屣可弃，我不忘其敝。或曰衮可补，我非五杂组。",
      "不相离别转相亲，我用我法横自陈。芙蓉城里蒙头入，鹦鹉洲边伸脚出。",
      "一年又一年，春秋冬夏无不然。万里复万里，东西南北而已矣。",
      "蜀锦重重无片段，吴锦团团逸其半。参来罗汉五百尊，幻生观音十一面。",
      "弹断铜琵琶，披出铁袈裟。石破天惊逗秋雨，中有残梦恒河沙。",
      "君不闻湖州唐六歌有口，又不见扬州朱八画有手。",
      "唐犹及见未破时，朱独相怜已破后。今兹襆被春明门，车如鸡栖马如狗。",
      "黄竹箱中什袭藏，青苔榻上周旋久。被兮被兮可奈何，世间破被有许多。",
      "安得尽遣朱八作画唐六歌，我乃化为蝴蝶夜夜飞来魔。"
    ]
  },
  {
    "id": "adcfe4dbb5c986b5818239044fac2e51",
    "title": "暑甚偶然作",
    "authorName": "舒位",
    "authorId": "adcfe4dbb5c986b58698ff92f0bbac6f",
    "dynasty": "清",
    "content": [
      "颓云驭骄景，蒸雨如热汤。迟迟异春日，皓皓殊秋阳，明知威太甚，势必不久长。",
      "奈其方执柄，气焰莫敢当。侧闻翠微亭，有山名清凉。",
      "径欲蜡双屐，天风吹我裳。"
    ]
  },
  {
    "id": "adcfe4dbb5c986b5818239049eb8eaed",
    "title": "暑甚偶然作",
    "authorName": "舒位",
    "authorId": "adcfe4dbb5c986b58698ff92f0bbac6f",
    "dynasty": "清",
    "content": [
      "一蝇集俎上，终日不得食。",
      "一蚊入帷中，终夜不得息。",
      "驱之仍复来，杀之已无益。",
      "小人不在多，终必误家国。",
      "要当屏腥膻，且宜严出入。",
      "患至而后防，乃是下下策。"
    ]
  },
  {
    "id": "adcfe4dbb5c986b581823904d6d8f8c1",
    "title": "暑甚偶然作",
    "authorName": "舒位",
    "authorId": "adcfe4dbb5c986b58698ff92f0bbac6f",
    "dynasty": "清",
    "content": [
      "挥扇尚不足，解衣始相宜。",
      "设使热不减，势将剥肤皮。",
      "人心无定向，辄为寒暑移。",
      "岂知蹈汤火，涉世甘如饴。",
      "耐者乃可久，静者乃见几。",
      "一热不能忍，何事可以为。"
    ]
  },
  {
    "id": "adcfe4dbb5c986b588e388890ee6db92",
    "title": "虞山归舟",
    "authorName": "舒位",
    "authorId": "adcfe4dbb5c986b58698ff92f0bbac6f",
    "dynasty": "清",
    "content": [
      "桃花水涨青春老，船尾苍烟凉不扫。",
      "梦回篷背听无声，细雨蒙蒙入天晓。",
      "客来春事鸟初啼，客去春情花乱飞。",
      "试对山灵歌水调，胜教春与客同归。"
    ]
  },
  {
    "id": "adcfe4dbb5c986b5379039b1ab18423b",
    "title": "春雪",
    "authorName": "舒位",
    "authorId": "adcfe4dbb5c986b58698ff92f0bbac6f",
    "dynasty": "清",
    "content": [
      "春雪不可积，萧萧作雨声。",
      "风檐疏欲断，冰柱湿犹明。",
      "深巷晴双屐，高楼夜一檠。",
      "偶然问米价，颇悔未躬耕。"
    ]
  },
  {
    "id": "adcfe4dbb5cf4a64fac29d1628b29620",
    "title": "忆园",
    "authorName": "李元振",
    "authorId": "adcfe4dbb5cf4a6452c51893f3144cef",
    "dynasty": "清",
    "content": [
      "得遂莼鲈兴，年来每自哦。",
      "宦同叔夜懒，诗让放翁多。",
      "岁月双游屐，烟波一钓蓑。",
      "南园风景好，款段亦频过。"
    ]
  },
  {
    "id": "adcfe4dbb5cf4a64fac29d16ed897d6b",
    "title": "忆园",
    "authorName": "李元振",
    "authorId": "adcfe4dbb5cf4a6452c51893f3144cef",
    "dynasty": "清",
    "content": [
      "旧有读书处，今重辟草堂。",
      "竹棂疏受月，花榭暗飞香。",
      "竟亩新篁嫩，盈庭绿树凉。",
      "落花如有意，时到砚池旁。"
    ]
  },
  {
    "id": "adcfe4dbb5d20071ce06082822ff971c",
    "title": "除夕雉臬署斋对酒作",
    "authorName": "李文秀",
    "authorId": "adcfe4dbb5d20071d1457b72d1457b72",
    "dynasty": "清",
    "content": [
      "青阳市惠泽，万物咸昭苏。",
      "足信天地心，未定荣与枯。",
      "嗟予宰剧邑，三岁颇勤劬。",
      "戴星急公程，饮水志不渝。",
      "虽无赫赫功，父老则已孚。",
      "燕蓟北鄙人，赋性原拙愚。",
      "幸得逭罪戾，寒梅照冰壶。",
      "冉冉星纪流，兹岁又告除。",
      "逋债苦煎迫，家人相嗟吁。",
      "解颜慰童孺，何用此区区。",
      "枉道不可为，前贤有令模。",
      "不见冱寒尽，春风吹衣裾。"
    ]
  },
  {
    "id": "adcfe4dbb5d32903c99df512354650bb",
    "title": "瑞虹舟中月夜闻雁",
    "authorName": "杜薇之",
    "authorId": "adcfe4dbb5d32903d1457b72d1457b72",
    "dynasty": "清",
    "content": [
      "摇落湖天迥，苍茫白露秋。",
      "西风吹断雁，斜月满江楼。",
      "客梦频欹枕，归心不系舟。",
      "推篷一惆怅，云树渺汀洲。"
    ]
  },
  {
    "id": "adcfe4dbb5d42613a742864919ce5b30",
    "title": "七夕集晓榭",
    "authorName": "宗元豫",
    "authorId": "adcfe4dbb5d42613932796905cf21ce3",
    "dynasty": "清",
    "content": [
      "逃暑偏宜竹，观云更有台。",
      "双星天上会，二妙日南来。",
      "露逼枫林老，凉催菊蕊开。",
      "白头甘抱拙，那望鹊桥回。"
    ]
  },
  {
    "id": "adcfe4dbb5de8c58e626c9852a3c0a39",
    "title": "墨雨庵",
    "authorName": "范承勋",
    "authorId": "adcfe4dbb5de8c5810c272d0798ed7d4",
    "dynasty": "清",
    "content": [
      "夜掩柴扉偶诵经，无端唤出古龙听。",
      "墨花飞处文章大，写向虚空字字灵。"
    ]
  },
  {
    "id": "adcfe4dbb5de8c58ff74a6c6dd031eea",
    "title": "石香桥",
    "authorName": "范承勋",
    "authorId": "adcfe4dbb5de8c5810c272d0798ed7d4",
    "dynasty": "清",
    "content": [
      "红是花光碧水光，落花衬石石生香。",
      "隔溪若有吹箫伴，何必天台访石梁。"
    ]
  },
  {
    "id": "adcfe4dbb5ed8de730d5eaeb7dd74b56",
    "title": "葛溪",
    "authorName": "胡蛟龄",
    "authorId": "adcfe4dbb5ed8de7d1457b72d1457b72",
    "dynasty": "清",
    "content": [
      "乔木村村树，芜菁岸岸花。",
      "浪翻春雨急，山带夕阳斜。",
      "古县城三板，浮图水一涯。",
      "更投前路宿，帆落听鸣蛙。"
    ]
  },
  {
    "id": "adcfe4dbb5ed8de7b2d2a3950eeda3fe",
    "title": "同冠峡",
    "authorName": "胡蛟龄",
    "authorId": "adcfe4dbb5ed8de7d1457b72d1457b72",
    "dynasty": "清",
    "content": [
      "一水中盘纡，绕作羊肠曲。",
      "夹岸两苍龙，并以神力束。",
      "飞空舞爪牙，数里势相属。",
      "饮涧喷寒泉，琤琮落碎玉。",
      "散成轻雪花，聚入澄潭渌。",
      "跳珠偶一沾，朱炎失蒸溽。",
      "缅彼昌黎叟，兹地蒙采录。",
      "人与境千年，美句谁能续。",
      "孤踪幸一过，聊以资遐瞩。",
      "相戒勿题崖，庶免山灵辱。"
    ]
  },
  {
    "id": "adcfe4dbb5ed8de7fa603b7aa8bcb970",
    "title": "龙湫潭",
    "authorName": "胡蛟龄",
    "authorId": "adcfe4dbb5ed8de7d1457b72d1457b72",
    "dynasty": "清",
    "content": [
      "小石何零星，大石极碨礌。",
      "戢戢塞满江，进退辄有碍。",
      "孤飞似趁人，特出欲无对。",
      "娲皇试余巧，点作百杂碎。",
      "殷红隐丹砂，鲜翠攒青黛。",
      "朝昏呈万状，俯仰变千态。",
      "神物此泳潜，灵光时显晦。",
      "孱顽垂尺乳，云气护𩅝霭。",
      "终岁泻甘霖，汇入清川内。",
      "安得挹余沥，一濯胸中秽。",
      "沈疴应解痊，庶比天浆溉。"
    ]
  },
  {
    "id": "adcfe4dbb5ede75f933463f0bea75d4d",
    "title": "正月十五日至头围",
    "authorName": "柯箖",
    "authorId": "adcfe4dbb5ede75fd1457b72d1457b72",
    "dynasty": "清",
    "content": [
      "山村羯鼓与饧箫，旅馆黄昏破寂寥。",
      "邀月樽前春漫漫，试灯风里雨潇潇。",
      "近年飘泊如浮梗，半夜喧腾又上潮。",
      "行李匆匆正月半，可怜今夕是元宵。"
    ]
  },
  {
    "id": "adcfe4dbb5ede75fd45bd4d6c9041644",
    "title": "题庐氏书舍",
    "authorName": "柯箖",
    "authorId": "adcfe4dbb5ede75fd1457b72d1457b72",
    "dynasty": "清",
    "content": [
      "墙外春山翠欲流，一年花事值春头。",
      "斜风细雨寒犹嫩，绿酒红灯客尚留。",
      "大海烟云纷万变，主人意气足千秋。",
      "曷来又印鸿泥爪，聊试堂坳泛芥舟。"
    ]
  },
  {
    "id": "adcfe4dbb6000a4bbbc3082c5db87823",
    "title": "过合州",
    "authorName": "罗为赓",
    "authorId": "adcfe4dbb6000a4bd1457b72d1457b72",
    "dynasty": "清",
    "content": [
      "放舟天未晓，梦醒日初晴，云绘远山色，江流急雨声。",
      "岸沙留虎沙，炊霭见荒城，在昔繁华地，荒凉感客情。"
    ]
  },
  {
    "id": "adcfe4dbb60cb061ae49599a315bbf8c",
    "title": "过周肯卫东村",
    "authorName": "徐作肃",
    "authorId": "adcfe4dbb60cb061d1457b72d1457b72",
    "dynasty": "清",
    "content": [
      "僻地容来往，秋天别业清。",
      "倾壶耽一醉，好雨坐三更。",
      "近水暮云入，新田晚稻平。",
      "闲闲堪著赋，何事欲关情。"
    ]
  },
  {
    "id": "adcfe4dbb60cb061ceb9e9a3bbfe0248",
    "title": "人日同友人游阏伯台因过草寺归留小饮",
    "authorName": "徐作肃",
    "authorId": "adcfe4dbb60cb061d1457b72d1457b72",
    "dynasty": "清",
    "content": [
      "今岁今时春早回，绝怜晴日净纤埃。",
      "遥青欲起梁王苑，古寺争驰阏伯台。",
      "茗碗空郊开士灶，梅花小榻故人杯。",
      "还看淑气深相引，次第群芳杖底催。"
    ]
  },
  {
    "id": "adcfe4dbb61e6ed08649082806875f7a",
    "title": "孟冬",
    "authorName": "张祖继",
    "authorId": "adcfe4dbb61e6ed0d1457b72d1457b72",
    "dynasty": "清",
    "content": [
      "园林秋又去，旅泛度年华。",
      "叶落槐馀实，花残鞠护芽。",
      "避寒人在阁，乞食我无家。",
      "草木春仍发，浮生叹有涯。"
    ]
  },
  {
    "id": "adcfe4dbb61e6ed000c479c896cefb30",
    "title": "村外",
    "authorName": "张祖继",
    "authorId": "adcfe4dbb61e6ed0d1457b72d1457b72",
    "dynasty": "清",
    "content": [
      "村外偶游眺，乍晴无点尘。",
      "林深恋栖鸟，野旷滞行人。",
      "农有千年利，春医万物贫。",
      "归来仍不倦，闲话过比邻。"
    ]
  },
  {
    "id": "adcfe4dbb61e6ed06a20e5f48be7b0b7",
    "title": "秋夜",
    "authorName": "张祖继",
    "authorId": "adcfe4dbb61e6ed0d1457b72d1457b72",
    "dynasty": "清",
    "content": [
      "向晚柴门闭，小村新卜居。",
      "消磨秋夜永，涉猎古人书。",
      "照案镫光冷，横帏菊影疏。",
      "来朝先众起，带露采园疏。"
    ]
  },
  {
    "id": "adcfe4dbb61e6ed0224a09b814f60c5a",
    "title": "柳",
    "authorName": "张祖继",
    "authorId": "adcfe4dbb61e6ed0d1457b72d1457b72",
    "dynasty": "清",
    "content": [
      "多情爱垂柳，妙手孰传神。",
      "临水自怜影，无风亦动人。",
      "消磨燕地冷，袅娜楚宫身。",
      "更念鹑衣士，年年早报春。"
    ]
  },
  {
    "id": "adcfe4dbb61e6ed02094277da156ecaf",
    "title": "秋景",
    "authorName": "张祖继",
    "authorId": "adcfe4dbb61e6ed0d1457b72d1457b72",
    "dynasty": "清",
    "content": [
      "秋色平添已十分，霜磨雨润夕阳熏。",
      "紫泥苍石黄花圃，红叶青天白雁群。",
      "放眼四围来爽气，遐心一片寄闲云。",
      "传神凭仗诗书画，谁作唐家郑广文。"
    ]
  },
  {
    "id": "adcfe4dbb61e6ed0c4a8fdc34bed44ee",
    "title": "枣",
    "authorName": "张祖继",
    "authorId": "adcfe4dbb61e6ed0d1457b72d1457b72",
    "dynasty": "清",
    "content": [
      "叶薄不争桃李阴，子多却胜栗成林。",
      "风枝偶落空闻响，露草潜藏没处寻。",
      "自负晚年仍火色，谁知野老有丹心。",
      "杜陵时感徵求苦，枨触西邻泪满襟。"
    ]
  },
  {
    "id": "adcfe4dbb61e6ed06a20e5f4046710b0",
    "title": "秋夜",
    "authorName": "张祖继",
    "authorId": "adcfe4dbb61e6ed0d1457b72d1457b72",
    "dynasty": "清",
    "content": [
      "客舍垂帘更闭门，读书消夜静无言。",
      "翻声古鼎煎茶髓，弄影秋镫写菊魂。",
      "孤僻天生谁过访，衰残风骨自能存。",
      "寒侵布被眠难稳，暖足何年始抱孙。"
    ]
  },
  {
    "id": "adcfe4dbb61e6ed0f1c96926bb05451e",
    "title": "自况",
    "authorName": "张祖继",
    "authorId": "adcfe4dbb61e6ed0d1457b72d1457b72",
    "dynasty": "清",
    "content": [
      "三千里外八旬翁，总在劬劳忧患中。",
      "失侣通宵鹤警露，哺雏镇日燕衔虫。",
      "欲归无计消家难，再住有谁娱客衷。",
      "进退维艰方寸乱，疑蛇入腹忘杯弓。"
    ]
  },
  {
    "id": "adcfe4dbb61e6ed0db1fbac55c2193c1",
    "title": "春雨",
    "authorName": "张祖继",
    "authorId": "adcfe4dbb61e6ed0d1457b72d1457b72",
    "dynasty": "清",
    "content": [
      "春雨如贤才，年来见愈少。",
      "跋扈惟春风，力吹白日小。"
    ]
  },
  {
    "id": "adcfe4dbb61e6ed0db4bdd8460729dac",
    "title": "春去",
    "authorName": "张祖继",
    "authorId": "adcfe4dbb61e6ed0d1457b72d1457b72",
    "dynasty": "清",
    "content": [
      "春来何足乐，春去未尝悲。",
      "别有关心事，旁人那得知。"
    ]
  },
  {
    "id": "adcfe4dbb61e6ed0733a8d8994055329",
    "title": "问天",
    "authorName": "张祖继",
    "authorId": "adcfe4dbb61e6ed0d1457b72d1457b72",
    "dynasty": "清",
    "content": [
      "把酒登高一问天，无私毕竟是虚传。",
      "裴航渠有何功德，既作鸳鸯又作仙。"
    ]
  },
  {
    "id": "adcfe4dbb61e6ed03626ce0e146c854f",
    "title": "漫兴",
    "authorName": "张祖继",
    "authorId": "adcfe4dbb61e6ed0d1457b72d1457b72",
    "dynasty": "清",
    "content": [
      "春秋无冰记冬月，地气从南又北行。",
      "切莫天津桥上过，而今恐有杜鹃鸣。"
    ]
  },
  {
    "id": "adcfe4dbb61e6ed09fcc6627f5e7efde",
    "title": "秋杪",
    "authorName": "张祖继",
    "authorId": "adcfe4dbb61e6ed0d1457b72d1457b72",
    "dynasty": "清",
    "content": [
      "天空地旷初过雨，白项乌啼欲冷时。",
      "残菊暴心人暴背，大家篱下共朝曦。"
    ]
  },
  {
    "id": "adcfe4dbb61e6ed0641b505bb6a60354",
    "title": "春兴",
    "authorName": "张祖继",
    "authorId": "adcfe4dbb61e6ed0d1457b72d1457b72",
    "dynasty": "清",
    "content": [
      "折枝得水花开早，老树逢春叶放迟。",
      "不信蒙庄《齐物论》，眼前生意尚参差。"
    ]
  },
  {
    "id": "adcfe4dbb61e6ed0f827246d46262dfc",
    "title": "田家夏日",
    "authorName": "张祖继",
    "authorId": "adcfe4dbb61e6ed0d1457b72d1457b72",
    "dynasty": "清",
    "content": [
      "雨鷇凤胎燕雀忙，隔溪村锁枣花香。",
      "田家此际尤辛苦，禾正开锄麦又黄。"
    ]
  },
  {
    "id": "adcfe4dbb61e6ed05c2bebafcb0c1c3f",
    "title": "题樊南生小象四十韵",
    "authorName": "张祖继",
    "authorId": "adcfe4dbb61e6ed0d1457b72d1457b72",
    "dynasty": "清",
    "content": [
      "文士如飞将，终身太数奇。",
      "问年丁午壮，卜命甲辰雌。",
      "易辙原无那，陈情总见疑。",
      "虽蒙濮阳辟，敢负相公知。",
      "金屋新人笑，红尘故剑遗。",
      "何年荐绵竹，九日咏江蓠。",
      "完璧傥归赵，明珠终报随。",
      "谁容祢处士，我忆郑当时。",
      "排笮党人结，机权宦竖持。",
      "殊勋尊圣相，大手赋韩碑。",
      "忠过刘司户，情深杜牧之。",
      "怜才拌痛哭，感事托微词。",
      "传仅入《文苑》，生堪为士师。",
      "仁心独活狱，强项自无私。",
      "才大难为用，平生未展眉。",
      "鹏抟中道滞，獭祭后生嗤。",
      "学比南溟富，胸罗太华奇。",
      "梦中传彩笔，意外见深思。",
      "颇得风人旨，原非浪子诗。",
      "晚成唐格调，深入杜藩篱。",
      "事业已如此，家庭更可悲。",
      "早孤天不吊，多累母先衰。",
      "兼抱安仁痛，还生白老痴。",
      "居贫敢言孝，失教不能慈。",
      "大卤穷凶久，天王问罪迟。",
      "四方兵振动，万户众流离。",
      "故宅悬如磬，长安乱似棋。",
      "渠魁才授首，大雨又愆期。",
      "衡岳删文稿，湘滨洗砚池。",
      "浮生口嚼蜡，多病鬓添丝。",
      "遣兴吟桃叶，知音失柳枝。",
      "鸳机梦惆怅，莲府客罗维。",
      "系本出元帝，饥当餐紫芝。",
      "养生心见性，止念寿齐颐。",
      "玉洞清凉地，金炉大药资。",
      "藏修一麟角，莫恋五羊皮。",
      "赖有丹青手，写成鸾凤姿。",
      "心香烧一瓣，清酒咒三卮。",
      "欲救江西派，先为刘子仪。",
      "寸心无限意，相对自神驰。"
    ]
  },
  {
    "id": "adcfe4dbb61e6ed05be28ca4d468d4c1",
    "title": "客中九日",
    "authorName": "张祖继",
    "authorId": "adcfe4dbb61e6ed0d1457b72d1457b72",
    "dynasty": "清",
    "content": [
      "九月九日风雨寒，病躯顿觉征衣单。",
      "两鬓应教好花笑，十年都在他乡看。",
      "落英苦口餐不饱，来雁退飞书寄难。",
      "曰归曰归又中止，一声长啸天地宽。"
    ]
  },
  {
    "id": "adcfe4dbb61e6ed035cab228dada7377",
    "title": "杂诗",
    "authorName": "张祖继",
    "authorId": "adcfe4dbb61e6ed0d1457b72d1457b72",
    "dynasty": "清",
    "content": [
      "煎茶似穷士，聒耳不平鸣。",
      "炉待活火然，水熟翻无声。",
      "从前不守口，由来为钓名。",
      "君子异于是，穷通不移情。"
    ]
  },
  {
    "id": "adcfe4dbb61e6ed03c41197b6b443186",
    "title": "苦雨",
    "authorName": "张祖继",
    "authorId": "adcfe4dbb61e6ed0d1457b72d1457b72",
    "dynasty": "清",
    "content": [
      "黄梅霪雨江山气，只在江南卑湿地。",
      "畿南无山亦无江，大风一起尘飞扬。",
      "竹木灰石远难致，以柴盖屋土筑墙。",
      "倾河倒海天瓢浆，土化为泥泥压床。",
      "七十病翁佯聋瞽，室人交谪默无语。",
      "通夜露处鸦落巢，连日断炊鱼在釜。",
      "四民皆以食为天，阴阳不燮安种田。",
      "宰辅谁能继姚宋，救时无术非无权。",
      "名言尝闻吕叔简，发泄太早总归旱。",
      "闰逢夏五多凶年，只愁饥馑不得免。",
      "何况临海时用兵，国家租税那忍缓。",
      "天津桥更啼杜鹃，南来地气何时返。"
    ]
  },
  {
    "id": "adcfe4dbb61e6ed02094277dc37ada98",
    "title": "秋景",
    "authorName": "张祖继",
    "authorId": "adcfe4dbb61e6ed0d1457b72d1457b72",
    "dynasty": "清",
    "content": [
      "秋林环绕秋水池，借他娱老须及时。",
      "性情与人大悬绝，寻常之物翻居奇。",
      "枫树丹青设色画，藕花开阖无声诗。",
      "一钱不费许游眺，天赐眼福那敢辞。"
    ]
  },
  {
    "id": "adcfe4dbb624de4ccd3c4fd49d0a8e26",
    "title": "拟元次山舂陵行",
    "authorName": "柳商贤",
    "authorId": "adcfe4dbb624de4cd1457b72d1457b72",
    "dynasty": "清",
    "content": [
      "徵求日以繁，逋欠日以积。",
      "斯民丧乱余，哀哉生计拙。",
      "大户尽逃亡，小户遗单孑。",
      "可怜墟里间，往往炊烟绝。",
      "去年又歉收，亩谷不盈石。",
      "尽室一饱难，愁肠蕴百结。",
      "刺史职抚字，何以安兀臲。",
      "流离尚未定，官符下稠叠。",
      "国用有常经，敢不勤督责。",
      "频年普蠲减，朝令非甚迫。",
      "奈何期会逾，罪谴懔莫释。",
      "起视鸿雁嗷，哀哀满中泽。",
      "田园非所靳，儿女非所惜。",
      "独恨受者谁，相与增哽咽。",
      "百死余一生，那忍更摧折。",
      "朝廷鞭扑具，岂为穷黎设。",
      "况复室悬磬，鞭扑亦何益。",
      "忆昔奉简书，此邦移节钺。",
      "帝曰咨汝才，努力务存活。",
      "圣人重爱民，敢惜一官掷。",
      "私愿宽法令，起死而肉骨。",
      "庶几流亡归，稍稍复征额。",
      "民穷盗贼源，谁其鉴覆辙。",
      "流涕为此诗，輶轩尚采择。"
    ]
  },
  {
    "id": "adcfe4dbb624de4c5919c7782883d3f1",
    "title": "慈仁寺",
    "authorName": "柳商贤",
    "authorId": "adcfe4dbb624de4cd1457b72d1457b72",
    "dynasty": "清",
    "content": [
      "慈仁寺里双古松，霜皮铁干蟠半空。",
      "枝柯纷樛宛成盖，盛夏凛烈生长风。",
      "我来冲暑憩松下，鸣涛谡谡骄阳中。",
      "禅堂深窅梵诵歇，一声两声花外钟。",
      "閟殿载瞻般若像，巧制不与寻常同。",
      "庄严璎珞肉相好，僧言窑变非人工。",
      "更有佛画惜未见，蛛丝烟炱尘久封。",
      "虚廊窈窕暮烟合，西山一点青蒙蒙。",
      "吾乡亦有佳山水，朅来踪迹惭飘蓬。",
      "素衣尽缁面目槁，不如归去聊从容。",
      "林屋幽邃甲天下，芒屦一双支孤筇。",
      "银床石室许相访，穷探或与灵威逢。"
    ]
  },
  {
    "id": "adcfe4dbb6281599c173afeff107475c",
    "title": "上蔡道中",
    "authorName": "张凤冈",
    "authorId": "adcfe4dbb6281599d1457b72d1457b72",
    "dynasty": "清",
    "content": [
      "亲承遗诏墨犹新，公子当年误暴秦。",
      "雪尽平原春草绿，东门牵犬又何人。"
    ]
  },
  {
    "id": "adcfe4dbb62e8a72c24f5533e2188e71",
    "title": "寻梅",
    "authorName": "常清",
    "authorId": "adcfe4dbb62e8a72d1457b7269d1fc78",
    "dynasty": "清",
    "content": [
      "闻说山头寺，春风到野梅。",
      "入林樵径转，照眼暗香催。",
      "翠萼倚残壁，疏花坼古苔。",
      "平生泉石趣，对此重徘徊。"
    ]
  },
  {
    "id": "adcfe4dbb62e8a7257bf59b4915f47c6",
    "title": "寒食署中即事",
    "authorName": "常清",
    "authorId": "adcfe4dbb62e8a72d1457b7269d1fc78",
    "dynasty": "清",
    "content": [
      "山城细雨日连绵，做出棠梨寒食天。",
      "门外萧疏多是柳，厨中淡泊不生烟。",
      "催成暝色怜饧管，啼老春光怨杜鹃。",
      "留得庭花诸样种，呼童撒向小窗前。"
    ]
  },
  {
    "id": "adcfe4dbb630f9cbc59fec171c14ef40",
    "title": "宿南郚赠端衡李丈",
    "authorName": "马常沛",
    "authorId": "adcfe4dbb630f9cbd1457b72d1457b72",
    "dynasty": "清",
    "content": [
      "四围峰欲合，一径得山村。",
      "黄叶全遮屋，清流近到门。",
      "烟岚秋色好，丘壑老人尊。",
      "鸡黍能留客，桃源未足论。"
    ]
  },
  {
    "id": "adcfe4dbb630f9cbc40f3cc7d7a90d6b",
    "title": "九月晦日西园分韵",
    "authorName": "马常沛",
    "authorId": "adcfe4dbb630f9cbd1457b72d1457b72",
    "dynasty": "清",
    "content": [
      "携筇迤逦上沙堤，秋老各园万木凄。",
      "细径常随松曲折，孤亭直界竹东西。",
      "寻幽爱向空林坐，觅句间从落叶题。",
      "杳霭青峰看近远，晴光十里野云低。"
    ]
  },
  {
    "id": "adcfe4dbb639eb7f63a0bf8e4742753d",
    "title": "游龙眠",
    "authorName": "马孝思",
    "authorId": "adcfe4dbb639eb7fd1457b72d1457b72",
    "dynasty": "清",
    "content": [
      "少保幽栖处，溪边曲径开。",
      "涧茶留客坐，蔬饭待僧来。",
      "引水穷泉脉，当山垒月台。",
      "阶前松柏古，犹望后人培。"
    ]
  },
  {
    "id": "adcfe4dbb639eb7fe4e3dad79f177f4b",
    "title": "龙眠山",
    "authorName": "马孝思",
    "authorId": "adcfe4dbb639eb7fd1457b72d1457b72",
    "dynasty": "清",
    "content": [
      "龙眠宜是逃名地，忆昔公麟隐此闲。",
      "尽有壶觞追北海，不贪仕宦惜南山。",
      "桃梅逐路争开落，麋鹿亲人共往还。",
      "春色定知游客遍，风尘怜我滞江关。"
    ]
  },
  {
    "id": "adcfe4dbb639eb7f70de7968ecf5b5cb",
    "title": "赠田琢如",
    "authorName": "马孝思",
    "authorId": "adcfe4dbb639eb7fd1457b72d1457b72",
    "dynasty": "清",
    "content": [
      "四郊鸡犬是秦余，淳朴还推水竹居。",
      "地僻肯从游子借，径荒先命野人锄。",
      "瓶封菊蕊冬藏酒，馔入溪头早市鱼。",
      "天半逢君能爱客，不妨高枕当吾庐。"
    ]
  },
  {
    "id": "adcfe4dbb63d85e5db148d4243d73fc7",
    "title": "舟经太湖指点湖山怀渔洋尧峰二前辈",
    "authorName": "朱琰",
    "authorId": "adcfe4dbb63d85e5d1457b72d1457b72",
    "dynasty": "清",
    "content": [
      "疏钟夜雨过枫桥，邓尉看梅泊画桡。",
      "爱煞渔洋好风调，烟鬟镜黛拥寒潮。"
    ]
  },
  {
    "id": "adcfe4dbb63d85e5db148d4207638242",
    "title": "舟经太湖指点湖山怀渔洋尧峰二前辈",
    "authorName": "朱琰",
    "authorId": "adcfe4dbb63d85e5d1457b72d1457b72",
    "dynasty": "清",
    "content": [
      "峻绝尧峰耸碧漪，洞庭春好费相思。",
      "轻帆一夜西风度，霜满山园唱橘枝。"
    ]
  },
  {
    "id": "adcfe4dbb63d85e5339ec2040087cd9e",
    "title": "武林晤钱松南",
    "authorName": "朱琰",
    "authorId": "adcfe4dbb63d85e5d1457b72d1457b72",
    "dynasty": "清",
    "content": [
      "《文选》烂，秀才半，前人之言岂河汉。后来文士卑六朝，輘嬴轹刘追陶姚。",
      "那知高论起风雅，徒使落笔空枝条。华实自相因，根植可抒藻。",
      "巍巍《文选》台，屹立不易倒。东坡解事薄小儿，恐亦耳食未深讨。",
      "读书种子得义门，河源本会寻昆仑。剬经缉史有余力，乃复来闯曹刘藩。",
      "目中一字不轻放，欲使临文绝影响。从兹论辨始见真，譬若片言折堂上。",
      "吟才今日传湘灵，夜照太乙然藜青。十年好古有元本，肯夸明月遗秋萤。"
    ]
  },
  {
    "id": "adcfe4dbb63d85e5a47a5589515e88af",
    "title": "读张杨园先生补农书作",
    "authorName": "朱琰",
    "authorId": "adcfe4dbb63d85e5d1457b72d1457b72",
    "dynasty": "清",
    "content": [
      "学者急治生，岂为忧不足。衣食无所求，乃得立边幅。",
      "入世重廉耻，务本贵菽粟。养心亦养身，保身如保玉。",
      "玉碎难再完，身失焉能赎。桑田有典型，种爇若先觉。",
      "杨园非农家，排纂到耕牧。殆恐士习移，欲将古风复。",
      "带经本可锄，《汉书》挂牛角。从来英雄人，大半兼耕读。"
    ]
  },
  {
    "id": "adcfe4dbb63d85e5a47a5589ac8c1d15",
    "title": "读张杨园先生补农书作",
    "authorName": "朱琰",
    "authorId": "adcfe4dbb63d85e5d1457b72d1457b72",
    "dynasty": "清",
    "content": [
      "地员辨土宜，管子精擘画。大略分三等，有施长七尺。",
      "以之测土深，高下定为格。其次亢仓子，遗言亦可绎。",
      "耕道计手足，苗行审强弱。差不许毫厘，皎若别黑白。",
      "匪独《豳风图》，可以绘殿壁。人满既可忧，生事又相迫。",
      "与其算锱铢，毋宁辨菽麦。樊迟非小人，学稼今上策。"
    ]
  },
  {
    "id": "adcfe4dbb63d85e5a47a5589fa9b781b",
    "title": "读张杨园先生补农书作",
    "authorName": "朱琰",
    "authorId": "adcfe4dbb63d85e5d1457b72d1457b72",
    "dynasty": "清",
    "content": [
      "或曰古四民，最苦农在野。",
      "佃种食余粒，年丰亦患寡。",
      "被体无完衣，充肠只菜把。",
      "商贾操奇赢，鲜衣而怒马。",
      "往来杂冠裳，气习同纨裤。",
      "何必去市阛，辛勤向里社。",
      "嗟哉岂其然，光华石中火。",
      "大抵起耕农，其厚业难堕。",
      "试看古田家，吾乡旧风雅。",
      "毋吟估客乐，遂谓富人哿。"
    ]
  },
  {
    "id": "adcfe4dbb63d85e5a47a55890568c4fa",
    "title": "读张杨园先生补农书作",
    "authorName": "朱琰",
    "authorId": "adcfe4dbb63d85e5d1457b72d1457b72",
    "dynasty": "清",
    "content": [
      "殷勤说重农，农夫正在外。今年岁不登，未得餍粗粝。",
      "八口既嗷嗷，百事皆昧昧。种谷已无成，出门走相丐。",
      "回看市井中，昂昂坐牙侩。贩籴且为豪，居奇何足怪。",
      "或又为吾言，眼前见成败。不知此天灾，人事贵预备。",
      "安得如《农书》，精详有校计。吾愿为老农，教稼课殿最。"
    ]
  },
  {
    "id": "adcfe4dbb6513773fe4c9691123d5df5",
    "title": "观风台",
    "authorName": "杨雍建",
    "authorId": "adcfe4dbb65137736ba3af5da588a619",
    "dynasty": "清",
    "content": [
      "城上高台接混茫，天都风物郁苍苍。",
      "云封雉堞千村绕，地并乌聊六水长。",
      "见说春溪仍乐土，安知歙浦一残疆。",
      "黄峰极目徒相望，赢得愁思满客囊。"
    ]
  },
  {
    "id": "adcfe4dbb65250181bf5d4eb7e7995a7",
    "title": "文殊台观瀑布",
    "authorName": "刘献",
    "authorId": "adcfe4dbb6525018d1457b72d1457b72",
    "dynasty": "清",
    "content": [
      "五老峰巅匹练裁，飞腾百丈自天来。",
      "波翻潭底千岩动，影落松头万仞开。",
      "异彩挟风同掣电，潮音喷雪似轰雷。",
      "归时欲仿大痴笔，图向萧斋作溯洄。"
    ]
  },
  {
    "id": "adcfe4dbb65927fb2135cc0250d18a74",
    "title": "雨夜舟过塘栖普宁寺访豁堂上人",
    "authorName": "陈祺芳",
    "authorId": "adcfe4dbb65927fbd1457b72d1457b72",
    "dynasty": "清",
    "content": [
      "古殿檐铃夜语闻，当筵花雨自纷纷。",
      "叶稀桑坞蚕登箔，箨满筠溪笋拂云。",
      "退院只应拈柏子，薄游初拟访桐君。",
      "津头欲别还流恋，一瓣名香再拜焚。"
    ]
  },
  {
    "id": "adcfe4dbb668c2ced453a4cce1e001f5",
    "title": "余藏丁龙泓诗谢南屏五世法祖烎老人送檀香米之作即次原韵题其上",
    "authorName": "达受",
    "authorId": "adcfe4dbb668c2cebf201d54d7fd118e",
    "dynasty": "清",
    "content": [
      "无边世界此中藏，日月还应赋就将。",
      "短札有人曾乞米，旃林何处尚留香。",
      "佛从舍卫城中过，我向沿门钵里尝。",
      "记得青精容一饱，当年笔墨喜逢场。"
    ]
  },
  {
    "id": "adcfe4dbb668c2ceb0ffea524adfe6ae",
    "title": "海昌学庙古井歌",
    "authorName": "达受",
    "authorId": "adcfe4dbb668c2cebf201d54d7fd118e",
    "dynasty": "清",
    "content": [
      "我州金石多未彰，补志窃愿搜罗详。",
      "遍寻城阙兼桥梁，觏辄手拓声琅琅。",
      "朅来论古广业堂，好古人遇甘泉乡。",
      "导余周视循宫墙，门内有井六角方。",
      "石闺覆如摧倒缸，质虽粗顽形异常。",
      "制度仿佛侔李唐，石颈有穿力可扛。",
      "其上字迹留八行，倩亟拓之墨汁香。",
      "义泉大字书端庄，如蔡君谟笔老苍。",
      "馀惜残损惟偏旁，年代莫辨空思量。",
      "题名仅识为高阳，当时凿此因荐亡。",
      "报妻胡氏七二娘，此意无愧良人良。",
      "历今不知凡几霜，食者甘之犹琼浆。",
      "吴中古井石放光，载顾氏志流芬芳。",
      "老夫之称识不忘，是井功德堪颉颃。",
      "姓氏未泐待表扬，幸逢椽笔志海昌。",
      "与钟并拓璧合双，一金一石真相当。",
      "鸿词况诵长短章，塔铭显不殊药王。",
      "续貂我亦搜枯肠，寒泉酌胜亭沧浪。"
    ]
  },
  {
    "id": "adcfe4dbb668c2ce1b022c7b51ac4a50",
    "title": "题查叔羽罗浮梦梅图为周梅坪作",
    "authorName": "达受",
    "authorId": "adcfe4dbb668c2cebf201d54d7fd118e",
    "dynasty": "清",
    "content": [
      "江店酒初熟，亭皋鹤未还。",
      "谁家一声笛，吹梦落空山。",
      "梨云澹若烟，雪月寒于水。",
      "中有看花人，几生修到此。"
    ]
  },
  {
    "id": "adcfe4dbb66b330e6a20e5f4d5624b9f",
    "title": "秋夜",
    "authorName": "刘时英",
    "authorId": "adcfe4dbb66b330ed1457b72d1457b72",
    "dynasty": "清",
    "content": [
      "不复闻刁斗，长吟酒一卮。",
      "寒蝉鸣古树，惊鸟落高枝。",
      "有恨人衰矣，无才歌已而。",
      "行藏那可问，辜负菊花期。"
    ]
  },
  {
    "id": "adcfe4dbb685a86c2bb21adf0bceb69e",
    "title": "春郊",
    "authorName": "秦武域",
    "authorId": "adcfe4dbb685a86cd1457b72d1457b72",
    "dynasty": "清",
    "content": [
      "春色怜羁思，芳郊望欲迷。",
      "草连村向背，泉束路东西。",
      "映柳围莺坐，飞花散马蹄。",
      "为寻酒家去，买醉好留题。"
    ]
  },
  {
    "id": "adcfe4dbb685a86c4770b48b1b4b15e9",
    "title": "秦州咏古",
    "authorName": "秦武域",
    "authorId": "adcfe4dbb685a86cd1457b72d1457b72",
    "dynasty": "清",
    "content": [
      "杜甫咏诗南郭寺，于今老树郁苍苍。",
      "天风欲下闻龙吼，殿雾初开看鹤翔。",
      "异代游人常护惜，岁寒山色不凄凉。",
      "品题终赖空庭句，感叹安能汝寿长。"
    ]
  },
  {
    "id": "adcfe4dbb685a86c2c9db343e329db11",
    "title": "晚泊渝州江北",
    "authorName": "秦武域",
    "authorId": "adcfe4dbb685a86cd1457b72d1457b72",
    "dynasty": "清",
    "content": [
      "峡石岭松过眼青，九龙滩下泊沙汀。",
      "帆樯二水连天雾，镫火三山匝地星。",
      "巴子国开千载险，丰年碑在万家宁。",
      "为思蜀汉兴亡事，把酒临风独凭舲。"
    ]
  },
  {
    "id": "adcfe4dbb685a86c3f0784f556101b34",
    "title": "伏羌城北春眺",
    "authorName": "秦武域",
    "authorId": "adcfe4dbb685a86cd1457b72d1457b72",
    "dynasty": "清",
    "content": [
      "水村山郭尽烟霞，万树桃花罨柳花。",
      "燕子不须频顾语，一川春色在天涯。"
    ]
  },
  {
    "id": "adcfe4dbb685a86cd8b58d2d8f6524f6",
    "title": "竞秀亭",
    "authorName": "秦武域",
    "authorId": "adcfe4dbb685a86cd1457b72d1457b72",
    "dynasty": "清",
    "content": [
      "我生不得汉嘉守，也作凌云载酒游。",
      "依槛挥杯为一啸，峨眉天半白云浮。"
    ]
  },
  {
    "id": "adcfe4dbb685a86ca59da5507f12aaaf",
    "title": "寄巴陵杨明府乞君山茶次东坡和蒋夔寄茶韵",
    "authorName": "秦武域",
    "authorId": "adcfe4dbb685a86cd1457b72d1457b72",
    "dynasty": "清",
    "content": [
      "人生饮啄无非缘，百年遇合随所便。",
      "粗粝腐儒饱即可，谁能水陆穷芳鲜。",
      "独怜有好渐成癖，嫩蕊活火烹新泉。",
      "日铸郑宅昔曾试，碧瓯玉乳浮花圆。",
      "一自买舟下南楚，便如渴鲸思吸川。",
      "二月雷动蓓蕾结，家家摘取当新筵。",
      "岳州黄翎品最上，浥湖注目遥生涎。",
      "几叶润喉破烦闷，陋他蜡面膏须研。",
      "巴陵神君治第一，君山贡物如当年。",
      "拣选金芽献天子，王公次及谁能先。",
      "而我独为乞少许，但搜拙句无须钱。",
      "殷勤烦君倒筐笥，白绢三道斜封缠。",
      "寄到山家百拜受，肯付稚子姜盐煎。",
      "江上清风朗月夜，七碗啸傲凌前贤。",
      "陆羽卢仝今已矣，后之来者谁媸妍。",
      "诗成亟写博君笑，珍重他日还相镌。"
    ]
  },
  {
    "id": "adcfe4dbb68819f6ff3a7bdef9001735",
    "title": "游多云山",
    "authorName": "余学益",
    "authorId": "adcfe4dbb68819f6d1457b72d1457b72",
    "dynasty": "清",
    "content": [
      "云中樵斧声，偶杂樵夫语。",
      "拨云寻径曲，邈焉少伴侣。",
      "登高一俯视，离离荡禾黍。",
      "白云无定时，青山自千古。"
    ]
  },
  {
    "id": "adcfe4dbb68c8276e214b030c62f7d3b",
    "title": "敬和灵岩山人惜春词",
    "authorName": "张绚霄",
    "authorId": "adcfe4dbb68c8276d1457b72d1457b72",
    "dynasty": "清",
    "content": [
      "连日几无痛定时，撩人事事总堪思。",
      "胆瓶石竹花才放，犹忆生前手插枝。"
    ]
  },
  {
    "id": "adcfe4dbb68c8276e214b030f404656d",
    "title": "敬和灵岩山人惜春词",
    "authorName": "张绚霄",
    "authorId": "adcfe4dbb68c8276d1457b72d1457b72",
    "dynasty": "清",
    "content": [
      "画廊小步又逡巡，蓦地伤心忆昨辰。",
      "鹦鹉不知人已逝，隔帘犹是唤迎春。"
    ]
  },
  {
    "id": "adcfe4dbb68c8276e214b0309961f31e",
    "title": "敬和灵岩山人惜春词",
    "authorName": "张绚霄",
    "authorId": "adcfe4dbb68c8276d1457b72d1457b72",
    "dynasty": "清",
    "content": [
      "朝开妆镜夜熏衣，除尔安排事总非。",
      "正是踌躇难料理，新词怕听惜分飞。"
    ]
  },
  {
    "id": "adcfe4dbb6987b62109103f3e27d2ff0",
    "title": "春日偕雅亭弟入都谒选留别诸同好兼示雅亭",
    "authorName": "陆文杰",
    "authorId": "adcfe4dbb6987b62d1457b72d1457b72",
    "dynasty": "清",
    "content": [
      "饮罢阳关酒一卮，骊哥声起动人思。",
      "难忘李杜论文日，漫说机云入洛时。",
      "驷马桥边新折柳，百花潭上旧题诗。",
      "巴山傥践重来约，定向西窗话别离。"
    ]
  },
  {
    "id": "adcfe4dbb6987b62109103f370adb7b9",
    "title": "春日偕雅亭弟入都谒选留别诸同好兼示雅亭",
    "authorName": "陆文杰",
    "authorId": "adcfe4dbb6987b62d1457b72d1457b72",
    "dynasty": "清",
    "content": [
      "埙篪叶奏几经年，云栈迢遥共著鞭。",
      "自昔才人多入蜀，从来豪士爱游燕。",
      "连床风雨三更梦，满路莺花二月天。",
      "余不负丞君吏隐，可能同到锦江边。"
    ]
  },
  {
    "id": "adcfe4dbb6987b623096b67612602208",
    "title": "抵荷湖村作",
    "authorName": "陆文杰",
    "authorId": "adcfe4dbb6987b62d1457b72d1457b72",
    "dynasty": "清",
    "content": [
      "到耳乡音听未真，半生辜负鉴湖春。",
      "峰峦一笑如相识，我本山阴道上人。"
    ]
  },
  {
    "id": "adcfe4dbb6987b62bb739c5d28464e71",
    "title": "舟次仪徵",
    "authorName": "陆文杰",
    "authorId": "adcfe4dbb6987b62d1457b72d1457b72",
    "dynasty": "清",
    "content": [
      "绿杨深处古真州，绕郭帆樯万斛舟。",
      "十里珠帘遮不住，笛声飞出水边楼。"
    ]
  },
  {
    "id": "adcfe4dbb69fd1c9773dfb448e6a1949",
    "title": "海口即事",
    "authorName": "郝霔",
    "authorId": "adcfe4dbb69fd1c9d1457b72d1457b72",
    "dynasty": "清",
    "content": [
      "东宁黎庶日阗阗，树艺欣逢庆有年。",
      "贸易不分疆域异，稽查岂惜往来骈。",
      "稑穜满载权衡定，楼橹长驱姓氏镌。",
      "清晏波光思帝德，布帆无恙乐尧天。"
    ]
  },
  {
    "id": "adcfe4dbb6a38000d639098c1e7594a8",
    "title": "赠梁任父同年",
    "authorName": "黄遵宪",
    "authorId": "adcfe4dbb6a380007385db9a73e0f748",
    "dynasty": "清",
    "content": [
      "寸寸山河寸寸金，侉离分裂力谁任。",
      "杜鹃再拜忧天泪，精卫无穷填海心。"
    ],
    "translation": "祖国山河美好如金，如今被列强瓜分谁来负责？\n我便如杜鹃一样呼唤祖国东山再起，向精卫填海一边的奋斗。",
    "intro": "清末著名外交家黄遵宪，面对腐败的大清一而再，再而三的割地赔款尤其是甲午海战更是输给了东瀛小国，签订了《马关条约》再次割地，悲愤无比的黄遵宪写下这首传世名篇，面对对黄金般的国土，腐败的政府一味的割让，作者空有忧天之泪却无力回天，但是他相信中华民族拥有精卫填海般的恒心一定会有收复国土的那天。\n《赠梁任父同年》这首诗是清光绪二十二年（公元1896年）黄遵宪邀请梁启超到上海办《时务报》时写给梁的一首诗。诗中表现了作者为国献身，变法图存的坚强决心和对梁启超的热切希望。\n诗题中梁任父即指梁启超，梁启超号任公，父是作者对梁的尊称，旧时「父」字是加在男子名号后面的美称。「同年」，旧时科举制度中，同一榜考中的人叫同年。\n首句「寸寸河山寸寸金」作者起笔便饱含深情的赞美祖国的大好河山，蕴涵着对大好河山的珍爱之情。如果联系当时的历史背景我们又会体会出作者内心的几多痛楚，这么好的河山却被列强瓜分殆尽，此种局面又怎不让人扼腕叹息，痛恨。\n次句「侉离分裂力谁任」侉（kuǎ）离，这里是分割的意思，意指当时中国被列强瓜分的现实，面对着山河破碎，风雨飘摇的受灾受难的国家，作者不禁仰天长问：什么人才能担当起救国于危难之中的重任。一片爱国激情溢于言表。\n第三句「杜鹃再拜忧天泪」杜鹃，传说中古代蜀国的国王望帝所化。望帝把帝位传给丛帝，丛帝后来有点腐化堕落，望帝便和民众一起前去劝说丛帝，丛帝以为望帝回来夺取皇位，就紧闭城门，望帝没有办法，但他誓死也要劝丛帝回头，最后化成一只杜鹃进入城里，对着丛帝苦苦哀哀的叫，直到啼出血来死去为止。丛帝也因此受到感动，变成了一个爱民如子的好皇帝。据传说望帝始终在叫着这样的话「民为贵，民为贵」。这里是作者自比，表达了深切的忧国之情，表达了作者愿意为国家像杜鹃一样啼叫哀求，呼唤着国家栋梁之材，共同为国家出力。再拜，古代的一种礼节，先后拜两次，表示隆重，此处体现的是作者的拳拳爱国之心。\n最后一句「精卫无穷填海心」精卫，中国古代传说中的神鸟，本是炎帝的女儿，因游东海淹死在那里，灵魂便化为精卫鸟，不停的衔来西山之木石，誓把东海填平。后来用精卫填海这个典故作为力量虽然微弱，斗志却极坚强的象征。这句诗歌借精卫填海典故表达了自己，──同时也勉励梁氏──要像精卫那样，为挽救国家民族的危亡而鞠躬尽瘁，死而后已坚定决心。\n诵读此诗，觉字字含情，句句蕴泪，作者那一腔忧国报国之情，跃然纸上。其殷殷之心，皇天可鉴。"
  },
  {
    "id": "adcfe4dbb6a38000bae2b5e8b2b8623c",
    "title": "乱后归家",
    "authorName": "黄遵宪",
    "authorId": "adcfe4dbb6a380007385db9a73e0f748",
    "dynasty": "清",
    "content": [
      "遂有还家乐，跳梁贼尽平。",
      "举家开笑口，一棹出江城。",
      "儿女团圞坐，风波自在行。",
      "惊魂犹未定，夜半莫呼兵。"
    ]
  },
  {
    "id": "adcfe4dbb6a38000bae2b5e8b2690805",
    "title": "乱后归家",
    "authorName": "黄遵宪",
    "authorId": "adcfe4dbb6a380007385db9a73e0f748",
    "dynasty": "清",
    "content": [
      "即别潮州去，还从蓬辣归。",
      "累人行箧少，滞我客舟迟。",
      "颠倒归来梦，惊疑痛定思。",
      "便还无处所，已喜免流离。"
    ]
  },
  {
    "id": "adcfe4dbb6a38000bae2b5e80b05e8c8",
    "title": "乱后归家",
    "authorName": "黄遵宪",
    "authorId": "adcfe4dbb6a380007385db9a73e0f748",
    "dynasty": "清",
    "content": [
      "一炬成焦土，先人此敝庐。",
      "有家真壁立，无树可巢居。",
      "小妇啼开箧，群童喜荷锄。",
      "苔花经雨长，狼藉满家书。"
    ]
  },
  {
    "id": "adcfe4dbb6a38000bae2b5e8b03ca85d",
    "title": "乱后归家",
    "authorName": "黄遵宪",
    "authorId": "adcfe4dbb6a380007385db9a73e0f748",
    "dynasty": "清",
    "content": [
      "便免颠连苦，相依此一窝。",
      "窗虚添夜冷，屋漏得天多。",
      "豺虎中原气，蛟螭海上波。",
      "扫除勤一室，此志恐销磨。"
    ]
  },
  {
    "id": "adcfe4dbb6a3800003c2bdbe13f15486",
    "title": "二十初度",
    "authorName": "黄遵宪",
    "authorId": "adcfe4dbb6a380007385db9a73e0f748",
    "dynasty": "清",
    "content": [
      "堕地添丁日，时平万户春。",
      "我生遂多事，臣壮不如人。",
      "离乱艰难际，穷愁现在身。",
      "摩挲腰下剑，龙性那能驯。"
    ]
  },
  {
    "id": "adcfe4dbb6a38000f04b2709d8f4cb86",
    "title": "长了履端生",
    "authorName": "黄遵宪",
    "authorId": "adcfe4dbb6a380007385db9a73e0f748",
    "dynasty": "清",
    "content": [
      "刚是花生日，春风蔼一庐。",
      "爱防牛折齿，惭咏《凤将雏》。",
      "急喜先求火，痴心到卖书。",
      "长安传一纸，欢慰定何如！"
    ]
  },
  {
    "id": "adcfe4dbb6a38000f0615fff91727841",
    "title": "生女",
    "authorName": "黄遵宪",
    "authorId": "adcfe4dbb6a380007385db9a73e0f748",
    "dynasty": "清",
    "content": [
      "拜佛拈花后，居然见汝生。",
      "系丝谁健妇？",
      "争乳奈雏兄。",
      "觅果年来事，游山嫁毕情。",
      "一齐到心坎，杯酒醉还倾。"
    ]
  },
  {
    "id": "adcfe4dbb6a380005422c3070e896bfb",
    "title": "香港感怀十首",
    "authorName": "黄遵宪",
    "authorId": "adcfe4dbb6a380007385db9a73e0f748",
    "dynasty": "清",
    "content": [
      "弹指楼台现，飞来何处峰？",
      "为谁刈藜藋？",
      "遍地出芙蓉。",
      "方丈三神地，诸侯百里封。",
      "居然成重镇，高垒矗狼烽。"
    ]
  },
  {
    "id": "adcfe4dbb6a380005422c3073d824a29",
    "title": "香港感怀十首",
    "authorName": "黄遵宪",
    "authorId": "adcfe4dbb6a380007385db9a73e0f748",
    "dynasty": "清",
    "content": [
      "岂欲珠崖弃，其如城下盟！",
      "帆樯通万国，壁垒逼三城。",
      "虎穴人雄据，鸿沟界未明。",
      "传闻哀痛诏，犹洒泪纵横。"
    ]
  },
  {
    "id": "adcfe4dbb6a380005422c30738662935",
    "title": "香港感怀十首",
    "authorName": "黄遵宪",
    "authorId": "adcfe4dbb6a380007385db9a73e0f748",
    "dynasty": "清",
    "content": [
      "酋长虬髯客，豪商碧眼胡。",
      "金轮铭武后，宝塔礼耶稣。",
      "火树银花耀，毡衣绣缕铺。",
      "五丁开凿后，欲界亦仙都。"
    ]
  },
  {
    "id": "adcfe4dbb6a380005422c3078f3f60ad",
    "title": "香港感怀十首",
    "authorName": "黄遵宪",
    "authorId": "adcfe4dbb6a380007385db9a73e0f748",
    "dynasty": "清",
    "content": [
      "盗喜逋逃薮，兵夸曳落河。",
      "官尊大呼药，客聚众娄罗。",
      "王面镌金宝，蛮腰跨革靴。",
      "斑阑衣服异，关吏莫谁何。"
    ]
  },
  {
    "id": "adcfe4dbb6a380005422c307fb3c7ecc",
    "title": "香港感怀十首",
    "authorName": "黄遵宪",
    "authorId": "adcfe4dbb6a380007385db9a73e0f748",
    "dynasty": "清",
    "content": [
      "沸地笙歌海，排山酒肉林。",
      "连环屯万室，尺土过千金。",
      "民气多膻行，夷言学鸟音。",
      "黄标千万积，翻讶屋沈沈。"
    ]
  },
  {
    "id": "adcfe4dbb6a380005422c3073fbace9e",
    "title": "香港感怀十首",
    "authorName": "黄遵宪",
    "authorId": "adcfe4dbb6a380007385db9a73e0f748",
    "dynasty": "清",
    "content": [
      "便积金如斗，能从聚窟消。",
      "蛮云迷宝髻，脂夜荡花妖。",
      "龙女争盘镜，鲛人斗织绡。",
      "珠帘春十里，难遣可怜宵。"
    ]
  },
  {
    "id": "adcfe4dbb6a380005422c307fd9dc040",
    "title": "香港感怀十首",
    "authorName": "黄遵宪",
    "authorId": "adcfe4dbb6a380007385db9a73e0f748",
    "dynasty": "清",
    "content": [
      "《博物》张华志，千间广厦开。",
      "摩挲铜狄在，怅望宝山回。",
      "大鸟如人立，长鲸跋浪来。",
      "官山还府海，人力信雄哉！"
    ]
  },
  {
    "id": "adcfe4dbb6a380005422c3074c237516",
    "title": "香港感怀十首",
    "authorName": "黄遵宪",
    "authorId": "adcfe4dbb6a380007385db9a73e0f748",
    "dynasty": "清",
    "content": [
      "流水游龙外，平波又画桡。",
      "佛犹夸国乐，奴亦挟天骄。",
      "御气球千尺，驰风马百骁。",
      "街弹巡赤棒，独少市声嚣。"
    ]
  },
  {
    "id": "adcfe4dbb6a380005422c307a882b89a",
    "title": "香港感怀十首",
    "authorName": "黄遵宪",
    "authorId": "adcfe4dbb6a380007385db9a73e0f748",
    "dynasty": "清",
    "content": [
      "指北黄龙饮，从西天马来。",
      "飞轮齐鼓浪，祝炮日鸣雷。",
      "中外通喉舌，纵横积货财。",
      "登高遥望海，大地故恢恢。"
    ]
  },
  {
    "id": "adcfe4dbb6a380005422c307332b68ee",
    "title": "香港感怀十首",
    "authorName": "黄遵宪",
    "authorId": "adcfe4dbb6a380007385db9a73e0f748",
    "dynasty": "清",
    "content": [
      "遣使初求地，高皇全盛时。",
      "六州谁铸错？",
      "一恸失燕脂。",
      "凿空蚕丛辟，嘘云蜃气奇。",
      "山头风猎猎，犹自误龙旗。"
    ]
  },
  {
    "id": "adcfe4dbb6a38000a08336e86d22c997",
    "title": "寄和周朗山",
    "authorName": "黄遵宪",
    "authorId": "adcfe4dbb6a380007385db9a73e0f748",
    "dynasty": "清",
    "content": [
      "拍手引鸾凤，来从海上游。",
      "大鹏遇希有，两鸟忽相酬。",
      "金作同心结，刀期绕指柔。",
      "各平湖海气，商榷共登楼。"
    ]
  },
  {
    "id": "adcfe4dbb6a38000ea33d42c80178d8d",
    "title": "怀诗五",
    "authorName": "黄遵宪",
    "authorId": "adcfe4dbb6a380007385db9a73e0f748",
    "dynasty": "清",
    "content": [
      "万族求饶益，营营各一途。",
      "俗情日纷扰，吾道便愁孤。",
      "波静鱼依藻，枝高凤在梧。",
      "昨书言过我，翻又费招呼。"
    ]
  },
  {
    "id": "adcfe4dbb6a380002fc2cd3978b55359",
    "title": "人境庐杂诗",
    "authorName": "黄遵宪",
    "authorId": "adcfe4dbb6a380007385db9a73e0f748",
    "dynasty": "清",
    "content": [
      "春风吹庭树，树树若为秋。",
      "忽作通宵雨，来登近水楼。",
      "湿云攒岫出，叠浪拍天流。",
      "不识新波长，沙边有睡鸥。"
    ]
  },
  {
    "id": "adcfe4dbb6a380002fc2cd392404de43",
    "title": "人境庐杂诗",
    "authorName": "黄遵宪",
    "authorId": "adcfe4dbb6a380007385db9a73e0f748",
    "dynasty": "清",
    "content": [
      "门前几株树，树外一亭茅。",
      "唼絮鱼行水，衔雏鸟恋巢。",
      "月随瓜架漏，花入药栏交。",
      "难怪陶徵士，移居乐近郊。"
    ]
  },
  {
    "id": "adcfe4dbb6a380002fc2cd3922ed80a5",
    "title": "人境庐杂诗",
    "authorName": "黄遵宪",
    "authorId": "adcfe4dbb6a380007385db9a73e0f748",
    "dynasty": "清",
    "content": [
      "亦有终焉志，其如绿鬓何！",
      "云闲犹作雨，水止亦生波。",
      "春暖先鸦起，湖宽让鲫多。",
      "门前亲种柳，生意未婆娑。"
    ]
  },
  {
    "id": "adcfe4dbb6a380002fc2cd394569c747",
    "title": "人境庐杂诗",
    "authorName": "黄遵宪",
    "authorId": "adcfe4dbb6a380007385db9a73e0f748",
    "dynasty": "清",
    "content": [
      "出屋梧桐长，都经手自栽。",
      "十年劳树木，百尺看成材。",
      "莽莽风云会，深深雨露培。",
      "最高枝上月，留待凤皇来。"
    ]
  },
  {
    "id": "adcfe4dbb6a380002fc2cd39b141e2e4",
    "title": "人境庐杂诗",
    "authorName": "黄遵宪",
    "authorId": "adcfe4dbb6a380007385db9a73e0f748",
    "dynasty": "清",
    "content": [
      "紫滕花压架，开落到如今。",
      "旧雨伤黄土，残春怅绿阴。",
      "寻香犹惘惘，埋玉故深深。",
      "庭下交叉手，多余变旧心。"
    ]
  },
  {
    "id": "adcfe4dbb6a380002fc2cd392e24971f",
    "title": "人境庐杂诗",
    "authorName": "黄遵宪",
    "authorId": "adcfe4dbb6a380007385db9a73e0f748",
    "dynasty": "清",
    "content": [
      "叶叶蕉相击，丛丛竹自鸣。",
      "萧萧传雨竟，摵摵误秋声。",
      "露湿寒蛩寂，枝摇暗鹊惊。",
      "幢幢灯影暗，独坐到微明。"
    ]
  },
  {
    "id": "adcfe4dbb6a380002fc2cd39926a7b33",
    "title": "人境庐杂诗",
    "authorName": "黄遵宪",
    "authorId": "adcfe4dbb6a380007385db9a73e0f748",
    "dynasty": "清",
    "content": [
      "初日照高楼，迟迟树影收。",
      "苔痕绿壁漫，花气到帘留。",
      "春软鸡同粥，风和鹊亦柔。",
      "书声墙外过，有弟住东头。"
    ]
  },
  {
    "id": "adcfe4dbb6a380002fc2cd39c0199784",
    "title": "人境庐杂诗",
    "authorName": "黄遵宪",
    "authorId": "adcfe4dbb6a380007385db9a73e0f748",
    "dynasty": "清",
    "content": [
      "耐冷齐头客，鳏鱼不寐馀。",
      "知君长独坐，念我近何如？",
      "哀乐中年感，艰难远道书。",
      "杨梁诸子好，踪迹亦萧疏。"
    ]
  },
  {
    "id": "adcfe4dbb6a3800006a6cb2a3adb8f35",
    "title": "武清道中作",
    "authorName": "黄遵宪",
    "authorId": "adcfe4dbb6a380007385db9a73e0f748",
    "dynasty": "清",
    "content": [
      "始识风尘苦，吾生第一回。",
      "斗星随北指，云气挟东来。",
      "走竟偕牛马，臣初出草莱。",
      "海天千万里，南望几徘徊。"
    ]
  },
  {
    "id": "adcfe4dbb6a3800006a6cb2ae5ee7275",
    "title": "武清道中作",
    "authorName": "黄遵宪",
    "authorId": "adcfe4dbb6a380007385db9a73e0f748",
    "dynasty": "清",
    "content": [
      "天到荒寒地，山犹懒刻镂。",
      "沙蒙惟见日，树瘦尽如秋。",
      "长路漫漫苦，斜阳渺渺愁。",
      "岭南好时节，不为荔支留。"
    ]
  },
  {
    "id": "adcfe4dbb6a3800006a6cb2af2c0c469",
    "title": "武清道中作",
    "authorName": "黄遵宪",
    "authorId": "adcfe4dbb6a380007385db9a73e0f748",
    "dynasty": "清",
    "content": [
      "绿树如云拥，门前百尺桐。",
      "吾家正溪北，有弟住墙东。",
      "尽室团圞乐，行人梦寐中。",
      "茫茫百端集，到此意何穷。"
    ]
  },
  {
    "id": "adcfe4dbb6a3800006a6cb2aa510e6fe",
    "title": "武清道中作",
    "authorName": "黄遵宪",
    "authorId": "adcfe4dbb6a380007385db9a73e0f748",
    "dynasty": "清",
    "content": [
      "唐魏风同俭，幽并气不豪。",
      "龙衣将瓦覆，牛矢压墙高。",
      "忧患家多口，荒凉地不毛。",
      "最怜罗马拜，中妇乞钱号。"
    ]
  },
  {
    "id": "adcfe4dbb6a3800006a6cb2a373ec7a2",
    "title": "武清道中作",
    "authorName": "黄遵宪",
    "authorId": "adcfe4dbb6a380007385db9a73e0f748",
    "dynasty": "清",
    "content": [
      "居者与行者，劳劳同一叹。",
      "天恩才咫尺，民气不衣冠。",
      "地况穷荒远，人兼琐尾残。",
      "临门图一幅，谁上九重看？"
    ]
  },
  {
    "id": "adcfe4dbb6a38000ee6418514b800322",
    "title": "慷慨",
    "authorName": "黄遵宪",
    "authorId": "adcfe4dbb6a380007385db9a73e0f748",
    "dynasty": "清",
    "content": [
      "慷慨悲歌士，相传燕赵多。",
      "我来仍失志，走问近如何。",
      "到处寻屠狗，初番见橐驼。",
      "龙泉腰下剑，一看一摩挲。"
    ]
  },
  {
    "id": "adcfe4dbb6a3800059fb56f723cbe2c0",
    "title": "代柬寄诗五兰谷并问诸友",
    "authorName": "黄遵宪",
    "authorId": "adcfe4dbb6a380007385db9a73e0f748",
    "dynasty": "清",
    "content": [
      "入梦江湖远，撑胸天地宽。",
      "长安人踏破，有客独居难。",
      "短榻鸣虫寂，孤灯落叶寒。",
      "不禁儿女语，琐屑写君看。"
    ]
  },
  {
    "id": "adcfe4dbb6a3800059fb56f7dc4a929b",
    "title": "代柬寄诗五兰谷并问诸友",
    "authorName": "黄遵宪",
    "authorId": "adcfe4dbb6a380007385db9a73e0f748",
    "dynasty": "清",
    "content": [
      "万树秋风起，吾心吹不归。",
      "袖留孤刺在，书自百城围。",
      "大海容鸥住，高云看鸟飞。",
      "酒痕和泪渍，时一检青衣。"
    ]
  },
  {
    "id": "adcfe4dbb6a3800059fb56f7ff88d19f",
    "title": "代柬寄诗五兰谷并问诸友",
    "authorName": "黄遵宪",
    "authorId": "adcfe4dbb6a380007385db9a73e0f748",
    "dynasty": "清",
    "content": [
      "亲健都奇福，芳兰各自花。",
      "云扶王父杖，酒暧冷官衙。",
      "巢燕长依母，凄乌又有家。",
      "上堂如照镜，莫叹鬓丝华。"
    ]
  },
  {
    "id": "adcfe4dbb6a3800059fb56f79adc6baa",
    "title": "代柬寄诗五兰谷并问诸友",
    "authorName": "黄遵宪",
    "authorId": "adcfe4dbb6a380007385db9a73e0f748",
    "dynasty": "清",
    "content": [
      "覆地桐阴绿，中为人境庐。",
      "刚柔分日课，兄弟各头居。",
      "草草常留饭，匆匆亦读书。",
      "近来仍过我，见我衮师无？"
    ]
  },
  {
    "id": "adcfe4dbb6a380007cf6aa4d7fae8750",
    "title": "大狱四首",
    "authorName": "黄遵宪",
    "authorId": "adcfe4dbb6a380007385db9a73e0f748",
    "dynasty": "清",
    "content": [
      "国耻诚难雪，何仇到匹夫？",
      "既传通道檄，翻弃入关繻。",
      "事竟成狙击，危同捋虎须。",
      "阴谋图一逞，攘外计何愚！"
    ]
  },
  {
    "id": "adcfe4dbb6a380007cf6aa4db5a0644b",
    "title": "大狱四首",
    "authorName": "黄遵宪",
    "authorId": "adcfe4dbb6a380007385db9a73e0f748",
    "dynasty": "清",
    "content": [
      "万里滇南道，空劳秉节臣。",
      "就令戎伐使，已累汉和亲。",
      "况坐王庭狱，惟诬化外人。",
      "在旁鹰眼睨，按剑更生嗔。"
    ]
  },
  {
    "id": "adcfe4dbb6a380007cf6aa4d83082099",
    "title": "大狱四首",
    "authorName": "黄遵宪",
    "authorId": "adcfe4dbb6a380007385db9a73e0f748",
    "dynasty": "清",
    "content": [
      "洗血拚流血，鲸鱼海上横。",
      "人方投袂起，我始奉书行。",
      "重镇劳移节，群儿虑劫盟。",
      "怀柔数行诏，悔过复渝平。"
    ]
  },
  {
    "id": "adcfe4dbb6a380007cf6aa4d9ec7f3e6",
    "title": "大狱四首",
    "authorName": "黄遵宪",
    "authorId": "adcfe4dbb6a380007385db9a73e0f748",
    "dynasty": "清",
    "content": [
      "休唱攘夷论，东西共一家。",
      "疏防司里馆，谢罪使臣槎。",
      "讵我持英簜，容人击副车。",
      "万方今一概，莫自大中华。"
    ]
  },
  {
    "id": "adcfe4dbb6a3800026121c918be52ee5",
    "title": "为佐野雪津常民题觚亭",
    "authorName": "黄遵宪",
    "authorId": "adcfe4dbb6a380007385db9a73e0f748",
    "dynasty": "清",
    "content": [
      "占得江山美，觚亭足胜游。",
      "高人欣对宇，老子许登楼。",
      "海气鳌头日，天风鹏背秋。",
      "他时回首望，认此作并州。"
    ]
  },
  {
    "id": "adcfe4dbb6a38000c79736f209f6820c",
    "title": "舟中骤雨",
    "authorName": "黄遵宪",
    "authorId": "adcfe4dbb6a380007385db9a73e0f748",
    "dynasty": "清",
    "content": [
      "极天唯海水，水际忽云横。",
      "云气随风走，风声挟雨行。",
      "鹏垂天欲堕，龙吼海齐鸣。",
      "忽出风围外，沧波万里平。"
    ]
  },
  {
    "id": "adcfe4dbb6a3800096dac8a271c474e9",
    "title": "启庆舟中",
    "authorName": "黄遵宪",
    "authorId": "adcfe4dbb6a380007385db9a73e0f748",
    "dynasty": "清",
    "content": [
      "稳卧孤篷底，迷茫夜气微。",
      "使星正西向，零雨怅东归。",
      "灯影侵孤枕，波声荡四围。",
      "行藏无一是，万事付沾衣。"
    ]
  },
  {
    "id": "adcfe4dbb6a38000b5afcb6f2a4c948f",
    "title": "将至梧州志痛",
    "authorName": "黄遵宪",
    "authorId": "adcfe4dbb6a380007385db9a73e0f748",
    "dynasty": "清",
    "content": [
      "洒尽灯前泪，偏沾身上衣。",
      "呼天惟负负，恋母尚依依。",
      "吹树风何急，寻巢鸟独飞。",
      "殷勤看行箧，在日寄当归。"
    ]
  },
  {
    "id": "adcfe4dbb6a38000e53174972ef2e5a4",
    "title": "夜宿潮州城下",
    "authorName": "黄遵宪",
    "authorId": "adcfe4dbb6a380007385db9a73e0f748",
    "dynasty": "清",
    "content": [
      "九曲潮江水，遥通海外天。",
      "客程馀百一，江路故回旋。",
      "犬亦乡音吠，鸥依岸影眠。",
      "舻声催欸乃，既有晓行船。"
    ]
  },
  {
    "id": "adcfe4dbb6a38000eb3afbdc7c45fc1a",
    "title": "闭关",
    "authorName": "黄遵宪",
    "authorId": "adcfe4dbb6a380007385db9a73e0f748",
    "dynasty": "清",
    "content": [
      "郁郁松阴外，深深一闭关。",
      "暂游二万里，小住两三间。",
      "云懒随龙卧，风微任鸟还。",
      "墙头山自好，何必诩神山。"
    ]
  },
  {
    "id": "adcfe4dbb6a380003050ee6d3a54fe3b",
    "title": "由潮州溯流而上驶风舟行甚疾",
    "authorName": "黄遵宪",
    "authorId": "adcfe4dbb6a380007385db9a73e0f748",
    "dynasty": "清",
    "content": [
      "借得南风便，无嫌上水船。",
      "千帆张鸟翼，一席尽鸥眠。",
      "树若迎人立，桅随倚枕偏。",
      "篙师相对语，今夕且神仙。"
    ]
  },
  {
    "id": "adcfe4dbb6a3800097293ad2794652b9",
    "title": "重雾",
    "authorName": "黄遵宪",
    "authorId": "adcfe4dbb6a380007385db9a73e0f748",
    "dynasty": "清",
    "content": [
      "碌碌成何事，有船吾欲东。",
      "百忧增况瘁，独坐屡书空。",
      "雾重城如漆，寒深火不红。",
      "昂头看黄鹄，高举挟天风。"
    ]
  },
  {
    "id": "adcfe4dbb6a38000b584bad001aa2479",
    "title": "出门",
    "authorName": "黄遵宪",
    "authorId": "adcfe4dbb6a380007385db9a73e0f748",
    "dynasty": "清",
    "content": [
      "出门杨柳万条春，送我临歧意未申。",
      "得失鸡虫何足道，文章牛斗可能神？",
      "无穷离合悲欢事，从此东西南北人。",
      "手版脚靴兼帕首，任风吹堕软红尘。"
    ]
  },
  {
    "id": "adcfe4dbb6a38000316639097ec75a77",
    "title": "由输舟抵天津作",
    "authorName": "黄遵宪",
    "authorId": "adcfe4dbb6a380007385db9a73e0f748",
    "dynasty": "清",
    "content": [
      "遥指天河问析津，茫茫巨浸浩无垠。",
      "华夷万国无分土，人鬼浮生共转轮。",
      "敌国同舟今日事，太仓稊米自家身。",
      "大鹏击水南风劲，忽地吹人落软尘。"
    ]
  },
  {
    "id": "adcfe4dbb6a38000af991e4e2b776bbf",
    "title": "水滨",
    "authorName": "黄遵宪",
    "authorId": "adcfe4dbb6a380007385db9a73e0f748",
    "dynasty": "清",
    "content": [
      "来牛去马看频频，独立苍茫此水滨。",
      "避面青山难见我，打头黄土信抟人。",
      "东西市舶无分界，南北藩封此要津。",
      "七十二沽秋色满，不堪吹鬓半胡尘。"
    ]
  },
  {
    "id": "adcfe4dbb6a3800053d18e4dcf75a872",
    "title": "早行",
    "authorName": "黄遵宪",
    "authorId": "adcfe4dbb6a380007385db9a73e0f748",
    "dynasty": "清",
    "content": [
      "堤长已历八九折，析击犹闻四五更。",
      "凉风吹衣抱衾卧，残月在树啼乌声。",
      "东方欲明未明色，北斗三点两点星。",
      "腐儒饥寒苦相迫，驱车自唱行行行。"
    ]
  },
  {
    "id": "adcfe4dbb6a38000dda5afcd83f36e61",
    "title": "重九日雨独游醉中作",
    "authorName": "黄遵宪",
    "authorId": "adcfe4dbb6a380007385db9a73e0f748",
    "dynasty": "清",
    "content": [
      "吹面风多冷意酣，潇潇寒雨滴重檐。",
      "宵来一醉长安市，竟夕相思大海南。",
      "遍插茱萸偏我少，无端萍梗为谁淹？",
      "故山岁岁登高去，蟹熟垆香酒压担。"
    ]
  },
  {
    "id": "adcfe4dbb6a3800015b367e8db03fe83",
    "title": "和钟西耘庶常德祥津门感怀诗",
    "authorName": "黄遵宪",
    "authorId": "adcfe4dbb6a380007385db9a73e0f748",
    "dynasty": "清",
    "content": [
      "雷动星驰入贡车，舌人环列护爻闾。",
      "但占风雨都来享，偶断苞茅便问诸。",
      "宅北曾分羲仲命，绥南远赐赵佗书。",
      "盟津八百争朝会，犹记徵祥纪白鱼。"
    ]
  },
  {
    "id": "adcfe4dbb6a3800015b367e84ac46512",
    "title": "和钟西耘庶常德祥津门感怀诗",
    "authorName": "黄遵宪",
    "authorId": "adcfe4dbb6a380007385db9a73e0f748",
    "dynasty": "清",
    "content": [
      "八荒无事息兵车，七叶讴吟洽里闾。",
      "岂谓浮云变苍狗，竟教明月蚀詹诸。",
      "骊山烽火成焦土，牛耳牲盘捧载书。",
      "秋草木兰驰道静，白龙微服记为鱼。"
    ]
  },
  {
    "id": "adcfe4dbb6a3800015b367e898aa0984",
    "title": "和钟西耘庶常德祥津门感怀诗",
    "authorName": "黄遵宪",
    "authorId": "adcfe4dbb6a380007385db9a73e0f748",
    "dynasty": "清",
    "content": [
      "六月中兴赋《出车》，金陵王气复充闾。",
      "华夷共主皆思服，尧舜如天尚病诸。",
      "荡寇重编归汉里，和戎难下绝秦书。",
      "只应文物开王会，珥笔曾夸太史鱼。"
    ]
  },
  {
    "id": "adcfe4dbb6a3800015b367e86529cc75",
    "title": "和钟西耘庶常德祥津门感怀诗",
    "authorName": "黄遵宪",
    "authorId": "adcfe4dbb6a380007385db9a73e0f748",
    "dynasty": "清",
    "content": [
      "狼㬻遗种等高车，万族相从到尾闾。",
      "魑魅入林逢不若，虾蟆吞月鉴方诸。",
      "昔闻靺鞨歌西乐，今见祛庐制左书。",
      "始受一廛濠镜地，有明师早漏多鱼。"
    ]
  },
  {
    "id": "adcfe4dbb6a3800015b367e84193e4ec",
    "title": "和钟西耘庶常德祥津门感怀诗",
    "authorName": "黄遵宪",
    "authorId": "adcfe4dbb6a380007385db9a73e0f748",
    "dynasty": "清",
    "content": [
      "执梃降王走传车，先擒月爱后东闾。",
      "难言赤狄初何种，终痛庭坚祀忽诸。",
      "两帝东西争战国，九州大小混方书。",
      "喁喁鹣鲽来无路，久已纵横海大鱼。"
    ]
  },
  {
    "id": "adcfe4dbb6a3800015b367e8ca109174",
    "title": "和钟西耘庶常德祥津门感怀诗",
    "authorName": "黄遵宪",
    "authorId": "adcfe4dbb6a380007385db9a73e0f748",
    "dynasty": "清",
    "content": [
      "电掣重轮走水车，风行千里献比闾。",
      "移山未要嗤愚叟，捧土真能塞孟诸。",
      "黑齿雕题徵鬼箓，赤文绿字诩天书。",
      "寻常弓矢疑堪用，闻道潮人驱鳄鱼。"
    ]
  },
  {
    "id": "adcfe4dbb6a3800015b367e8860797f8",
    "title": "和钟西耘庶常德祥津门感怀诗",
    "authorName": "黄遵宪",
    "authorId": "adcfe4dbb6a380007385db9a73e0f748",
    "dynasty": "清",
    "content": [
      "鸾声阁道碾安车，元老相从话踦闾。",
      "未雨绸缪彻桑土，御冬旨蓄备桃诸。",
      "借筹幸辟同文馆，警鼓惊传奔命书。",
      "相戒鲂鱮休出入，吞声私泣过河鱼。"
    ]
  },
  {
    "id": "adcfe4dbb6a3800015b367e84bc8b852",
    "title": "和钟西耘庶常德祥津门感怀诗",
    "authorName": "黄遵宪",
    "authorId": "adcfe4dbb6a380007385db9a73e0f748",
    "dynasty": "清",
    "content": [
      "东西南北走舟车，虎穴惊看插邑闾。",
      "七万里戎来集此，五千年史未闻诸。",
      "考工述物搜奇字，鬼谷尊师发秘书。",
      "教训十年民力盛，倘排犀手射鲸鱼。"
    ]
  },
  {
    "id": "adcfe4dbb6a3800086c8d9634a90c1fd",
    "title": "将应顺天试仍用前韵呈霭人樵野丈",
    "authorName": "黄遵宪",
    "authorId": "adcfe4dbb6a380007385db9a73e0f748",
    "dynasty": "清",
    "content": [
      "平生揽辔澄清志，足迹殊难出里闾。",
      "万一铅刀堪小试，可容韫匮便藏诸？",
      "觚棱魏阙宵来梦，简练阴符夜半书。",
      "一第区区何足道，频番绿木妄求鱼。"
    ]
  },
  {
    "id": "adcfe4dbb6a3800086c8d9630c7be884",
    "title": "将应顺天试仍用前韵呈霭人樵野丈",
    "authorName": "黄遵宪",
    "authorId": "adcfe4dbb6a380007385db9a73e0f748",
    "dynasty": "清",
    "content": [
      "辙乱旗翻屡败车，行吟憔悴比三闾。",
      "未知吾舌犹存否？",
      "终望臣饥得食诸。",
      "辛苦低头就羁靮，功名借径寄诗书。",
      "若论稽古荣车服，久已临渊不羡鱼。"
    ]
  },
  {
    "id": "adcfe4dbb6a3800086c8d96362273349",
    "title": "将应顺天试仍用前韵呈霭人樵野丈",
    "authorName": "黄遵宪",
    "authorId": "adcfe4dbb6a380007385db9a73e0f748",
    "dynasty": "清",
    "content": [
      "旁午军书议出车，沿边鹅鹳列为闾。",
      "眼看虎落环瓯脱，心冀燕仇雪望诸。",
      "四海同袍征士气，频年赠策故人书。",
      "荷戈亦是男儿事，何必河鲂始食鱼。"
    ]
  },
  {
    "id": "adcfe4dbb6a3800086c8d963a8d4cc9d",
    "title": "将应顺天试仍用前韵呈霭人樵野丈",
    "authorName": "黄遵宪",
    "authorId": "adcfe4dbb6a380007385db9a73e0f748",
    "dynasty": "清",
    "content": [
      "齐东燕北走舟车，三载南云望倚闾。",
      "宦学无成便归去，父兄有命敢行诸。",
      "伤禽恶听连环弹，老蠢愁翻旧校书。",
      "碧海制鲸公手笔，倘分勺水活枯鱼。"
    ]
  },
  {
    "id": "adcfe4dbb6a380007466f980dad45e73",
    "title": "别张简唐思敬并示陈縡尚元焯",
    "authorName": "黄遵宪",
    "authorId": "adcfe4dbb6a380007385db9a73e0f748",
    "dynasty": "清",
    "content": [
      "马首欲东王事亟，乘辕改北故人归。",
      "别君泥醉杯中酒，独我愁看身上衣。",
      "万绪一时齐扰扰，三年同客更依依。",
      "平安寄语吾家去，为道腰支近稍肥。"
    ]
  },
  {
    "id": "adcfe4dbb6a380007466f980df2b2d10",
    "title": "别张简唐思敬并示陈縡尚元焯",
    "authorName": "黄遵宪",
    "authorId": "adcfe4dbb6a380007385db9a73e0f748",
    "dynasty": "清",
    "content": [
      "平生四海论人物，早有张、陈在眼中。",
      "一举云霄希有鸟，频年尘土可怜虫。",
      "试思科第定何物，长此羁贫却恼公。",
      "归问白眉吾好友，可能追逐共云龙。"
    ]
  },
  {
    "id": "adcfe4dbb6a380009e48ab73876aab32",
    "title": "由上海启行至长崎",
    "authorName": "黄遵宪",
    "authorId": "adcfe4dbb6a380007385db9a73e0f748",
    "dynasty": "清",
    "content": [
      "浩浩天风快送迎，随槎万里赋东征。",
      "使星远曜临三岛，帝泽旁流遍九瀛。",
      "大鸟扶摇抟水上，神龙首尾挟舟行。",
      "冯夷歌舞山灵喜，一路传呼万岁声。"
    ]
  },
  {
    "id": "adcfe4dbb6a380009e48ab7398851267",
    "title": "由上海启行至长崎",
    "authorName": "黄遵宪",
    "authorId": "adcfe4dbb6a380007385db9a73e0f748",
    "dynasty": "清",
    "content": [
      "满城旭影曜红旗，神武当年此肇基。",
      "竿木才平秦世乱，衣冠创见汉官仪。",
      "中原旧族流传远，四海同家聚会奇。",
      "此土此民成此国，有人尽日倚栏思。"
    ]
  },
  {
    "id": "adcfe4dbb6a38000e9a2aa06eefec992",
    "title": "宫本鸭北以旧题长华园诗索和",
    "authorName": "黄遵宪",
    "authorId": "adcfe4dbb6a380007385db9a73e0f748",
    "dynasty": "清",
    "content": [
      "绕榭山花红欲然，林中结屋屋如船。",
      "人来蓬岛无宾主，境比桃源别洞天。",
      "近事披图谈斗虎，旧游濡笔纪飞鸢。",
      "登楼北望方多事，未许偷闲作散仙。"
    ]
  },
  {
    "id": "adcfe4dbb6a38000d94e2bd001fb237d",
    "title": "大阪",
    "authorName": "黄遵宪",
    "authorId": "adcfe4dbb6a380007385db9a73e0f748",
    "dynasty": "清",
    "content": [
      "黑面猴王今已矣，尚馀石垒叠城濠。",
      "江山入眼花光媚，楼阁凌虚海气豪。",
      "横列东西青雀舫，旁通三百赤栏桥。",
      "昨宵茗宴今花会，多少都人载酒遨！"
    ]
  },
  {
    "id": "adcfe4dbb6a38000bf41822a849c9163",
    "title": "徐晋斋观察",
    "authorName": "黄遵宪",
    "authorId": "adcfe4dbb6a380007385db9a73e0f748",
    "dynasty": "清",
    "content": [
      "铜琶高唱大江东，不许闲愁恼乃公。",
      "四海霸才能有几，今宵欢乐又偕同。",
      "狂呼酒盏看樊素，醉拭刀铓辨正宗。",
      "离别寻常休怅怨，男儿志本在飞蓬。"
    ]
  },
  {
    "id": "adcfe4dbb6a380003b37a39e591e5664",
    "title": "奉命为美国三富兰西士果总领事留别日本诸君子",
    "authorName": "黄遵宪",
    "authorId": "adcfe4dbb6a380007385db9a73e0f748",
    "dynasty": "清",
    "content": [
      "远泛银河附使舟，眼看沧海正横流。",
      "欲行六国连衡策，来作三山汗漫游。",
      "唐宋以前原旧好，弟兄之政况同仇。",
      "如何瓯脱区区地，竟有违言为小球。"
    ]
  },
  {
    "id": "adcfe4dbb6a380003b37a39e8297098f",
    "title": "奉命为美国三富兰西士果总领事留别日本诸君子",
    "authorName": "黄遵宪",
    "authorId": "adcfe4dbb6a380007385db9a73e0f748",
    "dynasty": "清",
    "content": [
      "占此江山亦足豪，凌虚楼阁五云高。",
      "人饶春气花多媚，山入波流地尚牢。",
      "六代风流馀蜡屐，百家磨炼惜名刀。",
      "廿年多少沧桑感，尽日凭栏首重搔。"
    ]
  },
  {
    "id": "adcfe4dbb6a380003b37a39e519def90",
    "title": "奉命为美国三富兰西士果总领事留别日本诸君子",
    "authorName": "黄遵宪",
    "authorId": "adcfe4dbb6a380007385db9a73e0f748",
    "dynasty": "清",
    "content": [
      "海外偏留文字缘，新诗脱口每争传。",
      "草完明治维新史，吟到中华以外天。",
      "王母环来夸盛典，《吾妻镜》在访遗编。",
      "若图岁岁西湖集，四壁花容百散仙。"
    ]
  },
  {
    "id": "adcfe4dbb6a380003b37a39eef3c4a33",
    "title": "奉命为美国三富兰西士果总领事留别日本诸君子",
    "authorName": "黄遵宪",
    "authorId": "adcfe4dbb6a380007385db9a73e0f748",
    "dynasty": "清",
    "content": [
      "海水南旋连粤峤，斗星北望指京华。",
      "但烦青鸟常通讯，贪住蓬莱忘忆家。",
      "一日得闲便山水，十分难别是樱花。",
      "白银宫阙吾曾至，归与乡人信口夸。"
    ]
  },
  {
    "id": "adcfe4dbb6a380003b37a39ec81beaa9",
    "title": "奉命为美国三富兰西士果总领事留别日本诸君子",
    "authorName": "黄遵宪",
    "authorId": "adcfe4dbb6a380007385db9a73e0f748",
    "dynasty": "清",
    "content": [
      "沧溟此去浩无垠，回首江城意更亲。",
      "昔日同舟多敌国，而今四海总比邻。",
      "更行二万三千里，等是东西南北人。",
      "独有兴亚一腔血，为君户户染红轮。"
    ]
  },
  {
    "id": "adcfe4dbb6a380005550e50637721eff",
    "title": "感怀",
    "authorName": "黄遵宪",
    "authorId": "adcfe4dbb6a380007385db9a73e0f748",
    "dynasty": "清",
    "content": [
      "下阻黄垆上九天，白云望断眼空悬。",
      "蒙蒙零雨又寒食，浩浩长流总逝川。",
      "万里游惟图一饱，三年泪忍到重泉。",
      "此身俯仰都惭愧，鞅掌犹言我独贤。"
    ]
  },
  {
    "id": "adcfe4dbb6a38000400da6e43824544a",
    "title": "归过日本志感",
    "authorName": "黄遵宪",
    "authorId": "adcfe4dbb6a380007385db9a73e0f748",
    "dynasty": "清",
    "content": [
      "旧游重到一凄然，电制光阴又四年。",
      "老辈渐闻歌《薤露》，沧波真易变桑田。",
      "出关符传行人玺，横海旌旗下濑船。",
      "今日荷戈边塞去，可堪雪窖复冰天。"
    ]
  },
  {
    "id": "adcfe4dbb6a38000666e0d0caef17dc1",
    "title": "到广州",
    "authorName": "黄遵宪",
    "authorId": "adcfe4dbb6a380007385db9a73e0f748",
    "dynasty": "清",
    "content": [
      "秋风独上越王台，吊古伤今几霸才。",
      "表里山河故无恙，消遥天海此归来。",
      "沦波淼淼八千里，圆月匆匆一百回。",
      "自抚头颅看髀肉，侧身东望重徘徊。"
    ]
  },
  {
    "id": "adcfe4dbb6a380005fd46cbac411a665",
    "title": "游七星岩",
    "authorName": "黄遵宪",
    "authorId": "adcfe4dbb6a380007385db9a73e0f748",
    "dynasty": "清",
    "content": [
      "归帆正藉好风吹，却为看山误我期。",
      "急水渐趋江合处，奇峰横出路穷时。",
      "欲寻柯斧仙何处？",
      "久困津梁佛亦疲。",
      "返景入林人坐久，昏鸦何事独归迟？"
    ]
  },
  {
    "id": "adcfe4dbb6a380002d42eb30571d2521",
    "title": "夜泊",
    "authorName": "黄遵宪",
    "authorId": "adcfe4dbb6a380007385db9a73e0f748",
    "dynasty": "清",
    "content": [
      "一行归雁影零丁，相倚双凫睡未醒。",
      "人语沈沈篷悄悄，沙光淡淡竹冥冥。",
      "近家乡梦心尤亟，拍枕涛声耳厌听。",
      "急趁天明催橹发，开门斜月带残星。"
    ]
  },
  {
    "id": "adcfe4dbb6a380002d85eaebad57dd46",
    "title": "远归",
    "authorName": "黄遵宪",
    "authorId": "adcfe4dbb6a380007385db9a73e0f748",
    "dynasty": "清",
    "content": [
      "人人相见各开颜，载得春风入玉关。",
      "邻里关心问筐箧，儿童拍手唱刀环。",
      "且图傍岸牵舟住，竞说乘槎犯斗还。",
      "海外名山都看遍，杖藜还看故乡山。"
    ]
  },
  {
    "id": "adcfe4dbb6a38000ef9322c0e059bec0",
    "title": "乡人以余远归争来询问赋此志感",
    "authorName": "黄遵宪",
    "authorId": "adcfe4dbb6a380007385db9a73e0f748",
    "dynasty": "清",
    "content": [
      "欢迎海客远游归，各认容颜半是非。",
      "六合外从何处说，十年来渐故人稀。",
      "糟床争送墙头酒，针线愁牵身上衣。",
      "旧识新交遍天下，可如亲戚话依依。"
    ]
  },
  {
    "id": "adcfe4dbb6a38000657a84919d56c0cd",
    "title": "今夕",
    "authorName": "黄遵宪",
    "authorId": "adcfe4dbb6a380007385db9a73e0f748",
    "dynasty": "清",
    "content": [
      "相逢都怪鬓毛苍，今夕重依灯烛光。",
      "已去年华一弹指，无穷心事九回肠。",
      "云中蜃气楼台幻，海外龙堆道路长。",
      "身世茫茫何可说，呼儿炊饭熟黄梁。"
    ]
  },
  {
    "id": "adcfe4dbb6a38000e4f39bd7515c0d2f",
    "title": "小女",
    "authorName": "黄遵宪",
    "authorId": "adcfe4dbb6a380007385db9a73e0f748",
    "dynasty": "清",
    "content": [
      "一灯团坐话依依，帘幕深藏未掩扉。",
      "小女挽髯争问事，阿娘不语又牵衣。",
      "日光定是举头近，海大何如两手围？",
      "欲展地球图指看，夜灯风幔落伊威。"
    ]
  },
  {
    "id": "adcfe4dbb6a38000a2d6992002e1fbd8",
    "title": "即事",
    "authorName": "黄遵宪",
    "authorId": "adcfe4dbb6a380007385db9a73e0f748",
    "dynasty": "清",
    "content": [
      "墙外轻阴淡淡遮，床头有酒巷无车。",
      "将离复合风吹絮，乍暖还寒春养花。",
      "一醉瞢腾如梦里，此身飘泊又天涯。",
      "打窗山雨琅琅响，犹似波涛海上槎。"
    ]
  },
  {
    "id": "adcfe4dbb6a38000357a0645cb5cec10",
    "title": "春暮偶游归饮人境庐",
    "authorName": "黄遵宪",
    "authorId": "adcfe4dbb6a380007385db9a73e0f748",
    "dynasty": "清",
    "content": [
      "某水某山我故乡，今时今日好容光。",
      "频年花事春三月，独我蓬飘天一方。",
      "门外骊驹犹在道，堂前燕子稳栖梁。",
      "金盆月艳蒲萄缘，便拟狂飞千百觞。"
    ]
  },
  {
    "id": "adcfe4dbb6a380009829ce59d7ffb9d3",
    "title": "遣闷",
    "authorName": "黄遵宪",
    "authorId": "adcfe4dbb6a380007385db9a73e0f748",
    "dynasty": "清",
    "content": [
      "花开花落掩关卧，负汝春光奈汝何！",
      "天下事原如意少，眼中人渐后生多。",
      "声声暮雨萧萧曲，去去流光踏踏歌。",
      "今日今时有今我，茶烟禅榻病维摩。"
    ]
  },
  {
    "id": "adcfe4dbb6a380003046fcc1a65b69ca",
    "title": "寒食",
    "authorName": "黄遵宪",
    "authorId": "adcfe4dbb6a380007385db9a73e0f748",
    "dynasty": "清",
    "content": [
      "几日春阴画不成，才过寒食又清明。",
      "霏霏红雨花初落，袅袅白波萍又生。",
      "栏外轻寒帘内暖，竹中微滴柳梢晴。",
      "浮云万变寻常事，一瞬光阴既娄更。"
    ]
  },
  {
    "id": "adcfe4dbb6a38000153493a9f5fad917",
    "title": "夜饮",
    "authorName": "黄遵宪",
    "authorId": "adcfe4dbb6a380007385db9a73e0f748",
    "dynasty": "清",
    "content": [
      "长风吹月过江来，照我华堂在手杯。",
      "莫管阴晴圆缺事，尽欢三万六千回。",
      "胸中五狱撑空起，眼底浮云一扫开。",
      "玉管铜弦兼铁板，与君扶醉上高台。"
    ]
  },
  {
    "id": "adcfe4dbb6a38000bc451413efc8b949",
    "title": "日本国志书成志感",
    "authorName": "黄遵宪",
    "authorId": "adcfe4dbb6a380007385db9a73e0f748",
    "dynasty": "清",
    "content": [
      "湖海归来气未除，忧天热血几时摅？",
      "《千秋鉴》借《吾妻镜》，四壁图悬人境庐。",
      "改制世方尊白统，《罪言》我窃比《黄书》。",
      "频年风雨鸡鸣夕，洒泪挑灯自卷舒。"
    ]
  },
  {
    "id": "adcfe4dbb6a38000ae3e8e39af1a579b",
    "title": "十月十九日至沪初随何大臣如璋使日本即于是日由上海东渡今十二年矣",
    "authorName": "黄遵宪",
    "authorId": "adcfe4dbb6a380007385db9a73e0f748",
    "dynasty": "清",
    "content": [
      "百年有几相逢日，一别重来十二年。",
      "海水萍踪仍此地，岁星荔实忽周天。",
      "长江浪击轰云炮，绝漠寒深大窖毡。",
      "公正南归吾北上，欲论近事恨无缘。"
    ]
  },
  {
    "id": "adcfe4dbb6a38000ef4c240adeae6a52",
    "title": "自香港登舟感怀",
    "authorName": "黄遵宪",
    "authorId": "adcfe4dbb6a380007385db9a73e0f748",
    "dynasty": "清",
    "content": [
      "又指天河问析津，东西南北转蓬身。",
      "行行遂越三万里，碌碌仍随十九人。",
      "久客暂归增别苦，同舟虽敌亦情亲。",
      "龙旗猎猎张旃去，徒倚阑干独怆神。"
    ]
  },
  {
    "id": "adcfe4dbb6a380006c39dad84c6489c5",
    "title": "温则宫朝会",
    "authorName": "黄遵宪",
    "authorId": "adcfe4dbb6a380007385db9a73e0f748",
    "dynasty": "清",
    "content": [
      "万灯悬耀夜光珠，绣缕黄金匝地铺。",
      "一柱通天铭武后，三山绝岛胜方壶。",
      "如闻广乐钧天奏，想见重华《盖地图》。",
      "五十余年功德盛，女娲以后世应无。"
    ]
  },
  {
    "id": "adcfe4dbb6a38000345f577550d6c2fd",
    "title": "在伦敦写真志感",
    "authorName": "黄遵宪",
    "authorId": "adcfe4dbb6a380007385db9a73e0f748",
    "dynasty": "清",
    "content": [
      "人海茫茫着此身，苍凉独立一伤神。",
      "递增哀乐中年感，等是寻常行路人。",
      "万里封侯从骠骑，中兴名相画麒麟。",
      "虎头燕颔非吾事，何用眉头郁不申。"
    ]
  },
  {
    "id": "adcfe4dbb6a3800023b2668495b7975b",
    "title": "得梁诗五画",
    "authorName": "黄遵宪",
    "authorId": "adcfe4dbb6a380007385db9a73e0f748",
    "dynasty": "清",
    "content": [
      "廿年踪迹半天下，数尽新交总不如。",
      "四海几人真我友，万金一纸当家书。",
      "相期云汉高飞鹄，难忘江湖同队鱼。",
      "事事蹉跎落人后，可堪君尚逐前车。"
    ]
  },
  {
    "id": "adcfe4dbb6a380006eba811e19a22b11",
    "title": "忆胡晓岑",
    "authorName": "黄遵宪",
    "authorId": "adcfe4dbb6a380007385db9a73e0f748",
    "dynasty": "清",
    "content": [
      "一别匆匆十六年，云龙会合更无缘。",
      "隔邻呼饮记同巷，积岁劳思吝一笺。",
      "无数波涛沧海外，何时谈话酒杯前？",
      "太章走遍东西极，天外瀛洲别有天。"
    ]
  },
  {
    "id": "adcfe4dbb6a380002d3496b07cbb4d2b",
    "title": "寄怀左子兴领事秉隆",
    "authorName": "黄遵宪",
    "authorId": "adcfe4dbb6a380007385db9a73e0f748",
    "dynasty": "清",
    "content": [
      "古人材艺今俱有，却是今人古不如。",
      "十载勋名辅英簜，一家安乐寄华胥。",
      "头衔南岛蛮夷长，手笔西方象寄书。",
      "闻说狂歌敲铁板，大声往往骇龙鱼。"
    ]
  },
  {
    "id": "adcfe4dbb6a380001fdf6fb757b16473",
    "title": "春游词",
    "authorName": "黄遵宪",
    "authorId": "adcfe4dbb6a380007385db9a73e0f748",
    "dynasty": "清",
    "content": [
      "垂柳含春春意多，几分婀娜几婆婆？",
      "车声怒马尘黄曲，桥影横虹水绿波。",
      "并坐竞夸中妇艳，缓归争唱少年歌。",
      "黄鸡白日堂堂去，欲唤玲珑奈老阿！"
    ]
  },
  {
    "id": "adcfe4dbb6a3800005efe38787415117",
    "title": "苏彝士河",
    "authorName": "黄遵宪",
    "authorId": "adcfe4dbb6a380007385db9a73e0f748",
    "dynasty": "清",
    "content": [
      "龙门竟比禹功高，亘古流沙变海潮。",
      "万国争推东道主，一河横跨两洲遥。",
      "破空椎凿地能缩，衔尾舟行天不骄。",
      "他日南溟疏辟后，大鹏击水足扶摇。"
    ]
  },
  {
    "id": "adcfe4dbb6a380007afb0927014ff55d",
    "title": "九月十一夜渡苏彝士河",
    "authorName": "黄遵宪",
    "authorId": "adcfe4dbb6a380007385db9a73e0f748",
    "dynasty": "清",
    "content": [
      "云敛天高暑渐清，沈沈鱼钥夜三更。",
      "侵衣雪色添秋冷，绕槛灯光混月明。",
      "大漠径从沙碛度，双轮徐碾海波平。",
      "忽思十五年前事，曾在蓬莱岛上行。"
    ]
  },
  {
    "id": "adcfe4dbb6a38000aaea4c4aaefa84fb",
    "title": "夜登近海楼",
    "authorName": "黄遵宪",
    "authorId": "adcfe4dbb6a380007385db9a73e0f748",
    "dynasty": "清",
    "content": [
      "曾非吾土一登楼，四野风酣万里秋。",
      "烂烂斗星长北指，滔滔海水竟西流。",
      "昂头尚照秦时月，放眼犹疑禹画州。",
      "回首宣南苏禄墓，记闻诸国赋共球。"
    ]
  },
  {
    "id": "adcfe4dbb6a380008ecaabb940be4ac6",
    "title": "眼前",
    "authorName": "黄遵宪",
    "authorId": "adcfe4dbb6a380007385db9a73e0f748",
    "dynasty": "清",
    "content": [
      "眼前男女催人老，况是愁中与病中。",
      "相对灯青恍如梦，未须头白既成翁。",
      "添巢燕子双雏黑，插帽花枝半面红。",
      "不信旁人称岁暮，且忻生意暖融融。"
    ]
  },
  {
    "id": "adcfe4dbb6a380005aaa2ab960e49542",
    "title": "寓章园养疴",
    "authorName": "黄遵宪",
    "authorId": "adcfe4dbb6a380007385db9a73e0f748",
    "dynasty": "清",
    "content": [
      "海色苍茫夜气微，一痕凉月入柴扉。",
      "独行对影时言笑，排日量腰较瘦肥。",
      "平地风波听受惯，频年哀乐事心违。",
      "笠檐蓑袂桄榔杖，何日东坡遂北归？"
    ]
  },
  {
    "id": "adcfe4dbb6a3800027a5005a613f81c4",
    "title": "偕叶损轩大庄夜谈",
    "authorName": "黄遵宪",
    "authorId": "adcfe4dbb6a380007385db9a73e0f748",
    "dynasty": "清",
    "content": [
      "频岁华胥睡味酣，又扶残醉到江南。",
      "更无旧雨谁堪语？",
      "欲访名山奈未谙。",
      "花尚含苞春过半，月刚留影夜初三。",
      "丁当檐铁君休问，抽得闲身且絮谭。"
    ]
  },
  {
    "id": "adcfe4dbb6a380000ba154fd7a1482e4",
    "title": "用写经齐体送叶损轩之申江",
    "authorName": "黄遵宪",
    "authorId": "adcfe4dbb6a380007385db9a73e0f748",
    "dynasty": "清",
    "content": [
      "几日萧疏雨滴檐，送君一舫水新添。",
      "闰馀桐叶闲来数，去后桃花笑复拈。",
      "索和诗笺停玉版，判依文稿阁牙签。",
      "扶馀立国今何以，为我探询海外髯。"
    ]
  },
  {
    "id": "adcfe4dbb6a380007c614354761cfad8",
    "title": "立秋日访易实甫顺鼎遂偕游秦淮和实甫作",
    "authorName": "黄遵宪",
    "authorId": "adcfe4dbb6a380007385db9a73e0f748",
    "dynasty": "清",
    "content": [
      "袖里《魂南》一束诗，茫茫相对两情痴。",
      "看扬玉海尘千斛，喜剩青溪橹一枝。",
      "鹑首赐人天亦醉，龙泉伴我世谁知？",
      "死亡无日难相见，况又相逢便说离。"
    ]
  },
  {
    "id": "adcfe4dbb6a380005adbaefda62bd228",
    "title": "又和实甫",
    "authorName": "黄遵宪",
    "authorId": "adcfe4dbb6a380007385db9a73e0f748",
    "dynasty": "清",
    "content": [
      "九州莽莽匆匆走，两鬓萧萧渐渐枯。",
      "欲访蓬莱难附鹤，暂攀杨柳可藏乌。",
      "笔留白石飞仙语，袖有青溪小妹图。",
      "犹是人间干净土，莫将乐国当穷途。"
    ]
  },
  {
    "id": "adcfe4dbb6a3800096eb1f9278985830",
    "title": "九月初三夜招袁重黎柯巽庵梁节庵王晋卿诸君小饮和节庵韵",
    "authorName": "黄遵宪",
    "authorId": "adcfe4dbb6a380007385db9a73e0f748",
    "dynasty": "清",
    "content": [
      "袅袅风波又此秋，青溪几曲映清流。",
      "疏篷剪烛人重话，短鬓簪花老渐羞。",
      "杯影惊心倾海水，角声催晚逼城楼。",
      "蒹葭别有凄凄恨，不向中央怨阻修。"
    ]
  },
  {
    "id": "adcfe4dbb6a38000f1564b955ddde74e",
    "title": "上海喜晤陈伯严",
    "authorName": "黄遵宪",
    "authorId": "adcfe4dbb6a380007385db9a73e0f748",
    "dynasty": "清",
    "content": [
      "飒飒秋风夜气深，照人寒月肯来临。",
      "矶头黄鹄重相见，海底鳗鱼未易寻。",
      "大地山河悲缺影，中年丝竹动欢心。",
      "横流何处安身好？",
      "从子商量抱膝吟。"
    ]
  },
  {
    "id": "adcfe4dbb6a380003de4be42278b0b76",
    "title": "和沈子培同年曾植",
    "authorName": "黄遵宪",
    "authorId": "adcfe4dbb6a380007385db9a73e0f748",
    "dynasty": "清",
    "content": [
      "荡荡门开翼不飞，九天为正有天知。",
      "鸩媒绝我言何巧，猿臂封侯数本踦。",
      "缥缈三山信徐市，横纵六里听张仪。",
      "云中指点回车路，且任东风马耳吹。"
    ]
  },
  {
    "id": "adcfe4dbb6a38000976882f354ced472",
    "title": "游仙词仍用沈乙庵韵",
    "authorName": "黄遵宪",
    "authorId": "adcfe4dbb6a380007385db9a73e0f748",
    "dynasty": "清",
    "content": [
      "玉宇扬尘海尽飞，丁宁无遣世人知。",
      "误移紫凤图难补，欲探青鸾足又踦。",
      "恶水叠经鬼罗刹，散仙犹诩汉官仪。",
      "《思归》《送远》天风曲，遥听红墙玉笛吹。"
    ]
  },
  {
    "id": "adcfe4dbb6a38000b1309aeaf0d2bfbc",
    "title": "酬曾重伯编修",
    "authorName": "黄遵宪",
    "authorId": "adcfe4dbb6a380007385db9a73e0f748",
    "dynasty": "清",
    "content": [
      "诗笔韩黄万丈光，湘乡相国故堂堂。",
      "谁知东鲁传家学，竟异南丰一瓣香。",
      "上接孟荀驺论纵，旁通《骚》赋楚歌狂。",
      "沣兰沅芷无穷竟，况复哀时重自伤。"
    ]
  },
  {
    "id": "adcfe4dbb6a38000b1309aea62013475",
    "title": "酬曾重伯编修",
    "authorName": "黄遵宪",
    "authorId": "adcfe4dbb6a380007385db9a73e0f748",
    "dynasty": "清",
    "content": [
      "废君一月官书力，读我连篇新派诗。",
      "《风》《雅》不亡由善作，光丰之后益矜奇。",
      "文章巨蟹横行日，世变群龙见首时。",
      "手撷芙蓉策虬驷，出门惘惘更寻谁？"
    ]
  },
  {
    "id": "adcfe4dbb6a380007f5feb7879113b82",
    "title": "上黄鹤楼",
    "authorName": "黄遵宪",
    "authorId": "adcfe4dbb6a380007385db9a73e0f748",
    "dynasty": "清",
    "content": [
      "矶头黄鹄日东流，又此阑干又此秋。",
      "鼾睡他人同卧榻，婆娑老子自登楼。",
      "能言鹦鹉悲名士，折翼天鹏概督州。",
      "洒尽新亭楚囚泪，烟波风景总生愁。"
    ]
  },
  {
    "id": "adcfe4dbb6a38000a5c0561e4a9a24a0",
    "title": "上岳阳楼",
    "authorName": "黄遵宪",
    "authorId": "adcfe4dbb6a380007385db9a73e0f748",
    "dynasty": "清",
    "content": [
      "巍峨雄关据上游，重湖八百望中收。",
      "当心忽压秦头日，画地难分禹迹州。",
      "从古荆蛮原小丑，即今砥柱孰中流。",
      "红髯碧眼知何意，挈镜来登最上头。"
    ]
  },
  {
    "id": "adcfe4dbb6a38000c54733252cb93135",
    "title": "长沙吊买谊宅",
    "authorName": "黄遵宪",
    "authorId": "adcfe4dbb6a380007385db9a73e0f748",
    "dynasty": "清",
    "content": [
      "寒林日薄井波平，人去犹闻太息声。",
      "楚庙欲呼天再问，湘流空吊水无情。",
      "儒生首出通时务，年少群惊压老成。",
      "百世为君犹洒泪，奇才何况并时生。"
    ]
  },
  {
    "id": "adcfe4dbb6a38000faec0723132bc87a",
    "title": "纪事",
    "authorName": "黄遵宪",
    "authorId": "adcfe4dbb6a380007385db9a73e0f748",
    "dynasty": "清",
    "content": [
      "贯索星连熠熠光，穹庐天盖暮苍苍。",
      "秋风鼓吹妃呼豨，夜雨铃声劬秃当。",
      "《十七史》从何处说，百年债看后来偿。",
      "森森画戟重围柝，坐觉今宵漏较长。"
    ]
  },
  {
    "id": "adcfe4dbb6a38000c9a25d1f63a1e785",
    "title": "放归",
    "authorName": "黄遵宪",
    "authorId": "adcfe4dbb6a380007385db9a73e0f748",
    "dynasty": "清",
    "content": [
      "绛帕焚香读道书，屡烦促报讯何如。",
      "佛前影怖楼枝鸽，海外波惊涸辙鱼。",
      "此地可能容复壁？",
      "无人肯就问箯舆。",
      "玉关杨柳辽河月，却载春风到旧庐。"
    ]
  },
  {
    "id": "adcfe4dbb6a3800017fa1bd6eaab9ded",
    "title": "九月朔日启程由上海归舟中作",
    "authorName": "黄遵宪",
    "authorId": "adcfe4dbb6a380007385db9a73e0f748",
    "dynasty": "清",
    "content": [
      "月黑霜凝点客衣，寥天雁影乍南飞。",
      "一池水问干何事，万里风劳远送归。",
      "测镜回看星贯索，解装待问石支机。",
      "旁人莫误三能望，遥指银潢望紫微。"
    ]
  },
  {
    "id": "adcfe4dbb6a38000d7259e4b48b8c1ba",
    "title": "到家",
    "authorName": "黄遵宪",
    "authorId": "adcfe4dbb6a380007385db9a73e0f748",
    "dynasty": "清",
    "content": [
      "处处风波到日迟，病身憔悴尚能支。",
      "少眠易醒藏蕉梦，多难仍逢剪韭时。",
      "大海走鳗寻有迹，老翁失马卜难知。",
      "援琴欲鼓《拘幽操》，月在中天天四垂。"
    ]
  },
  {
    "id": "adcfe4dbb6a3800010738f8387d912bc",
    "title": "感事",
    "authorName": "黄遵宪",
    "authorId": "adcfe4dbb6a380007385db9a73e0f748",
    "dynasty": "清",
    "content": [
      "授受元辰纪上仪，帝尧训政典留贻。",
      "谁知高后垂帘事，又见成王负扆时。",
      "九鼎齐鸣惊雉雊，千金悬格购龙医。",
      "白头父老纷传说，上溯乾嘉泪欲垂。"
    ]
  },
  {
    "id": "adcfe4dbb6a3800010738f835e993ba2",
    "title": "感事",
    "authorName": "黄遵宪",
    "authorId": "adcfe4dbb6a380007385db9a73e0f748",
    "dynasty": "清",
    "content": [
      "上变飞腾赤白囊，两端首鼠疾奔忙。",
      "刚闻赤板连名奏，便召长枪第六郎。",
      "驰骑锁门谋大索，屯桥阻水伺非常。",
      "珠襦武帐诸臣侍，亟诏明晨幸未央。"
    ]
  },
  {
    "id": "adcfe4dbb6a3800010738f8346bbdc68",
    "title": "感事",
    "authorName": "黄遵宪",
    "authorId": "adcfe4dbb6a380007385db9a73e0f748",
    "dynasty": "清",
    "content": [
      "推车弄顶看文康，变态真如傀儡场。",
      "五百控弦谋劫制，一丸进药失先尝。",
      "传书信口诃西母，改制称尊托素王。",
      "九死一生仍脱走，头颅声价重天亡。"
    ]
  },
  {
    "id": "adcfe4dbb6a3800010738f833ec9f30e",
    "title": "感事",
    "authorName": "黄遵宪",
    "authorId": "adcfe4dbb6a380007385db9a73e0f748",
    "dynasty": "清",
    "content": [
      "金瓯亲卜比公卿，领取冰衔十日荣。",
      "东市朝衣真不测，南山铁案竟无名。",
      "芝焚蕙叹嗟僚友，李代桃僵泣弟兄。",
      "闻道诟天兼骂贼，好头谁斫未分明。"
    ]
  },
  {
    "id": "adcfe4dbb6a3800010738f83bc763308",
    "title": "感事",
    "authorName": "黄遵宪",
    "authorId": "adcfe4dbb6a380007385db9a73e0f748",
    "dynasty": "清",
    "content": [
      "父子相从泣狱扉，老翁七十荷征衣。",
      "一家草索看生缚，三寸桐棺待死归。",
      "凿空虚槎疑汉使，涉江奇服怨湘妃。",
      "可怜时后才无几，瓜蔓抄来摘更稀。"
    ]
  },
  {
    "id": "adcfe4dbb6a3800010738f83946f69b9",
    "title": "感事",
    "authorName": "黄遵宪",
    "authorId": "adcfe4dbb6a380007385db9a73e0f748",
    "dynasty": "清",
    "content": [
      "下诏会宜母子离，初闻逐谏后苔儿。",
      "心肝谁奉藏衣诏？",
      "骨肉难徵对簿词。",
      "一网打馀高鸟尽，九泉曲处蛰龙知。",
      "恩牛怨李原无与，莫误忠奸读党碑。"
    ]
  },
  {
    "id": "adcfe4dbb6a3800010738f83a6cd59e7",
    "title": "感事",
    "authorName": "黄遵宪",
    "authorId": "adcfe4dbb6a380007385db9a73e0f748",
    "dynasty": "清",
    "content": [
      "师未多鱼遂漏言，如何此事竟推袁？",
      "柏人谁白孱王罪？",
      "改子终伤慈母恩。",
      "金玦厖凉含隐痛，杯弓蛇影负奇冤。",
      "五洲变法都流血，先累维新案尽翻。"
    ]
  },
  {
    "id": "adcfe4dbb6a3800010738f837d2098e7",
    "title": "感事",
    "authorName": "黄遵宪",
    "authorId": "adcfe4dbb6a380007385db9a73e0f748",
    "dynasty": "清",
    "content": [
      "太白星芒月色寒，五云缥缈望长安。",
      "忍言赤县神州祸，更觉黄人捧日难。",
      "压己真尤天梦梦，穷途并哭海漫漫。",
      "是非新旧纷无定，君看寒蝉噤众官。"
    ]
  },
  {
    "id": "adcfe4dbb6a3800049167b6c1f496ca4",
    "title": "人境庐之邻有屋数间余购取其地葺而新之有楼岿然独立无壁南武山人为书一联曰陆沈欲借舟权住天问翻无壁受呵因足成之",
    "authorName": "黄遵宪",
    "authorId": "adcfe4dbb6a380007385db9a73e0f748",
    "dynasty": "清",
    "content": [
      "半世浮槎梦里过，归来随地觅行窝。",
      "陆沈欲借舟权住，天问翻无壁受呵。",
      "偶引雏孙问初月，且容时辈量汪波。",
      "湾湾几曲青溪水，可有人寻到钓蓑？"
    ]
  },
  {
    "id": "adcfe4dbb6a38000faaf7dcf19dae2a1",
    "title": "寒夜独坐卧虹榭",
    "authorName": "黄遵宪",
    "authorId": "adcfe4dbb6a380007385db9a73e0f748",
    "dynasty": "清",
    "content": [
      "今时何时我非我，中夜起坐心旁皇。",
      "风声水声乌乌武，日出月出团团黄。",
      "层阴压屋天四盖，寒云入户山两当。",
      "回头下视九州窄，高飞黄鹄今何方？"
    ]
  },
  {
    "id": "adcfe4dbb6a380000fc9a7d435ebba5e",
    "title": "小饮息亭醉后作",
    "authorName": "黄遵宪",
    "authorId": "adcfe4dbb6a380007385db9a73e0f748",
    "dynasty": "清",
    "content": [
      "斜日江波听鹧鸪，鹧鸪啼处是吾卢。",
      "酒酣仍作思乡梦，径仄难为《益地图》。",
      "偶约故人同茗艼，居然丈室坐莲须。",
      "朝朝捧牍应官去，忽忆吴江老钓徒。"
    ]
  },
  {
    "id": "adcfe4dbb6a38000e7f8061b0f0c5650",
    "title": "仰天",
    "authorName": "黄遵宪",
    "authorId": "adcfe4dbb6a380007385db9a73e0f748",
    "dynasty": "清",
    "content": [
      "仰天击缶唱乌乌，拍遍阑干碎唾壶。",
      "病久忍摩新髀肉，劫余惊抚好头颅。",
      "箧藏名士株连籍，壁挂群雄豆剖图。",
      "敢托鸩媒从凤驾，自排阊阖拨云呼。"
    ]
  },
  {
    "id": "adcfe4dbb6a380001da29377d224ae38",
    "title": "酬刘子岩同年瑛",
    "authorName": "黄遵宪",
    "authorId": "adcfe4dbb6a380007385db9a73e0f748",
    "dynasty": "清",
    "content": [
      "铁汉楼高天四垂，岭云愁护党人碑。",
      "看花每溅啼鹃泪，绕树难安飞鸟枝。",
      "何地可名清净土？",
      "思君忽到太平时。",
      "一家乐寿兼文福，呼聿吟书买写诗。"
    ]
  },
  {
    "id": "adcfe4dbb6a38000df84e22e26494958",
    "title": "腊月二十四日诏立皇嗣感赋",
    "authorName": "黄遵宪",
    "authorId": "adcfe4dbb6a380007385db9a73e0f748",
    "dynasty": "清",
    "content": [
      "汉家累叶子孙千，朱果祥占瓜瓞绵。",
      "十世忽遭阳九厄，再传失纪仲壬年。",
      "《千秋金舰》惩储贰，九降纶音慎择贤。",
      "今日小宗承大统，典书岂忘帝尧篇。"
    ]
  },
  {
    "id": "adcfe4dbb6a38000df84e22ee012c031",
    "title": "腊月二十四日诏立皇嗣感赋",
    "authorName": "黄遵宪",
    "authorId": "adcfe4dbb6a380007385db9a73e0f748",
    "dynasty": "清",
    "content": [
      "先皇遗恨鼎湖弓，世及家传总大公。",
      "谁误礼经争继统，妄拚尸谏效孤忠。",
      "弟兄共托施生茑，男子偏迟吉梦熊。",
      "片纸病中哀痛诏，前星翘首又移宫。"
    ]
  },
  {
    "id": "adcfe4dbb6a38000df84e22e564d6230",
    "title": "腊月二十四日诏立皇嗣感赋",
    "authorName": "黄遵宪",
    "authorId": "adcfe4dbb6a380007385db9a73e0f748",
    "dynasty": "清",
    "content": [
      "齐东野语仅荒唐，读诏人人泣数行。",
      "怪事闻呼奈何帝，佹诗敢唱厉怜王。",
      "袖中禅代谁经见？",
      "管外窥天妄测量。",
      "钩尽甘陵南北部，庶人横议亦刊章。"
    ]
  },
  {
    "id": "adcfe4dbb6a38000df84e22edf626760",
    "title": "腊月二十四日诏立皇嗣感赋",
    "authorName": "黄遵宪",
    "authorId": "adcfe4dbb6a380007385db9a73e0f748",
    "dynasty": "清",
    "content": [
      "家居撞坏虑纤儿，天下膏粱百不知。",
      "朝贵预尊天子父，王骄甘作贼人魁。",
      "亢龙守蛰存身日，瘈狗相牙掷骨时。",
      "玉匣缄名黄带盛，承平重忆说雍、熙。"
    ]
  },
  {
    "id": "adcfe4dbb6a38000ae026369e23d4d5e",
    "title": "庚子元旦",
    "authorName": "黄遵宪",
    "authorId": "adcfe4dbb6a380007385db9a73e0f748",
    "dynasty": "清",
    "content": [
      "喔喔天鸡又一鸣，双悬两曜展光明。",
      "承天仰看金轮转，震地讹传玉斧声。",
      "汉厄愁看正月卯，代来几协大横庚。",
      "自歌太乙迎神曲，终望余年见太平。"
    ]
  },
  {
    "id": "adcfe4dbb6a38000ae026369be95e447",
    "title": "庚子元旦",
    "authorName": "黄遵宪",
    "authorId": "adcfe4dbb6a380007385db9a73e0f748",
    "dynasty": "清",
    "content": [
      "乐奏钧天梦里过，瀛台缥缈隔星河。",
      "重华仍唱卿云烂，大地新添少海波。",
      "千九百年尘劫末，东西南国战场多。",
      "未知王母行筹乐，岁岁添筹到几何？"
    ]
  },
  {
    "id": "adcfe4dbb6a3800046d28385c84c64ea",
    "title": "杜鹃",
    "authorName": "黄遵宪",
    "authorId": "adcfe4dbb6a380007385db9a73e0f748",
    "dynasty": "清",
    "content": [
      "杜鹃花下杜鹃啼，苦雨凄风梦亦迷。",
      "古庙衣冠人再拜，重楼关锁鸟无栖。",
      "幽囚白发哀蝉咽，久戍黄沙病马嘶。",
      "未抵闻鹃多少恨，况逢春暮草萋萋。"
    ]
  },
  {
    "id": "adcfe4dbb6a380002072bd1f81d2b452",
    "title": "初闻京师义和团事感赋",
    "authorName": "黄遵宪",
    "authorId": "adcfe4dbb6a380007385db9a73e0f748",
    "dynasty": "清",
    "content": [
      "无端桴鼓扰京师，犹记昌陵鼎盛时。",
      "今日黄天传角道，非徒赤子弄潢池。",
      "冠缨且教宫人战，绣镼还充司隶仪。",
      "昼夜金吾曾不禁，未知盗首定何谁？"
    ]
  },
  {
    "id": "adcfe4dbb6a380002072bd1f56c4345f",
    "title": "初闻京师义和团事感赋",
    "authorName": "黄遵宪",
    "authorId": "adcfe4dbb6a380007385db9a73e0f748",
    "dynasty": "清",
    "content": [
      "九百《虞初》小说流，神施鬼设诩兵谋。",
      "明知篝火均狐党，翻使衣冠习狗偷。",
      "养盗原由十常侍，诘奸惟赖外诸侯。",
      "竹筐麻瓣书团字，痛哭谁陈恤纬尤？"
    ]
  },
  {
    "id": "adcfe4dbb6a380002072bd1fadb4c5a2",
    "title": "初闻京师义和团事感赋",
    "authorName": "黄遵宪",
    "authorId": "adcfe4dbb6a380007385db9a73e0f748",
    "dynasty": "清",
    "content": [
      "博带峨冠对旧臣，三年缄口讳维新。",
      "仅将儿戏尘羹事，付与尸居木偶人。",
      "绍述政行皆铁案，党人狱起又黄巾。",
      "即今刚赵来宣抚，犹信投戈是义民。"
    ]
  },
  {
    "id": "adcfe4dbb6a380005dc53f97ca80dae0",
    "title": "寄怀丘仲阏逢甲",
    "authorName": "黄遵宪",
    "authorId": "adcfe4dbb6a380007385db9a73e0f748",
    "dynasty": "清",
    "content": [
      "沧海归来鬓欲残，此身商榷到蒲团。",
      "哀弦怕听家山破，醇酒还愁来日难。",
      "绕树乌寻谁屋好？",
      "衔雏燕喜旧巢安。",
      "朝朝曳杖看山去，看到斜阳莫倚栏。"
    ]
  },
  {
    "id": "adcfe4dbb6a38000c51b83261566939e",
    "title": "感事又寄丘仲阏",
    "authorName": "黄遵宪",
    "authorId": "adcfe4dbb6a380007385db9a73e0f748",
    "dynasty": "清",
    "content": [
      "万目眈眈大九州，神丛争博正探筹。",
      "何堪白刃张拳党，更扰黄花落地秋。",
      "石破真惊天压己，陆沈可有地埋尤？",
      "前番尚得安身处，莫说寒芜赤嵌愁。"
    ]
  },
  {
    "id": "adcfe4dbb6a38000c51b8326da689e21",
    "title": "感事又寄丘仲阏",
    "authorName": "黄遵宪",
    "authorId": "adcfe4dbb6a380007385db9a73e0f748",
    "dynasty": "清",
    "content": [
      "三边烽火照甘泉，闻道津桥泣杜鹃。",
      "帝释亦愁龙汉劫，天灾况值鼠妖年。",
      "流离苦语传黄蘖，盗窃迷香幻白莲。",
      "漫写哀辞金鹿痛，人间何事不颠连。"
    ]
  },
  {
    "id": "adcfe4dbb6a380004f00053e424c2231",
    "title": "述闻",
    "authorName": "黄遵宪",
    "authorId": "adcfe4dbb6a380007385db9a73e0f748",
    "dynasty": "清",
    "content": [
      "太阿倒授又移权，便到玄黄血战年。",
      "狂喝枭卢天一笑，怒诃狗脚帝三拳。",
      "垂虹上贯重轮日，泻海横分九点烟。",
      "毕竟图王图作贼，无端殿下比雷癫。"
    ]
  },
  {
    "id": "adcfe4dbb6a380004f00053e89b1a9aa",
    "title": "述闻",
    "authorName": "黄遵宪",
    "authorId": "adcfe4dbb6a380007385db9a73e0f748",
    "dynasty": "清",
    "content": [
      "皇京一片变烟埃，二百年来第一回。",
      "荆棘铜驼心上泪，觚棱金爵劫余灰。",
      "螟蛉果蠃终谁抚，猿鹤沙虫总可哀。",
      "只望木兰仍出狩。",
      "銮舆无恙贼中来。"
    ]
  },
  {
    "id": "adcfe4dbb6a380004f00053e5a6f7ff0",
    "title": "述闻",
    "authorName": "黄遵宪",
    "authorId": "adcfe4dbb6a380007385db9a73e0f748",
    "dynasty": "清",
    "content": [
      "说有苍天不死方，盗泉一饮众皆狂。",
      "人言细柳都儿戏，我欲传芭哭国殇。",
      "鬼吏三官明作贼，神兵六甲解擒王。",
      "古今多少昏荒事，并付盲翁负鼓场。"
    ]
  },
  {
    "id": "adcfe4dbb6a380004f00053e5fe6b4c7",
    "title": "述闻",
    "authorName": "黄遵宪",
    "authorId": "adcfe4dbb6a380007385db9a73e0f748",
    "dynasty": "清",
    "content": [
      "一拳打碎旧山河，两手公然斗柄挼。",
      "鸲鹆往来谣语恸，鱼龙曼衍戏场多。",
      "火焚袄庙连烽燧，辙涸羁臣乞海波。",
      "至竟辽东多浪死，尚夸十万剑横磨。"
    ]
  },
  {
    "id": "adcfe4dbb6a380004f00053e89f7e69e",
    "title": "述闻",
    "authorName": "黄遵宪",
    "authorId": "adcfe4dbb6a380007385db9a73e0f748",
    "dynasty": "清",
    "content": [
      "拨帜先登径上台，炮声震地忽轰雷。",
      "一齐扰扰嗟鱼烂，万目眈眈看虎来。",
      "铁铸六州成大错，衣香七市付沈灰。",
      "联盟守约连名奏，赖有维持半壁才。"
    ]
  },
  {
    "id": "adcfe4dbb6a380004f00053e7a5a2f99",
    "title": "述闻",
    "authorName": "黄遵宪",
    "authorId": "adcfe4dbb6a380007385db9a73e0f748",
    "dynasty": "清",
    "content": [
      "禹迹芒芒画九州，到今沧海竟横流。",
      "合纵敢拒三天下，雪耻将寻九世雠。",
      "事势可如骑虎背，功名偏赏烂羊头。",
      "是谁画诺谁传诏？",
      "一纸明贻万国羞。"
    ]
  },
  {
    "id": "adcfe4dbb6a380004f00053e950956c0",
    "title": "述闻",
    "authorName": "黄遵宪",
    "authorId": "adcfe4dbb6a380007385db9a73e0f748",
    "dynasty": "清",
    "content": [
      "忽洒龙漦翳太阴，臣夭主窳到于今。",
      "风轮壤动天难补，磐石无人陆竟沈。",
      "揖盗开门终自误，虐臣衅鼓果何心。",
      "当时变政翻新案，早使尤臣泪满襟。"
    ]
  },
  {
    "id": "adcfe4dbb6a380004f00053ebaec37b9",
    "title": "述闻",
    "authorName": "黄遵宪",
    "authorId": "adcfe4dbb6a380007385db9a73e0f748",
    "dynasty": "清",
    "content": [
      "飞角侵边局早输，国家虽缺尚金瓯。",
      "剪分鹑首天何醉？",
      "再拜鹃声帝独尤。",
      "藉寇终除钩党祸，函图看送罪臣头。",
      "祖功宗德王明圣，岂有乾坤一掷休。"
    ]
  },
  {
    "id": "adcfe4dbb6a38000ab29ca5f17cc5800",
    "title": "七月十五夜暑甚看月达晓",
    "authorName": "黄遵宪",
    "authorId": "adcfe4dbb6a380007385db9a73e0f748",
    "dynasty": "清",
    "content": [
      "空庭树静悄无鸦，太白光芒北斗斜。",
      "破碎山河犹照影，广寒宫阙定谁家？",
      "光残银烛谈偷药，热逼金瓯看剖瓜。",
      "满酌清尊聊一醉，漫愁秋尽落黄花。"
    ]
  },
  {
    "id": "adcfe4dbb6a380006481eed88fc04510",
    "title": "再述",
    "authorName": "黄遵宪",
    "authorId": "adcfe4dbb6a380007385db9a73e0f748",
    "dynasty": "清",
    "content": [
      "誓师仗钺大王雄，虐使连声詈宋聋。",
      "万国谈瀛惊创见，八方震电怒环攻。",
      "寇来直指齐云观，兵起谁张救日弓？",
      "况是黑龙江上月，旌旗光照血波红。"
    ]
  },
  {
    "id": "adcfe4dbb6a380006481eed81df7a2c0",
    "title": "再述",
    "authorName": "黄遵宪",
    "authorId": "adcfe4dbb6a380007385db9a73e0f748",
    "dynasty": "清",
    "content": [
      "玺书皇帝问东皇，亲爱从来昆弟行。",
      "岂有行人真坐罪，忍看邻国到唇亡。",
      "刚闻穷海通飞雁，翻又穹庐纵盗羊。",
      "五百岛民如并命，膏腴割尽可能偿？"
    ]
  },
  {
    "id": "adcfe4dbb6a380006481eed8dbde8839",
    "title": "再述",
    "authorName": "黄遵宪",
    "authorId": "adcfe4dbb6a380007385db9a73e0f748",
    "dynasty": "清",
    "content": [
      "存亡危急上呼天，联乞皇天悔祸延。",
      "朝议正为刘氏袒，里优忽唱李公颠。",
      "主盟牛耳方推长，宾馆鸿胪竟首悬。",
      "误尽攘夷南宋论，况逢毒手又空拳。"
    ]
  },
  {
    "id": "adcfe4dbb6a380006481eed819a51a51",
    "title": "再述",
    "authorName": "黄遵宪",
    "authorId": "adcfe4dbb6a380007385db9a73e0f748",
    "dynasty": "清",
    "content": [
      "噂噂元老语踦闾，沓沓群臣当殿趋。",
      "玉磬赂人终听客，翠华到处即迁都。",
      "预愁清酒黄龙约，尽倒天吴紫凤图。",
      "忍听王孙路旁泣，延秋月黑乱啼乌。"
    ]
  },
  {
    "id": "adcfe4dbb6a380006481eed878e60e66",
    "title": "再述",
    "authorName": "黄遵宪",
    "authorId": "adcfe4dbb6a380007385db9a73e0f748",
    "dynasty": "清",
    "content": [
      "羽檄飞驰四百州，先防狼角后髦头。",
      "两端首鼠盟吴楚，一国蒙戎党李牛。",
      "天意岂忘黄种贵，帝星犹幸紫微留。",
      "横流忍问安身处，北望徘徊漆室尤。"
    ]
  },
  {
    "id": "adcfe4dbb6a380005a13eea3a6c7d015",
    "title": "七月二十一日外国联军入犯京师",
    "authorName": "黄遵宪",
    "authorId": "adcfe4dbb6a380007385db9a73e0f748",
    "dynasty": "清",
    "content": [
      "压城云黑饿鸱鸣，齐作吹唇沸地声。",
      "莫问空拳殴市战，馀闻扈跸六军惊。",
      "波臣守辙还无恙，日驭挥戈岂有名。",
      "闻道重臣方受节，料应城下再寻盟。"
    ]
  },
  {
    "id": "adcfe4dbb6a38000b091f2c7f6cebb93",
    "title": "闻车驾西狩感赋",
    "authorName": "黄遵宪",
    "authorId": "adcfe4dbb6a380007385db9a73e0f748",
    "dynasty": "清",
    "content": [
      "史臣新纪中兴年，应数西迁第一篇。",
      "嵩室刚呼千万岁，帝车同仰九重天。",
      "齐人野语纷多故，海客谈瀛每浪传。",
      "今日君颜亲咫尺，秋风箫鼓竞导前。"
    ]
  },
  {
    "id": "adcfe4dbb6a380007306b165f335b2b8",
    "title": "有以守社稷为言者口号示之",
    "authorName": "黄遵宪",
    "authorId": "adcfe4dbb6a380007385db9a73e0f748",
    "dynasty": "清",
    "content": [
      "万一群胡竟合围，城危援绝势难支。",
      "要知四海为家日，终异诸侯失国时。",
      "夺使只如争虎穴，劳王非敢战鱼丽。",
      "溥天颂德三年久，请听回中鼓吹辞。"
    ]
  },
  {
    "id": "adcfe4dbb6a38000d23a9ac5f58daeaa",
    "title": "中秋夜月",
    "authorName": "黄遵宪",
    "authorId": "adcfe4dbb6a380007385db9a73e0f748",
    "dynasty": "清",
    "content": [
      "曾闻太姆会群仙，霞缛云絪敞绮筵。",
      "齐唱《人间可哀曲》，却忘天上是何年。",
      "横争丛博拚孤注，醉掷陶轮碎大千。",
      "剩取山河月中影，不成沧海不成田。"
    ]
  },
  {
    "id": "adcfe4dbb6a3800088ce7a2031de2cbf",
    "title": "读七月廿十五日行在所发罪己诏书泣赋",
    "authorName": "黄遵宪",
    "authorId": "adcfe4dbb6a380007385db9a73e0f748",
    "dynasty": "清",
    "content": [
      "读诏人人泣数行，脍躬不德股肱良。",
      "三年久已祈群望，此罪明知在万方。",
      "表里山河故无害，转旋日月定重光。",
      "婆娑风尾亲批诺，遥想天颜惨不扬。"
    ]
  },
  {
    "id": "adcfe4dbb6a38000349be2a65e20d67b",
    "title": "谕剿义和团感赋",
    "authorName": "黄遵宪",
    "authorId": "adcfe4dbb6a380007385db9a73e0f748",
    "dynasty": "清",
    "content": [
      "是民是贼论纷歧，铸鼎图奸始共知。",
      "黄带亦编流寇传，绣衣重睹汉官仪。",
      "自天下降愚黔首，为帝驱除比赤眉。",
      "伏剑直臣犹未瞑，料应喜见中兴时。"
    ]
  }
]