[
  {
    "id": "adcfe4db84ff5d2793e85b4169917fee",
    "title": "秦淮杂诗",
    "authorName": "汪中",
    "authorId": "adcfe4db84ff5d27418ef61259e0b265",
    "dynasty": "清",
    "content": [
      "明月东西十度圆，苶如流水到门前。",
      "青山黄土人多少，镫火笙歌似去年。"
    ]
  },
  {
    "id": "adcfe4db84ff5d2793e85b415cc859d8",
    "title": "秦淮杂诗",
    "authorName": "汪中",
    "authorId": "adcfe4db84ff5d27418ef61259e0b265",
    "dynasty": "清",
    "content": [
      "忆梅何日下西州，一曲清淮五月秋。",
      "永阁画帘人独坐，乌篷阅尽泪双流。"
    ]
  },
  {
    "id": "adcfe4db84ff5d279ec328795d61f788",
    "title": "静夜",
    "authorName": "汪中",
    "authorId": "adcfe4db84ff5d27418ef61259e0b265",
    "dynasty": "清",
    "content": [
      "夕雨秋气阴，凄风入户静。",
      "啼蛩怀苦心，衰草露华冷。",
      "空床生夜寒，梦回知漏永。",
      "展转听钟鸣，昏镫照孤影。"
    ]
  },
  {
    "id": "adcfe4db84ff5d2704204ebad20a59bf",
    "title": "古诗答方立堂",
    "authorName": "汪中",
    "authorId": "adcfe4db84ff5d27418ef61259e0b265",
    "dynasty": "清",
    "content": [
      "秋瓜被露井，引蔓终不实。",
      "同受天地生，安知我命劣。",
      "惊风吹野草，寒泉清露结。",
      "飞蓬怀故根，山川渺难越。",
      "一身苦不保，俯仰两自失。",
      "劳生理所安，感君心察识。",
      "落日下平林，倦鸟投故枝。",
      "如何负同类，孤生多受欺。",
      "黄鹄一失所，万里身安归。",
      "远道未云苦，卑栖常自危。",
      "孤鸣时慕侣，中夜有余哀。",
      "焉得君子心，忠信两不疑。",
      "豫章初萌芽，苦蒙霜雪委。",
      "春风草木滋，精气悲已馁。",
      "惜兹成物艰，反恨生材美。",
      "偃卷犹力争，委心固所耻。",
      "日夕牛羊归，旁皇不能已。"
    ]
  },
  {
    "id": "adcfe4db84ff5d27cd35a22d93427ee2",
    "title": "当涂行",
    "authorName": "汪中",
    "authorId": "adcfe4db84ff5d27418ef61259e0b265",
    "dynasty": "清",
    "content": [
      "去年江水涨，田舍尽漂没。民生各相弃，城市半空闭。",
      "食草不留根，掘山类成穴。露宿迫穷冬，北风冻肤裂。",
      "严寒搏饥火，冰炭内潜结。盛暑万窍开，雾湿上蒸热。",
      "淫雨包积阴，骄阳固不泄。是时沴气作，摩空互倾轧。",
      "或香如爨饭，或腥如喋血。所入至微密，所触即危隉。",
      "累累行国中，人鬼倏存没。平生金玉身，一病等蠓蠛。",
      "自非遘天灾，生命未应绝。始知泉下人，百年多枉折。",
      "展转逮深秋，余厉犹未歇。野哭反无声，不死亦残茶。",
      "哀哉此土民，际兹厄运烈。世世递生成，一旦忽灰灭。",
      "焉知造物心，反正有肃杀。高歌续《天问》，叹息达明发。"
    ]
  },
  {
    "id": "adcfe4db84ff5d27998b5df2613b81c2",
    "title": "题秋江听笛图",
    "authorName": "汪中",
    "authorId": "adcfe4db84ff5d27418ef61259e0b265",
    "dynasty": "清",
    "content": [
      "露气苍凉水气清，乱芦颠倒一舟横。",
      "枯风裂竹秋江上，更有何人听此声。"
    ]
  },
  {
    "id": "adcfe4db84ff5d27ae3589982f51152d",
    "title": "别母",
    "authorName": "汪中",
    "authorId": "adcfe4db84ff5d27418ef61259e0b265",
    "dynasty": "清",
    "content": [
      "细雨春镫夜欲分，白头闲坐话艰辛。",
      "出门便是天涯别，明日思亲梦里人。"
    ]
  },
  {
    "id": "adcfe4db851064f1064543710f352135",
    "title": "春日访超果青壁禅师赋赠",
    "authorName": "雪峰",
    "authorId": "adcfe4db851064f1d1457b72d1457b72",
    "dynasty": "清",
    "content": [
      "步屧重来此，幽期隔岁年。",
      "梅香寒雨尽，竹密碧云连。",
      "窜迹沈疴里，开襟老宿前。",
      "春星今夜黑，不觉烛花偏。"
    ]
  },
  {
    "id": "adcfe4db852281f0ae7509e07ad8ecbb",
    "title": "太白楼",
    "authorName": "王元枢",
    "authorId": "adcfe4db852281f0d1457b72d1457b72",
    "dynasty": "清",
    "content": [
      "秋色围城郭，高楼尽一攀。",
      "廛连原上树，村带雨中山。",
      "我忆孤臣迹，时看落日间。",
      "可怜大河水，不舍下长湾。"
    ]
  },
  {
    "id": "adcfe4db852281f0124ba0a9d4e5a26d",
    "title": "怡园",
    "authorName": "王元枢",
    "authorId": "adcfe4db852281f0d1457b72d1457b72",
    "dynasty": "清",
    "content": [
      "寂寞金谷旧，空庭容我过。",
      "如何乔木里，偏是冷云多。",
      "花气沈秋水，山光动女萝。",
      "珠帘犹未卷，夜夜想笙歌。"
    ]
  },
  {
    "id": "adcfe4db852281f0532d6cf84eda1091",
    "title": "九日游峄山入洞过石梁登自山最高顶",
    "authorName": "王元枢",
    "authorId": "adcfe4db852281f0d1457b72d1457b72",
    "dynasty": "清",
    "content": [
      "峄峰累嵯峨，秋磴纡回互。",
      "履节展高兴，呼侣逐幽步。",
      "鱼贯下曲窦，猱攀凌窄路。",
      "沈入沓书冥，渐出豁天曙。",
      "巨石忽硉矹，夹溪相牴牾。",
      "飞梁悬千仞，微命争一度。",
      "过险悔轻蹈，定性却重怖。",
      "默默立巉岩，遥遥肆指顾。",
      "感秦失乐石，怆纪余荒墓。",
      "兴废由化迁，年寿谁云固。",
      "安得偕云车，长与列风御。",
      "何必采茱萸，褰裳湿寒露。"
    ]
  },
  {
    "id": "adcfe4db85291f0c5e82eb34e4f29599",
    "title": "晚意",
    "authorName": "李雯",
    "authorId": "adcfe4db85291f0c9597353e8d420fa3",
    "dynasty": "清",
    "content": [
      "别墅寒原外，孤亭乱木中。",
      "杂霞停暝色，清吹入高桐。",
      "村静砧舂急，星严乌雀通。",
      "萧条最无事，间久欲成翁。"
    ]
  },
  {
    "id": "adcfe4db85291f0cb11fe4871608e877",
    "title": "感秋",
    "authorName": "李雯",
    "authorId": "adcfe4db85291f0c9597353e8d420fa3",
    "dynasty": "清",
    "content": [
      "遂有矜秋意，空庭落小凉。",
      "晚花浓刺日，病叶堕先霜。",
      "爽动宜雕鹗，骄腾问犬羊。",
      "郊原最愁寂，沥酒对苍茫。"
    ]
  },
  {
    "id": "adcfe4db85291f0cb11fe487175ab47a",
    "title": "感秋",
    "authorName": "李雯",
    "authorId": "adcfe4db85291f0c9597353e8d420fa3",
    "dynasty": "清",
    "content": [
      "四海郁兵气，山川尚有姿。",
      "登临及今日，幽滞失良期。",
      "不解洛生咏，能吟豪士诗。",
      "闭门聊自卧，乱石迥相宜。"
    ]
  },
  {
    "id": "adcfe4db85291f0c37fa4b6581cb383a",
    "title": "秋尽",
    "authorName": "李雯",
    "authorId": "adcfe4db85291f0c9597353e8d420fa3",
    "dynasty": "清",
    "content": [
      "秋尽江天木叶稀，空林日夕下寒晖。",
      "犹余蟋蟀依墙稳，更有苍鹰奉雀归。",
      "十月波涛掩粳稻，北风刀尺问裳衣。",
      "壮夫尽落飞蓬后，搔首徘徊立钓矶。"
    ]
  },
  {
    "id": "adcfe4db85291f0c37fa4b6577a60784",
    "title": "秋尽",
    "authorName": "李雯",
    "authorId": "adcfe4db85291f0c9597353e8d420fa3",
    "dynasty": "清",
    "content": [
      "江南霜气老平芜，寒楚苍苍烟月孤。",
      "水薄平霞连画角，风高枯柳散城乌。",
      "髦头隐见占三塞，雁翅飘零动五湖。",
      "为有荒愁消不得，明镫午夜独虬须。"
    ]
  },
  {
    "id": "adcfe4db85291f0c9e7f34dea79fa772",
    "title": "秋水阁听客弹瑟",
    "authorName": "李雯",
    "authorId": "adcfe4db85291f0c9597353e8d420fa3",
    "dynasty": "清",
    "content": [
      "阳崖豁秋阴，幽蔼散松柏。",
      "高楼起长眺，愁见万里白。",
      "有客携鸣琴，叩弦动清碧。",
      "弹作潇湘秋，明湖水空液。",
      "帝子眇何居，楚云在层壁。",
      "烟长吴王城，高旻壮修翮。",
      "凄凄鸿雁思，清商宕岩泽。"
    ]
  },
  {
    "id": "adcfe4db85291f0c688180c6fa519356",
    "title": "自余杭历於潜道中",
    "authorName": "李雯",
    "authorId": "adcfe4db85291f0c9597353e8d420fa3",
    "dynasty": "清",
    "content": [
      "晨驾辞阴渚，逶迤见岩丘。",
      "芳翠涤余蔼，回沙灼清流。",
      "泄云漫方聚，深竹疑晴秋。",
      "岑峦有连蝉，道里无险投。",
      "纷袭缅腾茜，汨瀄摇澄湫。",
      "枫楮秀中椒，荈蕨横道周。",
      "青苗漾白水，明畴写嵎陬。",
      "沧沧水雾滋，娟娟微阴收。",
      "白鸟既轻弱，飞鲦亦缓游。",
      "旅人从此涉，景曜俄然遒。",
      "余晖满层峰，惆怅靡淹留。"
    ]
  },
  {
    "id": "adcfe4db85291f0c57eb73b9effab769",
    "title": "雨中舟次灵岩山",
    "authorName": "李雯",
    "authorId": "adcfe4db85291f0c9597353e8d420fa3",
    "dynasty": "清",
    "content": [
      "飞雨湿回塘，中林蔼凄爽。",
      "高台兰叶稀，玉砌青苔上。",
      "仿佛歌吹音，徘徊更兴想。",
      "芳趺长石华，鸣榔动清响。",
      "女萝何婵娟，烟虹竟来往。",
      "香芜草径深，琴没离思鞅。",
      "蟪蛄则已鸣，云窦初未朗。",
      "辍棹晒层阿，怀抱深俯仰。"
    ]
  },
  {
    "id": "adcfe4db85291f0c3ec9378c460144fa",
    "title": "醉月滩怀李白",
    "authorName": "李雯",
    "authorId": "adcfe4db85291f0c9597353e8d420fa3",
    "dynasty": "清",
    "content": [
      "渐江之水流日夜，素车白马钱塘下。我来新都饮练溪，十日西干水空大。",
      "云雷奔起醉月滩，子规五月啼风寒。溪花锦石浩无主，江上月出青枫间。",
      "霞散城阳隅，钟鸣兴唐寺。我家太白高阳徒，手绾长风弄清泌。",
      "逸气常联青冥中，山高水深异人至。自从烟驾归浔阳，崩沙湿雾何茫茫。",
      "披发狂歌亦何有，大堤杨柳随风长。宣平养真不可问，今日云孙来我傍。",
      "夜泛彩鹢破澄碧，濯足倒景疑潇湘。中椒摇影古殿赤，石竹细路吹幽香。",
      "我行到此步局促，丹丘老翁神不扬。身骑神骥安所适，腰间宝玦谁为光。",
      "沙砾犹与人际会，丈夫心事多彷徨。蛟龙潜宅深水府，鱼鳖唼喋浮渔梁。",
      "风吟雨号安得辨，但闻流水声琅琅。太白居我前，我生太白后。",
      "蟠根万古称同调，胜地同游亦良构。将登天都望匡庐，烟海蒙蒙凉清昼。",
      "朝蹑云中搜白猿，暮援苍藤扪星宿。白兮白兮与我俱，茅龙羽节来徐徐。"
    ]
  },
  {
    "id": "adcfe4db85291f0c4811dfc44a203669",
    "title": "大涤山行上黄石斋先生",
    "authorName": "李雯",
    "authorId": "adcfe4db85291f0c9597353e8d420fa3",
    "dynasty": "清",
    "content": [
      "大涤山南芳草秋，风吹薜荔红泉流。先生讲堂在空翠，明星晓映苍龙湫。",
      "中藏宝书石窟幽，武夷仗策凝清眸。裒然述作动天地，山鬼夜叫寒竹愁。",
      "九重圣人问金匮，画阁蓬池俨相对。阊阖门开虎豹疑，玉阶云雾当空坠。",
      "洞霄弟子伏青蒲，紫阳真人披素肤。长离折翼九苞在，葳蕤四海浮云徂。",
      "此时草堂猿鹤呼，{石华}紫桂山之隅。会稽以南湘江北，结兰纫蕙心踌躇。",
      "须臾雾卷招摇见，下照沧洲满芳甸。素卷朝看太乙宫，鹤书晚下披香殿。",
      "玉骨乾坤尚可留，丹心日月悲重见。山上白云昼不封，先生独立青芙蓉。",
      "晚出已愁鼙鼓急，时来不畏旌旗红。赤车白马驰山东，乘轺使者来匆匆。",
      "愿辞玉杖见天子，莫使苍生望碧空。"
    ]
  },
  {
    "id": "adcfe4db85291f0c61b7bb09b09177bd",
    "title": "寓山",
    "authorName": "李雯",
    "authorId": "adcfe4db85291f0c9597353e8d420fa3",
    "dynasty": "清",
    "content": [
      "不觉风亭暮，相从为胜游。",
      "楼分秦望月，溪引若耶流。",
      "霜甲披松子，兰根到石头。",
      "直看用幽意，早晚在沧州。"
    ],
    "annotation": [
      "选自《嘉庆山阴县志》"
    ]
  },
  {
    "id": "adcfe4db85386f55a3445db67b8708ff",
    "title": "狱中题壁",
    "authorName": "谭嗣同",
    "authorId": "adcfe4db85386f55d072677d11f524c3",
    "dynasty": "清",
    "appreciation": "这首诗表达了对避祸出亡的变法领袖的褒扬祝福，对阻挠变法的顽固势力的憎恶蔑视，同时也抒发了诗人愿为自己的理想而献身的壮烈情怀。\n“望门投止思张俭止”这一句，是身处囹圄的谭嗣同记挂、牵念仓促出逃的康有为等人的安危，借典述怀。私心祈告：他们大概也会像张俭一样，得到拥护变法的人们的接纳和保护。\n“忍死须臾待杜根”，是用东汉诤臣义士的故事，微言大义。通过运用张俭的典故，以邓太后影射慈禧，事体如出一辙，既有对镇压变法志士残暴行径的痛斥，也有对变法者东山再起的深情希冀。这一句主要是说，戊戌维新运动虽然眼下遭到重创，但作为锐意除旧布新的志士仁人，应该志存高远，忍死求生。等待时机，以期再展宏图。\n“我自横刀向天笑”是承接上两句而来：如若康、梁诸君能安然脱险，枕戈待旦，那么，我谭某区区一命岂足惜哉，自当从容地面对带血的屠刀，冲天大笑。“让魔鬼的宫殿在笑声中动摇”。对于死，诗人谭嗣同早有准备。当政变发生时，同志们曾再三苦劝他避居日本使馆，他断然拒绝，正是由于他抱定了必死的决心，所以才能处变不惊，视死如归。\n“去留肝胆两昆仑”，对于去留问题，谭嗣同有自己的定见。在政变的第二天，谭氏待捕不至，遂往日本使馆见梁启超，劝其东游日本。他说：“不有行者，无以图将来；不有死者，无以酬圣主。今南海（康有为）之生死未可卜，程婴、杵臼、月照、西乡，吾与足下分任之。”他出于“道”（变法大业、国家利益），也出于“义”（君臣之义、同志之义），甘愿效法《赵氏孤儿》中的公孙杵臼和日本德川幕府末期月照和尚的好友西乡的行节，以个人的牺牲来成全心目中的神圣事业，以自己的挺身赴难来酬报光绪皇帝的知遇之恩。同时，他也期望自己的一腔热血能够惊觉苟且偷安的芸芸众生，激发起变法图强的革命狂澜。在他看来，这伟大的身后事业，就全靠出奔在逃的康、梁们的推动和领导。基于这种认知，他对分任去留两职的同仁同志，给予了崇高的肯定性评价：去者，留者。路途虽殊，目标则同，价值同高，正像昆仑山的两座奇峰一样，比肩并秀，各领千秋风骚。\n艺术特点\n其一，巧于用典，寄意深永。短短二十八字，连用两个典故，其学力之深富、史籍之纯熟，可见一斑。尤其是，这两个典故用于此情此景，确当精切，二箭而三雕：一是剖露了对出亡诸君的深心祈祷，传达了对身处逆境中的同道者的谆谆叮嘱；二是表明了对未来的坚定信念和殷切希望，相信变法者会有出头之日；三是直接影射着慈禧专权的畸形政治，暗含着对其残暴行径的愤慨与蔑视。\n其二，气势宏大，笔走风雷。面对人头落地的血的现实，诗人没有颤栗，没有悲伤，有的只是人格上的凛然难犯，心灵上的无比坦然；于是，他从容不迫，昂首向天，临危不惧，纵声大笑。这笑，既是强者的笑、英雄的笑，也是冷峻的笑、轻蔑的笑，还是轻松的笑、快慰的笑；这笑。不仅内涵丰富，而且使一首主题沉重的“死亡之诗”顿时有了让人荡气回肠的生命活力，在艺术上堪称破“滞”妙笔。\n全诗用典贴切精妙，出语铿锵顿挫，气势雄健迫人。诗中寄托深广，多处运用比喻手法，使胸中意气奈情的表达兼具含蓄特色。",
    "content": [
      "望门投止思张俭，忍死须臾待杜根。",
      "我自横刀向天笑，去留肝胆两昆仑。"
    ],
    "comment": [
      "清朝诗人黄遵宪：颈血模糊似未干，中藏耿耿寸心丹。",
      "武灜海：这是一首“拔起千仞，高唱入云”（谭嗣同语）的诗作。"
    ],
    "translation": "逃亡生活是如此紧张，看到有人家就上门投宿，我希望出亡的康有为、梁启超能像张俭一样受到人们的保护。也希望战友们能如杜根一样忍死待机完成变法维新的大业。\n我横刀而出，仰天大笑，因为去者和留者肝胆相照、光明磊落，有如昆仑山一样的雄伟气魄。",
    "intro": "此诗是近代维新派政治家、思想家谭嗣同的作品，于光绪二十四年（1898年）戊戌变法失败后后作者在狱中所作，诗中表达愿为理想而英勇献身的大无畏精神。",
    "annotation": [
      "望门投止：望门投宿。张俭：东汉末年高平人，因弹劾宦官侯览，被反诬“结党”，被迫逃亡，在逃亡中凡接纳其投宿的人家，均不畏牵连，乐于接待。事见《后汉书·张俭传》。",
      "忍死：装死。须臾：不长的时间。杜根：东汉末年定陵人，汉安帝时邓太后摄政、宦官专权，其上书要求太后还政，太后大怒，命人以袋装之而摔死，行刑者慕杜根为人，不用力，欲待其出宫而释之。太后疑，派人查之，见杜根眼中生蛆，乃信其死。杜根终得以脱。事见《后汉书·杜根传》。",
      "横刀：屠刀，意谓就义。",
      "两昆仑：有两种说法，其一是指康有为和浏阳侠客大刀王五；其二为“去”指康有为（按：康有为在戊戌政变前潜逃出京，后逃往日本），“留”指自己。"
    ]
  },
  {
    "id": "adcfe4db85386f551f5a0f35570f9029",
    "title": "兰州庄严寺",
    "authorName": "谭嗣同",
    "authorId": "adcfe4db85386f55d072677d11f524c3",
    "dynasty": "清",
    "content": [
      "访僧入孤寺，一径苍苔深。",
      "寒磬秋花落，承尘破纸吟。",
      "潭光澄夕照，松翠下庭阴。",
      "不尽古时意，萧萧雅满林。"
    ]
  },
  {
    "id": "adcfe4db85386f554412188678d6f857",
    "title": "冬夜",
    "authorName": "谭嗣同",
    "authorId": "adcfe4db85386f55d072677d11f524c3",
    "dynasty": "清",
    "content": [
      "班马肃清霜，严城暮色凉。",
      "镫青一电瞬，剑碧两龙长。",
      "调角急如语，寒星动有芒。",
      "遥怜诸将士，雪夜戍氐羌。"
    ]
  },
  {
    "id": "adcfe4db85386f5548e364a368535a27",
    "title": "戊戌入都别友人",
    "authorName": "谭嗣同",
    "authorId": "adcfe4db85386f55d072677d11f524c3",
    "dynasty": "清",
    "content": [
      "家国两愁绝，人天一粲然。",
      "只余心独在，看汝更千年。",
      "世界几痕梦，微尘万座莲。",
      "后来凭吊意，分付此山川。"
    ]
  },
  {
    "id": "adcfe4db85386f55da2cab73961dd213",
    "title": "江行",
    "authorName": "谭嗣同",
    "authorId": "adcfe4db85386f55d072677d11f524c3",
    "dynasty": "清",
    "content": [
      "野犬吠丛薄，深林知有村。",
      "岸荒群动寂，月缺暝烟昏。",
      "渔火随星出，云帆夹浪奔。",
      "橹声惊断梦，摇曳起江根。"
    ]
  },
  {
    "id": "adcfe4db85386f55905fa825419882ef",
    "title": "角声",
    "authorName": "谭嗣同",
    "authorId": "adcfe4db85386f55d072677d11f524c3",
    "dynasty": "清",
    "content": [
      "江汉夜滔滔，严城片月高。",
      "声随风咽鼓，泪杂酒沾袍。",
      "思妇劳人怨，长歌短剑豪。",
      "壮怀消不尽，马首向临洮。"
    ]
  },
  {
    "id": "adcfe4db85386f55af9faf3066a28647",
    "title": "武昌夜泊",
    "authorName": "谭嗣同",
    "authorId": "adcfe4db85386f55d072677d11f524c3",
    "dynasty": "清",
    "content": [
      "秋老夜苍苍，鸡鸣天雨霜。",
      "星河千里白，鼓角一城凉。",
      "镫炫新番舶，磷啼旧战场。",
      "青山终不改，人事费兴亡。"
    ]
  },
  {
    "id": "adcfe4db85386f55039fa64d160f8eee",
    "title": "桂花五律",
    "authorName": "谭嗣同",
    "authorId": "adcfe4db85386f55d072677d11f524c3",
    "dynasty": "清",
    "content": [
      "湘上野烟轻，芙蓉落晚晴。",
      "桂花秋一苑，凉露夜三更。",
      "香满随云散，人归趁月明。",
      "谁知小山意，惆怅遍江城！"
    ]
  },
  {
    "id": "adcfe4db85386f5519742ca94ce8a2d0",
    "title": "晨登衡岳祝融峰",
    "authorName": "谭嗣同",
    "authorId": "adcfe4db85386f55d072677d11f524c3",
    "dynasty": "清",
    "content": [
      "身高殊不绝，四顾乃无峰。",
      "但有浮云度，时时一荡胸。",
      "地沉星尽没，天跃日初熔。",
      "半勺洞庭水，秋寒欲起龙。"
    ]
  },
  {
    "id": "adcfe4db85386f556964d51be5e35bf7",
    "title": "道吾山",
    "authorName": "谭嗣同",
    "authorId": "adcfe4db85386f55d072677d11f524c3",
    "dynasty": "清",
    "content": [
      "夕阳悬高树，薄暮入青峰。",
      "古寺云依鹤，空潭月照龙。",
      "尘消百尺瀑，心断一声钟。",
      "禅意渺何著，啾啾阶下蛩。"
    ]
  },
  {
    "id": "adcfe4db85386f55bf209a6027067f8e",
    "title": "汉上纪事",
    "authorName": "谭嗣同",
    "authorId": "adcfe4db85386f55d072677d11f524c3",
    "dynasty": "清",
    "content": [
      "沧海横流日，长城人款年。",
      "雁臣皆北向，马市亦南迁。",
      "冒顿雄心在，馀皇夜语传。",
      "耀兵骄未已，江上试投鞭。"
    ]
  },
  {
    "id": "adcfe4db85386f55bf209a60252eb002",
    "title": "汉上纪事",
    "authorName": "谭嗣同",
    "authorId": "adcfe4db85386f55d072677d11f524c3",
    "dynasty": "清",
    "content": [
      "微闻夏元昊，少小即凶残。",
      "法令轻戎索，威仪辱汉官。",
      "行看飞羖䍽，岂是召呼韩。",
      "帛树休相拟，熙朝礼数宽。"
    ]
  },
  {
    "id": "adcfe4db85386f55bf209a60950b952b",
    "title": "汉上纪事",
    "authorName": "谭嗣同",
    "authorId": "adcfe4db85386f55d072677d11f524c3",
    "dynasty": "清",
    "content": [
      "辽儿曾奉使，主父竟窥邻。",
      "厚德终归宋，无人莫谓秦。",
      "桥门虚入侍，汉室重和亲。",
      "转悼南征者，凄凉问水滨。"
    ]
  },
  {
    "id": "adcfe4db85386f55bf209a60179114a6",
    "title": "汉上纪事",
    "authorName": "谭嗣同",
    "authorId": "adcfe4db85386f55d072677d11f524c3",
    "dynasty": "清",
    "content": [
      "蹈海闻高义，斯人亦壮哉。",
      "岂知宾日地，犹有报韩椎。",
      "蕞尔蜻蜓国，居然獬豸才。",
      "一声燕市筑，千古尚馀哀。"
    ]
  },
  {
    "id": "adcfe4db85386f55a7297e17f90a0d27",
    "title": "似曾诗",
    "authorName": "谭嗣同",
    "authorId": "adcfe4db85386f55d072677d11f524c3",
    "dynasty": "清",
    "content": [
      "死生流转不相值，天地翻时忽一逢。",
      "且喜无情成解脱，欲追前事已冥蒙。",
      "桐花院落乌头白，芳草汀洲雁泪红。",
      "隔世金环弹指过，结空为色又俄空。"
    ]
  },
  {
    "id": "adcfe4db85386f55a7297e1742f110dc",
    "title": "似曾诗",
    "authorName": "谭嗣同",
    "authorId": "adcfe4db85386f55d072677d11f524c3",
    "dynasty": "清",
    "content": [
      "同住莲花证四禅，空然一笑是横阗。",
      "惟红法雨偶生色，被黑罡风吹堕天。",
      "大患有身无相定，小言破道遣愁篇。",
      "年来嚼蜡成滋味，阑入楞严十种仙。"
    ]
  },
  {
    "id": "adcfe4db85386f55a7297e17f8a1f13f",
    "title": "似曾诗",
    "authorName": "谭嗣同",
    "authorId": "adcfe4db85386f55d072677d11f524c3",
    "dynasty": "清",
    "content": [
      "无端过去生中事，兜上朦胧业眼来。",
      "灯下髑髅谁一剑，尊前尸冢梦三槐。",
      "金裘喷血和天斗，云竹闻歌匝地哀。",
      "徐甲傥容心忏悔，愿身成骨骨成灰。"
    ]
  },
  {
    "id": "adcfe4db85386f554fac8ed6e547fa3e",
    "title": "除夕感怀（其四）",
    "authorName": "谭嗣同",
    "authorId": "adcfe4db85386f55d072677d11f524c3",
    "dynasty": "清",
    "content": [
      "年华世事两迷离，敢道中原鹿死谁。",
      "自向冰天炼奇骨，暂教佳句属通眉。",
      "无端歌哭因长夜，婪尾阴阳胜此时。",
      "有约闻鸡同起舞，灯前转恨漏声迟。"
    ]
  },
  {
    "id": "adcfe4db85386f551a9a97950139866f",
    "title": "除夕感怀",
    "authorName": "谭嗣同",
    "authorId": "adcfe4db85386f55d072677d11f524c3",
    "dynasty": "清",
    "content": [
      "我辈虫吟真碌碌，高歌《商颂》彼何人。",
      "十年醉梦天难醒，一寸芳心镜不尘。",
      "挥洒琴尊辞旧岁，安排险阻著孤身。",
      "乾坤剑气双龙啸，唤起幽潜共好春。"
    ]
  },
  {
    "id": "adcfe4db85386f551a9a9795296e081e",
    "title": "除夕感怀",
    "authorName": "谭嗣同",
    "authorId": "adcfe4db85386f55d072677d11f524c3",
    "dynasty": "清",
    "content": [
      "内顾何曾足肝胆，论交晚乃得髯翁。",
      "不观器识才终隐，即较文词势已雄。",
      "逃酒人随霜阵北，谈兵心逐海潮东。",
      "飞光自抚将三十，山简生来忧患中。"
    ]
  },
  {
    "id": "adcfe4db85386f551a9a9795d6837971",
    "title": "除夕感怀",
    "authorName": "谭嗣同",
    "authorId": "adcfe4db85386f55d072677d11f524c3",
    "dynasty": "清",
    "content": [
      "断送古今惟岁月，昏昏腊酒又迎年。",
      "谁知羲仲寅宾日，已是共工缺陷天。",
      "桐待凤鸣心不死，泽因龙起腹难坚。",
      "寒灰自分终消歇，赖有诗兵斗火田。"
    ]
  },
  {
    "id": "adcfe4db85386f55a7297e174b9010fb",
    "title": "似曾诗",
    "authorName": "谭嗣同",
    "authorId": "adcfe4db85386f55d072677d11f524c3",
    "dynasty": "清",
    "content": [
      "柳花夙有何冤业，萍末相遭乃尔奇。",
      "直到化泥方是聚，只今堕水尚成离。",
      "焉能忍此而终古，亦与之为无町畦。",
      "我佛天亲魔眷属，一时撒手劫僧祗。"
    ]
  },
  {
    "id": "adcfe4db85386f55ed5f34df645e3609",
    "title": "览武汉形势",
    "authorName": "谭嗣同",
    "authorId": "adcfe4db85386f55d072677d11f524c3",
    "dynasty": "清",
    "content": [
      "黄沙卷日堕荒荒，一鸟随云度莽苍。",
      "山入空城盘地起，江横旷野竟天长。",
      "东南形胜雄吴楚，今古人才感栋梁。",
      "远略未因愁病减，角声吹彻满林霜。"
    ]
  },
  {
    "id": "adcfe4db85386f552e935b9fb484c51f",
    "title": "崆峒",
    "authorName": "谭嗣同",
    "authorId": "adcfe4db85386f55d072677d11f524c3",
    "dynasty": "清",
    "content": [
      "斗星高被众峰吞，莽荡山河剑气昏。",
      "隔断尘寰云似海，划开天路岭为门。",
      "松拿霄汉来龙斗，石负苔衣挟兽奔。",
      "四望桃花红满谷，不应仍问武陵源。"
    ]
  },
  {
    "id": "adcfe4db85386f555fa03de54e174b17",
    "title": "有感",
    "authorName": "谭嗣同",
    "authorId": "adcfe4db85386f55d072677d11f524c3",
    "dynasty": "清",
    "content": [
      "世间无物抵春愁，合向苍冥一哭休。",
      "四万万人齐下泪，天涯何处是神州。"
    ]
  },
  {
    "id": "adcfe4db85386f55eac3cbf1bddcaac0",
    "title": "过战鸟山",
    "authorName": "谭嗣同",
    "authorId": "adcfe4db85386f55d072677d11f524c3",
    "dynasty": "清",
    "content": [
      "冰玉相生愧独顽，可儿豪胆镇心关。",
      "悲秋剩有桓宣武，雪涕重经战鸟山。"
    ]
  },
  {
    "id": "adcfe4db85386f550ad6e062a3ac109c",
    "title": "牡丹佛手画幛七绝",
    "authorName": "谭嗣同",
    "authorId": "adcfe4db85386f55d072677d11f524c3",
    "dynasty": "清",
    "content": [
      "妙手空空感岁华，天风吹落赤城霞。",
      "不应既识西来意，一笑惟拈富贵花。"
    ]
  },
  {
    "id": "adcfe4db85386f559f8cb343badea113",
    "title": "题宋徽宗画鹰",
    "authorName": "谭嗣同",
    "authorId": "adcfe4db85386f55d072677d11f524c3",
    "dynasty": "清",
    "content": [
      "落日平原拍手呼，画中神俊世非无。",
      "当年狐兔纵横甚，只少台臣似郅都。"
    ]
  },
  {
    "id": "adcfe4db85386f55d7259e4b84ad961a",
    "title": "到家",
    "authorName": "谭嗣同",
    "authorId": "adcfe4db85386f55d072677d11f524c3",
    "dynasty": "清",
    "content": [
      "孤岭破烟石径微，湾头细雨鸬鹚飞。",
      "有人日暮倚门望，应念归人归未归。"
    ]
  },
  {
    "id": "adcfe4db85386f55d7259e4b6e166808",
    "title": "到家",
    "authorName": "谭嗣同",
    "authorId": "adcfe4db85386f55d072677d11f524c3",
    "dynasty": "清",
    "content": [
      "别来三见流火星，秋风猿鹤哀前汀。",
      "谁知骨肉半人鬼，惟有乱山终古青。"
    ]
  },
  {
    "id": "adcfe4db85386f557b844aac0afe9e1b",
    "title": "儿缆船",
    "authorName": "谭嗣同",
    "authorId": "adcfe4db85386f55d072677d11f524c3",
    "dynasty": "清",
    "content": [
      "北风蓬蓬，大浪雷吼，小儿曳缆逆风走。惶惶船中人，生死在儿手。",
      "缆倒曳儿儿屡仆，持缆愈力缆縻肉，儿肉附缆去，儿掌惟见骨。",
      "掌见骨，儿莫哭，儿掌有白骨，江心无白骨。"
    ]
  },
  {
    "id": "adcfe4db85386f55432f10d86d9e1421",
    "title": "三鸳鸯篇",
    "authorName": "谭嗣同",
    "authorId": "adcfe4db85386f55d072677d11f524c3",
    "dynasty": "清",
    "content": [
      "辘轳鸣，秋风晚，寒日荒荒下秋苑。辘轳鸣，井水寒，三更络绎啼井栏。",
      "鸳鸯憔悴不成双，两雌一雄鸣铿锵。哀鸣声何长，飞飞入银塘。",
      "银塘浅，翠带结。塘水枯，带不绝。愁魂夜啸缺月低，惊起城头乌磔磔。",
      "城头乌，朝朝饮水鸳鸯湖。曾见莲底鸳鸯日来往，忘却罗敷犹有夫。",
      "夫怒啄雄，雄去何栖，翩然归来，闭此幽闺。幽闺匿迹那可久，花里秦宫君知否？",
      "不如万古一丘，长偕三百首。幽闺人去灯光寂，照见罗帏泪痕湿。",
      "同穴居然愿不虚，岁岁春风土花碧。并蒂不必莲，连理不必木，痴骨千年同一束。"
    ]
  },
  {
    "id": "adcfe4db85386f55a269a2fe28118354",
    "title": "河梁吟",
    "authorName": "谭嗣同",
    "authorId": "adcfe4db85386f55d072677d11f524c3",
    "dynasty": "清",
    "content": [
      "沙漠多雄风，四顾浩茫茫。",
      "落日下平地，萧萧人影长。",
      "抚剑起巡酒，悲歌慨以慷。",
      "束发远行游，转战在四方。",
      "天地苟不毁，离合会有常。",
      "车尘灭远道，道远安可忘。"
    ]
  },
  {
    "id": "adcfe4db85386f5569f757cfe64dd0e9",
    "title": "潇湘晚景图",
    "authorName": "谭嗣同",
    "authorId": "adcfe4db85386f55d072677d11f524c3",
    "dynasty": "清",
    "content": [
      "袅袅箫声袅袅风，潇湘水绿楚天空。",
      "向人指点山深处，家在兰烟竹雨中。",
      "我所思兮隔野烟，画中情绪最凄然。",
      "悬知一叶扁舟上，凉月满湖秋梦圆。"
    ]
  },
  {
    "id": "adcfe4db85386f55533c7a62be3a83d9",
    "title": "题残雷琴铭",
    "authorName": "谭嗣同",
    "authorId": "adcfe4db85386f55d072677d11f524c3",
    "dynasty": "清",
    "content": [
      "破天一声挥大斧，干断柯折皮骨腐，纵作良材遇已苦。",
      "遇已苦，呜咽哀鸣莽终古！"
    ]
  },
  {
    "id": "adcfe4db85386f555fe6cd446ed64b29",
    "title": "别意",
    "authorName": "谭嗣同",
    "authorId": "adcfe4db85386f55d072677d11f524c3",
    "dynasty": "清",
    "content": [
      "志士叹水逝，行子悲风寒。风寒犹得暖，水逝不复还。",
      "况我别同志，遥遥千里间。揽袪泣将别，芳草青且歇。",
      "修途浩渺漫，形分肠断绝。何以压轻装，鲛绡缝云裳。",
      "何以壮行色，宝剑丁香结。何以表劳思，东海珊瑚枝。",
      "何以慰辽远，勤修惜日短。坠欢无续时，嘉会强相期。",
      "为君歌，为君舞。君第行，毋自苦。"
    ]
  },
  {
    "id": "adcfe4db85386f55e5c4710e671038ed",
    "title": "秦岭",
    "authorName": "谭嗣同",
    "authorId": "adcfe4db85386f55d072677d11f524c3",
    "dynasty": "清",
    "content": [
      "秦山奔放竞东走，大气莽莽青嵯峨。",
      "至此一束截然止，狂澜欲倒回其波。",
      "百二奇险一岭扼，如马注坂勒于坡。",
      "蓝水在右丹水左，中分星野凌天河。",
      "唐昌黎伯伯曰愈，雪中偃蹇曾经过。",
      "于今破庙兀千载，岁时尊俎祠岩阿。",
      "关中之游已四度，往来登此常悲歌。",
      "仰公遗像慕厥德，谓钝可厉顽可磨。",
      "由汉迄唐道谁寄，董生与公馀无他。",
      "公之文章若云汉，昭回天地光羲娥。",
      "文生于道道乃本，后有作者皆枝柯。",
      "惟文惟道日趋下，赖公崛起蠲沈疴。",
      "我昔刻厉蹑前躅，百追不及理则何。",
      "才疏力薄固应尔，就令有得必坎坷。",
      "观公所造岂不善，犹然举世相讥诃。",
      "是知白璧不可为，使我奇气难英多。",
      "便欲从军弃文事，请缨转战肠堪拖。",
      "誓向沙场为鬼雄，庶展怀抱无蹉跎。",
      "生平渴慕矍铄翁，马革一语心渐摩。",
      "非曰发肤有弗爱，涓埃求补邦之讹。",
      "班超素恶文墨吏，良以无益徒烦苛。",
      "谨再拜公与公别，束卷不复事吟哦。",
      "短衣长剑入秦去，乱峰汹涌森如戈。"
    ]
  },
  {
    "id": "adcfe4db85386f555a5a372f159d4368",
    "title": "陇山",
    "authorName": "谭嗣同",
    "authorId": "adcfe4db85386f55d072677d11f524c3",
    "dynasty": "清",
    "content": [
      "古来形家者流谈山水，云皆源于西北委于东。三条飞舞趋大海，山筋水脉交相通。",
      "我谓水之流兮，始分而终合，夫岂山之峙兮，愈歧而愈弱。",
      "吁嗟乎，水则东入不极之沧溟，山则西出无边之沙漠。",
      "错亘乾坤萃两隅，气象纵横浩寥霩。昔我持此言，密默不敢论。",
      "足迹遍陇石，了了识本原。陇石之山崛然起，号召峰峦俱至此。",
      "东南培塿小于拳，杂沓西行万馀里。渐行渐巨化为一，恍若朝宗汇群水。",
      "其上宽广不可计，肉张骨大状殊异。欲断不断势相蹙，谁信人间犹有地。",
      "譬如亡秦以上之文章，鼓荡寥天仗真气。不复矜言小波磔，横空一往茫无际。",
      "策我马，曳我裳，天风终古吹琅琅。何当直上昆仑巅，旷观天下名山万叠来苍茫。",
      "山苍茫，有终止。吁嗟乎，山之终兮水之始。"
    ]
  },
  {
    "id": "adcfe4db85386f55acee70692b52f9c1",
    "title": "菊花石秋影砚铭",
    "authorName": "谭嗣同",
    "authorId": "adcfe4db85386f55d072677d11f524c3",
    "dynasty": "清",
    "content": [
      "我思故园，西风振壑。",
      "花气微醒，秋心零落。",
      "郭索郭索，墨声如昨。"
    ]
  },
  {
    "id": "adcfe4db85386f552a67e5f9cd7e78df",
    "title": "送别仲兄泗生赴秦陇省父（其三）",
    "authorName": "谭嗣同",
    "authorId": "adcfe4db85386f55d072677d11f524c3",
    "dynasty": "清",
    "content": [
      "潇潇连夜雨声多， 一曲骊驹唤奈何？",
      "我愿将身化明月， 照君车马度关河。"
    ]
  },
  {
    "id": "adcfe4db85386f55671c555fd07fe487",
    "title": "潼关",
    "authorName": "谭嗣同",
    "authorId": "adcfe4db85386f55d072677d11f524c3",
    "dynasty": "清",
    "content": [
      "终古高云簇此城，秋风吹散马蹄声。",
      "河流大野犹嫌束，山入潼关不解平。"
    ]
  },
  {
    "id": "adcfe4db853b32e64e288f2f97d440f2",
    "title": "送野庵南行参访",
    "authorName": "王星室",
    "authorId": "adcfe4db853b32e6d1457b72d1457b72",
    "dynasty": "清",
    "content": [
      "与君分手际，是我断肠时。",
      "溪碧水声咽，柳青风色悲。",
      "片帆烟上转，孤影月中随。",
      "一衲余无累，飘然任所之。"
    ]
  },
  {
    "id": "adcfe4db853c6d11631e9b308f2e51e8",
    "title": "九日",
    "authorName": "许世孝",
    "authorId": "adcfe4db853c6d11d1457b72d1457b72",
    "dynasty": "清",
    "content": [
      "太平老我作遗民，检点秋光又一新。",
      "相背菊花唯燕子，独传霜信是枫人。",
      "桂珠生计艰难日，风雨重阳愁病身。",
      "何处更逢开口笑，青灯垂穗鹊声频。"
    ]
  },
  {
    "id": "adcfe4db8544aabf8f49af6cb70e15c9",
    "title": "秋斋闲咏",
    "authorName": "袁杼",
    "authorId": "adcfe4db8544aabfd1457b72d1457b72",
    "dynasty": "清",
    "content": [
      "闲庭扫落叶，秋月上林梢。",
      "竹老穿山径，槐稀露鹊巢。",
      "描花嫌纸窄，学字借书钞。",
      "拟制玫瑰酱，频呼小婢敲。"
    ]
  },
  {
    "id": "adcfe4db8544aabffdef97e5f61bace2",
    "title": "寄兄子才",
    "authorName": "袁杼",
    "authorId": "adcfe4db8544aabfd1457b72d1457b72",
    "dynasty": "清",
    "content": [
      "长路迢迢江水寒，潇潇梅雨客衣单。",
      "无言但劝归期早，有泪多从别后弹。",
      "新暑乍来应保重，高堂虽老幸平安。",
      "青山寂寞烟云里，偶倚栏干忍独看。"
    ]
  },
  {
    "id": "adcfe4db8544aabfc580976e5042fb4a",
    "title": "不寐",
    "authorName": "袁杼",
    "authorId": "adcfe4db8544aabfd1457b72d1457b72",
    "dynasty": "清",
    "content": [
      "晖晖明月转西廊，寂寂宣炉一炷香。",
      "替掩双扉风作主，代翻空柜鼠求粮。",
      "为寻古字书抽乱，多绣繁花线放长。",
      "欹枕不须人睡稳，恐教残梦觅家乡。"
    ]
  },
  {
    "id": "adcfe4db8547f1ce5fb32b57009d5de4",
    "title": "瓶峰古松",
    "authorName": "王尔烈",
    "authorId": "adcfe4db8547f1ced1457b72d1457b72",
    "dynasty": "清",
    "content": [
      "西阁依云筑，孤峰近砌斜。",
      "石无凡土壤，松带古烟霞。",
      "偃蹇天相压，参差日欲遮。",
      "生枯双幻影，谨并画图夸。"
    ]
  },
  {
    "id": "adcfe4db8547f1cea3665d5b828fc270",
    "title": "石门至西明庵",
    "authorName": "王尔烈",
    "authorId": "adcfe4db8547f1ced1457b72d1457b72",
    "dynasty": "清",
    "content": [
      "仙阙碧萝封，微闻度午钟。",
      "帘垂宁辨水，云合不知松。",
      "人逐飘飘屐，音听落落筇。",
      "谁知凌绝顶，有客不能从。"
    ]
  },
  {
    "id": "adcfe4db8547f1cefd694611a4c3020b",
    "title": "自龙泉徒步至香岩行三十里偕润溥淳叟杏村瑞昌数君",
    "authorName": "王尔烈",
    "authorId": "adcfe4db8547f1ced1457b72d1457b72",
    "dynasty": "清",
    "content": [
      "龙泉兹已别，送客水萧萧。",
      "迢递来西岭，盘桓坐石桥。",
      "陆茶方共饮，葛杖又相招。",
      "僧指香岩寺，仙台路未遥。"
    ]
  },
  {
    "id": "adcfe4db8547f1cefd694611083017b0",
    "title": "自龙泉徒步至香岩行三十里偕润溥淳叟杏村瑞昌数君",
    "authorName": "王尔烈",
    "authorId": "adcfe4db8547f1ced1457b72d1457b72",
    "dynasty": "清",
    "content": [
      "香岩初入处，樵径曲如弓。",
      "排剑青峰立，攒云绿树丛。",
      "泉闻铿尔韵，衣受快哉风。",
      "足力宁知倦，犹存琢句功。"
    ]
  },
  {
    "id": "adcfe4db8547f1ce967044720420231f",
    "title": "祖越寺",
    "authorName": "王尔烈",
    "authorId": "adcfe4db8547f1ced1457b72d1457b72",
    "dynasty": "清",
    "content": [
      "祖越多奇境，天工亦幼哉。",
      "茨山七圣入，蜀道五丁开。",
      "冈迥鸟边去，洞深秋气来。",
      "自无颠倒念，不上炼魔台。"
    ]
  },
  {
    "id": "adcfe4db8547f1cefc5b1fba7adbfc43",
    "title": "咏千山诗二首",
    "authorName": "王尔烈",
    "authorId": "adcfe4db8547f1ced1457b72d1457b72",
    "dynasty": "清",
    "content": [
      "高山天作帝王州，长白尊居望莫由。",
      "一石一泉皆化育，千华千顶孰雕锼。",
      "水无四渎原依海，山不三公岂屑侯。",
      "擅胜生辉应有日，豳岐翘首翠华游。"
    ]
  },
  {
    "id": "adcfe4db8547f1cefc5b1fba8636a722",
    "title": "咏千山诗二首",
    "authorName": "王尔烈",
    "authorId": "adcfe4db8547f1ced1457b72d1457b72",
    "dynasty": "清",
    "content": [
      "玉勒朱旗清晏时，茅堂石径一委蛇。",
      "孝思自溯丰岐业，睿赏长留典诰词。",
      "华岱仰闻称伟俊，沧溟应待眺瑰奇。",
      "松声泉韵如相语，宝字天文乞勒碑。"
    ]
  },
  {
    "id": "adcfe4db8547f1ceffa9b13af28ce49c",
    "title": "自隆阜岭至七岭",
    "authorName": "王尔烈",
    "authorId": "adcfe4db8547f1ced1457b72d1457b72",
    "dynasty": "清",
    "content": [
      "轻云疏雨洒郊坰，野旷天高眼乍醒。",
      "草色初分深浅碧，峰头遥露短长青。",
      "轮蹄已洗千山水，烟霭犹藏五寺形。",
      "二十馀年成阔别，漫将尘事述山灵。"
    ]
  },
  {
    "id": "adcfe4db8547f1ce0dc5d525c72fd0e8",
    "title": "龙泉寺",
    "authorName": "王尔烈",
    "authorId": "adcfe4db8547f1ced1457b72d1457b72",
    "dynasty": "清",
    "content": [
      "旧踏龙泉有屐痕，今来西阁阅朝昏。",
      "层轩历落峰峦入，叠嶂森严日月吞。",
      "瀑水时飞岩际雨，怪松皆走石间根。",
      "幽奇两擅应雄长，一字为褒须更论。"
    ]
  },
  {
    "id": "adcfe4db8547f1cea47b8ca6377635f3",
    "title": "吐符应生",
    "authorName": "王尔烈",
    "authorId": "adcfe4db8547f1ced1457b72d1457b72",
    "dynasty": "清",
    "content": [
      "绣衣题刻郁崇冈，铁画端严历岁长。",
      "降岳文宗周大雅，吐符词铸汉中郎。",
      "应惊翠巘横坤轴，岂识飞神出震方。",
      "注目峰头思一解，濯缨泉水自汤汤。"
    ]
  },
  {
    "id": "adcfe4db8547f1ce96704472e8284597",
    "title": "祖越寺",
    "authorName": "王尔烈",
    "authorId": "adcfe4db8547f1ced1457b72d1457b72",
    "dynasty": "清",
    "content": [
      "峰外奇峰一上松，神仙应向此间逢。",
      "穿林风劲来香象，守洞云深啸老龙。",
      "玉匮流传黄帝事，青城仿佛丈人封。",
      "昔人自有看山眼，五岳何难一腹容。"
    ]
  },
  {
    "id": "adcfe4db8547f1ce6598dacd6daa797d",
    "title": "来鹤亭",
    "authorName": "王尔烈",
    "authorId": "adcfe4db8547f1ced1457b72d1457b72",
    "dynasty": "清",
    "content": [
      "襄平城郭近山垠，丁令归时华表存。",
      "五刹不闻留姓字，千年何独觅儿孙。",
      "灵波渺渺云烟幻，僧塔累累草树繁。",
      "谁共青山不生灭，鹤来应为问真源。"
    ]
  },
  {
    "id": "adcfe4db8547f1cef89dae7c46b58b8f",
    "title": "香岩寺",
    "authorName": "王尔烈",
    "authorId": "adcfe4db8547f1ced1457b72d1457b72",
    "dynasty": "清",
    "content": [
      "峰峦览尽兹为秀，浓淡由来本色兼。",
      "画笔谁能工透瘦，雨窗恰好称廉纤。",
      "棋临沧海千年局，石鍊红尘百丈炎。",
      "惟有白云惜青翠，每将轻蔼护峰尖。"
    ]
  },
  {
    "id": "adcfe4db8547f1ce72f215690bba260d",
    "title": "炼魔石",
    "authorName": "王尔烈",
    "authorId": "adcfe4db8547f1ced1457b72d1457b72",
    "dynasty": "清",
    "content": [
      "仙人堂下路嵯峨，密树牵衣伛偻过。",
      "身到夹峰穿穴蚁，面临圆石乘潮鼍。",
      "孤僧打七经风雪，众客参三畏薜萝。",
      "岂为炼魔来此地，诗魔翻恐更增多。"
    ]
  },
  {
    "id": "adcfe4db8547f1ce1ead1e7405f48b25",
    "title": "观音阁",
    "authorName": "王尔烈",
    "authorId": "adcfe4db8547f1ced1457b72d1457b72",
    "dynasty": "清",
    "content": [
      "履险如夷藉此心，从容身已到高岑。",
      "钵盂历历来丹灶，鹦鹉翩翩向竹林。",
      "碑字模糊苔作篆，琪花芬馥叶成阴。",
      "何时微志能粗了，手结茅亭抱膝吟。"
    ]
  },
  {
    "id": "adcfe4db8547f1ce40bc8425253e3142",
    "title": "欲至大安寺不果",
    "authorName": "王尔烈",
    "authorId": "adcfe4db8547f1ced1457b72d1457b72",
    "dynasty": "清",
    "content": [
      "登陟犹馀济胜才，回车何日望崔嵬。",
      "高峰入梦如经眼，万壑当门祇望梅。",
      "游子莫闻鸾凤啸，大夫皆作栋梁材。",
      "不须山水说残剩，灵秀应多雨露培。"
    ]
  },
  {
    "id": "adcfe4db8547f1ced294bede9145f384",
    "title": "再入千山游大安寺",
    "authorName": "王尔烈",
    "authorId": "adcfe4db8547f1ced1457b72d1457b72",
    "dynasty": "清",
    "content": [
      "深箐层崖蛇虎居，短衣匹马过来初。",
      "峰奇乍若逢高士，境别浑如读异书。",
      "双阙洞开苍壁迥，万山奔赴绀宫虚。",
      "松林想见当时盛，拥翠惊涛势浩如。"
    ]
  },
  {
    "id": "adcfe4db8547f1ced015f3e5d4eeef82",
    "title": "王稔畦六十寿",
    "authorName": "王尔烈",
    "authorId": "adcfe4db8547f1ced1457b72d1457b72",
    "dynasty": "清",
    "content": [
      "日坐缁帷手一编，鹤沙踪迹渺云烟。",
      "薰陶尽染芝兰气，矍铄谁量松柏年。",
      "白傅千篇难独美，陶潜五子让今贤。",
      "何须问取丹砂诀，共道先生是地仙。"
    ]
  },
  {
    "id": "adcfe4db8547f1cea47b8ca66765e3b8",
    "title": "吐符应生",
    "authorName": "王尔烈",
    "authorId": "adcfe4db8547f1ced1457b72d1457b72",
    "dynasty": "清",
    "content": [
      "磨崖深刻字青苍，三百年来义莫详。",
      "降岳文宗周大雅，吐符词铸汉中郎。",
      "峰头日早扶桑近，石窦泉高玉井香。",
      "星使徒惊神秀在，岂知王业肇东方。"
    ]
  },
  {
    "id": "adcfe4db8547f1ce0dc5d5258b2e8e35",
    "title": "龙泉寺",
    "authorName": "王尔烈",
    "authorId": "adcfe4db8547f1ced1457b72d1457b72",
    "dynasty": "清",
    "content": [
      "鸟引花迎到寺门，翠屏环拥绀宫尊。",
      "一千峰里烟霞胜，十六景中图画存。",
      "绝壁时悬云外屋，怪松皆走石间根。",
      "来游总向西堂宿，琼岛虚舟惬梦魂。"
    ]
  },
  {
    "id": "adcfe4db8547f1ce53768b5722362c1f",
    "title": "弥勒峰",
    "authorName": "王尔烈",
    "authorId": "adcfe4db8547f1ced1457b72d1457b72",
    "dynasty": "清",
    "content": [
      "弥勒高峰像宛然，坦怀趺坐众峰前。",
      "烟云久饫彭亨腹，文字谁劖混沌天。",
      "山半僧归犹喜客，松阴榻静且逃禅。",
      "午钟一饭山蔬饱，乘兴还寻十丈莲。"
    ]
  },
  {
    "id": "adcfe4db8547f1ce812062b9fd47ac82",
    "title": "寄穆斋烦拓雪庵碑四首",
    "authorName": "王尔烈",
    "authorId": "adcfe4db8547f1ced1457b72d1457b72",
    "dynasty": "清",
    "content": [
      "重烦登陟不辞疲，片石当前竟未知。",
      "久剥岁年元易误，忙裁书札致多疑。",
      "千山最古推斯刹，百载何人识此碑。",
      "犹忆摩挲苔藓处，墙阴幽翳树参差。"
    ]
  },
  {
    "id": "adcfe4db8547f1ce812062b926350f6c",
    "title": "寄穆斋烦拓雪庵碑四首",
    "authorName": "王尔烈",
    "authorId": "adcfe4db8547f1ced1457b72d1457b72",
    "dynasty": "清",
    "content": [
      "龟螭屹立未欹斜，字势轩昂虞褚家。",
      "学士头衔耐雨雪，金公篆额足烟霞。",
      "远寻空费游山屐，细拓惟成画足蛇。",
      "廊背雪庵碑即此，良心可惜用心差。"
    ]
  },
  {
    "id": "adcfe4db8547f1ce812062b910d22531",
    "title": "寄穆斋烦拓雪庵碑四首",
    "authorName": "王尔烈",
    "authorId": "adcfe4db8547f1ced1457b72d1457b72",
    "dynasty": "清",
    "content": [
      "非关旧事欲翻新，往迹应怜扑面尘。",
      "不辨元隋俗士误，何知今古野僧淳。",
      "神如相护踪犹在，石不能言字可循。",
      "同志于思今暇否，但邀偕往不须询。"
    ]
  },
  {
    "id": "adcfe4db8547f1ce0b3f9ddadbe2da9c",
    "title": "过钓君台",
    "authorName": "王尔烈",
    "authorId": "adcfe4db8547f1ced1457b72d1457b72",
    "dynasty": "清",
    "content": [
      "抛书揽胜钓台过，全副千山马首罗。",
      "我欲携将怀袖去，作为笔格日摩挲。"
    ]
  },
  {
    "id": "adcfe4db8547f1ce6d64eafff8766740",
    "title": "狮子峰",
    "authorName": "王尔烈",
    "authorId": "adcfe4db8547f1ced1457b72d1457b72",
    "dynasty": "清",
    "content": [
      "西域何时来向东，不施爪距镇群雄。",
      "绿苔毛彩青松发，声应蒲牢万壑空。"
    ]
  },
  {
    "id": "adcfe4db8547f1cefae7a0692f335b4f",
    "title": "西阁客灯",
    "authorName": "王尔烈",
    "authorId": "adcfe4db8547f1ced1457b72d1457b72",
    "dynasty": "清",
    "content": [
      "危岩结搆两三间，短竹疏窗笑语闲。",
      "昏黑群峰但无睹，下方应讶火铃还。"
    ]
  },
  {
    "id": "adcfe4db8547f1ce0531058bb93cb8bb",
    "title": "普安观",
    "authorName": "王尔烈",
    "authorId": "adcfe4db8547f1ced1457b72d1457b72",
    "dynasty": "清",
    "content": [
      "路盘之字到层云，兰若窗临众壑纷。",
      "欲倩荆关写奇态，麻皴斧劈墨氤氲。"
    ]
  },
  {
    "id": "adcfe4db8547f1ce7e3ee529681e6d6c",
    "title": "五佛顶",
    "authorName": "王尔烈",
    "authorId": "adcfe4db8547f1ced1457b72d1457b72",
    "dynasty": "清",
    "content": [
      "石关只许侧身上，佛顶直堪引手扪。",
      "已使群峰来脚下，从前艰步不须论。"
    ]
  },
  {
    "id": "adcfe4db8547f1ce4e1a7f89ab1c7213",
    "title": "三寺纪景戏作排律五十韵",
    "authorName": "王尔烈",
    "authorId": "adcfe4db8547f1ced1457b72d1457b72",
    "dynasty": "清",
    "content": [
      "屐齿抛来久，风尘二十秋。",
      "千峰欣共赏，三刹快相留。",
      "西阁依云卧，龙泉尽□游。",
      "净瓶窗外得，螺黛海中浮。",
      "磐石龙馀尾，松门塔在眸。",
      "狮鸣钟向口，象卧鼻垂头。",
      "双牖东堂爽，层阶佛座幽。",
      "数椽弥勒殿，万卷藏经楼。",
      "日饮濯缨水，闲听唤妇鸠。",
      "漱琼书可拓，符吐义当求。",
      "试觅南泉道，桃花几误刘。",
      "言寻祖越寺，蝶梦顿忘周。",
      "群岳真堪锁，松坡果不侔。",
      "轮囷扪太极，欹侧驻高邱。",
      "有洞窈而曲，无梁阻且修。",
      "振衣诗忆左，留迹地非缑。",
      "饱饭招提别，迂途景物搜。",
      "井深八角甃，亭敞四山收。",
      "归路同谈虎，夕阳已下牛。",
      "客灯聊共息，佛顶更为谋。",
      "浴佛香花日，探奇鸾鹤俦。",
      "天门穿石壁，滴水玩珠旒。",
      "缘磴行如蚁，凌虚坐似舟。",
      "西明石观旧，龙井水泉优。",
      "路绝松能接，崖悬足惮投。",
      "奚奴矜健捷，铤险迈猿猴。",
      "尔辈殊堪羡，先生今且休。",
      "此行真卓荦，来日应优游。",
      "僧指香岩路，筇扶碧岭陬。",
      "蕨芽同采采，麦浪渐悠悠。",
      "烹茗石桥憩，倾壶枫树庥。",
      "迟回行九曲，缥渺到三洲。",
      "峰对关门似，尖多笔架犹。",
      "炷香云篆袅，坡绣罽茵柔。",
      "鹦鹉飞堪唤，钵盂黝若髹。",
      "通明山透月，夹缝路登虬。",
      "塔矗千寻壁，龙潜百丈湫。",
      "方枰仙所奕，高阁佛之邮。",
      "花雨台存矣，危岩魔炼不。",
      "井连当陆羽，桥断割鸿沟。",
      "奇绝雪庵塔，穹兮葛氏瓯。",
      "虚中甘露贮，覆手玉丸抠。",
      "水浅无盈涸，年多阅电沤。",
      "荒碑如褉帖，残字露银钩。",
      "文以唐宗敕，石于贞观锼。",
      "何其平燹乱，乃尔重缁流。",
      "金衲应非俗，铜牌或有由。",
      "诛茅伊自始，揽胜此其尤。",
      "后者谁乘鹤，吾侪岂学鸥。",
      "短言聊纪实，挂漏待相酬。"
    ]
  },
  {
    "id": "adcfe4db8547f1ceb02738e22eab2c31",
    "title": "寄穆斋烦拓雪庵碑四首其四",
    "authorName": "王尔烈",
    "authorId": "adcfe4db8547f1ced1457b72d1457b72",
    "dynasty": "清",
    "content": [
      "雅兴应仍在，贤劳已共知。",
      "更寻樵径去，相约食瓜时。",
      "真面须重认，深根可自披。",
      "杨声闻戛戛，泉响和澌澌。",
      "秘阁思添帙，邮筒敬寄诗。",
      "非君成胜事，属望复谁居。"
    ]
  },
  {
    "id": "adcfe4db8547f1ce112b4a889652d91c",
    "title": "仙人台",
    "authorName": "王尔烈",
    "authorId": "adcfe4db8547f1ced1457b72d1457b72",
    "dynasty": "清",
    "content": [
      "天风吹轻衣，缥渺立绝顶。",
      "棋声若可闻，欲上梯痕迥。",
      "俯视屏障开，层叠青碧醒。",
      "万象罗吾前，所历皆炯炯。",
      "荒碑纪丙午，零落难细诇。",
      "蜗篆古虫鱼，苔斑汉彝鼎。",
      "忽看峭壁来，高力破溟涬。",
      "下临无底壑，石棱剑戟挺。",
      "奇绝动心魂，长啸惊侪等。"
    ]
  },
  {
    "id": "adcfe4db8547f1cedadc3f5f477d89f9",
    "title": "雪庵碑",
    "authorName": "王尔烈",
    "authorId": "adcfe4db8547f1ced1457b72d1457b72",
    "dynasty": "清",
    "content": [
      "青山阅沧桑，人与泉流逝。",
      "碑字诏来兹，片石功非细。",
      "探奇入千山，稽古感兴替。",
      "坐卧读其间，半皆隆嘉岁。",
      "尤多万历年，衰晚恣壮丽。",
      "最后至香岩，墙背树翳翳。",
      "贞珉屹然存，字有褚虞势。",
      "风雨所泐蚀，岁月难审谛。",
      "一石告我知，隐跃出草际。",
      "曰维唐贞观，航海使星诣。",
      "雪庵异迹闻，赐予有嘉惠。",
      "厥赐碑与牌，碑以表禅慧。",
      "环山为之田，铜牌乃符契。",
      "明碑尽可仆，此碑有攸系。",
      "雪庵方外人，何以感唐帝。",
      "幼安与方彦，德使顽钝励。",
      "芳徽岂不彰，表闾殊未逮。"
    ]
  },
  {
    "id": "adcfe4db8547f1ce627c30a9b56ee737",
    "title": "丁酉秋张兰谷招游龙泉夜中得雨泉韵清佳因赋长句即谢兰谷",
    "authorName": "王尔烈",
    "authorId": "adcfe4db8547f1ced1457b72d1457b72",
    "dynasty": "清",
    "content": [
      "龙泉之龙去为霖，泉不自润收清音。",
      "朅来招提已三至，流水空对无弦琴。",
      "金钱敬卜神如贶，夜半淋浪闻枕上。",
      "晓来群山拥湿云，松根石罅波激荡。",
      "开唇鼓吻龙作声，钧天乐作虞球鸣。",
      "入耳喧腾转幽静，到眼活泼还晶莹。",
      "此时髯龙吹细籁，白帝骖龙扬风旆。",
      "巨象呼吸狮子鸣，喷雷翻雪众声会。",
      "入夜禅龛龙吐珠，群仙影动开琼琚。",
      "梦榻浑忘身是我，庄生蝴蝶飘蘧蘧。",
      "一雨成奇伊谁力，欲问山灵山默默。",
      "此日相招饱意归，惠我岂惟多酒食。"
    ]
  },
  {
    "id": "adcfe4db8547f1cecac54f0cad804c60",
    "title": "书汪氏双节传后",
    "authorName": "王尔烈",
    "authorId": "adcfe4db8547f1ced1457b72d1457b72",
    "dynasty": "清",
    "content": [
      "二女同居多异志，两贤相遇真家瑞。",
      "家瑞偏逢变坎坷，贤女空悲共憔悴。",
      "汪君同室曰王徐，浙水清门著节义。",
      "自昔之子号宜家，厥后良人厄远地。",
      "瞻望母兮目岂瞑，哀弱子兮孤谁寄。",
      "庄姜戴妫无猜嫌，赵姬叔隗均礼谊。",
      "含悽且作未亡人，戮力同肩未了事。",
      "风雨冥冥虓虎惊，篱壁萧萧魑魅肆。",
      "凛冽冰霜足御侮，殷勤针黹还供匮。",
      "冬夜夏日寒暑长，机筐书箧无时置。",
      "高堂终年子有成，地下报君妾无愧。",
      "贤哉患难有同心，嗟乎传闻为酸鼻。",
      "福堂应以阴骘酬，弱骨何必鬼神忌。",
      "齐年双嫠穴同归，百死孤生空血泪。",
      "闺中婴臼岂为名，身后鼎牲匪我思。",
      "君恩逮下靡有遗，孝子显亲无弗至。",
      "吾为贤者叹馀生，何以报之为良吏。"
    ]
  },
  {
    "id": "adcfe4db8547f1ce6d3f8a79eea06565",
    "title": "过医巫闾山诗",
    "authorName": "王尔烈",
    "authorId": "adcfe4db8547f1ced1457b72d1457b72",
    "dynasty": "清",
    "content": [
      "天府有崇山，医闾关外壮。",
      "长白遥拱挹，两京此屏障。",
      "管领西来蜂，朝东各献状。",
      "若崩角稽首，后先不相让。",
      "乃知开辟初，已定今之王。"
    ]
  },
  {
    "id": "adcfe4db854b70e5703c52e66188eaa6",
    "title": "宿翠微堂分赋",
    "authorName": "蒋鲁传",
    "authorId": "adcfe4db854b70e5d1457b72d1457b72",
    "dynasty": "清",
    "content": [
      "秋山木叶下，云净晚天开。",
      "月色寒冰簟，江声落酒杯。",
      "共谭《高士传》，间卧楚王台。",
      "不尽三更话，幽钟枕上来。"
    ]
  },
  {
    "id": "adcfe4db855c38112df510cf910230ae",
    "title": "登黄鹤楼",
    "authorName": "易宏",
    "authorId": "adcfe4db855c3811d1457b72d1457b72",
    "dynasty": "清",
    "content": [
      "《梅花》声散笛悠悠，笛歇花残独上楼。",
      "天远树连云梦晓，月明人隔洞庭秋。",
      "千年事业英雄泪，万里烟波旅客愁。",
      "我识蓬莱今有路，好随黄鹤御风游。"
    ]
  },
  {
    "id": "adcfe4db855c3811d36fd7aa19afbcfd",
    "title": "登潇湘烟雨楼",
    "authorName": "易宏",
    "authorId": "adcfe4db855c3811d1457b72d1457b72",
    "dynasty": "清",
    "content": [
      "潇湘合浦在零陵，千里奔流注洞庭。",
      "三户人烟迷野黑，九疑山色渡江青。",
      "云行岭上空朝暮，瑟鼓波中自窅冥。",
      "故国愁心遥有寄，好随明月照柴扃。"
    ]
  },
  {
    "id": "adcfe4db855c3811008d5dcdacb7b8b5",
    "title": "舟泊芜湖月夜闻江上吟云野月吊魂夜夜愁霜轮寂静远天秋谁怜独照孤臣泪洒向寒涛万里流吟罢悄然无人盖鬼作也感赋一绝以吊之",
    "authorName": "易宏",
    "authorId": "adcfe4db855c3811d1457b72d1457b72",
    "dynasty": "清",
    "content": [
      "南朝事业已全非，战罢当年染血衣。",
      "千古不消亡国恨，江涛长挟旅魂飞。"
    ]
  },
  {
    "id": "adcfe4db8562bbcfbe6aafb91400de01",
    "title": "送徐坤载归里",
    "authorName": "法枟",
    "authorId": "adcfe4db8562bbcfd1457b72d1457b72",
    "dynasty": "清",
    "content": [
      "猎猎西风红柿垂，送君南浦夕阳时。",
      "壮怀已尽十千酒，归棹空余半卷诗。",
      "湖畔芙蓉游子去，客中烟树故人思。",
      "黄花才绽秋如锦，到舍还应满旧篱。"
    ]
  },
  {
    "id": "adcfe4db8568ba4869ba1de5476b2c9e",
    "title": "山楼",
    "authorName": "罗辰",
    "authorId": "adcfe4db8568ba48d1457b72d1457b72",
    "dynasty": "清",
    "content": [
      "复道连幽谷，层檐隐翠微。",
      "断霞晴入槛，飞瀑冷侵衣。",
      "采药穿云出，寻僧带月归。",
      "山居称身隐，高唱得天机。"
    ]
  },
  {
    "id": "adcfe4db856ef65caefb6a209eeee3f0",
    "title": "黄汾阻风",
    "authorName": "李钟璧",
    "authorId": "adcfe4db856ef65cd1457b72d1457b72",
    "dynasty": "清",
    "content": [
      "系缆黄沙几晦明，归心日夜共愁生。",
      "客行惯下千猿泪，潮至如闻万马声。",
      "世事久知同木雁，羁怀何处付银筝。",
      "倚栏极目占风色，远浦沙昏浪未平。"
    ]
  },
  {
    "id": "adcfe4db85753491242bd6e79c074d3b",
    "title": "夏口感事",
    "authorName": "李宣龚",
    "authorId": "adcfe4db85753491d1457b72d1457b72",
    "dynasty": "清",
    "content": [
      "风雨江声里，孤灯落楚乡。",
      "妻孥随棹去，枕簟入秋凉。",
      "喜乱终轻己，残民亦可伤。",
      "谁怜孤士感，拭眼对苍茫。"
    ]
  },
  {
    "id": "adcfe4db85753491174f3d54777f5eec",
    "title": "高昌庙看桃花过石遣丈旧宅",
    "authorName": "李宣龚",
    "authorId": "adcfe4db85753491d1457b72d1457b72",
    "dynasty": "清",
    "content": [
      "入洛浑如梦，还吴未有家。",
      "过门千骑静，盖顶一茅遮。",
      "江气来人境，花光夺晚霞。",
      "劳劳思楚尾，怅望日西斜。"
    ]
  },
  {
    "id": "adcfe4db85753491876fda6192d64d55",
    "title": "战夜感作",
    "authorName": "李宣龚",
    "authorId": "adcfe4db85753491d1457b72d1457b72",
    "dynasty": "清",
    "content": [
      "矢志能摧敌，孤军震一韩。",
      "江声催勇锐，月色带饥寒。",
      "量力无天幸，衡情有至难。",
      "缩头龟殿里，应愧此心安。"
    ]
  },
  {
    "id": "adcfe4db857534917d73bc95abb7d374",
    "title": "除夕得心畬来书却寄",
    "authorName": "李宣龚",
    "authorId": "adcfe4db85753491d1457b72d1457b72",
    "dynasty": "清",
    "content": [
      "远意新书尾，真堪读百回。",
      "千优成岁暮，一醉数花开。",
      "世改园林在，歌终风雨来。",
      "王孙有妙手，肯受杜陵哀。"
    ]
  },
  {
    "id": "adcfe4db85753491157290a987ac1a33",
    "title": "峨嵋伏虎寺",
    "authorName": "李宣龚",
    "authorId": "adcfe4db85753491d1457b72d1457b72",
    "dynasty": "清",
    "content": [
      "径峭松争直，泉奔石欲流。",
      "穿山惊到峡，入寺胜登楼。",
      "云重常分暝，蝉疏早得秋。",
      "岂无三宿恋，归思澹淹留。"
    ]
  },
  {
    "id": "adcfe4db85753491b811a99cb321a170",
    "title": "同梅生疑盦蔼农夜坐",
    "authorName": "李宣龚",
    "authorId": "adcfe4db85753491d1457b72d1457b72",
    "dynasty": "清",
    "content": [
      "人海难为夜，无风不是楼。",
      "能留三客语，赖有一园秋。",
      "窅默心犹寄，徘徊意未休。",
      "举头河漠在，谁见水西流。"
    ]
  },
  {
    "id": "adcfe4db857534910b7bc1417f5e6234",
    "title": "深闭",
    "authorName": "李宣龚",
    "authorId": "adcfe4db85753491d1457b72d1457b72",
    "dynasty": "清",
    "content": [
      "客处荒城岁月增，此身未改旧崚嶒。",
      "不棼始觉多馀暇，深闭犹能远所憎。",
      "砚水已干仍抱璞，瓶花相对亦传灯。",
      "冥然端坐穷群态，杞柳杯棬各有棱。"
    ]
  },
  {
    "id": "adcfe4db857534914a447b20db10ec05",
    "title": "九日拟游松风閤因雨不果",
    "authorName": "李宣龚",
    "authorId": "adcfe4db85753491d1457b72d1457b72",
    "dynasty": "清",
    "content": [
      "未到西山已足夸，孰知秋序变天涯。",
      "雨声坐使人留楚，霜意犹悭菊作花。",
      "眼底江湖添浩荡，酒边肝肺长槎枒。",
      "登高能赋寻常事，千载居然属孟嘉。"
    ]
  },
  {
    "id": "adcfe4db857534918ca7356c3645ebe6",
    "title": "子夜闻歌兴尽而返",
    "authorName": "李宣龚",
    "authorId": "adcfe4db85753491d1457b72d1457b72",
    "dynasty": "清",
    "content": [
      "端坐真堪拟陆沈，小车聊遣散幽襟。",
      "月寒水影微妨路，风远歌声细出林。",
      "物外寡欢成独往，人间可语算知音。",
      "归来百念仍消歇，只有霜檠对苦吟。"
    ]
  },
  {
    "id": "adcfe4db857534917ca41a553de798e1",
    "title": "得家书五年留滞今且去楚矣",
    "authorName": "李宣龚",
    "authorId": "adcfe4db85753491d1457b72d1457b72",
    "dynasty": "清",
    "content": [
      "持是安归黯可伤，出门负手楚天长。",
      "寒江向晚波初碧，病槛经旬叶尽黄。",
      "闲味饱谙忘有我，孤怀潜转入思乡。",
      "披书却感居人语，为扫松篁待解装。"
    ]
  },
  {
    "id": "adcfe4db8575349187d03c5dee303d7a",
    "title": "法源寺追忆叔峤暾谷",
    "authorName": "李宣龚",
    "authorId": "adcfe4db85753491d1457b72d1457b72",
    "dynasty": "清",
    "content": [
      "樽前苟活数同游，坐久才知子未休。",
      "客里风光殊可念，衰时人物本难留。",
      "沉冤百日君门静，溅泪青春渭水流。",
      "痛定若思鼌贾策，也应功罪讼从头。"
    ]
  },
  {
    "id": "adcfe4db8575349189d077dd1b5f92d8",
    "title": "岚山雨后樱花狼藉怅然有作",
    "authorName": "李宣龚",
    "authorId": "adcfe4db85753491d1457b72d1457b72",
    "dynasty": "清",
    "content": [
      "东风吹雨太无端，俄顷花开旋复残。",
      "酒倦伤春人易睡，楼高近海昼多寒。",
      "商艰郁抑知谁拯，国论棼纭已厌看。",
      "尚恐多忧损怀抱，百年记取一凭阑。"
    ]
  },
  {
    "id": "adcfe4db8575349129a654de0e18e8de",
    "title": "呈啬翁丙午",
    "authorName": "李宣龚",
    "authorId": "adcfe4db85753491d1457b72d1457b72",
    "dynasty": "清",
    "content": [
      "微官无计问田园，野老相从学负暄。",
      "直道如今更焉往，是邦犹足与图存。",
      "吴盐百里天同白，卫布千家雪可温。",
      "小物极知人力在，请看闾党有公言。"
    ]
  },
  {
    "id": "adcfe4db8575349155a90a9db4895cdc",
    "title": "郊行",
    "authorName": "李宣龚",
    "authorId": "adcfe4db85753491d1457b72d1457b72",
    "dynasty": "清",
    "content": [
      "委辔垂鞭涉数村，村村风物不堪论。",
      "双沟柳色初相识，八集梨花已断魂。",
      "东道垣墉劳假馆，北州豪杰竞投门。",
      "此怀难使黎民喻，始信非常固有原。"
    ]
  },
  {
    "id": "adcfe4db857534912c1d0b9a041379e7",
    "title": "呈徐固卿同年",
    "authorName": "李宣龚",
    "authorId": "adcfe4db85753491d1457b72d1457b72",
    "dynasty": "清",
    "content": [
      "孤城旷野坐无谋，富岁犹留菜色忧。",
      "俗敞不妨施督责，地偏何处得吹求。",
      "北来民气仍堪用，东去河声未解愁。",
      "徒手欲为根本计，固应度量不相侔。"
    ]
  },
  {
    "id": "adcfe4db85753491fdb483fcaf9a5865",
    "title": "游邓尉",
    "authorName": "李宣龚",
    "authorId": "adcfe4db85753491d1457b72d1457b72",
    "dynasty": "清",
    "content": [
      "水宿微嫌夜榜喧，晓行才及寺钟闻。",
      "湖光收暖将成雨，梅气盘空半作云。",
      "到眼松杉皆老伴，避人猿鹤可同群。",
      "道根终浅无缘住，归去犹须理放纷。"
    ]
  },
  {
    "id": "adcfe4db85753491a71b061812c06284",
    "title": "乞病获谴诗以解秽",
    "authorName": "李宣龚",
    "authorId": "adcfe4db85753491d1457b72d1457b72",
    "dynasty": "清",
    "content": [
      "两年救死与扶伤，获退如闻赦一场。",
      "厌与百僚同唯唯，未能三月便皇皇。",
      "期颐自古关名德，拳曲何堪律短长。",
      "妙语解人终恨浅，强将一障系存亡。"
    ]
  },
  {
    "id": "adcfe4db857534912a80c47733b742f9",
    "title": "和陶斋督部喜雨之作",
    "authorName": "李宣龚",
    "authorId": "adcfe4db85753491d1457b72d1457b72",
    "dynasty": "清",
    "content": [
      "居然一雨慰苍生，待看黄云万里平。",
      "众里步趋关物望，酒边忧乐惬群情。",
      "鸡豚日午争迎社，蛙黾风低欲满城。",
      "绝似元丰歌击壤，欹眠乘兴句先成。"
    ]
  },
  {
    "id": "adcfe4db857534916a20e5f4915d27e5",
    "title": "秋夜",
    "authorName": "李宣龚",
    "authorId": "adcfe4db85753491d1457b72d1457b72",
    "dynasty": "清",
    "content": [
      "雨过凉蛩欲上廊，槁梧无语夜初长。",
      "一灯照影看成瘦，百罹乘秋竞作狂。",
      "坐觉微尘生扰攘，强凭新懦耗闲忙。",
      "病坊那有安心法，祇爇维摩半炷香。"
    ]
  },
  {
    "id": "adcfe4db85753491612126cce7e27f19",
    "title": "重过盟鸥榭有感寄太夷丈奉天",
    "authorName": "李宣龚",
    "authorId": "adcfe4db85753491d1457b72d1457b72",
    "dynasty": "清",
    "content": [
      "庭前病桧自萧疏，门外惊鸥不可呼。",
      "饱听江声十年事，来寻陈迹一篇无。",
      "投荒坐惜人将老，望鲁空嗟道巳孤。",
      "赖有胜天坚念在，稍分肝胆与枝梧。"
    ]
  },
  {
    "id": "adcfe4db85753491f617adaf4069255c",
    "title": "丁丑九日作",
    "authorName": "李宣龚",
    "authorId": "adcfe4db85753491d1457b72d1457b72",
    "dynasty": "清",
    "content": [
      "天狗频闻坠地声，却疑瓯脱是围城。",
      "园中犹可留宾客，菊外谁知有死生。",
      "一雨暂教兵气洗，九秋难遣壮心平。",
      "世间身手真何罪，请赋无衣为我鸣。"
    ]
  },
  {
    "id": "adcfe4db85753491891bbf80c98f18bd",
    "title": "呈雪桥师",
    "authorName": "李宣龚",
    "authorId": "adcfe4db85753491d1457b72d1457b72",
    "dynasty": "清",
    "content": [
      "举国甘心败是求，更无馀地可分忧。",
      "澶渊敢再轻孤注，曹社谁知尽鬼谋。",
      "独有文章尊滏水，任从槌毁到黄楼。",
      "琼华未刬西山在，北望犹容两眼收。"
    ]
  },
  {
    "id": "adcfe4db857534918f344df8502cc620",
    "title": "早起",
    "authorName": "李宣龚",
    "authorId": "adcfe4db85753491d1457b72d1457b72",
    "dynasty": "清",
    "content": [
      "百虫虚警正愁吾，破梦犹惊啄屋乌。",
      "十里秋声非草木，一天凉思似江湖。",
      "储胥列骑情终黜，斥堠连鸡计已疏。",
      "自断决无山可入，只馀坐待海同枯。"
    ]
  },
  {
    "id": "adcfe4db857534915abdd3638d0fdd5d",
    "title": "答叔通",
    "authorName": "李宣龚",
    "authorId": "adcfe4db85753491d1457b72d1457b72",
    "dynasty": "清",
    "content": [
      "老至能为漆室吟，山川指掌去来今。",
      "忧时早信天将坠，料事悬知寇已深。",
      "直把九州供铸错，犹从两国望收金。",
      "君诗莫作寻常看，尚论应归得失林。"
    ]
  },
  {
    "id": "adcfe4db85753491c015fa8968554ed3",
    "title": "和梅泉摩天閤登高之作即次其韵",
    "authorName": "李宣龚",
    "authorId": "adcfe4db85753491d1457b72d1457b72",
    "dynasty": "清",
    "content": [
      "兵尘依旧黯秋光，多难登临感万方。",
      "高閤当山聊俯仰，黄花待雨自阴阳。",
      "共夸病客犹能健，却笑闲身浪着忙。",
      "歌舞任他鹅鸭乱，弥天未减次公狂。"
    ]
  },
  {
    "id": "adcfe4db8575349100b70bbed56c79f8",
    "title": "答行岩并示二适",
    "authorName": "李宣龚",
    "authorId": "adcfe4db85753491d1457b72d1457b72",
    "dynasty": "清",
    "content": [
      "早知骑虎患非轻，谁识连鸡势已成。",
      "免虏入山真失着，老谋壮事两难平。",
      "秦关欲辨东西险，洛水犹闻日夜声。",
      "太息草间求活辈，几回横涕望归京。"
    ]
  },
  {
    "id": "adcfe4db8575349121f0685a102f997a",
    "title": "日本陷婆罗洲我国驻山打根领事卓还来抗敌不屈卒死于难作此哀之还来者吾师八园先生之第四孙也",
    "authorName": "李宣龚",
    "authorId": "adcfe4db85753491d1457b72d1457b72",
    "dynasty": "清",
    "content": [
      "述德真能溯本原，断无失节晦翁孙。",
      "贼中啮齿胸终决，劫后归元发仅存。",
      "剩有遗书慰亲舍，长留正气壮师门。",
      "四方会葬衣如缟，牛首新阡尽泪痕。"
    ]
  },
  {
    "id": "adcfe4db857534910e12ca24490d965f",
    "title": "夜宿郑家楼",
    "authorName": "李宣龚",
    "authorId": "adcfe4db85753491d1457b72d1457b72",
    "dynasty": "清",
    "content": [
      "郑家楼外晚经过，万窍风呜一枕波。",
      "曾是昔年行水地，起看画壁认黄河。"
    ]
  },
  {
    "id": "adcfe4db85753491d918ad6a6b369259",
    "title": "彝陵以上两岸无种柳者",
    "authorName": "李宣龚",
    "authorId": "adcfe4db85753491d1457b72d1457b72",
    "dynasty": "清",
    "content": [
      "一船楚语杂巴谈，艳说欧公手种楠。",
      "我自不为枯树赋，却哀蒲柳望江南。"
    ]
  },
  {
    "id": "adcfe4db857534913cca8138c6c7158e",
    "title": "嘉州道中",
    "authorName": "李宣龚",
    "authorId": "adcfe4db85753491d1457b72d1457b72",
    "dynasty": "清",
    "content": [
      "抱城绿野与江平，路入嘉州水更清。",
      "松气日光三百里，峨眉天半片云横。"
    ]
  },
  {
    "id": "adcfe4db857534919180f9ca3f9151c5",
    "title": "夹江即目",
    "authorName": "李宣龚",
    "authorId": "adcfe4db85753491d1457b72d1457b72",
    "dynasty": "清",
    "content": [
      "万里岷江洗眼来，水田无处起尘埃。",
      "古榕几树栖归鹭，错认辛夷五月开。"
    ]
  },
  {
    "id": "adcfe4db857534910f5feea68b0566c2",
    "title": "为太疏题桥西草堂图范漪所画也",
    "authorName": "李宣龚",
    "authorId": "adcfe4db85753491d1457b72d1457b72",
    "dynasty": "清",
    "content": [
      "复成桥上看钟山，得意青溪自往还。",
      "今日江南非我有，草堂容汝占萧闲。"
    ]
  },
  {
    "id": "adcfe4db85753491a2317850217ee15f",
    "title": "同暾谷公宽彦侯登邻霄台",
    "authorName": "李宣龚",
    "authorId": "adcfe4db85753491d1457b72d1457b72",
    "dynasty": "清",
    "content": [
      "此台不言高，归然苍一城。",
      "乱松俯清江，远水有近声。",
      "落日不肯驻，西风待我生。",
      "临去始一登，填胸弥峥嵘。",
      "闽士轻其乡，有山遂无名。",
      "试数江南北，谁为吾眼明。"
    ]
  },
  {
    "id": "adcfe4db85753491ee54a931d23d8bb5",
    "title": "与畏庐丈谈诗有感",
    "authorName": "李宣龚",
    "authorId": "adcfe4db85753491d1457b72d1457b72",
    "dynasty": "清",
    "content": [
      "秋风鬓未丝，言语带霜气。",
      "老人读我诗，谓为俗所忌。",
      "孤生忧患馀，积想辄成累。",
      "惟诗性与近，屈曲可行意。",
      "江湖实寥寥，中亦判泾渭。",
      "向来道恐孤，况夺眼中士。",
      "中原博反掌，送日剩残泪。",
      "奈何廿年短，及此不祥事。",
      "变衰有遣音，发吻动哀吹。",
      "情知穷则然，废去端作祟。"
    ]
  },
  {
    "id": "adcfe4db85753491cfb8a715495c2bc5",
    "title": "哀暾谷",
    "authorName": "李宣龚",
    "authorId": "adcfe4db85753491d1457b72d1457b72",
    "dynasty": "清",
    "content": [
      "孤生寡所欢，往往叹气类。",
      "宁知哭死眼，遽乃及晚翠。",
      "平时略细行，未尽可人意。",
      "遂令授命日，四海谤犹沸。",
      "丘山挽不前，毫末岂所计。",
      "狂药眩举国，觉痛旋复醉。",
      "改弦非尔力，构衅但取忌。",
      "肝脑所不吝，天日有无贰。",
      "顾或引之去，感语动涕泗。",
      "小臣自愚闇，君难安可弃。",
      "衣冠赴东市，嫉恶犹裂眦。",
      "似怜黄乌章，临终徒惴惴。",
      "吾子有今日，夙愿百已遂。",
      "当贺更以吊，自反觉无谓。",
      "愿收声彻天，愿忍彻泉泪。",
      "敢以朋友私，辱君死君义。",
      "寒风今九月，归骨滞郊次。",
      "孤嫠泣淮水，一叔怆山寺。",
      "忽闻颖儿歌，恐伤侍中志。",
      "行当谋速朽，种梓待成器。"
    ]
  },
  {
    "id": "adcfe4db85753491ed900f434775f8ad",
    "title": "王庄相验丁未",
    "authorName": "李宣龚",
    "authorId": "adcfe4db85753491d1457b72d1457b72",
    "dynasty": "清",
    "content": [
      "我行日已晡，百里无炊烟。",
      "何物取果腹，馒头直数钱。",
      "舆夫逼寒冻，举步生纠缠。",
      "有丧者凡民，俯伏奔我前。",
      "喘息挟惊恐，衔悲难尽言。",
      "寇从东方来，逋匿驴与牷。",
      "阿兄断左臂，未死躯已捐。",
      "门户失所倚，三雏饥可怜。",
      "是邦号岩邑，猛政固宜先。",
      "官乎尔奚为，鼠辈胆如天。",
      "冤苦苟不雪，谁言使君贤。",
      "急难见忱悃，返躬滋赧然。",
      "凭轼语无告，为汝解倒悬。"
    ]
  },
  {
    "id": "adcfe4db85753491b6aaec2a4a7e1b61",
    "title": "禁鸦片未尽有司又从而征之慨然有作",
    "authorName": "李宣龚",
    "authorId": "adcfe4db85753491d1457b72d1457b72",
    "dynasty": "清",
    "content": [
      "泗滨非瘴乡，万户带病色。",
      "生涯恃罂粟，一收胜再熟。",
      "自从著严令，辍耕稍畏缩。",
      "城厢复穷搜，繁灯夜争匿。",
      "厉禁行如风，窳器亦不鬻。",
      "知弃以为取，谋国有常策。",
      "不修邻所利，蓄计且予毒。",
      "奈何遣专司，色喜忽捧檄。",
      "民间疾未瘳，官办沈犹拾。",
      "饮鸩甘如饴，贪天夸己力。",
      "坐令刚制心，为此一挫抑。",
      "位卑言有罪，感叹了何益。"
    ]
  },
  {
    "id": "adcfe4db85753491ff461b20114ea8ba",
    "title": "讼蝗",
    "authorName": "李宣龚",
    "authorId": "adcfe4db85753491d1457b72d1457b72",
    "dynasty": "清",
    "content": [
      "射阳告蝗灾，插羽星火驰。",
      "一旬三廓清，官书等童嬉。",
      "敝邑势洼下，错壤洪泽湄。",
      "冬乾挟春潦，燥湿殊失宜。",
      "有虫不腐毈，一卵破百儿。",
      "跳跃竞唧嗾，如闻冰流澌。",
      "朝掘百丈沟，暮障千丈陂。",
      "畚锸相后先，挨村不遑糜。",
      "缚帚纳窟穴，聚歼无一遗。",
      "除恶誓务尽，不留为人饥。",
      "何曾劳酒浆，民各急其私。",
      "徼幸害已去，安用更张之。",
      "谁知坐疏忽，长官翻见疑。",
      "徵蝗等包贡，督责不敢迟。",
      "秽烂已入土，何从登阶墀。",
      "大索菰芦中，开笼行欲飞。",
      "老手擅刀笔，批根弥有词。",
      "扑蝻寖成蝗，事实焉可欺。",
      "为政乃若此，讵称良有司。",
      "下吏愧无状，厥咎诚当尸。",
      "举头视皎日，岂复求人知。",
      "顾兹府县间，不能无是非。",
      "投帻乞病免，两端休争持。",
      "异哉彼狡狯，弄姿微拈髭。",
      "逡巡就客位，幡然降色辞。",
      "自悔太孟浪，误将汝瑕疵。",
      "为惠况不费，未蠲毫与釐。",
      "片语事立白，褊心亦良怡。",
      "海东某使君，市蝗不论赀。",
      "穿冢高于城，状若封鲸鲵。",
      "钜万从何出，官仓粟无稊。",
      "假手恣一饱，黑胆青肝脾。",
      "岁宴最上考，公言空尔为。"
    ]
  },
  {
    "id": "adcfe4db85753491d42793cb4b84df71",
    "title": "愧室吾师在野有声守梧二年以治绩荐于朝行入御史台矣为忌者挤去岁晚卧病呻吟中笃念君国予时亦以引疾辞官避人海上旦夕相就得读平时幕府所著章奏叹师之不遇而为天下惜也",
    "authorName": "李宣龚",
    "authorId": "adcfe4db85753491d1457b72d1457b72",
    "dynasty": "清",
    "content": [
      "谏草积盈咫，平生殊为人。",
      "为郡偶出手，交章惊盈廷。",
      "言责果有归，正气可以伸。",
      "摧奸何足论，大义待敷陈。",
      "谁知含光璞，已遭近前瞋。",
      "蜚语巧中伤，拂衣就沉沦。",
      "世论竞愤惜，歌辞吐清新。",
      "君门如天高，病榻勤相亲。",
      "一朝揭日月，西风清庾尘。",
      "事败不可讳，不韪终及身。",
      "空有蔽贤羞，奚伤卷怀仁。",
      "离合垂十年，师友义不晦。",
      "连宵语出处，正色莫敢懈。",
      "沾沾章句士，器小易满溃。",
      "及门能有几，志节共磨淬。",
      "病窗爱花枝，妍语破细碎。",
      "江鱼与橘柚，远味雅见逮。",
      "时艰卒挂眼，一饭九嗟喟。",
      "学道耻未坚，投闲思早退。",
      "毒口从揶揄，用意固有在。",
      "冥心怀独往，岂恤世议隘。",
      "吾师秉忠贞，此语不予贷。",
      "归欤有狂简，侍坐暂一快。"
    ]
  },
  {
    "id": "adcfe4db857534914291121646a9e533",
    "title": "病中别贞壮",
    "authorName": "李宣龚",
    "authorId": "adcfe4db85753491d1457b72d1457b72",
    "dynasty": "清",
    "content": [
      "书来幸相存，起懦发愧赧。",
      "形骸虽暂隔，肝肺要可盥。",
      "平生嵚崎人，踏浪未嫌远。",
      "意行忘所适，忧子目力短。",
      "幽斋夙相依，夜语灯火伴。",
      "人物恣臧否，几辈遭不满。",
      "作诗乃馀事，此诣世亦罕。",
      "浮埃扫群籍，俊语谏不断。",
      "写成将一苇，谓我固能辩。",
      "谋篇戒色庄，驭句取行简。",
      "持此质郑陈，知言谢不敏。",
      "吾诗久不作，志业付荒诞。",
      "缩手阅过船，万辱忍一饭。",
      "韩非著说难，身世托孤愤。",
      "宋王一居州，挽士那容缓。",
      "寒砧上吴霜，沧江入岁晚。",
      "子归计岂非，畏此自厓返。",
      "病起复怀人，不如终偃蹇。"
    ]
  },
  {
    "id": "adcfe4db85753491d1d0052f4c659897",
    "title": "芝罘杂诗壬子",
    "authorName": "李宣龚",
    "authorId": "adcfe4db85753491d1457b72d1457b72",
    "dynasty": "清",
    "content": [
      "岛市似日本，所少万屐声。",
      "绿岗路千盘，澄波荡空明。",
      "比屋昼掩户，人言方厌兵。",
      "幸有北船珠，慰此闻戒情。"
    ]
  },
  {
    "id": "adcfe4db85753491d1d0052fa82da8e5",
    "title": "芝罘杂诗壬子",
    "authorName": "李宣龚",
    "authorId": "adcfe4db85753491d1457b72d1457b72",
    "dynasty": "清",
    "content": [
      "范蠡忧藏弓，鸱夷弄狡狯。",
      "求仙有徐福，童女遗世累。",
      "置金廊庑下，戎成终不退。",
      "谁欤作俑者，矫首向天外。"
    ]
  },
  {
    "id": "adcfe4db85753491d1d0052f308f48dd",
    "title": "芝罘杂诗壬子",
    "authorName": "李宣龚",
    "authorId": "adcfe4db85753491d1457b72d1457b72",
    "dynasty": "清",
    "content": [
      "胡姬发曲局，插花风翩跹。",
      "相将礼浮图，歌声彻人天。",
      "钟鸣一哄散，状若出定禅。",
      "罪悔宁苟免，津梁徒自怜。"
    ]
  },
  {
    "id": "adcfe4db85753491d1d0052ff772dff5",
    "title": "芝罘杂诗壬子",
    "authorName": "李宣龚",
    "authorId": "adcfe4db85753491d1457b72d1457b72",
    "dynasty": "清",
    "content": [
      "海滨稽岁入，茧果号称最。",
      "买田一顷足，种树十稔大。",
      "是邦堪遨游，岂必念吴会。"
    ]
  },
  {
    "id": "adcfe4db85753491d1d0052febd7df72",
    "title": "芝罘杂诗壬子",
    "authorName": "李宣龚",
    "authorId": "adcfe4db85753491d1457b72d1457b72",
    "dynasty": "清",
    "content": [
      "蓬莱失左股，已破铁门限。",
      "谁归汶阳田，此愿毋乃诞。",
      "沈舟千帆侧，殷鉴信不远。",
      "何日张吾军，国耻长在眼。"
    ]
  },
  {
    "id": "adcfe4db85753491d1d0052f85db679c",
    "title": "芝罘杂诗壬子",
    "authorName": "李宣龚",
    "authorId": "adcfe4db85753491d1457b72d1457b72",
    "dynasty": "清",
    "content": [
      "诸子诗作祟，睡声带吟哦。",
      "苦语困肺腑，祗赢白发多。",
      "我病宵不眠，无诗空嵯峨。",
      "小待窗纸白，寒鸡鸣相和。"
    ]
  },
  {
    "id": "adcfe4db85753491d1d0052f4a9f7cdc",
    "title": "芝罘杂诗壬子",
    "authorName": "李宣龚",
    "authorId": "adcfe4db85753491d1457b72d1457b72",
    "dynasty": "清",
    "content": [
      "为吏即为吏，放手便一试。",
      "云胡持两端，置难欲就易。",
      "王郎磊落士，駊騀不受辔。",
      "但令范驰驱，行子所无事。"
    ]
  },
  {
    "id": "adcfe4db85753491d1d0052fc67f2ea0",
    "title": "芝罘杂诗壬子",
    "authorName": "李宣龚",
    "authorId": "adcfe4db85753491d1457b72d1457b72",
    "dynasty": "清",
    "content": [
      "天空山若浮，雪尽海逾碧。",
      "北风买馀勇，惊浪已摇石。",
      "来帆不能寸，去鸟渺无迹。",
      "览此憺忘归，楼灯报将夕。"
    ]
  },
  {
    "id": "adcfe4db857534917676059c7615faf3",
    "title": "题鉴园图",
    "authorName": "李宣龚",
    "authorId": "adcfe4db85753491d1457b72d1457b72",
    "dynasty": "清",
    "content": [
      "事业欲安说，溪边柳成围。",
      "当时叩门人，百过亦已衰。",
      "此园在城东，地偏故自奇。",
      "世俗便贵耳，浊醪争载窥。",
      "那识赏寂寞，但闻簧与丝。",
      "我向喜独游，扁舟弄涟漪。",
      "拊槛一片云，钟山远平篱。",
      "花竹不迎拒，鱼鸟无瑕疵。",
      "岂惟客忘主，青溪吾所私。",
      "中间共出处，就官淮之湄。",
      "上瘠民力瘁，百无一设施。",
      "鄂渚得再觌，征车方北驰。",
      "归涂望楚氛，微服鹢退飞。",
      "陵谷事已改，变迁到茅茨。",
      "相逢忽揽卷，不收十年悲。",
      "郑记似柳州，平淡乃过之。",
      "夙忝文字饮，可能欠一诗。",
      "巷南数椽屋，有枝亦无依。",
      "傥免熠耀畏，慆慆还当归。",
      "芳草结忠信，吾言兹在兹。"
    ]
  },
  {
    "id": "adcfe4db857534917d40dc44bee113fc",
    "title": "视金陵故居",
    "authorName": "李宣龚",
    "authorId": "adcfe4db85753491d1457b72d1457b72",
    "dynasty": "清",
    "content": [
      "胸中空峥嵘，尺寸未藉手。",
      "开窗纳钟山，江南是吾有。",
      "区区丘壑恋，用意颇自负。",
      "吴楚一蹉跎，花时隔杯酒。",
      "得闲乃坐误，乱至复谁咎。",
      "惜哉鱼乌乡，遂令虎豹守。",
      "徙薪已无及，增灶不可狃。",
      "九鼎方沦渊，破甑那回首。",
      "忽闻解兵令，其衷殆天诱。",
      "去灰待收拾，于汝亦云厚。",
      "径荒就芜蔓，树槁变衰丑。",
      "意惟倾青溪，庶可涤尘垢。",
      "严城夜再起，独啸谁与友。",
      "虫声和月色，慰此循墙走。",
      "怀归恐无期，辟地宁可久。",
      "何处觅高原，河清俟人寿。"
    ]
  },
  {
    "id": "adcfe4db8575349105a9459af458d26d",
    "title": "得吷庵都中来书赋答并示贞壮",
    "authorName": "李宣龚",
    "authorId": "adcfe4db85753491d1457b72d1457b72",
    "dynasty": "清",
    "content": [
      "我诗愆约如积逋，君书索诗如催租。",
      "填膺万感吐不尽，落纸乃觉一字无。",
      "两年踪迹比嵇阮，酒墟茶肆知吾徒。",
      "君居幽胜绝人境，俯仰嘉树三百株。",
      "闭门物色足高咏，病中寄观还起予。",
      "春来揽镜对妇靥，稍怪渐与朋友疏。",
      "途穷得意会有此，舍此不乐宜何如。",
      "子言世故思熟烂，顾犯火宅为嬉娱。",
      "云堂一顷耕不得，此役政坐饥所驱。",
      "前宵叩户月似水，揖客出见舍中雏。",
      "一庭虫鸟语无恙，却费猿鹤时相呼。",
      "啬翁老矣强一出，欲尽地力纾艰虞。",
      "山川不宝秘密藏，窃恐夜半负以趋。",
      "时危百事等无及，犹望落霞照桑榆。",
      "袖间请奋二三策，拜官近亲留缓图。",
      "我今懒散就弃置，江南欲归非故庐。",
      "当年携手看霜菊，回首梦断台城芜。",
      "山阴居士行亦去，海上形影将谁俱。",
      "却愁耿介骇流俗，匹夫有罪怀瑾瑜。",
      "纷纷牛李一辙耳，出口不用相贤愚。"
    ]
  },
  {
    "id": "adcfe4db857534916b3991c3a93570f4",
    "title": "徐州道中",
    "authorName": "李宣龚",
    "authorId": "adcfe4db85753491d1457b72d1457b72",
    "dynasty": "清",
    "content": [
      "车行追日落，淮泗失回顾。",
      "乱山隐尘埃，野水瞥飞渡。",
      "连村缺人力，舍柳无他树。",
      "去年雪苦晚，菽麦犹堪虑。",
      "道旁哺蔡饥，船粟争濡呴。",
      "胜衣已学乞，姑息真汝误。",
      "展转入徐州，严墉郁高怒。",
      "秦越异肥瘠，朱陈互嫁娶。",
      "当关森虎豹，行李挟恐怖。",
      "语罢自推窗，暝色没雁骛。"
    ]
  },
  {
    "id": "adcfe4db8575349190282e755f7a4d1a",
    "title": "车发太原",
    "authorName": "李宣龚",
    "authorId": "adcfe4db85753491d1457b72d1457b72",
    "dynasty": "清",
    "content": [
      "山行若面壁，万灶出井底。",
      "溪乾似夷涂，一雨泻千里。",
      "山洪激射处，铁索变绕指。",
      "洪来不及避，性命真已矣。",
      "颇闻诵南皮，避水亭可纪。",
      "秋毫苟及物，世论久犹韪。",
      "寿阳扼山脊，距地突高起。",
      "日光易向背，冷暖降尺咫。",
      "古云晋藏富，矿冶可互市。",
      "如何弃不采，失此通道旨。",
      "邦人赋蟋蟀，旧说袭表里。",
      "莫狃闭关言，险阻不足恃。"
    ]
  },
  {
    "id": "adcfe4db8575349100f3351945feb647",
    "title": "野竹",
    "authorName": "李宣龚",
    "authorId": "adcfe4db85753491d1457b72d1457b72",
    "dynasty": "清",
    "content": [
      "野竹密成村，无云已如雾。",
      "一从云里看，纛立见风度。",
      "乃知君子人，朋党不乱附。",
      "因依失所亲，观生当自悟。"
    ]
  },
  {
    "id": "adcfe4db857534916faab65525add839",
    "title": "哀次女昭质",
    "authorName": "李宣龚",
    "authorId": "adcfe4db85753491d1457b72d1457b72",
    "dynasty": "清",
    "content": [
      "平生木石肠，临老恋儿女。",
      "尔姊有远行，一力欲借汝。",
      "汝性得吾偏，褊衷非所许。",
      "秉身虽云懦，好学莫能御。",
      "如何遘短折，病久卒难愈。",
      "徙痈事无及，内热空白煮。",
      "床棱摸欲穿，鼻息断犹数。",
      "伤哉不出户，一出即死所。",
      "廿年椟中珠，掩此和泪土。",
      "雨锸会当晴，风柯向谁语。",
      "汝病人岂知，吾愁翻见疑。",
      "相牵游西山，犹不谓汝危。",
      "归视计已迫，镵砭遂杂施。",
      "以死将谁怼，活我亦此医。",
      "香花舁一棺，瞑目甘息机。",
      "毫发不受垢，无烦盥以匜。",
      "但恨顾未了，何妨待吾衰。",
      "恩爱若是妄，悲忧宁自欺。",
      "达理不可喻，魂气终安之。",
      "咫尺果从我，虹桥非路歧。"
    ]
  },
  {
    "id": "adcfe4db8575349176b9a1cdcfb8dbb2",
    "title": "同谷之毅夫寿丞登天平山看红叶",
    "authorName": "李宣龚",
    "authorId": "adcfe4db85753491d1457b72d1457b72",
    "dynasty": "清",
    "content": [
      "万松千百枫，独醒杂众醉。",
      "吟眸一回绕，酒面反遮避。",
      "兹游虽未深，所收固已邃。",
      "方知林壑美，天巧觑位置。",
      "有石皆能峰，无云不藏寺。",
      "交阴苍玉佩，倒影赤霞帔。",
      "贪看秋色好，宁恐雨势至。",
      "亭商爱晚坐，阁闭兼山闷。",
      "孤抱傥徘徊，物缘非放弃。",
      "斜照不吾欺，繁霜眷同志。"
    ]
  },
  {
    "id": "adcfe4db857534919cd99d116d93fa37",
    "title": "妙高台通云禅师塔用无畏韵",
    "authorName": "李宣龚",
    "authorId": "adcfe4db85753491d1457b72d1457b72",
    "dynasty": "清",
    "content": [
      "溪山岂不好，筑楼俨如城。",
      "荷戈归洞房，妆台夺僧营。",
      "夜深辟佩环，那有钟磬声。",
      "乃叹善战者，于此非无情。",
      "闭山念初祖，塔前翠纵横。",
      "一壑不能专，翻遭竖子轻。",
      "强聒厌得失，未抵风松清。",
      "狎主木乘兴，弗用坚齐盟。"
    ]
  },
  {
    "id": "adcfe4db857534914ca70bf233aa14f8",
    "title": "登燕子矶",
    "authorName": "李宣龚",
    "authorId": "adcfe4db85753491d1457b72d1457b72",
    "dynasty": "清",
    "content": [
      "燕矶侧坐东南岸，钟山横掩城之半。雪迹难平野烧骄，江天直与风帆乱。",
      "古洞楠榴世不名，荒洲芦荻为谁生。袖中看尽量江手。",
      "独试人间却曲行。"
    ]
  },
  {
    "id": "adcfe4db85753491faec4f154c947467",
    "title": "题吷庵同年填词图",
    "authorName": "李宣龚",
    "authorId": "adcfe4db85753491d1457b72d1457b72",
    "dynasty": "清",
    "content": [
      "吷庵工言愁，歌曲似白石。",
      "西江导宗派，岂但诗无敌。",
      "当年吾厚君，馆子冶城宅。",
      "钟山对隐几，吟声劲四壁。",
      "惜哉无画手，一扫渺无迹。",
      "今看君此图，身世已屡易。",
      "自题尤有致，掩抑见胸臆。",
      "闲编南渡录，耻附北朝客。",
      "翻疑月如新，不使照吹笛。",
      "为山限一篑，花竹有奇色。",
      "借畦供俯仰，亦以慰岑寂。",
      "人书俱老矣，所贵在自适。",
      "莫复学寒虫，垂绦过千尺。"
    ]
  },
  {
    "id": "adcfe4db857d226e7345a62e37318cbc",
    "title": "夜",
    "authorName": "许乃济",
    "authorId": "adcfe4db857d226ed1457b72d1457b72",
    "dynasty": "清",
    "content": [
      "天阔星芒大，风高月势孤。",
      "钟声敲未歇，人影澹疑无。",
      "西转窥银汉，南飞感夜乌。",
      "夫君渺何处，流梦入江湖。"
    ]
  },
  {
    "id": "adcfe4db857d226ea94649e17f6da26c",
    "title": "题灵芬馆图",
    "authorName": "许乃济",
    "authorId": "adcfe4db857d226ed1457b72d1457b72",
    "dynasty": "清",
    "content": [
      "分湖湖水到门清，短棹移家有鹤迎。",
      "偏解柔情为儿女，未妨傲骨见公卿。",
      "能贫即是诗人福，下笔还妨后世名。",
      "铁笛红楼沉醉处，为谁肠断补新声。"
    ]
  },
  {
    "id": "adcfe4db857d226ec1db5bc192bd3aec",
    "title": "偕友冒雪登江亭归至春云书屋小集",
    "authorName": "许乃济",
    "authorId": "adcfe4db857d226ed1457b72d1457b72",
    "dynasty": "清",
    "content": [
      "几重烟树万人家，回首苍茫点暮鸦。",
      "泼墨倒衔天四角，飞花争拥路三叉。",
      "遥峰孤立癯如鹤，古郭盘空曲似蛇。",
      "快马健儿今不见，只余蓑笠倚风斜。"
    ]
  },
  {
    "id": "adcfe4db857d226ec1db5bc137dfa559",
    "title": "偕友冒雪登江亭归至春云书屋小集",
    "authorName": "许乃济",
    "authorId": "adcfe4db857d226ed1457b72d1457b72",
    "dynasty": "清",
    "content": [
      "亲向蓬山掣巨鳌，扶归笑指玉楼高。",
      "筝琵绣帐围春酒，笳鼓边城冷佩刀。",
      "短夜悲歌怜绿鬓，残年愁思到青袍。",
      "梅花消息余香梦，不赋《间情》赋老饕。"
    ]
  },
  {
    "id": "adcfe4db857d226e9944b00bbfd2c25c",
    "title": "琴坞旧庐钱别频伽兼山",
    "authorName": "许乃济",
    "authorId": "adcfe4db857d226ed1457b72d1457b72",
    "dynasty": "清",
    "content": [
      "顽云沈沈障碧空，雷车夜发轰残冬。",
      "雪花融液作苦雨，万感楂丫如乱峰。",
      "入门把臂忽倾倒，今日重逢郭有道。",
      "如何便放湖边舟，识君苦迟别君早。",
      "延陵公子翩然来，相看身世俱尘埃。",
      "下床动足各万里，不如且尽尊中醅。",
      "作歌赠君君已醉，画君穷途两行泪。",
      "悲欢聚散徒纷纷，一笑明蟾梦中坠。"
    ]
  },
  {
    "id": "adcfe4db857d226ee0202d58cdc1946a",
    "title": "拟孟东野闻砧",
    "authorName": "许乃济",
    "authorId": "adcfe4db857d226ed1457b72d1457b72",
    "dynasty": "清",
    "content": [
      "新寒昨夜至，户户传哀砧。",
      "秋风一万里，送入游子心。",
      "不怨军门笳，不悲关塞笛。",
      "如何枕戈者，泪满征衣滴。"
    ]
  },
  {
    "id": "adcfe4db857d226ee0202d5821cc656c",
    "title": "拟孟东野闻砧",
    "authorName": "许乃济",
    "authorId": "adcfe4db857d226ed1457b72d1457b72",
    "dynasty": "清",
    "content": [
      "寄书书不达，寄衣衣欲裂。",
      "谁将一片声，敲落千山月。",
      "欲知声中悲，请看指上血。",
      "血指犹可浣，柰此双鬓雪。"
    ]
  },
  {
    "id": "adcfe4db857d226ee8f009563ddd24a2",
    "title": "将有岭南之行琴坞诸君饮钱于理安寺松巅阁赋诗留别",
    "authorName": "许乃济",
    "authorId": "adcfe4db857d226ed1457b72d1457b72",
    "dynasty": "清",
    "content": [
      "春风欲白江上梅，春波鼓楫江边催。",
      "故人笑指湖山好，劝我且酌黄金罍。",
      "停桡挈榼探幽壑，残雪峰峰聚银鹤。",
      "万竿翠竹压空亭，百丈虬松拥高阁。",
      "倚阁长吟怯南望，酒痕狼藉增惆怅。",
      "桄榔烟冷鹧鸪啼，明日相思阻青嶂。",
      "此阁此会何时忘，后约更待寒梅香。",
      "圆蟾潜吐夜潮落，江天挥手云茫茫。"
    ]
  },
  {
    "id": "adcfe4db8587e38b6ede2f740ac440c6",
    "title": "释褐谒文庙",
    "authorName": "谢道承",
    "authorId": "adcfe4db8587e38bd1457b72d1457b72",
    "dynasty": "清",
    "content": [
      "六经原不为科名，爵判天人在此行。",
      "今日瓣香分献后，驱车归去自分明。"
    ]
  },
  {
    "id": "adcfe4db8587e38ba9e3bdbbe5c8976f",
    "title": "秋宵不寐重读莘田题砚诸制怆然有怀",
    "authorName": "谢道承",
    "authorId": "adcfe4db8587e38bd1457b72d1457b72",
    "dynasty": "清",
    "content": [
      "遍踏蛮溪琬琰空，诗人笔墨尚熊熊。",
      "文昌乐府三千首，谁为修书李浙东。"
    ]
  },
  {
    "id": "adcfe4db8587e38ba9e3bdbb60259c91",
    "title": "秋宵不寐重读莘田题砚诸制怆然有怀",
    "authorName": "谢道承",
    "authorId": "adcfe4db8587e38bd1457b72d1457b72",
    "dynasty": "清",
    "content": [
      "牂牁一叶下闽江，十砚萧然锁夜窗。",
      "起剔秋釭拜东野，寒风袭袭影幢幢。"
    ]
  },
  {
    "id": "adcfe4db8598c2331bfebcc17bb1baa5",
    "title": "秣陵道驴背上吟",
    "authorName": "陈佩珩",
    "authorId": "adcfe4db8598c233d1457b72d1457b72",
    "dynasty": "清",
    "content": [
      "日暮秣陵道，空江生澹烟。",
      "乡云埋楚岫，诗魄落吴天。",
      "红叶风双镫，黄花雨一鞭。",
      "五年三白下，愁绝为名牵。"
    ]
  },
  {
    "id": "adcfe4db859aad3f84b181c52e6a2e23",
    "title": "秋日书怀",
    "authorName": "高岑",
    "authorId": "adcfe4db859aad3fd1457b72d1457b72",
    "dynasty": "清",
    "content": [
      "江城木叶已翻飞，深巷萧萧独掩扉。",
      "北雁应知书有泪，西风不管客无衣。",
      "他乡岁月秋难遣，故国亲朋日渐稀。",
      "坐尽残阳镫火上，满天云影望依依。"
    ]
  },
  {
    "id": "adcfe4db859e245d6fbd4dcbcb4c28c4",
    "title": "秦岭谒韩文公祠",
    "authorName": "范轼",
    "authorId": "adcfe4db859e245dd1457b72d1457b72",
    "dynasty": "清",
    "content": [
      "唐纲秽浊煽腥闻，只手回天未可云。",
      "九死蛮荒无后悔，一生元气在斯文。",
      "淋漓大笔推原道，衰朽残年恋故君。",
      "秕蠹不除千古恨，英灵常峙岭头云。"
    ]
  },
  {
    "id": "adcfe4db859e245d5ea0290575ef803a",
    "title": "武关",
    "authorName": "范轼",
    "authorId": "adcfe4db859e245dd1457b72d1457b72",
    "dynasty": "清",
    "content": [
      "层关高踞万山中，楚蹶嬴颠角两雄。",
      "螺黛插天分向背，鸿沟刬地隔西东。",
      "春寒不散蜂腰雪，日瘦难禁马首风。",
      "太息商于六百里，一朝割弃为和戎。"
    ]
  },
  {
    "id": "adcfe4db859e245d646ff2dcf451af6d",
    "title": "商山四皓墓",
    "authorName": "范轼",
    "authorId": "adcfe4db859e245dd1457b72d1457b72",
    "dynasty": "清",
    "content": [
      "汉祖当年歌《大风》，谁知衽席伏兵戎。",
      "萧曹已老从龙业，绛灌惟馀走狗雄。",
      "匕鬯不惊神色外，须眉如接笑谈中。",
      "商颜依旧人千载，古木残碑说殡宫。"
    ]
  },
  {
    "id": "adcfe4db859e245d646ff2dc6ebab473",
    "title": "商山四皓墓",
    "authorName": "范轼",
    "authorId": "adcfe4db859e245dd1457b72d1457b72",
    "dynasty": "清",
    "content": [
      "高卧岩扃定几秋，无端物色到留侯。",
      "唐家机肉肥鹦䳇，晋室残脐噬马牛。",
      "漫说壶关先入蜀，莫须周勃始安刘。",
      "谷山老父传书久，伟业何妨建白头。"
    ]
  },
  {
    "id": "adcfe4db859e245dd6c0b94bd74ac58a",
    "title": "过巢湖赋呈莱山侍郎",
    "authorName": "范轼",
    "authorId": "adcfe4db859e245dd1457b72d1457b72",
    "dynasty": "清",
    "content": [
      "两山夹湖湖束腰，一湖数郡吞南条。积水环混失归向，潴四百里何迢遥。",
      "人言其中閟幽怪，天阴往往移龙蛟，孤城却在落日外，颓垣一线栖丛蒿。",
      "到此无风已心悸，况当奇热蒸寒飙。连晨郁怒苦未泄，冯夷弭节严撑敲。",
      "朝曦乍露铜钲角，旋倾墨沈云漉漉。琉璃千顷忽破碎，有意似放天吴骄。",
      "湖神跳舞山鬼泣，万窍翕辟声悲咷。此时回船移近岸，舟人喧沸收篷篙。",
      "却望湖水立嵲兀，霜脊鼓动千钧鳌。太虚倒入浸元气，始讶天柱非坚牢。",
      "岂有轩辕张帝乐，烂设组帐吹笙璈。魂翻眼晕坐添叹，性命能几轻鸿毛。",
      "且倒浊樽共一醉，何以佐酒搴菱茭。天寒月黑风紧格，微雨淅沥驱洪涛。",
      "开帆三日竟偷渡，有如鹰隼离韝翛。吴儿绕岸笑拍手，喜见使节悬征𦨣。",
      "紫髯先生信爽健，要搜险快供诗豪。峡江闽海都阅遍，眼前一勺同杯坳。",
      "侧闻北汇此故道，谁尸兹说桐城姚。千年万迹茫莫辨，古今笺注徒纷呶。",
      "扬州五湖列巨浸，此水坐可分苴茅。洞庭夐矣不敢抗，隐与彭蠡相啮聱。",
      "涡淝支委藉馀势，专制一面夸雄枭。轩然大波恣跌宕，灌输山谷江灵朝。",
      "若真宇宙无妨隘，更愁横夺浔阳潮。中泓数点石插脚，上有塔柱干云霄。",
      "寺门昼闭人影绝，何时仙姥频游遨。当年蛮触斗形胜，后者苻谢前孙曹。",
      "藏丹投鞭等狡狯，伏尸百万馀腥臊。山川寥阔不柜管，雈泽最易滋逋逃。",
      "羁人惊心理归楫，壮士遣兴鸣宝刀。即今潢池荡残秽，夜深那复篝狐嗥。",
      "国家恩泽浩无外，居民但解称神尧。井闾桑柘渐苏苏，共输租赋安渔樵。",
      "晴空一桨打明镜，更呼射鸭招朋僚。人生忧乐互代谢，谁堪百虑穷煎熬。",
      "咫尺变幻有天意，好景莫放清秋高。我惭腕弱不能举，诸君大笔歌居巢。"
    ]
  },
  {
    "id": "adcfe4db859e245dcc8cd266a7ea279c",
    "title": "大冶铁山歌",
    "authorName": "范轼",
    "authorId": "adcfe4db859e245dd1457b72d1457b72",
    "dynasty": "清",
    "content": [
      "铁山三千六百九，崭岩藏金自古有。夜光睒䁡流萤飞，昼景掀腾老蛟走。",
      "镠鎏鉼钣各异名，千年黝色长峥嵘。当其顽矿閟精气，斗牛上区居民惊。",
      "周官职重北人掌，凫氏氏纷徒党。三品定制划龙龟，九鼎穷奸駴魍魉。",
      "黄金为上白金中，尔铁亦得齐银铜。牛腹盐官杂汉谶，火罗貘粪开唐蒙。",
      "唐坑宋监留遗迹，都局元家罢工役。占城不献西天烽，高昌那致青鍮石。",
      "衡岳蜿蜒插天半，天半宝光插云汉。势若万马奔平川，一线悬崖忽中断。",
      "大峰小峰争错落，冶城四面疑铲削。江流东去水铮鏦，云开遥见武昌郭。",
      "传闻此地富珍储，英英云气时呵嘘。一自当年禁掘斸，山灵守护缄丹书。",
      "地不爱宝汁流浦，铁花铁树露三五。苗旺初惊凫雁翔，茫寒微讶虹霓吐。",
      "四夷宾服新政平，千夫锤凿声丁丁。不待拣沙游丽水，居然插剑望丰城。",
      "大府殷勤费讨讲，山民焉敢持鹬蚌。矿师远致碧眼胡，火轮近试黄石港。",
      "十里五里官符催，千觔万觔载铁回。大别山头架炉韛，朝朝暮声如雷。",
      "鬼斧神工世罕见，要使精金成百炼。为铫为镈待陶镕，讵祇商民称利便。",
      "噫吁嘻，采金铸币始庄山，无金铁亦纾时艰。安得聚将九州一大错，点成金银台阙，磊落常跻攀。"
    ]
  },
  {
    "id": "adcfe4db859e245de0cc7e1c54b901fa",
    "title": "樊云门观察新作广后村十老诗二十首索和病后柬谢兼呈笏卿同年",
    "authorName": "范轼",
    "authorId": "adcfe4db859e245dd1457b72d1457b72",
    "dynasty": "清",
    "content": [
      "后村南宋诗中佼，十老吟成斗工巧。好句流传七百年，和者虽多能者少。",
      "樊山声价吾楚宝，翰墨蜚腾富文藻。一官暇日爱长哦，骋兴恣酣广十老。",
      "游戏天倪穷万方，雕镌物态辟群窔。落笔往往杂庄谐，写生跃跃透毫秒。",
      "遂令前贤避三舍，有似洞庭吸横潦。淮阴部将贵多多，子云绝技非小小。",
      "词坫牛耳大如盘，凡手不敢施狯狡。噫嘻君才凌谢鲍，君治又且冠邦镐。",
      "渭南牧民如牧羱，吠犬生氂驯雉扰。杜母循声惬野谣，吴公美政书上考。",
      "讵惟宰郡若烹鲜，矧更锄彊如捕蚤。回翔枢幕釐五戎，元辅侧席争屣倒。",
      "朝廷新诏辟四门，市骏千金苦未早。淮阳漫许卧汲黯，江左定当起王导。",
      "绣衣直指东方驺，黄麻知诰北门草。寇公晚入政事堂，敬舆昨拟兴元诏。",
      "六龙回驭在斯须，八柱擎天忻再造。整顿乾坤改旧观，收拾雷雨复清晓。",
      "点窜《三都》《两京》篇，润色明堂王会稿。要将赑屃戴圭珉，不屑虫鱼啮梨枣。",
      "念吾南风久不竞，江陵已殁江夏杳。扶危奠倾及今兹，勉旃发愤摅怀抱。",
      "龙蟠大泽郁霆雹，虎啸中原奋牙爪。鹰瞵惨澹侧愁胡，凤览从容俯众鸟。",
      "经济于君何有乎，哤诼径可立谈了。刮摩垢腻返虚明，嘘噏元气苏偏槁。",
      "从此银甲洗天河，一切腥膻共祓澡。能事固宜有不让，奚翅百钧穿鲁缟。",
      "嗟予晚遇未闻道，郎舍浮沉驽在皂。时揽明镜照衰颜，几辈天衢骋骅袅。",
      "南皮门下旧年少，晨星散落参与昴。黄河东走泻沧溟，西岳崚嶒跱云表。",
      "铸成奇采吐光芒，荡出雄篇任挥扫。邯郸步拙那移情，嫫盐效矉徒取恼。",
      "巡檐把卷阖且开，倚壁偷声酉到卯。愧无寸莛撞鸿钟，斫树收庞笑公眇。",
      "四方相与逐云龙，或倚寒郊欺瘦岛。太冲落落吾党豪，定有锦囊似君好。"
    ]
  },
  {
    "id": "adcfe4db859e245d7bde704aaade63a0",
    "title": "杨花曲",
    "authorName": "范轼",
    "authorId": "adcfe4db859e245dd1457b72d1457b72",
    "dynasty": "清",
    "content": [
      "红日映窗春雨微，阶前款款杨花飞。",
      "流莺千树坐相语，江北江南春不归。",
      "五陵年少媚春好，朱颜掷向明镜老。",
      "金缕歌残玉树空，柘枝舞罢罗帏悄。",
      "飘云卷雨不自量，长安女儿踏春阳。",
      "兰膏坠发轻蜂蝶，石鲸飞泉送酒香。",
      "绿烟金穗暗相逐，白蘋红藻翠鳞覆。",
      "莫向东风还荡摇，一生好傍龙池宿。"
    ]
  },
  {
    "id": "adcfe4db859e245db7df78f6b51305b2",
    "title": "武昌寒溪访陶桓公手植桂用少陵古柏行韵",
    "authorName": "范轼",
    "authorId": "adcfe4db859e245dd1457b72d1457b72",
    "dynasty": "清",
    "content": [
      "团团月照西山石，下有古桂高千尺。",
      "参天黛色欺老松，拔地苍柯傲贞柏。",
      "幽崖晚绽金粟香，密径朝涵玉露白。",
      "长留人世阅兴亡，历尽沧桑谁护惜。",
      "陶公昔日镇江东，澄清江表生英风。",
      "坐踞胡床发啸咏，行携仙友娱晴空。",
      "晓波近挹樊口水，疏林俯瞰吴王宫。",
      "直与鹫峰现法界，疑蹑蟾窟非人功。",
      "吁嗟人往名已重，太息偏安谋不用。",
      "百回运甓费辛勤，两翼冲霄谁纵送。",
      "春华枉自集甹蜂，秋实何曾喂丹凤。",
      "只馀过客任攀条，遗植于今说隆栋。"
    ]
  },
  {
    "id": "adcfe4db85a7752b5c5469237849eef8",
    "title": "赠郭昆圃解元",
    "authorName": "汪孟鋗",
    "authorId": "adcfe4db85a7752b28dc6b0ee5a4d6bf",
    "dynasty": "清",
    "content": [
      "曾过垂帘肆，偏逢垫角巾。",
      "文章工眊氉，仆马苦逡巡。",
      "翠发丹颜日，寻山问水身。",
      "三头应属尔，温饱笑人人。"
    ]
  },
  {
    "id": "adcfe4db85a7752b5c5469234807a36c",
    "title": "赠郭昆圃解元",
    "authorName": "汪孟鋗",
    "authorId": "adcfe4db85a7752b28dc6b0ee5a4d6bf",
    "dynasty": "清",
    "content": [
      "欲出竟何诣，仙宫息影高。",
      "偶然笺《尔雅》，不自赋《离骚》。",
      "壮气悬孤剑，寒心系短袍。",
      "秫田无恙在，时共说乡醪。"
    ]
  },
  {
    "id": "adcfe4db85a7752b9a1e065da57106ed",
    "title": "京口夜望",
    "authorName": "汪孟鋗",
    "authorId": "adcfe4db85a7752b28dc6b0ee5a4d6bf",
    "dynasty": "清",
    "content": [
      "铁瓮秋风尚忆吴，古来项口势雄孤。",
      "枫林色好迷烟雾，雁阵声寒乱舳舻。",
      "离立髻鬟堪北顾，横陈衣带只东趋。",
      "夜镫如昼凭阑乍，城郭扬州得见无。"
    ]
  },
  {
    "id": "adcfe4db85a7752b193cb7439eaa352b",
    "title": "喜柘坡至",
    "authorName": "汪孟鋗",
    "authorId": "adcfe4db85a7752b28dc6b0ee5a4d6bf",
    "dynasty": "清",
    "content": [
      "日日西山翠扫空，岂知我友在山中。",
      "人言河汉宜清浅，秋近重阳未雨风。",
      "何代石经刊不朽，一时芒屦悔难同。",
      "退寻自是关胸次，无碍京尘拨面红。"
    ]
  },
  {
    "id": "adcfe4db85a7752ba1758e6b06a2ad08",
    "title": "为陆守之题尊甫寒山旧庐图次张文端公韵",
    "authorName": "汪孟鋗",
    "authorId": "adcfe4db85a7752b28dc6b0ee5a4d6bf",
    "dynasty": "清",
    "content": [
      "一篇故相迹镵邱，乞和而今遍贵游。",
      "谲委欲翻千尺瀑，嵚岑更上一层楼。",
      "再传木石完无恙，五载云烟驶若流。",
      "此境此人殊足乐，斯文斯画迥生愁。"
    ]
  },
  {
    "id": "adcfe4db85a7752b29c531e4a8098f99",
    "title": "题七姬权厝志后",
    "authorName": "汪孟鋗",
    "authorId": "adcfe4db85a7752b28dc6b0ee5a4d6bf",
    "dynasty": "清",
    "content": [
      "魏公席卷弁山来，赤龙船烧心胆灰。飞炮忽碎丞相首，荥阳左丞何为哉。",
      "七姬自是良家子，仓皇兵入姑苏里。君受国恩应自理，妾受君恩尚何俟。",
      "一者先行余尽起，徘徊揽帨今生已。此时贵主知安在，此际焚骸泪如水。",
      "西门掩袭又潜奔，东城稿葬谁重徙。巾帼由来愧丈夫，终随降将掷戈殳。",
      "齐云楼下通天火，玉殒兰摧恨不殊。钟繇之书埋百年，摩挲一再重惘然。",
      "吁嗟乎，庙无觚棱冢无突，上虞孝，溧阳贞，后先永永铭坚石。"
    ]
  },
  {
    "id": "adcfe4db85a7752b774170a3d57de75e",
    "title": "送谷原之太平",
    "authorName": "汪孟鋗",
    "authorId": "adcfe4db85a7752b28dc6b0ee5a4d6bf",
    "dynasty": "清",
    "content": [
      "伊人爱江行，越舲唤平底。",
      "霜风挫倒生，尚有树如荠。",
      "渺想滴翠轩，主情厚兄弟。",
      "亦知季女饥，岂必余禄米。",
      "留连感萸菊，九井秋容洗。",
      "白仙岛亦佛，墓棘见应涕。",
      "芜湖西北流，逆溯此程递。",
      "斗酒照寸心，今宵足且抵。"
    ]
  },
  {
    "id": "adcfe4db85a7752b48307a7328307d6f",
    "title": "奉常金桧门姑丈招饮论诗有作",
    "authorName": "汪孟鋗",
    "authorId": "adcfe4db85a7752b28dc6b0ee5a4d6bf",
    "dynasty": "清",
    "content": [
      "黄花满径秋萧瑟，太常斋期日复日。",
      "不斋呼我同醉醒，论诗挥霍惊户庭。",
      "新诗句法出有自，烟水凡间全吐弃。",
      "自叹倔强不谐俗，我谓蕴藉尽如意。",
      "枯肠沃酒须淮渑，才薄敢与夸代兴。",
      "别裁往往出心得，益勿克违龟十朋。",
      "霜风拂拂上陵去，敝箧空囊属徒御。",
      "健句携归得神助，欲索解人谁殆庶。",
      "炰羔烹鹿莫匆遽，诗中至味我先饫。"
    ]
  },
  {
    "id": "adcfe4db85a7752b4aab4b44ee8bada5",
    "title": "友人南归作家书",
    "authorName": "汪孟鋗",
    "authorId": "adcfe4db85a7752b28dc6b0ee5a4d6bf",
    "dynasty": "清",
    "content": [
      "封罢开封泪满弹，夜窗梅雨逼镫寒。",
      "到头剩有平安在，信笔方知慰藉难。",
      "好友多情烦再索，痴儿解事定争看。",
      "诗成亦拟邮筒村，得句从来胜得官。"
    ]
  },
  {
    "id": "adcfe4db85a7752bca2fdef0d23711d6",
    "title": "天津查俭堂分守庆远重建龙溪黄文节公祠赋寄",
    "authorName": "汪孟鋗",
    "authorId": "adcfe4db85a7752b28dc6b0ee5a4d6bf",
    "dynasty": "清",
    "content": [
      "天津查君今豪士，权守蛮荒天所使。",
      "文章政事到古人，能使古人今不死。",
      "谁遣涪翁住南楼，赤脚承溜不言愁。",
      "楼前杜鹃叫钩辀，何时金鸡赦九州。",
      "生来羁管死恋留，部民献地庙祀修。",
      "嘉定以后兵燹改，丹霞不作此心在。",
      "云兴雷集倾一时，山高水长望千载。",
      "诗人万子君故知，妙赋南池工部祠。",
      "吾家仲弟才亦横，生好公诗如性命。",
      "假若二子在世间，定有杰句发天悭。",
      "题成欲寄重欷歔，万里遥酹愁云山。"
    ]
  },
  {
    "id": "adcfe4db85c182282e32520e9e971a39",
    "title": "胡匊邻晚翠亭图",
    "authorName": "吴受福",
    "authorId": "adcfe4db85c18228d1457b72d1457b72",
    "dynasty": "清",
    "content": [
      "林木似名节，斯言契道真。",
      "清芬觇厚泽，小筑绝嚣尘。",
      "杨子草玄处，吾丘学古伦。",
      "杜门忘世味，珍此岁寒身。"
    ]
  },
  {
    "id": "adcfe4db85c18228d4ea0645619bfc2a",
    "title": "明姜给谏宣州老兵砚为阳湖左祉文孝廉题",
    "authorName": "吴受福",
    "authorId": "adcfe4db85c18228d1457b72d1457b72",
    "dynasty": "清",
    "content": [
      "昔也居谏官，起草曾侍惠文冠。今也为戍卒，枕戈待焚君苗笔。",
      "不以瞩蛟龙，不以锄榛莽。毡裘毳幕溷厮养，此石遭际抑何枉。",
      "遐想当年党祸侵，乌台风骨争森森。役车苍皇犹未赴，神州胡乃先陆沈。",
      "吁嗟乎！石齐断碑谁所守，邝生天风汝其友。一抔荒土敬亭右，砚兮终古与之长不朽。"
    ]
  },
  {
    "id": "adcfe4db85c18228971dd9ca56066393",
    "title": "酬刘语石明经",
    "authorName": "吴受福",
    "authorId": "adcfe4db85c18228d1457b72d1457b72",
    "dynasty": "清",
    "content": [
      "我厌四民穷，天荒地亦老。沟壑未填委，乾坤倏颠倒。",
      "世变何仓皇，氓蚩迷昏晓。窃慕邵平瓜，不求安期枣。",
      "班荆逢故交，袖诗惠我稿。相见如{虚页}𩒽，岂复矜词藻。",
      "春波起歌声，高情抗云表。任运劝委心，静观袪烦恼。",
      "明哲古训导，桑榆蕲共保。"
    ]
  },
  {
    "id": "adcfe4db85cf2e3b4b13f162e63ab726",
    "title": "鹦鹉洲吊祢处士",
    "authorName": "王翼凤",
    "authorId": "adcfe4db85cf2e3bd1457b72d1457b72",
    "dynasty": "清",
    "content": [
      "广筵赋鹦鹉，手笔抗徐刘。",
      "鼓吏不能辱，网罗轻自投。",
      "皇居思宝璞，天汉待华骝。",
      "一殒芳洲草，青青万古愁。"
    ]
  },
  {
    "id": "adcfe4db85cf2e3beb06876f90f83f30",
    "title": "至后一日郊外",
    "authorName": "王翼凤",
    "authorId": "adcfe4db85cf2e3bd1457b72d1457b72",
    "dynasty": "清",
    "content": [
      "至后阳回草蕴青，晴光破腊放郊坰。",
      "间乘短步寻幽径，兴到孤吟坐野亭。",
      "江上几时逢谢尚，山中抵死学刘伶。",
      "粗疏自分身成弃，不是鸿飞意在冥。"
    ]
  },
  {
    "id": "adcfe4db85cf2e3b7a291e2655ac15cb",
    "title": "秋日同范雨村游铁佛寺",
    "authorName": "王翼凤",
    "authorId": "adcfe4db85cf2e3bd1457b72d1457b72",
    "dynasty": "清",
    "content": [
      "秋山入未深，黄叶落已半。",
      "遥遥人境心，似为云隔断。",
      "沿溪闻清澌，寒蒋覆凌乱。",
      "香刹丛林间，客至鸟方散。",
      "林沈古佛堂，青萝掩经幔。",
      "但闻候虫移，不觉时序换。",
      "宇宙夫何常，悲哉气先涣。",
      "愿假虚无缘，一证诸有观。",
      "卓性澄锡泉，冥身脱尘绊。",
      "共指娑罗阴，寥音迟来雁。"
    ]
  },
  {
    "id": "adcfe4db85cf2e3b1ad92591ba12bf3f",
    "title": "题刘楚桢先生江淮泛宅图",
    "authorName": "王翼凤",
    "authorId": "adcfe4db85cf2e3bd1457b72d1457b72",
    "dynasty": "清",
    "content": [
      "举家惬清尚，扁舟意如此。",
      "明月秋复春，沧波一千里。",
      "来往随云涛，凉风片帆驶。",
      "借问何卜居，詹尹未容拟。",
      "逦迤南北山，天转翠屏里。",
      "相逢尽渔钓，琴樽答烟水。",
      "自言河决流，频年罢于耜。",
      "漂摇尽室行，浪迹靡乌止。",
      "射阳田边宅，绿树今已矣。",
      "披图怀伊人，宛然蒹葭涘。",
      "雁晚长不归，洄溯傥有以。",
      "谁歌沧浪清，涩缨劝君起。"
    ]
  },
  {
    "id": "adcfe4db85d9e8364e460ad434c11fcb",
    "title": "佛手柑",
    "authorName": "张道源",
    "authorId": "adcfe4db85d9e836d1457b72d1457b72",
    "dynasty": "清",
    "content": [
      "金色曾传授记年，好从清苦味真诠。",
      "如何有手多相似，不及天龙一指禅。"
    ]
  },
  {
    "id": "adcfe4db85dc1eb9c8178ee04c365a96",
    "title": "由湖曲访山堂居士留赠",
    "authorName": "林遇春",
    "authorId": "adcfe4db85dc1eb9d1457b72d1457b72",
    "dynasty": "清",
    "content": [
      "幽径春寒峭，野花开未繁。",
      "篱疏摇竹影，桥侧络松根。",
      "山雾欲为雨，溪流总到门。",
      "我来寻逸士，相对欲忘言。"
    ]
  },
  {
    "id": "adcfe4db85dc1eb9c224f4550f7373cf",
    "title": "辛未九日偕同人登城感怀",
    "authorName": "林遇春",
    "authorId": "adcfe4db85dc1eb9d1457b72d1457b72",
    "dynasty": "清",
    "content": [
      "云晴天宇净，墟里上炊烟。",
      "落日千山暮，秋心一雁先。",
      "孤城连朔漠，野水自澄鲜。",
      "愁对霜华冷，黄花着意妍。"
    ]
  },
  {
    "id": "adcfe4db85dc1eb917b4d59438a8709a",
    "title": "秋郊晚眺",
    "authorName": "林遇春",
    "authorId": "adcfe4db85dc1eb9d1457b72d1457b72",
    "dynasty": "清",
    "content": [
      "间行近郭遣无聊，云物稀疏漾柳条。",
      "隔浦归帆轻带雨，小桥流水暗通潮。",
      "岩前瀑响飞晴雪，烟里歌声出晚樵。",
      "最爱夕阳溪畔路，满村红叶落萧萧。"
    ]
  },
  {
    "id": "adcfe4db85dc1eb94c31811c42e9337e",
    "title": "登盘山怀湘南邓湘皋廉",
    "authorName": "林遇春",
    "authorId": "adcfe4db85dc1eb9d1457b72d1457b72",
    "dynasty": "清",
    "content": [
      "洞庭南望重踟蹰，野色苍凉落木疏。",
      "春水绿波人去后，秋山红叶雁飞初。",
      "飘零张俭还为客，憔悴长沙尚著书。",
      "频向天涯遥极目，故人消息近何如。"
    ]
  },
  {
    "id": "adcfe4db85dc1eb97662977060c86dbd",
    "title": "九月十日偕诸同人集谦斋别驾斋中赏菊",
    "authorName": "林遇春",
    "authorId": "adcfe4db85dc1eb9d1457b72d1457b72",
    "dynasty": "清",
    "content": [
      "风雨才过落帽辰，招邀花底醉芳晨。",
      "冷香入座清于水，秋色相看淡似人。",
      "四海论交天地阔，一堂高会性情真。",
      "东篱菊满难归去，羞著先生漉酒市。"
    ]
  },
  {
    "id": "adcfe4db85f287c5936bd970b77fcc3b",
    "title": "初冬晚眺",
    "authorName": "郑业娽",
    "authorId": "adcfe4db85f287c5d1457b72d1457b72",
    "dynasty": "清",
    "content": [
      "黯黯荒郊欲暮时，朔风摇扬酒家旗。",
      "数声村犬吠行客，几处归鸦争晚枝。",
      "楼小先迎新月上，林高独下夕阳迟。",
      "霜馀木落群峰出，松柏凌寒独未知。"
    ]
  },
  {
    "id": "adcfe4db85f287c58c908cf4ae99d9fa",
    "title": "思亲不寐口占一绝",
    "authorName": "郑业娽",
    "authorId": "adcfe4db85f287c5d1457b72d1457b72",
    "dynasty": "清",
    "content": [
      "思亲眠不得，起坐夜三更。",
      "月照一庭白，慈乌故故鸣。"
    ]
  },
  {
    "id": "adcfe4db8608766b8ca83b0ac05ee62f",
    "title": "归家即事有作",
    "authorName": "王国均",
    "authorId": "adcfe4db8608766bd1457b72d1457b72",
    "dynasty": "清",
    "content": [
      "初遂还家愿，依然感索居。",
      "怀人时觅句，待雁偶缄书。",
      "性拙儿童怪，年荒故旧疏。",
      "联床诸弟在，相伴作樵渔。"
    ]
  },
  {
    "id": "adcfe4db8608766b8ca83b0a04bc4763",
    "title": "归家即事有作",
    "authorName": "王国均",
    "authorId": "adcfe4db8608766bd1457b72d1457b72",
    "dynasty": "清",
    "content": [
      "况经兵燹后，城郭似岩阿。",
      "仆隶峥嵘起，亲朋患难多。",
      "人情增阅历，世事自风波。",
      "莫负穷乡住，孤吟一放歌。"
    ]
  },
  {
    "id": "adcfe4db8608766b8ca83b0aed46f3d5",
    "title": "归家即事有作",
    "authorName": "王国均",
    "authorId": "adcfe4db8608766bd1457b72d1457b72",
    "dynasty": "清",
    "content": [
      "历历曾游地，平陵十五春。",
      "酒降三岛客，诗醒九泉人。",
      "访友不愁懒，看山岂救贫。",
      "征衣羞自检，无计浣轻尘。"
    ]
  },
  {
    "id": "adcfe4db8608766b796cf46209fb51ff",
    "title": "春暮重游大明湖感赋",
    "authorName": "王国均",
    "authorId": "adcfe4db8608766bd1457b72d1457b72",
    "dynasty": "清",
    "content": [
      "汇波高出晏公台，小豁胸襟亦快哉。",
      "自信无关名利事，此行原为菜花来。"
    ]
  },
  {
    "id": "adcfe4db86180fd93e5bc480d35a5dea",
    "title": "舟中晓起",
    "authorName": "董恂",
    "authorId": "adcfe4db86180fd9d1457b72ca460332",
    "dynasty": "清",
    "content": [
      "晓气清连夜气清，扁舟人在画中行。",
      "菰茭佐馔饶乡味，蒲苇摇空作雨声。",
      "帆影乍惊双鹭起，林阴时听一蝉鸣。",
      "俗尘三斗销除尽，谁道劳劳累此生。"
    ]
  },
  {
    "id": "adcfe4db86180fd9e2076ff3f173465f",
    "title": "浔溪棹歌",
    "authorName": "董恂",
    "authorId": "adcfe4db86180fd9d1457b72ca460332",
    "dynasty": "清",
    "content": [
      "米凭转斗接青黄，加一钱多幸已偿。",
      "二月新丝五月谷，为谁辛苦为谁忙？"
    ]
  },
  {
    "id": "adcfe4db86180fd9500e3b04d1ff89f2",
    "title": "静女篇",
    "authorName": "董恂",
    "authorId": "adcfe4db86180fd9d1457b72ca460332",
    "dynasty": "清",
    "content": [
      "幽兰在空谷，清露晞朝阳。",
      "静女贞且勤，凄风动流黄。",
      "孤芳时自赏，悠悠思难忘。",
      "大姊游以嬉，相攸托金张。",
      "二姊性矜贵，珠翠溢晶光。",
      "小妹娇可怜，长依阿母旁。",
      "语妙粲花舌，启口生芬芬。",
      "静女独椎髻，掩抑栖空房。",
      "河边暮砧杵，厨下朝芥姜。",
      "不惜终岁劳，但愿高年康。",
      "高年寿且康，妾心乐未央。"
    ]
  },
  {
    "id": "adcfe4db86313e015141a2f464e33730",
    "title": "寿王一如先生七十，即次其自寿诗韵",
    "authorName": "陈振",
    "authorId": "adcfe4db86313e01d1457b72d1457b72",
    "dynasty": "清",
    "content": [
      "夙仰高门满座春，何休学海郑经神。",
      "文章入世奇归淡，桃李成阴就闲新。",
      "后辈品流难继轨，先生明月本前身。",
      "跻堂幸许觥添兕，芹献微忱藉一伸。"
    ]
  },
  {
    "id": "adcfe4db86315c80dbe59929a729266c",
    "title": "村居",
    "authorName": "成亮",
    "authorId": "adcfe4db86315c80d1457b72d1457b72",
    "dynasty": "清",
    "content": [
      "秋入村居卫水新，萧萧踪迹托荆榛。",
      "桑田有政供吾课，盘味无兼爱客频。",
      "风雨匡床堪豹隐，云霄枯木半龙鳞。",
      "朝朝晚起无多事，课子横经懒不嗔。"
    ]
  },
  {
    "id": "adcfe4db863c8e2c30c84331301f9fd8",
    "title": "常公挽诗",
    "authorName": "张廷榴",
    "authorId": "adcfe4db863c8e2cd1457b72d1457b72",
    "dynasty": "清",
    "content": [
      "军饷频筹万马屯，捐生慷慨报君恩。",
      "文章久已推青选，节义洵堪重紫阍。",
      "昔岭烽烟伸壮志，浣花俎豆慰忠魂。",
      "从知虽死犹生也，况有殊荣荫子孙。"
    ]
  },
  {
    "id": "adcfe4db863e0d5f26c2256411c7df8f",
    "title": "失题",
    "authorName": "介石",
    "authorId": "adcfe4db863e0d5fd1457b72d1457b72",
    "dynasty": "清",
    "content": [
      "朝来剩得好春阴，芍药屏花岁岁心。",
      "解作流连是啼鸟，一行茅屋绿阴深。"
    ]
  },
  {
    "id": "adcfe4db863e0d5fb10045cb6b030996",
    "title": "清明",
    "authorName": "介石",
    "authorId": "adcfe4db863e0d5fd1457b72d1457b72",
    "dynasty": "清",
    "content": [
      "桃花雨过菜花香，隔岸垂杨绿粉墙。",
      "斜日小楼新燕子，清明风景好思量。"
    ]
  },
  {
    "id": "adcfe4db863fe71580c30f96bdf5ee3b",
    "title": "白鱼得蟫字七排",
    "authorName": "吕阳泰",
    "authorId": "adcfe4db863fe715d1457b72d1457b72",
    "dynasty": "清",
    "content": [
      "白鱼生长傍书林，尔雅虫名亦纪蟫。",
      "几许词源供活泼，都将学海任浮沉。",
      "餐馀六籍肠回乙，饱尽千章腹有壬。",
      "青简穿来污不染，缁帷走去涅难侵。",
      "银钩篆古吞应惯，铁网诗工漏岂禁。",
      "或跃或潜文浪阔，以游以泳墨池深。",
      "编依蒲碧疑芹藻，焚借芸香代釜鬵。",
      "修到神仙凡骨换，嫏嬛福地恣研寻。"
    ]
  },
  {
    "id": "adcfe4db8646e3489739614a003599ab",
    "title": "杂感",
    "authorName": "刘尔炘",
    "authorId": "adcfe4db8646e348d1457b72d1457b72",
    "dynasty": "清",
    "content": [
      "谁家儿女凤凰雏，携手寻芳遍九衢。",
      "野草闲花都着眼，道旁遗却夜光珠。"
    ]
  },
  {
    "id": "adcfe4db8646e3489739614a86acd0cc",
    "title": "杂感",
    "authorName": "刘尔炘",
    "authorId": "adcfe4db8646e348d1457b72d1457b72",
    "dynasty": "清",
    "content": [
      "丹鼎飞烟鹤绕林，开炉竟尔失黄金。",
      "主人自恨无奇福，辜负神仙一片心。"
    ]
  },
  {
    "id": "adcfe4db8646e3489739614aa14ee4f3",
    "title": "杂感",
    "authorName": "刘尔炘",
    "authorId": "adcfe4db8646e348d1457b72d1457b72",
    "dynasty": "清",
    "content": [
      "阴山洞里入层层，一线阳光逗石棱。",
      "何处尚能传宿火，半窗风雨读书镫。"
    ]
  },
  {
    "id": "adcfe4db865157465550e5069a6c2460",
    "title": "感怀",
    "authorName": "悟情",
    "authorId": "adcfe4db86515746d1457b72d1457b72",
    "dynasty": "清",
    "content": [
      "清净而今遍六根，焚香幸作佛前人。",
      "已知性海须登岸，且向恒河试问津。",
      "口藏谁传弥勒法，心镫自照女儿身。",
      "痴情一点消难尽，吟到诗篇忘苦辛。"
    ]
  },
  {
    "id": "adcfe4db865157465550e5069c9432f3",
    "title": "感怀",
    "authorName": "悟情",
    "authorId": "adcfe4db86515746d1457b72d1457b72",
    "dynasty": "清",
    "content": [
      "苍茫回首万缘空，漫说平生塞与通。",
      "眼见公侯兴败易，命怜姊妹死生同。",
      "只留此日袈裟在，不见当年锦绣丛。",
      "坐彻蒲团波浪息，心缘稳渡片帆风。"
    ]
  },
  {
    "id": "adcfe4db8651fbc4f254844daae5b086",
    "title": "由吾谷小径登望海墩",
    "authorName": "沈宗敬",
    "authorId": "adcfe4db8651fbc4cdf1035cc4492cbe",
    "dynasty": "清",
    "content": [
      "危磴回看万点红，欲行且止意何穷。",
      "凭高莫定双眸界，陟险才容一径通。",
      "海气苍茫吞远岫，雁行离合叫长空。",
      "林间可有苏门啸，欲访幽人到梵宫。"
    ]
  },
  {
    "id": "adcfe4db8656870fea1c856b8c652790",
    "title": "骤雨",
    "authorName": "许正绶",
    "authorId": "adcfe4db8656870f0731460af9d11525",
    "dynasty": "清",
    "content": [
      "不夜浑如夜，扁舟尽泊堤。",
      "风高驱浪立，雨重压山低。",
      "云树参差鸟，烟村远近鸡。",
      "晚凉天宇霁，依旧夕阳西。"
    ]
  },
  {
    "id": "adcfe4db8656870f539518c89bdf11cd",
    "title": "淮城湖嘴夜泊",
    "authorName": "许正绶",
    "authorId": "adcfe4db8656870f0731460af9d11525",
    "dynasty": "清",
    "content": [
      "冷云入暮夜光凝，小泊淮城访旧朋。",
      "水溜收回洲畔网，堤高露出市中镫。",
      "一联苦调成犹改，百怪鼾声唤不应。",
      "默数更筹三四五，船声镗鞈浪层层。"
    ]
  },
  {
    "id": "adcfe4db8656870fcfea6e0230101622",
    "title": "钟蓉轩招饮湖上夜归",
    "authorName": "许正绶",
    "authorId": "adcfe4db8656870f0731460af9d11525",
    "dynasty": "清",
    "content": [
      "高山流水几清讴，巴曲逢君不敢投。",
      "花气迎风湖上酒，虫声如雨客中秋。",
      "依然夜得三分月，何处帘开十里楼。",
      "醉后关心东浙事，远传露布达星邮。"
    ]
  },
  {
    "id": "adcfe4db865fcbc5b282f7ecc61057e3",
    "title": "二十四赋品",
    "authorName": "魏谦升",
    "authorId": "adcfe4db865fcbc5b49c63faf9d11525",
    "dynasty": "清",
    "content": [
      "【其一】",
      "艳体庾徐，碎金雪玉。",
      "横空盘硬，气郁不舒。",
      "未若短制，形容拟诸。",
      "俭意周匝，肤词扫除。",
      "小可喻大，百无一疏。",
      "囊篇风月，就范何如？",
      "【其二】",
      "岷山导江，积石碓河。",
      "跨瀛涉汉，接轨沿波。",
      "上追统系，原始诗歌。",
      "摛文铺采，于意云何。",
      "昆仑万派，飞鸟不过。",
      "乘槎天汉，乃见星河。",
      "【其三】",
      "大杗细桷，必构众材。",
      "茅檐广厦，效伎呈菜。",
      "匪徒目巧，亦恃心裁。",
      "前门万户，照烂崔嵬。",
      "如五凤楼，如铜雀台。",
      "风雨不动，实实枚枚。",
      "【其四】",
      "气以举辞，辞达理见。",
      "水大物浮，其喻最善。",
      "万窍调刁，噫风斯扇。",
      "时会递迁，江流日转。",
      "崇尚不偏，骨采自炫。",
      "汉魏六朝，格乃屡迁。",
      "【其五】",
      "昆仑解谷，筩竹凤鸣。",
      "如珠好语，一一穿成。",
      "规重矩迭，绳直衡平。",
      "范围不过，音响自清。",
      "吭圆引鹤，簧脆调莺。",
      "摩空掷地，皆作金声。",
      "【其六】",
      "纷红骇绿，如春在花。",
      "石梁之瀑，赤城之霞。",
      "楼台金碧，韦杜人家。",
      "五云七宝，天上繁华。",
      "奇芬一吐，鲜侔晨葩。",
      "晖丽灼烁，是耶非耶？",
      "【其七】",
      "缠绵结绪，缱绻萦丝。",
      "花光宜笑，水态含漪。",
      "青衫掩泣，红豆相思。",
      "贻椒赠芍，送子河湄。",
      "《闲情》十愿，丽句妍辞。",
      "文心绝世，横笛孤吹。",
      "【其八】",
      "兴酣落笔，超妙无论。",
      "百思不到，得句如神。",
      "飞行绝迹，神马尻轮。",
      "日明五色，岁首三春。",
      "奇情异采，穷力追新。",
      "曰有秘钥，先声夺人。",
      "【其九】",
      "吴淑百篇，博采旁搜。",
      "各分门户，派别源流。",
      "此疆而界，瓜区竽筹。",
      "狐集千腋，鲭合五侯。",
      "晋卿巨制，类对春秋。",
      "揆厥所元，昭明选楼。",
      "【其十】",
      "日华双阙，岧峣帝京。",
      "典前给札，笔辍不停。",
      "金门拜献，鸣声和声。",
      "簪毫禁苑，待诏承明。",
      "文章官样，歌咏太平。",
      "天颜有喜，云陛载赓。",
      "【其十一】",
      "笔垂若露，思涌如潮。",
      "锵洋鸿丽，上掩诗骚。",
      "局分八韵，烛限三条。",
      "银袍鹄立，茧纸龙雕。",
      "南宫漏尽，风月难描。",
      "承平雅颂，如听萧韶。",
      "【其十二】",
      "新情古色，才美齐梁。",
      "物必有耦，妙合成章。",
      "一歌绛树，韵迭声双。",
      "兰苕翡翠，菡萏鸳鸯。",
      "花花自对，翼翼相当。",
      "属辞比事，摘艳熏香。",
      "【其十三】",
      "罗罗清疏，莽莽古道。",
      "时止时行，不拘绳尺。",
      "长短皆宜，备此规格。",
      "岂必止齐，妃青俪白。",
      "《好色》一篇，原本《国策》。",
      "后有作者，《秋声》、《赤壁》。",
      "【其十四】",
      "太师教诗，其三曰比。",
      "东管有言，侧附者理。",
      "子贡方人，老彭窃似。",
      "松受茑缠，玉怜葭倚。",
      "莫刺如涂，起义在彼。",
      "象其物宜，图穷见匕。",
      "【其十五】",
      "微辞宋玉，隐语淳于。",
      "《甘泉》、《羽猎》，《上林》、《子虚》。",
      "主文风刺，匪直匪愚。",
      "听者神耸，言者无罪。",
      "转圜从谏，治迈唐虞。",
      "方内圆凿，岂能入乎？",
      "【其十六】",
      "莺飞草长，物候惊新。",
      "《登楼》王粲，翻悔依人。",
      "怀归故国，出剑风尘。",
      "鲍照不作，谁画《芜城》？",
      "江关萧瑟，庾信伤神。",
      "《小园》、《枯树》，哀江南春。",
      "【其十七】",
      "京都矩丽，一纪十年。",
      "笔札楮墨，藩溷着焉。",
      "《海潮》卢作，星再周天。",
      "结响不滞，捶字乃坚。",
      "为绕指柔，妙极自然。",
      "丹成剑跃，炉火无烟。",
      "【其十八】",
      "秀色可餐，骨相非俗。",
      "言出荐绅，文成朱绿。",
      "枢辖在兹，屏除繁缛。",
      "卓尔不群，浑金璞玉。",
      "三叹遗音，奏之终曲。",
      "辞黜其浮，理取其足。",
      "【其十九】",
      "朗如行玉，清若流泉。",
      "疑义雾解，藻思芊绵。",
      "聪明冰雪，呈露坤干。",
      "微辞奥旨，无弗弃捐。",
      "体物一语，士衡薪传。",
      "光明白地，濯锦秦川。",
      "【其二十】",
      "丽辞雅义，错彩镂金。",
      "阊阖迷蒙，经籍醉心。",
      "选言有路，宝若球琳。",
      "斋宫肃肃，武库森森。",
      "能读千首，博古通今。",
      "董醇贾茂，著作之林。",
      "【其二十一】",
      "若有人兮，劲装古服。",
      "文士之心，诗人之目。",
      "绝世彼姝，贮宜金屋。",
      "富贵天姿，自然清淑。",
      "妖歌曼舞，终嫌不肃。",
      "繁华损枝，贻诮雾榖。",
      "【其二十二】",
      "节短韵长，贵在逋峭。",
      "丝戛么弦，竹吹孤调。",
      "余味曲包，片言居要。",
      "寥寥数行，天空独啸。",
      "冗长无讥，冲虚入妙。",
      "着语不多，《颂》首《清庙》。"
    ],
    "intro": "《二十四赋品》是清朝魏谦升仿照晚唐诗人司空图的《二十四诗品》创作的，是关于诗歌、辞赋创作的理论著作。《二十四赋品》对于诗赋的结构、声律、情韵、骈俪等方面逐一进行了阐述，涉及语言艺术风格，语法修辞等方面，对于诗歌、辞赋的创作和研究有指导作用。",
    "annotation": [
      "缺二品。"
    ]
  },
  {
    "id": "adcfe4db866a5a2f0dfb791ef2f9ae55",
    "title": "小鸟",
    "authorName": "张坦",
    "authorId": "adcfe4db866a5a2fd1457b72d1457b72",
    "dynasty": "清",
    "content": [
      "小鸟名难辨，低飞转不穷。",
      "常虚鹰隼逐，纵入网罗空。",
      "暗叶寻虫细，柔条啄果红。",
      "笑他九万里，终待北溟风。"
    ]
  },
  {
    "id": "adcfe4db866a5a2f28cf33c8bd44be32",
    "title": "野花",
    "authorName": "张坦",
    "authorId": "adcfe4db866a5a2fd1457b72d1457b72",
    "dynasty": "清",
    "content": [
      "幽径疏花放，晴林细露明。",
      "有香还自惜，在野不须名。",
      "游屐樽携过，春风候至生。",
      "满园桃李艳，车马正纵横。"
    ]
  },
  {
    "id": "adcfe4db866a5a2fa78d164b6762d4ff",
    "title": "浊酒",
    "authorName": "张坦",
    "authorId": "adcfe4db866a5a2fd1457b72d1457b72",
    "dynasty": "清",
    "content": [
      "浊酒何人造，权斟过此宵。",
      "我犹呼玉友，君实愧金貂。",
      "静夜三杯足，春风一度消。",
      "哺糟心最苦，醒眼转无聊。"
    ]
  },
  {
    "id": "adcfe4db866a5a2fe052cb0ebad75ac4",
    "title": "故剑",
    "authorName": "张坦",
    "authorId": "adcfe4db866a5a2fd1457b72d1457b72",
    "dynasty": "清",
    "content": [
      "龙泉出尘匣，四壁动光芒。",
      "酒罢照霜月，镫昏即战场。",
      "飞腾随候至，珠玉待城量。",
      "此腹容卿辈，恩仇望汝忘。"
    ]
  },
  {
    "id": "adcfe4db866a5a2f2773fca30f515319",
    "title": "北邙山",
    "authorName": "张坦",
    "authorId": "adcfe4db866a5a2fd1457b72d1457b72",
    "dynasty": "清",
    "content": [
      "北邙望不极，漭漭水烟平。",
      "让岳峰难矗，支河势自横。",
      "夕阳荒草树，乱冢尽公卿。",
      "但进一杯酒，何须身后名。"
    ]
  },
  {
    "id": "adcfe4db866a5a2f806274cd0a7b0e2b",
    "title": "邗上迟燕峰费先生不至",
    "authorName": "张坦",
    "authorId": "adcfe4db866a5a2fd1457b72d1457b72",
    "dynasty": "清",
    "content": [
      "遥想城南水竹居，沧桑历遍近何如。",
      "兴酣载酒难寻客，贫到关门只著书。",
      "芳岸飞花间画舸，朔风吹雪阻柴车。",
      "相迟共蹑金山顶，万里江山一照余。"
    ]
  },
  {
    "id": "adcfe4db866a5a2feccaad1b944e6bbb",
    "title": "问津园其二",
    "authorName": "张坦",
    "authorId": "adcfe4db866a5a2fd1457b72d1457b72",
    "dynasty": "清",
    "content": [
      "笋屐荷衣入翠微，小亭把酒对蔷薇。",
      "野花香破半溪水，白鹭一双松顶飞。"
    ]
  },
  {
    "id": "adcfe4db866a5a2ffe63530625740597",
    "title": "古意",
    "authorName": "张坦",
    "authorId": "adcfe4db866a5a2fd1457b72d1457b72",
    "dynasty": "清",
    "content": [
      "孟尝广致客，鸣吠亦不辞。",
      "士为知己用，何者不可为。",
      "遂谓鸡狗辈，生平尽于斯。",
      "尺蠖与虬龙，屈伸在一时。",
      "丈夫以身许，逃义奚所之。",
      "所以鲁仲连，高蹈东海湄。"
    ]
  },
  {
    "id": "adcfe4db866a5a2ffe635306f5500f54",
    "title": "古意",
    "authorName": "张坦",
    "authorId": "adcfe4db866a5a2fd1457b72d1457b72",
    "dynasty": "清",
    "content": [
      "我登黄金台，郭隗今何往。",
      "礼士在推心，千金等土壤。",
      "士也为利趋，襟怀亦可想。",
      "躄者夺所爱，高风群钦仰。",
      "台以黄金名，宜乎委草莽。"
    ]
  },
  {
    "id": "adcfe4db866a5a2ffe635306c116abe7",
    "title": "古意",
    "authorName": "张坦",
    "authorId": "adcfe4db866a5a2fd1457b72d1457b72",
    "dynasty": "清",
    "content": [
      "昨日逢寒士，酒暖肝胆揭。",
      "今日游朱门，更见五情热。",
      "织素与织缣，新旧各异辙。",
      "共羡桃李花，谁看松柏雪。",
      "郁郁抱孤怀，炎凉浑无别。",
      "宁为世所嫌，毋为世所悦。"
    ]
  },
  {
    "id": "adcfe4db866a5a2ffe6353069a8e9fce",
    "title": "古意",
    "authorName": "张坦",
    "authorId": "adcfe4db866a5a2fd1457b72d1457b72",
    "dynasty": "清",
    "content": [
      "楚汉征战处，英雄时已备。",
      "龙准与重瞳，驾驭无绊骥。",
      "狂哉阮嗣宗，睥睨竖子视。",
      "身当割据时，昏酣遗世事。",
      "清谈生春风，坐看中原坠。",
      "废事犹可为，误事难引缒。",
      "千古褫权奸，清流即其次。"
    ]
  },
  {
    "id": "adcfe4db866a5a2ffe635306599707d4",
    "title": "古意",
    "authorName": "张坦",
    "authorId": "adcfe4db866a5a2fd1457b72d1457b72",
    "dynasty": "清",
    "content": [
      "小园种花时，不得郭橐驼。",
      "其手补造化，其心备天和。",
      "全活在人为，生机物云多。",
      "此身有精气，白驹牛马过。",
      "抚心长叹息，风尘易消磨。"
    ]
  },
  {
    "id": "adcfe4db866a5a2f84d2cd3582f84f6c",
    "title": "程高士穆倩见过寺寓",
    "authorName": "张坦",
    "authorId": "adcfe4db866a5a2fd1457b72d1457b72",
    "dynasty": "清",
    "content": [
      "翛翛杖屐往来轻，载酒看花逐队行。",
      "门掩旧京千里客，交论古寺百年心。",
      "世传骏骨多歌泣，君借虫书识姓名。",
      "因叹信陵人散后，兴亡犹得问侯生。"
    ]
  },
  {
    "id": "adcfe4db866a5a2f7eea98f71db65295",
    "title": "登泰山",
    "authorName": "张坦",
    "authorId": "adcfe4db866a5a2fd1457b72d1457b72",
    "dynasty": "清",
    "content": [
      "清晨跻天门，流霞自东偏。",
      "绝巘纡石磴，莹彻诸峰悬。",
      "水帘白玉光，错彩复㛐娟。",
      "琼箫忽相引，松风为周旋。",
      "羽士好颜色，飞步凭松巅。",
      "邀我坐黄岘，玉井清生烟。",
      "渺渺葱郁中，下界苍苍然。",
      "挥手更梯云，白日极顶圆。",
      "豁焉出天地，披襟歌怀仙。"
    ]
  },
  {
    "id": "adcfe4db866a5a2f7eea98f713a68d54",
    "title": "登泰山",
    "authorName": "张坦",
    "authorId": "adcfe4db866a5a2fd1457b72d1457b72",
    "dynasty": "清",
    "content": [
      "饱饮王母池，清风来天门。",
      "飕飕披尘襟，毫发自飞翻。",
      "玉女拾瑶草，皓月临金盆。",
      "流液一浣濯，间身为之尊。",
      "俯视梁父山，萧萧御道存。",
      "七十二君封，惝恍复何言。"
    ]
  },
  {
    "id": "adcfe4db866a5a2f7eea98f78b851998",
    "title": "登泰山",
    "authorName": "张坦",
    "authorId": "adcfe4db866a5a2fd1457b72d1457b72",
    "dynasty": "清",
    "content": [
      "东上日观峰，遐瞩天与平。",
      "东海直衣带，何有飞涛惊。",
      "隐约桃都山，身如浮云轻。",
      "桃树手可接，如闻天鸡鸣。",
      "万籁为之伏，九垓尽一声。",
      "须臾动天地，水光彻蓬瀛。",
      "回首望旧乡，高呼卫叔卿。"
    ]
  },
  {
    "id": "adcfe4db866a5a2f7eea98f74cc9da62",
    "title": "登泰山",
    "authorName": "张坦",
    "authorId": "adcfe4db866a5a2fd1457b72d1457b72",
    "dynasty": "清",
    "content": [
      "醉把白玉壶，静对磨崖碑。",
      "方士与儒书，终焉将奚为。",
      "睥睨五大夫，又何有李斯。",
      "古人究何往，停杯一问之。",
      "涧南双白鹿，高峰行迟迟。",
      "穿云者谁子，振衣采紫芝。"
    ]
  },
  {
    "id": "adcfe4db866a5a2f7eea98f749686013",
    "title": "登泰山",
    "authorName": "张坦",
    "authorId": "adcfe4db866a5a2fd1457b72d1457b72",
    "dynasty": "清",
    "content": [
      "对松山绝奇，石立森云关。",
      "万状不能名，青锦皆古颜。",
      "松石浑欲化，恍在碧落间。",
      "满耳发笙簧，疑有九龙还。",
      "我非求仙人，自喜征尘删。",
      "叩关探玉策，转愧心不闲。"
    ]
  },
  {
    "id": "adcfe4db866a5a2ff8bc27468f9aa1ea",
    "title": "问津园其一",
    "authorName": "张坦",
    "authorId": "adcfe4db866a5a2fd1457b72d1457b72",
    "dynasty": "清",
    "content": [
      "一抹疏林万点烟，渔火网集乱汀前。",
      "红衫青笠垂杨下，引得溪光上钓船。"
    ]
  },
  {
    "id": "adcfe4db8676e8e16193094c2bf950ad",
    "title": "今日何日行",
    "authorName": "阚凤楼",
    "authorId": "adcfe4db8676e8e1d1457b72d1457b72",
    "dynasty": "清",
    "content": [
      "今日何日江水长，波平溟渤山苍苍。黄云酿雨天欲霜，月躔箕毕星垂芒。",
      "青枫叶赤雕猗桑，群欣魄兔忘商羊。美人珠箔调青商，一弹两鼓仙灵翔。",
      "低集鹓鸾高凤凰，斗宫之侧薇垣傍。萝披荔拂骄虎伥，磨牙拇血思截舫。",
      "日测银汉排津梁，星君笑视狎且狂。疑通土伯幽都望，丛菅湿食如餦餭。",
      "颂则降福违不祥，横横太白精凝光。作彗西指纷旗枪，倒行不顾经躔伤。",
      "群仙嬉游旌麾扬，俯首杂沓逐队行。句陈奎璧圜徜徉，晖台黯黯豸化装。",
      "湔涤尘末倾杓浆，美人内顾依象床。白雪失和空云襄，朱弦胶柱殊笙簧。",
      "安得奔月亲天香，群真谐乐嘉清扬，履舄戋戋视八荒。"
    ]
  },
  {
    "id": "adcfe4db86828f930cff76ce90c5c229",
    "title": "弥陀寺",
    "authorName": "费应豫",
    "authorId": "adcfe4db86828f93d1457b72d1457b72",
    "dynasty": "清",
    "content": [
      "马首从东转，禅扉一径荒。",
      "柳阴垂古井，花气近回廊。",
      "擘荔频倾碧，烹茶浅泛黄。",
      "山僧无俗韵，尽日检医方。"
    ]
  },
  {
    "id": "adcfe4db868cb426a8125af40885a890",
    "title": "沈大匡先生华山草堂",
    "authorName": "厉鹗",
    "authorId": "adcfe4db868cb4264921f95b11c484ea",
    "dynasty": "清",
    "content": [
      "心迹竟沈沦，空山閟古春。",
      "亭留唐野史，名在宋逋臣。",
      "破壁全题字，双松一作薪。",
      "惟应千载上，愧煞瘦腰人。"
    ]
  },
  {
    "id": "adcfe4db868cb4266e9f1591eb32b6fc",
    "title": "二月十九日同耕民间步东郊晚眺沙河",
    "authorName": "厉鹗",
    "authorId": "adcfe4db868cb4264921f95b11c484ea",
    "dynasty": "清",
    "content": [
      "雨多常禁足，及此出郊看。",
      "风力暄犹劲，天容霁始宽。",
      "波神青栎庙，田祖白茅坛。",
      "讵学怀砖俗，班春话好官。"
    ]
  },
  {
    "id": "adcfe4db868cb4266e9f159112319f32",
    "title": "二月十九日同耕民间步东郊晚眺沙河",
    "authorName": "厉鹗",
    "authorId": "adcfe4db868cb4264921f95b11c484ea",
    "dynasty": "清",
    "content": [
      "村舍留人眼，鱼梁枕水低。",
      "林长共澄映，云细得端倪。",
      "山影鸣榔远，芦根下栫齐。",
      "闲心分物色，坐待日平西。"
    ]
  },
  {
    "id": "adcfe4db868cb426e1c0b7fbda82df27",
    "title": "晚秋夜雨有怀故园",
    "authorName": "厉鹗",
    "authorId": "adcfe4db868cb4264921f95b11c484ea",
    "dynasty": "清",
    "content": [
      "落叶卷风雨，客愁仍去年。",
      "背镫三峡水，欹枕九江船。",
      "预想他时话，须妨此夕眠。",
      "南湖烟翠色，应湿草堂前。"
    ]
  },
  {
    "id": "adcfe4db868cb4262a711d969d81ea46",
    "title": "夕次石门",
    "authorName": "厉鹗",
    "authorId": "adcfe4db868cb4264921f95b11c484ea",
    "dynasty": "清",
    "content": [
      "望望石门县，秋烟路欲迷。",
      "村深忘远近，月出辨东西。",
      "桑影过桥密，虫声傍水低。",
      "吾衰怯风露，敢后暝雅栖。"
    ]
  },
  {
    "id": "adcfe4db868cb4263d7db1baadaa0cc8",
    "title": "过宋通问副使朱公少章墓",
    "authorName": "厉鹗",
    "authorId": "adcfe4db868cb4264921f95b11c484ea",
    "dynasty": "清",
    "content": [
      "突兀残碑立古阡，行人犹记绍兴年。",
      "青衣已见君王辱，白发何期使节旋。",
      "老泪冰天他日恨，遗闻曲洧至今传。",
      "一抔筑并花宫地，夕呗晨钟更惘然。"
    ]
  },
  {
    "id": "adcfe4db868cb426bc1571404f9cf094",
    "title": "同丁敬身金质甫陈江皋登宝石山天然图画阁",
    "authorName": "厉鹗",
    "authorId": "adcfe4db868cb4264921f95b11c484ea",
    "dynasty": "清",
    "content": [
      "塔下楼开蹑级登，东风聊忆昔游曾。",
      "春深城郭浑如画，定里莺花不属僧。",
      "人影渐移湖上柳，烟光又绿壁间藤。",
      "留题为纪间踪迹，只有看山诧最能。"
    ]
  },
  {
    "id": "adcfe4db868cb42671cc4609a4031d91",
    "title": "次韵堇蒲春日书怀",
    "authorName": "厉鹗",
    "authorId": "adcfe4db868cb4264921f95b11c484ea",
    "dynasty": "清",
    "content": [
      "里社追游每拍肩，投簪又是入新年。",
      "移家幸有琴书共，卜筑欣看树石连。",
      "不守庚申缘道在，偶占甲子得春偏。",
      "始知上界多官府，今向人间见斥仙。"
    ]
  },
  {
    "id": "adcfe4db868cb42671cc4609ee35d44d",
    "title": "次韵堇蒲春日书怀",
    "authorName": "厉鹗",
    "authorId": "adcfe4db868cb4264921f95b11c484ea",
    "dynasty": "清",
    "content": [
      "六街堀堁梦才醒，草色何妨满户庭。",
      "洛下忆曾修禊事，淹中怅未了遗经。",
      "当帘山月钩帘见，傍枕春潮转枕听。",
      "此是城南招隐处，新诗暇日上重屏。"
    ]
  },
  {
    "id": "adcfe4db868cb42671cc460902982dbc",
    "title": "次韵堇蒲春日书怀",
    "authorName": "厉鹗",
    "authorId": "adcfe4db868cb4264921f95b11c484ea",
    "dynasty": "清",
    "content": [
      "独坐杉亭簇绛趺，看花折简不烦呼。",
      "从无长物称名士，雅有间情属固姑。",
      "酒畔俳谐编作集，墓堂文字积成逋。",
      "与君共喜慈颜奉，未敢人前号老夫。"
    ]
  },
  {
    "id": "adcfe4db868cb42671cc4609e254455a",
    "title": "次韵堇蒲春日书怀",
    "authorName": "厉鹗",
    "authorId": "adcfe4db868cb4264921f95b11c484ea",
    "dynasty": "清",
    "content": [
      "端居风物际升平，不觉吴霜点鬓生。",
      "上冢年光潜委巷，趁潮清梦入严城。",
      "啖齑元是儒林味，焚草无劳后世名。",
      "有约出郊真兴剧，柳花如雪爱初晴。"
    ]
  },
  {
    "id": "adcfe4db868cb4263f3782efdfe4f665",
    "title": "寒柳",
    "authorName": "厉鹗",
    "authorId": "adcfe4db868cb4264921f95b11c484ea",
    "dynasty": "清",
    "content": [
      "酸风无复一枝新，憔悴翻疑故态真。",
      "叶落纷如汴堤雨，雅栖瘦似灞桥人。",
      "不将浓影遮游胜，犹记斜飘拂舞尘。",
      "留得庆奴罗扇子，烟痕挽住旧时春。"
    ]
  },
  {
    "id": "adcfe4db868cb426449b81c067021090",
    "title": "晚次陵口",
    "authorName": "厉鹗",
    "authorId": "adcfe4db868cb4264921f95b11c484ea",
    "dynasty": "清",
    "content": [
      "绿遍千村叫杜鹃，余寒犹未脱吴绵。",
      "暮云青草夹冈埭，春水小风陵口船。",
      "旧事六朝残梦外，客程十载夜镫前。",
      "白头不奈间愁搅，拟向空门问老禅。"
    ]
  },
  {
    "id": "adcfe4db868cb426a59503f982e40ab1",
    "title": "湖楼题壁",
    "authorName": "厉鹗",
    "authorId": "adcfe4db868cb4264921f95b11c484ea",
    "dynasty": "清",
    "content": [
      "水落山寒处，盈盈记踏春。",
      "朱阑今已朽，何况倚阑人。"
    ]
  },
  {
    "id": "adcfe4db868cb42615814742ad0a6c1b",
    "title": "归舟江行望燕子矶作",
    "authorName": "厉鹗",
    "authorId": "adcfe4db868cb4264921f95b11c484ea",
    "dynasty": "清",
    "content": [
      "石势浑如掠水飞，渔罾绝壁挂清晖。",
      "俯江亭上何人坐？",
      "看我扁舟望翠微。"
    ]
  },
  {
    "id": "adcfe4db868cb426579e101c5e0ddda3",
    "title": "虎阜即事",
    "authorName": "厉鹗",
    "authorId": "adcfe4db868cb4264921f95b11c484ea",
    "dynasty": "清",
    "content": [
      "塔迥廊迥燕燕飞，送春人去恋斜晖。",
      "似嫌荦确侵罗袜，却要残红作地衣。"
    ]
  },
  {
    "id": "adcfe4db868cb426ee23fbda8879128b",
    "title": "春寒",
    "authorName": "厉鹗",
    "authorId": "adcfe4db868cb4264921f95b11c484ea",
    "dynasty": "清",
    "content": [
      "漫脱春衣浣酒红，江南三月最多风。",
      "梨花雪后酴醾雪，人在重帘浅梦中。"
    ]
  },
  {
    "id": "adcfe4db868cb426e73a5102e240239f",
    "title": "西湖春雨",
    "authorName": "厉鹗",
    "authorId": "adcfe4db868cb4264921f95b11c484ea",
    "dynasty": "清",
    "content": [
      "遥峰隐见黛眉攒，怪底春来无此寒。",
      "朋比熏炉风味浅，有人楼上倚阑干。"
    ]
  },
  {
    "id": "adcfe4db868cb426bf7d1b757c8e44c0",
    "title": "西溪山庄有感",
    "authorName": "厉鹗",
    "authorId": "adcfe4db868cb4264921f95b11c484ea",
    "dynasty": "清",
    "content": [
      "阑压垣衣户网尘，嫩寒恻恻那禁春。",
      "一池好染罗裙水，只照梅花不照人。"
    ]
  },
  {
    "id": "adcfe4db868cb426213af8eed85ae45a",
    "title": "午日淮阴城北观竞渡",
    "authorName": "厉鹗",
    "authorId": "adcfe4db868cb4264921f95b11c484ea",
    "dynasty": "清",
    "content": [
      "此日家家唤艇行，一湾野水是新城。",
      "无人更说防淮事，烟柳风蒲到处生。"
    ]
  },
  {
    "id": "adcfe4db868cb426213af8ee14e054a7",
    "title": "午日淮阴城北观竞渡",
    "authorName": "厉鹗",
    "authorId": "adcfe4db868cb4264921f95b11c484ea",
    "dynasty": "清",
    "content": [
      "惊飞沙鸟两相呼，铙鼓缘流引客娱。",
      "不分午风凉似水，为他儿女飐钗符。"
    ]
  },
  {
    "id": "adcfe4db868cb426213af8ee74d4fffa",
    "title": "午日淮阴城北观竞渡",
    "authorName": "厉鹗",
    "authorId": "adcfe4db868cb4264921f95b11c484ea",
    "dynasty": "清",
    "content": [
      "谁家林际小园亭，过尽豪华物态零。",
      "几折虚廊通浅渚，坏桥无柱上浮萍。"
    ]
  },
  {
    "id": "adcfe4db868cb426213af8ee6782040f",
    "title": "午日淮阴城北观竞渡",
    "authorName": "厉鹗",
    "authorId": "adcfe4db868cb4264921f95b11c484ea",
    "dynasty": "清",
    "content": [
      "吟朋应是忆天涯，旧曲樽前小字斜。",
      "犹有浴兰遗俗在，晚来间过卖浆家。"
    ]
  },
  {
    "id": "adcfe4db868cb426ddbb065d8b7db9d6",
    "title": "浮山禹庙观山海经塑像三十韵",
    "authorName": "厉鹗",
    "authorId": "adcfe4db868cb4264921f95b11c484ea",
    "dynasty": "清",
    "content": [
      "淮海皆平壤，隆然片石支。",
      "中央居混沌，明德镇阽危。",
      "不共罗山合，还同息壤遗。",
      "媪神唐日观，江水汉家祠。",
      "永永尊文命，汤汤罢怨咨。",
      "霉形犹带瘦，高栋反如卑。",
      "柏翳承虚寝，狂章待玉墀。",
      "风云生恍惚，土木出恢奇。",
      "忆昔鸿荒远，宁安妇子熙。",
      "神奸浑不辨，人兽互相欺。",
      "枯步穷乾粤，方祇骇地维。",
      "蛇操何蚴蟉，鳌抃更躨跜。",
      "林出刑天舞，岩藏贰负尸。",
      "应龙飞有翼，精卫溺堪悲。",
      "博物推中垒，传芭望少姨。",
      "儿坪终古诧，母石至今垂。",
      "经可百虫证，功堪四载追。",
      "解裳嗤适裸，铸鼎讶逢魑。",
      "定括河图象，徒闻太史疑。",
      "规摹非近事，指点立多时。",
      "六月当初降，千村走祷祈。",
      "笙镛应间作，巫觋尚讴思。",
      "瓜蔓前年决，鱼头万室为。",
      "空纡谒者策，屡费大农资。",
      "呵壁吾将问，搴茭且补痍。",
      "牙须雄此辈，秘怪孰攸司。",
      "落照明低塔，寒飙响女陴。",
      "惠之前有塑，靖节后无诗。",
      "沃野居难卜，丹丘到未迟。",
      "如听赤绦使，历历话幽姿。"
    ]
  },
  {
    "id": "adcfe4db868cb426d729f7bc466bbc10",
    "title": "晓登韬光绝顶",
    "authorName": "厉鹗",
    "authorId": "adcfe4db868cb4264921f95b11c484ea",
    "dynasty": "清",
    "content": [
      "入山已三日，登顿遂真赏。",
      "霜磴滑难践，阳崖曦乍晃。",
      "穿漏深竹光，冷翠引孤往。",
      "冥搜灭众闻，百泉同一响。",
      "蔽谷境尽幽，跻颠瞩始爽。",
      "小阁俯江湖，目极但莽苍。",
      "坐深香山院，青霭落池上。",
      "永怀白侍郎，愿言脱尘鞅。"
    ]
  },
  {
    "id": "adcfe4db868cb42604ac54ed5a16f552",
    "title": "宿永兴寺德公山楼",
    "authorName": "厉鹗",
    "authorId": "adcfe4db868cb4264921f95b11c484ea",
    "dynasty": "清",
    "content": [
      "昏黑山雨歇，一径松烟蒙。",
      "微闻梅花气，吹落疏磬中。",
      "讵惜夜履湿，宿处投支公。",
      "凭楼答人语，迥与云际同。",
      "少选沈霭敛，俯听幽林风。",
      "明星忽三五，挂在殿角东。",
      "短烛照春绿，夜静山逾空。",
      "观河悟众象，拂石期冥鸿。",
      "神清了无梦，乱壑流何穷。",
      "焚香以达曙，兹焉悦微躬。"
    ]
  },
  {
    "id": "adcfe4db868cb426b9c0c888807f4e98",
    "title": "永兴寺二雪堂晓起看绿萼梅是冯具区先生手种",
    "authorName": "厉鹗",
    "authorId": "adcfe4db868cb4264921f95b11c484ea",
    "dynasty": "清",
    "content": [
      "幽人先鸟起，林涧正寂然。是时春空霁，山翠争便娟。",
      "的的花间雨，澹澹花上烟。烟雨为合离，花态亦变迁。",
      "祭酒昔游此，手种犹生前。傲兀根倚石，欹倒叶映泉。",
      "微馨委陈迹，高格同枯禅。儒官罢亦得，不废《招隐》篇。",
      "攀花久延伫，世已无其贤。"
    ]
  },
  {
    "id": "adcfe4db868cb4269e3c3179ec9b128e",
    "title": "溪上巢泉上作",
    "authorName": "厉鹗",
    "authorId": "adcfe4db868cb4264921f95b11c484ea",
    "dynasty": "清",
    "content": [
      "玩溪遂穷源，东峰屡向背。",
      "朝日上我衣，春泉净可爱。",
      "不知泉落处，潺潺竹离内。",
      "喧闻两叠泻，静见一潭汇。",
      "松风扬纤碧，花影蓄深黛。",
      "名言犹有相，幻照乃无悔。",
      "悠然巢居心，颇欲终年对。"
    ]
  },
  {
    "id": "adcfe4db868cb4266bf519e8da550b98",
    "title": "晚入石人坞还永兴寺",
    "authorName": "厉鹗",
    "authorId": "adcfe4db868cb4264921f95b11c484ea",
    "dynasty": "清",
    "content": [
      "拨萝寻微径，山意黯将暮。",
      "幽讨忘体疲，窈窕入深坞。",
      "激籁不通人，踏石凡屡渡。",
      "返景忽难留，苍苍目争赴。",
      "万竹皆为风，千花并成雾。",
      "去鸟有遗音，归樵讵同趣。",
      "夕梵怀信宿，春溪延缓步。",
      "入门不生月，仍倚檐际树。"
    ]
  },
  {
    "id": "adcfe4db868cb42631eac890ac631fa5",
    "title": "重游洞霄宫探大涤洞天",
    "authorName": "厉鹗",
    "authorId": "adcfe4db868cb4264921f95b11c484ea",
    "dynasty": "清",
    "content": [
      "振衣浴罢体更轻，竹枝投石声彭觥。",
      "空山昨夜龙洗窟，雨过万壑泉纵横。",
      "山灵知我有默祷，故遣松风作前导。",
      "一峰阴见一峰晴，天柱中央翠于扫。",
      "元同先生昔隐居，洞天长锁琅函书。",
      "前游日夕未曾到，恨身不得乘飙车。",
      "穿尽幽篁履苔石，惊见谽谺洞门坼。",
      "童子曾为捣药禽，桃花解笑题诗客。",
      "此中日月停两丸，想像九夏尤清寒。",
      "微明秉炬触暗壁，古灵题字来寻看。",
      "玲珑乳窦隔凡处，路接华阳不归去。",
      "有人问我洞中来，为说浮云如柳絮。"
    ]
  },
  {
    "id": "adcfe4db868cb4267e64eddcce300cce",
    "title": "和余葭白题唐子畏画韩熙载夜宴图",
    "authorName": "厉鹗",
    "authorId": "adcfe4db868cb4264921f95b11c484ea",
    "dynasty": "清",
    "content": [
      "韩郎自是江北人，避地去作江南臣。更从江南到江北，便道江南有人忆。",
      "归来笑拥名花丛，疏眉小面居当中。千枝银烛照舞影，满堂宾客看惊鸿。",
      "门生解事执乐句，燕支拍碎声穿空。酣嬉跌宕君莫笑，一半桃李无春风。",
      "宫中唱念家山破，烧槽哀怨传何穷。聊将群婢污名检，此意未必闻重瞳。",
      "六如居士不并时，何由户外三更窥。笔底故有嫱与施，我不见画但见诗。",
      "诗工直疑画逊之，眼饱铅黛嘲贫儿。从来裴休说法为人愿，不妨衲衣乞食随歌姬。"
    ]
  },
  {
    "id": "adcfe4db868cb42682eff8508e99ac25",
    "title": "赵筠谷买得乐安长公主小玉印出以相示予定其为明光宗女熹宗时所称皇八妹者因赋长歌",
    "authorName": "厉鹗",
    "authorId": "adcfe4db868cb4264921f95b11c484ea",
    "dynasty": "清",
    "content": [
      "扬州尘土日纷纷，玉气市中为白云。",
      "前朝贵主风流远，认得蓝田小篆文。",
      "瑶华栽向瑶阶底，母姓便娟本秾李。",
      "泪洒龙髯一月余，移宫仓卒惊罗绮。",
      "忠臣岂肯为身图，帝姬入井知群诬。",
      "亟封康妃托遗训，谁令国柄归阉奴。",
      "云鬟扒角年犹小，亲见乾清尊赵娆。",
      "须臾委鬼共销亡，信王握玺瞻天表。",
      "初下银河织女机，盈盈十五已胜衣。",
      "粉侯才习胶宫礼，便许吹箫出禁闱。",
      "贤声戚畹流传寡，江敩无劳让婚者。",
      "赐花更得日兄怜，投琼特敕行杯斝。",
      "爱学江南浅淡妆，脂田水碓厌豪强。",
      "刻成小印柔荑抚，钤记居然宝绘堂。",
      "钟漏相催岁华掷，一枝红坠悲秦客。",
      "朱缫冷落桥纽昏，不共金箱殉梅额。",
      "万年诔德未足哀，贼骑蹴踏都城摧。",
      "壮哉都尉又死国，碧血滴到珠襦灰。",
      "青奁玩物今犹在，无用摩挲博人爱。",
      "为君试续学古编，惆怅虫镂非千年。"
    ]
  },
  {
    "id": "adcfe4db868cb426bd25a898833a5756",
    "title": "西溪晓起",
    "authorName": "厉鹗",
    "authorId": "adcfe4db868cb4264921f95b11c484ea",
    "dynasty": "清",
    "content": [
      "首春溪中寒，偃卧如屈铁。",
      "宵分天柱梦，觉来转清切。",
      "开门残月在，下见数峰雪。",
      "雪际生白云，窅映不可说。",
      "登桥水市静，寻径冰泉裂。",
      "田翁尚无事，初阳候林缺。",
      "怀新意似欣，理旧抱已结。",
      "何如岩栖人，燃竹饭松屑。"
    ]
  },
  {
    "id": "adcfe4db868cb4269af8a5b5754ff509",
    "title": "行田至荆山岭下作",
    "authorName": "厉鹗",
    "authorId": "adcfe4db868cb4264921f95b11c484ea",
    "dynasty": "清",
    "content": [
      "大小何连延，细岑若回顾。",
      "中有微径通，两村隔松雾。",
      "平畴开朝日，宿麦半凝冱。",
      "云根脉未泄，涓流但微注。",
      "野人篱落小，鸣鸡隐杂树。",
      "虽无泛胜书，农话眷幽素。",
      "稍营下噀业，更羡上洄住。",
      "竹桥滑春霜，往来定非误。"
    ]
  },
  {
    "id": "adcfe4db868cb42604785a7729d6ea85",
    "title": "题冒辟疆姬人金圆玉水墨秋葵图",
    "authorName": "厉鹗",
    "authorId": "adcfe4db868cb4264921f95b11c484ea",
    "dynasty": "清",
    "content": [
      "金盏横欹醉不胜，墨痕秋晖一奁冰。",
      "西园老尽佳公子，看画花枝学信陵。"
    ]
  },
  {
    "id": "adcfe4db868cb42682ec7e3935a58459",
    "title": "同吴西林泛舟西溪看梅",
    "authorName": "厉鹗",
    "authorId": "adcfe4db868cb4264921f95b11c484ea",
    "dynasty": "清",
    "content": [
      "缓棹纵遥目，心与春流平。",
      "邀侣以事解，得朋因寡营。",
      "峰色烟上霁，竹风沙外清。",
      "一夜丛梅发，几处山窗明。",
      "香中林鸟语，引我沿溪行。",
      "积翠点残雪，阴淡寒自生。",
      "西崦未云夕，东畬方可耕。",
      "稚子肯迎客，花间启柴荆。"
    ]
  },
  {
    "id": "adcfe4db868cb4267a841620e1614455",
    "title": "晓过福清竹院",
    "authorName": "厉鹗",
    "authorId": "adcfe4db868cb4264921f95b11c484ea",
    "dynasty": "清",
    "content": [
      "探幽勇晨兴，静院钟未歇。",
      "晴烟映竹澄，残月转花没。",
      "地僻养灵姿，氛润蒙玉骨。",
      "有如列仙儒，初日晞藓发。",
      "深山留古春，凡艳想易竭。",
      "老僧空色相，折取供白佛。",
      "护此无尽镫，常依妙香窟。",
      "坐听篱落间，绵羽啭清越。"
    ]
  },
  {
    "id": "adcfe4db868cb42618fce4bfe25faa3d",
    "title": "同吴西林城东看花遇大风戏为长歌",
    "authorName": "厉鹗",
    "authorId": "adcfe4db868cb4264921f95b11c484ea",
    "dynasty": "清",
    "content": [
      "城南看花谁作群，好事竞造丁隐君。",
      "城东看花寂寥耳，相待独有吴居士。",
      "新花破萼初满丛，沙河浩浩扬天风。",
      "已看野渚动平碧，更觉连林摇乱红。",
      "提携町疃羡骥子，出没葭薍多渔翁。",
      "过桥人似六鹢退，沽酒樽传三雅空。",
      "风光如此肯虚掷，闭户先生真可惜。",
      "浇花拟向卞公坟，弹丝亦就周家柏。",
      "渊明子晰两达人，天地宁非百年客。",
      "有足爱踏三家村，有裾不撇七贵门。",
      "模糊落日望未已，遥山渲出胭脂痕。",
      "今朝风起花鞴扇，莫使迟来花似霰。",
      "好将健句当青幡，日日花前一相见。"
    ]
  },
  {
    "id": "adcfe4db868cb4266cbcb05453543791",
    "title": "汉铜雁足镫歌为半槎赋",
    "authorName": "厉鹗",
    "authorId": "adcfe4db868cb4264921f95b11c484ea",
    "dynasty": "清",
    "content": [
      "蒲阪首山青逶迤，黄帝鼎成龙胡垂。",
      "战且学仙事绝奇，茂陵刘郎始祝釐。",
      "流传奕叶敦书诗，犹崇祀典敞云楣。",
      "妍娥无姅夕侍祠，金釭如虹掺手携。",
      "望灵之来月出时，神光下属风帔帷。",
      "翩然而逝不可期，劳心悄兮煎蚖脂。",
      "阴精沙麓祚始衰，效祥安得斋房芝。",
      "后代蛤彩莹琼肌，不照绿绨方底儿。",
      "此镫行第人见之，细数瑶琴弹冰丝。",
      "铭字俨如沙画锥，内者啬夫椽丞令。",
      "年是竟宁嗟已竟，制器尚象古示儆。",
      "随阳有序亦天性，铜花涵碧秋水净。",
      "雅胜羊头与凤柄，夜凉可亲宜放郑。",
      "千年瓠史寄间评，君家自发短檠咏。"
    ]
  },
  {
    "id": "adcfe4db868cb426bdfc7c0d2e42098a",
    "title": "洪熙古刺水歌同全谢山作",
    "authorName": "厉鹗",
    "authorId": "adcfe4db868cb4264921f95b11c484ea",
    "dynasty": "清",
    "content": [
      "哀牢九隆汉所开，唐代六诏争喧豗。",
      "玉斧画河段氏立，阿𧞔殉节梁王摧。",
      "濠梁真人设郡县，炎徼西南俱革面。",
      "分司古刺始羁縻，贡琛莽怕旋来见。",
      "取宝船回恤远夷，万方辐辏仁宗时。",
      "此香不减芬陀味，此水应超苏合池。",
      "甲煎百和花盈缶，六一泥封篝火后。",
      "班衣染麝锯耳酋，珠络挈瓶马郎妇。",
      "熬成细字镌青铜，进入春风生六宫。",
      "一洒罗衣长不灭，氤氲愿与君恩终。",
      "可怜债帅如香尉，购得朱门媚权贵。",
      "分宜遗臭塞两仪，当时直压龙涎气。",
      "枕顶余芳世庙修，御衣小炷纯皇留。",
      "南都谱记春桥顾，勋戚方传恭顺侯。",
      "华胥旧事无人识，流落江南并江北。",
      "金仙铅泪一函中，梦破香销弹不得。"
    ]
  },
  {
    "id": "adcfe4db868cb42633b28110d9410951",
    "title": "钱舜举摹周昉内人双陆图为梁蔎林作",
    "authorName": "厉鹗",
    "authorId": "adcfe4db868cb4264921f95b11c484ea",
    "dynasty": "清",
    "content": [
      "深宫宴起花阴午，尚觉春寒入眉妩。只将握槊当嬉游，不乱窗前白鹦鹉。",
      "两人对局如有思，宝钗半堕云鬓欹。旁观一人凭小婢，骰子欲下春葱迟。",
      "蛮靴踏地红鹄觜，金瓶力挽蔷薇水。女官朱敢促朝妆，宿粉残黄忆浓睡。",
      "睡浓曾梦双陆输，唐家社稷须人扶。柘袍又出点筹手，乐事可怜同妇姑。",
      "画师着眼非穷相，曲眉丰颊当时尚。钱郎摹古能逼真，写出徒令意惆怅。",
      "岂知绝代佳人住茅屋，寒机轧轧无膏沐。"
    ]
  },
  {
    "id": "adcfe4db868cb426a8beb3dbfa004b65",
    "title": "晚由金家堰步至崇先寺",
    "authorName": "厉鹗",
    "authorId": "adcfe4db868cb4264921f95b11c484ea",
    "dynasty": "清",
    "content": [
      "一峰抱花回，不知凡几里。",
      "迟日落未落，散策从此始。",
      "石梁跨涧空，苔枝皆倒倚。",
      "入寺罢晚参，僧堂寂如水。",
      "诘曲取微径，返景照花里。",
      "弥漫遍岩壑，春透无剩蕊。",
      "乍疑吐佛光，白毫映霞紫。",
      "复讶妙香生，馝馞得禅髓。",
      "盘桓憩松根，结茅拟来此。",
      "何必问通波，远寻光福市。"
    ]
  },
  {
    "id": "adcfe4db868cb426fd7e9b03f07dfe43",
    "title": "魏景初帐构铜歌",
    "authorName": "厉鹗",
    "authorId": "adcfe4db868cb4264921f95b11c484ea",
    "dynasty": "清",
    "content": [
      "霸城月照仙人泪，不逐魏宫翁仲二铜驼。久作劫灰飞帐构，犹存景初字洛灵。",
      "儿爱芳林好，夺得蛾眉供洒扫。弸彋想像薄罗风，传与千年尚方造。",
      "流苏翠羽光零乱，土上出金妖识换。文成石马大讨曹，水吐玉蜍才效汉。",
      "碧筒平坐朱竿密，八分应认仲将笔。摩挲仿佛陵云台，小缩波痕劲无匹。",
      "更闻昭烈能自贬，御用都归销鋊焰。一枝古色出重缄，留向人间鉴奢俭。"
    ]
  },
  {
    "id": "adcfe4db868cb426d8ad570c453acd51",
    "title": "开平王孙种菜歌",
    "authorName": "厉鹗",
    "authorId": "adcfe4db868cb4264921f95b11c484ea",
    "dynasty": "清",
    "content": [
      "高皇初定江南日，采石矶头功第一。",
      "横行十万常将军，带砺河山永无失。",
      "沧桑抱节有贤孙，钟阜秋青入泪痕。",
      "飘零大树不复见，憔悴故侯安足论。",
      "中山同志深闺妇，曲折天吴移旧绣。",
      "谁知偕隐灌园人，俱为异姓分茅后。",
      "几棱荒畦非赐田，晚菘早韭资寒泉。",
      "可怜一纸锄奸疏，却裹长街卖菜钱。",
      "归来偃仰栖衡宇，犹胜貂蝉舆皂伍。",
      "凤台园里鬼迷化，鸡鸣庙前狐啸雨。",
      "漫向金陵吊夕曛，百年寂寂但孤坟。",
      "篱边尚发东风菜，一任空原野火焚。"
    ]
  },
  {
    "id": "adcfe4db868cb4267c3b0172e8723efd",
    "title": "晓至湖上",
    "authorName": "厉鹗",
    "authorId": "adcfe4db868cb4264921f95b11c484ea",
    "dynasty": "清",
    "content": [
      "出郭晓色微，临水人意静。",
      "水上寒雾生，弥漫与天永。",
      "折苇动有声，遥山淡无影。",
      "稍见初日开，三两列舴艋。",
      "安得学野凫，泛泛逐清影。"
    ]
  },
  {
    "id": "adcfe4db869cd045e95c3d99a2f68346",
    "title": "露筋祠",
    "authorName": "魏乃勷",
    "authorId": "adcfe4db869cd045d1457b72d1457b72",
    "dynasty": "清",
    "content": [
      "碧湖云树噪栖鸦，古瓦笼烟草径斜。",
      "一片秋帆残照里，野风吹折女郎花。"
    ]
  },
  {
    "id": "adcfe4db869cd0452a550a67a6ad22c8",
    "title": "陈将军歌",
    "authorName": "魏乃勷",
    "authorId": "adcfe4db869cd045d1457b72d1457b72",
    "dynasty": "清",
    "content": [
      "将军面白如书生，十五二十能将兵。杀尽青徐贼百万，河北草木知姓名。",
      "财帛妇女无所喜，纵横雄辨富文理。下马辄乘书画船，昂藏走入扬州市。",
      "扬州繁华天下无，豪门藏垢多贪污。灌夫生平惯使气，麾斥大滑如庸奴。",
      "庸奴恃势公行赂，良懦含冤莫能诉。身余一剑报不平，坐持短长得远戍。",
      "远戍乃至黑龙江，获谴不为薏苡囊。铁衣摧残壮士死，英魂犹得守边方。",
      "边方帅府镇沙漠，羊羔饮罢无所作。马革弃置不上闻，逾岁泉台尚寂寞。",
      "寂寞谁怜鼙鼓臣，有真御史为乞恩。吾乡荐绅思旧伐，合词吁请动至尊。",
      "得旨建祠祀将军，吁嗟乎！将军有功于齐鲁。神之灵兮在东土，东人祀君君不吐。",
      "卫青去病何足数，李广不侯已千古。"
    ]
  },
  {
    "id": "adcfe4db869cd0452759dbfd277a7b51",
    "title": "齐孝孙占魁坠塔歌",
    "authorName": "魏乃勷",
    "authorId": "adcfe4db869cd045d1457b72d1457b72",
    "dynasty": "清",
    "content": [
      "百尺塔，七尺身，广川得孝女，涿鹿见孝孙。孝女出华胄，孝孙为细民。",
      "民何知，有至性，一言能愈祖母病。民何能，有卓行，一死能代祖母命。",
      "浮图对峙督亢城，上有乌鸟肠断声。濡血下染土花紫，孝孙万劫犹长生。",
      "吁嗟乎！儒家侈口谈伦理，全而归者常言耳。我方据案讲《孝经》，废书一叹泪如水。"
    ]
  },
  {
    "id": "adcfe4db86b1c45ad2893ad25c6fce24",
    "title": "秋夜即事",
    "authorName": "王朴",
    "authorId": "adcfe4db86b1c45ad1457b72d1457b72",
    "dynasty": "清",
    "content": [
      "若非经夏闰，今夕是中元。",
      "虫语栖花径，萤光暗草根。",
      "漏沈知夜尽，月上觉镫昏。",
      "翻羡邻家好，通宵静掩门。"
    ]
  },
  {
    "id": "adcfe4db86b4a40b4e300842c505374d",
    "title": "望峄山",
    "authorName": "吴世杰",
    "authorId": "adcfe4db86b4a40b10c272d0ae614c55",
    "dynasty": "清",
    "content": [
      "大陆风沙静，层岩到眼中。",
      "我来看落日，何处问孤桐。",
      "云路邀黄鹄，天根驾紫虹。",
      "哲人真在望，佳气自巃嵷。"
    ]
  },
  {
    "id": "adcfe4db86b4a40be98a0a9c2b3acff9",
    "title": "茌平怀古",
    "authorName": "吴世杰",
    "authorId": "adcfe4db86b4a40b10c272d0ae614c55",
    "dynasty": "清",
    "content": [
      "晋水真龙虬髯紫，天策群公攀鳞起。咄嗟马生出草间，短布单衣见天子。",
      "秘画英谋上帝侧，殿上非常动颜色。伍羞褒鄂失魏王，嵚崎历落人争识。",
      "我来君里一徘徊，雄姿倜傥绝尘埃。故宅萧条青蔓合，荒祠阒寂野烟开。",
      "英风万古情何极，如君岂合终草泽。骥尾偶附入青云，羊角终能抟紫翮。",
      "凭君吊古莫歔欷，丈夫腾上会有时。此亦当年一布衣。"
    ]
  },
  {
    "id": "adcfe4db86bd08e35ca533a54035713a",
    "title": "洞霄宫",
    "authorName": "陆曾禹",
    "authorId": "adcfe4db86bd08e3d1457b72d1457b72",
    "dynasty": "清",
    "content": [
      "洞霄真福地，上帝自高居。",
      "鹤语依轩竹，龙鸣出水渠。",
      "松台春草发，石壁晚花疏。",
      "自有乾坤大，何须步碧虚。"
    ]
  },
  {
    "id": "adcfe4db86bd08e32a7e0d7a5e2745de",
    "title": "七夕",
    "authorName": "陆曾禹",
    "authorId": "adcfe4db86bd08e3d1457b72d1457b72",
    "dynasty": "清",
    "content": [
      "蒸暑尚未减，佳夕忽我临。",
      "顾兔细云衢，宛虹垂华林。",
      "绮窗弄玉笛，朱楼理瑶琴。",
      "缥缈入银汉，凄凉杂清砧。",
      "露辉金剪刀，风引素丝针。",
      "始妒合欢扇，次爱鸳鸯衾。",
      "仿佛琉璃帐，依稀环佩音。",
      "感物兴叹息，莫言辰与参。"
    ]
  },
  {
    "id": "adcfe4db86bd08e3c5323f3048f16ee7",
    "title": "送许星彩之{氵鷇}溪",
    "authorName": "陆曾禹",
    "authorId": "adcfe4db86bd08e3d1457b72d1457b72",
    "dynasty": "清",
    "content": [
      "我与许子常徘徊，湖上同登照胆台。渔歌四起春草绿，横笛短箫送酒杯。",
      "人生聚散不可长，江风五月芰荷香。别我欲往兰溪去，执手依依情自将。",
      "许子之父方秉铎，苜蓿斋中未萧索。朝暮趋庭诲《诗》礼，青山万叠对高阁。",
      "去时漠漠双台高，江岸烟深猿夜嗥。倚天绝壁喷石乳，动地清流涌翠涛。",
      "兰阴山中兰蕙多，香风拂拂衣上过。一林翠竹笼烟霭，百尺苍松挂藤萝。",
      "知君雅意事游衍，紫霞白云常在眼。山光夜映酒杯中，几番脱帽坐苔藓。"
    ]
  },
  {
    "id": "adcfe4db86c496d286ee41116c85edc4",
    "title": "答外子渡太湖寄诗",
    "authorName": "周瑶",
    "authorId": "adcfe4db86c496d2d1457b72d1457b72",
    "dynasty": "清",
    "content": [
      "已闻黄叶下秋波，两地离愁谁较多。",
      "愿得曲湖归赐日，为君亲手织渔蓑。"
    ]
  },
  {
    "id": "adcfe4db86c5623511d2e9469bc72dd5",
    "title": "天雄学署留别朱海客次韵",
    "authorName": "邵自镇",
    "authorId": "adcfe4db86c56235d1457b72d1457b72",
    "dynasty": "清",
    "content": [
      "鲁酒休论浅共深，清风相对足披襟。",
      "空怜蕉鹿他年梦，未了莼鲈此际心。",
      "客路尚依茅店月，生涯仍典草堂琴。",
      "攀留日暮斋厨静，隔院长松响碧岑。"
    ]
  },
  {
    "id": "adcfe4db86c72ec6fc8c93d04a00a719",
    "title": "西山望海",
    "authorName": "何霟",
    "authorId": "adcfe4db86c72ec6d1457b72d1457b72",
    "dynasty": "清",
    "content": [
      "木脱山高眼了然，更当晴午不生烟。",
      "明明海色遥含日，白白霜痕竫贴天。",
      "无那崖门思往事，若为蓬岛挟飞仙。",
      "平生几许乘桴意，尽在临风引领前。"
    ]
  },
  {
    "id": "adcfe4db86e4696ab4d81c85b14a2edc",
    "title": "内省斋即事",
    "authorName": "孙霖",
    "authorId": "adcfe4db86e4696ad1457b72d1457b72",
    "dynasty": "清",
    "content": [
      "朔风飞一鸟，沧海别情多。",
      "香气浮兰茝，新寒透茑萝。",
      "静中惟不疚，忙际却无颇。",
      "最好湘南句，幽吟破睡魔。"
    ]
  },
  {
    "id": "adcfe4db86e4696a57e600d3b4136412",
    "title": "赤嵌楼秋眺",
    "authorName": "孙霖",
    "authorId": "adcfe4db86e4696ad1457b72d1457b72",
    "dynasty": "清",
    "content": [
      "作意金风故故催，凉秋一望客怀开。",
      "楼高突兀荷兰筑，笑指诗人破藓来。"
    ]
  },
  {
    "id": "adcfe4db86e4696ac2f2b3d4a8470fd8",
    "title": "澄台写望",
    "authorName": "孙霖",
    "authorId": "adcfe4db86e4696ad1457b72d1457b72",
    "dynasty": "清",
    "content": [
      "高台极目海天宽，破暖烟光映笔端。",
      "吟到日斜清兴在，万竿丛竹勒春寒。"
    ]
  },
  {
    "id": "adcfe4db86e4696afd02735764ce3b60",
    "title": "渡海达鹿耳门寄朱石君先生即次赠行原韵",
    "authorName": "孙霖",
    "authorId": "adcfe4db86e4696ad1457b72d1457b72",
    "dynasty": "清",
    "content": [
      "断鲵饮海海水空，亚班针指层洋东。",
      "踏歌陆离诧光怪，逼耳灚灂洪涛舂。",
      "双沟腾沸划红黑，三山隐现浮蛟龙。",
      "铁网乞取珊瑚树，星光直射牛女宫。",
      "平生奇绝不易得，况有新诗开愚蒙。",
      "小别黯然客腊尾，痴颜大笑来春风。",
      "壮怀破浪走万里，乘槎岂复疑路穷。",
      "古今沧桑本变幻，短翮势欲超樊笼。",
      "神仙若无倏若有，会须身入蓬壶中。",
      "佛阁明灯不知夜，金鸡一声初阳红。",
      "扬帆三十六岛过，精灵呵护烦天公。",
      "荡缨纡回判沙线，鹿耳烟影添朦胧。"
    ]
  },
  {
    "id": "adcfe4db86e7521e40b9b6e5e56570db",
    "title": "陈握卿以第五子继嗣四弟题以善之",
    "authorName": "薛云徵",
    "authorId": "adcfe4db86e7521ed1457b72d1457b72",
    "dynasty": "清",
    "content": [
      "传芳休异种，五桂出同根。",
      "载锡光千古，友于庆一门。",
      "凭将犹子祀，匪直比儿论。",
      "瑞应绵瓜瓞，遥知并实繁。"
    ]
  },
  {
    "id": "adcfe4db86e9d429f55c3a22a45facfb",
    "title": "黄农部见示诗和韵",
    "authorName": "李赞范",
    "authorId": "adcfe4db86e9d429d1457b72d1457b72",
    "dynasty": "清",
    "content": [
      "一曲《阳春白雪》高，远追《风》、《雅》注《诗》毛。",
      "駪征原隰三千里，世守骍盟奉节旄。"
    ]
  },
  {
    "id": "adcfe4db86e9d429f55c3a22a63b76b3",
    "title": "黄农部见示诗和韵",
    "authorName": "李赞范",
    "authorId": "adcfe4db86e9d429d1457b72d1457b72",
    "dynasty": "清",
    "content": [
      "陶然饯别短长亭，吟册光生汗简青。",
      "千顷汪波医我俗，每谈高致忆趋庭。"
    ]
  },
  {
    "id": "adcfe4db86ed1a8bcb2ef6461853ff88",
    "title": "湖上送家兄入都",
    "authorName": "朱荃",
    "authorId": "adcfe4db86ed1a8bd1457b726a5dfac4",
    "dynasty": "清",
    "content": [
      "幽鸟唤春春又阑，六桥烟柳簇征鞍。",
      "客途再到悲欢异，樽酒相逢去住难。",
      "五夜鸡声惊昨梦，连朝花信破轻寒。",
      "停鞭不尽蝉联语，回首高城夕照残。"
    ]
  },
  {
    "id": "adcfe4db86ed1a8beb343587d4e5030e",
    "title": "放榜之前夕示诸分校",
    "authorName": "朱荃",
    "authorId": "adcfe4db86ed1a8bd1457b726a5dfac4",
    "dynasty": "清",
    "content": [
      "珠沈海底费搜罗，深夜然犀照碧波。",
      "寄语群公高着眼，青衫明日泪痕多。"
    ]
  },
  {
    "id": "adcfe4db86f28100aea76d642c0322dc",
    "title": "客至",
    "authorName": "宦儒章",
    "authorId": "adcfe4db86f28100d1457b72d1457b72",
    "dynasty": "清",
    "content": [
      "素心人忽来，开樽芳园坐。",
      "花开香自生，禽言意如贺。",
      "三春此佳日，驰如白驹过。",
      "消息君谅知，重觞勿嫌大。"
    ]
  },
  {
    "id": "adcfe4db86f52bee3fd4c66ac22e0f58",
    "title": "冷泉亭",
    "authorName": "钱辰",
    "authorId": "adcfe4db86f52beed1457b72d1457b72",
    "dynasty": "清",
    "content": [
      "不染尘外喧，悟彻寰中静。",
      "湛若供目娱，悠然极心领。",
      "含风澄翠微，泻日澹波影。",
      "活泼有灵源，幽迥绝凡境。",
      "小坐虚亭间，欲涿凭修绠。",
      "安得枕此流，梦与泉俱冷。"
    ]
  },
  {
    "id": "adcfe4db86f52bee65a33b0b49b6b3ee",
    "title": "秋日感咏",
    "authorName": "钱辰",
    "authorId": "adcfe4db86f52beed1457b72d1457b72",
    "dynasty": "清",
    "content": [
      "凉风几度吹，庭草犹含绿。",
      "秋色满阶除，间观无拘束。",
      "披襟坐堂坳，携琴弹一曲。",
      "自写性中情，恬澹何所欲。",
      "人世如寄生，寸心重金玉。",
      "境遇虽变迁，由来在知足。",
      "采菊持两螯，沉醉忘荣辱。"
    ]
  },
  {
    "id": "adcfe4db86f52beef7d715b94b9d942f",
    "title": "待旦歌",
    "authorName": "钱辰",
    "authorId": "adcfe4db86f52beed1457b72d1457b72",
    "dynasty": "清",
    "content": [
      "愁云密布阴风吹，一镫如豆花乱云。",
      "讵闻虫声鸣暗壁，但听鬼哭哀且悲。",
      "寒衾倚构弗成寐，披衣起坐弹双泪。",
      "星月煌煌助日光，欃枪入斗何时坠。",
      "更有荧惑芒常明，焚燹烛天心屡惊。",
      "可惜繁华尽焦土，死别生离魂梦轻。",
      "城开不夜仙境缈，挥戈回日鲁阳杳。",
      "喔喔狺狺时寂静，未央未艾夜难晓。",
      "初更二更倏忽过，三更已倦来睡魔。",
      "酒力欲醒眼尚醉，搔首踟踌唤奈何。",
      "书生束手困无策，唾壶击缺剑空掷。",
      "雄鸡拍拍断续啼，竟夕引领东方白。"
    ]
  },
  {
    "id": "adcfe4db86fa89dbf9cfff45abd95ce6",
    "title": "中秋同友人待月",
    "authorName": "王梦庚",
    "authorId": "adcfe4db86fa89dbd1457b72d1457b72",
    "dynasty": "清",
    "content": [
      "胜友良宵列座来，高歌谁奏紫云回。",
      "十分秋色迟明月，万派江声落酒杯。",
      "风力冷侵梧叶老，露痕香逼桂花开。",
      "银河隐约星光闪，弦管楼头着意催。"
    ]
  },
  {
    "id": "adcfe4db86fa89db88b58865136f6f76",
    "title": "丹阳云阳驿",
    "authorName": "王梦庚",
    "authorId": "adcfe4db86fa89dbd1457b72d1457b72",
    "dynasty": "清",
    "content": [
      "扑地杨花历乱飞，津亭暮色认熹微。",
      "天涯作客行将老，江上寻春半欲归。",
      "隔岸钟声穿古树，长堤镫影点柴扉。",
      "崇丘待访孙郎碣，听断啼乌送落晖。"
    ]
  },
  {
    "id": "adcfe4db86fa89db17297cba6072e5f4",
    "title": "凤觜崖",
    "authorName": "王梦庚",
    "authorId": "adcfe4db86fa89dbd1457b72d1457b72",
    "dynasty": "清",
    "content": [
      "丹嶂生夕阴，晴崖敛紫雾。",
      "我怵鸡头关，先循凤觜步。",
      "仄径穿寒云，石磴莽无数。",
      "壁立穷跻攀，罔敢回首顾。",
      "微音堕幽鸟，悬根欹古树。",
      "霜叶焕九苞，苍茫无定处。",
      "延缘踞层巅，夐然绝比附。",
      "乘作凌云翔，千仞有余慕。"
    ]
  },
  {
    "id": "adcfe4db86fa89db12a34078888c2e07",
    "title": "晚宿夹坝口",
    "authorName": "王梦庚",
    "authorId": "adcfe4db86fa89dbd1457b72d1457b72",
    "dynasty": "清",
    "content": [
      "登山树横岭，度壑泥溅石。",
      "石险路益纡，坝长山转逼。",
      "中道分洼窿，流泉诡出没。",
      "遥翠寒烟封，深绿丛莽积。",
      "金鸦负斜晖，狡兔散残雪。",
      "岸脚云叶青，树腹烧痕黑。",
      "伏峦巧障袂，悬崖骇当额。",
      "林高起夕阴，径曲酿暝色。",
      "遥伫村烟昏，喜点野火密。",
      "夹岸鸺鹠啼，近寨狺犬出。",
      "解辔费踟蹰，展榻获寝息。",
      "板屋净客尘，遥峰堕明月。"
    ]
  },
  {
    "id": "adcfe4db86fa89dbab012e02116a9c27",
    "title": "松化石",
    "authorName": "王梦庚",
    "authorId": "adcfe4db86fa89dbd1457b72d1457b72",
    "dynasty": "清",
    "content": [
      "苍髯拿空卧云起，支离返寂含精髓。",
      "龙鳞化尽三千年，五花壁立涛声死。",
      "廷真观老战风雨，自然道人频屈指。",
      "摩挲瘦骨敲青铜，玄鹤归来敛双趾。",
      "昆冈玄圃黯无色，磥砢离奇景高节。"
    ]
  },
  {
    "id": "adcfe4db86fa89db248f2910fafcdeb5",
    "title": "雨度凤岭",
    "authorName": "王梦庚",
    "authorId": "adcfe4db86fa89dbd1457b72d1457b72",
    "dynasty": "清",
    "content": [
      "金乌旋辟敛双翼，云衣铺絮天光黑。",
      "蛟宫缫出冰蚕丝，散作千条万条密。",
      "冲风仄径缘秋毫，举头远见千峰高。",
      "浮青积翠互明灭，势如昂首将翔翱。",
      "横空半入青天影，几度天风吹不醒。",
      "马蹄泥滑石磴斜，僮仆惊呼到凤岭。",
      "苍茫雨色群峰连，峻岭高高尺五天。",
      "阿阁九苞泽深雾，虞廷六翮凝朝烟。",
      "西岐圣德周群类，远听雍喈鸣圣瑞。",
      "我欲披寻丹穴踪，满坞湿云常似醉。",
      "湿云接天山势崇，两当流水东复东。",
      "冲开峰顶雨丝脚，山鸟一声斜日红。"
    ]
  },
  {
    "id": "adcfe4db86fa89db7297440246d80c8c",
    "title": "中河寨",
    "authorName": "王梦庚",
    "authorId": "adcfe4db86fa89dbd1457b72d1457b72",
    "dynasty": "清",
    "content": [
      "寒云漾空山影湿，槎丫老树万株直。",
      "神鞭鞭石石怒飞，削出方城绝四壁。",
      "万夫结寨高入云，猿猱臂断鸿翼折。",
      "山精冻死静白日，绣作层层土花碧。"
    ]
  },
  {
    "id": "adcfe4db86fa89db3cdd9fc9f9c6c264",
    "title": "宿瓦寺沟",
    "authorName": "王梦庚",
    "authorId": "adcfe4db86fa89dbd1457b72d1457b72",
    "dynasty": "清",
    "content": [
      "冬山忽如睡，岩壑谢春菲。",
      "雨雪倦行役，羸马惨不肥。",
      "连朝历巑岏，早旭迷夕晖。",
      "山水非不佳，所苦筋力微。",
      "村舍倚山麓，镫透白板扉。",
      "心急路转迂，暝踏行人稀。",
      "鸡犬已高卧，羊牛久来归。",
      "终南有茅屋，惓念素心违。"
    ]
  },
  {
    "id": "adcfe4db86fa89db50e1786a34920fb1",
    "title": "松溪堡",
    "authorName": "王梦庚",
    "authorId": "adcfe4db86fa89dbd1457b72d1457b72",
    "dynasty": "清",
    "content": [
      "路入松溪堡，悬崖剩古松。",
      "波光翻石壁，竹色护村春。",
      "鸡犬黄沙曲，牛羊碧草茸。",
      "樵歌空际堕，穿出白云重。"
    ]
  },
  {
    "id": "adcfe4db86fe2b80c8fcaae8cc806e09",
    "title": "同申仙居游安陵禅院赠月五上人",
    "authorName": "曹昕",
    "authorId": "adcfe4db86fe2b80d1457b72d1457b72",
    "dynasty": "清",
    "content": [
      "卫河回岸午钟沈，福地清幽试共寻。",
      "一径莓苔迎客净，四时花木掩关深。",
      "轻帆自幻风前影，逝水难留定后心。",
      "欲向已公参半偈，萧萧松际已潮音。"
    ]
  },
  {
    "id": "adcfe4db86fe2b80f415fc551bc682af",
    "title": "春日杂感",
    "authorName": "曹昕",
    "authorId": "adcfe4db86fe2b80d1457b72d1457b72",
    "dynasty": "清",
    "content": [
      "渴鸟啄冰冰尽开，飞飞争唤好春来。",
      "谁人为忆孤山鹤，独唳东风怨落梅。"
    ]
  },
  {
    "id": "adcfe4db86fe2b80f415fc55c0b10455",
    "title": "春日杂感",
    "authorName": "曹昕",
    "authorId": "adcfe4db86fe2b80d1457b72d1457b72",
    "dynasty": "清",
    "content": [
      "早暮惟闻鸟雀喧，小桃红蒂已衔残。",
      "庭前欲探春消息，二十四番风尽寒。"
    ]
  },
  {
    "id": "adcfe4db870a9c1a72e04d91bcbb6d88",
    "title": "秋日",
    "authorName": "王芬",
    "authorId": "adcfe4db870a9c1ad1457b72d1457b72",
    "dynasty": "清",
    "content": [
      "肃杀秋声里，幽怀感百端。",
      "螀啼露华重，萤度月波寒。",
      "竹外疏花瘦，廊腰败叶乾。",
      "独怜三径菊，冷节末阑珊。"
    ]
  },
  {
    "id": "adcfe4db870a9c1a3046fcc1c2febe8f",
    "title": "寒食",
    "authorName": "王芬",
    "authorId": "adcfe4db870a9c1ad1457b72d1457b72",
    "dynasty": "清",
    "content": [
      "无边红紫斗芳妍，却是清明雨后天。",
      "满地柳阴啼杜宇，隔墙花影落秋千。",
      "青帘几处飘村舍，荒冢连阡化纸钱。",
      "野外难禁三日火，飞灰乱袅夕阳烟。"
    ]
  },
  {
    "id": "adcfe4db870a9c1ac88bbd85f10a9d0c",
    "title": "春闺怨",
    "authorName": "王芬",
    "authorId": "adcfe4db870a9c1ad1457b72d1457b72",
    "dynasty": "清",
    "content": [
      "宿雨开晴晓，轻寒懒酿花。",
      "无如旧时燕，犹恋故人家。"
    ]
  },
  {
    "id": "adcfe4db870a9c1aafaad42021658070",
    "title": "旅夜",
    "authorName": "王芬",
    "authorId": "adcfe4db870a9c1ad1457b72d1457b72",
    "dynasty": "清",
    "content": [
      "旅馆羁身苦寂寥，西风庭树响萧萧。",
      "秋钲廿五寒声碎，何处高楼起洞箫。"
    ]
  },
  {
    "id": "adcfe4db870a9c1ae6e8ce14a92eaee2",
    "title": "咏菊",
    "authorName": "王芬",
    "authorId": "adcfe4db870a9c1ad1457b72d1457b72",
    "dynasty": "清",
    "content": [
      "傲骨清标满路开，何年陶令赋《归来》。",
      "暗香盈袖风帘卷，自向东篱酹一杯。"
    ]
  },
  {
    "id": "adcfe4db870a9c1a41c8e8b59fecb632",
    "title": "感时",
    "authorName": "王芬",
    "authorId": "adcfe4db870a9c1ad1457b72d1457b72",
    "dynasty": "清",
    "content": [
      "世乱年荒何处家，陶轮浩劫涌尘沙。",
      "玄黄血染龙蛇起，谁倚危楼听暮笳。"
    ]
  },
  {
    "id": "adcfe4db870a9c1a76aaf69d470181fb",
    "title": "赏雪",
    "authorName": "王芬",
    "authorId": "adcfe4db870a9c1ad1457b72d1457b72",
    "dynasty": "清",
    "content": [
      "乾坤不夜月无光，万壑群山尽玉妆。",
      "驴背诗翁去千载，雪中冷落野梅香。"
    ]
  },
  {
    "id": "adcfe4db870d3da971cee8f794e74a6e",
    "title": "送闵山长入都",
    "authorName": "费锡璜",
    "authorId": "adcfe4db870d3da9d1457b72d1457b72",
    "dynasty": "清",
    "content": [
      "江浦柳堪折，故人初入燕。",
      "春风衣上软，寒日马头圆。",
      "雨合清林色，晴分绿嶂烟。",
      "不忘尘外侣，应指海云边。"
    ]
  },
  {
    "id": "adcfe4db870d3da91e9447dc379dc6a9",
    "title": "村夜",
    "authorName": "费锡璜",
    "authorId": "adcfe4db870d3da9d1457b72d1457b72",
    "dynasty": "清",
    "content": [
      "村夜百机息，桑榆辨渺茫。",
      "犬声一巷月，人语满船霜。",
      "秋远荞花静，宵深橘叶香。",
      "幽怀无与晤，独立咏沧浪。"
    ]
  },
  {
    "id": "adcfe4db870d3da912f2d8e97f8fdf23",
    "title": "京口夜泊",
    "authorName": "费锡璜",
    "authorId": "adcfe4db870d3da9d1457b72d1457b72",
    "dynasty": "清",
    "content": [
      "淮海孤镫暝，关河一雁秋。",
      "霜催两鬓改，潮裹众星流。",
      "铁瓮熊罴守，金山神鬼愁。",
      "勿矜天下险，王浚下中流。"
    ]
  },
  {
    "id": "adcfe4db870d3da9b94ded885be6ba7a",
    "title": "黄湓阻雨",
    "authorName": "费锡璜",
    "authorId": "adcfe4db870d3da9d1457b72d1457b72",
    "dynasty": "清",
    "content": [
      "白鸟低飞树影摇，春愁如病酒难销。",
      "雨声寒入何朝寺，杀气收为半夜潮。",
      "世事听来成往劫，惊风定后拔新蕉。",
      "凭君莫指黄巢垒，今日孤舟梦六朝。"
    ]
  },
  {
    "id": "adcfe4db870d3da975d94ab7f5b47fe2",
    "title": "相逢",
    "authorName": "费锡璜",
    "authorId": "adcfe4db870d3da9d1457b72d1457b72",
    "dynasty": "清",
    "content": [
      "歧路不相识，一言倾寸心。",
      "赠君腰下剑，不在直千金。"
    ]
  },
  {
    "id": "adcfe4db870d3da9237e6c6a6bbe05c4",
    "title": "边辞",
    "authorName": "费锡璜",
    "authorId": "adcfe4db870d3da9d1457b72d1457b72",
    "dynasty": "清",
    "content": [
      "四月春风不度辽，边城气候迥萧条。",
      "黄金台上花都落，长白山头雪未消。"
    ]
  },
  {
    "id": "adcfe4db870d3da9237e6c6a07571d1a",
    "title": "边辞",
    "authorName": "费锡璜",
    "authorId": "adcfe4db870d3da9d1457b72d1457b72",
    "dynasty": "清",
    "content": [
      "狭袂轻衣别样妆，美人酌酒劝君尝。",
      "琵琶一样清商曲，弹到《凉州》便断肠。"
    ]
  },
  {
    "id": "adcfe4db870d3da9237e6c6a22d426ef",
    "title": "边辞",
    "authorName": "费锡璜",
    "authorId": "adcfe4db870d3da9d1457b72d1457b72",
    "dynasty": "清",
    "content": [
      "旌旗惨淡照黄云，细柳营空背夕曛。",
      "谁使射雕人入塞，朝廷自杀李将军。"
    ]
  },
  {
    "id": "adcfe4db870d3da9a843999c791b38a3",
    "title": "泛舟红桥因至观音阁",
    "authorName": "费锡璜",
    "authorId": "adcfe4db870d3da9d1457b72d1457b72",
    "dynasty": "清",
    "content": [
      "绣桨荡晨波，春城千柳影。",
      "水窗三十六，卷帘落红粉。",
      "佛阁绛仙宫，胭脂沈废井。",
      "鬼唱念家山，桃花泪如绠。"
    ]
  },
  {
    "id": "adcfe4db8714c0b1054e488b6b3b3331",
    "title": "寄坚香弟都下",
    "authorName": "姚前枢",
    "authorId": "adcfe4db8714c0b1d1457b72d1457b72",
    "dynasty": "清",
    "content": [
      "燕台五载惜分飞，芳草西堂旧梦违。",
      "便著旧时衣也得，古来昼锦几人归。"
    ]
  },
  {
    "id": "adcfe4db8714c0b1b64ed739adc152e5",
    "title": "石梁观瀑歌",
    "authorName": "姚前枢",
    "authorId": "adcfe4db8714c0b1d1457b72d1457b72",
    "dynasty": "清",
    "content": [
      "昙华亭上风浪浪，昙华亭下波汤汤。石梁一线亘绵邈，铜殿铜塔遥相望。",
      "跳波激浪息万籁，飞泉淜湃调笙簧。似嫌水势太平直，中流故遣山屏当。",
      "山石搏水水愈怒，奔腾偏与山低昂。何年猛士拔剑刺，山裂倾翻万顷玻璃浆。",
      "不然卷起天河倒泻地，明珠碎玉滚滚随银潢。耳聋目眩魂魄悸，仿佛神仙鸾凤参翱翔。",
      "我欲乘风振袂起，抛撇下界驱神羊。洞天卅六遍历访，药炉丹灶求真方。",
      "天风吹我衣凉，瀑溅我裳。同游促归去，四顾心彷徨。",
      "山灵笑我志不决，俗骨未化徒自狂。飘然撒手下大荒，栖真何日寻仙乡。"
    ]
  },
  {
    "id": "adcfe4db8714c0b1b51db5e6c9455198",
    "title": "拜经台",
    "authorName": "姚前枢",
    "authorId": "adcfe4db8714c0b1d1457b72d1457b72",
    "dynasty": "清",
    "content": [
      "去天尺五高，世外得奇境。",
      "插脚万山低，举头片云静。",
      "挺枝松尽虬，秃顶枫半瘿。",
      "龙目炯炯光，澄澈验双井。",
      "恐有神蛟潜，变化出俄顷。",
      "石屋辟磊砢，镫龛洁以整。",
      "枯僧不知年，尘缘久彻屏。",
      "老鹤为守门，露凉时一警。",
      "天风吹冥冥，岩花袭裾冷。",
      "空翠淡欲无，夕阳散遥岭。"
    ]
  },
  {
    "id": "adcfe4db87352a80ea597392e6c29431",
    "title": "和新城尚书凤翔府韵",
    "authorName": "杨煜曾",
    "authorId": "adcfe4db87352a80d1457b72d1457b72",
    "dynasty": "清",
    "content": [
      "渭水无情日夜流，南山拱处古皇州。",
      "野人坞下风依旧，凤女台前露未秋。",
      "斜谷戍关空设险，陈仓卖酒且浇愁。",
      "乱鸦残日频搔首，新月窥人吐半钩。"
    ]
  },
  {
    "id": "adcfe4db873723886f505e4dd215d9f5",
    "title": "汉使",
    "authorName": "费湛",
    "authorId": "adcfe4db87372388d1457b72d1457b72",
    "dynasty": "清",
    "content": [
      "汉使能为凿空游，穷源直尽海西头。",
      "槎回惟见支机石，谁向天边问女牛。"
    ]
  },
  {
    "id": "adcfe4db87372388e3872325ab6f7dc3",
    "title": "偶作",
    "authorName": "费湛",
    "authorId": "adcfe4db87372388d1457b72d1457b72",
    "dynasty": "清",
    "content": [
      "夫容湖水野桥平，画里溪山梦里行。",
      "依旧晚来留客雨，孤篷听得是离声。"
    ]
  },
  {
    "id": "adcfe4db873c9d70f4c2560295dfcbca",
    "title": "太平岩夜归",
    "authorName": "方文雄",
    "authorId": "adcfe4db873c9d70d1457b72d1457b72",
    "dynasty": "清",
    "content": [
      "酒醉诗成后，山钟迫晚归。",
      "岚烟千嶂隐，灯火万家微。",
      "放足随高下，忘机任坦巍。",
      "明朝如有意，相约莫相遗。"
    ]
  },
  {
    "id": "adcfe4db873c9d70d5db6a5e3a9cab9c",
    "title": "老来娇",
    "authorName": "方文雄",
    "authorId": "adcfe4db873c9d70d1457b72d1457b72",
    "dynasty": "清",
    "content": [
      "吐艳群芳里，奇姿异凡苗。",
      "朱颜临紫气，丹脸夺红标。",
      "态似鸡冠秀，体如马荇妖。",
      "虽无香馥味，老大转生娇。"
    ]
  },
  {
    "id": "adcfe4db873c9d706a9d7a25bc9cab48",
    "title": "刺竹",
    "authorName": "方文雄",
    "authorId": "adcfe4db873c9d70d1457b72d1457b72",
    "dynasty": "清",
    "content": [
      "参差抽紫翠，蓊郁自成林。",
      "解箨呈圆相，横枝挻棘心。",
      "节高尘不染，刺盛侮难侵。",
      "摇曳秋风里，潇潇满径阴。"
    ]
  },
  {
    "id": "adcfe4db873c9d70383c39e1f5b30f7a",
    "title": "冈山观虹初生",
    "authorName": "方文雄",
    "authorId": "adcfe4db873c9d70d1457b72d1457b72",
    "dynasty": "清",
    "content": [
      "山自青青水自白，忽然瞥见崖头赤。",
      "浑疑暮日映峰丹，回首初虹跨岫赫。",
      "地岛陆离方一纶，天衢绚烂经千尺。",
      "长空愿作彩桥悬，蹑入蟾宫追月魄。"
    ]
  },
  {
    "id": "adcfe4db8740aa21949daf2631082704",
    "title": "六月十日偕竹虚过芥孙",
    "authorName": "陈钺",
    "authorId": "adcfe4db8740aa21d1457b72d1457b72",
    "dynasty": "清",
    "content": [
      "近喜蛟螭迹已潜，相将访旧不辞炎。",
      "呕心诗稿探怀出，娱目图书信手拈。",
      "尽日清谈临水槛，有时散步立风檐。",
      "闲中分得幽人趣，点缀烟云上笔尖。"
    ]
  },
  {
    "id": "adcfe4db874b8294878fbc9f357e91a8",
    "title": "至鹿洞庭湖书院",
    "authorName": "陈衍",
    "authorId": "adcfe4db874b82943c947bc2b63d08fe",
    "dynasty": "清",
    "content": [
      "路转峰回处，苍松各不群。",
      "一溪都见底，五老尚横云。",
      "海外多奇字，山中只旧闻。",
      "流芳桥上伫，水石本清芬。"
    ]
  },
  {
    "id": "adcfe4db874b8294629a932afd441eee",
    "title": "次韵和邱仙根山长寄怀",
    "authorName": "陈衍",
    "authorId": "adcfe4db874b82943c947bc2b63d08fe",
    "dynasty": "清",
    "content": [
      "春风桃李簇花开，云海亲身洗眼来。",
      "衣钵师传钦硕学，始知岩邑有澹台。"
    ]
  },
  {
    "id": "adcfe4db874b8294629a932a4d35d56c",
    "title": "次韵和邱仙根山长寄怀",
    "authorName": "陈衍",
    "authorId": "adcfe4db874b82943c947bc2b63d08fe",
    "dynasty": "清",
    "content": [
      "南国甘棠爱戴同，园亭结构善尤工。",
      "斐亭艳说江郎笔，独有才情压海东。"
    ]
  },
  {
    "id": "adcfe4db874b8294629a932a02256842",
    "title": "次韵和邱仙根山长寄怀",
    "authorName": "陈衍",
    "authorId": "adcfe4db874b82943c947bc2b63d08fe",
    "dynasty": "清",
    "content": [
      "海上思君倍怅然，新恩同拜九重天。",
      "重杨不绾离情住，眷恋庭闱忽七年。"
    ]
  },
  {
    "id": "adcfe4db874b8294629a932ac36bbcb7",
    "title": "次韵和邱仙根山长寄怀",
    "authorName": "陈衍",
    "authorId": "adcfe4db874b82943c947bc2b63d08fe",
    "dynasty": "清",
    "content": [
      "数点红蕉挹露浓，窗横楝影互蟠胸。",
      "花间酬酒邀明月，电话三更断壁钟。"
    ]
  },
  {
    "id": "adcfe4db874b82940830f06e5aa5e9fb",
    "title": "题刘壮肃奏议后",
    "authorName": "陈衍",
    "authorId": "adcfe4db874b82943c947bc2b63d08fe",
    "dynasty": "清",
    "content": [
      "蜡炬谈兵幕府秋，刘虞残客老田畴。",
      "可怜谁卖卢龙塞，桑海茫茫万事休。"
    ]
  },
  {
    "id": "adcfe4db874b82940830f06e68702c6f",
    "title": "题刘壮肃奏议后",
    "authorName": "陈衍",
    "authorId": "adcfe4db874b82943c947bc2b63d08fe",
    "dynasty": "清",
    "content": [
      "威名北府似牢之，淝水能驱百万师。",
      "别有骑驴湖上意，秦淮桃叶渡江时。"
    ]
  },
  {
    "id": "adcfe4db874b82940830f06e98e1cbdc",
    "title": "题刘壮肃奏议后",
    "authorName": "陈衍",
    "authorId": "adcfe4db874b82943c947bc2b63d08fe",
    "dynasty": "清",
    "content": [
      "万里封疆久寂寥，筹边谁复李文饶。",
      "休言将帅思鼙鼓，台阁于今亦续貂。"
    ]
  },
  {
    "id": "adcfe4db874b8294904902045b8d398b",
    "title": "冬述四首示子培其三",
    "authorName": "陈衍",
    "authorId": "adcfe4db874b82943c947bc2b63d08fe",
    "dynasty": "清",
    "content": [
      "往余游京华，郑君过我邸。",
      "告言子沈子，诗亦同光体。",
      "杂然见赠答，色味若粢醴。",
      "十年始会面，辍乐正读礼。",
      "从之索旧作，发箧空如洗。",
      "能者不自珍，翻悔笔轻泚。",
      "我言诗教微，百喙乃争启。",
      "风雅道殆丧，庞言天方癠。",
      "内轻感外重，怨诽遂丑诋。",
      "何人抱微尚，不绝如追蠡。",
      "宋唐皆贤劫，胜国空祖祢。",
      "当涂逮典午，导江仅至澧。",
      "先生特自牧，颇谓语中綮。",
      "年来积怀抱，发泄出根柢。",
      "虽肆百态妍，石濑下见底。",
      "我虽不晓事，老去目未眯。",
      "谅有古性情，汩汩任有弥。"
    ]
  },
  {
    "id": "adcfe4db874b82949ed7444d7c88a066",
    "title": "自大嵙崁行达加九岸大营",
    "authorName": "陈衍",
    "authorId": "adcfe4db874b82943c947bc2b63d08fe",
    "dynasty": "清",
    "content": [
      "言从大嵙崁，策杖加九岸。",
      "主人曰闻戒，兵卫资蔽捍。",
      "初逢野番来，裸裎发披散。",
      "腰间皆佩牛，玃顾目殊睅。",
      "颔之俾驯扰，亦自启笑粲。",
      "路转竹头角，昏黑榛莽乱。",
      "丛丛罴可隐，敢以伏戎玩。",
      "当关一失险，枯朽尽为难。",
      "蠢尔鸟兽群，亦有教猱叹。"
    ]
  },
  {
    "id": "adcfe4db874b82949ed7444d0ffc4619",
    "title": "自大嵙崁行达加九岸大营",
    "authorName": "陈衍",
    "authorId": "adcfe4db874b82943c947bc2b63d08fe",
    "dynasty": "清",
    "content": [
      "崩厓临绝涧，十丈山路断。",
      "伐木仆其上，两涧遂中贯。",
      "下有千仞潭，奔流何滮涆。",
      "峰峰高摩天，树树十围干。",
      "天日既蔽亏，瘴雾下浸灌。",
      "想从洪荒来，辟此几昏旦。",
      "土松不成级，土滑步欲滩。",
      "舆夫舁空舆，数步息喘汗。",
      "起落已万丈，问路殊未半。"
    ]
  },
  {
    "id": "adcfe4db874b82949ed7444d29a4de9d",
    "title": "自大嵙崁行达加九岸大营",
    "authorName": "陈衍",
    "authorId": "adcfe4db874b82943c947bc2b63d08fe",
    "dynasty": "清",
    "content": [
      "日落叩营门，短衣不至骭。",
      "长揖未云已，军膳已罗案。",
      "书生能健步，顾语一笑粲。",
      "谅知得渠魁，已誓不复叛。",
      "贳其一衅鼓，觳觫弗敢窜。",
      "一朝杀廿人，厥状殊不悍。",
      "攻心乃为上，枯骨固可惋。",
      "日日牛酒来，就抚欢未散。",
      "书生亦何知，惟有默赞叹。",
      "惭非甲胄士，空尔弄柔翰。"
    ]
  },
  {
    "id": "adcfe4db874cb6f72055adc3f71e6a1b",
    "title": "偕朝鲜贡使赵荆峰游望湖亭荆峰赋诗次韵酬之",
    "authorName": "宋廷梁",
    "authorId": "adcfe4db874cb6f7d1457b72d1457b72",
    "dynasty": "清",
    "content": [
      "长笛声中共倚楼，重湖风景一亭收。",
      "周郎旧迹阅终古，苏子豪吟题上头。",
      "极目关河归塞雁，忘机主客对沙鸥。",
      "不辞胜地亲相引，贪看纱笼妙句留。"
    ]
  },
  {
    "id": "adcfe4db8750a107e8205a458c14e55b",
    "title": "梅花楼访月溪上人",
    "authorName": "汪绎",
    "authorId": "adcfe4db8750a107647c722b8bb88f80",
    "dynasty": "清",
    "content": [
      "撼屋西风起白蘋，纸窗木榻静无尘。",
      "斜阳影里看归鸟，落叶声中著病身。",
      "丈室只容清净侣，禅门今见读书人。",
      "惭余又作长安客，梦断山塘二月春。"
    ]
  },
  {
    "id": "adcfe4db8750a10732ca4c2daebf27dd",
    "title": "己卯除夕次悔余同年韵",
    "authorName": "汪绎",
    "authorId": "adcfe4db8750a107647c722b8bb88f80",
    "dynasty": "清",
    "content": [
      "红幡彩胜逐时新，柏子香生土室春。",
      "雪后原田皆种玉，风前蜡炬欲销银。",
      "友朋共吃残年饭，僮仆偕为守岁人。",
      "寥落自甘应不恨，倚闾惟念白头亲。"
    ]
  },
  {
    "id": "adcfe4db8750a1077dbae0642a6069b0",
    "title": "秋怀",
    "authorName": "汪绎",
    "authorId": "adcfe4db8750a107647c722b8bb88f80",
    "dynasty": "清",
    "content": [
      "不见家山近四年，水窗风物较清妍。",
      "寒宵酒引蘧蘧蝶，倦眼花蒙薄薄烟。",
      "成佛已甘灵运后，思归肯让季鹰先。",
      "黄金相印休夸诩，争似城南二顷田。"
    ]
  },
  {
    "id": "adcfe4db8750a1077485f414f54d56eb",
    "title": "寄庭仙",
    "authorName": "汪绎",
    "authorId": "adcfe4db8750a107647c722b8bb88f80",
    "dynasty": "清",
    "content": [
      "五年心事共谁论，借别胥江日色昏。",
      "水底须眉终有相，雪中指爪已无痕。",
      "秋风鲈脍江南味，春雨梅花处士魂。",
      "毕竟家山贫亦好，知君亦厌孟尝门。"
    ]
  },
  {
    "id": "adcfe4db8750a107813b10346c45b658",
    "title": "拂水山庄登秋水阁",
    "authorName": "汪绎",
    "authorId": "adcfe4db8750a107647c722b8bb88f80",
    "dynasty": "清",
    "content": [
      "凭高风物欲凌秋，门外平湖碧如油。",
      "暝色已归鸦背外，斜阳犹恋柳梢头。",
      "疏疏远岫屏间画，点点轻帆镜里鸥。",
      "不尽萧条东涧水，至今呜咽为谁流。"
    ]
  },
  {
    "id": "adcfe4db8750a1071a17724ef363acfe",
    "title": "秦始皇",
    "authorName": "汪绎",
    "authorId": "adcfe4db8750a107647c722b8bb88f80",
    "dynasty": "清",
    "content": [
      "方丈瀛洲杳莫攀，金银宫阙涌烟鬟。",
      "桃源自是人间世，却遣童男问海山。"
    ]
  },
  {
    "id": "adcfe4db8750a107bb127f37dfca0a9d",
    "title": "旧井",
    "authorName": "汪绎",
    "authorId": "adcfe4db8750a107647c722b8bb88f80",
    "dynasty": "清",
    "content": [
      "废苑没蒿莱，中有千尺井。",
      "苔痕点石阑，梧桐散秋影。",
      "妾心似辘轳，君情如断绠。",
      "谁谓井波深，不比秋宵永。"
    ]
  },
  {
    "id": "adcfe4db8750a107f5497ebdb7f5f5b7",
    "title": "寒釭",
    "authorName": "汪绎",
    "authorId": "adcfe4db8750a107647c722b8bb88f80",
    "dynasty": "清",
    "content": [
      "空堂夜正长，孤镫半明灭。",
      "心随膏火煎，愁共镫花结。",
      "镫花结还落，愁心几时绝。",
      "抱影背镫眠，重衾冷于铁。"
    ]
  },
  {
    "id": "adcfe4db8750a107280e62d69dc53109",
    "title": "望岱",
    "authorName": "汪绎",
    "authorId": "adcfe4db8750a107647c722b8bb88f80",
    "dynasty": "清",
    "content": [
      "矫首原从万仞论，千年汉畦上公尊。",
      "峥嵘直上疑无路，呼吸通天尚有门。",
      "独立岩岩真气象，满前叠叠尽儿孙。",
      "间云莫恋山头住，四海苍生正望恩。"
    ]
  },
  {
    "id": "adcfe4db87588f2db899030ba187c95b",
    "title": "崇庆牧常公殉节诗",
    "authorName": "刘嗣焕",
    "authorId": "adcfe4db87588f2dd1457b72d1457b72",
    "dynasty": "清",
    "content": [
      "大义了然气自充，迄今劲节著辽东。",
      "捐躯不比轻生辈，报国常存烈士风。",
      "像肖浣溪崇礼意，名留紫阁慰精忠。",
      "当年惠政原无价，痛彻崇山昔岭中。"
    ]
  },
  {
    "id": "adcfe4db875c4efb0726cf72d2d4c6f6",
    "title": "寄春槁",
    "authorName": "汪棣",
    "authorId": "adcfe4db875c4efbacab0116cd14821d",
    "dynasty": "清",
    "content": [
      "风露迎阶欲二更，剪镫独客总关情。",
      "西山爽气曾经眼，东国儒生偶识名。",
      "中夜忽思笺蝎赋，隔邻偏觉僻驴鸣。",
      "枣林桑泊多秋色，输与归程缓辔行。"
    ]
  },
  {
    "id": "adcfe4db875e908535e1ef5155e856f1",
    "title": "秋夜怀友人",
    "authorName": "郭沈昶",
    "authorId": "adcfe4db875e9085d1457b72d1457b72",
    "dynasty": "清",
    "content": [
      "万感入吴吟，萧条昼易阴。",
      "暮云江树远，秋草驿亭深。",
      "天末数行雁，愁边千里心。",
      "那堪楼上笛，犹作别离音。"
    ]
  },
  {
    "id": "adcfe4db875e90852d9250afaf24d007",
    "title": "晚登薇山",
    "authorName": "郭沈昶",
    "authorId": "adcfe4db875e9085d1457b72d1457b72",
    "dynasty": "清",
    "content": [
      "天为看山特放晴，筇枝入手万缘轻。",
      "频招野鹿为俦侣，只许间云管送迎。",
      "一坞夕阳开暝色，四山落叶聚秋声。",
      "疏钟几杵催归急，月自东峰缺处生。"
    ]
  },
  {
    "id": "adcfe4db8760762a2acbfb83034067be",
    "title": "遥望洞庭诸山",
    "authorName": "宝鋆",
    "authorId": "adcfe4db8760762a1f1baa5b13168e6a",
    "dynasty": "清",
    "content": [
      "积雪白班班，萧森松竹间。",
      "侧闻太湖水，中有洞庭山。",
      "云雾深林秘，龙蛇大泽间。",
      "阿谁惬幽赏，想像列仙班。"
    ]
  },
  {
    "id": "adcfe4db8760762a4de8d1fd778cdfdd",
    "title": "夜赴宝应安平驿",
    "authorName": "宝鋆",
    "authorId": "adcfe4db8760762a1f1baa5b13168e6a",
    "dynasty": "清",
    "content": [
      "酩酊香飞金叵罗，朦胧寒倚锦盘陀。",
      "清风一榻响船橹，残月四更闻棹歌。",
      "雁鹜秋声晨梦远，鱼龙水气夜凉多。",
      "分明泛宅浮家意，却羡萧间张志和。"
    ]
  },
  {
    "id": "adcfe4db8760762a756391728666d0f7",
    "title": "石门即事",
    "authorName": "宝鋆",
    "authorId": "adcfe4db8760762a1f1baa5b13168e6a",
    "dynasty": "清",
    "content": [
      "小西湖水碧沈沈，走马冈环快赏心。",
      "乌桕半堤梅雪艳，黄芦几曲竹烟深。",
      "放怀陆相踪难溯，屈指逋仙迹可寻。",
      "却笑送迎人仆仆，浑疑佳境到山阴。"
    ]
  },
  {
    "id": "adcfe4db8760762a163249907e3405ed",
    "title": "秋兴",
    "authorName": "宝鋆",
    "authorId": "adcfe4db8760762a1f1baa5b13168e6a",
    "dynasty": "清",
    "content": [
      "登登山径石横斜，一路霜华冷月华。",
      "亭忆瀛洲挥彩笔，车行瀚海等浮槎。",
      "五更晓漏羌人笛，四野边声蔡女笳。",
      "多少情怀谁与证，冲寒应负上林花。"
    ]
  },
  {
    "id": "adcfe4db8760762a16324990f5ba5ec2",
    "title": "秋兴",
    "authorName": "宝鋆",
    "authorId": "adcfe4db8760762a1f1baa5b13168e6a",
    "dynasty": "清",
    "content": [
      "元家瓯脱旧河山，指点黄云白草间。",
      "至正晚年仍大漠，居庸当日自雄关。",
      "文名一代尊都刺，武烈千秋震伯颜。",
      "圣世即今多戚里，虎贲环卫几崇班。"
    ]
  },
  {
    "id": "adcfe4db8760762a4a47f3941aa5803e",
    "title": "过土木驿",
    "authorName": "宝鋆",
    "authorId": "adcfe4db8760762a1f1baa5b13168e6a",
    "dynasty": "清",
    "content": [
      "黑云吹雨野烟绿，疑有前明战鬼哭。",
      "英宗底事衽金革，遗迹至今说土木。",
      "朱家累叶尊奸珰，千乘万骑成孱王。",
      "云间天子忽推落，御衣蒙遍征尘黄。",
      "伯颜欢拥北方去，饱听胡笳蒙古语。",
      "城隍雨帝妖谶符，归来位以夺门据。",
      "吁嗟明帝真贪天，于少保亦何罪愆。",
      "却将死事祠王振，定以生还德也先。",
      "陈迹荒凉四百载，张曹灵爽依稀在。",
      "出使我偕英诚公，前后头衔宛相对。",
      "今古安危迥不同，幸荷圣主德帡幪。",
      "魂魄有知应叹息，四山飒飒来凄风。"
    ]
  },
  {
    "id": "adcfe4db8760762a86ca0c2baaf640a2",
    "title": "哈拉尼敦",
    "authorName": "宝鋆",
    "authorId": "adcfe4db8760762a1f1baa5b13168e6a",
    "dynasty": "清",
    "content": [
      "闻说匈奴眼睛绿，李陵子孙黑其目。",
      "瀚海东西滋游牧，至今犹应传部族。",
      "吁嗟猿臂飞将军，中华以外延祁云。",
      "烧荒夜猎射猛虎，可有英风肖乃祖。"
    ]
  },
  {
    "id": "adcfe4db8762580e49a663e1a3b23c17",
    "title": "秋村",
    "authorName": "何纮",
    "authorId": "adcfe4db8762580ed1457b72d1457b72",
    "dynasty": "清",
    "content": [
      "三亩蓬蒿宅，龙钟不出村。",
      "黄花沽酒市，红叶检柴门。",
      "粗粝收云子，精蔬长芥孙。",
      "西风好消息，砧杵起田园。"
    ]
  },
  {
    "id": "adcfe4db8779e56d8ec8b5d1547c4037",
    "title": "思茅九日",
    "authorName": "刘垲",
    "authorId": "adcfe4db8779e56dd1457b72d1457b72",
    "dynasty": "清",
    "content": [
      "九龙江静虎声哀，白马山空象迹回。",
      "滚滚怒风驱瘴去，潇潇愁雨送秋来。",
      "一年形状羞吹帽，万里关河懒上台。",
      "拌取殊方桑落酒，强浮今日菊花杯。"
    ]
  },
  {
    "id": "adcfe4db8779e56d9f362d9d457c7415",
    "title": "澧州旅店",
    "authorName": "刘垲",
    "authorId": "adcfe4db8779e56dd1457b72d1457b72",
    "dynasty": "清",
    "content": [
      "雁到潇湘总北还，更谁南去过荆蛮。",
      "亲朋有梦来相问，野店萧骚夜未关。"
    ]
  },
  {
    "id": "adcfe4db877a86caeae26f9dcb0dee10",
    "title": "再入都门有疑以谒选来者赋诗为笑",
    "authorName": "赵崇庆",
    "authorId": "adcfe4db877a86cad1457b72d1457b72",
    "dynasty": "清",
    "content": [
      "五云罨画绕蓬莱，旭日天门詄荡开。",
      "买马漫从吾辈始，骑驴还似去年来。",
      "旧游独指西山树，高会重携北海杯。",
      "席帽未离今又尽，寄言关吏莫相猜。"
    ]
  },
  {
    "id": "adcfe4db877a86ca693257d0d547a80a",
    "title": "丙辰腊八夕梦仲弟",
    "authorName": "赵崇庆",
    "authorId": "adcfe4db877a86cad1457b72d1457b72",
    "dynasty": "清",
    "content": [
      "不成归计但飘摇，岁月惟应病榻消。",
      "梦里弟兄余半面，天涯风雪是今宵。",
      "死生隔绝一官误，涕泪纵横万里遥。",
      "尚拟手营除夕莫，愿君同醉蜀城烧。"
    ]
  },
  {
    "id": "adcfe4db877a86ca472ca1636a966a51",
    "title": "读陆南宁枕琴山馆诗感赋",
    "authorName": "赵崇庆",
    "authorId": "adcfe4db877a86cad1457b72d1457b72",
    "dynasty": "清",
    "content": [
      "笳鼓军门日日喧，凝香太守亦戎轩。少陵洒泪成诗史，杜牧忧时托《罪言》。",
      "尚忆步虚窥海水，谁能凿空说河源。郑笺莫是无人作，独对遗编愧九原。"
    ]
  },
  {
    "id": "adcfe4db877f04b5fdf31ff3a6e5bf4f",
    "title": "秋",
    "authorName": "季步騧",
    "authorId": "adcfe4db877f04b5d1457b72d1457b72",
    "dynasty": "清",
    "content": [
      "万物皆欲静，节其繁与浮。",
      "枯藤悬败壁，野水打孤洲。",
      "竹座如僧对，家居似客游。",
      "重阳风雨近，老此一村秋。"
    ]
  },
  {
    "id": "adcfe4db877f04b59a62618708c8255e",
    "title": "闭户",
    "authorName": "季步騧",
    "authorId": "adcfe4db877f04b5d1457b72d1457b72",
    "dynasty": "清",
    "content": [
      "黄金闲不得，白发自然侵。",
      "机浅藏山固，交穷见道深。",
      "虽无投辖客，却遂著书心。",
      "惟与家童约，僧来月下吟。"
    ]
  },
  {
    "id": "adcfe4db877f04b5a77b75c840a0351b",
    "title": "秋晚饮钟五柳园林子孟限韵",
    "authorName": "季步騧",
    "authorId": "adcfe4db877f04b5d1457b72d1457b72",
    "dynasty": "清",
    "content": [
      "时事薄黄虞，糟丘聊与娱。",
      "秋花成密幄，夜席负高嵎。",
      "妄梦如惊柝，词名已滥竽。",
      "殷勤今夕酒，为尔滞行軥。"
    ]
  },
  {
    "id": "adcfe4db877f04b56eded235ffd72af0",
    "title": "曩昔",
    "authorName": "季步騧",
    "authorId": "adcfe4db877f04b5d1457b72d1457b72",
    "dynasty": "清",
    "content": [
      "痛饮豪吟怀曩昔，只今高兴总萧然。",
      "笙歌漫记欢娱处，朋好皆非少壮年。",
      "酒量浅于经旱濑，诗情疏似后秋蝉。",
      "抛书独向阶前立，闲看晴云荡碧天。"
    ]
  },
  {
    "id": "adcfe4db877f04b56a20e5f4d4240927",
    "title": "秋夜",
    "authorName": "季步騧",
    "authorId": "adcfe4db877f04b5d1457b72d1457b72",
    "dynasty": "清",
    "content": [
      "屋角隐晴月，雨叶含金光。",
      "空堂虚无人，蟋蟀鸣长廊。",
      "露草委砌乱，竹风虚檐凉。",
      "秋色已不浅，菊英犹未芳。",
      "美人惜时景，深夜徒慨慷。",
      "搔首久延伫，薄寒生衣裳。",
      "深意不可道，谁能慰中肠。",
      "安得骑黄鹄，相携游巫阳。"
    ]
  },
  {
    "id": "adcfe4db877f04b5865aa0649bba840c",
    "title": "送戴知仲先生还休宁",
    "authorName": "季步騧",
    "authorId": "adcfe4db877f04b5d1457b72d1457b72",
    "dynasty": "清",
    "content": [
      "一种铸人心，殷勤忘耄耋。",
      "微言证未莹，乃作两乡别。",
      "秋花伴还辕，红叶缀山嵲。",
      "去来无心云，即境亦可悦。",
      "小子澹尘缘，游怀半生结。",
      "力耕待儿长，访道识英杰。",
      "追随白岳巅，茹芝玩松雪。"
    ]
  },
  {
    "id": "adcfe4db87868f31e55437c03fc027bd",
    "title": "挽宁靖王",
    "authorName": "张方高",
    "authorId": "adcfe4db87868f31d1457b72d1457b72",
    "dynasty": "清",
    "content": [
      "欲挽狂澜愧弗胜，孤忠百折有谁朋。",
      "酬恩一缕江天晓，脱迹两间箕尾乘。",
      "不污汗青辜皦日，弥坚贞白谢高陵。",
      "春秋大义昭今古，芳草萋萋气厉棱。"
    ]
  },
  {
    "id": "adcfe4db87868f31b3bacb6554ac2d53",
    "title": "海吼行",
    "authorName": "张方高",
    "authorId": "adcfe4db87868f31d1457b72d1457b72",
    "dynasty": "清",
    "content": [
      "海亹矗石如鼍梁，延袤七十里以长。神工鬼斧划沧桑，龟蛇双峙护水乡。",
      "气象雄杰不可当，回潮挡浪力堤防。妖风怪雨起微茫，倏忽鼓荡浑玄黄，万丈波涛恣猛趪。",
      "无端片石竖其傍，当车怒臂笑螳螂，讵知根柢厚难量。",
      "蟠结水府亘坚刚，六鳌八柱相颉颃，能使天地乍低昂。",
      "海若不平交斗强，横冲直撞声汤汤。遥如万马过前冈，轮蹄分蹴竞腾骧。",
      "近如雷霆奋春阳，一发迸裂争砰硠。喧如虡业铿宫商，鸣摐伐鼓骇龙堂。",
      "幽如风松韵远扬，隆隆隐隐转悲凉。十年岛上鬓秋霜，饱闻此籁意荒荒。",
      "物情静者享平康，相逢相让莫相伤。溟渤万里任倘徉，容与和平酿吉祥。",
      "胡为激怒自扰攘，日夕汹汹吼若狂。巉岩巨石镇如常，何曾为尔缩头藏，海乎海乎空奔忙。"
    ]
  },
  {
    "id": "adcfe4db878d76dfd649870fb5fd140c",
    "title": "次韵和子绮夜发",
    "authorName": "黄秩林",
    "authorId": "adcfe4db878d76df155fa09596c5c28b",
    "dynasty": "清",
    "content": [
      "四顾昏如寐，三更浩共征。",
      "云垂鸦背色，风卷马蹄声。",
      "濡轨疑飞渡，闻钟觉近城。",
      "谁知琨逖辈，壮志喜论兵。"
    ]
  },
  {
    "id": "adcfe4db878d76df27139011aef6bf06",
    "title": "送张荫三明府官安徽",
    "authorName": "黄秩林",
    "authorId": "adcfe4db878d76df155fa09596c5c28b",
    "dynasty": "清",
    "content": [
      "儒官六载兴超然，忽送飞凫望若仙。",
      "扬子波涛千里接，皖公楼观九秋悬。",
      "近乡淳俗无烦虑，学道深情肯漫迁。",
      "若荷君家外台问，重来仍有孝廉船。"
    ]
  },
  {
    "id": "adcfe4db8792b398f5af35ad47a6625d",
    "title": "归自鸿印轩",
    "authorName": "徐熙珍",
    "authorId": "adcfe4db8792b398d1457b72d1457b72",
    "dynasty": "清",
    "content": [
      "春暮池塘夕照时，峰环路转步迟迟。",
      "绿油晴泻三篙水，红杏香凝万斛脂。",
      "趁暖燕泥黏柳絮，怜芳蛛网罩花枝。",
      "兴阑归去篮舆速，刻烛联吟七字诗。"
    ]
  },
  {
    "id": "adcfe4db8792b3985550e50680b2728e",
    "title": "感怀",
    "authorName": "徐熙珍",
    "authorId": "adcfe4db8792b398d1457b72d1457b72",
    "dynasty": "清",
    "content": [
      "平安淡泊足娱情，学问还从阅历生。",
      "暗卜鱼仙参仰覆，共猜瓜战判输赢。",
      "当车量力螳撑臂，未雨知机蚁罢兵。",
      "欲步性灵诗不易，摹唐仿宋两无成。"
    ]
  },
  {
    "id": "adcfe4db8792b3981a3c3ece2ad7fbfa",
    "title": "晚眺",
    "authorName": "徐熙珍",
    "authorId": "adcfe4db8792b398d1457b72d1457b72",
    "dynasty": "清",
    "content": [
      "倦鸟飞还日已斜，残霞绮丽映窗纱。",
      "停针无事搴帘坐，闲看游鱼唼水花。"
    ]
  },
  {
    "id": "adcfe4db8792b398a9a3b98235b952d6",
    "title": "远眺",
    "authorName": "徐熙珍",
    "authorId": "adcfe4db8792b398d1457b72d1457b72",
    "dynasty": "清",
    "content": [
      "浮图高处望依稀，海阔天空兴欲飞。",
      "万顷稻田桑柘外，遥山遥水接烟霏。"
    ]
  },
  {
    "id": "adcfe4db8792b398af96f73ba6aa53f8",
    "title": "题吟红阁诗钞",
    "authorName": "徐熙珍",
    "authorId": "adcfe4db8792b398d1457b72d1457b72",
    "dynasty": "清",
    "content": [
      "泪洒优昙一现来，夜阑开卷几低徊。",
      "愧他裙屐诸年少，谁似西泠咏絮才。"
    ]
  },
  {
    "id": "adcfe4db87a295c119fd836489012852",
    "title": "戒烟限佳真先韵",
    "authorName": "唐景崧",
    "authorId": "adcfe4db87a295c1e8dfff46944626ad",
    "dynasty": "清",
    "content": [
      "寂寞帘栊涕泪天，青灯风味割缠绵。",
      "埋灰已断昆明劫，受戒休谈印度禅。",
      "疆吏火攻开衅日，谏臣卮漏上书年。",
      "事关世运终难禁，闻说司农早税钱。"
    ]
  },
  {
    "id": "adcfe4db87a295c1b74a525bde34bfb8",
    "title": "白燕限先庚韵",
    "authorName": "唐景崧",
    "authorId": "adcfe4db87a295c1e8dfff46944626ad",
    "dynasty": "清",
    "content": [
      "梨花院落柳花天，形影分明瘦可怜。",
      "金屋去来留本色，白头羁旅负华年。",
      "秋霜楼上佳人泪，璧月宫中狎客笺。",
      "何处素心寻旧侣，徘徊王谢画堂前。"
    ]
  },
  {
    "id": "adcfe4db87a295c148e10582acc80412",
    "title": "黑蝶限先阳韵",
    "authorName": "唐景崧",
    "authorId": "adcfe4db87a295c1e8dfff46944626ad",
    "dynasty": "清",
    "content": [
      "百花深处态轻狂，罚著青衣亦自伤。",
      "夜梦园中原是漆，春甜乡里更寻香。",
      "厌从乐府敲红板，飞上云鬟斗素妆。",
      "最苦捉来无觅处，乌纱窗下立斜阳。"
    ]
  },
  {
    "id": "adcfe4db87a295c17aaf4908f6ff11a4",
    "title": "梦蝶园限东真阳韵",
    "authorName": "唐景崧",
    "authorId": "adcfe4db87a295c1e8dfff46944626ad",
    "dynasty": "清",
    "content": [
      "劫运河山毕凤阳，朱家一梦醒蒙庄。",
      "孝廉涕泪园林冷，经卷生涯海国荒。",
      "残粉近邻妃子墓，化身犹傍法王堂。",
      "谁从穷岛寻仙蜕，赤嵌城南吊佛场。"
    ]
  },
  {
    "id": "adcfe4db87a295c11e19cc84c6f1a38f",
    "title": "五妃墓限支韵",
    "authorName": "唐景崧",
    "authorId": "adcfe4db87a295c1e8dfff46944626ad",
    "dynasty": "清",
    "content": [
      "秀姑合伴王袁死，两婢荷梅死更奇。",
      "海上鹃啼悲玉带，冢中鱼贯葬琼枝。",
      "法华寺畔寻诗碣，魁斗山头吊冷祠。",
      "竹沪遥遥埋白发，城南风雨走灵旗。"
    ]
  },
  {
    "id": "adcfe4db87a295c1d33d93e1c5ff55b7",
    "title": "沪上有赠",
    "authorName": "唐景崧",
    "authorId": "adcfe4db87a295c1e8dfff46944626ad",
    "dynasty": "清",
    "content": [
      "秋风万里送南征，一疏声名满帝城。",
      "酒市歌楼寻侠客，人间何处有荆卿。"
    ]
  },
  {
    "id": "adcfe4db87a295c1d33d93e14058af26",
    "title": "沪上有赠",
    "authorName": "唐景崧",
    "authorId": "adcfe4db87a295c1e8dfff46944626ad",
    "dynasty": "清",
    "content": [
      "襟怀浊气鬓边香，伧父妖姬醉一场。",
      "到此已无干净土，楼头惟有彗星光。"
    ]
  },
  {
    "id": "adcfe4db87a295c1d33d93e1eff2dd7d",
    "title": "沪上有赠",
    "authorName": "唐景崧",
    "authorId": "adcfe4db87a295c1e8dfff46944626ad",
    "dynasty": "清",
    "content": [
      "女儿风调数琅琊，姊妹争妍比赵家。",
      "七出镜奁双唾袖，果然抹煞沪城花。"
    ]
  },
  {
    "id": "adcfe4db87a295c1d33d93e122238320",
    "title": "沪上有赠",
    "authorName": "唐景崧",
    "authorId": "adcfe4db87a295c1e8dfff46944626ad",
    "dynasty": "清",
    "content": [
      "闻有扶馀在海滨，横磨匣剑秘龙身。",
      "便宜一个张红拂，附作虬髯传里人。"
    ]
  },
  {
    "id": "adcfe4db87aab721fd34a172f7825efd",
    "title": "吴我天底道中",
    "authorName": "蔡温",
    "authorId": "adcfe4db87aab721d1457b72d1457b72",
    "dynasty": "清",
    "content": [
      "林树冥蒙隐碧天，穿行忽睹数家烟。",
      "藤萝拂袖露常湿，石径横云马不前。",
      "山远时添游客恨，潭深疑有毒龙眠。",
      "何年此地开幽境，断绝风尘学散仙。"
    ]
  },
  {
    "id": "adcfe4db87aab7215526f0e3f7c4a0af",
    "title": "千手院访赖全上人",
    "authorName": "蔡温",
    "authorId": "adcfe4db87aab721d1457b72d1457b72",
    "dynasty": "清",
    "content": [
      "僧寺从来爱碧山，上人独傍万家湾。",
      "松花落地茶方煮，竹径临江门不关。",
      "旷野晨钟千树秀，半窗夜月一心闲。",
      "应知传说蓬瀛处，只在风尘咫尺间。"
    ]
  },
  {
    "id": "adcfe4db87b9f819a0e1728abb5207ea",
    "title": "寄啸翁",
    "authorName": "济日",
    "authorId": "adcfe4db87b9f819d1457b72d1457b72",
    "dynasty": "清",
    "content": [
      "毛子称方外，西溪两大家。",
      "尔诗应不忝，吾愧实无涯。",
      "踪迹溪山杳，音书岁月赊。",
      "相思一回首，寒月在梅花。"
    ]
  },
  {
    "id": "adcfe4db87c0da773b5f26a1ec77597f",
    "title": "惜春",
    "authorName": "苏鹤成",
    "authorId": "adcfe4db87c0da77d1457b72d1457b72",
    "dynasty": "清",
    "content": [
      "惜春芳序晚，岑寂淡幽情。",
      "补病休资药，非才敢近名。",
      "云归三径暖，花落一村晴。",
      "望尽林皋外，乘风社燕轻。"
    ]
  },
  {
    "id": "adcfe4db87c0da77ad41a518032467bb",
    "title": "去年与刘艾园汲泉共饮今年余客南皮渡河归来感而纪之",
    "authorName": "苏鹤成",
    "authorId": "adcfe4db87c0da77d1457b72d1457b72",
    "dynasty": "清",
    "content": [
      "忆酌寒泉沁齿牙，马嘶高柳避尘沙。",
      "无端一夜霏微雨，开遍沿村苜蓿花。"
    ]
  },
  {
    "id": "adcfe4db87c41b5b295535079766ff89",
    "title": "张家湾题壁",
    "authorName": "华长卿",
    "authorId": "adcfe4db87c41b5b7ffd85d9b4568df2",
    "dynasty": "清",
    "content": [
      "木落西风起，行人发浩歌。",
      "河从蒲口浅，树到蔡村多。",
      "寺古留残碣，池荒剩败荷。",
      "张湾城北路，雨后示曾过。"
    ]
  },
  {
    "id": "adcfe4db87c41b5b72b7b2b3bfb82c67",
    "title": "隋山光寺",
    "authorName": "华长卿",
    "authorId": "adcfe4db87c41b5b7ffd85d9b4568df2",
    "dynasty": "清",
    "content": [
      "隋代山光寺，开皇第几年。",
      "沿堤千亩竹，隔岸万家烟。",
      "萤苑悲荒草，雷塘剩墓田。",
      "老僧今在否，汲井问甘泉。"
    ]
  },
  {
    "id": "adcfe4db87c41b5bd9eec5645534afea",
    "title": "九月初五日同沈虚谷昆仲游浣笔泉用壁上木兰山人元韵",
    "authorName": "华长卿",
    "authorId": "adcfe4db87c41b5b7ffd85d9b4568df2",
    "dynasty": "清",
    "content": [
      "清泉㶁㶁出方池，与客登临拜古祠。",
      "一径松阴秋雨后，半城柳色夕阳时。",
      "从来我辈多耽酒，到此何人不咏诗。",
      "独抱幽怀谁见赏，问天惟有谪仙知。"
    ]
  },
  {
    "id": "adcfe4db87c4dac13dd94c63d4e5faf5",
    "title": "送二侄之官琼州",
    "authorName": "张廷玉",
    "authorId": "adcfe4db87c4dac124510415d8d31bd7",
    "dynasty": "清",
    "content": [
      "天语褒循吏，除书出禁林。",
      "人言家法好，我叹主恩深。",
      "易了当官事，难酬报国心。",
      "门前驱五马，欲别更沉吟。"
    ]
  },
  {
    "id": "adcfe4db87c4dac13dd94c6304a90719",
    "title": "送二侄之官琼州",
    "authorName": "张廷玉",
    "authorId": "adcfe4db87c4dac124510415d8d31bd7",
    "dynasty": "清",
    "content": [
      "万里珠崖郡，休辞渡海劳。",
      "艰难试盘错，忠信涉波涛。",
      "蜑户知风候，黎人望雨膏。",
      "坡公祠宇在，先与酹香醪。"
    ]
  },
  {
    "id": "adcfe4db87c4dac12b28c77ce7b8819e",
    "title": "秋阴",
    "authorName": "张廷玉",
    "authorId": "adcfe4db87c4dac124510415d8d31bd7",
    "dynasty": "清",
    "content": [
      "镇日重云护板扉，秋寒容易透秋衣。",
      "数声风叶静时落，一片雨丝晴后飞。",
      "瓜蔓影中虫独语，蓼花深处燕双归。",
      "槐阴一枕还乡梦，云树苍茫认钓矶。"
    ]
  },
  {
    "id": "adcfe4db87c4dac1d6753286ae30455a",
    "title": "奉命供奉南书房恭纪",
    "authorName": "张廷玉",
    "authorId": "adcfe4db87c4dac124510415d8d31bd7",
    "dynasty": "清",
    "content": [
      "箕裘弓冶不胜任，又许鹪鹩托上林。",
      "两世直庐明主泽，廿年书局老臣心。",
      "山樗敢望依神荚，土鼓偏教傍帝琴。",
      "惭听六宫人尽说，苏环有子荷恩深。"
    ]
  },
  {
    "id": "adcfe4db87c4dac1adcddc38c3d5854a",
    "title": "奉命充省方盛典总裁恭纪",
    "authorName": "张廷玉",
    "authorId": "adcfe4db87c4dac124510415d8d31bd7",
    "dynasty": "清",
    "content": [
      "民瘼民依廑圣衷，频劳法驾出深宫。",
      "五年巡狩符虞典，万世安澜颂禹功。",
      "此日幸分青镂笔，当时亲傍玉花骢。",
      "难将荡荡巍巍德，写入金泥玉检中。"
    ]
  },
  {
    "id": "adcfe4db87c4dac199ca0aa242c505bb",
    "title": "春日赐金园间居即事",
    "authorName": "张廷玉",
    "authorId": "adcfe4db87c4dac124510415d8d31bd7",
    "dynasty": "清",
    "content": [
      "溪流曲曲绕柴门，石作屏风树作垣。",
      "每与野人临水坐，梅花香里话君恩。"
    ]
  },
  {
    "id": "adcfe4db87c4dac1417417a025600971",
    "title": "马上望盘山",
    "authorName": "张廷玉",
    "authorId": "adcfe4db87c4dac124510415d8d31bd7",
    "dynasty": "清",
    "content": [
      "朔风栗烈近重关，风卷冰花点鬓斑。",
      "笑我未忘丘壑兴，荒烟残雪望盘山。"
    ]
  },
  {
    "id": "adcfe4db87c4dac1bf7d5e11277dca5c",
    "title": "山中暮归",
    "authorName": "张廷玉",
    "authorId": "adcfe4db87c4dac124510415d8d31bd7",
    "dynasty": "清",
    "content": [
      "林端鸦阵横，烟外樵歌起。",
      "我从山中归，幽怀殊未已。",
      "小童负欹筐，迂路采兰芷。",
      "疲驴缓缓行，斜阳在溪水。"
    ]
  },
  {
    "id": "adcfe4db87c904241a4cfbdd3609a579",
    "title": "七月十九夜",
    "authorName": "田雯",
    "authorId": "adcfe4db87c9042442a39645a588a619",
    "dynasty": "清",
    "content": [
      "秋夜三更尽，今宵尚在家。",
      "可怜一尊酒，明日又天涯。",
      "僮仆催行李，园林噪暮鸦。",
      "镫前看白发，老泪数行斜。"
    ]
  },
  {
    "id": "adcfe4db87c9042485fb841855d34ada",
    "title": "登毗卢阁",
    "authorName": "田雯",
    "authorId": "adcfe4db87c9042442a39645a588a619",
    "dynasty": "清",
    "content": [
      "老柏铁枝盘佛阁，翠微晴色动林皋。",
      "人家远抱桑干曲，山势斜奔碣石高。",
      "槛外天风鸿上下，城边秋水树周遭。",
      "凭陵霄汉人声寂，独有禅镫照客袍。"
    ]
  },
  {
    "id": "adcfe4db87c9042485fb8418a0f453ba",
    "title": "登毗卢阁",
    "authorName": "田雯",
    "authorId": "adcfe4db87c9042442a39645a588a619",
    "dynasty": "清",
    "content": [
      "千寻佛火出层云，面对西山正夕曛。",
      "老树风悬雕鹗宅，荒原草长骆驼群。",
      "秋生沙碛寒应早，水下天津势渐分。",
      "侧耳秋城闻战鼓，登坛重起旧将军。"
    ]
  },
  {
    "id": "adcfe4db87c904240b8e0d3f035a380a",
    "title": "芦沟桥",
    "authorName": "田雯",
    "authorId": "adcfe4db87c9042442a39645a588a619",
    "dynasty": "清",
    "content": [
      "虹蜺千尺暮云屯，塞路人行驾短辕。",
      "霜下桑干寒浪小，火烧碣石远山昏。",
      "平林叶脱巢禽出，野寺烟深粥鼓喧。",
      "闻道张华曾有宅，苇花漠漠吊荒村。"
    ]
  },
  {
    "id": "adcfe4db87c90424eafc1ab4a466bc93",
    "title": "暮春同于桐江汪钟如吴五崖游张氏园晚过啸公房并蒲浪",
    "authorName": "田雯",
    "authorId": "adcfe4db87c9042442a39645a588a619",
    "dynasty": "清",
    "content": [
      "切城最苦名园少，觅路幽寻古寺隈。",
      "扫径何曾嫌客过，入门忽漫见花开。",
      "亭边小沼春泉响，衣上新泥燕子来。",
      "茗碗棋枰消永昼，不妨随意坐莓苔。"
    ]
  },
  {
    "id": "adcfe4db87c90424eafc1ab48969a9ec",
    "title": "暮春同于桐江汪钟如吴五崖游张氏园晚过啸公房并蒲浪",
    "authorName": "田雯",
    "authorId": "adcfe4db87c9042442a39645a588a619",
    "dynasty": "清",
    "content": [
      "蓝尾酒香寒禁火，担头饧熟软胶牙。",
      "可怜前日清明雨，悔不来停下泽车。",
      "随地编篱铺石子，隔轩栽竹映窗纱。",
      "催人节物春光老，堕尽柳绵开楝花。"
    ]
  },
  {
    "id": "adcfe4db87c90424eafc1ab4c26497c5",
    "title": "暮春同于桐江汪钟如吴五崖游张氏园晚过啸公房并蒲浪",
    "authorName": "田雯",
    "authorId": "adcfe4db87c9042442a39645a588a619",
    "dynasty": "清",
    "content": [
      "无赖春光三月新，马蹄不厌蹋芳尘。",
      "桃花有路寻渔父，春水无波赋丽人。",
      "为掘药苗携仆至，少餐厨蕨恕僧贫。",
      "群鸡乱叫牛羊下，归路黄昏雨垫巾。"
    ]
  },
  {
    "id": "adcfe4db87c9042472e04d913811eb97",
    "title": "秋日",
    "authorName": "田雯",
    "authorId": "adcfe4db87c9042442a39645a588a619",
    "dynasty": "清",
    "content": [
      "豆架瓜棚短竹篱，菊花更有两三枝。",
      "西风乍起鲈肥日，霜信频来雁叫时。",
      "闲遣长须邀饮客，细春新米续晨炊。",
      "前年记得江干路，树树黄橙绿橘垂。"
    ]
  },
  {
    "id": "adcfe4db87c9042473c98c968015705a",
    "title": "冬日其二",
    "authorName": "田雯",
    "authorId": "adcfe4db87c9042442a39645a588a619",
    "dynasty": "清",
    "content": [
      "从前万事总荒唐，不饮狂泉定不狂。",
      "遭鬼揶揄还老辣，与天执拗费商量。",
      "读书烧蜡稽孙课，扫地垂帘上佛香。",
      "自哂依然穷措大，避人如畏夜郎王。"
    ]
  },
  {
    "id": "adcfe4db87c90424518f9fe59bb1ca0a",
    "title": "飞云岩",
    "authorName": "田雯",
    "authorId": "adcfe4db87c9042442a39645a588a619",
    "dynasty": "清",
    "content": [
      "飞云岩立翠千重，草草登临日下舂。",
      "莫信人间惟五岳，须知天末有三峰。",
      "秦灰汉垒群仙宅，云阵花幢古佛踪。",
      "如此奇山谁领略，曾无七十二家封。"
    ]
  },
  {
    "id": "adcfe4db87c9042489a0e26898d6ee93",
    "title": "仪真县",
    "authorName": "田雯",
    "authorId": "adcfe4db87c9042442a39645a588a619",
    "dynasty": "清",
    "content": [
      "松箄丝网架江头，丛绿新篁傍水楼。",
      "一片风帆三十里，买鱼煮笋到真州。"
    ]
  },
  {
    "id": "adcfe4db87c904246c63938ae55fd354",
    "title": "麻溪伏波祠",
    "authorName": "田雯",
    "authorId": "adcfe4db87c9042442a39645a588a619",
    "dynasty": "清",
    "content": [
      "椒房何例独无君，岂谓壶头未策勋。",
      "村庙尚存香火地，五溪蛮不负将军。"
    ]
  },
  {
    "id": "adcfe4db87c904248a7f9ef45defdf69",
    "title": "书沈石田诗集后",
    "authorName": "田雯",
    "authorId": "adcfe4db87c9042442a39645a588a619",
    "dynasty": "清",
    "content": [
      "石翁不羁人，腾踔诧豪唱。",
      "阖闾佳山水，怀抱足幽旷。",
      "修竹丛一轩，湖光枕清漾。",
      "陶谢快同游，述作劳意匠。",
      "海内走盛名，脱略睨卿相。",
      "翛然八十年，布衣得无恙。",
      "追昔仁宣间，词场声价壮。",
      "乃知出与处，遭时乃有当。",
      "瓟庵平生交，拟之陆鲁望。"
    ]
  },
  {
    "id": "adcfe4db87c9042439e82ce668323e02",
    "title": "答申随叔",
    "authorName": "田雯",
    "authorId": "adcfe4db87c9042442a39645a588a619",
    "dynasty": "清",
    "content": [
      "散吏漫郎痴可怜，长安匏系数经年。",
      "正平未解投书刺，司丛频来送酒钱。",
      "寒树栖鸦风不定，空庭捣练月初圆。",
      "一番秋水怀人梦，又到白蘋红蓼边。"
    ]
  },
  {
    "id": "adcfe4db87c90424bd5f34ac88604034",
    "title": "丙辰生日放言",
    "authorName": "田雯",
    "authorId": "adcfe4db87c9042442a39645a588a619",
    "dynasty": "清",
    "content": [
      "我生四十有二年，忽忽不知老将至。今朝对镜出面颜，局促衰颓谁所致。",
      "世言高颡大腹儿，持粱刺肥决富贵。怪我清癯病且顽，只合入山藏薜荔。",
      "自是虞翻骨相屯，甘让蔡泽遭逢异。执戟十载但为郎，帣韝一斗便成醉。",
      "通籍厕名等赘疣，投刺畏人如缩猬。作贾量无猗顿术，贪荣岂有灌夫势。",
      "黄鹞觜爪差堪怜，蠹鱼脉望究何济。负郭久荒二顷田，养身漫假五禽戏。",
      "投老空门耻钝根，爱读《南华》亦强记。四座勿喧进一觞，看我拂袖理归计。",
      "吁嗟乎！我生四十有二年，忽忽不知老将至。"
    ]
  },
  {
    "id": "adcfe4db87c90424a7e384dbba84af6c",
    "title": "题李龙眠画卷",
    "authorName": "田雯",
    "authorId": "adcfe4db87c9042442a39645a588a619",
    "dynasty": "清",
    "content": [
      "弇州山人谱名画，唐之摩诘宋龙眠。",
      "今观此卷叹奇绝，顾陆张吴难并肩。",
      "当其下笔风雨作，鹅溪十丈何旁薄。",
      "陂陀竹屿优昙花，苍梧洞庭生缭郭。",
      "山口一佛将欲行，蛮君鬼伯群纵横。",
      "幢璎冠玦诧变相，罗什卢女苍虬精。",
      "其后诸佛坐且立，一捋长眉一盘膝。",
      "亚松巨楂怪石伏，悟者扪腹趺者寂。",
      "天魔赤脚鼋鼍游，阳侯逆走溟渤黑。",
      "最后云气随飞龙，騞然直上蓬莱宫。",
      "万顷波涛沸欲动，前山雷雨纷来从。"
    ]
  },
  {
    "id": "adcfe4db87c90424a7e384db354fc9cf",
    "title": "题李龙眠画卷",
    "authorName": "田雯",
    "authorId": "adcfe4db87c9042442a39645a588a619",
    "dynasty": "清",
    "content": [
      "嗟哉异物世罕见，金题玉躞开生面。平津邸第什袭藏，当年赐出明光殿。",
      "我闻糸元庙壁笔有神，公孙之舞势绝伦。杜老得此应大叫，嵩牛干马徒纷纷。",
      "呜呼！妙迹千年不易遇，丰城光焰为呵护。翻愁雷电驱神丁，尽摄澄心堂纸去。"
    ]
  },
  {
    "id": "adcfe4db87c904247de8a1d9848d26db",
    "title": "将归",
    "authorName": "田雯",
    "authorId": "adcfe4db87c9042442a39645a588a619",
    "dynasty": "清",
    "content": [
      "晚菊寒丛病有花，西风料峭雁行斜。",
      "秋深时节辞官去，不待头网八饼茶。"
    ]
  },
  {
    "id": "adcfe4db87c9042476ce996cf5579193",
    "title": "暮春同于桐江汪钟如吴五崖游张氏园晚过啸公房并蒲浪其三",
    "authorName": "田雯",
    "authorId": "adcfe4db87c9042442a39645a588a619",
    "dynasty": "清",
    "content": [
      "雨余蜡屐转溪湾，寻胜招提未拟还。花下远公须置酒，春来谢客几登山。",
      "寺藏橘刺藤梢里，人在蜂须粉间。向晚讲堂钟磬寂，一时尘念欲全删。"
    ]
  },
  {
    "id": "adcfe4db87c904243d82b49c3e50cc48",
    "title": "牧牛词",
    "authorName": "田雯",
    "authorId": "adcfe4db87c9042442a39645a588a619",
    "dynasty": "清",
    "content": [
      "日将暮，牛来归。扣角弄笛牛不饥，稚子跨背叟候扉。",
      "黄昏牛卧蝙蝠飞，雨湿牛栏生䇹衣。老牸秃速小犊肥，八口之家凭尔为。",
      "官府催钱议卖犊，与其卖犊宁拆屋。"
    ]
  },
  {
    "id": "adcfe4db87c90424d2f580cbf2af6316",
    "title": "题杏村读书图为谢员外方山",
    "authorName": "田雯",
    "authorId": "adcfe4db87c9042442a39645a588a619",
    "dynasty": "清",
    "content": [
      "鬲津之水流潺湲，蛟龙抱珠藏黑渊。",
      "两岸杏花一万树，天风破碎生春烟。",
      "丝丝寒食秋千雨，片片波面胭脂钱。",
      "土墙茅屋插数椽，谢客读书三十年。",
      "青蒲白鸥相映带，花须蝶粉日里缠。",
      "身如蠹鱼穿其穴，龙唇檑具床头悬。",
      "何不拂袖思归田，输我山𧅁窗下眠。",
      "南村老人诗百篇，与君细论长河边。",
      "今见此图一流连，为此图者摹巨然。"
    ]
  },
  {
    "id": "adcfe4db87c90424ed369b178121e8a6",
    "title": "移居诗",
    "authorName": "田雯",
    "authorId": "adcfe4db87c9042442a39645a588a619",
    "dynasty": "清",
    "content": [
      "东野家具少于车，学打僧包何为家。",
      "一捆乱书十瓦钵，奚奴负走如奔麚。",
      "小巷偪塞通破寺，邻人指说来官衙。",
      "自操箕帚扫土锉，糊窗吹纸西风斜。",
      "雨淋屋塌堆瓦砾，墙脚残立山𧅁花。",
      "日暮天寒验霜信，匝飞秃树啼老鸦。"
    ]
  },
  {
    "id": "adcfe4db87c90424aa5067786b548108",
    "title": "百门泉上听雨作歌",
    "authorName": "田雯",
    "authorId": "adcfe4db87c9042442a39645a588a619",
    "dynasty": "清",
    "content": [
      "我家住在卫泉尾，乘兴来访卫水源。",
      "辉县城北六七里，十亩一沼如瓶盆。",
      "其土肥厚水清泚，中有百窦穿石根。",
      "大珠小珠盘涡走，黏天拔地流奔浑。",
      "直向东北入海去，远从碣石通析津。",
      "撰杖到此夏五月，祖龙不动炎云屯。",
      "振衣千仞清晖阁，纳凉河朔倾洼樽。",
      "苍松古槐立斜岸，秃柳丛竹排当门。",
      "须臾天漏大雨注，空蒙澒洞山无痕。",
      "四面风来葛衣冷，檐前蝙蝠飞黄昏。",
      "鹿角关连读书宅，此水亦到山𧅁村。",
      "今日徙倚山水窟，新诗美酒安足论。",
      "更下太行问济渎，还探黄河穷昆仑。"
    ]
  },
  {
    "id": "adcfe4db87c904244f19898f0c4e4ecc",
    "title": "采石怀古",
    "authorName": "田雯",
    "authorId": "adcfe4db87c9042442a39645a588a619",
    "dynasty": "清",
    "content": [
      "江干木末亭，中流泻清漾。",
      "泠泠新月白，横拖烟水上。",
      "独坐鸟声寂，微茫闻渔唱。",
      "快哉临汝郎，风情何幽畅。",
      "咏史动高吟，文藻秋涛壮。",
      "讵期运租船，有客忽相访。",
      "千载素心人，胜事不多让。",
      "花垂慈姥瞑，潮生牛渚涨。",
      "大雅岂复作，临风怀谢尚。"
    ]
  },
  {
    "id": "adcfe4db87c90424a384c0a9036db2a4",
    "title": "冬日其一",
    "authorName": "田雯",
    "authorId": "adcfe4db87c9042442a39645a588a619",
    "dynasty": "清",
    "content": [
      "膏肓有物苦相攻，凭借参苓与术芑。",
      "冷热那能驱疟鬼，文章谁可愈头风。",
      "闭门谢客宜冬日，拥被贪眠是老翁。",
      "乍放梅花天欲雪，烧残榾柮地炉红。"
    ]
  },
  {
    "id": "adcfe4db87c90424e2b1163bb1559edb",
    "title": "云梯关观黄河注海歌",
    "authorName": "田雯",
    "authorId": "adcfe4db87c9042442a39645a588a619",
    "dynasty": "清",
    "content": [
      "章亥不到天墟遥，昆仑一窦通重霄。汉津初奔坤轴坼，冯夷沃焦纷来朝。",
      "雍州积石河之首，龙门下泻随神飙。底柱孟津绕大伾，中华沙漠连元枵。",
      "浲水迤东大陆北，地平土疏山不摇。一出一伏千万里，大曲小曲风雨飘。",
      "浊黄一斗沙居六，风轮阵马无停镳。颍亳徐宿在唇齿，曹濮单郓排脊腰。",
      "云梯古关尾闾地，榑桑沧{氵与}谁相招。来自天上归地底，不知此水从何消。",
      "三门四折又九派，锡圭之祖乌能祧。碣石既没苦泛滥，故道不复悍且骄。",
      "白马沈后无消息，瓠子浪涌横泬寥。议筑议塞日聚讼，治河治漕群哓哓。",
      "贾让贾鲁各前席，史册言在作准标。华容武功印川子，其人罗立如斗杓。",
      "关前下马搜遗迹，天晴海面拖青瑶。洪涛光驶磹电，黑齿旗竖鼋鼍桥。",
      "始悟万物有归宿，浮生驰逐朱颜凋。精卫衔木究何益，尹公术幻真无聊。",
      "落日西风透白袷，沓连愁听番禺潮。寄语司空蚤底绩，山行乘檋泥行橇。"
    ]
  },
  {
    "id": "adcfe4db87c904240330bd4b93ae1f85",
    "title": "赭阳酒民歌",
    "authorName": "田雯",
    "authorId": "adcfe4db87c9042442a39645a588a619",
    "dynasty": "清",
    "content": [
      "赭阳土风古罕有，潘水清甘酿作酒。",
      "比屋曲米各斗强，多者百缸少十瓿。",
      "糟床下注鹅子黄，味较索郎辄不丑。",
      "此风不变已千年，传来疑是杜康后。",
      "凌晨孤斟带微醺，出门醵饮呼其偶。",
      "分曹浮白鲜虚日，或三五人或八九。",
      "伯伦便埋岂为酣，王绩之乡此居首。",
      "快哉举国皆欢伯，可惜无螯空左手。",
      "以醒为醉醉为醒，孰好鼓瑟孰击缶。",
      "前年刺史来新官，眼花落井印悬肘。",
      "沈湎一临听事堂，薄书置左杯斝右。",
      "国人疾趋称兕觥，茗艼骑马舆隶走。",
      "如此真可博通侯，加以九锡赐圭卣。",
      "我亦逢车流涎者，信宿那能停大斗。",
      "漫云习俗善移人，鲁人猎较孔所取。",
      "男耕女织何未闻，愿除曲蘖戒童叟。",
      "莫教嵇康李白知，老生常谈同敝帚。",
      "软饱登途太匆匆，夕阳在山鸦鸣柳。"
    ]
  },
  {
    "id": "adcfe4db87c90424dcece04fc72ea53b",
    "title": "晚渡荆江",
    "authorName": "田雯",
    "authorId": "adcfe4db87c9042442a39645a588a619",
    "dynasty": "清",
    "content": [
      "乾坤纳纳神禹功，岳五渎四排当中。",
      "长江浩淼渎之一，盘勃元气生洪蒙。",
      "尾闾万里注溟澥，地乳三澨穿胁胸。",
      "嶓冢华阳自秦蜀，沱潜云梦连苍穹。",
      "熊渠大国撑砥柱，岷川矗怒来磨砻。",
      "上牢下牢水漰泻，黄牛峡险浮巴东。",
      "南戒直与汉江合，洞庭彭蠡支流通。",
      "沙市城郭笼蜃雾，西塞行箐藏渚宫。",
      "石尤激浪势㶁㶁，鼍鼓结阵声逢逢。",
      "武昌白帝纷在眼，天光霞色摇青红。",
      "我来经过驾舴艋，垂堂弗戒行匆匆。",
      "二更泊船虎渡口，柁楼星斗垂长空。"
    ]
  },
  {
    "id": "adcfe4db87c90424ccc4c0a472a68c7b",
    "title": "谒武乡侯庙",
    "authorName": "田雯",
    "authorId": "adcfe4db87c9042442a39645a588a619",
    "dynasty": "清",
    "content": [
      "铜鼓峰插城南陂，渔矶百尺溪弥弥。蛮云作态僵不动，上有诸葛丞相祠。",
      "丞相渡沪来何速，纶羽遍历牂牁陲。祁连未出首南服，眼前雍孟如蚁蚳。",
      "九月凯还捷书上，瘴烟漠漠将军戏。遗庙三间塑泥像，旁有酋帅济火儿。",
      "缠头青布身藤甲，野花覆额连双眉。毒砮千钧矢三十，黄区月耳鸟蒙骓。",
      "当时再拜伏道左，聚粻刊路无敢辞，僰卒一队拥前后，乞怜丞相相许之。",
      "功成配飨英风在，手招群鬼摇灵旗。我瞻庙貌三叹息，为撰文字磨丰碑。",
      "水西黑罗最狡黠，尔之鼻祖何人斯。攻心为上术诚善，如公作用良可师。",
      "千载而下吊陈迹，古屋深箐藏狐狸。长涧潺湲弄寒水，似听宝瑟弹哀丝。",
      "四山寂寞秋色老，霜白枫叶红于脂。"
    ]
  },
  {
    "id": "adcfe4db87c90424b24c840e30b39357",
    "title": "清溪行",
    "authorName": "田雯",
    "authorId": "adcfe4db87c9042442a39645a588a619",
    "dynasty": "清",
    "content": [
      "万壑松鸣滕六开，旌旗风卷清溪隈。",
      "军门击鼓三通歇，番蛮一队西南来。",
      "毳幛两旁森刀戟，俯首不动如衔枚。",
      "中拥双鬟好妆束，花钿宝衱黄金钗。",
      "欲前不前半遮面，一词未毕肝肠摧。",
      "雍门之琴子野笛，杜鹃啼血何悲哀。",
      "自言丈夫土酋长，身手长健多䯱䰄。",
      "岁在敦牂遘祸乱，天狗堕地声如雷。",
      "须臾覆巢无完卵，吁嗟一旦成劫灰。",
      "智伯之头作饮哭，客有豫让胡为哉。",
      "窜伏僰箐经五载，遗孤那忍遭狼豺。",
      "天阍夜叫山川走，秦庭昼哭神鬼咍。",
      "叛儿莫使杀留后，孱躯蚤愿荒烟埋。",
      "使者听之三叹息，泪洒白骨生青苔。",
      "麾下甲士目眦裂，磨刀霍霍争喧豗。",
      "明日惊传仗节死，贞魂何处空徘徊。",
      "环佩月明招不得，酹以村酒倾樽罍。",
      "清溪岸上雪一尺，梅花吹落山皑皑。",
      "洞口幽禽太无赖，冲风弄响毛毰毸。",
      "我今作歌纪其事，山𧅁潦倒非诗才。"
    ]
  },
  {
    "id": "adcfe4db87c90424e6d49bcae08b113b",
    "title": "清凉寺双桧歌",
    "authorName": "田雯",
    "authorId": "adcfe4db87c9042442a39645a588a619",
    "dynasty": "清",
    "content": [
      "清凉破寺古佛国，中有双桧幽可探。癸酉九月念六日，厌次老子来城南。",
      "初出城门霜信冷，沙土数尺堆峰岚。忽闻午钟蒲牢吼，山门赤脚头陀参。",
      "维摩庭院十笏地，狮子倒座罗什憨。亭亭二本东西立，西者兑女东震男。",
      "秦灰汉垒几千载，铁皮虬干何眈眈。一如巫支锁波底，太阴黑入蛟龙潭。",
      "一如晋鄙遭朱亥，右肩偏袒毛毵毵。一则根生丑妇瘿，一则枝缩瓮茧蚕。",
      "雷雨垂空磹走，脂泽伏窟豨苓甘。夕春在瓦西风起，铃铎乍响天蔚蓝。",
      "须臾淮阴拔赵帜，井陉战士旌旗酣。又如蚩尤排奇阵，鬼兵十万横长锬。",
      "下有艾纳大如掌，石床花扫飞钵昙，四溟山人何为者，诗篇曾不一咀含。",
      "我今留连不肯去，韦偃莫绘心馋贪。安得移锸山𧅁屋，两手一日摩挲三。",
      "乾竺先生视之笑，扪虱且与残僧谈。暮归乌尾讹楼角，寒厅弥勒眠同龛。"
    ]
  },
  {
    "id": "adcfe4db87c90424d9ab7c51ea01b61f",
    "title": "咏古",
    "authorName": "田雯",
    "authorId": "adcfe4db87c9042442a39645a588a619",
    "dynasty": "清",
    "appreciation": "诗中的“玉体”指虞美人和戚夫人。“两横陈”，指两位美人之死，第二句还是写美人之死。\n田雯此诗说，谁让两位绝代佳人相继惨死呢？刘邦、项羽看来真是对手，虞夫人死后紧接着戚夫人也死去。\n此诗意在讽刺刘邦能够灭项，但是，他却不能保护他所爱的女人。他所宠爱的戚夫人竟然和项羽宠爱的虞夫人面临同样悲剧的下场。\n严格来讲，虞姬比戚姬头脑更清醒，也更果断。虞姬果断自决，戚姬浑浑噩噩，盲目争夺储君之位，失败后也只会哭泣，毫无自全之术，最终受辱而亡。\n虞姬虽然和戚姬同为悲剧，但是，虞姬保持了人格的尊严；戚姬尊严尽失，也未能苟活于世。",
    "content": [
      "谁教玉体两横陈，粉黛香消马上尘。",
      "刘项看来称敌手，虞夫人后戚夫人。"
    ]
  },
  {
    "id": "adcfe4db87d75cc58c78b61ba4ef2c94",
    "title": "襄江道中",
    "authorName": "潘国祚",
    "authorId": "adcfe4db87d75cc5d1457b72d1457b72",
    "dynasty": "清",
    "content": [
      "画舸摇摇逐晓寒，江云飞尽乱峰攒。",
      "垂杨故作千行绿，枫树谁知一夜丹。",
      "万古《风》《骚》存泽国，五湖烟景问渔竿。",
      "好山过去休回首，留取归时对面看。"
    ]
  },
  {
    "id": "adcfe4db87d86640d184160b3320ad15",
    "title": "浒关道中",
    "authorName": "吴祥",
    "authorId": "adcfe4db87d86640d1457b72d1457b72",
    "dynasty": "清",
    "content": [
      "淼淼官塘路，劳劳客子心。",
      "鸿声楚天阔，枫叶古祠深。",
      "时讶移何速，秋怜老不禁。",
      "何当虎山月，清夜复疏砧。"
    ]
  },
  {
    "id": "adcfe4db87e98743bc9f0a1886d93ffd",
    "title": "寸晷",
    "authorName": "陈书（伯初）",
    "authorId": "adcfe4db87e98743d1457b72d1457b72",
    "dynasty": "清",
    "content": [
      "晴日暂可惜，杪春行复阑。",
      "童心如有托，老境足能安。",
      "小室净洒扫，古诗知肺肝。",
      "百年长役役，寸晷独磐磐。"
    ]
  },
  {
    "id": "adcfe4db87e9874371ccb4162ba6263b",
    "title": "三月八日自正阳登舟晚宿乔家渡口",
    "authorName": "陈书（伯初）",
    "authorId": "adcfe4db87e98743d1457b72d1457b72",
    "dynasty": "清",
    "content": [
      "髡柳饶生意，沿淮似送行。",
      "别怀思事遣，老境转身轻。",
      "出处何心决，窊隆此念平。",
      "维舟天色早，料理旧诗情。"
    ]
  },
  {
    "id": "adcfe4db87e9874396ece8dcf24465c6",
    "title": "沧海",
    "authorName": "陈书（伯初）",
    "authorId": "adcfe4db87e98743d1457b72d1457b72",
    "dynasty": "清",
    "content": [
      "沧海忘家在，青春断客过。",
      "高华无燕垒，边僻有蜂窠。",
      "势在风筝响，资衰石臼科。",
      "饥来持不托，端未损吟哦。"
    ]
  },
  {
    "id": "adcfe4db87e98743b559b14a29580e15",
    "title": "叔伊将归上海",
    "authorName": "陈书（伯初）",
    "authorId": "adcfe4db87e98743d1457b72d1457b72",
    "dynasty": "清",
    "content": [
      "聚已无端别可疑，春镫对案费寻思。",
      "赏诗径尔论千载，浪迹行将挟二弥。",
      "邓尉相须情欲动，皖公未到竟先疲。",
      "看云自是平生惯，病臂无眠奈此时。"
    ]
  },
  {
    "id": "adcfe4db87e98743a1846c41e7fa33bd",
    "title": "示暾谷",
    "authorName": "陈书（伯初）",
    "authorId": "adcfe4db87e98743d1457b72d1457b72",
    "dynasty": "清",
    "content": [
      "枣下虽垂非纂纂，花前屡舞更仙仙。",
      "岂尝老我愁何逊，颇为旁人笑泰颠。",
      "卧酒频移花近榻，忍寒还听坐专毡。",
      "句成自取挑镫看，不似诚斋定不然。"
    ]
  },
  {
    "id": "adcfe4db87e98743ad21c07d3d9990fd",
    "title": "枕上",
    "authorName": "陈书（伯初）",
    "authorId": "adcfe4db87e98743d1457b72d1457b72",
    "dynasty": "清",
    "content": [
      "凉飔穿帐夜真良，巷出居人语未央。",
      "客思移镫转深窅，虫声在壁极微茫。",
      "河星渐淡月知上，瓶水初冰花弄香。",
      "开著西窗苏病息，不应遽唤墨甜乡。"
    ]
  },
  {
    "id": "adcfe4db87e987432846e6c4da2674d4",
    "title": "归计将成怯情转甚",
    "authorName": "陈书（伯初）",
    "authorId": "adcfe4db87e98743d1457b72d1457b72",
    "dynasty": "清",
    "content": [
      "极望山梁振羽翰，巢林栖舍意难安。",
      "三年城郭迷华表，再过园林冷食单。",
      "出口暄寒愁问答，刺心慰藉甚嘲姗。",
      "支离骨态新来倍，饶与旁人注目看。"
    ]
  },
  {
    "id": "adcfe4db87e9874322a9a58962bf0030",
    "title": "病卧抒思",
    "authorName": "陈书（伯初）",
    "authorId": "adcfe4db87e98743d1457b72d1457b72",
    "dynasty": "清",
    "content": [
      "吴楚相望老弟兄，家林仲子独孤行。",
      "信知聚散期前定，止博艰虞练后生。",
      "燕垒春寒忘近社，雁程霄迥恋残更。",
      "已拌断绝吟哦事，本色还缘小病萌。"
    ]
  },
  {
    "id": "adcfe4db87e98743ccafd8b8e22964bf",
    "title": "题淮雨集",
    "authorName": "陈书（伯初）",
    "authorId": "adcfe4db87e98743d1457b72d1457b72",
    "dynasty": "清",
    "content": [
      "淮雨声声岁又阑，儿嬉造物太无端。",
      "读书种断真堪惜，慰友词穷有至难。",
      "他日水沈忆西阁，一时元鬓殉南冠。",
      "怀王觉寤嗟何及，岂信兴亡属子兰。"
    ]
  },
  {
    "id": "adcfe4db87e9874364df4b95d4aeda99",
    "title": "与韬庵夜谈",
    "authorName": "陈书（伯初）",
    "authorId": "adcfe4db87e98743d1457b72d1457b72",
    "dynasty": "清",
    "content": [
      "贪凉初夜垂帘坐，新月辞人早上楼。",
      "斜汉渐中秋指顾，空阶如扫露沈浮。",
      "咫闻乍爱贞元士，癖好谁甄雅故流。",
      "落与闲中商句法，定交京兆马笼头。"
    ]
  },
  {
    "id": "adcfe4db87e987439b5c0718077fe6d3",
    "title": "除夕用东坡常州夜宿韵",
    "authorName": "陈书（伯初）",
    "authorId": "adcfe4db87e98743d1457b72d1457b72",
    "dynasty": "清",
    "content": [
      "不饮何因得酒悲，乡心于我直几微。",
      "非缘儿女能相慰，正恐田园未算归。",
      "老去论兵空气壮，闷来发难亦知稀。",
      "修蛇赴壑年年事，南斗而今止暂依。"
    ]
  },
  {
    "id": "adcfe4db87e987439b5c0718e0a82e6e",
    "title": "除夕用东坡常州夜宿韵",
    "authorName": "陈书（伯初）",
    "authorId": "adcfe4db87e98743d1457b72d1457b72",
    "dynasty": "清",
    "content": [
      "零雨东山岂我徂，许多柳雪尚征涂。",
      "祭诗此夜新为客，爆竹何妨辟画符。",
      "写意频添古商陆，争新惟斗白髭须。",
      "谁知酒渴思逃席，多谢殷勤为点酥。"
    ]
  },
  {
    "id": "adcfe4db87e987433b0b4e0939f63fd5",
    "title": "读温岐诗感事",
    "authorName": "陈书（伯初）",
    "authorId": "adcfe4db87e98743d1457b72d1457b72",
    "dynasty": "清",
    "content": [
      "明月扬州属狭邪，太牢犹省惜才华。",
      "飞卿流落樊川贵，宫体居然为杏花。"
    ]
  },
  {
    "id": "adcfe4db87e98743fb10c861ba26e5ba",
    "title": "听水居士贻诗画扇即次其绝句天字韵",
    "authorName": "陈书（伯初）",
    "authorId": "adcfe4db87e98743d1457b72d1457b72",
    "dynasty": "清",
    "content": [
      "诗沾沧趣益逌然，画貌龙身与榻悬。",
      "想叩岩扃了无分，蹉过百八暮钟天。"
    ]
  },
  {
    "id": "adcfe4db87e987433f98c79f7e9dfaf0",
    "title": "韬庵招游听雨斋未果用昌黎炭谷湫祠堂韵寄题",
    "authorName": "陈书（伯初）",
    "authorId": "adcfe4db87e98743d1457b72d1457b72",
    "dynasty": "清",
    "content": [
      "先生游物外，贱子困尘寰。",
      "水声常激激，穿我枕函间。",
      "梦中从之游，起来仍闭关。",
      "旸谷閟太阳，居山不见山。",
      "东南石鼓矗，一缺如留环。",
      "下窥洞地底，窅缒穷天悭。",
      "禹功蔑以售，皇然念神奸。",
      "危坐鄙禅悦，辟易山僧顽。",
      "不祈炭谷雨，坐弄白日闲。",
      "行厨进杂沓，所阙惟妍鬟。",
      "山鬼导客至，抽豪貌孱颜。",
      "松岚下拂拂，落纸无由还。",
      "我昔见二图，开幽惮前艰。",
      "萝筱施葳蕤，野英垂朱殷。",
      "常呼鹘巢守，肯使鱼钥鳏。",
      "诗料付叶适，清便富难删。",
      "我曾尽读之，何止窥豹斑。",
      "美哉东野龙，停云思追攀。",
      "人生少壮怀，倏忽头已颁。",
      "谁能羡勤王，郑师犹在菅。"
    ]
  },
  {
    "id": "adcfe4db87e987430dd870c2f1908e25",
    "title": "肖韩贻诗兼送叔伊之行又次韵纪梦诣幼点村居依韵奉答",
    "authorName": "陈书（伯初）",
    "authorId": "adcfe4db87e98743d1457b72d1457b72",
    "dynasty": "清",
    "content": [
      "果能诗神交，幽访以梦到。",
      "涉江净澄思，语俊失鲍照。",
      "山楼赴吟集，苦涩臂难掉。",
      "不嘲饭颗瘦，幸恕酒户小。",
      "吾髯非绝伦，只可诧便了。",
      "苍黄持斧柯，播弄对目巧。",
      "合观五七字，忭舞欬且笑。",
      "昔时酩酊游，接花下倒。",
      "今来送家弟，紫荆迹如扫。",
      "高轩或见过，倾耳鸡树噪。"
    ]
  },
  {
    "id": "adcfe4db87e98743825b820b6795eeac",
    "title": "晓起思家作书用东坡百步洪韵寄仲叔二弟",
    "authorName": "陈书（伯初）",
    "authorId": "adcfe4db87e98743d1457b72d1457b72",
    "dynasty": "清",
    "content": [
      "津亭东望生风波，隤阳西下无停梭。",
      "几回思归归不得，日手短墨窗中磨。",
      "偶逐闲游访水利，六井塞断亡东坡。",
      "凉风八月兼夜至，一洗花港稀留荷。",
      "句留为此直无益，顾恋岂复缘黎涡。",
      "平生出门罕穷独，豪气画壁歌黄河。",
      "此行有若随嫁媵，诗谶恰应乌投罗。",
      "三楹楼下鼠窥殡，夜见漆色黄成驼。",
      "严官之途始畏绝，缩足退食甘委蛇。",
      "著书未半忽昏卧，仰见梁燕先辞窠。",
      "起来绕屋唤佣仆，立意作达徵亡何。",
      "苍苔泠泠秋雨下，不饮恐被少陵呵。"
    ]
  },
  {
    "id": "adcfe4db87e98743d313daa00b5eaef7",
    "title": "寄芸敏京师",
    "authorName": "陈书（伯初）",
    "authorId": "adcfe4db87e98743d1457b72d1457b72",
    "dynasty": "清",
    "content": [
      "北雁不来秋雨稀，湖云衔日游人归。",
      "轩窗卧愁诗又瘦，稻粱晚熟螯难肥。",
      "去年花黄蝴蝶飞，登堂别君觞交挥。",
      "诗书制序石林至，丰采映壁如云翚。",
      "我今不乐辞庭闱，君复流连淹帝畿。",
      "僧房独榻亦何有，垂稿忽怨缁沾衣。",
      "春来补被还相依，西山日落烟霏霏。",
      "骖鸾夜静呼灵妃，诗成且复忘朝饥。",
      "人生何处更称意，看取沧桑日夜非。"
    ]
  },
  {
    "id": "adcfe4db87e98743752313820b24a35f",
    "title": "呈韬庵",
    "authorName": "陈书（伯初）",
    "authorId": "adcfe4db87e98743d1457b72d1457b72",
    "dynasty": "清",
    "content": [
      "元祐诸公天人姿，庆历圣德天所毗。",
      "既清海甸卷怀已，不殚厥锷焉施为。",
      "乡党流风要人纪，文献晻昧烦探披。",
      "泉虚石伫盖可负，况咏华黍赓参差。",
      "青春登朝强仕归，猿鹤欢喜迎龙夔。",
      "摩崖浯溪兴不衰，老于文学今其谁。",
      "温良颜色入座有，时以句法相质疑。",
      "龙章凤姿爱鳖跛，乱头粗服参旄氂。",
      "东屯西瀼隔还往，岁四五至穷昏曦。",
      "坐公听水之斋思，松篁琴筑弹流澌。",
      "山举踏月夜半至，挟卷报道诗寻医。"
    ]
  },
  {
    "id": "adcfe4db87e98743adadd94dfe0f397c",
    "title": "小除夕",
    "authorName": "陈书（伯初）",
    "authorId": "adcfe4db87e98743d1457b72d1457b72",
    "dynasty": "清",
    "content": [
      "海棠能作檐下花，梅叶先占旧年绿。",
      "吾庐春尚不欺人，到眼风光如转烛。",
      "去年还家万事足，岂料今年脱床褥。",
      "悠悠往事不堪思，鼎鼎征装宜结束。",
      "习勤运甓吾岂敢，独立庭前驱雀浴。"
    ]
  },
  {
    "id": "adcfe4db87e98743a37bed98b1e6304c",
    "title": "本意",
    "authorName": "陈书（伯初）",
    "authorId": "adcfe4db87e98743d1457b72d1457b72",
    "dynasty": "清",
    "content": [
      "蜜蜂无花祇趁人，春融滟滟天光新。",
      "庭阶燕坐听鸟语，何用身世愁无垠。",
      "官厨生菜源源至，天意可转哀吾民。",
      "尺泽何妨旬日匀，官身既老宁思莼。",
      "但憙子妇能和亲，此岂分外天无嗔。"
    ]
  },
  {
    "id": "adcfe4db87ed912d365a3650ea74cb6c",
    "title": "题杭太史堇浦",
    "authorName": "高文照",
    "authorId": "adcfe4db87ed912dd1457b72d1457b72",
    "dynasty": "清",
    "content": [
      "荔子焦花国，雷耕瘴母乡。",
      "山川閟秦汉，草木管兴亡。",
      "集有《虞衡志》，归无陆使装。",
      "空留佳句满，传唱到珠娘。"
    ]
  },
  {
    "id": "adcfe4db87ed912dcd3a83f1037d2456",
    "title": "北湖",
    "authorName": "高文照",
    "authorId": "adcfe4db87ed912dd1457b72d1457b72",
    "dynasty": "清",
    "content": [
      "暖云如粉雨如酥，淰淰湖光浸绿芜。",
      "柳亚朱栏争戏马，山平画槛唤提壶。",
      "笙歌都入烟花记，士女全披金粉图。",
      "合典骦裘早行乐，临邛红袖正当炉。"
    ]
  },
  {
    "id": "adcfe4db87ed912d2d7952b3d3e4c055",
    "title": "放棹",
    "authorName": "高文照",
    "authorId": "adcfe4db87ed912dd1457b72d1457b72",
    "dynasty": "清",
    "content": [
      "临风放棹出菰城，笭箵依然舴艋轻。",
      "莎岸斜晖孤鸟去，板桥疏柳一蝉鸣。",
      "橹声摇曳渔歌远，鸥梦生凉客思清。",
      "领取白蘋洲上路，溪山如许恋吟情。"
    ]
  },
  {
    "id": "adcfe4db87ed912d377ea261f760bb3d",
    "title": "三至随园呈袁简斋先生",
    "authorName": "高文照",
    "authorId": "adcfe4db87ed912dd1457b72d1457b72",
    "dynasty": "清",
    "content": [
      "花未开残酒尚香，人间弹指小沧桑。",
      "丹沙掷后都成垄，那得麻姑鬓不霜。"
    ]
  },
  {
    "id": "adcfe4db87ed912dc0d827ffe02bc4e7",
    "title": "望黄龙洞拟游不果",
    "authorName": "高文照",
    "authorId": "adcfe4db87ed912dd1457b72d1457b72",
    "dynasty": "清",
    "content": [
      "玲珑卞山麓，奇绝在金井。",
      "岩户怪石函，乖龙唤不醒。",
      "清秋敛云雾，回望突高顶。",
      "日暮足力疲，去路愁耿耿。",
      "夕阳澹鸦背，谷口送人影。",
      "松子时一闻，归樵下西岭。"
    ]
  },
  {
    "id": "adcfe4db87ed912d3aadd2459fe72779",
    "title": "铁枪行",
    "authorName": "高文照",
    "authorId": "adcfe4db87ed912dd1457b72d1457b72",
    "dynasty": "清",
    "content": [
      "将军之矛丈八尺，瞋目当桥勇无敌。力士之锥百廿斤，大索十日虚无人。",
      "天生异人定自异，何物彦章凭壮气。赤脚入棘不足神，手弄一枪等游戏。",
      "由来枪利马必骁。岂有巨马三丈高。沙陀义子等闲耳，浪说使铁如使篙。",
      "呜呼，豹死文章人死节，不在区区一块铁。"
    ]
  },
  {
    "id": "adcfe4db87fe1f38f81140c1f0c93eef",
    "title": "送吴大筠壑归钱塘",
    "authorName": "顾嵘",
    "authorId": "adcfe4db87fe1f38d1457b72d1457b72",
    "dynasty": "清",
    "content": [
      "握手临歧泪欲流，问君何事便登舟。",
      "吴淞江冷风初落，西子湖空月上楼。",
      "衣袂飘零游子泪，溪山萧瑟故乡愁。",
      "可怜令夜悬帆去，落日青山两处游。"
    ]
  },
  {
    "id": "adcfe4db87fe1f3882b4f68376f2cbf1",
    "title": "夜登龙山",
    "authorName": "顾嵘",
    "authorId": "adcfe4db87fe1f38d1457b72d1457b72",
    "dynasty": "清",
    "content": [
      "我家少住城南隈，九龙咫尺如追陪。",
      "有时推窗一凭眺，打头落叶纷然来。",
      "今宵乘兴理双屐，欲寻佳景相徘徊。",
      "天风吹衣上绝壁，足以济胜登崔嵬。",
      "古涧琤琮发幽响，寒猿长啸声何哀。",
      "异僧隔岭忽招手，崚嶒鹤骨颜死灰。",
      "手扶仙人九节杖，邀我同上松风台。",
      "是时月在九峰顶，恍看玉女双扉开。",
      "茯苓夜煮许共食，举酒酌我流霞杯。",
      "人生如此亦是乐，胡为奔走迷尘埃。",
      "会当小筑竹楼住，山灵见我应无猜。"
    ]
  },
  {
    "id": "adcfe4db87fe1f38c1fa3726c52a7ca1",
    "title": "登犊山望太湖",
    "authorName": "顾嵘",
    "authorId": "adcfe4db87fe1f38d1457b72d1457b72",
    "dynasty": "清",
    "content": [
      "我闻兹山本名胜，具区襟带争其盛。",
      "山光水色相澄鲜，载酒频游探奇境。",
      "我抱抑郁无由开，酒酣走上糟邱台。",
      "幽岩古洞与世异，置身恍惚登蓬莱。",
      "一回凭眺极游目，迷离万顷潮初足。",
      "吴艭一叶欲浮天，笑狎群鸥入空绿。",
      "波涛汹涌绝不停，山亦作势如相迎。",
      "山何相迎不可让，倾耳都作风霆声。",
      "须臾日暮山凝碧，千里无痕水天白。",
      "醉呼明月湖上来，照我山中倦游客。"
    ]
  },
  {
    "id": "adcfe4db8800c1ac14d80b3590a00cb5",
    "title": "游鹊山院赠蹇修上人",
    "authorName": "任克溥",
    "authorId": "adcfe4db8800c1acd1457b72375c7134",
    "dynasty": "清",
    "content": [
      "偶来寻古寺，雨后得余清。",
      "漠漠人烟外，泠然一磬鸣。",
      "禅床随处稳，秋草就阶平。",
      "只恐深山去，云霞隔几层。"
    ]
  },
  {
    "id": "adcfe4db8811711cce0aa83b92ececc3",
    "title": "端午村居",
    "authorName": "张芬",
    "authorId": "adcfe4db8811711cd1457b72d1457b72",
    "dynasty": "清",
    "content": [
      "荒村无竞渡，极目野烟昏。",
      "欲奠盈樽酒，空悲绕膝恩。",
      "五丝难续命，一赋独招魂。",
      "何以酬佳节，菖蒲绿映门。"
    ]
  },
  {
    "id": "adcfe4db8811711cb1a49ec9a1666f7f",
    "title": "秋夜怀寂居禅友",
    "authorName": "张芬",
    "authorId": "adcfe4db8811711cd1457b72d1457b72",
    "dynasty": "清",
    "content": [
      "楼空愁思迥，凭眺独萧森。",
      "月镜开灵觉，霜钟警道心。",
      "可怜黄叶落，无奈白云深。",
      "想得安禅处，天花正满林。"
    ]
  },
  {
    "id": "adcfe4db8811711c90f1867d9b39e265",
    "title": "秋草",
    "authorName": "张芬",
    "authorId": "adcfe4db8811711cd1457b72d1457b72",
    "dynasty": "清",
    "content": [
      "一片凄迷乱鬼磷，断肠休问昔如茵。",
      "王孙已破天涯梦，游女还伤陌上春。",
      "野岸带烟昏晓月，暗蛩和雨絮愁人。",
      "谁寻幽径寒林下，吊古空悲萧瑟辰。"
    ]
  },
  {
    "id": "adcfe4db8811711c0f218aa38616c250",
    "title": "挽燕",
    "authorName": "张芬",
    "authorId": "adcfe4db8811711cd1457b72d1457b72",
    "dynasty": "清",
    "content": [
      "越海还山愿已违，隔帘娇语是耶非？",
      "好凭钗影传遗照，独伴花魂葬石矶。",
      "一垒香泥闲画楝，几宵春梦别乌衣。",
      "可怜吟客斜阳里，泪墨盈笺招不归。"
    ]
  },
  {
    "id": "adcfe4db8811711c752a2c312dc6f248",
    "title": "白杨花和碧云王妹作",
    "authorName": "张芬",
    "authorId": "adcfe4db8811711cd1457b72d1457b72",
    "dynasty": "清",
    "content": [
      "柳絮飞来风片斜，牵人魂梦散梨花。",
      "淡烟明月迷隋苑，玉燕珠帘忆谢家。",
      "莺舌好翻新乐府，蛾眉消却旧韶华。",
      "绵绵欲断浑难断，万缕离情怨暮笳。"
    ]
  },
  {
    "id": "adcfe4db8811711c34110193abb64df1",
    "title": "七夕咏",
    "authorName": "张芬",
    "authorId": "adcfe4db8811711cd1457b72d1457b72",
    "dynasty": "清",
    "content": [
      "晚凉无复旧时妆，欲罢金棱益自伤。",
      "莫笑离多偏易别，久时离别作寻常。"
    ]
  },
  {
    "id": "adcfe4db8811711c6b0feade236a9ee1",
    "title": "和皎如沈妹见怀元韵",
    "authorName": "张芬",
    "authorId": "adcfe4db8811711cd1457b72d1457b72",
    "dynasty": "清",
    "content": [
      "香消红袖晚妆残，月下怀下倚曲栏。",
      "想得吟情幽绝处，满庭风露玉钗寒。"
    ]
  },
  {
    "id": "adcfe4db8813058fda08051e2d851a30",
    "title": "陆丈画山水歌",
    "authorName": "姚培谦",
    "authorId": "adcfe4db8813058fb59a51a396a93ba8",
    "dynasty": "清",
    "content": [
      "丈人昂藏江海客，掉首侯门人不识。万里行縢二十年，湖山特地开颜色。",
      "兴来跌宕若有神，素笺丈二为我擘。叠嶂晴开万古云，悬流直下三千尺。",
      "若有人兮台荡间，欲往从之动心魄。自言攻此颇苦辛，画手悠悠焉足论。",
      "世间万境贵亲历，蛟宫虎窟常逡巡。忆昔伏策匡庐云，裹粮十日随麚麇。",
      "时凌天风攀绝证，返顾不殊猿猱形。雁门关外霜飞后，马毛如猬骡如豆。",
      "瓯脱行行不计程，山川辽落空搔首。从此经营入杳茫，挥毫落纸无不有。",
      "直把乾坤粉本看，北苑南宫祇我友。绝技从来知者希，鬼神亦忌通灵手。",
      "再经婚娶总无家，三走京华犹未偶。君不见昔人好龙偏好画，今人好画犹好龙。",
      "百金争买赝拓卷，牙签玉轴徒玲珑。王宰石，韦偃松，从来能事羞雷同。",
      "我知丈人非画工，呜呼丈人岂画工。"
    ]
  },
  {
    "id": "adcfe4db8813058f4430b74b6c42283c",
    "title": "唐氏宅观牡丹",
    "authorName": "姚培谦",
    "authorId": "adcfe4db8813058fb59a51a396a93ba8",
    "dynasty": "清",
    "content": [
      "槐阴寂寂柳绵舞，我来看花不问主。主人不拒客无言，径坐花间日正午。",
      "万须千萼自低昂，老屋数间成锦坞。怒苞尽决艳阳天，一片欲飞笑齿龋。",
      "东轩老藤百年物，蛟蟠斗拱飘缨组。紫幔高张尘不到，似为美人设琼宇。",
      "自昔名花海上多，十室有花居四五。即今异种悲零落，几丛深色千金估。",
      "颇闻近有易主花，主人别花辞以窭。此花泣谢主人去，群花伤心不复吐。",
      "花乎花乎尔有神，不须绮席与锦茵。但愿年年常此一相见，春雨春晴岂足论。"
    ]
  },
  {
    "id": "adcfe4db8813058f3c41197b5b24b959",
    "title": "苦雨",
    "authorName": "姚培谦",
    "authorId": "adcfe4db8813058fb59a51a396a93ba8",
    "dynasty": "清",
    "content": [
      "皇天一雨连五月，水云沈沈日车没。",
      "中庭群蛙声嘈嘈，邻树饥乌愁兀兀。",
      "腐儒环堵真萧然，乞米难仗颜公笺。",
      "调和阴阳大臣责，鲰生底事常忧煎。"
    ]
  },
  {
    "id": "adcfe4db8813058f3c41197b0f15cca0",
    "title": "苦雨",
    "authorName": "姚培谦",
    "authorId": "adcfe4db8813058fb59a51a396a93ba8",
    "dynasty": "清",
    "content": [
      "去年虫荒盎无粟，今年种圃食无葍。",
      "老农告诉不忍闻，悍吏追呼方陆续。",
      "愁来短歌不能长，残书支枕午梦凉。",
      "庆云景星照户牖，天下仿佛如虞唐。"
    ]
  },
  {
    "id": "adcfe4db8829aa7b0b32fd3d9469d90d",
    "title": "送人之湘中",
    "authorName": "李云章",
    "authorId": "adcfe4db8829aa7bd1457b72d1457b72",
    "dynasty": "清",
    "content": [
      "不到潇湘地，人间未觉秋。",
      "帆随衡岳转，天入洞庭浮。",
      "雁影白蘋渚，笛声黄叶楼。",
      "何当招屈贾，一为伴牢愁。"
    ]
  },
  {
    "id": "adcfe4db8829aa7bc2e89c84a818ea5e",
    "title": "寄题龙州官阁",
    "authorName": "李云章",
    "authorId": "adcfe4db8829aa7bd1457b72d1457b72",
    "dynasty": "清",
    "content": [
      "尚忆吟秋舫，花围一水明。",
      "马人供菜把，蛇鬼避书声。",
      "小瘴桃榔雾，寒谯蛤蚧更。",
      "石阑题字处，应已绿苔平。"
    ]
  },
  {
    "id": "adcfe4db8829aa7bfeddba0a62a90076",
    "title": "到昭州",
    "authorName": "李云章",
    "authorId": "adcfe4db8829aa7bd1457b72d1457b72",
    "dynasty": "清",
    "content": [
      "暝色散村渡，炊声间舵楼。",
      "片云山背雨，黄叶驿门秋。",
      "旅宿栖无定，危程问亦愁。",
      "篙师耐辛苦，明日到昭州。"
    ]
  },
  {
    "id": "adcfe4db8829aa7b5879ba0bf1a41213",
    "title": "寄叶巢南",
    "authorName": "李云章",
    "authorId": "adcfe4db8829aa7bd1457b72d1457b72",
    "dynasty": "清",
    "content": [
      "别来又见柳毵毵，漂泊盟鸥剩两三。",
      "此夕何人歌水调，一楼春雨梦江南。",
      "年华丝竹心多感，老病风花酒易酣。",
      "安得扁舟乘兴去，独携秋卷访云岚。"
    ]
  },
  {
    "id": "adcfe4db8829aa7b8a1ea1aae5b4ddfe",
    "title": "自桂林赴永宁州有作",
    "authorName": "李云章",
    "authorId": "adcfe4db8829aa7bd1457b72d1457b72",
    "dynasty": "清",
    "content": [
      "桂林西百里，山势塞天绿。",
      "一径飞鸟外，盘蛇断复续。",
      "我身托箯舆，愧彼行踯躅。",
      "仰陟牵长縆，俯注挽群仆。",
      "危跻顿层峭，旁涉眩屡曲。",
      "崖颓石压顶，磴削苔滑足。",
      "冥蒙走腥云，惨澹入幽竹。",
      "舞风高树飞，吊月怪禽哭。",
      "都朗岭尤险，千仞擘坤轴。",
      "灏气反在底，那能辨岩谷。",
      "三台抱重巘，坚壁俨单复。",
      "虎豹昔纵横，兵戈费驱逐。",
      "我来属时和，山深暑不酷。",
      "掇芳閟仙赏，抉胜豁尘瞩。",
      "朝炊霞际餐，夜枕水声宿。",
      "扶持忘疲劳，山川喜淳朴。",
      "便作桃源看，端居岭清福。"
    ]
  },
  {
    "id": "adcfe4db8829aa7b6b92276f27728b13",
    "title": "乌龙岩",
    "authorName": "李云章",
    "authorId": "adcfe4db8829aa7bd1457b72d1457b72",
    "dynasty": "清",
    "content": [
      "神龙不腾霄，恋此岩壑美。",
      "重冈掩幽邃，去郭才数里。",
      "仄径缘鼪鼯，攀萝上寻咫。",
      "绀宫嵌虚崖，浓绿抱窗几。",
      "炎暑到门尽，禅房气如水。",
      "风从山顶来，吹落高松子。",
      "老僧寡酬答，趺坐苔壁倚。",
      "游神出冥漠，视客等糠秕。",
      "惟有蝉鸟声，时时聒人耳。",
      "岩前碧潭净，倒影山翠洗。",
      "抱珠睡何慵，投石下无底。",
      "秋田望甘泽，我欲鞭龙起。"
    ]
  },
  {
    "id": "adcfe4db883fbeb961e22fa0d017804d",
    "title": "渑池晓发",
    "authorName": "萧元吉",
    "authorId": "adcfe4db883fbeb9d1457b72d1457b72",
    "dynasty": "清",
    "content": [
      "赵瑟秦声一梦中，会盟台畔五更风。",
      "云衔晓日如新月，涧满朝霞饮断虹。",
      "营窟门犹分上下，回坡路不辨西东。",
      "青嵩碧洛遥相接，回首崤陵夕照红。"
    ]
  },
  {
    "id": "adcfe4db883fbeb96bb12639bca5ce6e",
    "title": "许州厅事之西小孟刺史辟圃筑山莳花养鱼于其中长句奉题",
    "authorName": "萧元吉",
    "authorId": "adcfe4db883fbeb9d1457b72d1457b72",
    "dynasty": "清",
    "content": [
      "泠然始信御风行，又见云间雁影横。",
      "泗水波中千佛塔，万花堆里一书生。",
      "英飞小院春常满，鳞养方塘月不惊。",
      "回首旧游真是梦，花潭千尺让深情。"
    ]
  },
  {
    "id": "adcfe4db8841f7238c17828062b3c8b7",
    "title": "送查客槎回杭",
    "authorName": "江澄",
    "authorId": "adcfe4db8841f723d1457b72d1457b72",
    "dynasty": "清",
    "content": [
      "同是飘零客，君归在我先。",
      "乱馀思故国，归去少人烟。",
      "后会西湖近，重逢八月前。",
      "联吟前夜雨，话别又江船。"
    ]
  },
  {
    "id": "adcfe4db8845bf2d6cc6492fe55a1278",
    "title": "梦与蔚云芝房东岩同游罗星洲赋诗题壁觉后忘后半因足成之呈三君",
    "authorName": "袁景辂",
    "authorId": "adcfe4db8845bf2d62889e73e8fd4a8a",
    "dynasty": "清",
    "content": [
      "方蓬楼阁水中央，与客登临共野航。",
      "一镜空明涵远近，几村烟火入苍茫。",
      "梦中杯酒联新句，觉后云山各一方。",
      "遥忆残镫孤馆里，可能有梦到江乡。"
    ]
  },
  {
    "id": "adcfe4db8845bf2de13064763983fca7",
    "title": "宿藏云阁",
    "authorName": "袁景辂",
    "authorId": "adcfe4db8845bf2d62889e73e8fd4a8a",
    "dynasty": "清",
    "content": [
      "白云满空山，小阁不知处。",
      "我再入云中，阁上云来去。",
      "松柏绕山青，泉声隔林树。",
      "此时身与心，一一烟霞趣。",
      "欲去仍此宿，白云留我住。"
    ]
  },
  {
    "id": "adcfe4db8845bf2de91335ad5802b039",
    "title": "登云岩寺浮图",
    "authorName": "袁景辂",
    "authorId": "adcfe4db8845bf2d62889e73e8fd4a8a",
    "dynasty": "清",
    "content": [
      "平畴耸孤峰，古木影交翳。",
      "山巅塔玲珑，高涌出云际。",
      "兹山多楼台，陟高目无蔽。",
      "遥山数点青，秋色满天地。",
      "吴都百万家，一线围埤堄。",
      "千里顾盼间，胜概无与俪。",
      "游者自崖反，旷怀此独契。",
      "坐待明月来，风铃远摇曳。"
    ]
  },
  {
    "id": "adcfe4db8845bf2d54fc68a3700b63f8",
    "title": "登罗星洲文昌阁",
    "authorName": "袁景辂",
    "authorId": "adcfe4db8845bf2d62889e73e8fd4a8a",
    "dynasty": "清",
    "content": [
      "春光无近远，往往在僧寺。",
      "地静心亦清，寓目皆生意。",
      "小阁水中央，四顾临无地。",
      "纤鳞戏萍末，初鸟鸣天际。",
      "波涛拥新色，云峦落空翠。",
      "一一阁中景，尽泄三春秘。",
      "登览旷心神，余怀此独契。"
    ]
  },
  {
    "id": "adcfe4db8845bf2d2cd791db9532b65b",
    "title": "九日古愚丈易门蔚云芝房东岩家竹轩爱吟斋小饮并结竹溪吟社以菊花开日即重阳为韵得即字",
    "authorName": "袁景辂",
    "authorId": "adcfe4db8845bf2d62889e73e8fd4a8a",
    "dynasty": "清",
    "content": [
      "雁过白云冷，木落遥山碧。",
      "游筇懒不携，良友近可即。",
      "平地当登高，少长集吟室。",
      "有酒期共饮，欢焉布瑶席。",
      "座无拘忌流，醉醒取各适。",
      "襟情未必同，臭味自不隔。",
      "古人师与友，所重均受益。",
      "后世务面交，毁誉乱曲直。",
      "攻玉藉他山，引针赖磁石。",
      "各勉百年身，磨砻互尽力。",
      "是时日欲暮，寒光动西壁。",
      "照见座中人，各有好颜色。",
      "聚首苦不常，欢饮忘主客。",
      "相期敦久要，觞咏继今夕。"
    ]
  },
  {
    "id": "adcfe4db8845bf2d8dd6b0a60777e10c",
    "title": "泛舟至雷峰复度岭憩净慈寺",
    "authorName": "袁景辂",
    "authorId": "adcfe4db8845bf2d62889e73e8fd4a8a",
    "dynasty": "清",
    "content": [
      "山灵久我待，既见不可缓。",
      "舍馆且莫定，呼舟任游衍。",
      "风便向南湖，断塔耸遥巘。",
      "渐近益崇高，顶树纷可辨。",
      "风送南屏钟，引我足逾健。",
      "出云复入云，上阪更下阪。",
      "古寺隐湖曲，路转忽到眼。",
      "殿角干青霄，丈六金光满。",
      "更披虞集碑，宣扬仗轩冕。",
      "憩坐息筇杖，松风泠然善。",
      "山顶暮樵归，背负斜阳晚。",
      "一径通四山，可近亦可远。",
      "我欲往从之，白云忽遮断。"
    ]
  },
  {
    "id": "adcfe4db8845bf2dd0748920912845c2",
    "title": "紫云洞",
    "authorName": "袁景辂",
    "authorId": "adcfe4db8845bf2d62889e73e8fd4a8a",
    "dynasty": "清",
    "content": [
      "洞天犹数武，清风逼人冷。",
      "既进谺然开，尘烦先自屏。",
      "巅隙透天光，仰望疑坐井。",
      "旁穴穿地底，窅然落深迥。",
      "平进可深达，曲折通后岭。",
      "同行戒后怯，有志鼓前猛。",
      "中路苦偪仄，蚁进步难并。",
      "辗转又宏敞，夷险判俄顷。",
      "更深趾不受，隐隐路修永。",
      "空响幻波涛，白画半昏冥。",
      "坐久心骨寒，复出来时境。",
      "人生烦热胸，到此须一省。",
      "六月断炎暑，重来煮新茗。"
    ]
  },
  {
    "id": "adcfe4db8845bf2d102275d2019133c3",
    "title": "丁家山",
    "authorName": "袁景辂",
    "authorId": "adcfe4db8845bf2d62889e73e8fd4a8a",
    "dynasty": "清",
    "content": [
      "连冈如群龙，一气陡入水。",
      "饮湖湖不干，忽又昂首起。",
      "远望既耸峭，近睇亦秀美。",
      "虽临一角湖，尘喧不谋耳。",
      "登高望平田，傍水成疆理。",
      "远林露茅屋，时来荷锄子。",
      "奇石森绿蕉，更列床与几。",
      "何当一曲琴，坐待月来此。"
    ]
  },
  {
    "id": "adcfe4db884d3034a7fb92a37a6c762f",
    "title": "人日",
    "authorName": "张邦柱",
    "authorId": "adcfe4db884d3034d1457b72d1457b72",
    "dynasty": "清",
    "content": [
      "残雪初消古市傍，一鞭款款去来忙。",
      "春交水上三分暖，风落梅边几瓣香。",
      "颠倒酒人欹皂帽，浅深油壁簇红妆。",
      "天公解为佳辰霁，不放微云碧宇藏。"
    ]
  },
  {
    "id": "adcfe4db884d30343f68291f46acc0a0",
    "title": "谒柳公祠",
    "authorName": "张邦柱",
    "authorId": "adcfe4db884d3034d1457b72d1457b72",
    "dynasty": "清",
    "content": [
      "窜迹湘滨十载逾，天将华藻辟灵区。",
      "从教后世更称圣，不及先生旧号愚。",
      "八记风流泉石润，四家文字鬼神扶。",
      "尘颜未敢修长跪，古座衣冠冷笑吾。"
    ]
  },
  {
    "id": "adcfe4db884d30343f68291f4e18b377",
    "title": "谒柳公祠",
    "authorName": "张邦柱",
    "authorId": "adcfe4db884d3034d1457b72d1457b72",
    "dynasty": "清",
    "content": [
      "白日悲歌荔子丹，愚溪桥下水漫漫。",
      "柳公岩古长留姓，司马塘今尚纪官。",
      "遗庙两州尸祝在，穹碑一片墨痕残。",
      "清时无复徵蛇乳，闾左恬熙赋役宽。"
    ]
  },
  {
    "id": "adcfe4db884dc0e42843e7aa7f03aed1",
    "title": "雁门烟雨",
    "authorName": "陈汝缵",
    "authorId": "adcfe4db884dc0e4d1457b72d1457b72",
    "dynasty": "清",
    "content": [
      "雁门春霭路，烟雨几重山。",
      "马迹遥程滑，樵歌冷韵间。",
      "岚浮横瀑影，径曲绣苔斑。",
      "转折深林外，村庐湿翠环。"
    ]
  },
  {
    "id": "adcfe4db885c81c1c7094ec93f3a0f49",
    "title": "过扬子江宿玉山寺示僧达已",
    "authorName": "马之骦",
    "authorId": "adcfe4db885c81c1d1457b72d1457b72",
    "dynasty": "清",
    "content": [
      "客枕五更尽，禅龛四壁空。",
      "梦归天界外，身在佛声中。",
      "山静自移月，江平不动风。",
      "迟明理舟楫，前路指飞鸿。"
    ]
  },
  {
    "id": "adcfe4db885c81c1a5a7986785d04eb5",
    "title": "盼柯园晤石耳山人",
    "authorName": "马之骦",
    "authorId": "adcfe4db885c81c1d1457b72d1457b72",
    "dynasty": "清",
    "content": [
      "劳生谁复澹风尘，石耳山人道意真。",
      "栗里曾称晋处士，叠山原是宋遗民。",
      "清余积雪萧萧发，危挺孤嵓落落身。",
      "莫讶武陵非隔世，桃花流水自通秦。"
    ]
  },
  {
    "id": "adcfe4db885c81c1ac029a6f28b316b1",
    "title": "广平别友",
    "authorName": "马之骦",
    "authorId": "adcfe4db885c81c1d1457b72d1457b72",
    "dynasty": "清",
    "content": [
      "两易春衣共薜萝，乍临风柳听骊歌。",
      "悬知别后清宵梦，只向邯郸道上过。"
    ]
  },
  {
    "id": "adcfe4db885d1789bc40fc8eb612feb2",
    "title": "樵径",
    "authorName": "傅肇修",
    "authorId": "adcfe4db885d1789d1457b72d1457b72",
    "dynasty": "清",
    "content": [
      "朝穿半岭云，暮踏斜阳路。",
      "不觉负薪劳，歌声破烟树。"
    ]
  },
  {
    "id": "adcfe4db885d1789a341b4f3950fca0e",
    "title": "钓矶",
    "authorName": "傅肇修",
    "authorId": "adcfe4db885d1789d1457b72d1457b72",
    "dynasty": "清",
    "content": [
      "蓑笠大乾坤，生涯一石存。",
      "雨余人独立，家在隔溪村。"
    ]
  },
  {
    "id": "adcfe4db88655f365404f62d7d424586",
    "title": "松风用黄山谷武昌松风阁韵",
    "authorName": "李{音皆}韺",
    "authorId": "adcfe4db88655f36d1457b72d1457b72",
    "dynasty": "清",
    "content": [
      "僧房一簇荒村前，古壁苍黑经百年。老僧沽酒觞群贤，俄尔耳边声沸天。",
      "浑如峻岭飞百泉。跳涧赴壑争潺湲。又疑广乐张仙筵，嗷嘈万管喧千弦。",
      "不则双峡束长川，激崖咽石波怒旋。出视绿阴低屋椽，惊飙激柯摇碧烟，巢鸟惊怖宵不眠。",
      "嗟我僻壤长系挛，惟见杨绿桃李妍。今到此间颇适然，岩壑风景眉前悬。",
      "愿归我庐携青毡，长伴老僧饭斋饘。奚事布袜青行缠，颠蹶千里寻林泉。"
    ]
  },
  {
    "id": "adcfe4db88655f365404f62d1102b4c9",
    "title": "松风用黄山谷武昌松风阁韵",
    "authorName": "李{音皆}韺",
    "authorId": "adcfe4db88655f36d1457b72d1457b72",
    "dynasty": "清",
    "content": [
      "两松阶旁各魁然，昔时所植今百年。",
      "伟干矗空柯倒悬，浓阴蔽日云压椽。",
      "依树稳坐苔为毡，长风送响惊鹤眠。",
      "枝飐叶摇颓绿烟，洪涛郁怒翻长川。",
      "戛金击石鸣丝弦，嗷嘈繁声凑华筵。",
      "十年茅屋长拘挛，倦趾有如修绠缠。",
      "未曾健步遨林泉，今睹此景雄且妍。",
      "愿寻万本栽庭前，壤培泉沃场师贤。",
      "远阴幕地高撑天，空中时作溪潺湲。",
      "探胜赏奇饥忘饘，日携琴酒长盘旋。"
    ]
  },
  {
    "id": "adcfe4db886ec2833b1ec9ec84622bf5",
    "title": "柏堂对月和周升逸",
    "authorName": "岑霁",
    "authorId": "adcfe4db886ec283d1457b72d1457b72",
    "dynasty": "清",
    "content": [
      "柏堂今夜月，云物不能侵。",
      "对此碧空净，闻君白雪吟。",
      "入帘明鹤发，绕树见禽心。",
      "坐觉清言久，疏钟报隔林。"
    ]
  },
  {
    "id": "adcfe4db886ec283cbf5e0da32ad40b2",
    "title": "自龙泉关过岭宿白云寺",
    "authorName": "岑霁",
    "authorId": "adcfe4db886ec283d1457b72d1457b72",
    "dynasty": "清",
    "content": [
      "万丈雄关到始谙，空中斗插五浮岚。",
      "白云僧下山头寺，黑雨龙飞石上潭。",
      "冰雪百层寒代北，波光一线认江南。",
      "闲身随处堪投宿，直上诸天是蔚蓝。"
    ]
  },
  {
    "id": "adcfe4db886ec283e95c3d993668fb01",
    "title": "露筋祠",
    "authorName": "岑霁",
    "authorId": "adcfe4db886ec283d1457b72d1457b72",
    "dynasty": "清",
    "content": [
      "沙草凄迷烟树昏，荒祠寂寞托贞魂。",
      "灵旗高卷秋风晚，惟有清淮照墓门。"
    ]
  },
  {
    "id": "adcfe4db886ec283053e08a3889fa21c",
    "title": "蘋花",
    "authorName": "岑霁",
    "authorId": "adcfe4db886ec283d1457b72d1457b72",
    "dynasty": "清",
    "content": [
      "翠叶金花杂杜蘅，湘湖千里最知名。",
      "秋风飒飒过南浦，乡思无端一夕生。"
    ]
  },
  {
    "id": "adcfe4db8877288d5503b9084f678589",
    "title": "和遁公述怀原韵",
    "authorName": "陈望曾",
    "authorId": "adcfe4db8877288d7503cfac139f0874",
    "dynasty": "清",
    "content": [
      "攀龙称臣擘，才气亦殊伦。",
      "草木争依附，芙蓉幻劫尘。",
      "豹皮空寄恨，象齿竟焚身。",
      "东市陈尸日，凭棺有几人。"
    ]
  },
  {
    "id": "adcfe4db8877288dedd8652cf92b4965",
    "title": "送张韩斋北旋之ㄧ",
    "authorName": "陈望曾",
    "authorId": "adcfe4db8877288d7503cfac139f0874",
    "dynasty": "清",
    "content": [
      "人海无风浪亦翻，来从世外避纷喧。",
      "闻钟已悟三生梦，伏枥犹怀一顾恩。",
      "新葺菊松陶令径，旧栽桃李狄公门。",
      "乱离难得抟沙聚，又逐车尘送去辕。"
    ]
  },
  {
    "id": "adcfe4db8877288de4ef85ed4f5b18a6",
    "title": "送张韩斋北旋其二",
    "authorName": "陈望曾",
    "authorId": "adcfe4db8877288d7503cfac139f0874",
    "dynasty": "清",
    "content": [
      "旧人寥落曙星稀，海上飘蓬此未归。",
      "避道骅骝仍北去，寻巢乌鹊尚南飞。",
      "经年御李难为别，夙愿依刘顾已违。",
      "一瓣心香长远炷，时从乡月望清辉。"
    ]
  },
  {
    "id": "adcfe4db8877288d09112b1c37df0eea",
    "title": "和施士洁寄和○○楼上学○先生移居原韵",
    "authorName": "陈望曾",
    "authorId": "adcfe4db8877288d7503cfac139f0874",
    "dynasty": "清",
    "content": [
      "太平山下闭门居，海上词人递鲤书。",
      "避地遗民思故国，怀乡有客鉴前车。",
      "公麟画法千秋在，伯虎诗篇万卷舒。",
      "轮奂君家完苟美，稻香卜筑结吟庐。"
    ]
  },
  {
    "id": "adcfe4db8877288d7f4d66d801fb1abd",
    "title": "旧历元旦书怀七律二首之ㄧ",
    "authorName": "陈望曾",
    "authorId": "adcfe4db8877288d7503cfac139f0874",
    "dynasty": "清",
    "content": [
      "乡社归来负夙期，客中又见岁星移。",
      "隔江隋柳空春色，旧国尧蓂失夏时。",
      "犹守陈咸汉家历，还编陶令义熙诗。",
      "占年自有衡门雪，皂帽新添鬓上丝。"
    ]
  },
  {
    "id": "adcfe4db8877288d30f21247f92ec31b",
    "title": "旧历元旦书怀其二",
    "authorName": "陈望曾",
    "authorId": "adcfe4db8877288d7503cfac139f0874",
    "dynasty": "清",
    "content": [
      "今朝亦效展眉欢，一酌屠苏酒送寒。",
      "世外不知新甲子，座中尚有旧衣冠。",
      "诗囊纫作迎年佩，野蔌聊登荐岁盘。",
      "拂槛春风自来去，太平山向隔帘看。"
    ]
  },
  {
    "id": "adcfe4db8877288d765105d67dd479fd",
    "title": "吊钟花",
    "authorName": "陈望曾",
    "authorId": "adcfe4db8877288d7503cfac139f0874",
    "dynasty": "清",
    "content": [
      "似闻饭后响声徐，佛地奇葩映眼舒。",
      "种自鼎湖春烂熳，花呈宝相叶萧疏。",
      "钵囊吐艳香同远，鼓子拖蓝色不如。",
      "磬北东风时入座，一枝斜照胆瓶初。"
    ]
  },
  {
    "id": "adcfe4db8877288de8134438375a287a",
    "title": "叔臧姻世兄四十双寿倩吴江周维屏画松石图寄祝",
    "authorName": "陈望曾",
    "authorId": "adcfe4db8877288d7503cfac139f0874",
    "dynasty": "清",
    "content": [
      "神仙端合住蓬瀛，天上双星分外明。",
      "一树苍松一卷石，画图珍重祝长生。"
    ]
  },
  {
    "id": "adcfe4db8877288d0886f658fbd18a04",
    "title": "文信国琴",
    "authorName": "陈望曾",
    "authorId": "adcfe4db8877288d7503cfac139f0874",
    "dynasty": "清",
    "content": [
      "嗣响何人赏爨材，谱将正气发歌来。",
      "松风一曲空坑泪，中有声声白雁哀。"
    ]
  },
  {
    "id": "adcfe4db8877288d90ab5c8b34747319",
    "title": "口占戏讯佩如",
    "authorName": "陈望曾",
    "authorId": "adcfe4db8877288d7503cfac139f0874",
    "dynasty": "清",
    "content": [
      "踪迹如今绝博徒，向谁消息同樗蒲。",
      "空山枯管难窥豹，几日南风竞也无。"
    ]
  },
  {
    "id": "adcfe4db8877288d3cd265adb3157ac9",
    "title": "友竹仁兄六十荣寿赋此志祝",
    "authorName": "陈望曾",
    "authorId": "adcfe4db8877288d7503cfac139f0874",
    "dynasty": "清",
    "content": [
      "新词为报杖乡时，儒雅风流信有之。",
      "松柏后凋留劲节，梅花初放见清姿。",
      "且凭岁月增诗卷，莫感沧桑到酒卮。",
      "料识辋川风景好，称觞我愧阻天涯。",
      "林下优游却羡君，当年逸少况能文。",
      "青箱世业高门在，白发穷经一席分。",
      "野鹤闲云原自适，凤毛麟趾更空群。",
      "眼前莫叹韶光老，应有中书总右军。"
    ]
  },
  {
    "id": "adcfe4db887d2a9a14a0cb718db799c4",
    "title": "沈庄樗幽居",
    "authorName": "冯勖",
    "authorId": "adcfe4db887d2a9ad1457b72d1457b72",
    "dynasty": "清",
    "content": [
      "杨柳塘东更向东，绿蒲红蓼各成丛。",
      "三家村口少人过，独木桥边有路通。",
      "老屋短垣披薜荔，主人长日注鱼虫。",
      "客来仿佛桃源内，鸡黍为欢话古风。"
    ]
  },
  {
    "id": "adcfe4db887d460cb2fd8d095f995e28",
    "title": "晚过慧师",
    "authorName": "何曰愈",
    "authorId": "adcfe4db887d460cd1457b72d1457b72",
    "dynasty": "清",
    "content": [
      "慧公栖隐处，结屋白云巅。",
      "门冷无过客，山空闻暮蝉。",
      "烹茶扫落叶，接竹引流泉。",
      "乘月来相访，冲残半岭烟。"
    ]
  },
  {
    "id": "adcfe4db887d460cc52bc327e1fbfea7",
    "title": "夏日题署斋壁",
    "authorName": "何曰愈",
    "authorId": "adcfe4db887d460cd1457b72d1457b72",
    "dynasty": "清",
    "content": [
      "垫角乌巾紫葛衫，不妨狂客署头衔。",
      "十年射鸭称中隐，五亩蹲鸱饱老馋。",
      "兴到援琴弹古调，时还拄笏上层岩。",
      "东园种得半畦菊，野苋芜莱手自芟。"
    ]
  },
  {
    "id": "adcfe4db887d460c28b80d6c600bcc5b",
    "title": "古树道中登山绝顶望西南诸峰",
    "authorName": "何曰愈",
    "authorId": "adcfe4db887d460cd1457b72d1457b72",
    "dynasty": "清",
    "content": [
      "嶕峣摩苍天，万壑泻激濑。",
      "古木猿狖啼，阴崖鬼神会。",
      "四顾何茫茫，始讶坤舆大。",
      "群山皆俯伏，迤逦如积块。",
      "侧听河汉流，俯视飞鸟背。",
      "举手扪日车，乃知天在外。",
      "常恐地维薄，兼愁星辰碍。",
      "更喜西南峰，巘崿逞奇怪。",
      "森然芒角出，罗列悉下拜。",
      "云海荡心胸，天风吹衣带。",
      "览兹销烦忧，下山日正亥。"
    ]
  },
  {
    "id": "adcfe4db88abc538f051c313220c5dba",
    "title": "春日幽居书事",
    "authorName": "王蘅",
    "authorId": "adcfe4db88abc538d1457b72d1457b72",
    "dynasty": "清",
    "content": [
      "野岸横桥是我家，疏枝墙角老梅遮。",
      "贫时过午方炊饭，倦到抛书且灌花。",
      "水长菰蒲藏睡鸭，草深阶砌出鸣蛙。",
      "身闲自喜浑无事，一枕羲皇日未斜。"
    ]
  },
  {
    "id": "adcfe4db88abc538ae3538ec3605dd87",
    "title": "送春",
    "authorName": "王蘅",
    "authorId": "adcfe4db88abc538d1457b72d1457b72",
    "dynasty": "清",
    "content": [
      "丽日红霞烂锦茵，浓和花气欲熏人。",
      "声声鶗鴂催归急，止剩今朝一日春。"
    ]
  },
  {
    "id": "adcfe4db88b5083e07a776dad5eff23e",
    "title": "题汲古阁",
    "authorName": "顾梦麟",
    "authorId": "adcfe4db88b5083e228499b5b147a61c",
    "dynasty": "清",
    "content": [
      "千编蠹走鱼，三写焉成乌。",
      "流传不足征，笔削何如无？",
      "寻源准之宋，正讹同索逋。",
      "旁观昧所从，或谓正者诬。",
      "古今几纪载，半讫余已图。",
      "当时两官书，将恐供樵苏。",
      "何况正史外，百杂如散珠。",
      "一阁此贯穿，上下缥缃俱。",
      "我来耳目眩，譬海泛一壶。",
      "尝闻莲华藏，亦假轮藏扶。",
      "熏染即其缘，经言岂欺吾？"
    ]
  },
  {
    "id": "adcfe4db88bc93fd32cc733ef988000e",
    "title": "十月十七日桐城道中口占",
    "authorName": "徐琪",
    "authorId": "adcfe4db88bc93fdd1457b72d1457b72",
    "dynasty": "清",
    "content": [
      "野草芟余岭壑明，稚松都似盎中生。",
      "天然棐几宜清供，高处云涛作雨声。",
      "时有真香通妙趣，偶留勺水助躬耕。",
      "吾家南北双峰顶，一样凌霄积翠横。"
    ]
  },
  {
    "id": "adcfe4db88bc93fd4dcbe4c8d5c5a948",
    "title": "晓起",
    "authorName": "徐琪",
    "authorId": "adcfe4db88bc93fdd1457b72d1457b72",
    "dynasty": "清",
    "content": [
      "建瓴舴艋溯奔湍，图画应知俗手难。",
      "烟带春痕上山翠，晴烘水气破江寒。",
      "津亭花绕朱幡队，野寺松藏白玉坛。",
      "欲向云崖刻诗句，他时留与扫苔看。"
    ]
  },
  {
    "id": "adcfe4db88bc93fd904fbebc8a28965e",
    "title": "连州钟乳石歌",
    "authorName": "徐琪",
    "authorId": "adcfe4db88bc93fdd1457b72d1457b72",
    "dynasty": "清",
    "content": [
      "连州钟乳天下奇，阴崖千尺俱倒垂。",
      "苔须藓发界飞瀑，如鸟浴羽毵缡襹。",
      "星精月魄互激射，露华雨液融胎胚。",
      "琅玕束笋箨悬处，瞿昙闭目香定时。",
      "饥鹰渴骥不一致，蜂房燕垒相偎依。",
      "蛟潭旧友颇识面，绉瘦亦觉殊端倪。",
      "菖蒲紫茸缀瑶草，岁久石骨同拄支。",
      "叩之清声夺琴筑，雁柱欲合银笙吹。",
      "乃知珊瑚出海底，亦似荇藻纷涟漪。",
      "年深宝气自吞吐，遂与玉色争琼瑰。",
      "瀛台旧有木变石，褒咏曾贲天章诗。",
      "小臣侍从托史馆，至妙每觉难管窥。",
      "观此始信造物巧，意匠不到皆天机。",
      "比来高谈侈格物，烹炼霜霰如饧饴。",
      "五金八石别寒燠，黄埃青澒衡铢锱。",
      "岂知大地不爱宝，信手结撰凭取携。",
      "巨灵太华拟议耳，女娲戏补谁见之。",
      "我今一拳置碧盎，十洲三岛含须弥。",
      "放颠几欲傲海岳，秀采亦复争仇池。",
      "殷雷前山乍振响，呼吸如有烟雾随。",
      "夜深蜗篆竞出没，科斗如黍皆文螭。",
      "子厚欲乞定不与，稚川相访或见贻。",
      "莫教煮食同芝蕤，雪窦中有颔下骊。",
      "采之欲佐轩辕玑，万国土照红尘微。",
      "心情当与成连移，水仙一曲波湿衣。"
    ]
  },
  {
    "id": "adcfe4db88bc93fd389d1456e5d851df",
    "title": "韩江赤鲤歌",
    "authorName": "徐琪",
    "authorId": "adcfe4db88bc93fdd1457b72d1457b72",
    "dynasty": "清",
    "content": [
      "鳄鱼已去金鳞生，水晶宫阙皆通明。",
      "连蜷雌蜺夺奇采，伛偻南极排天星。",
      "如钩新蟾不可钓，五色晃漾交辉莹。",
      "葛陂秃杖几时化，琴高只手凌空擎。",
      "岂如鲦鲿入网罟，竟与图画争丹青。",
      "怀川宝气久必泄，欲起五岳窥真形。",
      "巨鳌戴山涌之出，冯夷击鼓喧而登。",
      "斯邦太守凤池客，与我俱挹蓬壶清。",
      "晚来喜共尺书至，欲助吟韵添茶笙。",
      "双瞳看朱屡成碧，得此朗澈臣心冰。",
      "咏莪幼感学诗对，鲁藻正发东风馨。",
      "泳游顿思乐在泮，天鸢梁雉相时行。",
      "岂如校人属子产，要为大造培菁英。",
      "龙门起跃尽变化，鲲鹏瞬息随飞腾。",
      "广文更为进一解，尺水虑勿容长鲸。",
      "奇姿必非池中物，盍纵巨壑归沧溟。",
      "我壮斯言夜起舞，一掷乱跳波涛腥。",
      "群灵趋拥入水府，老渔束手抛霜罾。",
      "生机何止濠濮畅，士气直共风云兴。",
      "明年画舰临江城，扬鬐或导双前旌。",
      "旁人认是海霞曙，我知卅六来相迎。"
    ]
  },
  {
    "id": "adcfe4db88c27a01eb237aa0d7ac60fa",
    "title": "落叶",
    "authorName": "俞廷瑛",
    "authorId": "adcfe4db88c27a01d1457b72d1457b72",
    "dynasty": "清",
    "content": [
      "空枝无复见巢莺，一曲吹蓬听最清。",
      "绕径自寻秋外影，打窗犹怯梦中声。",
      "山林枯槁曾何用，天地萧条太不情。",
      "独向琼台高处去，居然列子御风行。"
    ]
  },
  {
    "id": "adcfe4db88c27a01eb237aa00596427e",
    "title": "落叶",
    "authorName": "俞廷瑛",
    "authorId": "adcfe4db88c27a01d1457b72d1457b72",
    "dynasty": "清",
    "content": [
      "春草池荒久未临，乱飘烟翠滴墙阴。",
      "去如浪子踪无定，盼得良媒信又沈。",
      "极浦秋残红树老，空山路隔白云深。",
      "青青只有闲松柏，未负栽培一片心。"
    ]
  },
  {
    "id": "adcfe4db88c27a01464ee1dbd1597ede",
    "title": "拟左太冲咏史",
    "authorName": "俞廷瑛",
    "authorId": "adcfe4db88c27a01d1457b72d1457b72",
    "dynasty": "清",
    "content": [
      "长安多王侯，冠盖盈通衢。",
      "区宇值清晏，徵逐相欢娱。",
      "开尊揖上客，弹丝出名姝。",
      "夜饮不知旦，此乐古所无。",
      "一朝匈奴入，失色同嗟吁。",
      "一谋迁货贿，再谋徙妻孥。"
    ]
  },
  {
    "id": "adcfe4db88c27a01464ee1db2f3b492f",
    "title": "拟左太冲咏史",
    "authorName": "俞廷瑛",
    "authorId": "adcfe4db88c27a01d1457b72d1457b72",
    "dynasty": "清",
    "content": [
      "仗剑出门去，颇思立殊勋。",
      "十年不得志，归来事耕耘。",
      "只为入口计，敢辞四体勤。",
      "岁时斗酒会，即事多所欣。",
      "有客谈朝市，掩耳不欲闻。",
      "俯视清流水，仰看寥天云。"
    ]
  },
  {
    "id": "adcfe4db88c8ee82e331ad5060936099",
    "title": "登虔州塔顶同朱具臣南昌游云生",
    "authorName": "黎士弘",
    "authorId": "adcfe4db88c8ee82becc4b5438566508",
    "dynasty": "清",
    "content": [
      "登临缘分事，吾自偶然来。",
      "孤远荡闻见，高危验胆才。",
      "长风牵璧立，众树领江回。",
      "烟积山如幕，晴吹次第开。"
    ]
  },
  {
    "id": "adcfe4db88c8ee82e870a73e5eadbb8c",
    "title": "舟过建武夜行",
    "authorName": "黎士弘",
    "authorId": "adcfe4db88c8ee82becc4b5438566508",
    "dynasty": "清",
    "content": [
      "不住因风好，能争半日程。",
      "船灯敲石火，人语渡河声。",
      "月上千峰立，霜深一雁鸣。",
      "经年南北路，多半是宵征。"
    ]
  },
  {
    "id": "adcfe4db88c8ee82d1325ebda8acf3b3",
    "title": "贵溪小隐岩",
    "authorName": "黎士弘",
    "authorId": "adcfe4db88c8ee82becc4b5438566508",
    "dynasty": "清",
    "content": [
      "出郭无多路，斯山遂觉深。",
      "四时全雨色，长夏逼秋心。",
      "野馔分僧供，残碑与客寻。",
      "谁能容小隐，弭节愧登临。"
    ]
  },
  {
    "id": "adcfe4db88c8ee8220c1f5c7f3191486",
    "title": "佛祖峰山寺坐月",
    "authorName": "黎士弘",
    "authorId": "adcfe4db88c8ee82becc4b5438566508",
    "dynasty": "清",
    "content": [
      "错绣诸峰夜色安，烟光树气积高寒。",
      "苍茫星汉容人立，喧寂林峦共佛看。",
      "凉月有怀成独笑，清宵无累况登山。",
      "纸屏细坐幽如梦，何处幽香满一栏。"
    ]
  },
  {
    "id": "adcfe4db88c8ee82725aee101d0bb83f",
    "title": "至南昌知周先生无恙且得手书庚子五日",
    "authorName": "黎士弘",
    "authorId": "adcfe4db88c8ee82becc4b5438566508",
    "dynasty": "清",
    "content": [
      "到门惊喜公还在，痛定开函泪更流。",
      "万死才回明主顾，孤儿犹嘱故人收。",
      "众中薄命谁能惜，意外微生荷独留。",
      "误尽闽南碑下客，无端北望哭西州。"
    ]
  },
  {
    "id": "adcfe4db88c8ee82eac439d4f7d2088e",
    "title": "九月同集蔡翼皇太守来青亭",
    "authorName": "黎士弘",
    "authorId": "adcfe4db88c8ee82becc4b5438566508",
    "dynasty": "清",
    "content": [
      "绝胜亭台见远岗，相将高处待重阳。",
      "几行浊酒浇槐冷，尽启疏帘让菊香。",
      "人在他乡知友重，客当佳序附官忙。",
      "朅来脱帽狂从事，手划银河数漏长。"
    ]
  },
  {
    "id": "adcfe4db88c8ee823a55a1146bc05864",
    "title": "九日晦再至南崖",
    "authorName": "黎士弘",
    "authorId": "adcfe4db88c8ee82becc4b5438566508",
    "dynasty": "清",
    "content": [
      "是曾经到还如乍，置我真宜丘壑间。",
      "马上得全看树色，月中记两入秋山。",
      "快游尽兴怀才满，尘事经心侮欲删。",
      "勾漏沙床他日约，一峰一石与回环。"
    ]
  },
  {
    "id": "adcfe4db88c8ee824be9bc8d8a4ec4f7",
    "title": "送别施愚山先生",
    "authorName": "黎士弘",
    "authorId": "adcfe4db88c8ee82becc4b5438566508",
    "dynasty": "清",
    "content": [
      "先生七载湖西住，到处人能说使君。",
      "酌水自编良吏传，扶风新散讲堂文。",
      "半江烟雨催归棹，一日星辰涣小群。",
      "同在他乡仍惜别，相思嘱寄敬亭云。"
    ]
  },
  {
    "id": "adcfe4db88c8ee82202acf013e84d0c3",
    "title": "石钟山",
    "authorName": "黎士弘",
    "authorId": "adcfe4db88c8ee82becc4b5438566508",
    "dynasty": "清",
    "content": [
      "双钟峙中流，高低互相位。",
      "微风吹水波，万窍各鸣嘒。",
      "仰观造化心，雕镂亦为罪。",
      "濯濯苏眉山，捉笔工点缀。",
      "放舟绝壁下，领意得奇最。",
      "子弟与山川，韵事足图绘。",
      "夷考作记年，送子德兴尉。",
      "余来涉江涛，别弟趋吴会。",
      "古人今不殊，事迹偶相类。",
      "离怀虽黯然，妙得山水对。",
      "西风泥行舟，遂谋三日醉。"
    ]
  },
  {
    "id": "adcfe4db88c8ee82a66251f9f940bb3d",
    "title": "印无数",
    "authorName": "黎士弘",
    "authorId": "adcfe4db88c8ee82becc4b5438566508",
    "dynasty": "清",
    "content": [
      "亦何累累，亦何辈辈。大者丞相尚书御史大夫章，细琐参军丞簿尉。",
      "大笥小簏声琅琅，还想当时尽朝贵。书生白面朝典铨，夕卷黄河拥高旆。",
      "豪奴千指坐索人，巨室高门闲过醉。一丸已堕睥睨墙，烧烛侯家方嫁妹。",
      "楚猴虽沐冠常裂，《春秋》大义应书贼。岂有中心事主为国恩，日日雕铜分暴客。",
      "生不足怜死不惜，阴风吹满秋灯湿。狼籍头颅杂土飞，独余废印高屋脊。"
    ]
  },
  {
    "id": "adcfe4db88c8ee82a8ae92552f577cf2",
    "title": "大言",
    "authorName": "黎士弘",
    "authorId": "adcfe4db88c8ee82becc4b5438566508",
    "dynasty": "清",
    "content": [
      "小心事贵人，眉睫博意气。",
      "巢由拜马首，士亦各有志。",
      "呼来坐堂下，微筦烦顾视。",
      "环指座上客，是子觉稍异。",
      "三公间九卿，勉矣行自致。",
      "驰归语细君，此是亲传示。"
    ]
  },
  {
    "id": "adcfe4db88c8ee82a8ae925520314b22",
    "title": "大言",
    "authorName": "黎士弘",
    "authorId": "adcfe4db88c8ee82becc4b5438566508",
    "dynasty": "清",
    "content": [
      "庄生未闻道，李耳故疏脱。",
      "干将不示人，铅刀称善割。",
      "古来青冢上，谁为表清浊。",
      "彼哉柴桑君，耽诗诡寂寞。",
      "公田忍不收，乞食徒取薄。"
    ]
  },
  {
    "id": "adcfe4db88c8ee82a8ae9255fbe2953c",
    "title": "大言",
    "authorName": "黎士弘",
    "authorId": "adcfe4db88c8ee82becc4b5438566508",
    "dynasty": "清",
    "content": [
      "马安称巧仕，潘生嗟宦拙。",
      "万物各枯菀，造化何区别。",
      "达士贱权奇，名花厌高格。",
      "蟋蟀知风寒，鸿雁知霜冽。",
      "泛泛水中凫，稻粱谋亦得。"
    ]
  },
  {
    "id": "adcfe4db88c8ee82a8ae925558549186",
    "title": "大言",
    "authorName": "黎士弘",
    "authorId": "adcfe4db88c8ee82becc4b5438566508",
    "dynasty": "清",
    "content": [
      "花发大堤西，花发大堤东。",
      "策马谁家子，蹀躞凌春风。",
      "行道各借问，名父忝上公。",
      "郁郁守贫贱，执鞭甘所从。"
    ]
  },
  {
    "id": "adcfe4db88c8ee829ea06666438337a0",
    "title": "书来家弟遂已破贼大桥为志数语",
    "authorName": "黎士弘",
    "authorId": "adcfe4db88c8ee82becc4b5438566508",
    "dynasty": "清",
    "content": [
      "南塘小儿弄兵戏，抹额红巾等山魅。夜切人肝作脯甘，对裂轻缯如破絮。",
      "杀人不死还等闲，随上军门求补吏。山中日日报揭竿，百道军书勒簿尉。",
      "簿尉何能令请行，牙兵几队趋山际。昨日书来珍重看，云已破贼数十辈。",
      "留之不可诛不胜，细作爰书别党类。我闻此语心独欢，贤者宁不当如是。",
      "呜呼作贼不死死者冤，民不作贼将徒然。"
    ]
  },
  {
    "id": "adcfe4db88c8ee8216d4ea52213a96fd",
    "title": "永新道中即事",
    "authorName": "黎士弘",
    "authorId": "adcfe4db88c8ee82becc4b5438566508",
    "dynasty": "清",
    "content": [
      "河水细如线，峰峰见兀硉。",
      "散石亘中流，奔雷喧日夕。",
      "山寒鸟不飞，微雨洒衣湿。",
      "牵缆百尺高，隔树明人迹。",
      "薪烟望目劳，群虎见跳掷。",
      "长吏本凉德，敢怪尔充斥。",
      "四顾井邑荒，吁嗟悼行役。"
    ]
  },
  {
    "id": "adcfe4db88c8ee8216d4ea52ac40bb8b",
    "title": "永新道中即事",
    "authorName": "黎士弘",
    "authorId": "adcfe4db88c8ee82becc4b5438566508",
    "dynasty": "清",
    "content": [
      "下水苦逆风，上水苦冻雨。雨冻手足僵，竟日行十里。",
      "岸花歇众芳，磷磷见水底。勉力事宵征，众声合邪许。",
      "孰知舟中人，心更劳胼胝。一官不自爱，致身等腐鼠。",
      "空歌《行路难》，艰辛用自取。"
    ]
  },
  {
    "id": "adcfe4db88c8ee8216d4ea527ec98f3f",
    "title": "永新道中即事",
    "authorName": "黎士弘",
    "authorId": "adcfe4db88c8ee82becc4b5438566508",
    "dynasty": "清",
    "content": [
      "一山一山过，细雨鸣嘐嘐。",
      "西风号四野，壮士安能豪。",
      "嵯峨望城郭，中多蓬与蒿。",
      "鸡犬不闻声，灯焰空寂寥。",
      "老母隔江城，儿心中夜劳。",
      "仲弟陷文法，意外生波涛。",
      "日遣两儿去，急难京华路。",
      "会与少弟见，有泪如河注。",
      "念之摧心肝，焉得生羽翼。",
      "不如颠倒卧，庶几忘百虑。",
      "未明起披衣，残月犹在树。"
    ]
  },
  {
    "id": "adcfe4db88c8ee82ce7c7f72241030e3",
    "title": "己亥小寒走笔赠古林和尚",
    "authorName": "黎士弘",
    "authorId": "adcfe4db88c8ee82becc4b5438566508",
    "dynasty": "清",
    "content": [
      "不见吾子十年矣，子来远渡西江水。",
      "拜子颜色为子欢，遂能解脱了生死。",
      "忆昔追随全盛日，破壁短檠同吮笔。",
      "规模贾董公孙书，指点云烟酣六籍。",
      "其时吾师杨长公，同里沈陈俱劲敌。",
      "与叔胡生三十强，摩空作赋徐庾匹。",
      "各各心矜吾子贤，退让不敢齿行立。",
      "子家簪缨床满笏，群从诸郎庙廊属。",
      "子独游迹扫朱门，沧桑弹指逃空谷。",
      "贤者所为不可测，学孔学释非两截。",
      "大地应须截铁人，能穿虎豹探龙穴。",
      "往事陈言空浩浩，选佛归来年尚少。",
      "老大还念嫁时裳，我为子语子应笑。",
      "三生石上灵岩山，欲得从君觅领要。"
    ]
  },
  {
    "id": "adcfe4db88c8ee82c278d4d6ddc48a68",
    "title": "题于慧男集药地老人画帧",
    "authorName": "黎士弘",
    "authorId": "adcfe4db88c8ee82becc4b5438566508",
    "dynasty": "清",
    "content": [
      "前年曾见壁上山，去年又看卷中树。",
      "道人丘壑自胸中，水水石石纷无数。",
      "使见所梦忆所历，叹者得息迷者悟。",
      "青原山上山如簇，何岭何峰是其族。",
      "我未入山见道人，欲向此山先礼足。",
      "譬如问鲭诣五侯，才过屠门已果腹。",
      "春音居士殊高致，抗首风尘仙作吏。",
      "前身要是白社人，乘闲便入青原寺。",
      "又乞五岳留真形，道人泼墨供游戏。",
      "我欲问君假齿图，沿溪处处咸相志。",
      "他日入山或不迷，不止盘礴领其意。"
    ]
  },
  {
    "id": "adcfe4db88c8ee82496f34e0dceb83b0",
    "title": "来甘州一载矣尚未纪其风物夙昔交游问贻杂至特作六百字写怀用柬知我",
    "authorName": "黎士弘",
    "authorId": "adcfe4db88c8ee82becc4b5438566508",
    "dynasty": "清",
    "content": [
      "万里黄河飞一线，五州棋错东西面。大旗日落照孤城，画角声低迷故县。",
      "秦人百二夸山河，明驼騣马羌唱歌。硖水淙淙石齿齿，祁连千仞高嵯峨。",
      "白头父老说前事，举边还指战场地。射残铁镞半段枪，得来换酒谋朝醉。",
      "马兰苜蓿生沙州，荒邮短驿连古沟。四月寒山催种麦，风高六月犹披裘。",
      "夹道鳞鳞见番族，放马满山羊满谷。天巴岁岁说防秋，未必饮河能果腹。",
      "河西僧人著黄衣，蚁蜉经卷银字肥。吞针罗什不长见，斗室维摩仍有妻。",
      "或云此辈便其俗，要使羁縻压荒服。时平不问燕雀安，防微深恐鼠蛇伏。",
      "前生草地纷请求，闭关却谢诚良筹。岂可鸿沟割项羽，宁容子敬分荆州。",
      "庙堂胜策坚壁垒，得使澄澜安弱水。曾无佛骨与仙才，来束单车结双轨。",
      "书生落落真自豪，一斗伊凉笑尔曹。朝来起看雪山雪，夜卧贪窥星汉高。",
      "甘州四山积雪，经夏不消。金瓶新摘“青粿，”万颗匀圆荐红玉。",
      "长枪江米压囊香，听尽甘州《垂手》曲。曲中何曲最断肠，银笙吹月出半衔。",
      "尊前铁石顽司马，肯教闲泪浇青衫。经年此处似差乐，土房煤瓮倾羊酪。",
      "譬如生长作边人，那识金齑开碧阁。衙散清斋一事无，还能忆我前读书。",
      "凿空博望出下策，欲将缯币联康居。缯币东来千万轴，单于城畔高粱肉。",
      "单于城去镇百里。纵使贰师出渥洼，何如八骏追周穆。",
      "还想子公破月支，当时壮节称魁奇。而我不烦折一矢，谈笑欲狭前人规。",
      "几人称王几人帝，槐柯蚁蛭真儿戏。重华空上建业疏，蒙逊解乞《搜神记》。",
      "不知何代何王宫，阴房鬼火遮路红。彩虹已逐瓜蔓水，尺碣挂壁夸奇功。",
      "看乌西飞兔东走，功名富贵亦何有。巧鹳当径啄新蒲，跛羊卧路啮残柳。",
      "监仓公子无乃愚，不算升斗量锱铢。作诗索句如追逋，胡为嘐嘐嗤古徒。",
      "我不敢效我友逸，粗了簿书吟抱膝。虎头燕颌百不须，坐享清时懒投笔。"
    ]
  },
  {
    "id": "adcfe4db88c8ee82e03ef64456d9eb0b",
    "title": "寄倪闇公汪舟次两翰林",
    "authorName": "黎士弘",
    "authorId": "adcfe4db88c8ee82becc4b5438566508",
    "dynasty": "清",
    "content": [
      "细数平交真尔尔，我记汪子与倪子。倪子恢奇磊落人，驱毫使墨如烟雨。",
      "万卷读破龙威篇，廿年久贵长安纸，晚交汪子章江上，珠光剑气䁥相向。",
      "我宰山县苦低眉，君临溪阁时微叹。三日两日走尺书，赖手清篇情肮脏。",
      "契阔经年限南北，不见故人好颜色。前秋我始渡江归，一读除书屐齿折。",
      "岂因王贡侈弹冠，只爱枚贾车连辙。大液池头清似玉，圣人宏网收鸿鹄。",
      "耐饥且索东方米，时清肯费景文烛。昌黎好在续长编，未要柳州书屡促。",
      "忽忽怀今转念昔，天寒雪大酸风急。睛鹤久看沙苑飞，顾曲亭荒新燕入。",
      "何不早贵十年前，见君并辔传呼曰。短章写就特寄君，知君执卷挑灯立。"
    ]
  },
  {
    "id": "adcfe4db88ceb09e0748dc16332abafb",
    "title": "道中喜晴怀舍弟修来",
    "authorName": "蔡时豫",
    "authorId": "adcfe4db88ceb09ee721a54a442cde81",
    "dynasty": "清",
    "content": [
      "晴日徵车里，遥天碧一涯。",
      "石田收晚稻，山草隐秋花。",
      "仗策心犹壮，巢林愿不赊。",
      "卯君行渐远，计日已还家。"
    ]
  },
  {
    "id": "adcfe4db88d32476d26b4605dea8258f",
    "title": "清水桥",
    "authorName": "万同伦",
    "authorId": "adcfe4db88d32476d1457b72d1457b72",
    "dynasty": "清",
    "content": [
      "涧柳带残雨，鸟声说晚晴。",
      "絮轻随马度，村近有鸡鸣。",
      "两岸夕阳淡，一溪春涨平。",
      "山程慰遥役，苍翠数峰横。"
    ]
  },
  {
    "id": "adcfe4db88d32476207ae58583f4236a",
    "title": "潼关城楼",
    "authorName": "万同伦",
    "authorId": "adcfe4db88d32476d1457b72d1457b72",
    "dynasty": "清",
    "content": [
      "崔嵬天设险，城阙莽风尘。",
      "关势连函谷，河声走孟津。",
      "有能望气者，留意弃繻人。",
      "日暮危楼上，悠悠作客身。"
    ]
  },
  {
    "id": "adcfe4db88d32476afaad420e6b59fb3",
    "title": "旅夜",
    "authorName": "万同伦",
    "authorId": "adcfe4db88d32476d1457b72d1457b72",
    "dynasty": "清",
    "content": [
      "旅夜百忧煎病骨，坐看尘掩匣中力。",
      "残镫耿耿客无赖，落月茫茫鸡乱号。",
      "隔岁河流决瓠子，几时战伐息临洮。",
      "淮阳一卧惊春至，种种羞将短发搔。"
    ]
  },
  {
    "id": "adcfe4db88e2d9b3f3fc310f61c776fe",
    "title": "秋怀用昌黎韵",
    "authorName": "秦际唐",
    "authorId": "adcfe4db88e2d9b3d1457b72d1457b72",
    "dynasty": "清",
    "content": [
      "空廊飞流萤，冷抱枯枝乾。",
      "残焰作深碧，色若青琅玕。",
      "谓是腐草变，安能比月团。",
      "熠耀亦转瞬，偷息以为安。",
      "百年一朝暮，清泪流淋浪。",
      "天地如逆旅，游景驶若丸。",
      "劳劳车马客，何不回征鞍。"
    ]
  },
  {
    "id": "adcfe4db88e2d9b3f3fc310fb0b7d09d",
    "title": "秋怀用昌黎韵",
    "authorName": "秦际唐",
    "authorId": "adcfe4db88e2d9b3d1457b72d1457b72",
    "dynasty": "清",
    "content": [
      "馥馥秋坂兰，颜色难久好。",
      "疏疏篱豆花，争妍苦不早。",
      "孤根互相倚，誓以终始保。",
      "严霜户外催，畏威两俱槁。",
      "生质本柔脆，零落勿复道。"
    ]
  },
  {
    "id": "adcfe4db88e2d9b304c916e7f4114115",
    "title": "钵山杂诗",
    "authorName": "秦际唐",
    "authorId": "adcfe4db88e2d9b3d1457b72d1457b72",
    "dynasty": "清",
    "content": [
      "少年思致身，浮名苦缚束。",
      "垂老入名山，山灵笑我俗。",
      "及兹补桑榆，余景未云促。",
      "两山相向中，著我数椽屋。",
      "门庭如水清，四围长新绿。",
      "户后垂疏桐，庭前植修竹。",
      "短篱缭其间，野花扇余馥。",
      "一笑脱尘鞅，斯人在空谷。"
    ]
  },
  {
    "id": "adcfe4db88e2d9b304c916e75c973f8a",
    "title": "钵山杂诗",
    "authorName": "秦际唐",
    "authorId": "adcfe4db88e2d9b3d1457b72d1457b72",
    "dynasty": "清",
    "content": [
      "方潭广数亩，垂柳荫其旁。",
      "杂以千株桃，镜里窥明妆。",
      "曲曲支危桥，孤亭遥相望。",
      "山半留丛祠，一角藏红墙。",
      "风来摇钟声，坐久闻花香。",
      "白鸥亦忘机，沙渚相翱翔。"
    ]
  },
  {
    "id": "adcfe4db88e419006fd2c8f575c91fb5",
    "title": "幽居",
    "authorName": "何之鼎",
    "authorId": "adcfe4db88e41900d1457b72d1457b72",
    "dynasty": "清",
    "content": [
      "露冷虫声急，风高雁影微。",
      "江淹空有恨，王粲竟无依。",
      "枯树淡诗思，寒潮流夕晖。",
      "篱边开野菊，晚节著芳菲。"
    ]
  },
  {
    "id": "adcfe4db88ecf51f4d0f987847e84992",
    "title": "湘江曲",
    "authorName": "魏瀚",
    "authorId": "adcfe4db88ecf51fd1457b72d1457b72",
    "dynasty": "清",
    "content": [
      "雨带寒烟锁画桥，湘江日暮荡兰桡。",
      "平潮一夜添新涨，十里东风五里潮。"
    ]
  },
  {
    "id": "adcfe4db88ecf51faee7738708c23bfd",
    "title": "泽畔吟吊屈左徒",
    "authorName": "魏瀚",
    "authorId": "adcfe4db88ecf51fd1457b72d1457b72",
    "dynasty": "清",
    "content": [
      "君山黯碧愁云湿，嘄阳群笑猩猩泣。灵风神雨横江来，楚累游魂亭亭立。",
      "贝宫骨冷魂不死，芳根迸断湘兰蕊。梦泽白茅与天齐，荃蕙菉葹辨谁是。",
      "盲莹泪乾竹斑老，土花漠漠埋荒草。血痕沦地黦劫灰，何处青磷凝玛瑙。",
      "云和涩调不忍弹，江月有声瘦蛟寒。婵媛惨澹迟北渚，怨魄空闻为余叹。",
      "冯夷傲睨不可诉，冤咸号咷灵胥怒。幽愤抗词动紫皇，鬼巢翻倾元精铸。",
      "九章懊侬复恼公，南国哀响中古风。輶轩折轴素王萎，来者矜能注鱼虫。",
      "我愿洞庭水，化为巴陵酒。长虹为舌，南箕为口，噏吸咙胡虬龙吼。",
      "涸泽纷拿鼋鼍走，读《骚》不须更问天。玉棺累累葬神仙。"
    ]
  },
  {
    "id": "adcfe4db88fd71c9849e37bab429a38f",
    "title": "过飞龙关",
    "authorName": "李世杰",
    "authorId": "adcfe4db88fd71c966be31e459e0b265",
    "dynasty": "清",
    "content": [
      "幂䍥春阴酿晓寒，雨余岚翠扑征鞍。",
      "盘旋马踏层云上，淡沱峰如入画看。",
      "村舍炊烟浮碧穗，溪桥乱石激清湍。",
      "登临已觉行非易，负重边氓食力难。"
    ]
  },
  {
    "id": "adcfe4db88fd71c9fe71a437dd623349",
    "title": "清溪县",
    "authorName": "李世杰",
    "authorId": "adcfe4db88fd71c966be31e459e0b265",
    "dynasty": "清",
    "content": [
      "踏破层云下碧霄，沈黎烟景晚萧萧。",
      "山分僰道蛮天迥，路向乌斯异国遥。",
      "荒邑衙斋供馆舍，民居板屋耐飘摇。",
      "无眠一夜风声急，似听钱塘八月潮。"
    ]
  },
  {
    "id": "adcfe4db88fd71c9e9e59c43ae4ede8f",
    "title": "伏龙寺",
    "authorName": "李世杰",
    "authorId": "adcfe4db88fd71c966be31e459e0b265",
    "dynasty": "清",
    "content": [
      "狭栈缘溪曲折升，钟声遥度白云层。",
      "悬崖冻瀑喷如雨，雪磴阴风劲有棱。",
      "厨下细泉随竹远，岩前片月共窗凭。",
      "莫愁天险难飞越，有路应堪拾级登。"
    ]
  },
  {
    "id": "adcfe4db88fd71c91045006c2679f958",
    "title": "六月过山根站遇雨",
    "authorName": "李世杰",
    "authorId": "adcfe4db88fd71c966be31e459e0b265",
    "dynasty": "清",
    "content": [
      "雪磴阴风砭骨寒，千寻积素耸云端。",
      "写生拟倩传神手，画向炎方六月看。"
    ]
  },
  {
    "id": "adcfe4db89000b09886a458aa622f6b3",
    "title": "冯又令命子中皞见过",
    "authorName": "柴静仪",
    "authorId": "adcfe4db89000b09d1457b72d1457b72",
    "dynasty": "清",
    "content": [
      "贤子传君意，过门慰藉深。",
      "长贫无乐岁，多难有禅心。",
      "琴酒怜知己，诗歌愧赏音。",
      "他年能忆我，相访就云林。"
    ]
  },
  {
    "id": "adcfe4db89000b0963e9380c7ff1a232",
    "title": "怀子江右",
    "authorName": "柴静仪",
    "authorId": "adcfe4db89000b09d1457b72d1457b72",
    "dynasty": "清",
    "content": [
      "彭蠡风涛怒不休，日斜何处泊行舟。",
      "朝来定有思亲泪，流到钱塘古渡头。"
    ]
  },
  {
    "id": "adcfe4db89000b095547afa5fb9d9d13",
    "title": "送顾启姬北上",
    "authorName": "柴静仪",
    "authorId": "adcfe4db89000b09d1457b72d1457b72",
    "dynasty": "清",
    "content": [
      "一片桃花水，盈盈送客舟。",
      "春来万杨柳，叶叶是谁愁。",
      "顾我穷途者，逢君意气投。",
      "烟虹时染翰，风月几登楼。",
      "只合薰香坐，谁堪鼓枻游。",
      "燕台一回首，云白古杭州。"
    ]
  },
  {
    "id": "adcfe4db89000b09128ed2e83c213408",
    "title": "与冢妇朱柔则",
    "authorName": "柴静仪",
    "authorId": "adcfe4db89000b09d1457b72d1457b72",
    "dynasty": "清",
    "content": [
      "深闺白日静，熏香垂罗帱。",
      "病起罢膏沐，澹若明河秋。",
      "自汝入家门，操作苦不休。",
      "蘋藻既鲜洁，户牖还绸缪。",
      "丈夫志四方，钱刀非所求。",
      "惜哉时未遇，林下聊优游。",
      "相对理琴瑟，逸响随风流。",
      "潜龙慎勿用，牝鸡乃贻羞。",
      "寄言闺中子，柔顺其无忧。"
    ]
  },
  {
    "id": "adcfe4db89027074a8ed1811251adb35",
    "title": "梦祝吏香师",
    "authorName": "钱福那",
    "authorId": "adcfe4db89027074d1457b72d1457b72",
    "dynasty": "清",
    "content": [
      "惆怅夜三更，朦胧睡未成。",
      "介然忘已死，果尔见先生。",
      "面目而今瘦，言谈似旧清。",
      "醒来原一梦，无语定双睛。"
    ]
  },
  {
    "id": "adcfe4db89027074b973897cd3924b5d",
    "title": "集杜挽郑荐甫",
    "authorName": "钱福那",
    "authorId": "adcfe4db89027074d1457b72d1457b72",
    "dynasty": "清",
    "content": [
      "生死论交地，情亲独有君。",
      "读书破万卷，高义薄浮云。",
      "素幔随流水，书签映夕曛。",
      "草堂杯酒在，把剑觅徐君。"
    ]
  },
  {
    "id": "adcfe4db89027074f834714098910252",
    "title": "集杜寄杨少陵",
    "authorName": "钱福那",
    "authorId": "adcfe4db89027074d1457b72d1457b72",
    "dynasty": "清",
    "content": [
      "良友昔相于，吟诗正忆渠。",
      "即今千种恨，不寄一行书。",
      "旧好何由展，新知已暗疏。",
      "长为万里客，跋涉体何如？"
    ]
  },
  {
    "id": "adcfe4db890270742a462993199e76d3",
    "title": "琴川辞，季君梅太史留宴丹魁堂，集杜赠幼梅",
    "authorName": "钱福那",
    "authorId": "adcfe4db89027074d1457b72d1457b72",
    "dynasty": "清",
    "content": [
      "远送从此别，高歌泪数行。",
      "丈人叨礼数，祖席倍辉光。",
      "兴与烟霞会，风生锦绣香。",
      "夜阑接软语，欲罢不能忘。"
    ]
  },
  {
    "id": "adcfe4db890270749cd527db19c24892",
    "title": "送汤芹生",
    "authorName": "钱福那",
    "authorId": "adcfe4db89027074d1457b72d1457b72",
    "dynasty": "清",
    "content": [
      "南北耸层峦，钱塘夕照寒。",
      "故家原在此，今友起为官。",
      "回首追谈笑，从兹振羽翰。",
      "他年归故里，我藉问临安。"
    ]
  },
  {
    "id": "adcfe4db8902707407423129ea3eb5b9",
    "title": "游虎邱题吴王试剑石",
    "authorName": "钱福那",
    "authorId": "adcfe4db89027074d1457b72d1457b72",
    "dynasty": "清",
    "content": [
      "铸得干将试及锋，虎邱挥处剑生风。",
      "至今一片痕摧白，当日千星火迸红。",
      "宛似切泥陶舍外，俨同饮羽石棱中。",
      "生公讲处留遗迹，已化神龙入碧空。"
    ]
  },
  {
    "id": "adcfe4db890270748e713ecc9782cbc0",
    "title": "寒柳二律示南菁同舍诸友，并索和章",
    "authorName": "钱福那",
    "authorId": "adcfe4db89027074d1457b72d1457b72",
    "dynasty": "清",
    "content": [
      "柔枝不复态依依，景色萧疏事尽非。",
      "对酒愁多人易醉，打门叶满客来稀。",
      "残鸦有影寒塘过，断雁无声远塞飞。",
      "唱到阳关应洒泪，边陲曾否到征衣。"
    ]
  },
  {
    "id": "adcfe4db890270748e713ecc83e0ee3e",
    "title": "寒柳二律示南菁同舍诸友，并索和章",
    "authorName": "钱福那",
    "authorId": "adcfe4db89027074d1457b72d1457b72",
    "dynasty": "清",
    "content": [
      "前番飞絮又飞花，此日荒凉卷白沙。",
      "谁向离筵吹短笛，怕从古驿听悲笳。",
      "寒威欲逼酸风起，暖意无多夕照斜。",
      "留得柔情千缕在，春来依旧占繁华。"
    ]
  },
  {
    "id": "adcfe4db890a472aa80e0a5afd6bab37",
    "title": "寿陈基六秀才五十",
    "authorName": "王学潜",
    "authorId": "adcfe4db890a472ae6345d04e5b294b7",
    "dynasty": "清",
    "content": [
      "半百光阴梦一场，秀才风味旧曾尝。",
      "壶中独得长生诀，市上还售不老方。",
      "我久逃名忘岁月，君真寿世有文章。",
      "而今白社推年长，竞祝华封进柏觞。"
    ]
  },
  {
    "id": "adcfe4db890a472ad8b949a9fd9cc83e",
    "title": "纪念银瓶赠与式当日赋呈鹤亭社长",
    "authorName": "王学潜",
    "authorId": "adcfe4db890a472ae6345d04e5b294b7",
    "dynasty": "清",
    "content": [
      "小技雕虫亦偶为，旧来道德赖维持。",
      "骚坛人共瞻牛耳，讲席君应坐虎皮。",
      "文似庄生多愤世，诗如杜老善忧时。",
      "银瓶好贮杨枝水，化作甘霖洒海湄。"
    ]
  },
  {
    "id": "adcfe4db890a472a0561f2fceb3a01d1",
    "title": "岁暮感怀",
    "authorName": "王学潜",
    "authorId": "adcfe4db890a472ae6345d04e5b294b7",
    "dynasty": "清",
    "content": [
      "怅恨驹光似掷梭，几茎白发影婆娑。",
      "半生空负凌云志，举世谁怜击筑歌。",
      "把酒待迎新岁月，临轩惭看旧山河。",
      "惊心马齿年年长，拱璧分阴肯放过。"
    ]
  },
  {
    "id": "adcfe4db890a472ae73f55c54afcdb89",
    "title": "温泉纪游",
    "authorName": "王学潜",
    "authorId": "adcfe4db890a472ae6345d04e5b294b7",
    "dynasty": "清",
    "content": [
      "汤泉浴罢恰催诗，我亦临风向墨池。",
      "仿佛兰亭修禊事，合应小序续羲之。"
    ]
  },
  {
    "id": "adcfe4db890a472a4052b04949ffa0b3",
    "title": "和献堂君在东京中秋夜忆故人原韵",
    "authorName": "王学潜",
    "authorId": "adcfe4db890a472ae6345d04e5b294b7",
    "dynasty": "清",
    "content": [
      "曾陪文宴到园中，座上开樽羡孔融。",
      "把笔不堪怀旧雨，归舟何日驾长风。"
    ]
  },
  {
    "id": "adcfe4db890a472a87d1a8ef6aeae12f",
    "title": "春灯",
    "authorName": "王学潜",
    "authorId": "adcfe4db890a472ae6345d04e5b294b7",
    "dynasty": "清",
    "content": [
      "千家点点月无痕，彻夜辉煌不闭门。",
      "何以将军张烛宴，夜刚三鼓夺昆仑。"
    ]
  },
  {
    "id": "adcfe4db890a472a898b86a5ad4dac1f",
    "title": "探险",
    "authorName": "王学潜",
    "authorId": "adcfe4db890a472ae6345d04e5b294b7",
    "dynasty": "清",
    "content": [
      "眼看东西两半球，华人冒险胜欧洲。",
      "能穷青陆黄墟外，首算张骞入斗牛。"
    ]
  },
  {
    "id": "adcfe4db890a472a953a1dad6fd19d6e",
    "title": "题谢君生圹",
    "authorName": "王学潜",
    "authorId": "adcfe4db890a472ae6345d04e5b294b7",
    "dynasty": "清",
    "content": [
      "水秀山环草木荣，细寻龙脉筑佳城。",
      "罗盘好自占方向，墓石曾亲写姓名。",
      "半世逍遥囊有句，一身健在冢生荆。",
      "他年蹑屐登高去，服得仙芝羽蜕轻。",
      "一山如画静云烟，好证先生翰墨缘。",
      "矍铄人宜添鹤算，绵长地已得牛眠。",
      "不须死后坟留剑，只要生前酒作泉。",
      "寿域铺张延客席，依然世上活神仙。",
      "磊落襟怀绝点尘，一斑文字见精神。",
      "浮沉世事休相问，生死关头敢认真。",
      "村女踏歌疑吊客，山灵虚左待诗人。",
      "定知马鬣千秋在，为禁樵苏垄草新。"
    ]
  },
  {
    "id": "adcfe4db890a472aefac82172ecfe073",
    "title": "次黄河瑞君原韵",
    "authorName": "王学潜",
    "authorId": "adcfe4db890a472ae6345d04e5b294b7",
    "dynasty": "清",
    "content": [
      "城南小阮胜终南，翠竹青松映碧潭。",
      "人自趋炎君自冷，笑吟风月爱清谈。",
      "薰风吹送小窗南，水色山光类剑潭。",
      "绿竹千竿花百种，此间休与俗人谈。"
    ]
  },
  {
    "id": "adcfe4db890b2639e464fd91883035ca",
    "title": "送人归里",
    "authorName": "马教思",
    "authorId": "adcfe4db890b2639d1457b72d1457b72",
    "dynasty": "清",
    "content": [
      "行行秋色好，驴背正黄昏。",
      "远道初为客，慈亲久倚门。",
      "衣缝临别线，酒蓄待归尊。",
      "想见团栾日，庭前笑语温。"
    ]
  },
  {
    "id": "adcfe4db890b26397b0721ef550174e6",
    "title": "送家兄舫斋归里",
    "authorName": "马教思",
    "authorId": "adcfe4db890b2639d1457b72d1457b72",
    "dynasty": "清",
    "content": [
      "人生聚散感浮萍，又对西风送季鹰。",
      "万事凄凉频夜雨，百年憔悴尚寒镫。",
      "秋来亦似将归客，老至何如退院僧。",
      "一发青山江上路，几时歌啸共君登。"
    ]
  },
  {
    "id": "adcfe4db890d2dbc248021c62cd99512",
    "title": "盱眙县怀古用杜工部九成宫韵",
    "authorName": "倪承宽",
    "authorId": "adcfe4db890d2dbcd1457b72d1457b72",
    "dynasty": "清",
    "content": [
      "盱眙南山湄，泗城浸如臼。",
      "雉堞宛然围，流波荡缺口。",
      "城心矗浮屠，晃朗存户牖。",
      "想当水未潴，山城大于斗。",
      "洪涛倾天吴，巫支祁骇走。",
      "遂使妇子居，竟作蛟鼍薮。",
      "导川顺水性，神禹功不朽。",
      "水由地中行，妙用传希有。",
      "后乃违厥度，湮水水失守。",
      "宣防英哲能，法鉴千载后。",
      "长空松风回，凭轩惆怅久。",
      "掘地伊何人，注海重搔首。"
    ]
  },
  {
    "id": "adcfe4db890e6584380a43ef118d3f80",
    "title": "半屏山",
    "authorName": "李丕煜",
    "authorId": "adcfe4db890e6584d1457b72d1457b72",
    "dynasty": "清",
    "content": [
      "陡然拔地起，半壁凌芳洲。",
      "翠色空霄汉，岚光锁绿畴。",
      "鸟道晴峰拱，云帆碧海收。",
      "影入莲潭水，千年胜迹留。"
    ]
  },
  {
    "id": "adcfe4db890e6584a7fa8ee8282a62d6",
    "title": "傀儡番",
    "authorName": "李丕煜",
    "authorId": "adcfe4db890e6584d1457b72d1457b72",
    "dynasty": "清",
    "content": [
      "汝岂生人类，袅然乱似麻。",
      "身文腰佩箭，齿黑鬓堆花。",
      "杯饮椰为酒，崖居穴是家。",
      "凭凌山绝顶，夜月数吹笳。"
    ]
  },
  {
    "id": "adcfe4db890e658475835d7bbdb10fab",
    "title": "登红毛城",
    "authorName": "李丕煜",
    "authorId": "adcfe4db890e6584d1457b72d1457b72",
    "dynasty": "清",
    "content": [
      "安平雄镇海连天，海尽天穷何处连。",
      "海岛休夸天堑险，天威直破海门坚。",
      "天桥入海天涯断，海柱遮天海外悬。",
      "锁钥海邦天府重，擎天亘海自巍然。"
    ]
  },
  {
    "id": "adcfe4db890e658475835d7b8323445c",
    "title": "登红毛城",
    "authorName": "李丕煜",
    "authorId": "adcfe4db890e6584d1457b72d1457b72",
    "dynasty": "清",
    "content": [
      "海外孤城别有天，海天相际水云连。",
      "天开海国朝宗久，海拥天家砥柱坚。",
      "薄海车书今一统，中天日月正双悬。",
      "楼观沧海摩天汉，海角天涯意惘然。"
    ]
  },
  {
    "id": "adcfe4db8911b16ba5bb6953a9bb0c6a",
    "title": "战罢晚归",
    "authorName": "杨岳斌",
    "authorId": "adcfe4db8911b16b0e087ec5865dfbde",
    "dynasty": "清",
    "content": [
      "归咏夕阳天，矶边泊战船。",
      "云开千嶂月，风敛一江烟。",
      "列阵朝擒贼，谈兵夜扣舷。",
      "誓将身许国，何止著鞭先。"
    ]
  },
  {
    "id": "adcfe4db8911b16b877dec5d4e2ca35d",
    "title": "除夕",
    "authorName": "杨岳斌",
    "authorId": "adcfe4db8911b16b0e087ec5865dfbde",
    "dynasty": "清",
    "content": [
      "驰驱成底事，望望白云飞。",
      "今夕年将尽，他乡客未归。",
      "苦寒侵病榻，积雪锁柴扉。",
      "把酒不成醉，停杯泪湿衣。"
    ]
  },
  {
    "id": "adcfe4db8911b16b9aaed8ff45991d4b",
    "title": "枫桥夜泊",
    "authorName": "杨岳斌",
    "authorId": "adcfe4db8911b16b0e087ec5865dfbde",
    "dynasty": "清",
    "content": [
      "日暮微风起，菰蒲叶有声。",
      "晚烟横古渡，皓月满荒城。",
      "渔火前村暗，疏钟远寺鸣。",
      "篷窗镫独伴，孤客不胜情。"
    ]
  },
  {
    "id": "adcfe4db8911b16be6c5135ffac64901",
    "title": "偕彭雪琴洞庭泛月",
    "authorName": "杨岳斌",
    "authorId": "adcfe4db8911b16b0e087ec5865dfbde",
    "dynasty": "清",
    "content": [
      "良宵同泛浩无边，八百平湖浪接天。",
      "兰桨划开湘浦月，蒲帆冲破楚江烟。",
      "枕戈南望心弥壮，击楫中流志更坚。",
      "迅扫妖氛清海宇，征袍抛却好归田。"
    ]
  },
  {
    "id": "adcfe4db8911b16b3e00e15f823267fb",
    "title": "山斋雪夜",
    "authorName": "杨岳斌",
    "authorId": "adcfe4db8911b16b0e087ec5865dfbde",
    "dynasty": "清",
    "content": [
      "君恩未报愧无颜，深谷容偷岁月闲。",
      "墓道依依云不散，柴门寂寂夜长关。",
      "何来夜半如筛雪，流尽天涯似髻山。",
      "劝汝始终休改色，要留清白在人间。"
    ]
  },
  {
    "id": "adcfe4db8911b16b63efd0c5b5b6f390",
    "title": "登岳麓和焦听堂原韵",
    "authorName": "杨岳斌",
    "authorId": "adcfe4db8911b16b0e087ec5865dfbde",
    "dynasty": "清",
    "content": [
      "偶从樵访道乡台，千树桃花万点苔。",
      "幽径已无尘客到，深山惟有白云来。",
      "松间联句僧煎茗，石上陈肴鸟劝杯。",
      "醉里不须嗟世乱，座中都是济时才。"
    ]
  },
  {
    "id": "adcfe4db8926641dcf60a5d8b515f4d0",
    "title": "九里冈",
    "authorName": "萧端澍",
    "authorId": "adcfe4db8926641dd1457b72d1457b72",
    "dynasty": "清",
    "content": [
      "荆门西上路坡陀，九里冈平松桧多。",
      "秋雨乍晴云乍敛，无边浓翠滴烟萝。"
    ]
  },
  {
    "id": "adcfe4db8926641dcff963895a416a0f",
    "title": "即目",
    "authorName": "萧端澍",
    "authorId": "adcfe4db8926641dd1457b72d1457b72",
    "dynasty": "清",
    "content": [
      "野水吞桥争赴壑，晴云夺路乱趋山。",
      "雨馀好景凭谁写，画意诗情满目间。"
    ]
  },
  {
    "id": "adcfe4db8926641dc4f38223101cb228",
    "title": "春日听徙南道人弹琴",
    "authorName": "萧端澍",
    "authorId": "adcfe4db8926641dd1457b72d1457b72",
    "dynasty": "清",
    "content": [
      "丹房昼静春风香，仙人隐几琴眠床。",
      "客至呼僮瀹苦茗，兴来为我弹清商。",
      "山水虚深道心古，鸥鹭澹远尘机忘。",
      "秘弄初开若有会，寸衷感激空低昂。"
    ]
  },
  {
    "id": "adcfe4db8932bdfa1d40f1cfc5a7ba4d",
    "title": "吴白岩过访",
    "authorName": "疏枝春",
    "authorId": "adcfe4db8932bdfad1457b72d1457b72",
    "dynasty": "清",
    "content": [
      "湖村微雨过，沙岸晚凉生。",
      "水底堕明月，烟中闻橹声。",
      "故人载琴鹤，深夜访柴荆。",
      "把酒茅亭下，寥寥蟋蟀鸣。"
    ]
  },
  {
    "id": "adcfe4db8932bdfa321d2f564482ae12",
    "title": "登啸台怀海峰夫子",
    "authorName": "疏枝春",
    "authorId": "adcfe4db8932bdfad1457b72d1457b72",
    "dynasty": "清",
    "content": [
      "我行白首仍千里，襟豁雄风上啸台。",
      "大鸟一鸣冲雾出，片云扶月渡江来。",
      "洛中名士怀前辈，鲁国诸生愧隽才。",
      "惆怅不逢彭泽宰，黄花作意向谁开。"
    ]
  },
  {
    "id": "adcfe4db8932bdfa75d005530c26ea94",
    "title": "同马鲁臣姚根种登孙楚楼",
    "authorName": "疏枝春",
    "authorId": "adcfe4db8932bdfad1457b72d1457b72",
    "dynasty": "清",
    "content": [
      "谁知梗断蓬飘日，兄弟同登孙楚楼。",
      "贫子辞家无善状，残年行路畏逢秋。",
      "人如河朔风前会，舟似山阴雪后游。",
      "乞取青莲觞咏地，宝刀截水足消愁。"
    ]
  },
  {
    "id": "adcfe4db8932bdfaac720549b79da5ff",
    "title": "送许信庵之维扬",
    "authorName": "疏枝春",
    "authorId": "adcfe4db8932bdfad1457b72d1457b72",
    "dynasty": "清",
    "content": [
      "归情已在雁来先，一就江程几日旋。",
      "翻恨桃花三尺水，送人直上广陵船。"
    ]
  },
  {
    "id": "adcfe4db8942342c30327b8c597fc187",
    "title": "郊游杂咏",
    "authorName": "王孝称",
    "authorId": "adcfe4db8942342cd1457b72d1457b72",
    "dynasty": "清",
    "content": [
      "东望扶桑气欲吞，几人思痛蓄烦冤。",
      "且除沧海横流感，来试层楼酒一樽。"
    ]
  },
  {
    "id": "adcfe4db8942342c30327b8c2b22cff1",
    "title": "郊游杂咏",
    "authorName": "王孝称",
    "authorId": "adcfe4db8942342cd1457b72d1457b72",
    "dynasty": "清",
    "content": [
      "碧草青磷忆旧无，霎时宿莽化康衢。",
      "剧怜夜夜秋坟泣，纪变谁为鬼董狐。"
    ]
  },
  {
    "id": "adcfe4db8942342c30327b8c4eae94fd",
    "title": "郊游杂咏",
    "authorName": "王孝称",
    "authorId": "adcfe4db8942342cd1457b72d1457b72",
    "dynasty": "清",
    "content": [
      "三岛仙人绛色襦，绿阴深处屐声粗。",
      "分明飞阁通波地，添缋东瀛仕女图。"
    ]
  },
  {
    "id": "adcfe4db89467aac3a637e3de1542627",
    "title": "和天台雅集韵",
    "authorName": "心中",
    "authorId": "adcfe4db89467aacd1457b72d1457b72",
    "dynasty": "清",
    "content": [
      "年来观道礼三宾，清梦神游法界频。",
      "今识仙源浑不远，传将铁笔尽钩银。"
    ]
  },
  {
    "id": "adcfe4db89467aac3a637e3d8b2f629d",
    "title": "和天台雅集韵",
    "authorName": "心中",
    "authorId": "adcfe4db89467aacd1457b72d1457b72",
    "dynasty": "清",
    "content": [
      "南池旌旆建高秋，又看移来豫北留。",
      "昨日大伾山下过，恩光先被鹫峰头。"
    ]
  },
  {
    "id": "adcfe4db89467aac3a637e3d5b996ad9",
    "title": "和天台雅集韵",
    "authorName": "心中",
    "authorId": "adcfe4db89467aacd1457b72d1457b72",
    "dynasty": "清",
    "content": [
      "玳筵珠履客争归，公暇朝衫换氅衣。",
      "从此安昌成朗苑，衙斋花轴又增辉。"
    ]
  },
  {
    "id": "adcfe4db89467aac3a637e3dfa7d477d",
    "title": "和天台雅集韵",
    "authorName": "心中",
    "authorId": "adcfe4db89467aacd1457b72d1457b72",
    "dynasty": "清",
    "content": [
      "家住桐庐水石寰，随亲游幕未南还。",
      "髫龄失怙伤孤露，十载跏趺洛下山。"
    ]
  },
  {
    "id": "adcfe4db89467aac3a637e3d0745d002",
    "title": "和天台雅集韵",
    "authorName": "心中",
    "authorId": "adcfe4db89467aacd1457b72d1457b72",
    "dynasty": "清",
    "content": [
      "学和阳春逸兴遥，吟馀花雨霎风飘。",
      "瑶池未许莲池汇，何处慈航度法桥。"
    ]
  },
  {
    "id": "adcfe4db89467aac3a637e3d17125fa7",
    "title": "和天台雅集韵",
    "authorName": "心中",
    "authorId": "adcfe4db89467aacd1457b72d1457b72",
    "dynasty": "清",
    "content": [
      "棠荫淇源故老知，王公路柳系人思。",
      "而今绣斧清霜肃，正是绳徽式谷时。"
    ]
  },
  {
    "id": "adcfe4db8971ed595c4f0c559521a140",
    "title": "秋夕",
    "authorName": "黎恂",
    "authorId": "adcfe4db8971ed59393c55ae09fb05dd",
    "dynasty": "清",
    "content": [
      "百感此交集，小窗明月阴。",
      "梧桐支老干，蟋蟀诉秋心。",
      "忧患梦如昨，蹉跎人到今。",
      "生涯三亩在，不必问升沉。"
    ]
  },
  {
    "id": "adcfe4db8971ed59d56fc68bfd82c195",
    "title": "秋寺",
    "authorName": "黎恂",
    "authorId": "adcfe4db8971ed59393c55ae09fb05dd",
    "dynasty": "清",
    "content": [
      "征雁飞飞塔上头，深藏兰若地清幽。",
      "半林落叶荒山路，一杵疏钟冷寺秋。",
      "僧杖乍归云满钵，佛镫初上月当楼。",
      "行将看菊来禅榻，静诵《楞严》学比丘。"
    ]
  },
  {
    "id": "adcfe4db8971ed596f1f4d7aeb14f006",
    "title": "山行即目",
    "authorName": "黎恂",
    "authorId": "adcfe4db8971ed59393c55ae09fb05dd",
    "dynasty": "清",
    "content": [
      "曲曲斜斜坡路危，黄茅冈上晚风吹。",
      "仆夫短笠入林去，野果分尝山荔枝。"
    ]
  },
  {
    "id": "adcfe4db8971ed5905f9625694d73c61",
    "title": "戛寨江涨不得渡反宿夷寨",
    "authorName": "黎恂",
    "authorId": "adcfe4db8971ed59393c55ae09fb05dd",
    "dynasty": "清",
    "content": [
      "雷雨涨蛮江，水急浪掀簸。",
      "高没大石矶，例不容鼓柁。",
      "篮舆已江边，复返陟嵬砢。",
      "欲寻昨宿处，路长计或左。",
      "峰腰有人家，种类尽夷猓。",
      "男妇足蹒跚，儿童身袒裸。",
      "土屋集臭秽，笆篱悬果窳。",
      "此岂非吾民，寄宿亦聊可。",
      "煮茶良浑浑，炊饭粟颗颗。",
      "杂然同一宫，牛羊鸡豕我。",
      "献芹者何人，缁布将头裹。",
      "长跪前致辞，谓我为民爹。",
      "慰勉摩之去，独对山月坐。",
      "无膏油奈何，且爇松明火。"
    ]
  },
  {
    "id": "adcfe4db8971ed595f2e83c4c344d1ba",
    "title": "大把关",
    "authorName": "黎恂",
    "authorId": "adcfe4db8971ed59393c55ae09fb05dd",
    "dynasty": "清",
    "content": [
      "翳翳下斜阳，暧暧见村坞。",
      "荒林老树边，聚落成三五。",
      "门外放鸡豚，檐前坐翁姥。",
      "秋禾既登场，冬菜亦生圃。",
      "沽酒不用帘，猎兽或张弩。",
      "地利本硗瘠，民俗复椎鲁。",
      "生当太平时，居然称乐土。",
      "惟闻静德僧，畏尔采樵斧。"
    ]
  },
  {
    "id": "adcfe4db8971ed597e66b0ea7ace4839",
    "title": "郑子尹婿生日作长句示之",
    "authorName": "黎恂",
    "authorId": "adcfe4db8971ed59393c55ae09fb05dd",
    "dynasty": "清",
    "content": [
      "郑子有才不可羁，卓立天骨矜权奇。",
      "郑子能文苦不遇，即今三十已虚度。",
      "少年曾读等身书，寻常咳唾皆成珠。",
      "饥来一字不堪煮，吁嗟吾道其非欤。",
      "小住京华歇行脚，依旧归心殊落落。",
      "如入宝山空手回，江湖与我同飘泊。",
      "买鱼沽酒向沙津，一醉东风桃李春。",
      "英雄未必无知己，相尔岂是蓬蒿人。"
    ]
  },
  {
    "id": "adcfe4db8971ed594efcf4bf40901d2a",
    "title": "舟过武昌县遥望西山樊口松桧参天林壑隐秀以不得游览为憾",
    "authorName": "黎恂",
    "authorId": "adcfe4db8971ed59393c55ae09fb05dd",
    "dynasty": "清",
    "content": [
      "不羡钓台鱼，不羡西门柳。但愿青鞋布袜一枝藤，踏遍寒溪西山与樊口。",
      "樊口佳绝临江天，松竹蔚茂鸣风泉。漫翁家处石臼在，东坡先生留五年。",
      "名贤流寓亦偶尔，至今草木犹清妍。我来二月风涛壮，叶叶蒲帆破春浪。",
      "如此山川不少留，惊闻猿鹤空惆怅。万松岭，九曲亭，意想幽景无人行。",
      "何时飞步蹑云峤，一听黄州鼓角声。"
    ]
  },
  {
    "id": "adcfe4db8971ed59a6af8ff42518062e",
    "title": "残腊积冻连旬癸丑元朝倏尔开霁喜赋",
    "authorName": "黎恂",
    "authorId": "adcfe4db8971ed59393c55ae09fb05dd",
    "dynasty": "清",
    "content": [
      "冻云胶合天梦梦，田水结作冰玲珑。",
      "啄枝乾鹊叫声哑，野梅千树无春容。",
      "老夫经旬不出户，呻吟有类号寒虫。",
      "岂知岁朝忽澄霁，六合晃朗光冲融。",
      "里邻纷纷贺新岁，花幡爆竹喧儿童。",
      "天运穷极固心反，否复还泰理则同。",
      "行将策杖寻樵踪，往听百舌呼春风。",
      "不然放艇随溪翁，间窥锦鲤跳波红。",
      "俯仰乾坤亦自得，无为龌龊嗟龙钟。"
    ]
  },
  {
    "id": "adcfe4db8972017a6db63d1b97db41a1",
    "title": "曹仁宪谨荣寿",
    "authorName": "蔡来章",
    "authorId": "adcfe4db8972017ad1457b72d1457b72",
    "dynasty": "清",
    "content": [
      "溯厥生平学问醇，巍巍科甲独超伦。",
      "无双国士无双品，第一风流第一人。",
      "十载读书酬素愿，九重侧席重儒珍。",
      "欣然出宰东瀛地，为国为民共此身。"
    ]
  },
  {
    "id": "adcfe4db8972017a6db63d1b4a98ff2f",
    "title": "曹仁宪谨荣寿",
    "authorName": "蔡来章",
    "authorId": "adcfe4db8972017ad1457b72d1457b72",
    "dynasty": "清",
    "content": [
      "孔迩兴歌乐具瞻，能宽能猛又能廉。",
      "孝经羽翼持风教，义学栽培引养恬。",
      "名震治中非保障，才夸别驾达闾阎。",
      "恭逢寿诞称觞会，士子衿耆献颂佥。"
    ]
  },
  {
    "id": "adcfe4db8972017a6db63d1b30309cec",
    "title": "曹仁宪谨荣寿",
    "authorName": "蔡来章",
    "authorId": "adcfe4db8972017ad1457b72d1457b72",
    "dynasty": "清",
    "content": [
      "顶礼焚香告上天，河南夫子祝彭年。",
      "筹周六甲贞元会，庆尽三多日月延。",
      "鹤算长生宜佩箓，龟龄不老直为仙。",
      "殷勤敬上南山酒，晋爵加冠定有缘。"
    ]
  },
  {
    "id": "adcfe4db8972017a6db63d1b0a221575",
    "title": "曹仁宪谨荣寿",
    "authorName": "蔡来章",
    "authorId": "adcfe4db8972017ad1457b72d1457b72",
    "dynasty": "清",
    "content": [
      "不爱虚名不爱钱，既称众母复称贤。",
      "捐赀设学情何厚，塾课观风意不偏。",
      "簪笏传家孙又子，乾坤计岁万而千。",
      "世间吏治皆如此，舜日尧天许媲前。"
    ]
  },
  {
    "id": "adcfe4db8988b56647ca449a6e69986b",
    "title": "泛舟至泳鲤桥",
    "authorName": "金武祥",
    "authorId": "adcfe4db8988b566d1457b72d1457b72",
    "dynasty": "清",
    "content": [
      "红树青山外，斜阳好放舟。",
      "风多帆力健，潮定橹声柔。",
      "蓼折曾扶蟹，蘋开为泛鸥。",
      "数家临水处，椓杙任淹留。"
    ]
  },
  {
    "id": "adcfe4db8988b5667729bee3fbe7ca75",
    "title": "登君山书院小憩",
    "authorName": "金武祥",
    "authorId": "adcfe4db8988b566d1457b72d1457b72",
    "dynasty": "清",
    "content": [
      "独擅蓉城胜，登临万象呈。",
      "远峰明夕照，高阁纳江声。",
      "古木森千尺，幽禽时一鸣。",
      "此间容闭户，不愿逐浮名。"
    ]
  },
  {
    "id": "adcfe4db8988b566c7e87977ad563e6b",
    "title": "纳凉",
    "authorName": "金武祥",
    "authorId": "adcfe4db8988b566d1457b72d1457b72",
    "dynasty": "清",
    "content": [
      "得地能消暑，闲居兴若何。",
      "楼高延月早，亭敞受风多。",
      "萤火明还灭，蝉声断复拖。",
      "夜深心更迥，忽送采莲歌。"
    ]
  },
  {
    "id": "adcfe4db8988b566d32cded05c3096c6",
    "title": "郡城归舟至青岩墩偕谢薇生外兄杜子健表阮作",
    "authorName": "金武祥",
    "authorId": "adcfe4db8988b566d1457b72d1457b72",
    "dynasty": "清",
    "content": [
      "十里烟波远，归来已暮霞。",
      "橹枝摇月碎，帆影受风斜。",
      "近渚惊闲鹭，荒陂闹晚蛙。",
      "泛舟偕二客，游兴此时赊。"
    ]
  },
  {
    "id": "adcfe4db8988b5661f0dc6ae754ce25d",
    "title": "遇同乡人",
    "authorName": "金武祥",
    "authorId": "adcfe4db8988b566d1457b72d1457b72",
    "dynasty": "清",
    "content": [
      "三吴沦浩劫，异地独羁迟。",
      "忽听乡音熟，偏增客路悲。",
      "未遑通款曲，各自诉流离。",
      "烽火犹如此，同归待几时。"
    ]
  },
  {
    "id": "adcfe4db8988b56667d4dae9556206b2",
    "title": "泊吴淞江",
    "authorName": "金武祥",
    "authorId": "adcfe4db8988b566d1457b72d1457b72",
    "dynasty": "清",
    "content": [
      "底事入江海，翻教足胜游。",
      "潮声随月涌，云气挟山浮。",
      "故国惊烽火，天涯动客愁。",
      "吴淞今日过，风阻又淹留。"
    ]
  },
  {
    "id": "adcfe4db8988b5668f1f6ff8437aa05e",
    "title": "大泗庄",
    "authorName": "金武祥",
    "authorId": "adcfe4db8988b566d1457b72d1457b72",
    "dynasty": "清",
    "content": [
      "陡觉江天朗，开帆趁晚晴。",
      "残云拖雨过，新涨挟潮生。",
      "村小还成市，途遥不计程。",
      "剧怜今夜月，偏照客舟明。"
    ]
  },
  {
    "id": "adcfe4db8988b566a0220f10490590c9",
    "title": "游焦山",
    "authorName": "金武祥",
    "authorId": "adcfe4db8988b566d1457b72d1457b72",
    "dynasty": "清",
    "content": [
      "几日停桡访，何妨绝顶跻。",
      "林阴迷路远，山翠压篷低。",
      "可有高人隐，惟馀野鹤栖。",
      "僧寮闲话久，不觉夕阳西。"
    ]
  },
  {
    "id": "adcfe4db8988b56658f30013c62f1d45",
    "title": "舟过鞋山数里忽南风大作回泊姑塘关",
    "authorName": "金武祥",
    "authorId": "adcfe4db8988b566d1457b72d1457b72",
    "dynasty": "清",
    "content": [
      "鹢首今真退，淹留又此关。",
      "水连天作岸，风激浪成山。",
      "岛屿苍茫外，帆樯出没间。",
      "沙堤聊散步，羡煞白鸥闲。"
    ]
  },
  {
    "id": "adcfe4db8988b56618996f2abeeb6c22",
    "title": "晓过峡江县",
    "authorName": "金武祥",
    "authorId": "adcfe4db8988b566d1457b72d1457b72",
    "dynasty": "清",
    "content": [
      "解缆趁清晓，南来第几程。",
      "云低藏塔影，风急乱滩声。",
      "古树多欹岸，青山半入城。",
      "梦回残月落，江上一帆轻。"
    ]
  },
  {
    "id": "adcfe4db8988b5668eb884e3739bf00f",
    "title": "舟中述怀",
    "authorName": "金武祥",
    "authorId": "adcfe4db8988b566d1457b72d1457b72",
    "dynasty": "清",
    "content": [
      "涉险嗟游子，方知行路难。",
      "诗犹说惶恐，信敢报平安。",
      "客路三千里，危途十八滩。",
      "关山回首望，思入白云端。"
    ]
  },
  {
    "id": "adcfe4db8988b5660980b96fe80ae5fb",
    "title": "榕斋即事",
    "authorName": "金武祥",
    "authorId": "adcfe4db8988b566d1457b72d1457b72",
    "dynasty": "清",
    "content": [
      "小雨初收后，闲庭独立时。",
      "夜寒孤雁警，秋老一蛩知。",
      "涧曲泉流细，山深月到迟。",
      "垂檐多橘柚，风景淡相宜。"
    ]
  },
  {
    "id": "adcfe4db8988b56687ab18c681d90547",
    "title": "探梅归途偕施立之",
    "authorName": "金武祥",
    "authorId": "adcfe4db8988b566d1457b72d1457b72",
    "dynasty": "清",
    "content": [
      "夙有寻花约，探梅到水滨。",
      "正逢开一树，不速到三人。",
      "老干初霏雪，归途共带春。",
      "几枝分赠去，好与结芳邻。"
    ]
  },
  {
    "id": "adcfe4db8988b56674cd59317659f6a7",
    "title": "瀛石观察用卷帘体次韵索和",
    "authorName": "金武祥",
    "authorId": "adcfe4db8988b566d1457b72d1457b72",
    "dynasty": "清",
    "content": [
      "共结几寒友，原宜松竹邻。",
      "乍销江上雪，分赠陇头春。",
      "酬韵方连日，寻芳又几人。",
      "还应驴背跨，重访灞桥滨。"
    ]
  },
  {
    "id": "adcfe4db8988b566911b809a156e1954",
    "title": "砚孙从兄殁于襄阳诗以寄挽七首",
    "authorName": "金武祥",
    "authorId": "adcfe4db8988b566d1457b72d1457b72",
    "dynasty": "清",
    "content": [
      "不尽漂摇感，闻君解脱诗。",
      "沈屙奚远适，乱世已长辞。",
      "黑劫愁难挽，黄泉痛不知。",
      "人琴遥叹逝，客路独凄其。"
    ]
  },
  {
    "id": "adcfe4db8988b566911b809a0112cfb5",
    "title": "砚孙从兄殁于襄阳诗以寄挽七首",
    "authorName": "金武祥",
    "authorId": "adcfe4db8988b566d1457b72d1457b72",
    "dynasty": "清",
    "content": [
      "扰攘干戈日，天涯叹只身。",
      "邓攸常抱痛，奉倩早伤神。",
      "远客三千里，劳生五十春。",
      "全家犹泛宅，易箦最酸辛。"
    ]
  },
  {
    "id": "adcfe4db8988b566911b809ab5d38ea9",
    "title": "砚孙从兄殁于襄阳诗以寄挽七首",
    "authorName": "金武祥",
    "authorId": "adcfe4db8988b566d1457b72d1457b72",
    "dynasty": "清",
    "content": [
      "一唱公无渡，舟中哭失声。",
      "贾生悲赋鵩，太白爱骑鲸。",
      "湖畔愁青草，堂前忆紫荆。",
      "移家湘水曲，悽绝鹧鸪鸣。"
    ]
  },
  {
    "id": "adcfe4db8988b566911b809ab5e3b7a5",
    "title": "砚孙从兄殁于襄阳诗以寄挽七首",
    "authorName": "金武祥",
    "authorId": "adcfe4db8988b566d1457b72d1457b72",
    "dynasty": "清",
    "content": [
      "击楫大江横，苍茫铁瓮城。",
      "暂离成永诀，入梦恍平生。",
      "望远棺难拊，开缄泪已倾。",
      "当时分手处，历历记分明。"
    ]
  },
  {
    "id": "adcfe4db8988b566911b809aa48dacc2",
    "title": "砚孙从兄殁于襄阳诗以寄挽七首",
    "authorName": "金武祥",
    "authorId": "adcfe4db8988b566d1457b72d1457b72",
    "dynasty": "清",
    "content": [
      "有弟嗟分散，含悲念阿蒙。",
      "怕吟啼鸟句，悽断纸鸢风。",
      "少小情难忘，平安信未通。",
      "招魂何处哭，明月黯青枫。"
    ]
  },
  {
    "id": "adcfe4db8988b566911b809adad576de",
    "title": "砚孙从兄殁于襄阳诗以寄挽七首",
    "authorName": "金武祥",
    "authorId": "adcfe4db8988b566d1457b72d1457b72",
    "dynasty": "清",
    "content": [
      "忆昔辞官早，还乡衣锦荣。",
      "风尘羞俗吏，戎马见书生。",
      "一第名谁继，三吴乱未平。",
      "不堪门祚薄，长使泪纵横。"
    ]
  },
  {
    "id": "adcfe4db8988b566911b809a2e257929",
    "title": "砚孙从兄殁于襄阳诗以寄挽七首",
    "authorName": "金武祥",
    "authorId": "adcfe4db8988b566d1457b72d1457b72",
    "dynasty": "清",
    "content": [
      "旅榇犹飘泊，艰难土一抔。",
      "吴云悲极目，楚水黯生愁。",
      "梦破红羊劫，魂依黄鹤楼。",
      "先茔何日傍，转使忆松楸。"
    ]
  },
  {
    "id": "adcfe4db8988b566f55f3391099de20a",
    "title": "挹翠轩即事",
    "authorName": "金武祥",
    "authorId": "adcfe4db8988b566d1457b72d1457b72",
    "dynasty": "清",
    "content": [
      "暼眼韶光遍，天涯容思牵。",
      "情深诗有债，量浅酒无缘。",
      "鸟向闲中狎，花从静里妍。",
      "春阴不成雨，酿湿一庭烟。"
    ]
  },
  {
    "id": "adcfe4db8988b566ca88b596e8f5e18e",
    "title": "病起",
    "authorName": "金武祥",
    "authorId": "adcfe4db8988b566d1457b72d1457b72",
    "dynasty": "清",
    "content": [
      "不觉动吟兴，何时换物华。",
      "新春偏惹梦，多病易思家。",
      "入馔初锄笋，分泥更种花。",
      "微风入庭树，为掩碧窗纱。"
    ]
  },
  {
    "id": "adcfe4db8988b566811a1ff863719348",
    "title": "大雨",
    "authorName": "金武祥",
    "authorId": "adcfe4db8988b566d1457b72d1457b72",
    "dynasty": "清",
    "content": [
      "疑卷江河水，凭空倒泻奇。",
      "波涛千树亚，风雨一亭危。",
      "佳节黄梅过，新凉翠簟知。",
      "喧豗声不断，遥识涨滩时。"
    ]
  },
  {
    "id": "adcfe4db8988b566e0c28ae3e86fb628",
    "title": "出郭闲眺二首",
    "authorName": "金武祥",
    "authorId": "adcfe4db8988b566d1457b72d1457b72",
    "dynasty": "清",
    "content": [
      "斗大孤城在，千岩万壑中。",
      "秋风延野烧，夜雨涨山洪。",
      "衰草寒犹绿，孤花晚更红。",
      "乡心何处寄，烟外数声鸿。"
    ]
  },
  {
    "id": "adcfe4db8988b566e0c28ae3f3671a3b",
    "title": "出郭闲眺二首",
    "authorName": "金武祥",
    "authorId": "adcfe4db8988b566d1457b72d1457b72",
    "dynasty": "清",
    "content": [
      "寂寞荒郊外，闲行遣客怀。",
      "桥惟支独木，屋每结悬厓。",
      "林瘦树全秃，云多峰半埋。",
      "江山感萧瑟，何事滞天涯。"
    ]
  },
  {
    "id": "adcfe4db8988b56654329cd66953e8ca",
    "title": "康郎山",
    "authorName": "金武祥",
    "authorId": "adcfe4db8988b566d1457b72d1457b72",
    "dynasty": "清",
    "content": [
      "放眼江湖润，蓬窗客自闲。",
      "沙明残雪后，帆隐暮云间。",
      "水落分诸港，林疏露远山。",
      "当年鏖战处，犹觉土花斑。"
    ]
  },
  {
    "id": "adcfe4db8988b5660a43b10076e41f71",
    "title": "江阴归舟作",
    "authorName": "金武祥",
    "authorId": "adcfe4db8988b566d1457b72d1457b72",
    "dynasty": "清",
    "content": [
      "霁色绕明驾艇还，人来画里听潺潺。",
      "云端只放三分月，雪后刚留一尺山。",
      "柔橹咿哑新涨外，远帆明灭夕阳间。",
      "吾庐好在烟村住，林木萧疏溪水环。"
    ]
  },
  {
    "id": "adcfe4db8988b56636da68b4b9107818",
    "title": "芍药",
    "authorName": "金武祥",
    "authorId": "adcfe4db8988b566d1457b72d1457b72",
    "dynasty": "清",
    "content": [
      "芳菲开尽总缤纷，婪尾还欣殿众芬。",
      "三月春归谁伴我，十年梦觉又逢君。",
      "玉盘色异人争看，金带名标种孰分。",
      "只让花王称第一，自教花相独超群。"
    ]
  },
  {
    "id": "adcfe4db8988b5662e256f102399041a",
    "title": "镜",
    "authorName": "金武祥",
    "authorId": "adcfe4db8988b566d1457b72d1457b72",
    "dynasty": "清",
    "content": [
      "虚堂悬处一尘无，望去光明月影俱。",
      "直使凭空起楼阁，却教依样画葫芦。",
      "照来定可妍媸判，相对何曾喜怒殊。",
      "更有芙蓉徵及第，当年嘉兆信非诬。"
    ]
  },
  {
    "id": "adcfe4db8988b566dbe59929cebce40b",
    "title": "村居",
    "authorName": "金武祥",
    "authorId": "adcfe4db8988b566d1457b72d1457b72",
    "dynasty": "清",
    "content": [
      "年来小隐占溪山，未碍柴门竟日关。",
      "睡美好将残梦续，心虚频把旧诗删。",
      "草深荒径鸣蛩冷，叶落空庭坐鸟闲。",
      "几度新霜寒橘柚，垂檐秋色已斓斑。"
    ]
  },
  {
    "id": "adcfe4db8988b5665ca4fbef92fa0ce1",
    "title": "遣兴",
    "authorName": "金武祥",
    "authorId": "adcfe4db8988b566d1457b72d1457b72",
    "dynasty": "清",
    "content": [
      "雨后山光落槛前，萧萧翠竹早秋天。",
      "溪深积水分流泻，叶落斜阳倒影穿。",
      "得句每愁难脱稿，观书常恐易终篇。",
      "萧斋镇日多欣赏，信有人间翰墨缘。"
    ]
  },
  {
    "id": "adcfe4db8988b5669a163e067e4787f1",
    "title": "落叶二首",
    "authorName": "金武祥",
    "authorId": "adcfe4db8988b566d1457b72d1457b72",
    "dynasty": "清",
    "content": [
      "江上秋声日夜驰，又传寒讯满天涯。",
      "疏林月冷乌啼夜，旧径风乾鹿过时。",
      "此日禁霜馀老干，他时承露待孙枝。",
      "却看生意依然在，休抱淮南木落悲。"
    ]
  },
  {
    "id": "adcfe4db8988b5669a163e06c28b73bd",
    "title": "落叶二首",
    "authorName": "金武祥",
    "authorId": "adcfe4db8988b566d1457b72d1457b72",
    "dynasty": "清",
    "content": [
      "零乱斜阳水一湾，霜痕飘处尚斓斑。",
      "搀和雨脚敲窗外，搅碎秋心在枕间。",
      "有客攀条悲故国，更谁寻梦到空山。",
      "吴江波冷枫初落，佳句吟成且莫删。"
    ]
  },
  {
    "id": "adcfe4db8988b5665e64b50b15ab82cd",
    "title": "途中志警",
    "authorName": "金武祥",
    "authorId": "adcfe4db8988b566d1457b72d1457b72",
    "dynasty": "清",
    "content": [
      "惊心到处起烽烟，游子辞家倍怆然。",
      "过客异言多误杀，前途凶信易讹传。",
      "关山路迥朝飞檄，鼓角声严夜泊船。",
      "回望妖氛竟深入，登程莫漫重流连。"
    ]
  },
  {
    "id": "adcfe4db8988b566c878047e69287675",
    "title": "舟至嘉兴界道梗不前二首",
    "authorName": "金武祥",
    "authorId": "adcfe4db8988b566d1457b72d1457b72",
    "dynasty": "清",
    "content": [
      "只身转徙乱离间，中道徘徊涕自潸。",
      "阮籍穷途惟痛哭，杜陵闲道望生还。",
      "泽嗷鸿雁情谁恤，藩触羝羊遇更艰。",
      "翻悔当时轻作别，不应撇手去乡关。"
    ]
  },
  {
    "id": "adcfe4db8988b566c878047e67cb26bc",
    "title": "舟至嘉兴界道梗不前二首",
    "authorName": "金武祥",
    "authorId": "adcfe4db8988b566d1457b72d1457b72",
    "dynasty": "清",
    "content": [
      "伶俜何处一枝安，搔首长天思渺漫。",
      "世乱却伤为客早，囊空但觉告人难。",
      "虫沙正值苍生劫，鸡黍偏逢野老欢。",
      "回首烽烟犹未息，何时归去话团圞。"
    ]
  },
  {
    "id": "adcfe4db8988b5662f8eaa57ff2b9e9a",
    "title": "辛酉首夏述怀五首",
    "authorName": "金武祥",
    "authorId": "adcfe4db8988b566d1457b72d1457b72",
    "dynasty": "清",
    "content": [
      "江关萧瑟恨何如，避寇偏难更卜居。",
      "得福转因亡塞马，馀殃尚恐及池鱼。",
      "堪嗟人事多迁变，空望妖氛尽剿除。",
      "太息莺花歌舞地，三吴回首尽成墟。"
    ]
  },
  {
    "id": "adcfe4db8988b5662f8eaa57d9d2c36b",
    "title": "辛酉首夏述怀五首",
    "authorName": "金武祥",
    "authorId": "adcfe4db8988b566d1457b72d1457b72",
    "dynasty": "清",
    "content": [
      "细柳新蒲最动愁，书生常抱杞人忧。",
      "明知草窃时难久，无柰瓜期岁已周。",
      "鹤唳不堪频报警，狼吞到处尚穷搜。",
      "白头野老多情话，追溯升平也泪流。"
    ]
  },
  {
    "id": "adcfe4db8988b5662f8eaa57139fdc65",
    "title": "辛酉首夏述怀五首",
    "authorName": "金武祥",
    "authorId": "adcfe4db8988b566d1457b72d1457b72",
    "dynasty": "清",
    "content": [
      "犹忆当年旷日持，河山恢复屡愆期。",
      "国无严谴官多怠，将不穷追寇易滋。",
      "竟使羊亡机早失，岂知乌合势终离。",
      "即今几处援军集，可慰忧勤圣主思。"
    ]
  },
  {
    "id": "adcfe4db8988b5662f8eaa57ab4d7dad",
    "title": "辛酉首夏述怀五首",
    "authorName": "金武祥",
    "authorId": "adcfe4db8988b566d1457b72d1457b72",
    "dynasty": "清",
    "content": [
      "云霓常自望元戎，悽绝嗷嗷泽畔鸿。",
      "岂有城亡归劫运，翻乘贼退冒奇功。",
      "连山夕照烽烟紫，遍野春馀战血红。",
      "直北关河犹扰攘，几时重见九州同。"
    ]
  },
  {
    "id": "adcfe4db8988b5662f8eaa57a16fd10e",
    "title": "辛酉首夏述怀五首",
    "authorName": "金武祥",
    "authorId": "adcfe4db8988b566d1457b72d1457b72",
    "dynasty": "清",
    "content": [
      "沧海桑田劫未阑，那堪时节又春残。",
      "感深吾辈嗟何补，乱在人心治最难。",
      "呼作马牛曾漫应，处同燕雀敢偷安。",
      "有谁寻得桃源路，隔却云山岁月宽。"
    ]
  },
  {
    "id": "adcfe4db8988b566def2186edcc2480b",
    "title": "泰兴道中",
    "authorName": "金武祥",
    "authorId": "adcfe4db8988b566d1457b72d1457b72",
    "dynasty": "清",
    "content": [
      "依依杨柳拂春风，芳草斜阳一径通。",
      "问路不欺知俗厚，款宾有礼识年丰。",
      "连村树色千重翠，映水花枝雨面红。",
      "如此溪山最佳处，剧怜行旅太匆匆。"
    ]
  },
  {
    "id": "adcfe4db8988b56644524f2b4d5f1ed5",
    "title": "镇江舟次",
    "authorName": "金武祥",
    "authorId": "adcfe4db8988b566d1457b72d1457b72",
    "dynasty": "清",
    "content": [
      "孤帆才见下扬州，铁瓮城边又泊舟。",
      "客梦喜随家北渡，乡心还共水东流。",
      "无边芳草迷瓜步，不断青山到石头。",
      "日暮空江凭眺处，茫茫鼓角动人愁。"
    ]
  },
  {
    "id": "adcfe4db8988b5666fff09d51dbbacf5",
    "title": "大通镇",
    "authorName": "金武祥",
    "authorId": "adcfe4db8988b566d1457b72d1457b72",
    "dynasty": "清",
    "content": [
      "繁华廛市水西东，凭眺江头叹转篷。",
      "客老孤舟忘岁月，人经浩劫悟穷通。",
      "一身出入干戈里，千里稽迟道路中。",
      "遥识高堂念游子，岭云千叠盼征鸿。"
    ]
  },
  {
    "id": "adcfe4db8988b566c94a30ec733aa01b",
    "title": "登石钟山游绀园",
    "authorName": "金武祥",
    "authorId": "adcfe4db8988b566d1457b72d1457b72",
    "dynasty": "清",
    "content": [
      "名园蹊径本天成，一览江山倍有情。",
      "百战尚思金鼓震，千秋犹作石钟鸣。",
      "鄱湖水远孤帆出，庐岳云闲夕照明。",
      "且向坡山楼上望，不须月下小舟行。"
    ]
  },
  {
    "id": "adcfe4db8988b5664abe2b46124b0372",
    "title": "庐陵道中",
    "authorName": "金武祥",
    "authorId": "adcfe4db8988b566d1457b72d1457b72",
    "dynasty": "清",
    "content": [
      "江流吉宇水澄清，曲折沿溪不计程。",
      "村树含烟迷远近，山云挟雨乱阴晴。",
      "独怜天际孤帆影，怕听秋空一雁声。",
      "城市繁华风物美，乱离偏触故乡情。"
    ]
  },
  {
    "id": "adcfe4db8988b566b2941e85969ef56e",
    "title": "张家渡",
    "authorName": "金武祥",
    "authorId": "adcfe4db8988b566d1457b72d1457b72",
    "dynasty": "清",
    "content": [
      "半璧残山可奈何，虞渊日挽鲁阳戈。",
      "小朝莫挽偏安局，大节无惭正气歌。",
      "曾读遗文钦凛烈，相传故里幸经过。",
      "停舟渡口空怀古，呜咽滩声感恨多。"
    ]
  },
  {
    "id": "adcfe4db8988b5667669f6a126459e91",
    "title": "攸镇雨泊",
    "authorName": "金武祥",
    "authorId": "adcfe4db8988b566d1457b72d1457b72",
    "dynasty": "清",
    "content": [
      "松杉如沐总离披，卷地狂风忽漫吹。",
      "两岸声喧滩涨后，万山云暝雨来时。",
      "篷窗急点惊残梦，茅屋寒烟湿晚炊。",
      "顿觉清凉人意爽，新晴莫遗挂帆迟。"
    ]
  },
  {
    "id": "adcfe4db8988b566f57a8aa5531a6048",
    "title": "雩都道中",
    "authorName": "金武祥",
    "authorId": "adcfe4db8988b566d1457b72d1457b72",
    "dynasty": "清",
    "content": [
      "山重水复路迢迢，劫后秋榕叶未凋。",
      "古岸泥高坚似石，乱滩雨足涨如潮。",
      "趁墟归向斜阳晚，结寨居从绝壁遥。",
      "只觉炎荒风景异，不妨随意纪歌谣。"
    ]
  },
  {
    "id": "adcfe4db8988b5665da4644e709e103c",
    "title": "抵会昌呈外舅素庵先生",
    "authorName": "金武祥",
    "authorId": "adcfe4db8988b566d1457b72d1457b72",
    "dynasty": "清",
    "content": [
      "矍铄精神志益坚，又携琴鹤到南天。",
      "六旬蔗境逢今日，七邑棠阴记昔年。",
      "犹是怜封思政绩，最难治谱绍家传。",
      "婿乡只自惭无补，为纪循良次第编。"
    ]
  },
  {
    "id": "adcfe4db8988b566f328b058b155e17a",
    "title": "樵孙茂斋芷香三明府更番治具招集鸿雪轩亦岁暮一乐也席上口占",
    "authorName": "金武祥",
    "authorId": "adcfe4db8988b566d1457b72d1457b72",
    "dynasty": "清",
    "content": [
      "杯盘连日扰郇厨，绿酒红灯且共娱。",
      "百斗未曾酣李白，一毛原不拔杨朱。",
      "诸公手试烹鲜妙，贱子心偏饱德腴。",
      "也算客中逢胜会，此番鸿雪记能无？"
    ]
  },
  {
    "id": "adcfe4db8988b566d56151a98ada4873",
    "title": "送别樵孙茂斋芷香三明府二首",
    "authorName": "金武祥",
    "authorId": "adcfe4db8988b566d1457b72d1457b72",
    "dynasty": "清",
    "content": [
      "过从频番忽唱骊，搏沙吹散怅临岐。",
      "重逢定遂三生愿，小聚刚逾两月期。",
      "棠荫尚欣留旧治，梅花还共赋新诗。",
      "不才自愧千金帚，却荷逢人说项斯。"
    ]
  },
  {
    "id": "adcfe4db8988b566d56151a9870bd023",
    "title": "送别樵孙茂斋芷香三明府二首",
    "authorName": "金武祥",
    "authorId": "adcfe4db8988b566d1457b72d1457b72",
    "dynasty": "清",
    "content": [
      "萍聚天涯好共敦，几回觞咏乐晨昏。",
      "莺花后日虚良会，鸿雪当年认旧痕。",
      "此去奇文谁共赏，何时别绪更重论。",
      "怜他江畔春初柳，未放长条也断魂。"
    ]
  },
  {
    "id": "adcfe4db8988b566ec10a5a8cc434ae1",
    "title": "送蒋醉园返南昌",
    "authorName": "金武祥",
    "authorId": "adcfe4db8988b566d1457b72d1457b72",
    "dynasty": "清",
    "content": [
      "赏菊评梅屡唱酬，交因文字契深投。",
      "吟豪心挟千秋想，世乱身轻万里游。",
      "浩劫虫沙曾共历，新痕鸿雪却同留。",
      "那堪正送春归去，又送君归黯别愁。"
    ]
  },
  {
    "id": "adcfe4db8988b5668d63d4c6d1748a34",
    "title": "春晚偶成",
    "authorName": "金武祥",
    "authorId": "adcfe4db8988b566d1457b72d1457b72",
    "dynasty": "清",
    "content": [
      "偶然拈韵独敲推，好景应须好句催。",
      "雨过烟痕随雾散，日斜山影渡江来。",
      "天涯人远愁红药，客馆春深闭绿苔。",
      "惆怅家园风物改，可怜怀抱几时开。"
    ]
  },
  {
    "id": "adcfe4db8988b566b45cca669787aa3e",
    "title": "琴江即事二首",
    "authorName": "金武祥",
    "authorId": "adcfe4db8988b566d1457b72d1457b72",
    "dynasty": "清",
    "content": [
      "半年踪迹滞偏隅，风景频番纪客途。",
      "天气燠寒昏昼异，溪流消长雨晴殊。",
      "江头浪静鱼偏跃，树杪枝危鸟自趺。",
      "最爱秋光浓淡处，倩谁粉本绘成图。"
    ]
  },
  {
    "id": "adcfe4db8988b566b45cca6680edd622",
    "title": "琴江即事二首",
    "authorName": "金武祥",
    "authorId": "adcfe4db8988b566d1457b72d1457b72",
    "dynasty": "清",
    "content": [
      "四合峰峦隐似环，孤城莽莽万里闲。",
      "连朝积雨蛟腾壑，满路腥风虎过山。",
      "聚散频惊岚瘴重，卷舒翻羡岭云闲。",
      "不堪景物炎荒异，何日天涯放棹还。"
    ]
  },
  {
    "id": "adcfe4db8988b566b6417d9bd726b30f",
    "title": "庄明府耀采厚威政绩诗为陈柏堂孝廉许吉庭司马作三首",
    "authorName": "金武祥",
    "authorId": "adcfe4db8988b566d1457b72d1457b72",
    "dynasty": "清",
    "content": [
      "岩城恢复绩原奇，惠政尤留去后思。",
      "拔薤威名从此振，徙薪远虑有谁知。",
      "枕戈敢忘疮痍苦，免胄重瞻父母慈。",
      "虎口馀生酬守志，也缘公德荫琼枝。"
    ]
  },
  {
    "id": "adcfe4db8988b566b6417d9bba9dee3d",
    "title": "庄明府耀采厚威政绩诗为陈柏堂孝廉许吉庭司马作三首",
    "authorName": "金武祥",
    "authorId": "adcfe4db8988b566d1457b72d1457b72",
    "dynasty": "清",
    "content": [
      "太息沧桑劫未穷，孤城未竟合围功。",
      "已看弃甲诸军溃，犹领团丁一队雄。",
      "草野同心甘赴敌，花门剺面愿从戎。",
      "若非慷慨输忠勇，安见群夷拜令公。"
    ]
  },
  {
    "id": "adcfe4db8988b566b6417d9b17e536d0",
    "title": "庄明府耀采厚威政绩诗为陈柏堂孝廉许吉庭司马作三首",
    "authorName": "金武祥",
    "authorId": "adcfe4db8988b566d1457b72d1457b72",
    "dynasty": "清",
    "content": [
      "噩耗传来泪暗吞，越王台畔共攀辕。",
      "哀音已废莪蒿读，直道还明薏苡冤。",
      "自昔棠圻贻惠泽，于今黍谷转春温。",
      "他年德政碑重纪，白叟黄童尽感恩。"
    ]
  },
  {
    "id": "adcfe4db8988b566eb649e184705fa50",
    "title": "许湾道中",
    "authorName": "金武祥",
    "authorId": "adcfe4db8988b566d1457b72d1457b72",
    "dynasty": "清",
    "content": [
      "雷雨初收入晚霞，溪山曲折出平沙。",
      "桨因水浅每双搁，帆为风横时一斜。",
      "衔尾竹箄分客货，平头茆屋住田家。",
      "征途百里频回首，从此江湖别路赊。"
    ]
  },
  {
    "id": "adcfe4db8988b56616059be85364e268",
    "title": "登北固山游甘露寺",
    "authorName": "金武祥",
    "authorId": "adcfe4db8988b566d1457b72d1457b72",
    "dynasty": "清",
    "content": [
      "危峰独立迥淩虚，万里苍茫眼界舒。",
      "第一江山推北固，千秋形势壮南徐。",
      "孤亭直欲超云表，铁塔犹存历劫馀。",
      "说到沧桑增感慨，寺门凭眺意何如。"
    ]
  },
  {
    "id": "adcfe4db8988b56619ae53221ae54949",
    "title": "登天门山",
    "authorName": "金武祥",
    "authorId": "adcfe4db8988b566d1457b72d1457b72",
    "dynasty": "清",
    "content": [
      "焑云万垒望中收，山势嵯峨据上游。",
      "百战频年馀故垒，双峰对峙束江流。",
      "玲珑绝壁悬飞阁，寥泬长天接远洲。",
      "好向征途向揽胜，不妨到处尽勾留。"
    ]
  },
  {
    "id": "adcfe4db8988b5663760676b788f2863",
    "title": "抵章门即事",
    "authorName": "金武祥",
    "authorId": "adcfe4db8988b566d1457b72d1457b72",
    "dynasty": "清",
    "content": [
      "归来聊共赋闲居，翻悔当时作计疏。",
      "𣯀𣰕秋风怜下第，郁葱佳气喜充闾。",
      "漫论辛苦三条烛，且报平安一纸书。",
      "游遍江山名胜处，此行也算不曾虚。"
    ]
  },
  {
    "id": "adcfe4db8988b566582c2e52f9e52745",
    "title": "戊辰春仲将赴长沙省亲绕道至吉安阅府试卷感赋二律",
    "authorName": "金武祥",
    "authorId": "adcfe4db8988b566d1457b72d1457b72",
    "dynasty": "清",
    "content": [
      "才挂征帆便怅然，连天风雨暮云边。",
      "奔驰客路频千里，暌隔高堂已七年。",
      "忍使桑榆违色养，敢因儿女遂情牵。",
      "空囊且莫嫌羞涩，尚有新诗贮百篇。"
    ]
  },
  {
    "id": "adcfe4db8988b566582c2e526799babd",
    "title": "戊辰春仲将赴长沙省亲绕道至吉安阅府试卷感赋二律",
    "authorName": "金武祥",
    "authorId": "adcfe4db8988b566d1457b72d1457b72",
    "dynasty": "清",
    "content": [
      "可笑萍踪不自由，半途鸿雪又勾留。",
      "关心樽酒怀前度，满眼云山感旧游。",
      "差喜三湘原接壤，不妨两月暂停舟。",
      "此邦文物从头数，六一休风尚在不？"
    ]
  },
  {
    "id": "adcfe4db8988b566cef826b5eaebe6e3",
    "title": "连日雨行口占",
    "authorName": "金武祥",
    "authorId": "adcfe4db8988b566d1457b72d1457b72",
    "dynasty": "清",
    "content": [
      "潇潇风雨打孤篷，尽日舟行晻霭中。",
      "新涨又添三尺水，峭寒斜掠一帆风。",
      "含烟堤柳团浓绿，隔雾溪花缀小红。",
      "遥指前山信奇绝，飞泉百道挂长虹。"
    ]
  },
  {
    "id": "adcfe4db8988b5668caeb381e3f0e318",
    "title": "挽吴樵孙",
    "authorName": "金武祥",
    "authorId": "adcfe4db8988b566d1457b72d1457b72",
    "dynasty": "清",
    "content": [
      "薤露俄传泪暗吞，茫茫天道竟难论。",
      "当年治行曾称最，此地苍生尚感恩。",
      "犹幸暮年归志遂，谁于薄俗古风存。",
      "科名累世多阴德，会见重兴驷马门。"
    ]
  },
  {
    "id": "adcfe4db8988b5668caeb3815660de4c",
    "title": "挽吴樵孙",
    "authorName": "金武祥",
    "authorId": "adcfe4db8988b566d1457b72d1457b72",
    "dynasty": "清",
    "content": [
      "几度螺川击客船，孟公投辖每拳拳。",
      "重来又认飞鸿迹，一恸惊闻化鹤年。",
      "远道何时陈絮酒，高山此后息琴弦。",
      "不堪蹭蹬风尘日，哭到知音倍黯然。"
    ]
  },
  {
    "id": "adcfe4db8988b5666a22583e28ee8a3b",
    "title": "袁州道中",
    "authorName": "金武祥",
    "authorId": "adcfe4db8988b566d1457b72d1457b72",
    "dynasty": "清",
    "content": [
      "参差渔笛隔江闻，西崦苍茫日又曛。",
      "乱石横滩山过脉，孤根拔地树盘筋。",
      "水牛带犊浮溪涨，野鸟呼群渡岭云。",
      "最喜停桡香扑鼻，岩花相对落纷纷。"
    ]
  },
  {
    "id": "adcfe4db8988b566a28251db2f95e015",
    "title": "云麓宫题壁",
    "authorName": "金武祥",
    "authorId": "adcfe4db8988b566d1457b72d1457b72",
    "dynasty": "清",
    "content": [
      "闻道山僧宿翠微，径来绝顶款岩扉。",
      "白云满地客何处，啼鸟数声花乱飞。",
      "万木萧森生远籁，一龛寂静悟禅机。",
      "寻松问石频闲憩，不觉前峰已夕晖。"
    ]
  },
  {
    "id": "adcfe4db8988b56607b4615fe3f7a8bc",
    "title": "过贾太傅故宅",
    "authorName": "金武祥",
    "authorId": "adcfe4db8988b566d1457b72d1457b72",
    "dynasty": "清",
    "content": [
      "此地曾闻吊屈来，城西故宅尚崔巍。",
      "最难年少能忧国，未有公卿不忌才。",
      "痛哭只馀三策在，孤忠直接九歌哀。",
      "即今异代同祠宇，凄绝湘流去不回。"
    ]
  },
  {
    "id": "adcfe4db8988b5669a9c0f18ba3d8c9b",
    "title": "途中久雨遣闷",
    "authorName": "金武祥",
    "authorId": "adcfe4db8988b566d1457b72d1457b72",
    "dynasty": "清",
    "content": [
      "逆流日日滞征桡，积雾沈阴入望遥。",
      "不肯放晴天似吝，争先出峡水何骄。",
      "萧条客路凭诗遣，料峭春寒仗酒消。",
      "每到夕阳云忽漏，夜来又听雨潇潇。"
    ]
  },
  {
    "id": "adcfe4db8988b566a37e93b0c3c0afe2",
    "title": "王萼楼司马家棣邀同人春游作",
    "authorName": "金武祥",
    "authorId": "adcfe4db8988b566d1457b72d1457b72",
    "dynasty": "清",
    "content": [
      "揽胜寻幽逸兴添，偏隅景物亦何嫌。",
      "使君为政原多暇，奇境能游任久淹。",
      "杨柳一溪春涨腻，菜花十里午风甜。",
      "韶光易暮休轻掷，此日何期四美兼。"
    ]
  },
  {
    "id": "adcfe4db8988b56681f98692c60685d3",
    "title": "吉州试院重九冯子良先生询赋诗索和和韵二首",
    "authorName": "金武祥",
    "authorId": "adcfe4db8988b566d1457b72d1457b72",
    "dynasty": "清",
    "content": [
      "岂有登高作赋才，论文且喜共衔杯。",
      "雁声忽报秋将老，鸿爪曾留客再来。",
      "千里相逢萍水合，重阳又见菊花开。",
      "新交旧主殷勤甚，送抱推襟日几回。"
    ]
  },
  {
    "id": "adcfe4db8988b56681f98692685c9337",
    "title": "吉州试院重九冯子良先生询赋诗索和和韵二首",
    "authorName": "金武祥",
    "authorId": "adcfe4db8988b566d1457b72d1457b72",
    "dynasty": "清",
    "content": [
      "节义文章夙所崇，此邦教泽溯流风。",
      "秋声谁赋欧阳子，正气犹存信国公。",
      "赖有汝南精月旦，定知冀北快群空。",
      "丹黄偶暇挥吟笔，馀勇争夸矍铄翁。"
    ]
  },
  {
    "id": "adcfe4db8988b56654f627ecab520569",
    "title": "子良先生酬诗二律和韵奉答",
    "authorName": "金武祥",
    "authorId": "adcfe4db8988b566d1457b72d1457b72",
    "dynasty": "清",
    "content": [
      "跌宕湖山自在身，超超大雅独扶轮。",
      "文章名世无馀子，治谱传家有替人。",
      "桃实长添方朔寿，梅花近接岭南春。",
      "更欣三度重游地，一度风光一度新。"
    ]
  },
  {
    "id": "adcfe4db8988b56654f627ecf2ef5b88",
    "title": "子良先生酬诗二律和韵奉答",
    "authorName": "金武祥",
    "authorId": "adcfe4db8988b566d1457b72d1457b72",
    "dynasty": "清",
    "content": [
      "健笔能将万象包，漫劳酬韵费推敲。",
      "闻名久已钦诗伯，述祖何期本世交。",
      "飞将文坛真大树，程材艺苑重前茅。",
      "匆匆指日归桡放，回首园林肯暂抛。"
    ]
  },
  {
    "id": "adcfe4db8988b566b09a2bf7bdd5f7cb",
    "title": "张君小琴惠诗二章即和原韵奉答",
    "authorName": "金武祥",
    "authorId": "adcfe4db8988b566d1457b72d1457b72",
    "dynasty": "清",
    "content": [
      "客邸何堪岁月催，幸逢旧雨共追陪。",
      "壮怀渐向风尘老，好句都从阅历来。",
      "酬韵又添诗草富，衡文更见榜花开。",
      "重阳莫作登高赋，且尽筵前浊酒杯。"
    ]
  },
  {
    "id": "adcfe4db8988b566b09a2bf7699d1367",
    "title": "张君小琴惠诗二章即和原韵奉答",
    "authorName": "金武祥",
    "authorId": "adcfe4db8988b566d1457b72d1457b72",
    "dynasty": "清",
    "content": [
      "天涯频叹转蓬身，小聚匆匆记早春。",
      "相忆曾劳鱼递訉，重逢却值雁来宾。",
      "何期两度同游迹，应是三生有宿因。",
      "难得忘年交谊笃，只愁欲别又逡巡。"
    ]
  },
  {
    "id": "adcfe4db8988b566e550c1ce4685a485",
    "title": "小春十日陪子良先生麦味榴大守锦銮明斋游青原山子良先生成诗一章奉和原韵",
    "authorName": "金武祥",
    "authorId": "adcfe4db8988b566d1457b72d1457b72",
    "dynasty": "清",
    "content": [
      "龙湫虎穴祖关开，揽胜同登旧镜台。",
      "流水亦知宗派别，名山未许俗人来。",
      "参天尚有千年柏，题壁先吟十月梅。",
      "颜李文黄遗迹在，为摹残碣几徘徊。"
    ]
  },
  {
    "id": "adcfe4db8988b566faa96a3d264a06ec",
    "title": "将旋莲厅留别张小琴",
    "authorName": "金武祥",
    "authorId": "adcfe4db8988b566d1457b72d1457b72",
    "dynasty": "清",
    "content": [
      "何幸风规接老成，五旬重聚倍心倾。",
      "人能孝友多真性，诗到和平是正声。",
      "已向词章投臭味，更从道义见交情。",
      "不堪同是离家客，临别殷勤百感生。"
    ]
  },
  {
    "id": "adcfe4db8988b566b82bcadfdbb1cd59",
    "title": "璐江道中",
    "authorName": "金武祥",
    "authorId": "adcfe4db8988b566d1457b72d1457b72",
    "dynasty": "清",
    "content": [
      "层峦叠嶂水回环，鱼鸟亲人意自闲。",
      "白雨横飞泉出峡，赤霞高拥火烧山。",
      "松林阴翳二三里，茆屋欹斜一两间。",
      "剧爱倪黄留画本，船头看到夕阳殷。"
    ]
  },
  {
    "id": "adcfe4db8988b56640edd6b2d046eaf5",
    "title": "阳江舟次",
    "authorName": "金武祥",
    "authorId": "adcfe4db8988b566d1457b72d1457b72",
    "dynasty": "清",
    "content": [
      "霜天木落正纷纷，樵唱渔歌一路闻。",
      "乱石纵横拦去水，奇峰突兀攫归云。",
      "禽幽吭引新翻曲，树老皮皴古篆文。",
      "倚棹频来最佳处，此间真个绝尘氛。"
    ]
  },
  {
    "id": "adcfe4db8988b566df577ba37a0d7bac",
    "title": "白堡小泊",
    "authorName": "金武祥",
    "authorId": "adcfe4db8988b566d1457b72d1457b72",
    "dynasty": "清",
    "content": [
      "云水光中几度经，渡头日落渐黄昏。",
      "危滩激浪疑龙斗，怪石悬崖似虎蹲。",
      "橘柚盈筐香入市，松杉成幄暗藏村。",
      "今宵系缆垂杨岸，记否春初旧涨痕。"
    ]
  },
  {
    "id": "adcfe4db8988b5666013f64799f619cc",
    "title": "长箄泊舟晚眺",
    "authorName": "金武祥",
    "authorId": "adcfe4db8988b566d1457b72d1457b72",
    "dynasty": "清",
    "content": [
      "白云如带束山腰，暮色苍然景寂寥。",
      "庙破枯藤盘作瓦，岸颓僵柳卧成桥。",
      "林间斗鹊每双堕，波面游鱼时一跳。",
      "长短堤边聊系缆，可堪落木正萧萧。"
    ]
  },
  {
    "id": "adcfe4db8988b566d44af53aae44f073",
    "title": "秋试报罢久滞里门感赋二首",
    "authorName": "金武祥",
    "authorId": "adcfe4db8988b566d1457b72d1457b72",
    "dynasty": "清",
    "content": [
      "跋浪仍归点额中，依然𣯀𣰕对秋风。",
      "学荒敢惜求全毁，遇蹇惟成得半功。",
      "莫向文章论得失，要从气数验穷通。",
      "即有多少青云客，知否投时语尽工。"
    ]
  },
  {
    "id": "adcfe4db8988b566d44af53a17f345bc",
    "title": "秋试报罢久滞里门感赋二首",
    "authorName": "金武祥",
    "authorId": "adcfe4db8988b566d1457b72d1457b72",
    "dynasty": "清",
    "content": [
      "百年身世望漫漫，乱后还乡亦大难。",
      "偏到穷途增客感，漫从远道博亲欢。",
      "自怜去住无长策，久阅炎凉转达观。",
      "闻说终南多捷径，问君投笔可能安。"
    ]
  },
  {
    "id": "adcfe4db8988b566035e63a99906727a",
    "title": "登翠微亭",
    "authorName": "金武祥",
    "authorId": "adcfe4db8988b566d1457b72d1457b72",
    "dynasty": "清",
    "content": [
      "翠微亭畔草离离，独客登临意自悲。",
      "千里河山原巩固，万家黎庶尚疮痍。",
      "荒郊寂寞馀残垒，落日苍茫卷大旗。",
      "使相南来重秉节，可能江左仗安危。"
    ]
  },
  {
    "id": "adcfe4db8988b5668c35e3ff4e8e3707",
    "title": "辛未三月于旧基筑室数楹落成赋此四首",
    "authorName": "金武祥",
    "authorId": "adcfe4db8988b566d1457b72d1457b72",
    "dynasty": "清",
    "content": [
      "湖海茫茫几度经，又从故里寄浮萍。",
      "乱馀更喜逢时稔，人杰原须仗地灵。",
      "犹幸亲朋共乡井，固应诗礼绍门庭。",
      "数椽漫说需材急，梁栋还宜贡帝廷。"
    ]
  },
  {
    "id": "adcfe4db8988b5668c35e3ffff21c708",
    "title": "辛未三月于旧基筑室数楹落成赋此四首",
    "authorName": "金武祥",
    "authorId": "adcfe4db8988b566d1457b72d1457b72",
    "dynasty": "清",
    "content": [
      "回思旧事感沧桑，辛苦艰难十载尝。",
      "未遂万间成广厦，且从千里慰高堂。",
      "谋深菽水经营早，话到田园意味长。",
      "何日三湘放归棹，团圞一室快称觞。"
    ]
  },
  {
    "id": "adcfe4db8988b5668c35e3ff03a3823b",
    "title": "辛未三月于旧基筑室数楹落成赋此四首",
    "authorName": "金武祥",
    "authorId": "adcfe4db8988b566d1457b72d1457b72",
    "dynasty": "清",
    "content": [
      "木兰生意未全摧，曾见慈亲手自栽。",
      "百劫尚留先泽在，群花应喜主人来。",
      "一枝秋老还攀桂，十月春融好伴梅。",
      "后起漫占多富贵，落成时节牡丹开。"
    ]
  },
  {
    "id": "adcfe4db8988b5668c35e3ff8233904f",
    "title": "辛未三月于旧基筑室数楹落成赋此四首",
    "authorName": "金武祥",
    "authorId": "adcfe4db8988b566d1457b72d1457b72",
    "dynasty": "清",
    "content": [
      "云香水翠稳幽栖，吾爱吾庐任品题。",
      "剥啄有时惊犬吠，游行随处听莺啼。",
      "农闲歌起荷花荡，市散人归杨柳堤。",
      "最爱夜来新月上，鸣榔船到小桥西。"
    ]
  },
  {
    "id": "adcfe4db8988b5668f29c3014d52106e",
    "title": "重九日偕同人登雨花台",
    "authorName": "金武祥",
    "authorId": "adcfe4db8988b566d1457b72d1457b72",
    "dynasty": "清",
    "content": [
      "难得重阳称意晴，雨花台上畅游情。",
      "品泉曾共煎茶到，出郭聊为访菊行。",
      "对景不堪惊物候，登高还欲志澄清。",
      "可怜六代都陈迹，俯仰兴衰百感生。"
    ]
  },
  {
    "id": "adcfe4db8988b5669943c73808734a9f",
    "title": "偕周星堂明府游半山寺陟谢公墩",
    "authorName": "金武祥",
    "authorId": "adcfe4db8988b566d1457b72d1457b72",
    "dynasty": "清",
    "content": [
      "佛寺重开净劫尘，薄游访古到城闉。",
      "一墩自占江山秀，千载常怀晋宋人。",
      "棋局荒凉云寂寂，涧泉清冷石粼粼。",
      "登临亦有超然想，可许幽栖共结邻。"
    ]
  },
  {
    "id": "adcfe4db8988b566a2fefc4c53fee4bb",
    "title": "句容道中",
    "authorName": "金武祥",
    "authorId": "adcfe4db8988b566d1457b72d1457b72",
    "dynasty": "清",
    "content": [
      "冈峦重叠锁寒烟，策马长途趁一鞭。",
      "衰草接天迷野烧，小桥横涧咽山泉。",
      "田园寂寞秋风里，城邑荒凉夕照边。",
      "多少疮痍犹未复，不堪揽辔重流连。"
    ]
  },
  {
    "id": "adcfe4db8988b566719fd92cd8bdacd3",
    "title": "除夕述怀",
    "authorName": "金武祥",
    "authorId": "adcfe4db8988b566d1457b72d1457b72",
    "dynasty": "清",
    "content": [
      "转徙天涯眴十年，故乡岁月又频迁。",
      "衰门漫诩高阳里，薄产犹馀下噀田。",
      "菽水经时违色养，妻孥远道倍情牵。",
      "一杯且饮屠苏酒，话到团圞意惘然。"
    ]
  },
  {
    "id": "adcfe4db8988b566c37471218eb8285b",
    "title": "赠薛慰农观察二首",
    "authorName": "金武祥",
    "authorId": "adcfe4db8988b566d1457b72d1457b72",
    "dynasty": "清",
    "content": [
      "六代江山一寓公，幸从座上挹春风。",
      "官曾杭帅同坡老，家近滁州号醉翁。",
      "入寺旃檀参密谛，盈堤新柳护芳丛。",
      "年来添得吟怀健，萸菊光阴兴转融。"
    ]
  },
  {
    "id": "adcfe4db8988b566c37471215546ee5d",
    "title": "赠薛慰农观察二首",
    "authorName": "金武祥",
    "authorId": "adcfe4db8988b566d1457b72d1457b72",
    "dynasty": "清",
    "content": [
      "山斗声名仰望尊，漫劳尘市枉高轩。",
      "簪缨敢诩全张旃，杞梓都归薛卞门。",
      "四海衡交增感触，一编述祖托评论。",
      "无心喜傍闲云懒，山色清凉笑语温。"
    ]
  },
  {
    "id": "adcfe4db8988b566ed3ed05509c75d6c",
    "title": "题白门新柳补记",
    "authorName": "金武祥",
    "authorId": "adcfe4db8988b566d1457b72d1457b72",
    "dynasty": "清",
    "content": [
      "山光如黛水如油，频向青溪访旧游。",
      "冶叶倡条犹似昔，淡云疏雨不胜秋。",
      "缠绵彩笔千回写，珍重遗珠一例收。",
      "南部烟花今补记，新阴只在板桥头。"
    ]
  },
  {
    "id": "adcfe4db8988b56632741e70bdc22842",
    "title": "登鸡鸣山入寺小憩",
    "authorName": "金武祥",
    "authorId": "adcfe4db8988b566d1457b72d1457b72",
    "dynasty": "清",
    "content": [
      "禅关寂寂径通幽，步上鸡鸣最上头。",
      "眢井长埋千古恨，虚堂高吸一湖秋。",
      "偶逢奇石向人立，时有闲云随客留。",
      "莫到台城增感慨，登临且与豁吟眸。"
    ]
  },
  {
    "id": "adcfe4db8988b566a129e16d40dbec33",
    "title": "题赵茌舲孝廉",
    "authorName": "金武祥",
    "authorId": "adcfe4db8988b566d1457b72d1457b72",
    "dynasty": "清",
    "content": [
      "当年乐事说天伦，遗稿重搜渍泪痕。",
      "千古文章悲浩劫，一编心血护忠魂。",
      "奇才定斫王郎剑，逸韵犹传伯氏埙。",
      "此后残篇倍珍惜，长同正气塞乾坤。"
    ]
  },
  {
    "id": "adcfe4db8988b5668b6fea17ee023147",
    "title": "吴昔壬部郎",
    "authorName": "金武祥",
    "authorId": "adcfe4db8988b566d1457b72d1457b72",
    "dynasty": "清",
    "content": [
      "片帆东去怅离群，独向秦淮客感纷。",
      "六代江山空揽古，十年湖海始逢君。",
      "珠光剑气才无敌，倾盖班荆谊最殷。",
      "待得兰陵春酒熟，乡关重与细论文。"
    ]
  },
  {
    "id": "adcfe4db8988b566e99c71c66c9ae34c",
    "title": "喜晤周钧甫",
    "authorName": "金武祥",
    "authorId": "adcfe4db8988b566d1457b72d1457b72",
    "dynasty": "清",
    "content": [
      "忆从往岁别乡关，何幸重逢客路间。",
      "阅历又添新著作，风尘未改旧容颜。",
      "奇才磊落凭谁拔，傲骨崚嶒肯自孱。",
      "握手只宜同一醉，茫茫且莫话时艰。"
    ]
  },
  {
    "id": "adcfe4db8988b5668e1e04c3665c1eaa",
    "title": "甲戌春初赴罗墅湾二首",
    "authorName": "金武祥",
    "authorId": "adcfe4db8988b566d1457b72d1457b72",
    "dynasty": "清",
    "content": [
      "辚辚侵晓历垞坡，不用轻航泛绿波。",
      "风日晴和逾卅里，冈峦重叠跨三河。",
      "经春揽景年光换，触境思亲涕泪多。",
      "二十年前板舆侍，牵衣此地几回过。"
    ]
  },
  {
    "id": "adcfe4db8988b5668e1e04c35128b5b5",
    "title": "甲戌春初赴罗墅湾二首",
    "authorName": "金武祥",
    "authorId": "adcfe4db8988b566d1457b72d1457b72",
    "dynasty": "清",
    "content": [
      "童时旧事不堪论，就傅曾从通德门。",
      "四载沧桑前度认，百年乔木几家存。",
      "盈阶兰玉绵先泽，入社须眉仰达尊。",
      "太息渭阳馀硕果，那禁情话到三更。"
    ]
  },
  {
    "id": "adcfe4db8988b56648ac15e428d32f64",
    "title": "赠龚少渔明府",
    "authorName": "金武祥",
    "authorId": "adcfe4db8988b566d1457b72d1457b72",
    "dynasty": "清",
    "content": [
      "移家爱向六朝居，花满江南奉板舆。",
      "渤海循声传太守，定山学术继尚书。",
      "枕戈慷慨勋曾策，揽辔澄清愿岂虚。",
      "我为苍生乞霖雨，梓邦先莅使君旟。"
    ]
  },
  {
    "id": "adcfe4db8988b5665550e506e5307873",
    "title": "感怀",
    "authorName": "金武祥",
    "authorId": "adcfe4db8988b566d1457b72d1457b72",
    "dynasty": "清",
    "content": [
      "功名蕉鹿未为真，四顾茫茫惜此身。",
      "未免热肠猜世俗，漫将巨眼望风尘。",
      "江湖浪迹逾千里，花月欢场又一旬。",
      "要识人生行乐耳，不须惆怅说沈沦。"
    ]
  },
  {
    "id": "adcfe4db8988b566716ff38e818f3744",
    "title": "虔州赠俞芝恬大令敦培",
    "authorName": "金武祥",
    "authorId": "adcfe4db8988b566d1457b72d1457b72",
    "dynasty": "清",
    "content": [
      "曾与寒梅共结盟，十年重聚倍心倾。",
      "才人旧按红牙拍，倦客新怜白发生。",
      "南国棠甘闻卧辙，北堂萱茂快称觥。",
      "双江水碧崆山翠，照向恬园分外清。"
    ]
  },
  {
    "id": "adcfe4db8988b56671e5d0409b0d411f",
    "title": "虔州即事四首",
    "authorName": "金武祥",
    "authorId": "adcfe4db8988b566d1457b72d1457b72",
    "dynasty": "清",
    "content": [
      "芳讯初传岭上梅，落帆又向郁孤台。",
      "渚清沙白双流合，日丽风酣入境开。",
      "峦翠空同新着雨，滩声惶恐旧闻雷。",
      "计程眴历三千里，多少云山过眼来。"
    ]
  },
  {
    "id": "adcfe4db8988b56671e5d04088280a10",
    "title": "虔州即事四首",
    "authorName": "金武祥",
    "authorId": "adcfe4db8988b566d1457b72d1457b72",
    "dynasty": "清",
    "content": [
      "形势从来说虎头，登临易动古今愁。",
      "卢谭霸业怀陈迹，闽粤岩畺控此州。",
      "戡乱奇勋高一代，效忠大节并千秋。",
      "幸逢四海烽烟息，谁念遐方伏莽留。"
    ]
  },
  {
    "id": "adcfe4db8988b56671e5d040815a9d8f",
    "title": "虔州即事四首",
    "authorName": "金武祥",
    "authorId": "adcfe4db8988b566d1457b72d1457b72",
    "dynasty": "清",
    "content": [
      "朋簪差喜聚天涯。",
      "腊去春回感岁华。",
      "高叟文章开讲席，苏翁父子擅名家。",
      "鹧鸪词唱乡心切，蝴蝶图成客梦赊。",
      "最是恬园觞咏盛，昨宵羯鼓为催花。"
    ]
  },
  {
    "id": "adcfe4db8988b56671e5d04002433237",
    "title": "虔州即事四首",
    "authorName": "金武祥",
    "authorId": "adcfe4db8988b566d1457b72d1457b72",
    "dynasty": "清",
    "content": [
      "漫与坡仙踵后尘，此邦揽胜往来频。",
      "山中自古有明月，郭外至今无逸民。",
      "榕倚荒祠空阅岁，兰寻绝巘远藏春。",
      "穷经更向皇初溯，可有奇踪赣巨人。"
    ]
  },
  {
    "id": "adcfe4db8988b56625793f9320e45c7e",
    "title": "章门喜晤孙子成明经缙二首",
    "authorName": "金武祥",
    "authorId": "adcfe4db8988b566d1457b72d1457b72",
    "dynasty": "清",
    "content": [
      "昔年仙侣记同舟，挥手天涯汗漫游。",
      "一叶居然逢大海，百花聊共览芳洲。",
      "江声南浦流归梦，云影西山淡客愁。",
      "试上滕王高阁望，古来题句几人留。"
    ]
  },
  {
    "id": "adcfe4db8988b56625793f9326f3f40b",
    "title": "章门喜晤孙子成明经缙二首",
    "authorName": "金武祥",
    "authorId": "adcfe4db8988b566d1457b72d1457b72",
    "dynasty": "清",
    "content": [
      "风尘到处有逢迎，携得诗囊字字清。",
      "自昔郢中传曲调，于今洛下想才名。",
      "云山游屐长无恙，花月倾觞倍有情。",
      "好约秦淮重问渡，与君同续丽人行。"
    ]
  },
  {
    "id": "adcfe4db8988b566768576276c067ee7",
    "title": "野望",
    "authorName": "金武祥",
    "authorId": "adcfe4db8988b566d1457b72d1457b72",
    "dynasty": "清",
    "content": [
      "寒山石径斜，行歌遇樵者。",
      "黄叶一肩挑，冲云归去也。"
    ]
  },
  {
    "id": "adcfe4db8988b566da2cab73ff2bffeb",
    "title": "江行",
    "authorName": "金武祥",
    "authorId": "adcfe4db8988b566d1457b72d1457b72",
    "dynasty": "清",
    "content": [
      "薄暝寒风骤，孤帆江上行。",
      "夕阳云忽漏，放出一峰明。"
    ]
  },
  {
    "id": "adcfe4db8988b5669c2b7a17d5e06f7e",
    "title": "试院杂咏七首",
    "authorName": "金武祥",
    "authorId": "adcfe4db8988b566d1457b72d1457b72",
    "dynasty": "清",
    "content": [
      "锦衣摇玉佩，飒爽多英姿。",
      "羽林曾校射，犹记少年时。"
    ]
  },
  {
    "id": "adcfe4db8988b5669c2b7a1754740281",
    "title": "试院杂咏七首",
    "authorName": "金武祥",
    "authorId": "adcfe4db8988b566d1457b72d1457b72",
    "dynasty": "清",
    "content": [
      "相聚复分散，两人各异迹。",
      "我是适楚南，君是归楚北。"
    ]
  },
  {
    "id": "adcfe4db8988b5669c2b7a17620faaae",
    "title": "试院杂咏七首",
    "authorName": "金武祥",
    "authorId": "adcfe4db8988b566d1457b72d1457b72",
    "dynasty": "清",
    "content": [
      "网古穷源流，好砚竟成癖。",
      "我无海岳庵，摩挲空叹息。"
    ]
  },
  {
    "id": "adcfe4db8988b5669c2b7a17ce7d02f6",
    "title": "试院杂咏七首",
    "authorName": "金武祥",
    "authorId": "adcfe4db8988b566d1457b72d1457b72",
    "dynasty": "清",
    "content": [
      "七叶绵金貂，豪华更风雅。",
      "百幅梅苍图，一笔便挥洒。"
    ]
  },
  {
    "id": "adcfe4db8988b5669c2b7a17956c9a4c",
    "title": "试院杂咏七首",
    "authorName": "金武祥",
    "authorId": "adcfe4db8988b566d1457b72d1457b72",
    "dynasty": "清",
    "content": [
      "说鬼到夜分，空房客独宿。",
      "风动帘帷开，摇摇一灯绿。"
    ]
  },
  {
    "id": "adcfe4db8988b5669c2b7a17fcb0ae60",
    "title": "试院杂咏七首",
    "authorName": "金武祥",
    "authorId": "adcfe4db8988b566d1457b72d1457b72",
    "dynasty": "清",
    "content": [
      "材艺君独优，诗画称两绝。",
      "努力继前贤，临川一枝笔。"
    ]
  },
  {
    "id": "adcfe4db8988b5669c2b7a17301b2ccf",
    "title": "试院杂咏七首",
    "authorName": "金武祥",
    "authorId": "adcfe4db8988b566d1457b72d1457b72",
    "dynasty": "清",
    "content": [
      "辛苦贼中来，书生何勇敢。",
      "君家旧有名，一身都是胆。"
    ]
  },
  {
    "id": "adcfe4db8988b5668d0a297713f626d1",
    "title": "郡城归舟听雨",
    "authorName": "金武祥",
    "authorId": "adcfe4db8988b566d1457b72d1457b72",
    "dynasty": "清",
    "content": [
      "风雨能令咫尺遥，篷窗高枕听潇潇。",
      "不知舍北湾环水，绿到村前第几桥。"
    ]
  },
  {
    "id": "adcfe4db8988b566e4cebcf9be214c9c",
    "title": "春日舟行三首",
    "authorName": "金武祥",
    "authorId": "adcfe4db8988b566d1457b72d1457b72",
    "dynasty": "清",
    "content": [
      "游览何嫌荡桨迟，沿溪一任野航移。",
      "短篷忽觉微阴覆，知是红桥乍过时。"
    ]
  },
  {
    "id": "adcfe4db8988b566e4cebcf93246ead1",
    "title": "春日舟行三首",
    "authorName": "金武祥",
    "authorId": "adcfe4db8988b566d1457b72d1457b72",
    "dynasty": "清",
    "content": [
      "者边景物倍堪游，且自停桡欲暂留。",
      "忽漫好风来一阵，吹将小艇漾中流。"
    ]
  },
  {
    "id": "adcfe4db8988b566e4cebcf9a6b2f231",
    "title": "春日舟行三首",
    "authorName": "金武祥",
    "authorId": "adcfe4db8988b566d1457b72d1457b72",
    "dynasty": "清",
    "content": [
      "宿雨才收一镜平，绿杨两岸听啼莺。",
      "每经绝好溪山处，逢著渔舠使问名。"
    ]
  },
  {
    "id": "adcfe4db8988b566c7e87977886533a3",
    "title": "纳凉",
    "authorName": "金武祥",
    "authorId": "adcfe4db8988b566d1457b72d1457b72",
    "dynasty": "清",
    "content": [
      "漏催半夜露方凝，高阁凉生第几层。",
      "仰视繁星犹络索，预愁明日更炎蒸。"
    ]
  },
  {
    "id": "adcfe4db8988b566595cb21184ce8fb5",
    "title": "秋日至姬山小湖得四绝句",
    "authorName": "金武祥",
    "authorId": "adcfe4db8988b566d1457b72d1457b72",
    "dynasty": "清",
    "content": [
      "古藤十丈落阴凉，踏遍芒鞋引兴长。",
      "行到桥边还小立，夕阳两岸听鸣榔。"
    ]
  },
  {
    "id": "adcfe4db8988b566595cb2112c37592f",
    "title": "秋日至姬山小湖得四绝句",
    "authorName": "金武祥",
    "authorId": "adcfe4db8988b566d1457b72d1457b72",
    "dynasty": "清",
    "content": [
      "绿波如画白蘋洲，柳色微黄绕渡头。",
      "忽讶中流红绰约，残荷犹剩一枝秋。"
    ]
  },
  {
    "id": "adcfe4db8988b566595cb2111f08b92e",
    "title": "秋日至姬山小湖得四绝句",
    "authorName": "金武祥",
    "authorId": "adcfe4db8988b566d1457b72d1457b72",
    "dynasty": "清",
    "content": [
      "穿过深林路一条，忽看茆舍住山腰。",
      "寻途欲访幽人宅，尚有清溪隔几桥。"
    ]
  },
  {
    "id": "adcfe4db8988b566595cb211579806ad",
    "title": "秋日至姬山小湖得四绝句",
    "authorName": "金武祥",
    "authorId": "adcfe4db8988b566d1457b72d1457b72",
    "dynasty": "清",
    "content": [
      "山重水复步迟迟，夕照苍茫欲暮时。",
      "渔父似知秋色好，停舟多傍蓼花枝。"
    ]
  },
  {
    "id": "adcfe4db8988b56672e138d72df2a158",
    "title": "偶成",
    "authorName": "金武祥",
    "authorId": "adcfe4db8988b566d1457b72d1457b72",
    "dynasty": "清",
    "content": [
      "碧檐红挂夕阳低，花影重重向晚迷。",
      "燕子忒忙巢未稳，柳梢先借一枝栖。"
    ]
  },
  {
    "id": "adcfe4db8988b566f96288592f7aa6a3",
    "title": "秋色",
    "authorName": "金武祥",
    "authorId": "adcfe4db8988b566d1457b72d1457b72",
    "dynasty": "清",
    "content": [
      "更深秋色正溶溶，高阁凉生第几重。",
      "月影半阶人未睡，一庭风露韵鸣蛩。"
    ]
  },
  {
    "id": "adcfe4db8988b566531aef5d77edb0a7",
    "title": "守风刘河口距家二百馀里遂舍海舟而行到处荒凉口占绝句四首",
    "authorName": "金武祥",
    "authorId": "adcfe4db8988b566d1457b72d1457b72",
    "dynasty": "清",
    "content": [
      "惊心怕见劫馀尘，满路腥风最怆神。",
      "多少髑髅抛道侧，不知是贼是兵民。"
    ]
  },
  {
    "id": "adcfe4db8988b566531aef5d377b4c3b",
    "title": "守风刘河口距家二百馀里遂舍海舟而行到处荒凉口占绝句四首",
    "authorName": "金武祥",
    "authorId": "adcfe4db8988b566d1457b72d1457b72",
    "dynasty": "清",
    "content": [
      "田园万顷尽荒芜，瓦砾盈场到处俱。",
      "触目更劳回首望，故乡也似此间无？"
    ]
  },
  {
    "id": "adcfe4db8988b566531aef5d4bfd813d",
    "title": "守风刘河口距家二百馀里遂舍海舟而行到处荒凉口占绝句四首",
    "authorName": "金武祥",
    "authorId": "adcfe4db8988b566d1457b72d1457b72",
    "dynasty": "清",
    "content": [
      "平原日落已黄昏，投宿荒村早闭门。",
      "四野哭声听不断，几家剪纸夜招魂。"
    ]
  },
  {
    "id": "adcfe4db8988b566531aef5d83f7c376",
    "title": "守风刘河口距家二百馀里遂舍海舟而行到处荒凉口占绝句四首",
    "authorName": "金武祥",
    "authorId": "adcfe4db8988b566d1457b72d1457b72",
    "dynasty": "清",
    "content": [
      "前游曾未半年违，忽已萧条封夕晖。",
      "绝似鹤归千岁后，人民城郭总依稀。"
    ]
  },
  {
    "id": "adcfe4db8988b56624b48c79efb2fabd",
    "title": "风顺口占",
    "authorName": "金武祥",
    "authorId": "adcfe4db8988b566d1457b72d1457b72",
    "dynasty": "清",
    "content": [
      "扁舟如叶剪江行，我与湖山大有情。",
      "更喜一番风顺处，小姑迎罢大姑迎。"
    ]
  },
  {
    "id": "adcfe4db8988b566fda3fe8687557674",
    "title": "自吉安至赣州计程五百里篷窗无事偶有所得辄韵之成四绝句",
    "authorName": "金武祥",
    "authorId": "adcfe4db8988b566d1457b72d1457b72",
    "dynasty": "清",
    "content": [
      "蒲帆十幅剪江行，万叠秋山次第迎。",
      "最好淡青浓碧处，一峰含雨一峰晴。"
    ]
  },
  {
    "id": "adcfe4db8988b566fda3fe86213ba27e",
    "title": "自吉安至赣州计程五百里篷窗无事偶有所得辄韵之成四绝句",
    "authorName": "金武祥",
    "authorId": "adcfe4db8988b566d1457b72d1457b72",
    "dynasty": "清",
    "content": [
      "峰峰苍翠映斜曛，曲径羊肠细不分。",
      "忽漫半空樵唱落，一肩冲破岭头云。"
    ]
  },
  {
    "id": "adcfe4db8988b566fda3fe86259b0ae0",
    "title": "自吉安至赣州计程五百里篷窗无事偶有所得辄韵之成四绝句",
    "authorName": "金武祥",
    "authorId": "adcfe4db8988b566d1457b72d1457b72",
    "dynasty": "清",
    "content": [
      "林壑苍茫雨正霏，被风吹散入斜晖。",
      "断云一缕无归处，飞入船窗傍客衣。"
    ]
  },
  {
    "id": "adcfe4db8988b566fda3fe861abbaf70",
    "title": "自吉安至赣州计程五百里篷窗无事偶有所得辄韵之成四绝句",
    "authorName": "金武祥",
    "authorId": "adcfe4db8988b566d1457b72d1457b72",
    "dynasty": "清",
    "content": [
      "层峦叠嶂纵吟眸，云水光中荡一舟。",
      "忽讶篷窗生暝色，数峰突兀压船头。"
    ]
  },
  {
    "id": "adcfe4db8988b56646609858291863da",
    "title": "游东湖百花洲六首",
    "authorName": "金武祥",
    "authorId": "adcfe4db8988b566d1457b72d1457b72",
    "dynasty": "清",
    "content": [
      "不须高阁问滕王，城市山林趣更长。",
      "洲绕百花堤万柳，最宜亭榭水中央。"
    ]
  },
  {
    "id": "adcfe4db8988b56646609858d0d9bf62",
    "title": "游东湖百花洲六首",
    "authorName": "金武祥",
    "authorId": "adcfe4db8988b566d1457b72d1457b72",
    "dynasty": "清",
    "content": [
      "莲塘梅坞尽勾留，销暑冲寒次第游。",
      "花木四时工位置，不徒佳日在春秋。"
    ]
  },
  {
    "id": "adcfe4db8988b56646609858f89ff5a4",
    "title": "游东湖百花洲六首",
    "authorName": "金武祥",
    "authorId": "adcfe4db8988b566d1457b72d1457b72",
    "dynasty": "清",
    "content": [
      "凭栏四望极空冥，何处钟鱼最动听。",
      "只隔红桥波一曲，阿谁渡到水心亭。"
    ]
  },
  {
    "id": "adcfe4db8988b566466098584d649763",
    "title": "游东湖百花洲六首",
    "authorName": "金武祥",
    "authorId": "adcfe4db8988b566d1457b72d1457b72",
    "dynasty": "清",
    "content": [
      "琴床石磴漫留题，小叠峰峦不厌低。",
      "更向苏翁亭上望，绿阴穿过一条堤。"
    ]
  },
  {
    "id": "adcfe4db8988b5664660985801693cd8",
    "title": "游东湖百花洲六首",
    "authorName": "金武祥",
    "authorId": "adcfe4db8988b566d1457b72d1457b72",
    "dynasty": "清",
    "content": [
      "宿雨初收似镜平，楼台高下夕阳明。",
      "谁家池馆逮相望，长笛参差弄晚晴。"
    ]
  },
  {
    "id": "adcfe4db8988b566466098588f143811",
    "title": "游东湖百花洲六首",
    "authorName": "金武祥",
    "authorId": "adcfe4db8988b566d1457b72d1457b72",
    "dynasty": "清",
    "content": [
      "远渚苍茫泛鹭鸥，渔舟泊岸网初收。",
      "尝茶到此真如画，山色湖光共一楼。"
    ]
  },
  {
    "id": "adcfe4db8988b5667f12745414d88cfa",
    "title": "除夕作家书",
    "authorName": "金武祥",
    "authorId": "adcfe4db8988b566d1457b72d1457b72",
    "dynasty": "清",
    "content": [
      "红烛清樽度岁时，人家圃集夜迟迟。",
      "那堪旅馆寒灯下，独写家书话别离。"
    ]
  },
  {
    "id": "adcfe4db8988b56676831ce4fb04d4db",
    "title": "春日初霁偕同人至浮梁县城得三绝句",
    "authorName": "金武祥",
    "authorId": "adcfe4db8988b566d1457b72d1457b72",
    "dynasty": "清",
    "content": [
      "寒暄正是适中初，云敛山青值雨馀。",
      "最好春游似图画，菜花香里坐篮舆。"
    ]
  },
  {
    "id": "adcfe4db8988b56676831ce4856af890",
    "title": "春日初霁偕同人至浮梁县城得三绝句",
    "authorName": "金武祥",
    "authorId": "adcfe4db8988b566d1457b72d1457b72",
    "dynasty": "清",
    "content": [
      "桃花杨柳艳参差，客里寻芳不厌迟。",
      "底事临风独惆怅，故乡三月踏青时。"
    ]
  },
  {
    "id": "adcfe4db8988b56676831ce45852f5f1",
    "title": "春日初霁偕同人至浮梁县城得三绝句",
    "authorName": "金武祥",
    "authorId": "adcfe4db8988b566d1457b72d1457b72",
    "dynasty": "清",
    "content": [
      "草木春城到处荒，几回浩劫感沧桑。",
      "多情只有寻巢燕，飞上枝头话夕阳。"
    ]
  },
  {
    "id": "adcfe4db8988b566503c6f89bfe920c1",
    "title": "题画",
    "authorName": "金武祥",
    "authorId": "adcfe4db8988b566d1457b72d1457b72",
    "dynasty": "清",
    "content": [
      "满湖风紧塔铃哀，两岸芦花雪作堆。",
      "万叠青山千叠浪，一帆飞渡过江来。"
    ]
  },
  {
    "id": "adcfe4db8988b56613157888addeb4b8",
    "title": "里门杂感三首",
    "authorName": "金武祥",
    "authorId": "adcfe4db8988b566d1457b72d1457b72",
    "dynasty": "清",
    "content": [
      "旅客重归阅四年，老青荒紫暮秋天。",
      "一花一木多情甚，历劫相逢也怅然。"
    ]
  },
  {
    "id": "adcfe4db8988b566131578880c8a85fb",
    "title": "里门杂感三首",
    "authorName": "金武祥",
    "authorId": "adcfe4db8988b566d1457b72d1457b72",
    "dynasty": "清",
    "content": [
      "庐井萧条封夕晖，凋零朋旧更何依。",
      "里门食宿浑无定，乱后还家不当归。"
    ]
  },
  {
    "id": "adcfe4db8988b56613157888967c8e16",
    "title": "里门杂感三首",
    "authorName": "金武祥",
    "authorId": "adcfe4db8988b566d1457b72d1457b72",
    "dynasty": "清",
    "content": [
      "独上秋坟又几回，伤心一陌纸钱灰。",
      "年年此日豚鱼荐，曾见慈亲手作来。"
    ]
  },
  {
    "id": "adcfe4db8988b566712607d6dd0e1e50",
    "title": "风顺至马当舟人因风过大泊舟戏作一首",
    "authorName": "金武祥",
    "authorId": "adcfe4db8988b566d1457b72d1457b72",
    "dynasty": "清",
    "content": [
      "惊涛如雪卷长天，椓杙连樯倍怅然。",
      "此日江神应笑我，马当风顺不开船。"
    ]
  },
  {
    "id": "adcfe4db8988b5668e2ed12159aff324",
    "title": "清晓望小姑山在烟云杳蔼间",
    "authorName": "金武祥",
    "authorId": "adcfe4db8988b566d1457b72d1457b72",
    "dynasty": "清",
    "content": [
      "山色船头辨有无，一峰隐秀不嫌孤。",
      "晓江揩得明如镜，雾鬓云鬟看小姑。"
    ]
  },
  {
    "id": "adcfe4db8988b566c84cafb446716347",
    "title": "吴城大风",
    "authorName": "金武祥",
    "authorId": "adcfe4db8988b566d1457b72d1457b72",
    "dynasty": "清",
    "content": [
      "颠风断渡各停舟，我独来风快壮游。",
      "挂起蒲帆才一幅，浪花飞雨溅船头。"
    ]
  },
  {
    "id": "adcfe4db8988b56627b3438a69fdef83",
    "title": "谒王文成公祠二十韵",
    "authorName": "金武祥",
    "authorId": "adcfe4db8988b566d1457b72d1457b72",
    "dynasty": "清",
    "content": [
      "有用方为学，经纶仰大儒。",
      "良知贤圣绍，伟绩古今无。",
      "策早筹边展，忠因抗疏诬。",
      "商迁珰祸烈，教化峒苗孚。",
      "章贡新开镇，萑苻迅比诛。",
      "诘奸编保甲，选士立兵符。",
      "剧盗都绥靖，强藩又觊觎。",
      "仓皇联义旅，慷慨奋前驱。",
      "入蔡擒元济，□□从亚夫。",
      "窟先燔狡兔，阵果获雄狐。",
      "威武犹悬印，危疑竟献俘。",
      "君心能上格，民困赖重苏。",
      "懋赏封还靳，平蛮志更劬。",
      "浮言群小谤，尽瘁荩臣躯。",
      "功业文章并，勋名智勇俱。",
      "韬钤迈韩范，宗旨异程朱。",
      "祠宇留前代，风云想壮图。",
      "千秋昭信史，一束荐生刍。",
      "旷世谁堪媲，书生岂遂迂。",
      "当年诸葛相，志事两无殊。"
    ]
  },
  {
    "id": "adcfe4db8988b56644ed4911dda498c9",
    "title": "遍游桂林山岩",
    "authorName": "金武祥",
    "authorId": "adcfe4db8988b566d1457b72d1457b72",
    "dynasty": "清",
    "content": [
      "未暇骖鸾信不诬，玉簪罗带路纡萦。",
      "桂林山水甲天下，绝妙漓江秋泛图。"
    ]
  },
  {
    "id": "adcfe4db8988b56640c4a378acc2f6bf",
    "title": "书所见",
    "authorName": "金武祥",
    "authorId": "adcfe4db8988b566d1457b72d1457b72",
    "dynasty": "清",
    "content": [
      "世人好学仙，辟谷绝火食。",
      "餐松与茹芝，飞升可白日。",
      "繄昔盘古时，本食草木实。",
      "及夫燧人氏，始教烹饪热。",
      "未闻燧人前，尽得长生诀。",
      "茫茫三神山，仙人究谁识。",
      "天地妙循环，有生必有灭。",
      "即擅不死方，造物亦所疾。",
      "惟有太古人，沕穆本凝一。",
      "人皆享遐龄，何有仙凡别。",
      "常言人善恶，冥报尤昭昭。",
      "人生所行事，纤屑无能逃。",
      "未知几阎罗，诛赏地府操。",
      "事苟一一判，冥司亦太劳。",
      "人心且难测，安能察秋毫。",
      "而况天好生，阴律何纷淆。",
      "旨哉吾儒言，祸福只自招。",
      "此气所感应，其理本不遥。",
      "且莫致穷诘，此说非一朝。",
      "亦寓劝惩意，成见不必胶。"
    ]
  },
  {
    "id": "adcfe4db8988b566f64fb1e7a09864c4",
    "title": "渔翁",
    "authorName": "金武祥",
    "authorId": "adcfe4db8988b566d1457b72d1457b72",
    "dynasty": "清",
    "content": [
      "清晨理渔榜，泛泛逐鸥鹭。",
      "欸乃只闻声，荡入烟中去。",
      "岸侧水溁洄，犹识舟行处。"
    ]
  },
  {
    "id": "adcfe4db8988b5662865fa204464227f",
    "title": "庭中四月上浣避难将赴闽省作",
    "authorName": "金武祥",
    "authorId": "adcfe4db8988b566d1457b72d1457b72",
    "dynasty": "清",
    "content": [
      "人生所难堪，莫如离别语。",
      "况当乱离间，远行更悲楚。",
      "我生偏不辰，逢天方殚怒。",
      "寇警已八年，一朝竟难御。",
      "兵燹遍乡闾，何地称乐土。",
      "重闱向我言，汝无兄弟苦。",
      "走避宜早思，南闽尚安堵。",
      "适彼且依刘，莫惜寄人庑。",
      "休惮跋涉劳，余其早送汝。",
      "二老已八旬，扶杖形伛偻。",
      "吾亲亦始哀，家计艰弥补。",
      "乱离忽远行，各自动悲怃。",
      "愁儿年齿弱，忧儿道途阻。",
      "一一代踌躇，片时萦万绪。",
      "家贫挐眷难，江村权避处。",
      "未知儿行后，一家更何所。",
      "言及增酸辛，吞声不能吐。",
      "呜咽前致辞，骨肉有时聚。",
      "长吁竟出门，出门泪如雨。"
    ]
  },
  {
    "id": "adcfe4db8988b5662de86bf0517bd19a",
    "title": "九月上浣抵家即事",
    "authorName": "金武祥",
    "authorId": "adcfe4db8988b566d1457b72d1457b72",
    "dynasty": "清",
    "content": [
      "不能遂远行，能不恋乡里。",
      "招回天外魂，免作路傍鬼。",
      "航海间道归，一家杂悲喜。",
      "追言儿去后，烽烟惊四起。",
      "潜行麦陇间，惨惨危莫比。",
      "道儿幸先避，免共此流徙。",
      "嗣闻前途危，又无书一纸。",
      "翻悔令远游，行踪无定止。",
      "今汝忽归来，回思转流涕。",
      "惊定犹生怜，风尘面目改。",
      "还问旧相识，半作国殇死。",
      "相暌无几时，沧桑倏变矣。",
      "且莫冀苟安，兵戈尚未已。",
      "何当携家去，共入桃源里。"
    ]
  },
  {
    "id": "adcfe4db8988b566081f4bd9d40ba948",
    "title": "陇上作",
    "authorName": "金武祥",
    "authorId": "adcfe4db8988b566d1457b72d1457b72",
    "dynasty": "清",
    "content": [
      "忆昔将乱离，远行辞大父。",
      "大父春秋高，欲行意原沮。",
      "厥后滞中途，依然返衡宇。",
      "祖庭急问安，一见转愁苦。",
      "溯自圃乡兵，羸老勇犹贾。",
      "继而复渡江，沈屙染难愈。",
      "迎养归故居，医药总无补。",
      "悲哉竟溘逝，仅得六日聚。",
      "差能视含敛，早归幸无阻。",
      "更忆总角时，含饴惯摩抚。",
      "洎乎方弱冠，谆谆详诲语。",
      "白头手一编，文章示规矩。",
      "扶杖必随行，置书勖进取。",
      "至今渺难追，回思益悲怃。",
      "执砚空泫然，恐难绳祖武。",
      "那堪南国䠞，群盗尚撑拒。",
      "何时九州同，家祭告我祖。",
      "年周宿草生，寂寂掩黄土。",
      "再拜奠酒浆，悲怀哽难数。",
      "日夕空归来，扑簌泪如雨。",
      "回望暮门烟，亦是含悲楚。"
    ]
  },
  {
    "id": "adcfe4db8988b5666f2775ae2a4b2ccd",
    "title": "小孤山",
    "authorName": "金武祥",
    "authorId": "adcfe4db8988b566d1457b72d1457b72",
    "dynasty": "清",
    "content": [
      "九派来浔阳，巨漫汇吴楚。",
      "屹然小孤山，中流作砥柱。",
      "陡峭绝倚傍，矗立峙今古。",
      "玲珑一峰秀，烟云互吞吐。",
      "何年祀仙姝，凿翠辟殿宇。",
      "旁有彭郎矶，附会资谐语。",
      "一棹溯空江，迷离值微雨。",
      "篷窗纵遐瞩，兹山快先睹。",
      "风利不得泊，登山兴偏阻。",
      "扁舟东下时，斯游会当补。"
    ]
  },
  {
    "id": "adcfe4db8988b5669fe30d7aabb96855",
    "title": "十八滩",
    "authorName": "金武祥",
    "authorId": "adcfe4db8988b566d1457b72d1457b72",
    "dynasty": "清",
    "content": [
      "忆昨泊舟地，城犹名万安。",
      "众艇忽戒严，为过十八滩。",
      "章贡此合流，一束惊奔湍。",
      "大石踞江面，似欲相遮拦。",
      "小石砺锋刃，波底排巑岏。",
      "深潭讶莫测，下有蛟龙蟠。",
      "捩舵石罅中，手刺群篙攒。",
      "迟速倘失势，倏忽性命拌。",
      "滩师偶绝叫，心胆犹为寒。",
      "篷窗客愁坐，叹息行路难。",
      "当年赵清献，疏凿力已殚。",
      "安得五丁役，尽铲乱石顽。",
      "中流无搏击，一泻江河宽。",
      "半日过一滩，一滩数惊喘。",
      "况有十八滩，滩滩尽奇险。",
      "如入八阵图，重围竟难免。",
      "如上九折坡，羊肠屡旋转。",
      "小溜与大溜，莫辨水深浅。",
      "更有天柱滩，危途尤黯惨。",
      "水与石相搏，终日声震撼。",
      "闻响气先夺，并力口齐喊。",
      "进寸退已咫，百夫竞牵挽。",
      "纡回大不快，推篷且旷览。",
      "风静鹭莺间，沿滩飞点点。"
    ]
  },
  {
    "id": "adcfe4db8988b56643dddb054739da68",
    "title": "渡湘江登北山游六祖寺",
    "authorName": "金武祥",
    "authorId": "adcfe4db8988b566d1457b72d1457b72",
    "dynasty": "清",
    "content": [
      "我登白云亭，遥望耸梵宇。",
      "佳处留山坳，一水路偏阻。",
      "乘兴偶来游，空蒙驾柔橹。",
      "舍舟踏山石，荦确行里许。",
      "涧断微云通，林疏远岑补。",
      "天晴朗众峰，石罅滴泉乳。",
      "入寺且幽憩，寺名稽六祖。",
      "唐时号梵行，磨碣为考古。",
      "橘柚纷红黄，累累压堂庑。",
      "老僧扫落叶，山茶瀹泉煮。",
      "禅房坐已暝，炊烟起缕缕。",
      "薄暮归途促，岭外月初吐。",
      "忽送一声钟，苍茫隔烟渚。"
    ]
  },
  {
    "id": "adcfe4db8988b5668daf3550e293ba31",
    "title": "沈变堂大令",
    "authorName": "金武祥",
    "authorId": "adcfe4db8988b566d1457b72d1457b72",
    "dynasty": "清",
    "content": [
      "江边一树冲寒开，梅花闹处春风来。官阁诗人动诗兴，可惜健步难移栽。",
      "君作梅花诗，诗中能有画。岂知能画如能诗，写上生绡逞奇怪。",
      "墨痕枯瘦妙入神，逃禅老人身外身。初疑月地堕香影，便与孤山娱好春。",
      "一幅相遗趣横溢，细数枝南与枝北。披图仿佛到江边，一笑相逢旧相识。"
    ]
  },
  {
    "id": "adcfe4db8988b566d762e31c3d9af47d",
    "title": "清江邹孝子刲股行",
    "authorName": "金武祥",
    "authorId": "adcfe4db8988b566d1457b72d1457b72",
    "dynasty": "清",
    "content": [
      "孝经教孝本有方，身体发肤无毁伤。孝子尽孝身不顾，庸行乃以奇节著。",
      "先生至孝世所推，一篇记事始末该。乃翁殒蜀返旅榇，一痛几绝何悲哀。",
      "谁知风木惊难已，萱闱又染沈屙矣。子规啼血双泪枯，少子未归愁不起。",
      "仓皇难觅长生药，曾说有汤命堪续。此身本是父母生，何惜区区一块肉。",
      "引刀割肉裂帛缠，焚香默祷情何专。一脔进母疾稍愈，已见至诚能格天。",
      "呜呼，至诚格天竟如此，我今作歌告人子。"
    ]
  },
  {
    "id": "adcfe4db8988b566e248d90d2a783435",
    "title": "望家书二首",
    "authorName": "金武祥",
    "authorId": "adcfe4db8988b566d1457b72d1457b72",
    "dynasty": "清",
    "content": [
      "屈指隔重慈，一年又半矣。",
      "何以慰羁愁，所幸书一纸。",
      "忆昔别母时，干戈方未已。",
      "长江限南北，扰扰苦流徙。",
      "家贫亲且老，饥驱无定止。",
      "遥知倚闾人，日日念游子。",
      "昨宵魂梦中，仿佛归乡里。",
      "中夜起徘徊，梦境难悬拟。",
      "频望消息来，万金真可抵。",
      "胡为年复年，沈沈竟如此。",
      "登高望白云，独叹秋风里。"
    ]
  },
  {
    "id": "adcfe4db8988b566e248d90d23d4dd3f",
    "title": "望家书二首",
    "authorName": "金武祥",
    "authorId": "adcfe4db8988b566d1457b72d1457b72",
    "dynasty": "清",
    "content": [
      "远游别吾母，幸从吾父行。",
      "何期又适楚，仍隔三千程。",
      "阿咸镇襄阳，藉慰羁旅情。",
      "一卷纪行诗，寄示原详明。",
      "今春赴三湘，流转何频频。",
      "候已易鹒蟀，书未传鸿鳞。",
      "道路既无阻，久滞知何因。",
      "陟岵屡瞻望，孺慕奚由伸。",
      "浮沉且莫叹，色笑何时亲。",
      "纵有一纸书，琐碎难具陈。",
      "安得缩地方，问对长趋庭。"
    ]
  },
  {
    "id": "adcfe4db8988b566397cecac78d8c10d",
    "title": "九龙十八滩石城险道也归舟过此其险有突过赣州十八滩者为赋七古一首",
    "authorName": "金武祥",
    "authorId": "adcfe4db8988b566d1457b72d1457b72",
    "dynasty": "清",
    "content": [
      "蕞尔小邑深山中，当年开关亦草草。",
      "劈开群峡通江河，乱石中流全未扫。",
      "任他水石相搏激，成此危途世应少。",
      "我归却乘下水船，叠嶂层峦苦窅窱。",
      "但见旋涡满滩沸，飞湍奋激疾于鸟。",
      "森排形似众星布，喧豗势骇狂澜倒。",
      "百怪纷伏牛渚矶，万驽夹射马陵道。",
      "萦纡不数九折危，迟速只争一线巧。",
      "更有龙口尤嶙峋，小龙大龙各潆绕。",
      "水高何止一丈强，骤下深虞舟莫保。",
      "何年庙宇祠龙神，割鸡沥血致虔祷。",
      "入坎出坎真须臾，且向篷窗豁怀抱。",
      "但看两岸去如飞，不用乘风驾帆饱。",
      "到此何愁行路难，但觉急流归去好。"
    ]
  },
  {
    "id": "adcfe4db8988b566725a03b0f9341984",
    "title": "李秀峰见示旧游庐山诸诗即用其和紫霞真人游白鹿洞歌原韵率成一章以志向往",
    "authorName": "金武祥",
    "authorId": "adcfe4db8988b566d1457b72d1457b72",
    "dynasty": "清",
    "content": [
      "我昔渡彭蠡，始见匡庐峰。可惜风利不得泊，船头怅望云重重。",
      "李侯有佳句，题遍青芙蓉。七贤五老恣吟眺，真人诩我庐山逢。",
      "嗟我局促受袜靾，何时尘梦醒晨钟。会当与君访赤松，振衣长啸惊虬龙。",
      "惊虬龙，友麋鹿。石可餐，霞可服。旧约游山诺不宿，为我佳处结茆屋，招得匡君来伴读。"
    ]
  },
  {
    "id": "adcfe4db8988b566c170fa4bedf1a9cc",
    "title": "悼子四首",
    "authorName": "金武祥",
    "authorId": "adcfe4db8988b566d1457b72d1457b72",
    "dynasty": "清",
    "content": [
      "太上能忘情，彭殇本同视。",
      "乃至骨肉间，偏难悟斯理。",
      "况因门祚计，不独怜少子。",
      "今岁丧二雏，硕果仅存尔。",
      "与儿复别离，萍踪时转徙。",
      "闻汝初得疾，但云下痢耳。",
      "匝月陨其生，呜呼竟以此。",
      "昙花悲一现，岁月去如驶。",
      "吁嗟四龄事，追悼情难已。"
    ]
  },
  {
    "id": "adcfe4db8988b566c170fa4ba5d3d9db",
    "title": "悼子四首",
    "authorName": "金武祥",
    "authorId": "adcfe4db8988b566d1457b72d1457b72",
    "dynasty": "清",
    "content": [
      "忆儿堕地时，雷雨当初生。",
      "骨格自岸异，岂独徵啼声。",
      "口授五言诗，牙牙记诵清。",
      "三岁绕地走，不假扶持行。",
      "肃客知拱揖，辄复问姓名。",
      "崭然露头角，见者誉聪明。",
      "蠢婢惯提抱，相依尤有情。",
      "泥中偶遭挞，趋救不顾身。",
      "平时琐屑事，一一难缕陈。",
      "岂其具夙慧，来去自有因。",
      "只益父母悲，痛惜相交并。"
    ]
  },
  {
    "id": "adcfe4db8988b566c170fa4b6eebf25b",
    "title": "悼子四首",
    "authorName": "金武祥",
    "authorId": "adcfe4db8988b566d1457b72d1457b72",
    "dynasty": "清",
    "content": [
      "汝弟方乳哺，先以春正殇。",
      "汝妹益何惨，夜卧惊颓墙。",
      "今又弱一个，曷禁中情伤。",
      "生前共索笑，绕膝欣成行。",
      "此时土一邱，弟妹还相将。",
      "魂小莫轻分，飘泊知何方。",
      "携手倘归来，泉路应茫茫。",
      "萧条东郭外，城阙遥相望。",
      "日暮群乌飞，携雏啄道旁。",
      "独立一挥涕，悲风动白杨。"
    ]
  },
  {
    "id": "adcfe4db8988b566c170fa4b5fa360e3",
    "title": "悼子四首",
    "authorName": "金武祥",
    "authorId": "adcfe4db8988b566d1457b72d1457b72",
    "dynasty": "清",
    "content": [
      "吾父客三湘，日望含饴弄。",
      "书来频问尔，尤以似续重。",
      "慨我更远行，饥驱有何用。",
      "汝病呼阿爷，永诀未汝送。",
      "旅馆一灯青，只自惊噩梦。",
      "登程益忧疑，入门惟一恸。",
      "袗裳与戏具，触目俱增痛。",
      "俯首悲填膺，仰视天瞢瞢。",
      "聊作断肠词，衔哀自吟讽。"
    ]
  },
  {
    "id": "adcfe4db8988b566e9f171ba83427198",
    "title": "建昌道中阻雪越日雪霁晓行",
    "authorName": "金武祥",
    "authorId": "adcfe4db8988b566d1457b72d1457b72",
    "dynasty": "清",
    "content": [
      "一夜篷窗寒澈骨，晓看千山万山雪。",
      "榜人解缆寒江边，雪深没髁肌肤裂。",
      "篙滑淩寒竞打冰，冲撞渐听流澌活。",
      "千层细碎分琼瑶，一路琤琮奏琴瑟。",
      "船头啸傲夸奇观，只觉诗情更清绝。",
      "茫茫四顾真无涯，到此始知天地阔。",
      "林缺俄惊一点红，东方杲杲耀初日。"
    ]
  },
  {
    "id": "adcfe4db8988b566aa56324792a2a4a3",
    "title": "游从姑山",
    "authorName": "金武祥",
    "authorId": "adcfe4db8988b566d1457b72d1457b72",
    "dynasty": "清",
    "content": [
      "麻姑称福地，兹山奚名从。",
      "不闻大姑山，小姑侍御充。",
      "岂必统乎尊，屈汝为附庸。",
      "揽胜自兹始，胜境将毋同。",
      "譬如访佳客，以此为先容。",
      "出郭二三里，秀媚青芙蓉。",
      "何年飞巨鳌，到此成奇峰。",
      "巉岩怒欲压，古寺嵌当中。",
      "偶然一举首，突兀惊双瞳。",
      "旁有滴翠崖，泉石尤玲珑。",
      "黝然油米洞，附会夸神功。",
      "磨生劈窠字，一一撑青空。",
      "峭壁裂一线，上有天桥通。",
      "想见巨灵擘，生面开鸿蒙。",
      "绝顶罕人迹，时有仙灵踪。",
      "明当赴仙坛，鸾鹤应相逢。"
    ]
  },
  {
    "id": "adcfe4db8988b566f8376061fcaf6578",
    "title": "游麻姑山",
    "authorName": "金武祥",
    "authorId": "adcfe4db8988b566d1457b72d1457b72",
    "dynasty": "清",
    "content": [
      "旴江江头十日雨，梦魂夜夜游仙府。",
      "东风吹作三日晴，许我游山约游侣。",
      "出城苍翠扑人来，指点仙山快先睹。",
      "峰回路转高入云，彩虹一道长桥俯。",
      "飞湍直落千丈强，下有蛟龙不敢怒。",
      "仙坛寂寞灵风号，想像当年众仙聚。",
      "手如鸟爪髻发垂，曾掷丹砂擗麟脯。",
      "我来凭眺经千年，水浅蓬莱复几许。",
      "鲁公断碣频摩挲，落落长松更奇古。",
      "老僧指示神功泉，饷我山茶瀹泉煮。",
      "花开涧谷纷烂漫，摄石扪萝恣采取。",
      "盘桓未已夕阳催，匆促归途勇犹贾。",
      "只惭胜迹未穷探，更按山图一一数。",
      "今宵星斗空山寒，梦中还向斯游补。"
    ]
  },
  {
    "id": "adcfe4db8988b5661f79cef8a54149d7",
    "title": "郡斋杂咏",
    "authorName": "金武祥",
    "authorId": "adcfe4db8988b566d1457b72d1457b72",
    "dynasty": "清",
    "content": [
      "郡斋居西偏，旧时名菉竹。",
      "池馆阅沧桑，荒凉惟满目。",
      "繄我客盱江，蜗居于此卜。",
      "折松以扫梁，牵萝为补屋。",
      "芟芜复去秽，睱辄扰僮仆。",
      "竹几与绳床，纵横不嫌蹙。",
      "画梅题新诗，纸窗糊幅幅。",
      "好花不知名，瓶供时一束。",
      "庭除多隙地，沿缘种秋菊。",
      "灌溉汲井华，泉甘又土沃。",
      "异草不剪除，满室映成绿。",
      "橘柚已累累，吹坠犹未熟。",
      "风雨飒然至，众卉尽如沐。",
      "池水清且浅，时有鸟来浴。",
      "游鱼近不隔，触手试一捉。",
      "日涉便成趣，矫首更遐瞩。",
      "遥指麻姑山，参差露屋角。",
      "苍苍翠翠中，隐约见飞瀑。",
      "园侧掩双扉，幽人时剥啄。",
      "开径望羊求，往来任数数。",
      "相与忘形骸，不知主宾孰。",
      "说诗茶一瓯，节谈棋一局。",
      "官舍虽諠嚣，此地颇不俗。",
      "原知鸿印泥，斯堂非我属。",
      "闲情聊讽咏，绝不厌烦复。",
      "书之斋壁间，后来还可续。"
    ]
  },
  {
    "id": "adcfe4db8988b566a0220f1054adaf1b",
    "title": "游焦山",
    "authorName": "金武祥",
    "authorId": "adcfe4db8988b566d1457b72d1457b72",
    "dynasty": "清",
    "content": [
      "曈昽晓色开扶桑，水光接天云连江。",
      "一痕翠黛出云表，虚无缥缈江中央。",
      "初疑可望不可即，仙山遥指烟苍茫。",
      "须臾尽扫众峰出，快哉一苇原可杭。",
      "顺流十里到山麓，古木森秀罗成行。",
      "盘旋至顶豁开朗，天容海色同青苍。",
      "大江浩浩日奔泻，东南巨浸何汪洋。",
      "兹山万古流不去，怒涛骇浪时舂撞。",
      "山腰更访焦隐处，古洞深窈岩花香。",
      "老僧携锄采芝术，一径导引归禅堂。",
      "摩挲旧物列周鼎，相与考古弥精详。",
      "山门留此作永镇，魑魅惊走蛟龙藏。",
      "当年瘗鹤剩碑石，字画断缺空彷徨。",
      "得游名山愿已慰，况睹宝物神逾扬。",
      "蒲圃茶话更良久，松寥阁外俄斜阳。",
      "出门一笑竟归去，打桨不觉长波长。",
      "是时澄江净如练，众峰环列皆屏张。",
      "中流回望碧螺髻，玉鬟招手仙人乡。"
    ]
  },
  {
    "id": "adcfe4db8988b56603947f03db5465e5",
    "title": "包公彦学博",
    "authorName": "金武祥",
    "authorId": "adcfe4db8988b566d1457b72d1457b72",
    "dynasty": "清",
    "content": [
      "昔我揽胜城东隅，老梅花发香满湖。",
      "人事卒卒兴尽返，惜哉未访高人庐。",
      "握手迟速亦前定，失之交臂曾遇涂。",
      "倾心一见似相识，性有同嗜德不孤。",
      "抟沙聚散只俄顷，多感贻我双鲤鱼。",
      "新诗满幅惠复辱，如耀锦绣锵琼琚。",
      "纵横逸气溢毫素，希踪太白淩髯苏。",
      "自惭弱冠逢丧乱，不殖将落空嗟吁。",
      "网罗散佚敢自懈，冀绍家学回时趋。",
      "先生好古屏俗尚，等身著述勤菑畬。",
      "一编乃许善蒐讨，相视而笑若合符。",
      "方今龙飞下明诏，旁求俊乂尊师儒。",
      "维君硕学漫高蹈，相需殷岂相遇疏。",
      "雍容揄扬际盛世，别裁伪体大雅扶。",
      "此诗此语试相质，以为息坏其可乎。"
    ]
  },
  {
    "id": "adcfe4db8988b5664da3dd46de27fe40",
    "title": "滕王阁",
    "authorName": "金武祥",
    "authorId": "adcfe4db8988b566d1457b72d1457b72",
    "dynasty": "清",
    "content": [
      "有客舣棹游南昌，三度访古悲沧桑。眼前突兀忽见此，依然高阁闲滕王。",
      "昨由机船溯扬子，一日千里来浔阳。天时人事偶然耳，岂必神助邀马当。",
      "伟哉东南擅名胜，嵯峨杰构遥相望。题诗黄鹤有崔颢，七字压倒李白狂。",
      "岳阳作记念忧乐，希文道德兼文章。地以人传倘举例，子安一序敢颉颃。",
      "何况持论尚器识，徐笺庾赋曷足臧。乃知阎公实好士，大会宾客华筵张。",
      "一朝捧袂被容接，剔眉吐气已激昂。群公未赋婿焚稿，天才遽复广坐扬。",
      "钟期杨意寓景慕，得一知已名益彰。黄金筑台重声价，巍然此阁堪比量。",
      "只我登临纵游目，莫更凭吊搜枯肠。仙人帝子不可作，俯仰一世谁短长。",
      "但见山苍苍兮水茫茫，江头日夜风浪浪。"
    ]
  },
  {
    "id": "adcfe4db898989e43ecc26e2f6da373c",
    "title": "山寺闲步",
    "authorName": "珠亮",
    "authorId": "adcfe4db898989e4d1457b72d1457b72",
    "dynasty": "清",
    "content": [
      "地僻景逾静，霜寒菊更幽。",
      "间阶徐步处，览尽一庭秋。",
      "远岫随云杳，清泉带月流。",
      "微吟情不倦，风物足淹留。"
    ]
  },
  {
    "id": "adcfe4db898d5285fed6e4ea3adbf3f5",
    "title": "桃花夫人祠",
    "authorName": "萧德宣",
    "authorId": "adcfe4db898d5285d1457b72d1457b72",
    "dynasty": "清",
    "content": [
      "烂若朝霞树几行，柳堤儿女拜红妆。",
      "幽怀惯作巫山梦，遗恨应如汉水长。",
      "何事多情贪结子，难云不语亦含芳。",
      "榴花塔合桃花冢，留与行人话夕阳。"
    ]
  },
  {
    "id": "adcfe4db898d52852f0467e4ad043f63",
    "title": "杨花",
    "authorName": "萧德宣",
    "authorId": "adcfe4db898d5285d1457b72d1457b72",
    "dynasty": "清",
    "content": [
      "也随桃李动芳魂，淡冶光阴陶令门。",
      "倦眼才飘春梦影，修眉昨画远山痕。",
      "搓酥滴粉刚三月，带雾拖烟又一村。",
      "苦恨沾泥期尚早，禅心自在不须论。"
    ]
  },
  {
    "id": "adcfe4db898d528558b686dea2cda5bb",
    "title": "同幕中诸友登高",
    "authorName": "萧德宣",
    "authorId": "adcfe4db898d5285d1457b72d1457b72",
    "dynasty": "清",
    "content": [
      "凉秋愁思太无端，高处凭临眼界宽。",
      "古道寒烟三鹿接，长空晴日一雕盘。",
      "中原东望连齐履，名士南来笑楚冠。",
      "行乐人生须及早，古来陵墓久荒残。"
    ]
  },
  {
    "id": "adcfe4db8994373d402da280dc9bc6f5",
    "title": "入都",
    "authorName": "李鸿章",
    "authorId": "adcfe4db8994373d14cfdb59d54e99a6",
    "dynasty": "清",
    "appreciation": "《入都》诗为世传颂，其由自夥，要者或缘于李公于迟迟未达际而能“狂言”如此也。李公著晚清之史，庶几主苍茫之沉浮，亦尽如诗之所言，此亦信可怪者也！岂穷通之信有命乎？岂命之信有兆乎？抑其弘广之气度，卓立之意态，执著之精神使之与？ 入都而为诗十首，其欣喜可谅。诗旨无非追悔昔日，自信将来云而。旨相类而必意别之，此为诗之最难者也；意相类而必辞别之，其又一难也。李公强为其二难而多得佳制，足彰其才之大、气之盛耳！然诗固不可强，强述事则事必烂矣，强著理则理必过矣，强言情志则情志必溢矣。纵观十诗，着意于“辞别”而欠工于“意别”，固难与李公后来诗之老辣相与语矣。特其九颈联之用事，显为败笔,惜哉！\n李公自信于福分，积极于功名，交接于有道，拳拳于私情，此亦皆一本于《论语》也。",
    "content": [
      "【其一】",
      "丈夫只手把吴钩，意气高于百尺楼。",
      "一万年来谁著史，三千里外欲封侯。",
      "定将捷足随途骥，那有闲情逐水鸥。",
      "笑指泸沟桥畔月，几人从此到瀛洲？",
      "【其二】",
      "频年伏枥困红尘，悔煞驹光二十春；",
      "马足出群休恋栈，燕辞故垒更图新。",
      "遍交海内知名士，去访京师有道人；",
      "即此可求文字益，胡为抑郁老吾身!",
      "【其三】",
      "黄河泰岱势连天，俯看中流一点烟；",
      "此地尽能开眼界，远行不为好山川。",
      "陆机入洛才名振，苏轼来游壮志坚；",
      "多谢咿唔穷达士，残年兀坐守遗编。",
      "【其四】",
      "回头往事竟成尘，我是东西南北身；",
      "白下沉酣三度梦，青衫沦落十年人。",
      "穷通有命无须卜，富贵何时乃济贫；",
      "角逐名场今已久，依然一幅旧儒巾。",
      "【其五】",
      "局促真如虱处裈，思乘春浪到龙门；",
      "许多同辈矜科第，已过年华付水源。",
      "两字功名添热血，半生知已有殊恩；",
      "壮怀枨触闻鸡夜，记取秋风拭泪痕。",
      "【其六】",
      "桑干河上白云横，惟冀双亲旅舍平；",
      "回首昔曾勤课读，负心今尚未成名。",
      "六年宦海持清节，千里家书促远行；",
      "直到明春花放日，人间乌鸟慰私情。",
      "【其七】",
      "一枕邯郸梦醒迟，蓬瀛虽远系人思；",
      "出山志在登鳌顶，何日身才入凤池？",
      "诗酒未除名士习，公卿须称少年时；",
      "碧鸡金马寻常事，总要生来福命宜。",
      "【其八】",
      "一肩行李又吟囊，检点诗书喜欲狂；",
      "帆影波痕淮浦月，马蹄草色蓟门霜。",
      "故人共赠王祥剑，荆女同持陆贾装；",
      "自愧长安居不易，翻教食指累高堂。",
      "【其九】",
      "骊歌缓缓度离筵，正与亲朋话别天；",
      "此去但教磨铁砚，再来唯望插金莲。",
      "即今馆阁需才日，是我文章报国年；",
      "览镜苍苍犹未改，不应身世久迍邅。",
      "【其十】",
      "一入都门便到家，征人北上日西斜；",
      "槐厅谬赴明经选，桂苑犹虚及第花。",
      "世路恩仇收短剑，人情冷暖验笼纱；",
      "倘无驷马高车日，誓不重回故里车。"
    ],
    "intro": "《入都》是清朝大臣李鸿章的组诗作品，共十首。清道光二十三年（1843年），李鸿章入选优贡，奉父亲李文安之命，自老家安徽入京，以应翌年顺天乡试。这十首诗是作者应试时所作的借以立志抒怀的作品，充分显示了李鸿章的胸魄气略。\n",
    "annotation": [
      "【其一】",
      "钩，兵器之形似剑而曲者。春秋时吴人善铸钩，故冠“吴”以称。古人咏疆场勋业，每言此物。李公为一介书生，而有疆场建功之想者，盖鸦片战争之割地赔款，为国之辱，胸有郁结也。李公仕宦之后，建水师，兴洋务，谋招商，其终身所事，多为“把吴钩”，与外人斡旋而已。又，“吴钩”，兵器之锐者，自亦可喻己非常之才华。“百尺楼”用三国陈登事。许汜尝拜见陈登，陈登不相与语，“自上大床卧”，让许汜“卧下床”。刘备谓许汜：“今天下大乱，帝王失所，……而君求田问舍，言无可采，是元龙（陈登字）所讳也”，并谓陈登当“卧百尺楼上，卧君于于地，何但上下床之间邪？”李公引此事，言己入都求仕，不为一己。“意气高于百尺楼”者，谓其经国之大志，自有胜于陈登。“一万年来谁著史”句以问为答，谓己可“著史”，且所著之史非百年、千年，而乃万年耳！“三千里外欲封侯”谓己之建功，志在降服三千里外之洋人也。 “随途骥”指跟从乡试之一班俊乂，“定须捷足”则言必得先登也。闲情逐鸥，用《列子·黄帝》海上之人与鸥鸟相游乐事。谓己自当奋力，无心悠闲，不得学海上之人矣。“芦沟桥”在京都西南，为京都要道也。所谓“芦沟桥畔路”，则指李公入都之途耳。“瀛洲”，传说中仙山。《新唐书·褚亮传》载，唐太宗为网罗人才，设置文学馆，命房玄龄等十八名文官为该馆学士。每暇日，帝入馆访以政事，研讨典籍；又命为学士画像、作赞，题名号于爵里，时人盛慕之，谓入文学馆为“登瀛洲”。句言“有人”，实乃言己，谓己此番入都定当获士人盛慕之殊荣也。",
      "此诗于自信之余，特充溢豪气，大有天下公爵舍我其谁，晚清历史唯我是著之意。十诗中，此诗最为世人称道。前两联说尽诗人一生。运转晚清机枢，捭阖欧美交际，尽李公“只手”而已。尾联为诗眼，尽得诗家韵味，意蕴尤长。“笑指”二字，含而不露；“几人”云云，自信而无张扬。",
      "",
      "【其二】",
      "枥，马槽也。《汉书·李寻传》：“马不伏历。不可以趋道；士不素养，不可以重国。”句谓多年于家，受教受养也。“红尘”，道家对人世之称。“向红尘”云者，谓今当走向社会矣。“驹光”，指人世短暂之时光，出《庄子·知北游》：“人生天地之间，若白驹之过郤。”句言二十年来，时有荒怠，于此颇有所悔。“马是出群休恋栈，燕辞故垒更图新”，谓为“出群”，为“图新”，己自不可依恋故里而当入世闯荡也。",
      "下两联接言己入都之后，当结交豪俊，拜望有道之人，借此以增益功底。“胡为”云者，句意似问，",
      "实特强之否定也，谓己绝不抑郁捆束，虚度此生耳。",
      "此诗叙入都之目的为出群，为图新；入都之首要当交结求益。",
      "",
      "【其三】",
      "入都之途自须越黄河，登泰山，其势与天相连，可俯瞰中土，开扩眼界。言己离乡远行亦半为此也。晋陆机与弟陆云于太康末由吴郡入洛，造司空张华，华一见而奇之，遂为延誉，荐之诸公，名溢京华，声流四表。宋苏辙与兄苏轼嘉佑元年由川赴京，翌年皆中进士，嘉佑六年同中制举科。辙中进士后尚有《上枢密韩太尉书》，欲干谒太尉以养浩然。“入洛”、“来游”，俱为入都，诗引此，谓己之入都亦当如之也。“多谢”，殷切问候之谓也。“吚唔”，读书之声也。句意之表似为对皓首穷经、于世无闻者寄予同情，而实则谓己自此将永别此途矣。",
      "此诗由入都之途可饱览山河秀色，广开眼界说起，而接以陆机、苏辙自励，自信入都将鲲化而鹏运也。",
      "",
      "【其四】",
      "“往事成尘”谓昔事如烟；“东西南北身”言己当以天下为家。《礼记·檀弓上》载孔子之言曰：“今丘也，东西南北之人也。”李公谓己亦应如之，为苍生、为国家而生，为民族、为社会而死，己非一己，乃苍生、国家、民族、社会之人也。白下，南京别称。青衫，学子所服。有感于往昔之多度迷顿，长时不达，年十八方秀才中式，此李公之可慨可叹者也。",
      "“穷通有命”，此乃儒教。李公深信，故无须占卜；至于富贵何时而能周济贫贱，此皆天数耳。长时角逐于士子功名，而“依然一幅旧儒巾”云者，谓己至今仍依然故我也。",
      "此诗追悔往事，虽多不达之慨，然自信乃命数使然。",
      "",
      "【其五】",
      "“虱处裈”用阮籍《大人先生传》语：“夫虱之处于裈中，逃乎深缝，匿乎坏絮，自以为吉宅也。行不敢离缝际，动不敢出裈裆，自以为得绳墨也”，“然炎邱火流，焦邑灭都，群虱死于裈中而不能出。汝君子之处区内，亦何异夫虱之处裈中乎！”此句承上诗，谓往昔己之于世，如虱之处裈，穷达皆命也。“龙门”，《艺文类聚》引辛氏《三秦记》言鱼跃龙门，“上者为龙”，后因以科举会试中式为登龙门。句谓己欲乘翌年顺天乡试，一跃而除士子之服也。“许多同辈矜科第，已过华年逐水源”云者，谓诸多同辈以科举而炫耀，而己已过青春年华，始追逐水源以求一跃也。",
      "求此一跃，缘于“功名”，此两字频添李公之热血满腔。“半生知遇有殊恩”则似言昔时尝有知遇之恩。“半生”若作后半世解，则此句亦自信之语，谓己之后半世将为皇上所知遇也。李公此时落于人后，何至频有此自信之语，抑冥冥有告与？“枨触”，感触也。“闻鸡”用祖逖事。《晋书·祖逖传》载，祖逖与刘琨善，共被同寝。“中夜闻荒鸡鸣，蹴琨觉曰：‘此非恶声也。’因起舞。”句谓心有壮志，每每有所感触，思图奋发。“记取秋风拭泪痕”者，言己昔有秋试失利之痛也。",
      "此诗言追逐功名之甘苦，申言入都之目的乃欲过乡试，达龙门耳。",
      "",
      "【其六】",
      "桑干河，京都郊外之水名。“白云”，用狄仁杰事。《旧唐书·狄仁杰传》载：狄登太行，“南望见白云孤飞，谓左右曰：‘吾亲所居，在此云下。’瞻望伫立久之，云移乃行。”时李公父于京都任职，为刑部郎中，记名御史。句谓父母居于京郊，己所能为者唯遥祝平安耳。李公父于科举入仕前以课馆为业，李公六岁即入家馆棣华书屋接受其父教诲，故诗有“回首昔曾勤课读”语。“负心今尚未成名”，则谓己之有负父教，至今未能成名也。",
      "李公父于道光十八年，即公历1838年中进士，跻身仕途，于宦海之中，固持清节，至此时已达六年。“六年宦海”云云，所言即此。“千里家书促远行”谓己之赴京乃父之函命也。“春明花放”指科举中式；“乌鸟私情”，用李密《陈情表》语。句谓待到顺天乡试中式，庶几始可慰藉父母，报答父母哺育深恩于一二耳。",
      "此诗颂扬父母教养恩德，自信将不负所望。",
      "",
      "【其七】",
      "“邯郸梦”，典出唐人沈既济小说《枕中记》。卢生于邯郸途中遇道士吕翁，枕吕翁所赐之枕而入枕中，得荣华富贵，醒而后知梦。诗所谓“醒迟”，常解则为未醒，言仍碌碌于建功树名；然人世本如梦，李公乃积极入世者，故李公所言之“醒迟”当别作它解，谓享用荣华富贵久永也。“蓬瀛”，蓬莱、瀛洲，传说中之仙山，借喻殊荣殊遇也。“系人思”，谓牵挂己之慕思。“登鼇顶”，既可解为独占鼇头，中状元，亦可解为立鼇头，入翰林。盖科举时状元及第，则立于镌刻有巨鼇的殿阶石上迎殿试榜；而翰林院学士立于镌刻有巨鼇的殿阶石上朝见皇帝亦典制。“凤池”即凤凰池，既用为中书省美称，亦用喻宰相之职。句谓己既已入世，则应立志功名，中状元，入翰林。至如入中书，为宰辅以“何时”发问者，亦自信此自有日也。",
      "颈联谓己喜诗嗜酒之名士习俗未改，用喻祥瑞。《汉书·王褒传》载上闻“益州有金马、碧鸡之宝，可祭祀致也，宣帝使褒往祀焉。”句谓生有此福，祥瑞自临，我李公宜如此也。",
      "此诗言志，自信冥冥有助，仕途腾达，扶摇青云也。",
      "",
      "【其八】",
      "“吟囊”，诗囊也，用唐李贺事。李商隐《李长吉小传》言贺外出，“恒从小奚奴，骑距驴，背一古破锦囊，遇有所得，即书投囊中。”入都备办，有一担行李并盛诗稿之锦囊，检点所需携带书籍，想及将赴京，不尽欣喜欲狂。旅途日夜兼程，月夜乘舟于淮河，霜晨骑马于北京德胜门外之蓟丘。为我之行也，故人持赠，妻室治装。所愧者，京都物价高昂，生计所需尚赖父母。“长安居不易”用唐白居易事。辛文房《白居易传》曰，白居易观光上国，谒顾况，顾曰：“长安百物皆贵，居大不易。”“食指”，谓居家生计也。",
      "此诗所特需述者为颈联用典之瑕疵。“纯仁麦”为宋范纯仁事。范受父范仲淹之命，自苏州以舟运麦入丹阳，遇故人石曼卿缝亲之丧，扶柩返乡，途无资财，遂全船送之。一本“纯仁麦”作“王祥剑”，“王祥剑”为晋吕虔事。《晋书·王祥传》等载，刺史吕虔有佩刀，工相之，以为必登三公，可服此刀。吕谓“苟非其人，刀或为害”，乃赠时为别驾之王祥。王佩之，后果为三公。李公于此二典或艰于选择，故有异文。此二事所言之麦、剑，借指故人之所赠虽不无其可，然纯仁麦系赠丧亲者，李公进京赶考，晋见父母，胡可授受此不吉之物？王祥剑而言“共赠”，亦甚不类。",
      "“荆妇”，己妻之谦称也。“陆贾装”用汉陆贾事。《史记\u0026S226;陆贾传》言，陆贾病免家居，卖出使越所得橐中装千金以分其子，以为子孙生计。句之义欲借用以指父母赐予己一房之财物，显亦有大不妥处：李公之父时未病免。且陆贾之家居，乃为避诸吕，此有涉朝政，岂可不为大忌乎？",
      "此诗言打点行装，亲朋相送，自愧入都生计仍需父母扶持也。",
      "",
      "【其九】",
      "“骊歌”，告别之歌。《诗经》有逸诗《骊驹》篇，为告别所赋，因以为典。“缓缓”者，依依之况也。与亲朋话别筵席，难以舍分。“磨铁砚”，用五代桑维翰事。据《新五代史》本传云，主司恶“桑”、“丧”同音，劝桑不予进士。桑乃以所铸铁砚示人，谓“砚弊则改而它仕。”卒以进士及第。“撤金莲”用唐令狐綯、宋苏轼事。据二人本传载，綯、轼均尝夜对禁中，唐帝尝以金莲华炬送綯还；宋帝尝“彻御前金莲烛送归院。”谓己之入都，立桑维翰之志，誓取进士；效令狐綯、苏轼之功，再回故里时能得帝王以金莲华炬、金莲烛相送也。馆阁，翰林院之称。而今此处正乏人物，正是我文章报国大可为之时。“揽”，撮持也；“苍苍”，深黑也；“迍邅”，困顿也。句谓时尚年轻，终不当久不得志耳。",
      "此诗言别，述愿，立誓，自信将以文章报国。",
      "",
      "【其十】",
      "父母居京，入都则可拜见，故云“到家”也。“征人北上日西斜”，谓己由皖入都，时值下午也。“槐厅”，沈括《梦溪笔谈·故事一》云：“学士院第三厅……当前有一巨槐，素号槐厅。旧传居此閤者，多至入相。”“明经”，贡生。“谬附”，自谦之言。“桂苑”，科举考场。句谓己以优贡入试，中式之席，折桂之位，正虚以己待也。",
      "“短剑”，匕首之类。人间恩怨，一笑可泯，何以用短剑为哉？故“收”；“笼纱”用王播故事。据五代王定保《唐摭言》卷七载，唐王播少孤贫，尝客扬州寺院，随僧食餐。僧人厌之，常于饭后击钟。王播闻钟而往，则饭毕矣。后二纪，王播以重位出镇扬州，见旧时于寺院壁所题之作，尽为碧纱所笼。句谓世态炎凉自可由王播事知之。“驷马高车”，富贵者所有。汉司马相如初赴长安，尝题桥柱曰：“不乘驷马高车，不复过此桥。”尾联言己此次入都，誓求仕途显赫，否则绝不返乡回皖耳。",
      "此诗重在言誓，由“人情冷暖”更生发感悟。"
    ]
  },
  {
    "id": "adcfe4db8994373da534c9f3cfbde212",
    "title": "临终诗",
    "authorName": "李鸿章",
    "authorId": "adcfe4db8994373d14cfdb59d54e99a6",
    "dynasty": "清",
    "content": [
      "劳劳车马未离鞍，临事方知一死难。",
      "三百年来伤国步，八千里外吊民残。",
      "秋风宝剑孤臣泪，落日旌旗大将坛。",
      "寰海尘氛纷未已，诸君莫作等闲看。"
    ]
  },
  {
    "id": "adcfe4db8994373d85254a0416157977",
    "title": "舟夜苦雨",
    "authorName": "李鸿章",
    "authorId": "adcfe4db8994373d14cfdb59d54e99a6",
    "dynasty": "清",
    "content": [
      "一月天何醉，四山云若痴。",
      "潮添积雨后，春到寒江迟。",
      "梦觉客衾薄，灯昏邻笛悲。",
      "流年孤艇送，不觉鬓丝丝。"
    ]
  },
  {
    "id": "adcfe4db8994373de54a7305f8f694fd",
    "title": "赴试途中有感",
    "authorName": "李鸿章",
    "authorId": "adcfe4db8994373d14cfdb59d54e99a6",
    "dynasty": "清",
    "content": [
      "黄河泰岱势连天，俯看中流一点烟。",
      "此地尽能开眼界，远行不为好山川。",
      "陆机入洛才名振，苏轼来游壮志坚。",
      "多谢咿唔穷达士，残年兀坐守遗编。"
    ]
  },
  {
    "id": "adcfe4db8994373d402da2804b53facb",
    "title": "入都",
    "authorName": "李鸿章",
    "authorId": "adcfe4db8994373d14cfdb59d54e99a6",
    "dynasty": "清",
    "content": [
      "丈夫只手把吴钩，意气高于百尺楼。",
      "一万年来谁著史，三千里外欲封侯。",
      "定须捷足随途骥，那有间情逐野鸥。",
      "笑指芦沟桥畔路，有人从此到瀛洲。"
    ]
  },
  {
    "id": "adcfe4db8994373d402da280a932368b",
    "title": "入都",
    "authorName": "李鸿章",
    "authorId": "adcfe4db8994373d14cfdb59d54e99a6",
    "dynasty": "清",
    "content": [
      "频年伏枥困红尘，悔煞驹光二十春。",
      "马足出群休恋栈，燕辞故垒更图新。",
      "遍交海内知名士，去访京师有道人。",
      "藉此可求文字益，胡为抑郁老吾身。"
    ]
  },
  {
    "id": "adcfe4db8994373d402da28050df4dcf",
    "title": "入都",
    "authorName": "李鸿章",
    "authorId": "adcfe4db8994373d14cfdb59d54e99a6",
    "dynasty": "清",
    "content": [
      "局促真如虱处裈，思乘春浪到龙门。",
      "许多同辈矜科第，已过华年逐水源。",
      "两字功名添热血，半生知遇有殊恩。",
      "壮怀枨触闻鸡夜，记取秋风拭泪痕。"
    ]
  },
  {
    "id": "adcfe4db8994373d402da2803aafa446",
    "title": "入都",
    "authorName": "李鸿章",
    "authorId": "adcfe4db8994373d14cfdb59d54e99a6",
    "dynasty": "清",
    "content": [
      "桑干河上白云横，惟祝双亲旅舍平。",
      "回首昔曾勤课读，负心今尚未成名。",
      "六年宦海持清节，千里家书促远行。",
      "直待春明花放日，人间乌鸟慰私情。"
    ]
  },
  {
    "id": "adcfe4db8994373d402da280b2225910",
    "title": "入都",
    "authorName": "李鸿章",
    "authorId": "adcfe4db8994373d14cfdb59d54e99a6",
    "dynasty": "清",
    "content": [
      "一枕邯郸梦醒迟，蓬瀛虽远系人思。",
      "出山志在登鳌顶，何日身才入凤池。",
      "诗酒未除名士习，公卿须趁少年时。",
      "碧鸡金马寻常事，总要生来福分宜。"
    ]
  },
  {
    "id": "adcfe4db8994373d402da280750eaf88",
    "title": "入都",
    "authorName": "李鸿章",
    "authorId": "adcfe4db8994373d14cfdb59d54e99a6",
    "dynasty": "清",
    "content": [
      "一入都门已到家，征人北上日西斜。",
      "槐厅谬附明经选，桂苑犹虚及第花。",
      "世路恩仇收短剑，人情冷暖验笼纱。",
      "傥无驷马高车日，誓不重回故里车。"
    ]
  },
  {
    "id": "adcfe4db8994373d402da280848bf637",
    "title": "入都",
    "authorName": "李鸿章",
    "authorId": "adcfe4db8994373d14cfdb59d54e99a6",
    "dynasty": "清",
    "content": [
      "一肩行李又吟囊，检点诗书喜欲狂。",
      "帆影波痕淮浦月，马蹄草色蓟门霜。",
      "故人共赠纯仁麦，荆妇同持陆贾装。",
      "自愧长安居不易，翻教食指累高堂。"
    ]
  },
  {
    "id": "adcfe4db8994373d402da2801e8a9b0c",
    "title": "入都",
    "authorName": "李鸿章",
    "authorId": "adcfe4db8994373d14cfdb59d54e99a6",
    "dynasty": "清",
    "content": [
      "骊歌缓缓度离筵，正与亲朋话别天。",
      "此去但教磨铁砚，再来惟望插金莲。",
      "即今馆阁需才日，是我文章报国年。",
      "揽鬓苍苍犹未改，不应身世又迍邅。"
    ]
  },
  {
    "id": "adcfe4db8994373de54a7305052b339a",
    "title": "赴试途中有感",
    "authorName": "李鸿章",
    "authorId": "adcfe4db8994373d14cfdb59d54e99a6",
    "dynasty": "清",
    "content": [
      "回头往事竟成尘，我是东西南北身。",
      "白下沉酣三度梦，青山沦落十年人。",
      "穷通有命无须卜，富贵何时乃济贫。",
      "角逐名场今已久，依然一幅旧儒巾。"
    ]
  },
  {
    "id": "adcfe4db8994373dd73a43a5e410a6b2",
    "title": "龙潭阻风怀彭雪琴方伯",
    "authorName": "李鸿章",
    "authorId": "adcfe4db8994373d14cfdb59d54e99a6",
    "dynasty": "清",
    "content": [
      "秋风纵酒浔阳郭，夜月联吟赤壁舟。",
      "往事隔年如昨日，故人击楫又中流。",
      "万篙烟雨楼船静，六代江山画角愁。",
      "不见玄龙湖海气，卧闻凉吹撼汀洲。"
    ]
  },
  {
    "id": "adcfe4db8994373d7d29d8edc6d88d64",
    "title": "丙辰夏明光镇旅店题壁",
    "authorName": "李鸿章",
    "authorId": "adcfe4db8994373d14cfdb59d54e99a6",
    "dynasty": "清",
    "content": [
      "四年牛马走风尘，浩劫茫茫剩此身。",
      "杯酒藉浇胸磊块，枕戈试放胆轮囷。",
      "愁弹短铗成何事，力挽狂澜定有人。",
      "绿鬓渐凋旄节落，关河徙倚独伤神。"
    ]
  },
  {
    "id": "adcfe4db8994373d7d29d8ed8b6b5d82",
    "title": "丙辰夏明光镇旅店题壁",
    "authorName": "李鸿章",
    "authorId": "adcfe4db8994373d14cfdb59d54e99a6",
    "dynasty": "清",
    "content": [
      "巢湖看尽又洪湖，乐土东南此一隅。",
      "我是无家失群雁，谁能有屋稳栖乌。",
      "袖携淮海新诗卷，归访烟波旧钓徒。",
      "遍地槁苗待霖雨，间云欲出又踟蹰。"
    ]
  },
  {
    "id": "adcfe4db8994373dead0bef777b58a3a",
    "title": "江州阻雪",
    "authorName": "李鸿章",
    "authorId": "adcfe4db8994373d14cfdb59d54e99a6",
    "dynasty": "清",
    "content": [
      "才过洛水流觞会，又近田家上冢辰。",
      "百五春宵金鸭睡，大千世界玉龙鳞。",
      "梨花雨落欺余艳，柳絮风来糁细尘。",
      "万绿丛中一蓑白，桐庐江畔老垂纶。"
    ]
  },
  {
    "id": "adcfe4db8994373d267af899027b120f",
    "title": "感事述怀呈涤生师用何廉舫太守除夕韵同次青仙屏弥之作其二",
    "authorName": "李鸿章",
    "authorId": "adcfe4db8994373d14cfdb59d54e99a6",
    "dynasty": "清",
    "content": [
      "元气鸿蒙二百秋，潢池养寇孰贻忧。",
      "擎天才力云中翼，浮世功名水上沤。",
      "巢幕但闻嬉燕雀，农田那得劝鸤鸠。",
      "军前乞写监门画，呼吁民劳庶小休。"
    ]
  },
  {
    "id": "adcfe4db8994373d267af899b9c6b8e6",
    "title": "感事述怀呈涤生师用何廉舫太守除夕韵同次青仙屏弥之作其二",
    "authorName": "李鸿章",
    "authorId": "adcfe4db8994373d14cfdb59d54e99a6",
    "dynasty": "清",
    "content": [
      "日盼灵台振旅归，羽书十道疾如飞。",
      "楼船夜月江涛咽，铸骑秋风塞草肥。",
      "列郡纵横纷窟穴，数番徵调厌旌旗。",
      "玉关徒有刀环约，虮虱年年满战衣。"
    ]
  },
  {
    "id": "adcfe4db8994373d267af899f880816e",
    "title": "感事述怀呈涤生师用何廉舫太守除夕韵同次青仙屏弥之作其二",
    "authorName": "李鸿章",
    "authorId": "adcfe4db8994373d14cfdb59d54e99a6",
    "dynasty": "清",
    "content": [
      "六军饥怨竞嗷鸿，圣主临轩尚梦熊。",
      "独有夷吾霸江左，群思萧相运关中。",
      "海陵积粟沙量白，少府供钱铁铸红。",
      "征市榷酤无尽藏，弦高卜式有遗风。"
    ]
  },
  {
    "id": "adcfe4db8994373d267af8993cbbb854",
    "title": "感事述怀呈涤生师用何廉舫太守除夕韵同次青仙屏弥之作其二",
    "authorName": "李鸿章",
    "authorId": "adcfe4db8994373d14cfdb59d54e99a6",
    "dynasty": "清",
    "content": [
      "七年飘泊节旄存，追怆同袍烈士魂。",
      "谏草商量捍吾圉，伏蒲涕泣感君恩。",
      "猿悲鹤怨来舒国，寒水萧风下蓟门。",
      "何事田横孤客在，摩挲故剑绣苔痕。"
    ]
  },
  {
    "id": "adcfe4db8994373d267af89997da647d",
    "title": "感事述怀呈涤生师用何廉舫太守除夕韵同次青仙屏弥之作其二",
    "authorName": "李鸿章",
    "authorId": "adcfe4db8994373d14cfdb59d54e99a6",
    "dynasty": "清",
    "content": [
      "朱家大侠报恩长，寒谷谈兵夏有霜。",
      "洪泽投鞭威尚赫，白沙裹革骨犹香。",
      "丹烬蜕羽遗经卷，黑塞归魂指故乡。",
      "苦忆春郊偕纵马，山阳残笛听凄凉。"
    ]
  },
  {
    "id": "adcfe4db8994373d267af899d822c139",
    "title": "感事述怀呈涤生师用何廉舫太守除夕韵同次青仙屏弥之作其二",
    "authorName": "李鸿章",
    "authorId": "adcfe4db8994373d14cfdb59d54e99a6",
    "dynasty": "清",
    "content": [
      "细柳将军百战经，儿童戴德姓名馨。",
      "曾攀槛角回天眷，重泣淮南霣将星。",
      "范老忧时头更白，郗生入幕眼常青。",
      "传烽今已连河朔，犹记豚鱼解效灵。"
    ]
  },
  {
    "id": "adcfe4db8994373d267af89945d51451",
    "title": "感事述怀呈涤生师用何廉舫太守除夕韵同次青仙屏弥之作其二",
    "authorName": "李鸿章",
    "authorId": "adcfe4db8994373d14cfdb59d54e99a6",
    "dynasty": "清",
    "content": [
      "一角江城恨未消，长怀楚泽佩芳椒。",
      "中原旗鼓声先震，半壁金汤土竟焦。",
      "蜀郡祠堂村社祭，赵州人士酒杯浇。",
      "当时愧乏蚍蜉救，投阁何须解客嘲。"
    ]
  },
  {
    "id": "adcfe4db8994373d267af89995d8acba",
    "title": "感事述怀呈涤生师用何廉舫太守除夕韵同次青仙屏弥之作其二",
    "authorName": "李鸿章",
    "authorId": "adcfe4db8994373d14cfdb59d54e99a6",
    "dynasty": "清",
    "content": [
      "死者已矣存者散，故园惆怅不胜春。",
      "谏争袁盎新承召，坐啸孙登乐守贫。",
      "往事悠悠同逝水，诸公衮衮共扶轮。",
      "杜陵流落江湖久，老向人间逐后尘。"
    ]
  },
  {
    "id": "adcfe4db8994373d267af8999d796d52",
    "title": "感事述怀呈涤生师用何廉舫太守除夕韵同次青仙屏弥之作其二",
    "authorName": "李鸿章",
    "authorId": "adcfe4db8994373d14cfdb59d54e99a6",
    "dynasty": "清",
    "content": [
      "蓬莱弱水路三千，献赋《长杨》几见怜。",
      "骏足绝群羞豆栈，蛾眉倾国怨华年。",
      "空谈玉麈真多事，小试铅刀不值钱。",
      "广武登临无限意，愁看直北旧山川。"
    ]
  },
  {
    "id": "adcfe4db8994373d267af899513b28c9",
    "title": "感事述怀呈涤生师用何廉舫太守除夕韵同次青仙屏弥之作其二",
    "authorName": "李鸿章",
    "authorId": "adcfe4db8994373d14cfdb59d54e99a6",
    "dynasty": "清",
    "content": [
      "况瘁椿庭隔九泉，沈沈寒日坠虞渊。",
      "锦囊未敢忘三矢，荩箧何曾名一钱。",
      "江表伶俜悲弟妹，墓门荒寂剩园田。",
      "海枯石烂心难死，遗恨空将泪雨填。"
    ]
  },
  {
    "id": "adcfe4db8994373d267af899a4042179",
    "title": "感事述怀呈涤生师用何廉舫太守除夕韵同次青仙屏弥之作其二",
    "authorName": "李鸿章",
    "authorId": "adcfe4db8994373d14cfdb59d54e99a6",
    "dynasty": "清",
    "content": [
      "枢帅忠诚上格天，春明问字十年前。",
      "文章坛坫驱今古，气象沧溟罩万千。",
      "威憺江湘弥抑抑，腹藏兵甲亦便便。",
      "出师再表争形胜，知在龙蟠虎踞边。"
    ]
  },
  {
    "id": "adcfe4db8994373d267af8997abe3265",
    "title": "感事述怀呈涤生师用何廉舫太守除夕韵同次青仙屏弥之作其二",
    "authorName": "李鸿章",
    "authorId": "adcfe4db8994373d14cfdb59d54e99a6",
    "dynasty": "清",
    "content": [
      "间关杖策夕阳红，录录平原十九中。",
      "春茧吐丝偏自缚，冻蝇钻纸总难通。",
      "筹边无术追王朴，从事多材尽马忠。",
      "旧雨开樽重聚首，未妨磨蝎命终穷。"
    ]
  },
  {
    "id": "adcfe4db8994373d267af8990d5edb29",
    "title": "感事述怀呈涤生师用何廉舫太守除夕韵同次青仙屏弥之作其二",
    "authorName": "李鸿章",
    "authorId": "adcfe4db8994373d14cfdb59d54e99a6",
    "dynasty": "清",
    "content": [
      "艨艟破浪用如神，天下安危寄此身。",
      "快马健儿争入手，票姚车骑岂无人。",
      "腐儒本欠封侯相，末座宜充较射宾。",
      "髀肉渐生豪气退，无家莫更厌清贫。"
    ]
  },
  {
    "id": "adcfe4db8994373d267af899482c1848",
    "title": "感事述怀呈涤生师用何廉舫太守除夕韵同次青仙屏弥之作其二",
    "authorName": "李鸿章",
    "authorId": "adcfe4db8994373d14cfdb59d54e99a6",
    "dynasty": "清",
    "content": [
      "何郎一纸报平安，冰雪诗篇背俗看。",
      "春草凄迷思北渚，秋坟哀艳唱南冠。",
      "匡时且制新亭泣，涉险悬知蜀道难。",
      "闻说江皋吊袁术，暗风吹雨打窗寒。"
    ]
  },
  {
    "id": "adcfe4db8994373d267af8992adeab5a",
    "title": "感事述怀呈涤生师用何廉舫太守除夕韵同次青仙屏弥之作其二",
    "authorName": "李鸿章",
    "authorId": "adcfe4db8994373d14cfdb59d54e99a6",
    "dynasty": "清",
    "content": [
      "方召桓桓轶盛周，壮游抵掌遍诸侯。",
      "南飞乌鹊争依树，东去蛟龙欲顺流。",
      "谋国裴公勤远略，庇人白传展长裘。",
      "投戈喜见升平日，虾菜烟波一舸收。"
    ]
  },
  {
    "id": "adcfe4db8994373dfd9ab9e9ed82f5b2",
    "title": "晚江即事",
    "authorName": "李鸿章",
    "authorId": "adcfe4db8994373d14cfdb59d54e99a6",
    "dynasty": "清",
    "content": [
      "山气蒙蒙带雨昏，江潮滚滚挟雷奔。",
      "估樯簇笋滩头聚，野市编茅劫后存。",
      "愁似云痕浓不减，寒凭酒力醉难温。",
      "却怜渔艇全家住，一叶凌波笑语喧。"
    ]
  },
  {
    "id": "adcfe4db8994373d195490492e4eb101",
    "title": "湖上遇雪卧病作",
    "authorName": "李鸿章",
    "authorId": "adcfe4db8994373d14cfdb59d54e99a6",
    "dynasty": "清",
    "content": [
      "峭风吹冻绿玻璃，浩浩平湖四望迷。",
      "雪压轻舠凉气重，云冲高岭远天低。",
      "菰蒲白战滩声乱，菜麦青埋野色凄。",
      "料得故园花事晚，玉缸春洒为谁携。"
    ]
  },
  {
    "id": "adcfe4db8994373dffd2395997675988",
    "title": "鞋山阻风",
    "authorName": "李鸿章",
    "authorId": "adcfe4db8994373d14cfdb59d54e99a6",
    "dynasty": "清",
    "content": [
      "老去知无作赋才，马当那得好风来。",
      "宦情久与沙鸥狎，归梦潜随社燕回。",
      "远树黏天云一色，狂涛卷地雪千堆。",
      "茫茫彼岸登何日，愿借山灵觅路开。"
    ]
  },
  {
    "id": "adcfe4db8994373d6e64bc54560d6e43",
    "title": "登小姑山感怀",
    "authorName": "李鸿章",
    "authorId": "adcfe4db8994373d14cfdb59d54e99a6",
    "dynasty": "清",
    "content": [
      "岷峨东下数千里，吴楚中分此一拳。",
      "楼阁高低嵌竹外，湖山左右赴檐前。",
      "春风春雨妆台黯，江北江南画稿悬。",
      "绝顶俯临尘世小，便骑黄鹄挟飞仙。"
    ]
  },
  {
    "id": "adcfe4db8994373d6e64bc5476c014a8",
    "title": "登小姑山感怀",
    "authorName": "李鸿章",
    "authorId": "adcfe4db8994373d14cfdb59d54e99a6",
    "dynasty": "清",
    "content": [
      "东南归路莽萧条，皖口千峰若为招。",
      "半局残棋存战舰，八年恨事付寒潮。",
      "灵风下水征帆疾，落日中原汗马骄。",
      "孤客不堪回首望，苍茫一片劫灰烧。"
    ]
  },
  {
    "id": "adcfe4db8994373dfc05c588593c169b",
    "title": "游鹿洞归途感赋",
    "authorName": "李鸿章",
    "authorId": "adcfe4db8994373d14cfdb59d54e99a6",
    "dynasty": "清",
    "content": [
      "鹿去台空屋数椽，置身犹在阆风巅。",
      "孤筇暝踏烟中路，万壑春藏洞里天。",
      "乱后诸生虚讲席，门前流水隔尘缘。",
      "低徊朱陆论心地，忍使薪穷火不传。"
    ]
  },
  {
    "id": "adcfe4db8994373d81fa1a36d7821258",
    "title": "寄越南王诗",
    "authorName": "李鸿章",
    "authorId": "adcfe4db8994373d14cfdb59d54e99a6",
    "dynasty": "清",
    "content": [
      "河山表里本天成，寄语贤王建树宏。",
      "朝汉尉佗犹有志，帝秦新衍竟何名。",
      "雕题部落三关控，尝胆君臣奄虑生。",
      "垂老伏波犹矍铄，五溪南去不胜情。"
    ]
  },
  {
    "id": "adcfe4db8994373d026e1b130cad1885",
    "title": "丙戌四月随醇邸巡海呈教",
    "authorName": "李鸿章",
    "authorId": "adcfe4db8994373d14cfdb59d54e99a6",
    "dynasty": "清",
    "content": [
      "雕弓玉节出天阊，士女如山拥绣裳。",
      "照海旌旗摇电影，切云戈槊耀荣光。",
      "佽飞禁旅严千帐，罗拜夷酋列几行。",
      "德协谦尊齐赞颂，力辞黄屋福威扬。"
    ]
  },
  {
    "id": "adcfe4db8994373d026e1b131de5c577",
    "title": "丙戌四月随醇邸巡海呈教",
    "authorName": "李鸿章",
    "authorId": "adcfe4db8994373d14cfdb59d54e99a6",
    "dynasty": "清",
    "content": [
      "万千气象蜃楼高，忽地齐烟涌六鳌。",
      "慈佛护持看献瑞，仙舟共济敢辞劳。",
      "自怜坚壁心偏苦，却愧屯田诏屡褒。",
      "无限临歧依恋意，漫吟潭水答云璈。"
    ]
  },
  {
    "id": "adcfe4db8994373ded7e937a7d6114da",
    "title": "山东旅舍题壁",
    "authorName": "李鸿章",
    "authorId": "adcfe4db8994373d14cfdb59d54e99a6",
    "dynasty": "清",
    "content": [
      "黄河东抱乱山流，迢递征途又暮秋。",
      "愧我年华同邓禹，飘零书剑未封侯。"
    ]
  },
  {
    "id": "adcfe4db8994373ded7e937a6b155271",
    "title": "山东旅舍题壁",
    "authorName": "李鸿章",
    "authorId": "adcfe4db8994373d14cfdb59d54e99a6",
    "dynasty": "清",
    "content": [
      "故园荆树隔三株，虎口知能脱得无。",
      "怕听荒鸡啼晓月，断人乡梦易模糊。"
    ]
  },
  {
    "id": "adcfe4db8994373d57473de64794801c",
    "title": "雪霁登程将至宿松",
    "authorName": "李鸿章",
    "authorId": "adcfe4db8994373d14cfdb59d54e99a6",
    "dynasty": "清",
    "content": [
      "积雪沙堤似掌平，香泥浅趁马蹄轻。",
      "朔风来自阴崖畔，犹带枯林踏叶声。"
    ]
  },
  {
    "id": "adcfe4db8994373d57473de67c56b6bf",
    "title": "雪霁登程将至宿松",
    "authorName": "李鸿章",
    "authorId": "adcfe4db8994373d14cfdb59d54e99a6",
    "dynasty": "清",
    "content": [
      "三月寒逾九九深，炎凉历惯不惊心。",
      "菜花满地黄金色，憔悴相看半不禁。"
    ]
  },
  {
    "id": "adcfe4db8994373d8bd8aa071bcf37b3",
    "title": "荷兰夜宴",
    "authorName": "李鸿章",
    "authorId": "adcfe4db8994373d14cfdb59d54e99a6",
    "dynasty": "清",
    "content": [
      "出入承明四十年，忽来海外地行仙。",
      "华筵盛会娱丝竹，千岁镫花喜报传。"
    ]
  },
  {
    "id": "adcfe4db8994373d0b805f04f550b907",
    "title": "追悼侍姬冬梅八首",
    "authorName": "李鸿章",
    "authorId": "adcfe4db8994373d14cfdb59d54e99a6",
    "dynasty": "清",
    "content": [
      "莲房坠粉梦京华，戎马飘零何处家。",
      "无那江城传一纸，隔年又唱落梅花。"
    ]
  },
  {
    "id": "adcfe4db8994373d0b805f049f62a540",
    "title": "追悼侍姬冬梅八首",
    "authorName": "李鸿章",
    "authorId": "adcfe4db8994373d14cfdb59d54e99a6",
    "dynasty": "清",
    "content": [
      "诗人寂寞欲归耕，为订樵青竹里盟。",
      "悔煞五年僧苦行，沾泥絮影尚多情。"
    ]
  },
  {
    "id": "adcfe4db8994373d0b805f049e92510c",
    "title": "追悼侍姬冬梅八首",
    "authorName": "李鸿章",
    "authorId": "adcfe4db8994373d14cfdb59d54e99a6",
    "dynasty": "清",
    "content": [
      "柳营归骑指山庄，静夜添香待漏长。",
      "回首沧浪亭畔路，绿苔秋草黯斜阳。"
    ]
  },
  {
    "id": "adcfe4db8994373d0b805f04f092533c",
    "title": "追悼侍姬冬梅八首",
    "authorName": "李鸿章",
    "authorId": "adcfe4db8994373d14cfdb59d54e99a6",
    "dynasty": "清",
    "content": [
      "浮家千里蓟门回，城角西风战鼓哀。",
      "娇女扶持同北徙，可怜辛苦贼中来。"
    ]
  },
  {
    "id": "adcfe4db8994373d0b805f049ade9d9a",
    "title": "追悼侍姬冬梅八首",
    "authorName": "李鸿章",
    "authorId": "adcfe4db8994373d14cfdb59d54e99a6",
    "dynasty": "清",
    "content": [
      "袁江小聚嘿无言，落叶空房冷闭门。",
      "谁料匆匆成永诀，青衫空剩旧啼痕。"
    ]
  },
  {
    "id": "adcfe4db8994373d0b805f0414bd5a22",
    "title": "追悼侍姬冬梅八首",
    "authorName": "李鸿章",
    "authorId": "adcfe4db8994373d14cfdb59d54e99a6",
    "dynasty": "清",
    "content": [
      "团扇秋风肯弃捐，别离终恐误婵娟。",
      "料知化石心如昨，不抱琵琶过别船。"
    ]
  },
  {
    "id": "adcfe4db8994373d0b805f042e88d013",
    "title": "追悼侍姬冬梅八首",
    "authorName": "李鸿章",
    "authorId": "adcfe4db8994373d14cfdb59d54e99a6",
    "dynasty": "清",
    "content": [
      "生自湘西葬邗北，昙花一霎总因缘。",
      "魂归楚水应无路，夜夜春山叫杜鹃。"
    ]
  },
  {
    "id": "adcfe4db8994373d0b805f04d29016fd",
    "title": "追悼侍姬冬梅八首",
    "authorName": "李鸿章",
    "authorId": "adcfe4db8994373d14cfdb59d54e99a6",
    "dynasty": "清",
    "content": [
      "宦情孤似谋巢燕，羁思悽如抱树蝉。",
      "多愧淮南丹未熟，旧时鸡犬已升天。"
    ]
  },
  {
    "id": "adcfe4db8994373d0b91aa6c77cdac9a",
    "title": "感事述怀呈涤生师用何廉舫太守除夕韵同次青仙屏弥之作其一",
    "authorName": "李鸿章",
    "authorId": "adcfe4db8994373d14cfdb59d54e99a6",
    "dynasty": "清",
    "content": [
      "九天阊阖叫能开，大地波澜挽得回。",
      "沟壑余生千里转，沙场战骨几人埋。",
      "风高劲草犹披拂，岁晚乔松待护培。",
      "怀旧苍茫尝独立，眼中多少出群材。"
    ]
  },
  {
    "id": "adcfe4db89a44c8b7b4230d3f02ae7a8",
    "title": "靖江城楼",
    "authorName": "张应兰",
    "authorId": "adcfe4db89a44c8bd1457b72d1457b72",
    "dynasty": "清",
    "content": [
      "皂雕风卷戍楼烟，官鼓催人又一年。",
      "如此头颅明镜里，向谁肝胆宝刀前。",
      "江山灵气归屠狗，乡国愁心付杜鹃。",
      "有约钧天同日听，海东回首正茫然。"
    ]
  },
  {
    "id": "adcfe4db89a82026e7f7cba3d9353228",
    "title": "节妇郑氏诗",
    "authorName": "林华昌",
    "authorId": "adcfe4db89a82026d1457b72c8e90504",
    "dynasty": "清",
    "content": [
      "凄绝香闱忽折鸾，无端玉树苦摧残。",
      "百年心事梦中托，九转肝肠哭后乾。",
      "蜀魄夜啼霜月冷，湘魂时绕凤江干。",
      "从容一死宁他矢，独挈纲常万古寒。"
    ]
  },
  {
    "id": "adcfe4db89a975356342b7a118a902bc",
    "title": "感遇",
    "authorName": "袁克文",
    "authorId": "adcfe4db89a97535e85508077c7f84a2",
    "dynasty": "清",
    "content": [
      "乍着微绵强自胜，阴晴向晚未分明。",
      "南回寒雁掩孤月，西去骄风黯九城。",
      "驹隙留身争一瞬，蛮声吹梦欲三更。",
      "绝怜高处多风雨，莫到琼楼最上层。"
    ]
  },
  {
    "id": "adcfe4db89ac93dae52747e1ac6c373f",
    "title": "题林亚清画",
    "authorName": "顾姒",
    "authorId": "adcfe4db89ac93dad1457b72d1457b72",
    "dynasty": "清",
    "content": [
      "梅花竹叶互交加，濡墨淋漓整复斜。",
      "忆得昨宵明月下，横拖疏影上窗纱。"
    ]
  },
  {
    "id": "adcfe4db89ac93da7297c652a0fa1bc1",
    "title": "毛安芳挽歌",
    "authorName": "顾姒",
    "authorId": "adcfe4db89ac93dad1457b72d1457b72",
    "dynasty": "清",
    "content": [
      "忆昔当春时，寿君惭不文。未几闻君丧，奄忽如流云。",
      "流云过眼空悲怨，大火西流时倏变。玉楼金屋网蟏蛸，西风叶落空深院。",
      "凄凉宝瑟掩馀音，惨淡菱花冷钗钿。尚忆当年对镜人，镜中鸾死悲娇面。",
      "织锦诗成那得闻，墨池寒浸琉璃片。不知何处吊君魂，草白磷青望中见。"
    ]
  },
  {
    "id": "adcfe4db89ade4289d369f98b0e5a7d1",
    "title": "秋日登燕子矶",
    "authorName": "李棠",
    "authorId": "adcfe4db89ade428d1457b72d1457b72",
    "dynasty": "清",
    "content": [
      "东南奇迹真无数，燕子飞来江水头。",
      "云影天光俱入画，芦花枫叶不胜秋。",
      "空添过客登临兴，谁限长江日夜流。",
      "六代兴衰悲建业，烟波依旧使人愁。"
    ]
  },
  {
    "id": "adcfe4db89ade428cbc8bc606f65a7d5",
    "title": "庆似村一枝书屋看竹",
    "authorName": "李棠",
    "authorId": "adcfe4db89ade428d1457b72d1457b72",
    "dynasty": "清",
    "content": [
      "幽人抱劲节，读书不干禄。",
      "釜内虽无粮，园中却有竹。",
      "不惜培护勤，博此一窗绿。",
      "不剪亦不锄，生意青郁郁。"
    ]
  },
  {
    "id": "adcfe4db89ade428cbc8bc604e652899",
    "title": "庆似村一枝书屋看竹",
    "authorName": "李棠",
    "authorId": "adcfe4db89ade428d1457b72d1457b72",
    "dynasty": "清",
    "content": [
      "题诗望江南，每在竹深处。",
      "以彼万竿直，方此数茎簬。",
      "多寡虽不敌，苍翠自成趣。",
      "到来生隐心，欲去频回顾。",
      "徙倚重徘徊，此是西州路。"
    ]
  },
  {
    "id": "adcfe4db89b0156329a3c7a1bdf760ba",
    "title": "中秋虎丘对月",
    "authorName": "曹伟谟",
    "authorId": "adcfe4db89b01563d1457b72d1457b72",
    "dynasty": "清",
    "content": [
      "虎丘今夜月，极目思悠哉。",
      "白露中宵降，清光万里开。",
      "笙歌沈鼓角，镫火出楼台。",
      "少小经游地，曾陪杖履来。"
    ]
  },
  {
    "id": "adcfe4db89cb951ff9a33cdb58381727",
    "title": "望庐山",
    "authorName": "德溥",
    "authorId": "adcfe4db89cb951fd1457b72d1457b72",
    "dynasty": "清",
    "content": [
      "楚山秋霁后，突兀望匡庐。",
      "瀑布云开处，香炉雨过初。",
      "双溪才咫尺，五老在空虚。",
      "欲问远公迹，苍茫指点馀。"
    ]
  },
  {
    "id": "adcfe4db89cb951fe3a07319468bfb46",
    "title": "送汪卜三归淮南",
    "authorName": "德溥",
    "authorId": "adcfe4db89cb951fd1457b72d1457b72",
    "dynasty": "清",
    "content": [
      "喜色眉端见，知君赋曰归。",
      "几回萦别绪，无计挽征衣。",
      "楚雨片帆下，淮烟一雁飞。",
      "何时重舣艇，还款老僧扉。"
    ]
  },
  {
    "id": "adcfe4db89cb951f9655709af40fe7ec",
    "title": "黄山慈光寺",
    "authorName": "德溥",
    "authorId": "adcfe4db89cb951fd1457b72d1457b72",
    "dynasty": "清",
    "content": [
      "群峰围拱妙莲台，鸟道云梯十里来。",
      "山径曲随云脚转，寺门高压树头开。",
      "游人蜡屐攀初倦，佛子蒲团定已回。",
      "一笑相逢同领会，三生石上不须猜。"
    ]
  },
  {
    "id": "adcfe4db89cb951f25b96297e102259f",
    "title": "别孙雪棹",
    "authorName": "德溥",
    "authorId": "adcfe4db89cb951fd1457b72d1457b72",
    "dynasty": "清",
    "content": [
      "匆匆判袂各天涯，君返龙城我骥沙。",
      "料得湖园春尚在，小红开到米囊花。"
    ]
  },
  {
    "id": "adcfe4db89d30e14353eb10b70daeeb9",
    "title": "出居庸北口",
    "authorName": "叶正夏",
    "authorId": "adcfe4db89d30e14d1457b72d1457b72",
    "dynasty": "清",
    "content": [
      "驱车歌出塞，天险是居庸。",
      "但觉峰回转，不知山几重。",
      "风沙迷猎骑，堠堞隐边烽。",
      "落日荒烟合，愁听岭外钟。"
    ]
  },
  {
    "id": "adcfe4db89d30e1433b1cc6c2b8a06c5",
    "title": "董子读书台",
    "authorName": "叶正夏",
    "authorId": "adcfe4db89d30e14d1457b72d1457b72",
    "dynasty": "清",
    "content": [
      "登眺徒深吊古情，汉庭未解重儒生。",
      "大才止作胶西相，遗址今邻厌次城。",
      "衰柳数行湖水碧，乱帆几点夕阳明。",
      "须知不是投间地，台畔应闻诵读声。"
    ]
  },
  {
    "id": "adcfe4db89d43af27b1bc16e53818602",
    "title": "闻有长流之信拟出塞曲",
    "authorName": "沈士柱",
    "authorId": "adcfe4db89d43af2d1457b72d1457b72",
    "dynasty": "清",
    "content": [
      "生平不射猎，麋鹿随我游。",
      "入山复不深，未闻虎豹愁。",
      "今将弃诗书，买刀系马头。",
      "筋力虽不强，臂后矢可抽。",
      "雁雉宿高岗，狐兔穴深丘。",
      "将令飞走惊，一洗诸生羞。"
    ]
  },
  {
    "id": "adcfe4db89d90e2b31b414f19cecc0a6",
    "title": "咏鹤",
    "authorName": "韩韫玉",
    "authorId": "adcfe4db89d90e2bd1457b72d1457b72",
    "dynasty": "清",
    "content": [
      "丹顶元裳白羽轻，芝田旧日得仙名。",
      "生来云水原天性，望里蓬壶是去程。",
      "代远每过千载寿，露寒常向九皋鸣。",
      "不随卫国乘轩队，稳卧松巅梦太清。"
    ]
  },
  {
    "id": "adcfe4db89e69d454a7581f9094fb555",
    "title": "戏题外子写照",
    "authorName": "林颀",
    "authorId": "adcfe4db89e69d45d1457b72d1457b72",
    "dynasty": "清",
    "content": [
      "爱君笔底有烟霞，自拔金钗付酒家。",
      "修到人间才子妇，不辞清瘦似梅花。"
    ]
  },
  {
    "id": "adcfe4db89f2aad0dc02fbf804c67f64",
    "title": "魏太和铜熨斗歌沈西雍太守所藏",
    "authorName": "王诚",
    "authorId": "adcfe4db89f2aad0d1457b72d1457b72",
    "dynasty": "清",
    "content": [
      "当涂高高熨不平，金铜仙人辞汉京。化为翁仲魏宫守，巧学新莽抱威斗。",
      "屈戌铜铺锁阿甄，射死母鹿留子身。狼顾忽来受顾命，汝睿安能更执柄。",
      "君不见洛妃步后灵芸啼，针神夜来方卷衣，外间已唱青头鸡。"
    ]
  },
  {
    "id": "adcfe4db89fe72a96e65eca42163c265",
    "title": "护驾村",
    "authorName": "林璁",
    "authorId": "adcfe4db89fe72a9d1457b72d1457b72",
    "dynasty": "清",
    "content": [
      "杏花开满径，晴日倍光辉。",
      "村酒无贤圣，山园少是非。",
      "老农驱犊过，童子牧羊归。",
      "目断长林际，樵歌入翠微。"
    ]
  },
  {
    "id": "adcfe4db8a04b656eb237aa034ccb41a",
    "title": "落叶",
    "authorName": "王宗炎",
    "authorId": "adcfe4db8a04b656d8d31bd73b59fa8b",
    "dynasty": "清",
    "content": [
      "荫樾曾依绿满丛，停车犹爱晚林红。",
      "砧敲秦塞三更月，帆冷吴江一夜风。",
      "未肯借枝因择地，几曾附木自飞空。",
      "岁寒留得贞柯在，好养根荄待化工。"
    ]
  },
  {
    "id": "adcfe4db8a04b656eb237aa0d82e8194",
    "title": "落叶",
    "authorName": "王宗炎",
    "authorId": "adcfe4db8a04b656d8d31bd73b59fa8b",
    "dynasty": "清",
    "content": [
      "柏翠松苍健自如，纷纷余子付刊除。",
      "尘根解脱还真朴，眼界宽闲想太虚。",
      "谷口人归云卧后，山头猎罢雁来初。",
      "论功大树封侯事，且扫空庭伴校书。"
    ]
  },
  {
    "id": "adcfe4db8a04b6566f1d8ceeeb5d733a",
    "title": "钞谷音毕题以长歌",
    "authorName": "王宗炎",
    "authorId": "adcfe4db8a04b656d8d31bd73b59fa8b",
    "dynasty": "清",
    "content": [
      "钱唐潮断江起𡋯，厓山舟沈白鸥没。",
      "镫檠出土冬青枯，忍记犬年与羊月。",
      "水云琴客滞幽燕，风雨词人咽糠麧。",
      "南城欧血剩锦钱，西台垒冢惟晞发。",
      "余子廫廫天地间，白帢黄冠青布袜。",
      "鬓丝憔悴拾橡栗，形景悲凉吊薇蕨。",
      "酒后狂歌热过耳，雪里行吟寒透骨。",
      "文章零落过云烟，姓氏沈薶付碑碣。",
      "京兆先生爱著书，唐瓢可破陆像搰。",
      "冰雪清词一百篇，剔抉搜罗到岩窟。",
      "须眉点缀作佳传，片语褒讥荣衮钺。",
      "云亭问字老侯芭，避俗相携等蛩蟨。",
      "羼提又阅五百年，海枯石烂字不阙。",
      "残镫对雨手重钞，行间光怪生蓬勃。",
      "题诗忽忆赵王孙，北行船趁南风发。"
    ]
  },
  {
    "id": "adcfe4db8a04b656c86e629898c3cddc",
    "title": "春雨学博属题钱舜举苏武归阙图卷",
    "authorName": "王宗炎",
    "authorId": "adcfe4db8a04b656d8d31bd73b59fa8b",
    "dynasty": "清",
    "content": [
      "穹庐遍野沙茫茫，风吹草低雁南翔。苏卿乘风还故乡，节旄秃落旃裘凉。",
      "谁与送者右校王，跗注韎韦犀毗黄。仰天握手气不扬，苑结抑塞摧肝肠。",
      "从骑跪进湩酪浆，通国十岁能挽彊。射兔掘鼠持作粮，胡妇对之心感伤。",
      "欲别不别牵衣裳，更有濈角羝乳羊。肱麾不去鸣声长，子卿慷慨泣数行。",
      "从此分袂各一方，不复相见毋相忘。橐驼驒騱齐足良，行程苍茫纪不详。",
      "汉关峨峨近在望，山川重秀日再光。归诣北阙朝未央，太牢告祭先帝旁。",
      "拜典属国为列卿，道路观者如堵墙。面目改易须眉苍，丹青图画何堂堂。",
      "啮毡咽雪苦葡尝，不降不辱臣之纲。千载而下谁颉颃，洪皓朱弁郝仲常，垂示风纪传无疆。"
    ]
  },
  {
    "id": "adcfe4db8a1658a516889d12fd70be83",
    "title": "寄绮青浣芳两妹",
    "authorName": "潘焕媊",
    "authorId": "adcfe4db8a1658a5d1457b72d1457b72",
    "dynasty": "清",
    "content": [
      "料侍高堂养，团圞乐不支。",
      "嫂贤殊胜姊，兄友可兼师。",
      "夜月花千树，春风酒一卮。",
      "怜予定相忆，曾否有新诗。"
    ]
  },
  {
    "id": "adcfe4db8a1658a5d60e82b1070c7645",
    "title": "小巳小雨",
    "authorName": "潘焕媊",
    "authorId": "adcfe4db8a1658a5d1457b72d1457b72",
    "dynasty": "清",
    "content": [
      "山光泼翠水拖蓝，此日人家话养蚕。",
      "柳絮桃花春九十，雨丝风片节重三。",
      "莺藏叶底黄都湿，兰采岩中绿正酣。",
      "天气酿寒微送冷，庇身犹觉薄绵堪。"
    ]
  },
  {
    "id": "adcfe4db8a1658a5a559072228a59919",
    "title": "小游仙",
    "authorName": "潘焕媊",
    "authorId": "adcfe4db8a1658a5d1457b72d1457b72",
    "dynasty": "清",
    "content": [
      "绿衣骑马色无伦，玉蕊开时艳照人。",
      "天上名花多异种，问渠何事爱红尘。"
    ]
  },
  {
    "id": "adcfe4db8a1658a5a55907226c2446ce",
    "title": "小游仙",
    "authorName": "潘焕媊",
    "authorId": "adcfe4db8a1658a5d1457b72d1457b72",
    "dynasty": "清",
    "content": [
      "天厨肴馔自来精，凤脯麟肝玉碗盛。",
      "偏是儿家甘淡泊，只茹芝草两三茎。"
    ]
  },
  {
    "id": "adcfe4db8a1658a5a5590722799a8dca",
    "title": "小游仙",
    "authorName": "潘焕媊",
    "authorId": "adcfe4db8a1658a5d1457b72d1457b72",
    "dynasty": "清",
    "content": [
      "万树仙桃结实稠，园中金锁付予收。",
      "昨宵阿母殷勤属，莫遣东方得再偷。"
    ]
  },
  {
    "id": "adcfe4db8a1658a5a5590722b5546ccb",
    "title": "小游仙",
    "authorName": "潘焕媊",
    "authorId": "adcfe4db8a1658a5d1457b72d1457b72",
    "dynasty": "清",
    "content": [
      "吐饭成蜂惊《抱朴》，唾盘为獭说樊姑。",
      "漫将狡狯矜奇术，我亦能抛米作珠。"
    ]
  },
  {
    "id": "adcfe4db8a18bb87b145620959792984",
    "title": "过东塾陈先生故居",
    "authorName": "王兰",
    "authorId": "adcfe4db8a18bb87d1457b72d1457b72",
    "dynasty": "清",
    "content": [
      "百年不可待，当代失人师。",
      "检点遗书在，徒令从死悲。",
      "式闾应有礼，讲学可无祠。",
      "宗派殊纷纠，中流更付谁。"
    ]
  },
  {
    "id": "adcfe4db8a2812830386f6560e8657bd",
    "title": "新年拜墓",
    "authorName": "希光",
    "authorId": "adcfe4db8a281283d1457b72d1457b72",
    "dynasty": "清",
    "content": [
      "东风惊冷梦，啼鸟暗催人。",
      "强起伤新节，驱车感夕尘。",
      "泉台应有泪，人世已无春。",
      "不尽伤心事，凄凉独怆神。"
    ]
  },
  {
    "id": "adcfe4db8a28128390877931609f432f",
    "title": "述志",
    "authorName": "希光",
    "authorId": "adcfe4db8a281283d1457b72d1457b72",
    "dynasty": "清",
    "content": [
      "茑萝松柏为婚姻，峥嵘夫婿超凡伦。",
      "盈门不须夸百两，入座却喜惊千人。",
      "三周御后谐红烛，华屋金堂伴珠玉。",
      "春风秋月见情怀，得事秦嘉愿已足。",
      "一从清馆理瑶琴，恩礼殷勤契合深。",
      "白璧寒冰知妾志，高山流水识君心。",
      "如宾如友意方遂，谁知运阨龙蛇岁。",
      "得疾三旬尚未痊，驰驱千里随朝贵。",
      "病中作客病弥增，书报平安那足凭。",
      "去后妾惟心戚戚，归来夫已骨棱棱。",
      "倚枕缠绵势愈重，膏肓二竖谁能送。",
      "一时和缓总虚声，百剂参苓皆浪用。",
      "眼看一局欲全输，百计维图拯我夫。",
      "闻说通灵惟割股，此时那惜肌肤苦。",
      "白刃如霜忍痛剜，一脔偷持和羹煮。",
      "愚孝愚忠一寸忱，皇天后土鉴应真。",
      "今日瘢痕在弱体，当时血迹满罗巾。",
      "人定胜天竟虚语，精神耿耿浑无补。",
      "瑶琴锦瑟叹凄凉，可怜一旦成千古。",
      "伤心万事尽雕零，弟妹多人尚弱龄。",
      "伯道无儿悲似续，中郎有女痛零丁。",
      "妾亦何心立人世，泉壤同归早决计。",
      "馀生尚在非贪生，强持妾意从夫意。",
      "临危执手语谆谆，嫁娶经营委妾身。",
      "泣言身了事未了，惟恃卿存即我存。",
      "我夫托我深知我，我不报君乌乎可。",
      "一死从夫妾不难，前言不践死何安。",
      "九原会有相逢日，迟速须知事一般。",
      "向平嫁事今已竟，十载要盟此日应。",
      "夜台衔命报夫君，嚼檗肝肠差可证。"
    ]
  },
  {
    "id": "adcfe4db8a2b7ce034d2412ad4547672",
    "title": "襄阳感怀",
    "authorName": "喻怀仁",
    "authorId": "adcfe4db8a2b7ce0d1457b72d1457b72",
    "dynasty": "清",
    "content": [
      "汉江北望首重搔，听唱《铜鞮》又几遭。",
      "万里乡心摧断柝，一镫寒影上征袍。",
      "残碑有客谈羊祜，锦字何人寄窦滔。",
      "底事津梁累行役，萍踪合是半生劳。"
    ]
  },
  {
    "id": "adcfe4db8a2be321a3d6a488931bd8e6",
    "title": "卑栖",
    "authorName": "陈仅",
    "authorId": "adcfe4db8a2be321d860bd12c164bbc9",
    "dynasty": "清",
    "content": [
      "面面云峰好，荒衙置此间。",
      "吏人随鸟集，宾友访僧还。",
      "水气石边静，松声风外间。",
      "卑栖吾自足，犹胜买青山。"
    ]
  },
  {
    "id": "adcfe4db8a2be32168d80159b1b27caa",
    "title": "和菉园少尉送别韵",
    "authorName": "陈仅",
    "authorId": "adcfe4db8a2be321d860bd12c164bbc9",
    "dynasty": "清",
    "content": [
      "莫讶清霜两鬓斑，苍生疴痒苦相关。",
      "晨星谳牍昏搜雾，春雨开荒瘦斸山。",
      "直道敢忘三代后，虚怀难满十年间。",
      "多君尚记相从日，冰雪襟期洽往还。"
    ]
  },
  {
    "id": "adcfe4db8a32d62db6874eabcfc7ccb1",
    "title": "荣经即事",
    "authorName": "刘沅",
    "authorId": "adcfe4db8a32d62dd1457b72d1457b72",
    "dynasty": "清",
    "content": [
      "竞说铜山利，谁怜象齿焚。",
      "双江成古堑，一马上秋云。",
      "人事风波驶，天心冷暖分。",
      "箐林春未晚，蔬笋恋余薰。"
    ]
  },
  {
    "id": "adcfe4db8a35a84760925fd2ce42d3c7",
    "title": "闺情",
    "authorName": "刘开",
    "authorId": "adcfe4db8a35a847365d17772647c1db",
    "dynasty": "清",
    "content": [
      "高树夜凉起，小楼秋思长。",
      "含情问鹦鹉，伏枕梦鸳鸯。",
      "露滴自成响，衾寒犹有芳。",
      "妾身似秋草，摇落不胜霜。"
    ]
  },
  {
    "id": "adcfe4db8a35a8470507b5ca0ace839b",
    "title": "月夜过太白楼",
    "authorName": "刘开",
    "authorId": "adcfe4db8a35a847365d17772647c1db",
    "dynasty": "清",
    "content": [
      "天上余孤月，人间独此楼。",
      "惟公堪一醉，与我共千秋。",
      "碧树迷仙迹，青山忆旧游。",
      "登临无限意，云水自悠悠。"
    ]
  },
  {
    "id": "adcfe4db8a35a8473a8f69800e28c524",
    "title": "寄家书偶怀",
    "authorName": "刘开",
    "authorId": "adcfe4db8a35a847365d17772647c1db",
    "dynasty": "清",
    "content": [
      "回首征车出故林，浮云满地起层阴。",
      "临行已觉无他语，别去偏多不尽心。",
      "人事半从春后改，江波流过汉阳深。",
      "东归久报芳洲隔，更听孤鸿月下音。"
    ]
  },
  {
    "id": "adcfe4db8a35a847a2d6992088941722",
    "title": "即事",
    "authorName": "刘开",
    "authorId": "adcfe4db8a35a847365d17772647c1db",
    "dynasty": "清",
    "content": [
      "落叶萧萧下古丘，人家遥隔楚江流。",
      "云无定影朝穿牖，树有残声夜语秋。",
      "半载心情愁北渚，一城风雨对西楼。",
      "蓬莱仙阙分明是，辛苦刘伶作醉侯。"
    ]
  },
  {
    "id": "adcfe4db8a35a84751225739fedad22e",
    "title": "寄怀石甫",
    "authorName": "刘开",
    "authorId": "adcfe4db8a35a847365d17772647c1db",
    "dynasty": "清",
    "content": [
      "怪雨盲风苦梦思，故人作吏久天涯。",
      "全家渡海非吾意，万里腾声动主知。",
      "烟树瘴消春晓日，鱼龙气静夜谈时。",
      "可能豪荡还如昔，银烛高筵坐咏诗。"
    ]
  },
  {
    "id": "adcfe4db8a35a84772e138d77b452b39",
    "title": "偶成",
    "authorName": "刘开",
    "authorId": "adcfe4db8a35a847365d17772647c1db",
    "dynasty": "清",
    "content": [
      "日饮长江水，谁知江上心。",
      "烟波渺无极，只为别离深。"
    ]
  },
  {
    "id": "adcfe4db8a35a847a1c48534e7cf7233",
    "title": "琵琶亭",
    "authorName": "刘开",
    "authorId": "adcfe4db8a35a847365d17772647c1db",
    "dynasty": "清",
    "content": [
      "白傅风流迹尚存，萧条亭外又黄昏。",
      "人间多少英雄眼，不把青衫拭泪痕。"
    ]
  },
  {
    "id": "adcfe4db8a35a8470a455740ab349974",
    "title": "赠别金三资舫",
    "authorName": "刘开",
    "authorId": "adcfe4db8a35a847365d17772647c1db",
    "dynasty": "清",
    "content": [
      "相知乐今夕，华月共芳筵。",
      "宁知君见爱，乃在三载前。",
      "鸾鹤本同心，不计时后先。",
      "感君期我厚，起坐为流连。",
      "旨酒有余欢，何必罗清鲜。",
      "天寒气萧瑟，倏忽驹影迁。",
      "流云未得归，竟与回风旋。",
      "此行君莫惜，江水深无极。"
    ]
  },
  {
    "id": "adcfe4db8a35a8475d9fd78a824bcb07",
    "title": "春晓词",
    "authorName": "刘开",
    "authorId": "adcfe4db8a35a847365d17772647c1db",
    "dynasty": "清",
    "content": [
      "东方冥冥烟初生，晨光半敛含空明。",
      "流莺百舌不住语，似欲带晓呼春晴。",
      "幽人独向空山宿，风起微寒入岩壁。",
      "一枕西窗梦未残，门外落红深几尺。"
    ]
  },
  {
    "id": "adcfe4db8a35a84735e0442c22058663",
    "title": "江东年少行",
    "authorName": "刘开",
    "authorId": "adcfe4db8a35a847365d17772647c1db",
    "dynasty": "清",
    "content": [
      "江东年少愁风雨，独立空亭望空渚。",
      "行行江上止复去，烟水接天天不语。",
      "自云作客沦风尘，可怜未识江南春。",
      "前逐飞鸢后乌鹊，山木争号疑怒人。",
      "天涯池馆多旧识，哀管繁弦泪如积。",
      "日暮高吟动鬼神，曲终月落无人惜。",
      "当时一顾劳孙阳，挺立奇骨腾龙骧。",
      "精灵已与物摩荡，意气不为人飞扬。",
      "十一年来霄路阻，慈孤爱割去乡土。",
      "骨肉支离惊梦魂，云物高寒森极浦。",
      "临歧未敢久延伫，似有旁人穷尔汝。",
      "愁深难作欢笑言，长恐相逢问寒暑。",
      "闻君此语重太息，江水悠悠竟何极。",
      "思归未归君莫悲，我已早岁离庭帏。"
    ]
  },
  {
    "id": "adcfe4db8a35a847daf127ce13512055",
    "title": "题周南卿品茶图",
    "authorName": "刘开",
    "authorId": "adcfe4db8a35a847365d17772647c1db",
    "dynasty": "清",
    "content": [
      "午窗睡起间花落，酒香不解秋怀渴。茶铛风细炉烟清，半瓯绿浅浓如酪。",
      "东坡酷爱密云龙，君之嗜好毋乃同。《茶经》熟读意未足，制器精巧非人工。",
      "饮虽小道总师古，我宗杜康君陆羽。座上休夸醒酒功，酌久才知味甘苦。",
      "品茶品水须两全，水清宜用活火煎。问君日试西湖水，何似金山第一泉。"
    ]
  },
  {
    "id": "adcfe4db8a40bd02fe392a964cb526b6",
    "title": "谒少陵祠",
    "authorName": "李苞",
    "authorId": "adcfe4db8a40bd02d1457b72d1457b72",
    "dynasty": "清",
    "content": [
      "郭外草堂寺，旁留工部祠。",
      "老曾怜鬓发，愁尚现须眉。",
      "幕府秋风客，江村春日诗。",
      "溪花相信久，吏隐实兼之。"
    ]
  },
  {
    "id": "adcfe4db8a40bd02fe392a964bbf7db5",
    "title": "谒少陵祠",
    "authorName": "李苞",
    "authorId": "adcfe4db8a40bd02d1457b72d1457b72",
    "dynasty": "清",
    "content": [
      "翠竹斜笼径，幽花浅映池。",
      "交游鸥鸟在，心事子规知。",
      "稷契生平志，乾坤绝妙辞。",
      "典型垂往哲，舍此欲何师。"
    ]
  },
  {
    "id": "adcfe4db8a40bd026156e32948689271",
    "title": "发化林坪住沪定桥",
    "authorName": "李苞",
    "authorId": "adcfe4db8a40bd02d1457b72d1457b72",
    "dynasty": "清",
    "content": [
      "林深反无鸟，山晓犹烟雾。",
      "欲早起却迟，竟为幽谷误。",
      "遵隈径诘曲，傍崖心恐怖。",
      "涧水分顺逆，我行异沿溯。",
      "山木罨官桥，春波涨晚渡。",
      "故交会面难，客馆且小住。"
    ]
  },
  {
    "id": "adcfe4db8a40bd02c5b8a0f8f3eb2cf6",
    "title": "宿头道水客馆",
    "authorName": "李苞",
    "authorId": "adcfe4db8a40bd02d1457b72d1457b72",
    "dynasty": "清",
    "content": [
      "重掩象肺腑，幽深寓耳目。",
      "峰疑日月避，山将天地束。",
      "飞瀑频湿衣，悬厓欲压屋。",
      "对面岭云白，随意阶草绿。",
      "跋涉已半月，淹留忽三宿。",
      "昼夜风雷响，春睡不敢足。"
    ]
  },
  {
    "id": "adcfe4db8a40bd02dfedde5517b113a6",
    "title": "早行过折多山",
    "authorName": "李苞",
    "authorId": "adcfe4db8a40bd02d1457b72d1457b72",
    "dynasty": "清",
    "content": [
      "太白引行人，行向天西畔。",
      "山腰青一片，鞍马冲烟断。",
      "历坂逊九折，揽辔增三叹。",
      "大荒飞鸟外，兹岭复天半。",
      "毫无云木秀，徒然雪漫漫。",
      "沙砾所积成，嶱嵑空凌乱。",
      "岭西夏犹冬，重裘御青豻。",
      "野饭犹难得，劳薪命炊爨。"
    ]
  },
  {
    "id": "adcfe4db8a40bd022006adc9931a7c70",
    "title": "宿卧龙石",
    "authorName": "李苞",
    "authorId": "adcfe4db8a40bd02d1457b72d1457b72",
    "dynasty": "清",
    "content": [
      "蛮民不凿井，结庐傍水浒。",
      "过客停征骖，亦作东道主。",
      "初夏日晷长，到来已亭午。",
      "轰轰雷数声，云脚拖衡宇。",
      "对面千仞出，上雪而下雨。",
      "溪草抽碧线，岭树翻白羽。",
      "景色分浓淡，高低异寒暑。",
      "他日逢云林，烦将画图补。"
    ]
  },
  {
    "id": "adcfe4db8a40bd0281b8200604a29365",
    "title": "再宿中渡",
    "authorName": "李苞",
    "authorId": "adcfe4db8a40bd02d1457b72d1457b72",
    "dynasty": "清",
    "content": [
      "松光照四壁，山昏未及酉。",
      "客闷无可遣，吟余茶代酒。",
      "野店寂无人，散步道左右。",
      "峡中天不大，尚得见北斗。",
      "万籁都不闻，只闻寒溪吼。",
      "长途借马骑，明日能行否。"
    ]
  },
  {
    "id": "adcfe4db8a40bd021280c6fbafaeada9",
    "title": "自麻盖中过雪山至西俄洛",
    "authorName": "李苞",
    "authorId": "adcfe4db8a40bd02d1457b72d1457b72",
    "dynasty": "清",
    "content": [
      "昨日穿云林，今朝过雪山。",
      "咫尺风土异，苍茫宇宙宽。",
      "火龙不到处，夏日亦生寒。",
      "冻泉依石泻，清冰作镜看。",
      "松杉畏生岭，避风藏山湾。",
      "遂令重叠嶂，头秃空巑岏。",
      "饥马恨草短，仆夫苦衣单。",
      "悲歌猛虎行，惆怅行路难。"
    ]
  },
  {
    "id": "adcfe4db8a41dc083625ad987cdc5d0d",
    "title": "登岱",
    "authorName": "李佐贤",
    "authorId": "adcfe4db8a41dc08d1457b72d1457b72",
    "dynasty": "清",
    "content": [
      "天风吹袂落峰头，苍莽寰瀛入望收。",
      "日月双九扪上界，云烟九点小齐州。",
      "虬龙已化秦松古，碑碣难寻汉畤留。",
      "试问登封七十二，可能金石寿千秋。"
    ]
  },
  {
    "id": "adcfe4db8a41dc08e72b32b591a78eea",
    "title": "登严子陵钓台",
    "authorName": "李佐贤",
    "authorId": "adcfe4db8a41dc08d1457b72d1457b72",
    "dynasty": "清",
    "content": [
      "千里江山一钓竿，高台终古拥巑岏。",
      "经过热客知多少，都被先生冷眼看。"
    ]
  },
  {
    "id": "adcfe4db8a5074b39e9c8afd40e7fcb7",
    "title": "题绿阴春泛图",
    "authorName": "邵玉清",
    "authorId": "adcfe4db8a5074b3d1457b72d1457b72",
    "dynasty": "清",
    "content": [
      "最爱风光好，江南二月天。",
      "波平杨柳岸，人上木兰船。",
      "树近层楼隐，云低远嶂连。",
      "胜游成往事，梦想已多年。"
    ]
  },
  {
    "id": "adcfe4db8a5074b3c79702bcfb49520a",
    "title": "常理斋先生爱吟草兼殉节本末",
    "authorName": "邵玉清",
    "authorId": "adcfe4db8a5074b3d1457b72d1457b72",
    "dynasty": "清",
    "content": [
      "琴鹤轻随历剧繁，蜀中烽火动降番。",
      "峙粮蚤奏褒军绩，抚剑常思答主恩。",
      "昔岭愁云埋战骨，浣花秋水吊吟魂。",
      "丹诚一点遗编在，留得芳名付子孙。"
    ]
  },
  {
    "id": "adcfe4db8a5279d6239cdd543b6f4b55",
    "title": "留别长宜",
    "authorName": "刘纯炜",
    "authorId": "adcfe4db8a5279d6d1457b72d1457b72",
    "dynasty": "清",
    "content": [
      "检点三年事，归装一叶舟。",
      "凄凉行色晚，惨淡暮云收。",
      "结绶嗟何滞，悬车愿早休。",
      "故园松菊在，念此倍难留。"
    ]
  },
  {
    "id": "adcfe4db8a5c46c88f9e0de2a789acd8",
    "title": "过拂水山庄有感",
    "authorName": "褚道潜",
    "authorId": "adcfe4db8a5c46c8d1457b72d1457b72",
    "dynasty": "清",
    "content": [
      "山斗名隳风景殊，楼台空锁劫灰余。",
      "昔年林下渔翁老，此日松间鹤唳虚。",
      "发稿并惭长乐叙，故人谁信少卿书。",
      "苍烟怪石寒泉响，流尽年光恨不除。"
    ]
  },
  {
    "id": "adcfe4db8a5c46c8cbd63195d0b2429a",
    "title": "秋感",
    "authorName": "褚道潜",
    "authorId": "adcfe4db8a5c46c8d1457b72d1457b72",
    "dynasty": "清",
    "content": [
      "十年多病怕经秋，又见西风到故丘。",
      "才拙岂堪平子赋，时艰常上仲宣楼。",
      "关东白草连天恨，江左黄花满地愁。",
      "牢落此生还未了，欲从知已借吴钩。"
    ]
  },
  {
    "id": "adcfe4db8a61ee947a822c273d583eb1",
    "title": "过嶅阳",
    "authorName": "祝维诰",
    "authorId": "adcfe4db8a61ee94d1457b72d1457b72",
    "dynasty": "清",
    "content": [
      "旅饭荒园罢，嶅山此路寻。",
      "车声下坡速，人影落桥深。",
      "野日寒逾瘦，诸峰翠欲沈。",
      "客程嫌宿早，薄暮指蒙阴。"
    ]
  },
  {
    "id": "adcfe4db8a61ee941ad2d6fb2814581d",
    "title": "次陈二乳巢韵",
    "authorName": "祝维诰",
    "authorId": "adcfe4db8a61ee94d1457b72d1457b72",
    "dynasty": "清",
    "content": [
      "蓟门霜落后，万木正凋残。",
      "软土一吹面，西风时整冠。",
      "羁人多惜暮，旅雁独惊寒。",
      "谁向尘寰外，云山指点看。"
    ]
  },
  {
    "id": "adcfe4db8a61ee94338fe88717a94130",
    "title": "二月十五日寻春过偶圃忆朱大",
    "authorName": "祝维诰",
    "authorId": "adcfe4db8a61ee94d1457b72d1457b72",
    "dynasty": "清",
    "content": [
      "暖风到处动吟魂，芳草闲寻近郭村。",
      "黄耳隔离能认客，苍头斸笋自开门。",
      "春留元亮花三径，饮乏刘伶酒一尊。",
      "迢递京华游子在，旗亭新唱与谁论。"
    ]
  },
  {
    "id": "adcfe4db8a61ee94f375497e16128c82",
    "title": "闲立",
    "authorName": "祝维诰",
    "authorId": "adcfe4db8a61ee94d1457b72d1457b72",
    "dynasty": "清",
    "content": [
      "短篱数家成小村，老树隔水蟠云根。",
      "晚来叉手傍檐立，九十九峰青到门。"
    ]
  },
  {
    "id": "adcfe4db8a61ee945f0998aa3fadcefb",
    "title": "永平府",
    "authorName": "祝维诰",
    "authorId": "adcfe4db8a61ee94d1457b72d1457b72",
    "dynasty": "清",
    "content": [
      "北平古郡镇幽燕，城外连峰际碧天。孤竹祠荒云木杳，滦河水驶石染偏。",
      "名高汉代推飞将，人乐清时罢守边。漫向卢龙歌《出塞》，牛羊满地草芊芊。"
    ]
  },
  {
    "id": "adcfe4db8a61ee944c2b89fbbb72648c",
    "title": "药王庙蟠松",
    "authorName": "祝维诰",
    "authorId": "adcfe4db8a61ee94d1457b72d1457b72",
    "dynasty": "清",
    "content": [
      "入门忽怪天色暮，白日黯黮沈僧寮。",
      "仰头乃见松屈曲，落阴积翠森萧萧。",
      "石穴斜穿走孤干，檐牙低拂蟠深条。",
      "千年蛟螭斗窟宅，拿攫云雨长空摇。",
      "小者支撑大腾起，倔强不让相争超。",
      "之而鳞甲挟飞动，夜静惊避独足魈。",
      "春来霹雳疑变化，波涛漰湱吹旋飙。",
      "世间崖壑多大木，往往百丈凌丹霄。",
      "此松奇绝不上竦，元气回复屯山椒。",
      "偃蹇别具造物意，束缚岂由人力剽。",
      "托根得地荷神圣，轩农酿化阴阳调。",
      "斧斤摧折幸可免，霜雪饱经常不凋。",
      "引鸾巢鹤导仙驾，碧幢华盖来钧韶。",
      "应有芝苓结精液，安得采斸餐灵苗。"
    ]
  },
  {
    "id": "adcfe4db8a61ee94e215673e826dc47d",
    "title": "牛渚矶登太白楼",
    "authorName": "祝维诰",
    "authorId": "adcfe4db8a61ee94d1457b72d1457b72",
    "dynasty": "清",
    "content": [
      "太白没已久，太白楼尚传。登楼豁达开江天，云帆雪浪飞槛前。",
      "我生不见高歌痛饮之狂态，但见锦袍乌帽奕奕真神仙。",
      "矶头明月常依然，骑鲸一去何时还。山鬼来窥猿狖啸，冯夷不怒蛟龙眠。",
      "青山小谢宅安在，镜湖贺监归何年。谁来共此玩风景，江边酒瓮空满船。",
      "余既不能酌一斗，亦不能吟百篇，独有烟霞痼疾可以相周旋。",
      "君不见萧尺木，四壁图名山，朝暮供养惟云烟。峨嵋雪，匡庐泉，鸡鸣日观泰岱颠。",
      "明星玉女华顶连，苍茫元气窥无端，恍然置身万里间。",
      "当年太白爱游涉，指点虚无应遍识。焉能鞭白日兮御清风，拍肩挹袂群仙中。",
      "逍遥八极任来往，直与此楼今古同。"
    ]
  }
]