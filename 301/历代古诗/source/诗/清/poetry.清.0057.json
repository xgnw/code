[
  {
    "id": "adcfe4dbc7b4752493e85b41fea0f898",
    "title": "秦淮杂诗",
    "authorName": "王士祯",
    "authorId": "adcfe4dbf1cd30836dd4e10ea941493e",
    "dynasty": "清",
    "content": [
      "当年赐第有辉光，开国中山异姓王。",
      "莫问万春圆旧事，朱门草没大功坊。"
    ]
  },
  {
    "id": "adcfe4dbc7b4752493e85b41d6968ede",
    "title": "秦淮杂诗",
    "authorName": "王士祯",
    "authorId": "adcfe4dbf1cd30836dd4e10ea941493e",
    "dynasty": "清",
    "content": [
      "青溪水木最清华，王谢乌衣六代夸。",
      "不奈更耐江总宅，寒烟已失段侯家。"
    ]
  },
  {
    "id": "adcfe4dbc7b4752493e85b41af99b692",
    "title": "秦淮杂诗",
    "authorName": "王士祯",
    "authorId": "adcfe4dbf1cd30836dd4e10ea941493e",
    "dynasty": "清",
    "content": [
      "傅寿清歌妙嫩箫，红牙子玉夜相邀。",
      "而今明月空如水，不见青溪长板桥。"
    ]
  },
  {
    "id": "adcfe4dbc7b4752493e85b41988a7be1",
    "title": "秦淮杂诗",
    "authorName": "王士祯",
    "authorId": "adcfe4dbf1cd30836dd4e10ea941493e",
    "dynasty": "清",
    "content": [
      "年来肠断秣陵舟，梦绕秦淮水上楼。",
      "十日雨丝风片里，浓春艳景似残秋。"
    ]
  },
  {
    "id": "adcfe4dbc7b47524c40a317f341cdc6c",
    "title": "高邮雨泊",
    "authorName": "王士祯",
    "authorId": "adcfe4dbf1cd30836dd4e10ea941493e",
    "dynasty": "清",
    "content": [
      "寒雨秦邮夜泊船，南湖新涨水连天。",
      "风流不见秦淮海，寂寞人间五百年。"
    ],
    "comment": [
      "杨际昌《国朝诗话》评王士禛七绝：“宫词、怀古，题画、竹枝诸体，点染生新，自是作手，终以眼前情景天然，有兴会有情寄者，为最上乘”，并“试举若干首”，其第一首即是《高邮雨泊》。"
    ],
    "intro": "清顺治十七年（公元1660年）农历三月诗人赴扬州推官任，途经高邮（属江苏）泊船于高邮南湖，触景生情，遥想出生于高邮的北宋大词人秦观而有此作。\n诗前两句写景。首句中“秦邮”即高邮，据祝穆《方舆胜览》：“高邮，一名秦邮，秦因高邮置邮传为高邮亭。”“寒雨”为秋雨，乃暗示经高邮之季节，“夜”则点明雨泊的具体时间。首句写诗人于深秋寒雨潇潇之夜泊船于秦邮，此乃破题。次句则进而把高邮雨泊地点具体化为“南湖”，即高邮南部的武安湖。“新涨水连天”描绘出此时由于“寒雨”不停，南湖水势为之涨起，放眼望去烟波浩渺，水天相连，难以分辨的情景，从而开拓出一个凄清迷蒙的意境。\n夜雨中的南湖既凄迷又空寂，看不到一条渔船，一个人影，自然空间的清寂无人引起了诗人心理空间的寂寞之感。于是乃有“风流不见秦淮海，寂寞人间五百年”之感叹。此时，面对高邮南湖，作为一代诗坛才人更感寂寞的是五百年间的文坛没有再出现像高邮秦淮海这样才华超群的词人。淮海为秦观号淮海居士的简称，诗人称“寂寞人间五百年”，当然是夸饰之言，旨在推崇秦观在文坛的重要地位；又，王士禛词风格亦以婉约绵邈见长，与秦观相近，因此才有这种惺惺惜惺惺的仰慕之情。诗人于慨叹不见风流秦淮海的同时，亦暗寓步武秦观，欲打破文坛“寂寞”之意。此乃诗人“情寄”之所在。\n王士禛论诗继承钟嵘“观古今胜语，多非补假，皆由直寻”（《诗品序》）的观点，称“五字清晨登陇首，羌无故实使人思”（《仿元遗山论诗绝句》），主张即景会心，直抒性情，不用或少用典故。此诗即为这一观点的例证。"
  },
  {
    "id": "adcfe4dbc7b475248a249a00d536f6f7",
    "title": "悼亡诗",
    "authorName": "王士祯",
    "authorId": "adcfe4dbf1cd30836dd4e10ea941493e",
    "dynasty": "清",
    "content": [
      "陌上莺啼细草薰，鱼鳞风皱水成纹。",
      "江南红豆相思苦，岁岁花开一忆君。"
    ]
  },
  {
    "id": "adcfe4dbf1cd308376aa4f6731c9f08d",
    "title": "新滩",
    "authorName": "王士禛",
    "authorId": "adcfe4dbf1cd30836dd4e10ea941493e",
    "dynasty": "清",
    "content": [
      "兵书峡口石横流，怒敌江心万斛舟。",
      "蜀舸吴船齐着力，西陵前去赛黄牛。"
    ]
  },
  {
    "id": "adcfe4dbc7b47524cedda505e18212ad",
    "title": "题秋江独钓图",
    "authorName": "王士祯",
    "authorId": "adcfe4dbf1cd30836dd4e10ea941493e",
    "dynasty": "清",
    "content": [
      "一蓑一笠一扁舟，一丈丝纶一寸钩。",
      "一曲高歌一樽酒，一人独钓一江秋。"
    ],
    "translation": "戴着一顶斗笠披着一件蓑衣坐在一只小船上，一丈长的渔线一寸长的鱼钩。\n高声唱一首渔歌喝一樽酒，一个人在这秋天的江上独自垂钓。",
    "intro": "这首题画诗是诗人早年应朋友邀请《秋江独钓图》题诗。这首诗应画中的意境，巧妙的嵌入九个“一”，描写了秋江边渔人独钓的逍遥景象。\n全诗描写了一个渔夫打扮的人，在江上垂钓的情形：一件蓑衣、一项斗笠、一叶轻舟、一支钓竿，垂钓者一面歌唱，一面饮酒，垂钓的潇洒被刻画得活灵活现。虽然独自钓起一江的秋意，但逍遥中不免深藏几许萧瑟和孤寂。\n前两句近乎白描，后两旬却有着无穷意味。图中看似不可能的“一曲高歌一樽酒”在作者的想象中展现出来。而最后一句“一人独钓一江秋”似是回归原图，但此“钓”已非彼“钓”了，赏一江秋景，感一江秋色，联想开去，那是一种感怀，或者说，最后一句已是“虚实相映”了。\n再观全诗，九个“一”巧妙嵌入其中，将诗与图的意境表现得分毫不差，细细品味，这些“一”用得十分贴切又有情趣。最后一句“一人独钓一江秋”，渔人钓的是鱼？是秋？是潇洒自在的生活？是无拘无束的心情？在诗人看来，这样的秋江独钓者，才是真正懂得生活乐趣的人。",
    "annotation": [
      "蓑（suō）笠：蓑衣、笠帽。用草编织成的古时渔家、农民的防雨草衣。笠，用竹篾或芦秆篾片编织的帽子，也是渔家、农民防日晒、防雨淋的帽子。",
      "扁舟：小船。",
      "丝纶（lún）：即丝织编成的钓鱼的绳子。",
      "樽（zūn）：酒杯。",
      "扁舟：小船。"
    ]
  },
  {
    "id": "adcfe4dbc7b47524bb06a09eab61099b",
    "title": "题聊斋志异",
    "authorName": "王士祯",
    "authorId": "adcfe4dbf1cd30836dd4e10ea941493e",
    "dynasty": "清",
    "content": [
      "姑妄言之姑听之，豆棚瓜架雨如丝。",
      "料因厌作人间语，爱听秋坟鬼唱时。"
    ]
  },
  {
    "id": "adcfe4dbc7b4752490806b752eadae93",
    "title": "题吴历画",
    "authorName": "王士祯",
    "authorId": "adcfe4dbf1cd30836dd4e10ea941493e",
    "dynasty": "清",
    "content": [
      "蟹舍渔湾入杳冥，远山都似佛头青。",
      "橙黄橘绿纷秋色，好买纶钩下洞庭。"
    ]
  },
  {
    "id": "adcfe4dbc7b47524277f8f46e7815656",
    "title": "栖贤寺",
    "authorName": "王士祯",
    "authorId": "adcfe4dbf1cd30836dd4e10ea941493e",
    "dynasty": "清",
    "content": [
      "李渤读书处，乃在栖贤谷。",
      "何年作招提，来寻惬幽独。",
      "僧舍如蜂房，高下傅山麓。",
      "云来汉阳峰，时就檐下宿。",
      "古寺无所有，修竹间乔木。",
      "野衲喜客来，欣然设茗粥。",
      "便欲置草堂，岩栖于此卜。"
    ]
  },
  {
    "id": "adcfe4dbf1cd308393e85b412fdd14fc",
    "title": "秦淮杂诗",
    "authorName": "王士禛",
    "authorId": "adcfe4dbf1cd30836dd4e10ea941493e",
    "dynasty": "清",
    "content": [
      "旧院风流数顿杨，梨园往事泪沾赏。",
      "樽前白发谈天宝，零落人间脱十娘。"
    ]
  },
  {
    "id": "adcfe4dbf1cd3083dff1155782ed4a16",
    "title": "春不雨",
    "authorName": "王士禛",
    "authorId": "adcfe4dbf1cd30836dd4e10ea941493e",
    "dynasty": "清",
    "content": [
      "西亭石竹新作芽，游丝已罥樱桃花。",
      "鸣鸠乳燕春欲晚，杖藜时复话田家。",
      "田家父老向我说，谷雨久过三月节。",
      "春田龟坼苗不滋，犹赖立春三日雪。”",
      "我闻此语重叹息，瘠土年年事耕织。",
      "暮闻穷巷叱牛归，晓见公家催赋入。",
      "去年旸雨幸无愆，稍稍三农获晏食。",
      "春来谷赋复伤农，不见饥鸟啄馀粒。",
      "即今土亢不可耕，布谷飞飞朝暮鸣。",
      "舂莩作饭藜作羹，吁嗟荆益方用兵。"
    ],
    "intro": "此诗作于顺治十四年（公元1657年），这一年自春至夏，北方三月不雨，此诗即咏写此事。首两联交代背景，描写“春欲晚”的时节的农村风光，并由杖藜老农话农事引入下层。\n三四两联借田家父老之口描述农村干旱情景。旱情的严重，田家父老的忧虑凸现无遗。下面四联写诗人内心的触动及深深叹息。诗人既为农民在贫瘠的土地上岁岁劳作的悲苦命运而感叹，更为官府的剥削压榨，使农民生活受到极大影响和损害的现象愤懑不已，揭示出农民辛勤劳动反而日益贫困的真正原因并非只是天灾所致，而在于统治者的残酷盘剥，笔锋直指封建统治者及不合理的制度。尾两联又回到眼前现状的描写：土地干旱无法耕种，人们只能用野果野菜充饥，而清兵又要从荆（今湖南、湖北）、益（今四川）向云南发兵进攻，人们在遭受灾荒的侵害、官府剥削压榨的同时，还要蒙受战乱的痛苦。\n此诗对劳动人民的不幸命运和生活处境寄予了深深的关切同情，对腐败统治阶级及不合理的制度进行了有力的揭露，极富战斗性和认识价值。",
    "annotation": [
      "石竹：多年生草本植物，叶子对生似小竹，开红白或杂色小花，供观赏。",
      "游丝：春天在空中飘动的由蜘蛛等所吐的细丝。俗称“天丝。”",
      "罥（juàn）：挂。",
      "乳燕：雏燕。一说正在哺育雏燕的母燕。",
      "“杖藜时复话田家”句：时常拄着藜杖来农家闲话。",
      "龟坼：田地干裂。",
      "滋：长。",
      "穷巷：陋巷。",
      "“去年旸（yáng）雨幸无愆（qiān）”句：去年天气阴晴适宜，风调雨顺。旸，日出、晴；愆，差错。",
      "三农：指平地、山地、泽地的农民。一说指春、夏、秋三个农时。晏食：安食，无旱无涝，故安。",
      "土亢：土地干燥坚硬。",
      "莩（fú）：麻的种子。《尔雅·释草》：“莩，麻母。”郭璞注：“苴麻盛子者。”《诗经·豳风·七月》：“九月叔苴。”",
      "藜：一种草，嫩叶可食。",
      "荆、益：荆州和益州。在今西湖、四川一带。",
      "方用兵：正在打仗。"
    ]
  },
  {
    "id": "adcfe4dbc7b4752428e0bdf34ce30059",
    "title": "再过露筋祠",
    "authorName": "王士祯",
    "authorId": "adcfe4dbf1cd30836dd4e10ea941493e",
    "dynasty": "清",
    "content": [
      "翠羽明珰尚俨然，湖云祠树碧如烟。",
      "行人系缆月初堕，门外野风开白莲。"
    ],
    "intro": "《再过露筋祠》是清初文学家王士祯所题写的一首诗作。该诗描写了诗人路过露筋祠时的所见所闻，表达了诗人对露筋祠中所供奉的这位女子贞洁不屈的品性的赞美。 \n这首诗首句写祠中神像，采取了避实就虚之法。诗人不直接描摹神像塑造得如何，她的仪容怎样，而只是用一些美丽的妆饰来衬托她的风姿，则神像之美就不言而喻。起句点题，下三句就宕开去写。祠在湖边，湖上的云，祠畔的树，四望一碧，如在雾中，景色幽美，情韵飘渺。而诗人经过这里，停船夜泊的时候，正值月落。祠门之外，平野的风徐徐地吹拂着。这时，白莲开放了。静夜残月，郊野微风，行人远来，白莲正放，这是多么美好的境界。诗人所面对的是一个为了所谓贞节而牺牲了性命的女子，但他巧妙地避开了对这一问题的正面议论，而是从题外取神，着重于祠堂外边景色描写，而以白莲暗喻这位姑娘的纯洁而已。这种手法，在作者是若有若无，在读者可见仁见智，但都情景交融，泯合无间。晚唐陆龟蒙有一首题为《白莲》的诗：“素花多蒙别艳欺，此花真合在瑶池。无情有恨何人见？月晓风清欲堕时。”咏白莲花，却几乎完全没有花费笔墨去刻画其外形，而是集中力量去描写它的神态和性格。这种遗貌取神的写法，与王诗如出一辙，可见二者的渊源，唯一写人，一咏物而已。事实上，王士禛《渔洋诗话》曾说：“余谓陆鲁望（龟蒙字）‘无情有恨何人见，月白风清欲堕时’二语，恰是咏白莲，移用不得，而俗人议之，以为咏白牡丹、白芍药亦可。此真盲人道黑白。在广陵有题露筋祠绝句，……正拟其意。一后辈好雌黄，亦驳之云：‘安知此女非嫫母（古代著名的丑女），而辄云翠羽明珰耶？’余闻之，一笑而已。”这说明，王氏是有意向陆龟蒙学习，脱略形似；而即使如那一“后辈”所说，此女极丑，为诗人的主观感情服务，又为何不能把她写得很美丽呢。这也是遗貌取神。（参看沈祖棻《唐人七绝诗浅释》）还要强调的是，这首诗也是其神韵说的体现。他曾多次提出得意忘言，兴会神到，认为“舍筏登岸，禅家以为悟境，诗家以为化境，诗禅一致，等无差别”（《带经堂诗话》卷三微喻类），反复标榜“不着一字，尽得风流”。这首诗的空际落笔，想落天外，注重风神，为知行的统一提供了一个证明。\n这首诗作为一首时代变更的悲歌，不仅在一定程度上唱出了当时江南士子之殇，还糅合了作者的真情流露。它不同于同时代的那些歌颂节操的露筋主题诗歌，内含情感百转曲折却又细腻真实，故得以脱颖而出，至今不衰。",
    "annotation": [
      "露筋祠：在今江苏高邮。王象之《舆地纪胜》记载：“露筋祠去高邮三十里。旧传有女子夜过此，天阴蚊盛，有耕夫田舍在焉。其嫂止宿。姑曰：‘吾宁死不失节。’遂以蚊死，其筋见焉。”",
      "翠羽：指头饰。",
      "明珰：指耳环。"
    ]
  },
  {
    "id": "adcfe4dbc7b4752493e85b41c462b775",
    "title": "秦淮杂诗",
    "authorName": "王士祯",
    "authorId": "adcfe4dbf1cd30836dd4e10ea941493e",
    "dynasty": "清",
    "content": [
      "十里清淮水蔚蓝，板桥斜日柳毵毵。",
      "栖鸦流水空萧瑟，不见题诗纪阿男。"
    ]
  },
  {
    "id": "adcfe4dbf1cd3083940726d57a670e3d",
    "title": "秋柳四首",
    "authorName": "王士禛",
    "authorId": "adcfe4dbf1cd30836dd4e10ea941493e",
    "dynasty": "清",
    "content": [
      "【其一】",
      "秋来何处最销魂，残照西风白下门。",
      "他日差池春燕影，只今憔悴晚烟痕。",
      "愁生陌上黄骢曲，梦远江南乌夜村。",
      "莫听临风三弄笛，玉关哀怨总难论。",
      "【其二】",
      "娟娟凉露欲为霜，万缕千条拂玉塘。",
      "浦里青荷中妇镜，江干黄竹女儿箱。",
      "空怜板渚隋隄水，不见琅琊大道王。",
      "若过洛阳风景地，含情重问永丰坊。",
      "【其三】",
      "东风作絮糁春衣，太息萧条景物非。",
      "扶荔宫中花事尽，灵和殿里昔人稀。",
      "相逢南雁皆愁侣，好语西乌莫夜飞。",
      "往日风流问枚叔，梁园回首素心违。",
      "【其四】",
      "桃根桃叶镇相怜，眺尽平芜欲化烟。",
      "秋色向人犹旖旎，春闺曾与致缠绵。",
      "新愁帝子悲今日，旧事公孙忆往年。",
      "记否青门珠络鼓，松枝相映夕阳边。"
    ]
  },
  {
    "id": "adcfe4dbf1cd3083be545f61691c7af7",
    "title": "戏仿元遗山论诗绝句三十二首",
    "authorName": "王士禛",
    "authorId": "adcfe4dbf1cd30836dd4e10ea941493e",
    "dynasty": "清",
    "content": [
      "【其一】",
      "巾角弹棋妙五官，搔头傅粉对邯郸。",
      "风流浊世佳公子，复有才名压建安。",
      "【其二】",
      "五字「清晨登陇首」，羌无故实使人思。",
      "定知妙不关文字，已有千秋幼妇词。",
      "【其三】",
      "青莲才笔九州横，六代淫哇总废声。",
      "白纻青山魂魄在，一生低首谢宣城。",
      "【其四】",
      "挂席名山都未逢，浔阳喜见香炉峰。",
      "高情合受维摩诘，浣笔为图写孟公。",
      "【其五】",
      "杜家笺传太纷挐，虞赵诸贤尽守株。",
      "苦为《南华》求向郭，前唯山谷后钱卢。",
      "【其六】",
      "漫郎生及开元日，与世聱牙古性情。",
      "谁嗣《箧中》冰雪句？《谷音》一卷独铮铮。",
      "【其七】",
      "风怀澄澹推韦柳，佳处多从五字求。",
      "解识无声弦指妙，柳州那得并苏州？",
      "【其八】",
      "《中兴》高步属钱郎，拈得维摩一瓣香。",
      "不解雌黄高仲武，长城何意贬文房？",
      "【其九】",
      "草堂乐府擅惊奇，杜老哀时托兴微。",
      "元白张王皆古意，不曾辛苦学妃狶。",
      "【其十】",
      "广大居然太傅宜，沙中金屑苦难披。",
      "诗名流播鸡林远，独愧文章替左司。",
      "【其十一】",
      "獭祭曾惊博奥殚，一篇《锦瑟》解人难。",
      "千年毛郑功臣在，犹有弥天释道安。",
      "【其十二】",
      "涪翁掉臂自清新，未许传衣蹑后尘。",
      "却笑儿孙媚初祖，强将配飨杜陵人。",
      "【其十三】",
      "诗人一字苦冥搜，论古应从象罔求。",
      "不是临川王介甫，谁知「暝色赴春愁」？",
      "【其十四】",
      "苦学昌黎未赏音，偶思螺蛤见公心。",
      "平生自负《庐山》作，才尽「禅房花木深」。",
      "【其十五】",
      "「林际春申」语太颠，园林半树景幽偏。",
      "豫章孤诣谁能解？不是晓人休浪传。",
      "【其十六】",
      "《铁崖乐府》气淋漓，《渊颖》歌行格尽奇。",
      "耳食纷纷说开宝，几人眼见宋元诗？",
      "【其十七】",
      "藐姑神人何大复，致兼南雅更王风。",
      "论交独直江西狱，不独文场角两雄。",
      "【其十八】",
      "三代而还尽好名，文人从古善相轻。",
      "君看少谷山人死，独有平生王子衡。",
      "【其十九】",
      "正德何如天宝年？寇侵三辅血成川。",
      "郑公变雅非关杜，听直应须辨古贤。",
      "【其二十】",
      "十载钤山冰雪情，青词自媚可怜生。",
      "彦回不作中书死，更遣匆匆唱《渭城》。",
      "【其廿一】",
      "接迹风人《明月篇》，何郎妙悟本从天。",
      "王杨卢骆当时体，莫逐刀圭误后贤。",
      "【其廿二】",
      "翩翩安定四琼枝，司直司勋绝妙词。",
      "底事济南高月旦，仅存水部数篇诗？",
      "【其廿三】",
      "中州何李并登坛，弘治文流竞比肩。",
      "讵识苏门高吏部？啸台鸾凤独逌然。",
      "【其廿四】",
      "文章烟月语原卑，一见空同迥自奇。",
      "天马行空脱羁靮，更怜《谈艺》是吾师。",
      "【其廿五】",
      "济南文献百年稀，白雪楼前宿草菲。",
      "未及尚书有边习，犹传林雨忽沾衣。",
      "【其廿六】",
      "「枫落吴江」妙入神，「思君流水」是天真。",
      "何因点窜「澄江练」？笑杀谈诗谢茂秦。",
      "【其廿七】",
      "来禽夫子本神清，《香茗》才华未让兄。",
      "徐庾文章建安作，悔教书法掩诗名。",
      "【其廿八】",
      "海雪畸人死抱琴，朱弦疏越有遗音。",
      "九疑泪竹娥皇庙，字字《离骚》屈宋心。",
      "【其廿九】",
      "「澹云微雨小姑祠，菊秀兰衰八月时。」",
      "记得朝鲜使臣语，果然东国解声诗。",
      "【其三十】",
      "「溪水碧于前渡日，桃花红是去年时。」",
      "江南肠断何人会？只有崔郎七字诗。",
      "【其三十一】",
      "曾听巴渝里社词，三闾哀怨此中遗。",
      "诗情合在空舲峡，冷雁哀猿和《竹枝》。",
      "【其三十二】",
      "九岁诗名铜雀台，三年留滞楚江隈。",
      "不如解唱黄獐者，新自王戎墓下来。"
    ]
  },
  {
    "id": "adcfe4dbc7b47524af0c861489b1fa43",
    "title": "夜雨题寒山寺寄西樵、礼吉",
    "authorName": "王士祯",
    "authorId": "adcfe4dbf1cd30836dd4e10ea941493e",
    "dynasty": "清",
    "appreciation": "“日暮东塘正落潮，孤篷泊处雨潇潇。疏钟夜火寒山寺，记过枫桥第几桥？”前两句写景，天已黑了，东塘正在落潮，诗人当时来到苏州，夜泊枫桥，形单影只，在一只船上，听外面潇潇雨声。后两句抒情，当时的寒山寺早已在咸丰十年（公元1860年）的兵火中灰飞烟灭，寒山寺的钟声千古出名，美丽的寒山寺钟声，留给人们多少甜蜜的联想。而今天，明末的战火，早已把寒山寺打得破烂，诗人不禁想起唐朝诗人张继笔下的枫桥来了。作为清初诗人，王士祯发思古之幽情，纯属人之常情。这里面，有多少的家国之思啊！清朝与唐朝，通过枫桥钟声，拉在了一起，而此间，又寄予了诗人多少的感触！\n“枫叶萧条水驿空，离居千里怅难同。十年旧约江南梦，独听寒山半夜钟。”经过兵火的枫桥，经过兵火的寒山寺，早已是今非昔比。枫桥是寂寞的，是萧条的，而水边的客店，透露了多少的冷清和寂寥，往来旅客的稀少，反映了此时的枫桥的寂寥和孤独，反映了历经战火之后的寒山寺的萧条。诗人千里迢迢来到苏州，与远方的朋友，有着不一样的惆怅和无奈！十年在江南，诗人的梦想是：独自一人，在寂寞的晚上，独自倾听夜半的钟声，独自享受唐朝张继听到的钟声——而今天，诗人来到苏州，听到的钟声，却是如此不同，心境是这样的状态，不禁感慨万千！\n这两首诗歌，既反映了诗人对远方亲人的思念，又写出了世态沧桑之后的万千思绪。感染力较强，情感冲击力较为强大。",
    "content": [
      "其一",
      "日暮东塘正落潮，孤篷泊处雨潇潇。",
      "疏钟夜火寒山寺，记过枫桥第几桥？",
      "其二",
      "枫叶萧条水驿空，离居千里怅难同。",
      "十年旧约江南梦，独听寒山半夜钟。"
    ],
    "intro": "《夜雨题寒山寺寄西樵、礼吉》是王士禛写的诗，共两首，诗歌句子简练蕴藉，富于神韵，同时又富于清新的气息。"
  },
  {
    "id": "adcfe4dbc7b47524bed7c60c9bb8ce40",
    "title": "将至桐城",
    "authorName": "王士祯",
    "authorId": "adcfe4dbf1cd30836dd4e10ea941493e",
    "dynasty": "清",
    "content": [
      "溪路行将尽，初过北峡关。",
      "几行红叶树，无数夕阳山。",
      "乡信凭黄耳，归心放白鹇。",
      "龙眠图画里，安得一追攀。"
    ]
  },
  {
    "id": "adcfe4dbf1cd3083b5e64b62748a057c",
    "title": "余澹心寄金陵咏怀古迹诗却寄",
    "authorName": "王士禛",
    "authorId": "adcfe4dbf1cd30836dd4e10ea941493e",
    "dynasty": "清",
    "content": [
      "千古秦淮水，东流绕旧京。",
      "江南戎马后，愁杀庾兰成。"
    ]
  },
  {
    "id": "adcfe4dbf1cd308364bad48dd8599bb3",
    "title": "南唐宫词六首（其一）",
    "authorName": "王士禛",
    "authorId": "adcfe4dbf1cd30836dd4e10ea941493e",
    "dynasty": "清",
    "content": [
      "重午龙舟岁岁陈，轻凫飞燕各如云。",
      "瓦官阁下黄花涨，别有凌波水上军。"
    ]
  },
  {
    "id": "adcfe4dbf1cd308331fc732fd37b03c0",
    "title": "秋柳四首（其一）",
    "authorName": "王士禛",
    "authorId": "adcfe4dbf1cd30836dd4e10ea941493e",
    "dynasty": "清",
    "content": [
      "秋来何处最销魂，残照西风白下门。",
      "他日差池春燕影，只今憔悴晚烟痕。",
      "愁生陌上黄骢曲，梦远江南乌夜村。",
      "莫听临风三弄笛，玉关哀怨总难论。"
    ]
  },
  {
    "id": "adcfe4dbf1dbd544a5417e66d458cb17",
    "title": "先外舅查梧冈先生诗集寄园新刻者感题",
    "authorName": "钱豫章",
    "authorId": "adcfe4dbf1dbd544d1457b72d1457b72",
    "dynasty": "清",
    "content": [
      "池阳官罢魏塘栖，网户封尘草没啼。",
      "破屋风摧梅影失，荒田露泣稗花低。",
      "谁同韩偓夸雏凤，空忆乔公感只鸡。",
      "华屋山丘悲自昔，遗篇赖尔手亲题。"
    ]
  },
  {
    "id": "adcfe4dbf1dbd54405e3d6a0365f2228",
    "title": "次韵馥林病起偕朱梓庐雨中过饮送春之作",
    "authorName": "钱豫章",
    "authorId": "adcfe4dbf1dbd544d1457b72d1457b72",
    "dynasty": "清",
    "content": [
      "绝胜韶光病未知，出门犹喜及芳时。",
      "苦嗟逝景摧霜鬓，强抑愁怀付酒卮。",
      "泣雨今朝如送客，惜花昨岁负题诗。",
      "匆匆又放江城棹，赠药偏萦别后思。"
    ]
  },
  {
    "id": "adcfe4dbf1eaf88bf836325dfe3e0f56",
    "title": "秋日饮王润甫夫子山庄",
    "authorName": "姚文勋",
    "authorId": "adcfe4dbf1eaf88bd1457b72d1457b72",
    "dynasty": "清",
    "content": [
      "聚坐松林下，遥听远浦歌。",
      "夕阳明古树，微露引疏荷。",
      "鸟噪暮山静，风生秋水波。",
      "扬亭容问字，呼酒兴偏多。"
    ]
  },
  {
    "id": "adcfe4dbf1eaf88bccff759b15b81577",
    "title": "山居怀王明我",
    "authorName": "姚文勋",
    "authorId": "adcfe4dbf1eaf88bd1457b72d1457b72",
    "dynasty": "清",
    "content": [
      "与君数载游，同作天涯客。",
      "山色异乡青，归情江水白。",
      "今予独处时，念子寒风夕。",
      "秋尽犹未还，愁见庭枫赤。"
    ]
  },
  {
    "id": "adcfe4dbf1ef598dc1a73870fe858424",
    "title": "与述庵夜话",
    "authorName": "齐彦槐",
    "authorId": "adcfe4dbf1ef598df0bda020e8dfff46",
    "dynasty": "清",
    "content": [
      "握手语无尽，不知星斗阑。",
      "文章悲故友，山水忆新安。",
      "母老吾何适，家贫尔亦难。",
      "荆南一杯酒，珍重话为官。"
    ]
  },
  {
    "id": "adcfe4dbf1ef598dd2bb687ed5eca551",
    "title": "宋祥符封焦隐士墨敕",
    "authorName": "齐彦槐",
    "authorId": "adcfe4dbf1ef598df0bda020e8dfff46",
    "dynasty": "清",
    "content": [
      "不受当时诏，何劳后世封。",
      "仙踪久已寂，帝梦适然逢。",
      "黄纸花文古，丹炉药气浓。",
      "犹嫌大夫号，唐突泰山松。"
    ]
  },
  {
    "id": "adcfe4dbf1ef598d46a39c81c7a778e5",
    "title": "栈道岩观米海岳吴云壑陆放翁题名",
    "authorName": "齐彦槐",
    "authorId": "adcfe4dbf1ef598df0bda020e8dfff46",
    "dynasty": "清",
    "content": [
      "名题山石遍，两宋识三人。",
      "诗老愁无限，书家意最真。",
      "松篁蜀栈雪，烟雨楚江春。",
      "我辈登临处，他时迹总陈。"
    ]
  },
  {
    "id": "adcfe4dbf1ef598dd01485400376691e",
    "title": "淮上舟行",
    "authorName": "齐彦槐",
    "authorId": "adcfe4dbf1ef598df0bda020e8dfff46",
    "dynasty": "清",
    "content": [
      "乳燕樯乌结阵飞，芦芽茭笋一时肥。",
      "家乡正作黄梅雨，客子初更白葛衣。",
      "欹枕梦随流水远，过江山似故人稀。",
      "篷窗日夕浑无事，卷起湘帘看落晖。"
    ]
  },
  {
    "id": "adcfe4dbf1ef598dd248dae4ecb27db3",
    "title": "重过严先生祠堂",
    "authorName": "齐彦槐",
    "authorId": "adcfe4dbf1ef598df0bda020e8dfff46",
    "dynasty": "清",
    "content": [
      "寒泷依旧送归舻，黄叶萧萧木又枯。",
      "千古州为高士有，重来山识故人无。",
      "客星自在云台没，渔火虽多钓石孤。",
      "祠畔烟萝闻我语，一竿从此老江湖。"
    ]
  },
  {
    "id": "adcfe4dbf1ef598dcb4e553045af4fc1",
    "title": "燕子矶",
    "authorName": "齐彦槐",
    "authorId": "adcfe4dbf1ef598df0bda020e8dfff46",
    "dynasty": "清",
    "content": [
      "翠壁丹岩两翼开，飞翔百尺有楼台。",
      "横江一只红襟燕，六代兴亡尽见来。"
    ]
  },
  {
    "id": "adcfe4dbf1ef598df9f01f02071d4b9d",
    "title": "京邸忆卿云洞作",
    "authorName": "齐彦槐",
    "authorId": "adcfe4dbf1ef598df0bda020e8dfff46",
    "dynasty": "清",
    "content": [
      "大道径其上，大川贯其中。",
      "洞门高十丈，跨水如长虹。",
      "绝壁柏倒垂，托根自鸿蒙。",
      "岂有雨露到，万古常青葱。",
      "人经乱流间，小语铿洪钟。",
      "似掌一片石，宽可百余弓。",
      "名曰仙人田，阡陌横且纵。",
      "仙人犹力耕，我辈胡独慵。",
      "田尽得井穴，烛之光熊熊。",
      "深窈不可测，或是蛟龙宫。",
      "涉险生归心，西入出从东。",
      "夕阳照湍濑，炯若金在镕。",
      "钟乳类飞禽，影动群翻风。",
      "此景别来久，追写不能工。",
      "何当饮云光，一洗尘埃胸。"
    ]
  },
  {
    "id": "adcfe4dbf1ef598dffd6ff8a7d399b5e",
    "title": "梅龙抱孙歌",
    "authorName": "齐彦槐",
    "authorId": "adcfe4dbf1ef598df0bda020e8dfff46",
    "dynasty": "清",
    "content": [
      "江山灵气无不钟，两株天矫梅中龙。故老相传六朝物，虬枝压倒黄山松。",
      "尾凌青霄首潜硖，翠藓苍苔作鳞甲。空江浩淼一枝横，晴昊迷离万花插。",
      "江烟江雨日氤氲，自然嘘气成香云。化作真龙飞不去，破山出火雷公焚。",
      "落角摧牙人尽惜，焦山自此无颜色。岂知根到九泉深，地老天荒枯不得。",
      "骅骝又生污血驹，龙种自与寻常殊。海风吹长头上角，江月悬来颔下珠。",
      "商柏周槐尝听说，梅龙抱孙更奇绝。左拿右攫走蛟螭，可似当年意雄杰。",
      "残冬到山蕊已含，迟我一月花初酣。梅乎梅乎故不凡，为祝焦仙弥勒好呵护，使尔千古万古魁江南。"
    ]
  },
  {
    "id": "adcfe4dbf1ef598d8070959763420dce",
    "title": "读翼梅",
    "authorName": "齐彦槐",
    "authorId": "adcfe4dbf1ef598df0bda020e8dfff46",
    "dynasty": "清",
    "content": [
      "开辟至今日，六千有余年。",
      "七十者百人，可见开辟前。",
      "自从尧舜来，圣作述者贤。",
      "寥寥四千岁，载籍如山渊。",
      "书契溯结绳，岁远不过千。",
      "此上更千岁，已逮乾坤元。",
      "盘古非一人，九州有开先。",
      "泰西与中华，纪载略傲焉。",
      "皇极经世书，凿空以言天。",
      "曰元会运世，人皆信其然。",
      "岂有数万载，渺无一事传。",
      "荒荒复冥冥，如梦如霾烟。",
      "惟有开辟初，天地相絪缊。",
      "凝之以为岳，融之以为川。",
      "人兽之胚胎，草木之根原。",
      "不知几何时，孕毓而陶甄。",
      "若自开辟后，断无万可言。",
      "吾受子江子，诵述成兹篇。"
    ]
  },
  {
    "id": "adcfe4dbf1ef598d807095970989caf9",
    "title": "读翼梅",
    "authorName": "齐彦槐",
    "authorId": "adcfe4dbf1ef598df0bda020e8dfff46",
    "dynasty": "清",
    "content": [
      "四海共一海，九州复九州。",
      "日天一点内，容此大地球。",
      "中国此点中，泰山其垤丘。",
      "人于此点中，广野之蚍蜉。",
      "蜗角国蛮触，征战何时休。",
      "蛟睫巢焦冥，身家无尽谋。",
      "嘒彼天上星，大包四部洲。",
      "一星一世界，数与恒沙侔。",
      "不识一星中，还有人物不。",
      "此星距彼星，难测道里修。",
      "而强牵连之，名曰箕斗牛。",
      "又为分野说，下派燕秦周。",
      "此理恐未然，其说近谬悠。",
      "王良一仆夫，挟策青天头。",
      "世无楚灵均，更与谁咨诹。"
    ]
  },
  {
    "id": "adcfe4dbf1f38d65d1059e15301db8c4",
    "title": "闻𧑗母",
    "authorName": "邹汉勋",
    "authorId": "adcfe4dbf1f38d65d1e946f449ad23d1",
    "dynasty": "清",
    "content": [
      "却与黄鹂相唱和，小餐花露在前枝。",
      "微之不读医家语，春日闻蝉再赋诗。"
    ]
  },
  {
    "id": "adcfe4dbf1f38d65ae8d19fb191b062f",
    "title": "浩叹",
    "authorName": "邹汉勋",
    "authorId": "adcfe4dbf1f38d65d1e946f449ad23d1",
    "dynasty": "清",
    "content": [
      "后夔不复起，希声委涂泥。中间有作者，抱独无由知。",
      "靡靡世所好，师延乃出奇。子野琴何在，何不撞头为。",
      "清商与浊徵，正声犹曰宜。沐猴而冠佩，流传亦至斯。",
      "始知玉石故杂糅，不可矫矫求异时。作诗但令老妪识，典诰大语勿相师。"
    ]
  },
  {
    "id": "adcfe4dbf1f38d65fe63530619000a2d",
    "title": "古意",
    "authorName": "邹汉勋",
    "authorId": "adcfe4dbf1f38d65d1e946f449ad23d1",
    "dynasty": "清",
    "content": [
      "欲穷千仞冈，请从今日起。",
      "千仞多风寒，况复无仰止。",
      "便息行游驾，盘桓在斯里。",
      "斯里狭且隘，似难容足阯。",
      "不容举世诮，即容致衰鄙。",
      "甘负举世诮，愿抱湛然理。"
    ]
  },
  {
    "id": "adcfe4dbf1f38d65fe6353063962613e",
    "title": "古意",
    "authorName": "邹汉勋",
    "authorId": "adcfe4dbf1f38d65d1e946f449ad23d1",
    "dynasty": "清",
    "content": [
      "黎绿委涂泥，瓦砾积其上。",
      "轩于遭溉植，生意日张王。",
      "但当挟衡纩，宁复具节亮。",
      "改驾故靡艰，勇去亦何望。",
      "惟恐百年至，荣寂同归丧。"
    ]
  },
  {
    "id": "adcfe4dbf1f38d65fe6353067b386e5f",
    "title": "古意",
    "authorName": "邹汉勋",
    "authorId": "adcfe4dbf1f38d65d1e946f449ad23d1",
    "dynasty": "清",
    "content": [
      "心绪如乱丝，纠结不可解。",
      "一日空复过，谁能念千载。",
      "便守瓶瓴声，穷村恣击揩。",
      "顾念咸䪧备，宁复无人采。"
    ]
  },
  {
    "id": "adcfe4dbf1f38d65fe6353067a0d1cdc",
    "title": "古意",
    "authorName": "邹汉勋",
    "authorId": "adcfe4dbf1f38d65d1e946f449ad23d1",
    "dynasty": "清",
    "content": [
      "榑桑望落棠，迢迢九万里。",
      "钳且谢辔衔，倏忽已过此。",
      "手爪能为巧，弗驭乃驭理。",
      "下士欲相效，而已失步跬。",
      "得失两无论，造父世所美。"
    ]
  },
  {
    "id": "adcfe4dbf1f38d65ff4f1c4f092669ff",
    "title": "寻梅用东坡松风亭下梅花盛开原韵",
    "authorName": "邹汉勋",
    "authorId": "adcfe4dbf1f38d65d1e946f449ad23d1",
    "dynasty": "清",
    "content": [
      "冰肌玉骨江上村，暗香馥馥引吟魂。",
      "却怪寒乡风信晚，二月如伴参横昏。",
      "清姿皎皎雪辉壁，素质亭亭月满园。",
      "但欲尘埃难比并，那知冷冽非春温。",
      "等闲桃李作妖艳，游蜂舞蝶弄朝暾。",
      "崇晨不语工摇曳，何异息女愁荆门。",
      "羡尔孤䡮真绝世，师雄毕竟是浮言。",
      "岂有天上玉妃子，肯泛人间潋滟尊。"
    ]
  },
  {
    "id": "adcfe4dbf1f38d6504ff22924112dc41",
    "title": "次韵李子木见赠",
    "authorName": "邹汉勋",
    "authorId": "adcfe4dbf1f38d65d1e946f449ad23d1",
    "dynasty": "清",
    "content": [
      "力学愈废学，蓁芜廿年外。",
      "尔来始识字，渐欲穷綮会。",
      "丹铅勤记录，所乐斯为最。",
      "傥或称述作，无乃夜郎大。",
      "古经义多微，钩沈意非汰。",
      "裒然成两书，沽贱等苫盖。",
      "乃劳频借读，赠言缛文贝。",
      "愚材果何当，讵关时显晦。",
      "知是滑稽语，但了篇章债。",
      "夫子论文章，故自绝流辈。",
      "指顾掩群雅，逸翮鸣翙翙。",
      "顾我已类狗，画虎惭黠狯。"
    ]
  },
  {
    "id": "adcfe4dbf1f7b474b666227d72877d80",
    "title": "冬夜枕上",
    "authorName": "江曾圻",
    "authorId": "adcfe4dbf1f7b474d1457b72d1457b72",
    "dynasty": "清",
    "content": [
      "宿酲犹未醒，城漏已将残。",
      "月色临窗澹，钟声到枕寒。",
      "家乡千里道，归去一时难。",
      "展转不成寐，披衣问夜阑。"
    ]
  },
  {
    "id": "adcfe4dbf1f8c22eeb237aa01ea348d5",
    "title": "落叶",
    "authorName": "张葆谦",
    "authorId": "adcfe4dbf1f8c22ed1457b72d1457b72",
    "dynasty": "清",
    "content": [
      "昨夜窗前叶有声，飘来飒飒响柴荆。",
      "凉随烟堕萤兼度，迟共云飞鸟不惊。",
      "落日樵踪迷古径，半天鸦点散荒城。",
      "洞庭遥忆波痕动，瘦到君山景倍清。"
    ]
  },
  {
    "id": "adcfe4dbf1ff22f450714497f9ad18ce",
    "title": "送惠印可之燕",
    "authorName": "陆进",
    "authorId": "adcfe4dbf1ff22f4d1457b72d1457b72",
    "dynasty": "清",
    "content": [
      "欲遂驰驱志，先从蓟北游。",
      "马蹄经大野，剑气动高秋。",
      "河岳浮云淡，关山落日愁。",
      "建安才自美，王粲漫依刘。"
    ]
  },
  {
    "id": "adcfe4dbf1ff22f412e80f19c5038f68",
    "title": "同孙宇台毛稚黄林玉逵吴山晚眺怀三仲昭秦中",
    "authorName": "陆进",
    "authorId": "adcfe4dbf1ff22f4d1457b72d1457b72",
    "dynasty": "清",
    "content": [
      "凭眺吴山第一峰，故人相对倚孤筇。",
      "寒云漠漠连荒戍，落照迟迟挂碧松。",
      "秋叶半林归鸟雀，暮潮千叠隐蛟龙。",
      "登楼何处哀王粲，极目秦关路几重。"
    ]
  },
  {
    "id": "adcfe4dbf2142bdcc283fb0b235da4b6",
    "title": "游郑邸山林",
    "authorName": "吴鼒",
    "authorId": "adcfe4dbf2142bdcd8d31bd7596dedf4",
    "dynasty": "清",
    "content": [
      "初识名园路，秋光导我行。",
      "亭虚含石气，径邃远车声。",
      "花竹欢相得，江湖兴忽生。",
      "流泉何处发，喷瀑已纵横。"
    ]
  },
  {
    "id": "adcfe4dbf2142bdcc283fb0b24f4d968",
    "title": "游郑邸山林",
    "authorName": "吴鼒",
    "authorId": "adcfe4dbf2142bdcd8d31bd7596dedf4",
    "dynasty": "清",
    "content": [
      "蹑级垂清斋，高楼三面开。",
      "竹阴先客到，山色兴诗来。",
      "挂壁惊云物，临池想笔才。",
      "青霄肯将去，斜日更徘徊。"
    ]
  },
  {
    "id": "adcfe4dbf2142bdcc283fb0b5ec7f3aa",
    "title": "游郑邸山林",
    "authorName": "吴鼒",
    "authorId": "adcfe4dbf2142bdcd8d31bd7596dedf4",
    "dynasty": "清",
    "content": [
      "客说盘山胜，相邀蜡屐行。",
      "胸中千仞在，眼底万端轻。",
      "好景吾生负，秋容此地清。",
      "他时丘壑置，有梦与将迎。"
    ]
  },
  {
    "id": "adcfe4dbf2142bdc3e8b6816f3f1e562",
    "title": "仲冬南还再过童初吟馆次韵",
    "authorName": "吴鼒",
    "authorId": "adcfe4dbf2142bdcd8d31bd7596dedf4",
    "dynasty": "清",
    "content": [
      "寒翠堆檐树可因，高斋一到一番新。",
      "林收灏气雪加肃，菊断晚香梅导春。",
      "识客奴厮皆旧雨，归田面目有微尘。",
      "奇书互换犹能读，他日名山待故人。"
    ]
  },
  {
    "id": "adcfe4dbf2142bdc0fa3ad16c43caf73",
    "title": "题宾谷先生赏雨茅屋图",
    "authorName": "吴鼒",
    "authorId": "adcfe4dbf2142bdcd8d31bd7596dedf4",
    "dynasty": "清",
    "content": [
      "仕隐事不同，丘壑心自远。",
      "芳尘践已旷，故阴别未损。",
      "高馆抗遥扉，虚亭纳近巘。",
      "密石拒奔辙，鸣泉赴平阪。",
      "羁禽倦屡栖，野鹤饥自饭。",
      "修竹迎夏长，落花感春晚。",
      "但见微雨生，如逢去子返。",
      "林合风徐通，云低山半偃。",
      "衔杯悦寂寥，陈诗展诚恳。",
      "川途阻洄溯，丹青慰偃蹇。",
      "幽赏谁与言，尚友有嵇阮。"
    ]
  },
  {
    "id": "adcfe4dbf2142bdcc3b0da143549c806",
    "title": "甲子秋中过祁阳与谭大尹筤圃同年订浯溪之游今来不值作诗寄怀",
    "authorName": "吴鼒",
    "authorId": "adcfe4dbf2142bdcd8d31bd7596dedf4",
    "dynasty": "清",
    "content": [
      "忆我初过君，趋公罢寻幽。",
      "君为夸浯溪，邀我重来游。",
      "川途谢炎景，毕役已深秋。",
      "礼佛登湘山，买棹乘湘流。",
      "风雨靳奇趣，六日及永州。",
      "兰桡又百里，夹岸径未搜。",
      "诘旦笑口开，冷翠窗间浮。",
      "舣船陟层坂，石梁通蟠蟉。",
      "仰视不见顶，坠石欲打头。",
      "中读中兴碑，卒篇风飕飕。",
      "作者与书者，其人名山侔。",
      "匪独文字雄，忠孝沧桑留。",
      "颂始励图终，镌之告用休。",
      "山林廑庙谟，两公非巢由。",
      "行登亭与台，高旷不可收。",
      "九嶷何茫茫，俾我思悠悠。",
      "遥知两公心，升高增百忧。",
      "君门隔浮云，西望穷双眸。"
    ]
  },
  {
    "id": "adcfe4dbf2142bdcc3b0da146ec5ee6c",
    "title": "甲子秋中过祁阳与谭大尹筤圃同年订浯溪之游今来不值作诗寄怀",
    "authorName": "吴鼒",
    "authorId": "adcfe4dbf2142bdcd8d31bd7596dedf4",
    "dynasty": "清",
    "content": [
      "昨来犯余暑，兹行及深秋。",
      "既感日月徂，复此山川悠。",
      "王事昔方殷，归程今稍留。",
      "湿雾晻远峦，回风偎近洲。",
      "遂沿层磴折，直挹孤顶修。",
      "漫叟旧台上，古今如在眸。",
      "微雨不能霿，况濯湘江流。",
      "惟有九嶷山，惝恍不可收。",
      "似我素心人，有约阻未酬。",
      "飞鸿亦何为，云中声不休。",
      "此地逾衡阳，得无远道万。",
      "感物劳我思，独往转夷犹。",
      "下山读丰碑，作者久山丘。",
      "忠孝耿余慕，匪贵林壑幽。",
      "寄言崇令名，伐柯则可求。"
    ]
  },
  {
    "id": "adcfe4dbf2142bdcee55a7ec61f504d6",
    "title": "游郑邸山林其三",
    "authorName": "吴鼒",
    "authorId": "adcfe4dbf2142bdcd8d31bd7596dedf4",
    "dynasty": "清",
    "content": [
      "惬意朝参懒，追欢势分忘。",
      "剧谈逢酒热，礼射称弓良。",
      "坐可苔痕湿，行知菊信凉。",
      "无人讥落帽，坐上许清狂。"
    ]
  },
  {
    "id": "adcfe4dbf224d3f638e23482fbd4705c",
    "title": "春晚",
    "authorName": "邵渊耀",
    "authorId": "adcfe4dbf224d3f6d1457b72d1457b72",
    "dynasty": "清",
    "content": [
      "不觉春光老，沈冥任索居。",
      "诗情微雨后，酒病落花初。",
      "避地愁闻鹤，贪眠偶枕书。",
      "抗心千载上，古处定何如。"
    ]
  },
  {
    "id": "adcfe4dbf224d3f649b8d59e5fa7cc79",
    "title": "秦淮秋泛",
    "authorName": "邵渊耀",
    "authorId": "adcfe4dbf224d3f6d1457b72d1457b72",
    "dynasty": "清",
    "content": [
      "行过丁帘荡桨迟，晓波新涨绿漪漪。",
      "几分春恨因桃叶，一半秋心在柳枝。",
      "临水楼台珠箔卷，教歌院落玉箫吹。",
      "鸟声花影都如梦，刻意真怜杜牧之。"
    ]
  },
  {
    "id": "adcfe4dbf224d3f6b3825f31d016fe09",
    "title": "兴福寺",
    "authorName": "邵渊耀",
    "authorId": "adcfe4dbf224d3f6d1457b72d1457b72",
    "dynasty": "清",
    "content": [
      "梵宫岑蔚处，齐梁树犹绿。",
      "餐胜常如新，逢景不嫌熟。",
      "西原泉石佳，一赏亦云足。",
      "空潭已非昔，亭外鞓红簇。",
      "车马为喧阗，焉能媚幽独。",
      "人夸富贵花，我爱萧疏竹。"
    ]
  },
  {
    "id": "adcfe4dbf22e1c5e2ca9208a6924141f",
    "title": "白下遣怀",
    "authorName": "吴贻咏",
    "authorId": "adcfe4dbf22e1c5ed1457b72d1457b72",
    "dynasty": "清",
    "content": [
      "飞絮飞花又一年，莫愁湖上草如烟。",
      "长亭送客青山近，短鬓伤春白日眠。",
      "天际雁鸿迟锦字，闺中儿女卜金钱。",
      "秦淮十里盈盈水，错唤枞阳渡口船。"
    ]
  },
  {
    "id": "adcfe4dbf22e1c5e7a3a4e9e74ac23db",
    "title": "却聘行为晋陵钱鲁斯",
    "authorName": "吴贻咏",
    "authorId": "adcfe4dbf22e1c5ed1457b72d1457b72",
    "dynasty": "清",
    "content": [
      "妾家家近耶溪曲，蛾眉掩映湖光绿。",
      "浣纱不学苎萝人，自托幽贞在空谷。",
      "使君夜燕花满堂，粲然遗我云锦裳。",
      "感君高谊何能忘，汉阴有女垂明珰。",
      "春日潜行汉水傍，头上金钗列凤凰。",
      "腰间宝玉声锵锵，名门上絜姬与姜。",
      "此女翩跹天且丽，香风落地围珠翠。",
      "使君五马东南来，与君携手青陵台。",
      "使君桂楫潇湘渡，与君俱入江南路。",
      "江南三月花满堤，桃李千蹊复万蹊。",
      "啼莺飞入落花去，君问垂杨那得知。"
    ]
  },
  {
    "id": "adcfe4dbf23221fa58d5bdb84ecda841",
    "title": "鸡头关",
    "authorName": "王汝骧",
    "authorId": "adcfe4dbf23221fad1457b72d1457b72",
    "dynasty": "清",
    "content": [
      "征马鸣萧萧，涧水流潺潺。水鸣何呜咽，马鸣多哀酸。",
      "借问客何之？言上鸡头关。关门开一线，羊肠袅青天。",
      "上有千仞壁，下有百丈渊。惊风吹落石，洪流荡奔湍。",
      "危途无返辔，微生寄征鞍。靡靡遵木末，遥遥造云端。",
      "故乡杳何许，天路安可攀。侧听陇头吟，感我涕汍澜。"
    ]
  },
  {
    "id": "adcfe4dbf236f1f3f58c259d37453df8",
    "title": "濯足仙女潭同费此度作",
    "authorName": "张注庆",
    "authorId": "adcfe4dbf236f1f3d1457b72d1457b72",
    "dynasty": "清",
    "content": [
      "濯足仙女潭，潭水清且洁。",
      "轻倏出其间，鳞次悉成列。",
      "长挹清流香，芳饵非所悦。",
      "猿啼万山云，渔歌两岸雪。",
      "我友醉浊醪，为探冯夷穴。",
      "数咏吴隐诗，不见心如结。"
    ]
  },
  {
    "id": "adcfe4dbf23f5be9360ddd5a93434141",
    "title": "南丰别曾止山",
    "authorName": "朱议雱",
    "authorId": "adcfe4dbf23f5be9d1457b72d1457b72",
    "dynasty": "清",
    "content": [
      "每当风月夕，念子一何深。",
      "四野存吾辈，千秋感素心。",
      "客涂还有别，钟漏莫须沉。",
      "饮罢重携手，朝来霜满林。"
    ]
  },
  {
    "id": "adcfe4dbf23f5be9338991dd43e36e22",
    "title": "丙申除夕冠石怀彭躬庵在岘",
    "authorName": "朱议雱",
    "authorId": "adcfe4dbf23f5be9d1457b72d1457b72",
    "dynasty": "清",
    "content": [
      "古有难衣食，于今复见君。",
      "稚圭无不可，原宪自多贫。",
      "岁晏寒能雨，山孤石更云。",
      "相思频徙倚，凄绝此东屯。"
    ]
  },
  {
    "id": "adcfe4dbf23f5be9338991ddf03d1529",
    "title": "丙申除夕冠石怀彭躬庵在岘",
    "authorName": "朱议雱",
    "authorId": "adcfe4dbf23f5be9d1457b72d1457b72",
    "dynasty": "清",
    "content": [
      "稼圃予何力，偕藏赖好朋。",
      "出门俱秉耒，入夜始横经。",
      "怀古观兴废，随人较雨晴。",
      "愧君犹泛梗，危坐古金精。"
    ]
  },
  {
    "id": "adcfe4dbf23f5be9547c00cc8508e99c",
    "title": "寿昌寺观其天和尚送别曾于密",
    "authorName": "朱议雱",
    "authorId": "adcfe4dbf23f5be9d1457b72d1457b72",
    "dynasty": "清",
    "content": [
      "长溪久雨没高枝，六月山楼尚布衣。",
      "贫士漫同元亮咏，王孙谁赋少陵诗。",
      "旧云《仪礼》全于是，近识《忠经》亦在斯。",
      "纸伞芒鞋何处路，还看执手问前期。"
    ]
  },
  {
    "id": "adcfe4dbf23f5be9e5c767c4838e6a1a",
    "title": "舟过旧京至维扬访陈伯玑程士哲出耦耕图见示",
    "authorName": "朱议雱",
    "authorId": "adcfe4dbf23f5be9d1457b72d1457b72",
    "dynasty": "清",
    "content": [
      "长买江南千里船，钟山荻渚尚依然。",
      "自知带砺于当代，何事流离值暮年。",
      "往路正逢秋水泣，食贫敢使故人怜。",
      "别来我亦无长策，家傍金精学种田。"
    ]
  },
  {
    "id": "adcfe4dbf23f5be926b891af30878951",
    "title": "春日山中怀周伯恒宪使",
    "authorName": "朱议雱",
    "authorId": "adcfe4dbf23f5be9d1457b72d1457b72",
    "dynasty": "清",
    "content": [
      "平林春鸠鸣，茶人闻曙戒。",
      "植杖循青畦，霄晴涤余蔼。",
      "俯仰极天泉，所思竟谁在。",
      "感公推至心，生平无殊快。",
      "旁语及家事，久隐苦穷隘。",
      "古有苏云卿，食圃于不贷。",
      "更语及神仙，低徊若深慨。",
      "古有许旌阳，忠孝垂当代。",
      "仲君抱奇质，叶药起沉瘥。",
      "浩然鸾鹤情，遂欲游方外。",
      "吁嗟世风下，黄虞邈难逮。",
      "谡谡松崖吹，仿佛留清籁。"
    ]
  },
  {
    "id": "adcfe4dbf23f5be92aa23ed54903c6fe",
    "title": "逢僧云邱知竹意主人结茅白鹿洞侧因寄讯",
    "authorName": "朱议雱",
    "authorId": "adcfe4dbf23f5be9d1457b72d1457b72",
    "dynasty": "清",
    "content": [
      "结庐中洲久，天地一日还。",
      "寄书来别我，中有反本言。",
      "两度过汝水，芳洲空云烟。",
      "孤云随去住，游子念盘餐。",
      "近予结耦耕，梅花川上田。",
      "相逢匡山僧，得知公寒暄。",
      "画兰已无地，题诗独纪年。",
      "先贤宿所归，会当至公前。"
    ]
  },
  {
    "id": "adcfe4dbf2408e8803dc4444a5f10113",
    "title": "北上周春田主政邀饮小西门酒楼",
    "authorName": "罗国俊",
    "authorId": "adcfe4dbf2408e88ab2b41c60533a888",
    "dynasty": "清",
    "content": [
      "湘水西来曲曲环，卸帆且得暂时闲。",
      "柳花满店春阴薄，莺语留人别意悭。",
      "万点落红衣上雨，一痕浓绿酒中山。",
      "凭君无限殷勤意，烂醉狂歌鼓棹还。"
    ]
  },
  {
    "id": "adcfe4dbf241f8ec2b3ebcaaaf3f6c11",
    "title": "壬午出汴城五年不复经过丁亥计偕循内堤望坏垣有悲往事",
    "authorName": "梁熙",
    "authorId": "adcfe4dbf241f8ecc7af09264921f95b",
    "dynasty": "清",
    "content": [
      "斯城仍聚水，过客欲招魂。",
      "惨目今如见，微生昔竟存。",
      "民终煎市釜，寇自荡宫门。",
      "河伯浮余息，临流永戴恩。"
    ]
  },
  {
    "id": "adcfe4dbf241f8ec636407cb48fb5cec",
    "title": "雨中遣怀和刘伯启韵",
    "authorName": "梁熙",
    "authorId": "adcfe4dbf241f8ecc7af09264921f95b",
    "dynasty": "清",
    "content": [
      "无镫弹时少，为园闭日长。",
      "匡床秋得适，布被雨知凉。",
      "树许江潭赋，花因栗里香。",
      "平生萧瑟意，身世好谁商。"
    ]
  },
  {
    "id": "adcfe4dbf241f8ec1640243596f4ac42",
    "title": "咸阳",
    "authorName": "梁熙",
    "authorId": "adcfe4dbf241f8ecc7af09264921f95b",
    "dynasty": "清",
    "content": [
      "青门昔傍渭滨行，岂意秋风到渭城。",
      "不尽寒波斜日动，可怜荒野暮云平。",
      "雄图过眼迷三辅，别酒当歌叠四声。",
      "槐里宵深残烛下，还将杂记阅《西京》。"
    ]
  },
  {
    "id": "adcfe4dbf241f8ec671c555fb44102e3",
    "title": "潼关",
    "authorName": "梁熙",
    "authorId": "adcfe4dbf241f8ecc7af09264921f95b",
    "dynasty": "清",
    "content": [
      "川原缭绕望中收，西映残阳旧戍楼。",
      "形势长连三辅壮，风云自涌大河流。",
      "泥封函谷无诸国，瓜种东陵有故侯。",
      "还忆繁台沦陷日，曾开玉帐控中州。"
    ]
  },
  {
    "id": "adcfe4dbf241f8ec3f42049782da52b6",
    "title": "书砦居屋壁",
    "authorName": "梁熙",
    "authorId": "adcfe4dbf241f8ecc7af09264921f95b",
    "dynasty": "清",
    "content": [
      "阴气昏白日，冻雀噪暮枝。",
      "徘徊如有待，纡徐掩户迟。",
      "念昨愁不寐，悬席透夜飔。",
      "隙月点霜被，病骨冷难支。",
      "断墙集野砾，遂若惬幽私。",
      "烧灯拾僵蠹，竹素欣相披。",
      "侧身还怅望，儒术欲何为。",
      "土壁摇寒影，萧条十年思。"
    ]
  },
  {
    "id": "adcfe4dbf241f8eca065862b8b52522a",
    "title": "去秦",
    "authorName": "梁熙",
    "authorId": "adcfe4dbf241f8ecc7af09264921f95b",
    "dynasty": "清",
    "content": [
      "青阳催淑景，林麓一朝新。",
      "鸟鸣东郊路，飘然今去秦。",
      "惟昔抗遐想，岂期傍风尘。",
      "蒲鞭违夙愿，中夜自酸辛。",
      "将投衡泌老，翻作京国人。",
      "潦倒时何济，展转志欲伸。",
      "父老壶浆惠，道周拥劝频。",
      "今年雨泽足，君不待芳春。",
      "对此心恻恻，幽怀未易陈。",
      "知尔难忘旧，泪眼寄渭滨。"
    ]
  },
  {
    "id": "adcfe4dbf241f8ecfa9e11829f548af1",
    "title": "早寒",
    "authorName": "梁熙",
    "authorId": "adcfe4dbf241f8ecc7af09264921f95b",
    "dynasty": "清",
    "content": [
      "秋风吹雨尝如此，不合萧萧入客耳。碧草摇风湿欲翻，玄蝉抱叶泠然止。",
      "祇林一卧岁时阑，可奈无衣悲早寒。悲歌乍放声还歇，今日谁听《行路难》。"
    ]
  },
  {
    "id": "adcfe4dbf25464b65ce604536719a947",
    "title": "桐洲杂诗",
    "authorName": "陈遇夫",
    "authorId": "adcfe4dbf25464b6d1457b72d1457b72",
    "dynasty": "清",
    "content": [
      "远俗宜吾道，移家住水村。",
      "估帆朝逐市，渔火夜过门。",
      "风静微留岸，潮归浅出源。",
      "小洲行处有，随意筑新园。"
    ]
  },
  {
    "id": "adcfe4dbf25464b65ce604531e10d497",
    "title": "桐洲杂诗",
    "authorName": "陈遇夫",
    "authorId": "adcfe4dbf25464b6d1457b72d1457b72",
    "dynasty": "清",
    "content": [
      "久坐翻成倦，穿林出水隈。",
      "寒云阴欲合，疏雨去还来。",
      "地托鹪鹩足，天宽樗栎材。",
      "滑泥妨客过，鱼鸟共徘徊。"
    ]
  },
  {
    "id": "adcfe4dbf25464b65ce604537fdf7ac4",
    "title": "桐洲杂诗",
    "authorName": "陈遇夫",
    "authorId": "adcfe4dbf25464b6d1457b72d1457b72",
    "dynasty": "清",
    "content": [
      "西圃连平野，编篱作蔽墙。",
      "疏桐方向暖，密竹未成行。",
      "四面渔樵入，经年风雨狂。",
      "渐看春意好，花发读书堂。"
    ]
  },
  {
    "id": "adcfe4dbf25464b65ce604530a5c041a",
    "title": "桐洲杂诗",
    "authorName": "陈遇夫",
    "authorId": "adcfe4dbf25464b6d1457b72d1457b72",
    "dynasty": "清",
    "content": [
      "寸心无限事，笔札岂能传。",
      "月上行吟处，云生水槛前。",
      "沧浪花惜鬓，索莫酒忘眠。",
      "莫作相如赋，无人换一钱。"
    ]
  },
  {
    "id": "adcfe4dbf25464b67ea6363cb8e9959e",
    "title": "江门晚泊",
    "authorName": "陈遇夫",
    "authorId": "adcfe4dbf25464b6d1457b72d1457b72",
    "dynasty": "清",
    "content": [
      "江门春水晚来风，一望微茫向远空。",
      "几夕波涛惊客梦，十年沧海老渔翁。",
      "潮生崖岛遥天白，云散疏林野火红。",
      "赖有醉乡风日好，一尊长卧月明中。"
    ]
  },
  {
    "id": "adcfe4dbf25b627c626457dd91babda2",
    "title": "读德风亭集",
    "authorName": "金孝维",
    "authorId": "adcfe4dbf25b627cd1457b72d1457b72",
    "dynasty": "清",
    "content": [
      "宏才茂学兼多艺，闺阁应传绝代名。",
      "若使斯人今尚在，不辞苍鬓拜先生。"
    ]
  },
  {
    "id": "adcfe4dbf25b627c61a48e13f18ef934",
    "title": "集近水楼居分韵得鹊字",
    "authorName": "金孝维",
    "authorId": "adcfe4dbf25b627cd1457b72d1457b72",
    "dynasty": "清",
    "content": [
      "居闲客过稀，门巷喧晴鹊。",
      "幽人共相访，不负前期约。",
      "命婢煮新茗，呼童整清酌。",
      "论文输封胡，礼法饶钟郝。",
      "谈笑杂琴书，善戏不为虐。",
      "佳会忘夜阑，从教凉月落。"
    ]
  },
  {
    "id": "adcfe4dbf25b627c1937adb4a3798afb",
    "title": "六旬初度书怀",
    "authorName": "金孝维",
    "authorId": "adcfe4dbf25b627cd1457b72d1457b72",
    "dynasty": "清",
    "content": [
      "日月不可驻，疾如驹过隙。",
      "我年甲已周，老境苦催迫。",
      "视听虽未衰，鬓发欲垂白。",
      "感慨对生辰，长歌忆畴昔。",
      "自我奉箕帚，家事多屯厄。",
      "绸缪御岁寒，屏当供宾客。",
      "午夜共㸐膏，咿吾闲刀尺。",
      "君时课两弟，辛苦朝复夕。",
      "诗律戒平庸，文章慎凡格。",
      "安贫少阋墙，乐道忘交谪。",
      "献赋走长安，春风徒点额。",
      "归来卧茅屋，遣闷惟琴弈。",
      "檐花几度红，庭草几回碧。",
      "壮志惜未施，年华欲虚掷。",
      "一朝运重开，昆季俱通籍。",
      "粉署与冰垣，声名夸奕奕。",
      "所居虽各巷，来往无闲隔。",
      "秋月和春花，赏心联绮席。",
      "知止遽怀归，更卜城西宅。",
      "优游岁月长，逸兴寄泉石。",
      "鸿案喜双清，鹿门愿初适。",
      "鸰原忽抱恸，悲感日增积。",
      "卧病动经年，参苓两无益。",
      "今春幸渐瘥，瘦比经霜柏。",
      "有酒且同斟，养生在夷怿。",
      "卅年忧与乐，回首皆陈迹。",
      "达观任所之，人寿讵能百。"
    ]
  },
  {
    "id": "adcfe4dbf268c1afb4a50254f4d1edd3",
    "title": "书润臣诗集后",
    "authorName": "许宗衡",
    "authorId": "adcfe4dbf268c1af09b15d4868c694de",
    "dynasty": "清",
    "content": [
      "江汉家何在，燕山落日悬。",
      "诗情憎老大，归梦阻林泉。",
      "吏隐中书省，愁心上水船。",
      "年来共酬唱，掩卷各凄然。"
    ]
  },
  {
    "id": "adcfe4dbf268c1aff7d44815bee03d4b",
    "title": "雪后独游江亭",
    "authorName": "许宗衡",
    "authorId": "adcfe4dbf268c1af09b15d4868c694de",
    "dynasty": "清",
    "content": [
      "江亭景物南皮会，上客衣冠北海樽。",
      "耆旧凋零空有叹，风流文采杳无存。",
      "花时骑马谁燕市，雪后归鸿又蓟门。",
      "独倚阑干问芳序，甲兵何日洗乾坤。"
    ]
  },
  {
    "id": "adcfe4dbf268c1afc82ce308cb195fe2",
    "title": "雨中过兖州",
    "authorName": "许宗衡",
    "authorId": "adcfe4dbf268c1af09b15d4868c694de",
    "dynasty": "清",
    "content": [
      "风旗拂帽过荒台，断戍春阴黯不开。",
      "一片孤城千树雨，桃花红向马头来。"
    ]
  },
  {
    "id": "adcfe4dbf268c1afb006ed9673fa70c0",
    "title": "扬州送叔起",
    "authorName": "许宗衡",
    "authorId": "adcfe4dbf268c1af09b15d4868c694de",
    "dynasty": "清",
    "content": [
      "深交结行路，欲别心横飞。",
      "迢迢扬子江，梦与闲鸥依。",
      "君子惜良时，浮踪无定期。",
      "烟树一以合，倏觉形神违。",
      "自我出京邑，与子多歌诗。",
      "千载未遑计，但伤今时非。",
      "横览天下才，跅𧿇谁中规。",
      "风骚冠百代，忆旨参几微。",
      "读书无高勋，文字徒喜悲。",
      "与世惧无益，肯以空名垂。",
      "抗怀同心侣，誓念惩诡随。",
      "庶几真性情，崛发山川辉。",
      "艺苑不丈夫，况复苦弄姿。",
      "矫首望云鹤，蔚为丹霄仪。",
      "今兹一挥手，去去毋然疑。",
      "篇章翊世运，得句山岳齐。",
      "因之崇亮节，欲使东流西。",
      "本根共树立，相思夫何为。"
    ]
  },
  {
    "id": "adcfe4dbf268c1afe859b9e36a4eeb4f",
    "title": "晓发",
    "authorName": "许宗衡",
    "authorId": "adcfe4dbf268c1af09b15d4868c694de",
    "dynasty": "清",
    "content": [
      "秋苇飐明瑟，动与晨光摇。",
      "乍见林表山，未及前帆高。",
      "荒滩望无垠，静待风来潮。",
      "日气射云隙，闪忽烟将消。",
      "倚篷拓吾目，江近天愈遥。",
      "凉鸥没浩荡，无梦牵尘嚣。",
      "橹声倏已歇，漭瀁看惊涛。"
    ]
  },
  {
    "id": "adcfe4dbf26b2dd9e79bc090730052a5",
    "title": "拟韩昌黎山石",
    "authorName": "毓俊",
    "authorId": "adcfe4dbf26b2dd9d1457b72d1457b72",
    "dynasty": "清",
    "content": [
      "山石嵂崒横翠微，瀑布洒落银虬飞。",
      "银虬喷水洗石磴，山草浓绿莓苔肥。",
      "我生酷有山水癖，但恐人世知音稀。",
      "手拨烟雾入古寺，僧具蔬笋疗我饥。",
      "借宿短榻不知晓，杲杲初日光照扉。",
      "上穷峭壁下阴谷，幽篁古木烟霏霏。",
      "山禽绕树老猿啸，阴崖森森松四围。",
      "白云相逐登绝顶，千仞高冈振我衣。",
      "一丘一壑自行乐，何必如马常衔鞿。",
      "山岳竦诮陇腾笑，撄情好爵胡不归。"
    ]
  },
  {
    "id": "adcfe4dbf26b2dd99b4a3198feeb3e14",
    "title": "宝珠洞晚眺",
    "authorName": "毓俊",
    "authorId": "adcfe4dbf26b2dd9d1457b72d1457b72",
    "dynasty": "清",
    "content": [
      "清秋曳杖登翠微，野客闲逐孤云飞。",
      "绝顶古寺磬声寂，夕阳在山僧未归。"
    ]
  },
  {
    "id": "adcfe4dbf27ba5b127fb2b776fd80e9f",
    "title": "开岁往役海上暮春还时家更空乏赋此",
    "authorName": "郭开泰",
    "authorId": "adcfe4dbf27ba5b1d1457b72d1457b72",
    "dynasty": "清",
    "content": [
      "劳苦三联月，还家忽暮春。",
      "庶人宜往役，吾道敢辞贫。",
      "未得销形影，何能作隐沦。",
      "桃源虚设想，莫认记为真。"
    ]
  },
  {
    "id": "adcfe4dbf27ba5b196eaa2bd7526c9de",
    "title": "宫月",
    "authorName": "郭开泰",
    "authorId": "adcfe4dbf27ba5b1d1457b72d1457b72",
    "dynasty": "清",
    "content": [
      "宫分三十六，谁不是嫦娥。",
      "明月知人意，君王幸处多。",
      "不寒飘翠袖，如画彻清歌。",
      "借问长门里，逍遥步若何。"
    ]
  },
  {
    "id": "adcfe4dbf27ba5b1ec06e4b985069815",
    "title": "寄衣曲",
    "authorName": "郭开泰",
    "authorId": "adcfe4dbf27ba5b1d1457b72d1457b72",
    "dynasty": "清",
    "content": [
      "商飙落叶如飞燕，寒衣处处催针线。征夫一去未曾还，十载相思不相见。",
      "相见家乡讵有期，旧衣寄尽寄新衣。织成窗外三更月，缝就镫前半晓鸡。",
      "忆昔裁衣手腕轻，算来宽窄能相称。悠悠离别已多年，心意商量愁未定。",
      "定识腰肢旧日非，剪来那得更宽围。试把妾身还自约，嫁衣宽尽不相依。",
      "再四丁宁寄徒侣，愿见儿夫亲付与。泪痕滴上半成殷，到日开时应认取。",
      "吁嗟乎！王家多难为前驱，休说封侯志尚虚。又恐思家徒乱意，衣间不付一封书。"
    ]
  },
  {
    "id": "adcfe4dbf29062b5d9a9efde73e67b32",
    "title": "题吴希周百蝶图",
    "authorName": "黄本渊",
    "authorId": "adcfe4dbf29062b5d1457b72d1457b72",
    "dynasty": "清",
    "content": [
      "蠹脱人惊幻，丹青幻益嘉。",
      "成群翻绿草，逐队醉红花。",
      "带雨香须媆，迎风粉翅斜。",
      "一畦蔬叶化，四季彩衣夸。",
      "逸兴来韩客，诗情忆谢家。",
      "双双分燕尾，恰好试春纱。"
    ]
  },
  {
    "id": "adcfe4dbf29a28e6bde33c007a63f9b7",
    "title": "舟中即景",
    "authorName": "曾彦",
    "authorId": "adcfe4dbf29a28e6d1457b72d1457b72",
    "dynasty": "清",
    "content": [
      "帆影入苍翠，霞光散碧霄。",
      "平沙人唤渡，高树鸟争条。",
      "古堠消残雪，寒风生暮潮。",
      "客情容易倦，莫负月明宵。"
    ]
  },
  {
    "id": "adcfe4dbf29a28e6bde33c009977f0aa",
    "title": "舟中即景",
    "authorName": "曾彦",
    "authorId": "adcfe4dbf29a28e6d1457b72d1457b72",
    "dynasty": "清",
    "content": [
      "春风吹客思，高咏满山川。",
      "落日疏森木，孤帆贴暮天。",
      "潮平鸥梦稳，江静月光圆。",
      "漫说征途苦，深宵未忍眠。"
    ]
  },
  {
    "id": "adcfe4dbf29a28e6980e326e0590da76",
    "title": "喜弟至",
    "authorName": "曾彦",
    "authorId": "adcfe4dbf29a28e6d1457b72d1457b72",
    "dynasty": "清",
    "content": [
      "闻说辽西去，相逢念已灰。",
      "孰知天意厚，不使我心摧。",
      "欢似从君至，愁当为尔裁。",
      "惊看嗟老病，感恸且衔杯。"
    ]
  },
  {
    "id": "adcfe4dbf29a28e6980e326eeb36adbb",
    "title": "喜弟至",
    "authorName": "曾彦",
    "authorId": "adcfe4dbf29a28e6d1457b72d1457b72",
    "dynasty": "清",
    "content": [
      "飘泊诚堪叹，飞蓬离本根。",
      "艰危辞故邑，高逸隐吴门。",
      "闻说芳兰地，都令野草繁。",
      "何时赋归去，同醉少陵园。"
    ]
  },
  {
    "id": "adcfe4dbf29a28e6980e326e65432376",
    "title": "喜弟至",
    "authorName": "曾彦",
    "authorId": "adcfe4dbf29a28e6d1457b72d1457b72",
    "dynasty": "清",
    "content": [
      "细雨檐花落，华堂笑语融。",
      "飞觞春酒绿，分韵锦笺红。",
      "各述平生志，相怜离别衷。",
      "此心非旧日，愁损不玲珑。"
    ]
  },
  {
    "id": "adcfe4dbf29a28e6980e326e65beb714",
    "title": "喜弟至",
    "authorName": "曾彦",
    "authorId": "adcfe4dbf29a28e6d1457b72d1457b72",
    "dynasty": "清",
    "content": [
      "自尔归来日，秋天景似春。",
      "檐花垂绣户，明月堕华茵。",
      "鲜洁红鳞脍，香茸碧涧莼。",
      "酒阑谈旧事，一字一悲辛。"
    ]
  },
  {
    "id": "adcfe4dbf29a28e6dda48adb8193a6df",
    "title": "立秋登楼观雨",
    "authorName": "曾彦",
    "authorId": "adcfe4dbf29a28e6d1457b72d1457b72",
    "dynasty": "清",
    "content": [
      "高阁沧浪侧，轩窗四面开。",
      "晚风吹涧水，空翠结庭槐。",
      "飞鸟归林急，苍云带雨来。",
      "碧梧一叶落，凉意满莓苔。"
    ]
  },
  {
    "id": "adcfe4dbf29a28e6dda48adbdc26da6c",
    "title": "立秋登楼观雨",
    "authorName": "曾彦",
    "authorId": "adcfe4dbf29a28e6d1457b72d1457b72",
    "dynasty": "清",
    "content": [
      "旅客漫愁思，何堪节候催。",
      "景从林际散，秋自雨中来。",
      "远树轻烟合，遥山夕瘴开。",
      "野鸦归已尽，一鹤独徘徊。"
    ]
  },
  {
    "id": "adcfe4dbf29a28e68a03490158892226",
    "title": "郊居新筑溪流夹园乔木嘤鸣杂花春发",
    "authorName": "曾彦",
    "authorId": "adcfe4dbf29a28e6d1457b72d1457b72",
    "dynasty": "清",
    "content": [
      "结构南山阳，嘉木绕原隰。况复值初春，万物皆芳泽。",
      "园柳发青柯。山桃含丹实，好鸟扬欢声。幽禽展丰翼，虽无华京盛，足以肆怡怿。",
      "君子既高蹈，诸姬亦乐职。载理欢相迎，敦义怨易释。",
      "既感朱绿施，能不自雕饰。"
    ]
  },
  {
    "id": "adcfe4dbf29a28e6620f8e469a016cc5",
    "title": "观潮雨",
    "authorName": "曾彦",
    "authorId": "adcfe4dbf29a28e6d1457b72d1457b72",
    "dynasty": "清",
    "content": [
      "曾飔抟朝雨，清泠天半来。",
      "始集璿铺蕙，末涤玉阶苔。",
      "纷糅如累霭，漉奕似纤埃。",
      "夙兴振容仪，重闺扃未开。",
      "恬然绝尘虑，感古忽增哀。",
      "戢羽思云举，奋鳞虑波颓。",
      "进退难专志，素丝戚中怀。",
      "从欲讵能极，终蹈箕山隈。"
    ]
  },
  {
    "id": "adcfe4dbf29a28e6aa1a819c4e8072eb",
    "title": "游南池作",
    "authorName": "曾彦",
    "authorId": "adcfe4dbf29a28e6d1457b72d1457b72",
    "dynasty": "清",
    "content": [
      "秋日县清郊，寒蝉改故音。",
      "展怀游广园，凄恻发微吟。",
      "池蕖陨清波，丛菊媚高岑。",
      "览枯惜嘉卉，睹茂悼残林。",
      "郁与陶俱集，怜共爱相寻。",
      "兴衰各应节，讵解起悲歆。",
      "嗟彼穷达士，胡为劳素心。"
    ]
  },
  {
    "id": "adcfe4dbf29a28e651aca9ec79e98718",
    "title": "秋夜月怀叔俊四姊",
    "authorName": "曾彦",
    "authorId": "adcfe4dbf29a28e6d1457b72d1457b72",
    "dynasty": "清",
    "content": [
      "秋月流光薄，凄凄上阶苔。",
      "阶苔故人迹，一一存我怀。",
      "音容渺不见，情思应往来。",
      "情思长相接，无庸动息偕。",
      "伊余素修达，讵为岁寒摧。",
      "养疴忘悲悰，寡欲鲜违乖。",
      "况乃侍君子，礼仪良不亏。",
      "愿言寄赏心，战胜靡所哀。"
    ]
  },
  {
    "id": "adcfe4dbf29a28e6a87870fc64e960e6",
    "title": "泛湖登南山瞻眺",
    "authorName": "曾彦",
    "authorId": "adcfe4dbf29a28e6d1457b72d1457b72",
    "dynasty": "清",
    "content": [
      "朝发南山阳，夕息北江湄。",
      "舍舟登高隰，辍策步郊岐。",
      "曾岩既明媚，曲泛亦涟漪。",
      "俯聆虚壑籁，仰睇崇冈枝。",
      "清泉漱积石，珍木列平陂。",
      "高下竟何辨，丰茂皆欢怡。",
      "幽兰发素采，丛桂含丹姿。",
      "鲜鳞萃芳沚，好鸟逐轻飔。",
      "鉴彼富春物，眷恋感予思。",
      "岂惜违君子，但伤莫我知。",
      "操持信难固，孤游良可悲。"
    ]
  },
  {
    "id": "adcfe4dbf29a28e6cd52a565f43ebab8",
    "title": "答兄旭初定襄",
    "authorName": "曾彦",
    "authorId": "adcfe4dbf29a28e6d1457b72d1457b72",
    "dynasty": "清",
    "content": [
      "凤凰翔高冈，众雏相追随。",
      "一雏羽毛弱，不得与之俱。",
      "号泣堕沙渚，索侣鸣声悲。",
      "岂不恋骨肉，奈何雨雪霏。",
      "行行一反顾，飞飞复迟回。",
      "恻恻入云汉，凄凄竟孤遗。",
      "饥乌绕我啼，缯纹向我垂。",
      "彷徨失所依，空巢独自归。",
      "托身高梧中，常得露华滋。",
      "饥不食粱稻，渴不饮江湄。",
      "韬精复潜声，鹰鹯不我疑。",
      "荏苒畜道义，六翮先光辉。",
      "当待风云会，奋翅同来仪。"
    ]
  },
  {
    "id": "adcfe4dbf29a28e61ac24f4f7fb6cbe6",
    "title": "从子馥还汉州作",
    "authorName": "曾彦",
    "authorId": "adcfe4dbf29a28e6d1457b72d1457b72",
    "dynasty": "清",
    "content": [
      "从君还旧邦，仲春善游适。",
      "繁英缀柯条，芳草被阡陌。",
      "华日动通津，轻飙荡丰麦。",
      "华宗申笃好，耆艾叙畴昔。",
      "芳醪勤酬献，嘉肴充瑶席。",
      "达人隆德辉，夫子继宏绩。",
      "高情属华岳，抗志蹈云霓。",
      "天姿美无度，茂德难匹敌。",
      "明哲自有经，贤达岂今识。",
      "嗟余菲薄质，茑萝翳松柏。",
      "永得亲光仪，偶怀共芳洁。"
    ]
  },
  {
    "id": "adcfe4dbf29a28e678f0621fa35184b3",
    "title": "答子馥",
    "authorName": "曾彦",
    "authorId": "adcfe4dbf29a28e6d1457b72d1457b72",
    "dynasty": "清",
    "content": [
      "达人贵无忧，智者多玩世。",
      "忘形与物齐，损益焉足计。",
      "当荣不骄矜，处苦岂忧惧。",
      "盛衰固表里，否泰信崇替。",
      "草木有荣枯，取怨朔风厉。",
      "日月有明晦，敢怨浮云蔽。",
      "托身宇宙中，霜露皆恩惠。",
      "神宁礼自舒，欲止欢来遇。",
      "翱翔游太清，逍遥度年岁。",
      "偕时进德业，崇礼期昌世。",
      "感君笃道义，努力自勖励。"
    ]
  },
  {
    "id": "adcfe4dbf29a28e6729c72b95ccf3953",
    "title": "滞雨不发隔舟贻易玉俞",
    "authorName": "曾彦",
    "authorId": "adcfe4dbf29a28e6d1457b72d1457b72",
    "dynasty": "清",
    "content": [
      "谁云相离远，咫尺江波中。",
      "音容旷不达，所托心与胸。",
      "心胸既默感，渐别亦愁充。",
      "矧乃过三朝，何如九秋终。",
      "理棹朝夕欢，系缆复分踪。",
      "嘤嘤鸣思鸟，翩翩飞别鸿。",
      "春雨润兰皋，轻烟媚远峰。",
      "缠绵怀茂德，寤寐忆仪容。",
      "岂无偕游览，温仁诚可从。",
      "今彼性惋恋，兹情应与同。"
    ]
  },
  {
    "id": "adcfe4dbf29a28e6e747b2fa0928ea19",
    "title": "苏州七夕同子馥泛湖",
    "authorName": "曾彦",
    "authorId": "adcfe4dbf29a28e6d1457b72d1457b72",
    "dynasty": "清",
    "content": [
      "客情眷佳节，理棹泛江阴。遥波澄夕霁，霞彩媚枫林。",
      "城阙霭暮光，长烟引岖嵚。芳甸散兰息，高树噪栖禽。",
      "皦皦河汉辉，脉脉双星临。眷恋隔年思，嬿婉今夕心。",
      "泠泠仙风过，时闻清吹音。曾楼设华宴，皎月堕芳斟。",
      "明镫粲飞阁，列坐理瑶琴。纤纤素手弹，凄凄《白头吟》。",
      "繁华当此夜，欢乐轻千金。如何穷达士，独抱忧思深。",
      "即事感我怀，慨然念古今。悟彼山阿人，玄默诚可钦。"
    ]
  },
  {
    "id": "adcfe4dbf29a28e63fba326cca955577",
    "title": "吴趋行",
    "authorName": "曾彦",
    "authorId": "adcfe4dbf29a28e6d1457b72d1457b72",
    "dynasty": "清",
    "content": [
      "惊飙薄丰林，夙夕成枯枝。百草芳初兴，鶗鴂胡不迟。",
      "哲人期佐世，愚者亦深思。婉恋辞乡邑，翱翔吴江湄。",
      "山川何温媚，名都信威仪。层台通天汉，飞宇贯云霓。",
      "峨峨阊门开，蔼蔼軿奸驰。朱轮王侯女，翠盖尚书妻。",
      "夭冶倡家子，联翩游侠儿。百两嵌宝钏，千金缀珠衣。",
      "清浊不异源，贵贱同一涯。踟蹰大道傍，邂逅通言辞。",
      "入门不相识，列坐传金卮。清歌共酬唱，和好无偏私。",
      "夫婿居上头，顾盼矜妍姿。日午眠重闺，深宵宴曲池。",
      "华镫蔽星月，薰香烧兰芝。哀哉莱氏偶，躬耕蒙山基。",
      "蒿蓬结为室，藜藿持作糜。靡靡《黍离》叹，绵绵《葛藟》悲。",
      "王风化难周，人情多乖违。圣心岂不怀，此邦非吾资。",
      "潜龙有时升，雄性谁能移。"
    ]
  },
  {
    "id": "adcfe4dbf29a28e6855dca5cffb78614",
    "title": "杨花篇",
    "authorName": "曾彦",
    "authorId": "adcfe4dbf29a28e6d1457b72d1457b72",
    "dynasty": "清",
    "content": [
      "阳春三月清明天，杨柳千条拂玉关。",
      "玉关送别多凄苦，况复杨花飞无数。",
      "飘泊初辞连理枝，缠绵复上相思树。",
      "笙歌暖响风日低，烟草迷离骢马嘶。",
      "扶荔宫中莺燕少，披香殿里鹧鸪飞。",
      "游丝有意欲牵住，蛱蝶多情还自随。",
      "可怜游丝空萦绕，可怜蛱蝶空颠倒。",
      "随风吹入华清池，化作浮萍覆鸳鸟。"
    ]
  },
  {
    "id": "adcfe4dbf29a28e67a385747b0f90ba4",
    "title": "玉阶",
    "authorName": "曾彦",
    "authorId": "adcfe4dbf29a28e6d1457b72d1457b72",
    "dynasty": "清",
    "content": [
      "玉阶消积雪，娟娟泻琼液。",
      "春风昨更寒，为感江南客。",
      "檐前辛荑花，高枝已争发。",
      "鲜姿复先荣，娿娜诚可悦。",
      "但恐微芳蓑，飙风不汝惜。"
    ]
  },
  {
    "id": "adcfe4dbf29a28e6397f79c94dd33e97",
    "title": "通州舟次",
    "authorName": "曾彦",
    "authorId": "adcfe4dbf29a28e6d1457b72d1457b72",
    "dynasty": "清",
    "content": [
      "姑苏城边春早来，清溪处处春花开。",
      "北风海外变萧瑟，黄尘漠漠驱春回。",
      "枯木无枝堆残雪，白鸥沙际苍茫立。",
      "颓阳敛敛下西山，船头伫立愁将夕。",
      "横风吹波舟行艰，舟人辛苦生烦冤。"
    ]
  },
  {
    "id": "adcfe4dbf29a28e66ce401b79639397e",
    "title": "前有一樽酒行寄慰子馥",
    "authorName": "曾彦",
    "authorId": "adcfe4dbf29a28e6d1457b72d1457b72",
    "dynasty": "清",
    "content": [
      "前有樽酒休叹息，请君展眉听余说。自古贤豪多坎坷，济清河浊今谁识。",
      "君不见相如涤器临邛道，不遇良时亦潦倒。祇图一割愧铅刀，敢云朝野知音少。",
      "又不闻，富贵尊荣悲患多，惟有贫贱可无他。怀忧一国甘一肉，何如陌上耕桑麻。",
      "空持科第称奇才，纵使成名亦可哀。荆榛得地比松柏，蕙兰不采同蒿莱。",
      "莫言闺中无意气，蓬门投畚惊车骑。琉璃共酌且高歌，书剑苍茫动天地。",
      "停杯惆怅缄此辞，玉阶凉月萦相思。儒生得失等闲事，徙倚微吟风雨诗。"
    ]
  },
  {
    "id": "adcfe4dbf29a28e69489aa367b35738d",
    "title": "赠蜀章三弟",
    "authorName": "曾彦",
    "authorId": "adcfe4dbf29a28e6d1457b72d1457b72",
    "dynasty": "清",
    "content": [
      "芳草嘤嘤脊鸰语，念我与尔隔重屿。",
      "便风传缄慰相思，为问才华今几许？",
      "三郎少小心独雄，红颜如玉气如龙。",
      "盘马弯弓射明月，修眉朗朗临春风。",
      "东邻父老笑相指，云是当今天庙器。",
      "骅骝不愧称神驹，英年果遂青云志。",
      "忆昔兰闺依慈亲，文歌琴酒围锦茵。",
      "当时欢乐不自足，宁知一日西南分。",
      "西南东北长怀忆，庭闱眷念谁遑息。",
      "男儿有志继先贤，女子无非勤酒食。",
      "人生得意能几回，醇醪但醉休停杯。",
      "莫向风尘叹萧瑟，好凭经术骋奇才。"
    ]
  },
  {
    "id": "adcfe4dbf2a5fa9b75835d7baa4fd525",
    "title": "登红毛城",
    "authorName": "陈慧",
    "authorId": "adcfe4dbf2a5fa9bd1457b72d1457b72",
    "dynasty": "清",
    "content": [
      "回想当年匠石工，层层叠绕卷长风。",
      "波流远去潮声急，山势飞来地脉雄。",
      "几叶渔舟隐现里，数村烟火渺茫中。",
      "而今一眺情何限，鹿耳沙鲲壮海东。"
    ]
  },
  {
    "id": "adcfe4dbf2b536d8eb5fc0c1ba6d992f",
    "title": "揽清堂即事",
    "authorName": "张若霳",
    "authorId": "adcfe4dbf2b536d8d1457b72d1457b72",
    "dynasty": "清",
    "content": [
      "东阁爱宏敞，风生满院秋。",
      "云封苔砌润，花覆石床幽。",
      "倚醉攀霄汉，狂歌逼斗牛。",
      "更闻沧海啸，不用步琼楼。"
    ]
  },
  {
    "id": "adcfe4dbf2b536d862dbde0544832516",
    "title": "鹿耳春潮次前观察高公韵",
    "authorName": "张若霳",
    "authorId": "adcfe4dbf2b536d8d1457b72d1457b72",
    "dynasty": "清",
    "content": [
      "春媚潮偏怒，兼天截地来。",
      "望迷乌鬼渡，幻作白龙堆。",
      "风劲千层立，门雄万古开。",
      "正疑缨失荡，旋起复旋回。"
    ]
  },
  {
    "id": "adcfe4dbf2b536d86a9e60bc1e366134",
    "title": "鸡笼积雪次前观察高公韵",
    "authorName": "张若霳",
    "authorId": "adcfe4dbf2b536d8d1457b72d1457b72",
    "dynasty": "清",
    "content": [
      "翠霭浑无色，凌虚绛雪横。",
      "空山寒雾集，茅屋冻鸡鸣。",
      "海窄银花合，天高玉柱清。",
      "丹崖缥缈外，素影傍人行。"
    ]
  },
  {
    "id": "adcfe4dbf2b536d8a6a0eacdf93821c3",
    "title": "金瓜茄",
    "authorName": "张若霳",
    "authorId": "adcfe4dbf2b536d8d1457b72d1457b72",
    "dynasty": "清",
    "content": [
      "不是东陵种，篱间别弄辉。",
      "冰纨澄夏簟，黄绢剪秋衣。",
      "承露鹅儿嫩，迎风杏子肥。",
      "依稀明月下，疑自凤池归。"
    ]
  },
  {
    "id": "adcfe4dbf2b536d80fbbe808be0516ae",
    "title": "观音竹",
    "authorName": "张若霳",
    "authorId": "adcfe4dbf2b536d8d1457b72d1457b72",
    "dynasty": "清",
    "content": [
      "趺坐伽陀石，清筠自古今。",
      "虚中成净业，劲节印禅心。",
      "绿染菩提果，声含檐卜林。",
      "半规新月上，妙义正堪寻。"
    ]
  },
  {
    "id": "adcfe4dbf2b536d8ce7a471ad5da182d",
    "title": "鹿耳门月夜",
    "authorName": "张若霳",
    "authorId": "adcfe4dbf2b536d8d1457b72d1457b72",
    "dynasty": "清",
    "content": [
      "孤月当轩回，清光万里明。",
      "澹帆依斗柄，疏竹上楸枰。",
      "笛里关山近，愁中节物更。",
      "渺然云缺处，遥见刺桐城。"
    ]
  },
  {
    "id": "adcfe4dbf2b536d8b471707e361f1252",
    "title": "鹿耳门对雨",
    "authorName": "张若霳",
    "authorId": "adcfe4dbf2b536d8d1457b72d1457b72",
    "dynasty": "清",
    "content": [
      "料峭新寒不自持，海滨风雨正丝丝。",
      "坐看凤尾涓涓静，卧送渔帆片片迟。",
      "云影逼人香篆暗，波痕堆户布帷垂。",
      "琴荒未有南薰谱，偷得身闲把一卮。"
    ]
  },
  {
    "id": "adcfe4dbf2b536d8f9ea9ac489f1cc20",
    "title": "雨中观潮",
    "authorName": "张若霳",
    "authorId": "adcfe4dbf2b536d8d1457b72d1457b72",
    "dynasty": "清",
    "content": [
      "沧溟水涨连天起，澎湃奔腾万马喧。",
      "声撼鲲身银浪转，光摇鹿耳玉山翻。",
      "萧条古木寒无色，淅沥长廊酒满尊。",
      "万壑千岩都不见，天涯风雨正黄昏。"
    ]
  },
  {
    "id": "adcfe4dbf2b536d8fbc1145520c9e27b",
    "title": "澄台观海次巡宪六公韵",
    "authorName": "张若霳",
    "authorId": "adcfe4dbf2b536d8d1457b72d1457b72",
    "dynasty": "清",
    "content": [
      "耸立凭栏荡远眸，海天一碧望中收。",
      "鲸鱼潜伏三千浪，鹏鸟高抟九万秋。",
      "极目无情逢幻市，近山有意觅琼楼。",
      "会当上献安期枣，看取沧溟瑞色浮。"
    ]
  },
  {
    "id": "adcfe4dbf2b536d827b6ba7c0eafb227",
    "title": "七弦草",
    "authorName": "张若霳",
    "authorId": "adcfe4dbf2b536d8d1457b72d1457b72",
    "dynasty": "清",
    "content": [
      "琐窗闲静影蹁跹，绕砌亭亭发七弦。",
      "高下有情娇映月，浅深著色嫩含烟。",
      "乍经新雨银丝润，旋挹微风翠带鲜。",
      "最喜秋来红结绶，一尊相对韵悠然。"
    ]
  },
  {
    "id": "adcfe4dbf2b536d89ab9e241972006ae",
    "title": "含羞草",
    "authorName": "张若霳",
    "authorId": "adcfe4dbf2b536d8d1457b72d1457b72",
    "dynasty": "清",
    "content": [
      "萱花自昔可忘忧，小草如何却解愁。",
      "为语世人休怪诧，风情太甚要含羞。"
    ]
  },
  {
    "id": "adcfe4dbf2b536d8c57add595ed63813",
    "title": "蝘蜓鸣",
    "authorName": "张若霳",
    "authorId": "adcfe4dbf2b536d8d1457b72d1457b72",
    "dynasty": "清",
    "content": [
      "暮潮初静月华生，秋草秋花放晚晴。",
      "一种破愁愁不断，空阶蝘蜓向人鸣。"
    ]
  },
  {
    "id": "adcfe4dbf2b82cb79beb427ba83fa5f0",
    "title": "移居盘山",
    "authorName": "永宁",
    "authorId": "adcfe4dbf2b82cb7d1457b72d1457b72",
    "dynasty": "清",
    "content": [
      "卜宅依山麓，从容亦苟完。",
      "编篱三径曲，凿牖一天宽。",
      "鼓腹煨鸱芋，章身制鹖冠。",
      "举家清且健，随在可盘桓。"
    ]
  },
  {
    "id": "adcfe4dbf2b82cb79beb427b3460c60c",
    "title": "移居盘山",
    "authorName": "永宁",
    "authorId": "adcfe4dbf2b82cb7d1457b72d1457b72",
    "dynasty": "清",
    "content": [
      "安卧惭高士，恒饥泣小儿。",
      "牵衣嗔宴起，索食问朝炊。",
      "语涩翻成笑，情闲且赋诗。",
      "南山一顷豆，悔不及耕时。"
    ]
  },
  {
    "id": "adcfe4dbf2babde9a65bfa75a7352c36",
    "title": "玉屏精舍夜坐",
    "authorName": "马庶",
    "authorId": "adcfe4dbf2babde9d1457b72d1457b72",
    "dynasty": "清",
    "content": [
      "入夏惮炎燠，招凉爱幽境。",
      "僧房夜未阑，竹榻卧已冷。",
      "遂揽葛衣起，独倚柴关静。",
      "乱泉喷云根，清露滴松顶。",
      "万籁寂无声，半规逗微影。",
      "溪山取奚尽，风月怀自骋。",
      "借问城市忙，何由钟磬警。"
    ]
  },
  {
    "id": "adcfe4dbf2e60f08c823a4edd9ab4278",
    "title": "绵州早行",
    "authorName": "陈宝四",
    "authorId": "adcfe4dbf2e60f08d1457b72d1457b72",
    "dynasty": "清",
    "content": [
      "白露犹沾草，晨光渐上时。",
      "乱云低欲堕，小雨暗相随。",
      "野色连修竹，秋花卧短篱。",
      "四围山尽瘦，寒溜正澌澌。"
    ]
  },
  {
    "id": "adcfe4dbf2e60f0826f5c3cc6dd7c029",
    "title": "凤岭",
    "authorName": "陈宝四",
    "authorId": "adcfe4dbf2e60f08d1457b72d1457b72",
    "dynasty": "清",
    "content": [
      "举步蹑朝霞，凌空越飞鸟。",
      "排天万仞高，极目青未了。",
      "中有巢凤处，一峰瘦更好。",
      "云岫互吐吞，几莫辨昏晓。",
      "飒然长风来，山深秋先老。"
    ]
  },
  {
    "id": "adcfe4dbf2fd9f5aecfb744265133b01",
    "title": "王乔墓",
    "authorName": "卓尔堪",
    "authorId": "adcfe4dbf2fd9f5ad1457b72d1457b72",
    "dynasty": "清",
    "content": [
      "何年封马鬣，衰草野烟寒。",
      "杳渺双凫舄，荒唐一玉棺。",
      "仙人宁有死，尘世漫同观。",
      "不信徵毛女，冲霄长羽翰。"
    ]
  },
  {
    "id": "adcfe4dbf2fd9f5ae28e8781af14d942",
    "title": "源口",
    "authorName": "卓尔堪",
    "authorId": "adcfe4dbf2fd9f5ad1457b72d1457b72",
    "dynasty": "清",
    "content": [
      "旌旗源口出，万马度沙头。",
      "山月开昏路，烽烟警素秋。",
      "前林围已破，断壑血能流。",
      "何日销征伐，春原看牧牛。"
    ]
  },
  {
    "id": "adcfe4dbf2fd9f5a58ebab93e0e21d27",
    "title": "红山观猎",
    "authorName": "卓尔堪",
    "authorId": "adcfe4dbf2fd9f5ad1457b72d1457b72",
    "dynasty": "清",
    "content": [
      "古道停鞭看打围，征袍乍暖炙斜晖。",
      "弯弧紫燕追风去，攫兔苍鹰贴草飞。",
      "野地割鲜争饮血，村墟沽酒更烹肥。",
      "各夸身手多轻捷，谁向南山射虎归。"
    ]
  },
  {
    "id": "adcfe4dbf2fd9f5aa60f2f3066145ac8",
    "title": "同余鸿客周雪客朱林修蔡芝泉铉升过龚半千半亩园看花有感",
    "authorName": "卓尔堪",
    "authorId": "adcfe4dbf2fd9f5ad1457b72d1457b72",
    "dynasty": "清",
    "content": [
      "绿树莺啼半亩园，城中庐舍类荒村。",
      "一阑花气还熏客，无处山光不到门。",
      "酒力尚堪消白昼，笛声切莫傍黄昏。",
      "西州曾堕羊昙泪，虎踞关前更断魂。"
    ]
  },
  {
    "id": "adcfe4dbf2fd9f5aefbe6f6d25f83475",
    "title": "宁羌将军行赠高枝升",
    "authorName": "卓尔堪",
    "authorId": "adcfe4dbf2fd9f5ad1457b72d1457b72",
    "dynasty": "清",
    "content": [
      "将军淮南人，虎竹分西秦。西秦一路通巴蜀，栈口孤城山四邻。",
      "五丁凿开浑沌气，一夫当关万夫畏。岩疆八载靖烽烟，惊防何烦教击刺。",
      "春深幕府日投壶，草白城南出轻骑。将军行乐秋打园，超山紫燕疾于飞。",
      "弯弓射杀两腾虎，父老辕门拜绣旗。割鲜飨士呼行酒，并州健儿请击缶，歌罢筵前起舞刀，纷纷雪花应两手。",
      "停歌止舞月照营。后帏秦女弹银筝，弦繁柱促声凄清。",
      "无端弹出关山调，飒飒俱作断肠声。断肠声，客心惊。",
      "我有高堂白发生，富贵视如鸿毛轻。将军长揖军吏哭，万里归家驾黄犊。",
      "环门柳树未尽秃，宅傍新筑梅花屋。梅花江南开不迟，雪中酿酒双介眉。",
      "梅花吹落斑衣上，还忆军中闻笛时。"
    ]
  },
  {
    "id": "adcfe4dbf309387ae1fac23390781d6d",
    "title": "清明日维扬舟中作",
    "authorName": "揆叙",
    "authorId": "adcfe4dbf309387ad1457b728b570001",
    "dynasty": "清",
    "content": [
      "雨丝吹遍杏花风，令节吴州插柳同。",
      "十里寻芳输杜牧，全家上冢羡庞公。",
      "无边丽景王程里，有限韶华客路中。",
      "更喜前行烟月好，轻帆明日过江东。"
    ]
  },
  {
    "id": "adcfe4dbf309387a12e157080744c72d",
    "title": "鹰坊歌和他山夫子",
    "authorName": "揆叙",
    "authorId": "adcfe4dbf309387ad1457b728b570001",
    "dynasty": "清",
    "content": [
      "西郊天阔沙茫茫，高槐古柳溪风凉。",
      "地偏寂寞少人住，但作瓯脱供鹰坊。",
      "中有海青最神俊，竦立毛骨森昂藏。",
      "金眸玉爪异凡品，下视哮虎如跛牂。",
      "侧眼似觉天地窄，常思一举摩穹苍。",
      "忆昔辽代最珍贵，女真贡献交相望。",
      "搜求无厌旋致祸，两国转眼悲兴亡。",
      "至今黑水留异种，雕笼竞致来遐方。",
      "五陵年少颇好事，爱玩岂惜千金偿。",
      "嗟汝生性特趫捷，隼鹗未许随肩行。",
      "长绦羁绁岂初意，岁月浸久成驯良。",
      "关山秋暮盛羽猎，商飙倒卷尘沙狂。",
      "翻身直上入霄汉，快若骏马初脱缰。",
      "鴐鹅潜飞雊雉避，云罗万里无遮防。",
      "老拳劲翮奋搏击，风毛雨血齐飞扬。",
      "天生羽族亦有命，饥雀叫噪悲空仓。",
      "林边野鹤骨立瘦，度腹仅得分余粮。",
      "尔形䙰褷亦安用，终朝肉食恒充肠。",
      "人间生计总愧汝，翻笑溪獭衔鱼忙。",
      "侏儒方朔异饥饱，万物荣悴真何常。",
      "况今飞啄本同类，强弱吞啖堪嗟伤。",
      "何当忘机效海客，驱逐猛挚延奇祥。",
      "群飞从动各适所，丹山鸾凤常游翔。",
      "桐花摇落期不至，老鸦攫肉纷路旁。",
      "且随韩嫣逐金弹，排风毛质看腾骧。"
    ]
  },
  {
    "id": "adcfe4dbf309387abfc4c59e16239af2",
    "title": "读秋笳集有感即效吴夫子体",
    "authorName": "揆叙",
    "authorId": "adcfe4dbf309387ad1457b728b570001",
    "dynasty": "清",
    "content": [
      "开卷飒飒悲风生，仿佛纸上闻笳声。",
      "杨朱自向歧路哭，王粲岂免思家情。",
      "弱龄文章超流辈，洛下传闻纸增贵。",
      "嘉誉曾标三凤凰，就中季札尤称最。",
      "从来才命两相妨，失水抟风岂有常。",
      "未许扁舟归鹤市，翻教尽室窜龙荒。",
      "骨肉流离滞边徼，混同江冷霜飞蚤。",
      "亭伯空衔去国悲，初明漫上通天表。",
      "啮雪吞毡二十春，饱经险阻历艰辛。",
      "莺花尚忆江南月，节序徒伤漠北人。",
      "时时握管摅情素，万恨千愁此中露。",
      "生还虽赋草堂词，旅梦犹惊瓯脱路。",
      "我昔从游骑竹年，遗编展玩泪潸然。",
      "休言塞外心颜苦，剩有人间著作传。"
    ]
  },
  {
    "id": "adcfe4dbf309387a3b85a22670b063c7",
    "title": "宋中丞牧仲以宋本施注苏诗见惠赋此奉谢",
    "authorName": "揆叙",
    "authorId": "adcfe4dbf309387ad1457b728b570001",
    "dynasty": "清",
    "content": [
      "飞空仙人厌蓬壶，游戏下作眉山苏。",
      "兴酣落笔有元气，回斡造化吞江湖。",
      "辞雄义密援据博，读者岂易探根株。",
      "俗传王注多假托，穿凿附会欺庸愚。",
      "吴兴司谏抉天奥，磨丹闭户穷朝晡。",
      "景蕃该洽助商订，四十二卷同瑶瑜。",
      "天荒地老岁华改，鼠啮蠹蚀尘泥污。",
      "公安得此嘉泰本，篇帙虽缺神敷腴。",
      "殷勤补缀付剞劂，膏泽要使均沾濡。",
      "独留旧本自吟赏，岂散鳞爪藏丽珠。",
      "忽然惠我意安在，勉以文字相嬉娱。",
      "嵇康疏懒学久废，往迹尚可谈其粗。",
      "先生数奇困谗口，备历患难投艰虞。",
      "遗文何罪遭禁锢，良玉岂惮经洪炉。",
      "宁期旷世有自己，笠屐静对真形图。",
      "寸缣尺蹄费捃摭，零落幸免抛榛芜。",
      "春风水国花事好，轻舠远涉东南隅。",
      "新篘既醉吴市酒，异味行啖松江鲈。",
      "更惊秘简落吾手，喜极不尽狂歌呼。",
      "辱公期望恐难称，大愧识字耕田夫。",
      "携归留作最后供，古香绕座无时无。"
    ]
  },
  {
    "id": "adcfe4dbf309387af34dc8d7df22e79f",
    "title": "禾中留别竹垞先生得五百字",
    "authorName": "揆叙",
    "authorId": "adcfe4dbf309387ad1457b728b570001",
    "dynasty": "清",
    "content": [
      "吾兄昔好客，结识俱英贤。",
      "就中公最亲，如影依形然。",
      "每因儤直暇，觞咏偕欢妍。",
      "门前渌水亭，亭外泊小船。",
      "平池碧藻合，高树红樱悬。",
      "仰窥城西山，俯听槛底泉。",
      "有时把彩笔，按谱新词填。",
      "或模姜白石，或效张玉田。",
      "有时作八分，鸾凤争翔骞。",
      "中郎及丞相，屈强堪比肩。",
      "晨游辔屡并，暮宿床必联。",
      "阳乌出复没，顾兔缺再圆。",
      "相将移四序，谓可终百年。",
      "百年讵足保，一旦忽弃捐。",
      "伯兮既下世，客散如云烟。",
      "公亦厌承明，返棹鸳湖边。",
      "湖宽百余顷，中有蒲与莲。",
      "宜晴复宜雨，倒映东南天。",
      "愁来即泛艇，兴到或扣舷。",
      "试哦康乐句，空水共澄鲜。",
      "颇谐物外好，永谢区中缘。",
      "先生间世才，坟典咸贯穿。",
      "发而为文章，力若横海鳣。",
      "上登最高峰，下探不测渊。",
      "宾筵列钟鼎，武库罗戈鋋。",
      "自从唐宋后，继震川荆川。",
      "赋诗乃余事，精妙非刻镌。",
      "腾轩驾天马，追逐飞空仙。",
      "歌吟穷乃工，著述老愈专。",
      "源流考经籍，郑马争后先。",
      "降及有明诗，搜辑一代全。",
      "又曾集旧闻，析木穷星躔。",
      "囊中每携此，山川载图编。",
      "偶然披卷看，在越如在燕。",
      "刘侗应避席，何况侪辈焉。",
      "我生苦失学，丹黄乏磨研。",
      "尘埃困趋走，岁月惊推迁。",
      "常思听公语，坐使美疢痊。",
      "前年寓金阊，樽酒虚招延。",
      "先生来叩门，剥啄惊昼眠。",
      "旧声尚能识，但益毛发宣。",
      "话予幼时事，历历皆眼前。",
      "挥毫书短箑，缀以诗四篇。",
      "荧煌灿珠贝，馥郁堆兰荃。",
      "离居几何时，遽若脱矢弦。",
      "今年思久聚，别袂翻难牵。",
      "秀州树丛丛，河水鸣溅溅。",
      "此时与君别，怅怏心如煎。",
      "乖违知不免，会合期恐愆。",
      "江干倘相忆，毋吝鱼书传。"
    ]
  },
  {
    "id": "adcfe4dbf30d3811e32dd66895db14b8",
    "title": "登惠山作",
    "authorName": "赵崧",
    "authorId": "adcfe4dbf30d3811d1457b72d1457b72",
    "dynasty": "清",
    "content": [
      "双阙暮云间，登临意自闲。",
      "孤舟晋陵水，落日太湖山。",
      "泉响磬声答，天空飞鸟还。",
      "梅花已开遍，煮茗对禅关。"
    ]
  },
  {
    "id": "adcfe4dbf30d3811e32dd668b7963ab4",
    "title": "登惠山作",
    "authorName": "赵崧",
    "authorId": "adcfe4dbf30d3811d1457b72d1457b72",
    "dynasty": "清",
    "content": [
      "九曲亭边水，游鳞荇藻齐。",
      "品题传陆羽，呜咽出梁溪。",
      "钟梵云中合，神仙洞府迷。",
      "游人乐忘返，塔影下山西。"
    ]
  },
  {
    "id": "adcfe4dbf32621572e33131d290e4ac6",
    "title": "留别朱愚谷其一",
    "authorName": "鲍台",
    "authorId": "adcfe4dbf3262157d1457b72d1457b72",
    "dynasty": "清",
    "content": [
      "阴壑生微烟，阳崖明霁雪。",
      "抚景感萧森，况与故人别。",
      "君材如乔松，磥砢多奇节。",
      "振翰散连珠，粲花矜慧舌。",
      "示我琳琅篇，碧海紫鲸掣。",
      "良晤复几时，祖席悲金玦。",
      "翘首眺飞鸿，高云谢羁绁。"
    ]
  },
  {
    "id": "adcfe4dbf3262157c82f4e71e2d8a45b",
    "title": "留别朱愚谷其二",
    "authorName": "鲍台",
    "authorId": "adcfe4dbf3262157d1457b72d1457b72",
    "dynasty": "清",
    "content": [
      "湛湛零露繁，摵摵朔风栗。",
      "主人惜分携，华钱中宵设。",
      "玉管声参差，兰肴恣餔啜。",
      "坐久夜已阑，寒镫半明灭。",
      "出户霜天高，星斗灿以列。",
      "方晖透绮窗，明明如可掇。",
      "对此发欢颜，聊复纾郁结。"
    ]
  },
  {
    "id": "adcfe4dbf3262157c82f4e71b47ecaea",
    "title": "留别朱愚谷其二",
    "authorName": "鲍台",
    "authorId": "adcfe4dbf3262157d1457b72d1457b72",
    "dynasty": "清",
    "content": [
      "反辔期诘朝，骚歌何激烈。",
      "悠悠陌路间，与谁论金铁。",
      "浮云西忽东，圆景盈复缺。",
      "知君倜傥人，饮冰忘内热。",
      "玉树有芳阴，瑶琴无促节。",
      "愿言加餐饭，努力师前哲。"
    ]
  },
  {
    "id": "adcfe4dbf334a9491bad04426a5361fb",
    "title": "夜渡",
    "authorName": "吕燕昭",
    "authorId": "adcfe4dbf334a949d1457b72d1457b72",
    "dynasty": "清",
    "content": [
      "停骑呼舟子，霜寒客影稀。",
      "烟浮春水阔，月涌片帆飞。",
      "戍鼓依楼静，鸡声隔树微。",
      "酒家何处问，徙倚待朝晖。"
    ]
  },
  {
    "id": "adcfe4dbf334a949895acb85d9197368",
    "title": "华山",
    "authorName": "吕燕昭",
    "authorId": "adcfe4dbf334a949d1457b72d1457b72",
    "dynasty": "清",
    "content": [
      "苍然和色接云台，乘兴登临见九垓。",
      "海日斜连仙掌动，天风高拥岳莲开。",
      "空蒙绝塞黄流远，缥缈雄关紫气来。",
      "咫尺真能通帝座，振衣千仞几徘徊。"
    ]
  },
  {
    "id": "adcfe4dbf334a9492b767056d11397f3",
    "title": "游风穴寺",
    "authorName": "吕燕昭",
    "authorId": "adcfe4dbf334a949d1457b72d1457b72",
    "dynasty": "清",
    "content": [
      "入山不见山，但见古柏树。此柏不知几百千万株，黛色霜皮看无数。",
      "高者如立低如赴，横者如卧斜者觑。三三五五各盘踞，当面齐来迎我步。",
      "溪转山回见梵宫，老僧导我幽处去。层阁俯碧泉，游鱼乐相聚。",
      "修篁杳以深，亭午留宿雾。此时心地忽超然，可惜洞天难久住。",
      "长啸谢山灵，行行日已暮。马影乱斜阳，小桥危可渡。",
      "沿溪出深山，停鞭时回顾。梦耶非耶心忡忡，天光岚影杳何处。",
      "晚烟苍茫平楚流，指点不是来时路。"
    ]
  },
  {
    "id": "adcfe4dbf3378fb918e104053945e484",
    "title": "从柯桥夜归郡城",
    "authorName": "李麟吉",
    "authorId": "adcfe4dbf3378fb9d1457b72d1457b72",
    "dynasty": "清",
    "content": [
      "天影堕湖水，群星拥棹飞。",
      "夜深船过少，市远柝传稀。",
      "破浪鸥惊梦，随风萤落衣。",
      "谁家人不寐，镫火出柴扉。"
    ]
  },
  {
    "id": "adcfe4dbf33bf77ee84cedc2feba5177",
    "title": "辛巳夏登翼际山",
    "authorName": "胡绍鼎",
    "authorId": "adcfe4dbf33bf77ed1457b72d1457b72",
    "dynasty": "清",
    "content": [
      "过桥攀绝巘，冉冉到虚空。",
      "石仄下临水，云高微有风。",
      "万家分汉北，一郡出江东。",
      "此地何年别，人烟遂不同。"
    ]
  },
  {
    "id": "adcfe4dbf33bf77eb287ca35107f980b",
    "title": "送夏需堂还太仓",
    "authorName": "胡绍鼎",
    "authorId": "adcfe4dbf33bf77ed1457b72d1457b72",
    "dynasty": "清",
    "content": [
      "明日江东路，匆匆又远行。",
      "家乡同一望，客舍已三更。",
      "木落山风急，湖来海月生。",
      "报书多盛事，可以慰离情。"
    ]
  },
  {
    "id": "adcfe4dbf33bf77ec2da9717a0564fe2",
    "title": "和纪晓岚赠张白莼韵",
    "authorName": "胡绍鼎",
    "authorId": "adcfe4dbf33bf77ed1457b72d1457b72",
    "dynasty": "清",
    "content": [
      "客游耽海岳，嘉会此相寻。",
      "花下三春醉，人闲万古吟。",
      "风尘随捷足，山水寄同心。",
      "莽莽飞光阔，天涯共照临。"
    ]
  },
  {
    "id": "adcfe4dbf33bf77ec2da9717967c663e",
    "title": "和纪晓岚赠张白莼韵",
    "authorName": "胡绍鼎",
    "authorId": "adcfe4dbf33bf77ed1457b72d1457b72",
    "dynasty": "清",
    "content": [
      "万里艰虞后，凌风立古台。",
      "空山留片石，老树上新苔。",
      "百卷闲中得，孤云何处来。",
      "夜阑诗句好，吟罢独徘徊。"
    ]
  },
  {
    "id": "adcfe4dbf33bf77ec2da971792b003f6",
    "title": "和纪晓岚赠张白莼韵",
    "authorName": "胡绍鼎",
    "authorId": "adcfe4dbf33bf77ed1457b72d1457b72",
    "dynasty": "清",
    "content": [
      "西风吹薄暮，帷幕尽飘扬。",
      "择土宁为岳，随帆又转湘。",
      "场驹还信宿，海鹤自翱翔。",
      "话别归何处，东游向洛阳。"
    ]
  },
  {
    "id": "adcfe4dbf33c893550b3d0ee0ff3e3c5",
    "title": "游栖霞",
    "authorName": "周橒",
    "authorId": "adcfe4dbf33c8935d1457b72d1457b72",
    "dynasty": "清",
    "content": [
      "化工作意开奇境，我辈寻幽逸兴催。",
      "迤逦深岩皆结屋，潺湲曲水欲流杯。",
      "行穿石壁摩云出，响杂松声带雨来。",
      "直上最高峰顶望，狂涛万里接风雷。"
    ]
  },
  {
    "id": "adcfe4dbf33c89354f3d82812c85d8fb",
    "title": "过丁卯桥",
    "authorName": "周橒",
    "authorId": "adcfe4dbf33c8935d1457b72d1457b72",
    "dynasty": "清",
    "content": [
      "旧是诗人宅，轻帆此际过。小桥通水槛，高树幂烟萝。",
      "日晚渔舟入，春深柳絮多。遗芳寥落尽，对景自带雨来。",
      "直上最高峰顶望，狂涛万里接风雷。"
    ]
  },
  {
    "id": "adcfe4dbf33f692c407fb12907a21347",
    "title": "过莲池庵访圆明女师",
    "authorName": "徐文琳",
    "authorId": "adcfe4dbf33f692cd1457b72d1457b72",
    "dynasty": "清",
    "content": [
      "精庐屈曲倚云根，松竹周遮不二门。",
      "顿使尘缘都洗涤，懒将世网一评论。",
      "山花径绕名难辨，斋磬声沈日又昏。",
      "小衲坛前闲指点，赐幡曾沐大君恩。"
    ]
  },
  {
    "id": "adcfe4dbf34b602860a4a8ce9d7e6b1f",
    "title": "登穿山",
    "authorName": "方璿",
    "authorId": "adcfe4dbf34b6028d1457b72d1457b72",
    "dynasty": "清",
    "content": [
      "颓然石磴草萋萋，客里重登旧迹迷。",
      "海气暗吞山顶寺，钟声高落洞门溪。",
      "秋来有月台堪倚，春到无花鸟自啼。",
      "欲谒桑公不可见，苍苔断碣暮云低。"
    ]
  },
  {
    "id": "adcfe4dbf34cc5d7ef51aada6ff2bef8",
    "title": "松陵夜坐",
    "authorName": "张心渊",
    "authorId": "adcfe4dbf34cc5d7d1457b72d1457b72",
    "dynasty": "清",
    "content": [
      "老翁泣相对，最苦是农夫。",
      "况遇经年歉，能藏斗米无。",
      "耕牛偿客债，娇女抵官租。",
      "眼看春荒满，秋收是后图。"
    ]
  },
  {
    "id": "adcfe4dbf34cc5d7b26a9c86ec2431f2",
    "title": "王营早发",
    "authorName": "张心渊",
    "authorId": "adcfe4dbf34cc5d7d1457b72d1457b72",
    "dynasty": "清",
    "content": [
      "才上公车对早晖，淡晴天气晓光微。",
      "客中愁思真如病，梦里乡关不当归。",
      "络绎轮蹄蹂岸雪，飘零星月掩林霏。",
      "山程水驿终朝历，望望村庄叩板扉。"
    ]
  },
  {
    "id": "adcfe4dbf34cc5d720cdcc5fb881c915",
    "title": "横塘图",
    "authorName": "张心渊",
    "authorId": "adcfe4dbf34cc5d7d1457b72d1457b72",
    "dynasty": "清",
    "content": [
      "妾家生小住横塘，柳映茅檐竹靠墙。",
      "郎若船来轻荡桨，水边时宿雨鸳鸯。"
    ]
  },
  {
    "id": "adcfe4dbf34cc5d74e464dc623b41d99",
    "title": "横山岭",
    "authorName": "张心渊",
    "authorId": "adcfe4dbf34cc5d7d1457b72d1457b72",
    "dynasty": "清",
    "content": [
      "木叶辞秋林，林疏瘦山骨。",
      "寒蝉发秋吟，声声戛清越。",
      "寂然登高峰，遐情不可遏。",
      "夕阳照归禽，樵响众山答。"
    ]
  },
  {
    "id": "adcfe4dbf34ff39445cb28ec339db928",
    "title": "邗江杂感",
    "authorName": "钱江",
    "authorId": "adcfe4dbf34ff394fa0418f97503cfac",
    "dynasty": "清",
    "content": [
      "草野犹怀救国忠，而今往事哭秋风。",
      "桓刘有意争雄长，韩岳终难立战功。",
      "沧海风涛沈草檄，关山霜雪转飞蓬。",
      "匆匆过眼皆陈迹，往日雄心付水中。"
    ]
  },
  {
    "id": "adcfe4dbf351cfeae908545e77ad8183",
    "title": "滇南胜境",
    "authorName": "许湜",
    "authorId": "adcfe4dbf351cfead1457b72d1457b72",
    "dynasty": "清",
    "content": [
      "振顿心神碎，林峦忽霁颜。",
      "天开松岭小，家近马蹄间。",
      "落日低平楚，飞鸦度远山。",
      "昨宵风雨客，黯淡宿黔关。"
    ]
  },
  {
    "id": "adcfe4dbf351cfea88f6c455b0f25135",
    "title": "山村",
    "authorName": "许湜",
    "authorId": "adcfe4dbf351cfead1457b72d1457b72",
    "dynasty": "清",
    "content": [
      "一径松阴转，人家半岭分。",
      "溪声常带雨，鸟梦不离云。",
      "野兴吟秋色，间情醉夕曛。",
      "羡他田舍乐，鸡犬亦欣欣。"
    ]
  },
  {
    "id": "adcfe4dbf353f5089c3edbe02d93bcd4",
    "title": "乙未随计赴都述怀",
    "authorName": "李文安",
    "authorId": "adcfe4dbf353f508d1457b72d1457b72",
    "dynasty": "清",
    "content": [
      "匆匆随计赴都门，千里离情不尽言。",
      "七秩慈亲违杖履，三春游子感晨昏。",
      "过庭屡促行装早，奉檄翻忧世事繁。",
      "敢以显扬矜一等，等闲难报百年恩。"
    ]
  },
  {
    "id": "adcfe4dbf353f5089c3edbe0e8ac9ece",
    "title": "乙未随计赴都述怀",
    "authorName": "李文安",
    "authorId": "adcfe4dbf353f508d1457b72d1457b72",
    "dynasty": "清",
    "content": [
      "此身碌碌付劳薪，小别鸰原百感频。",
      "鸿爪几经江浦雨，马蹄新踏蓟门尘。",
      "尚烦诗礼闻犹子，共励冰渊慰老亲。",
      "从此陟冈南望处，故园花月十分春。"
    ]
  },
  {
    "id": "adcfe4dbf353f5089c3edbe07d551d17",
    "title": "乙未随计赴都述怀",
    "authorName": "李文安",
    "authorId": "adcfe4dbf353f508d1457b72d1457b72",
    "dynasty": "清",
    "content": [
      "自从嫁得浮云婿，十日归家百日游。",
      "未免多男为尔累，尚无交谪重吾忧。",
      "奉亲甘旨先宜蓄，教子宽严有善谋。",
      "望我成名休化石，山山指日是刀头。"
    ]
  },
  {
    "id": "adcfe4dbf353f5089c3edbe0183f86e2",
    "title": "乙未随计赴都述怀",
    "authorName": "李文安",
    "authorId": "adcfe4dbf353f508d1457b72d1457b72",
    "dynasty": "清",
    "content": [
      "欲赋将离惟尔恋，各勤远志体吾心。",
      "莫辞书卷千回读，须识光阴一寸金。",
      "入世要知今古事，怡情且寄短长吟。",
      "功成果自殊头角，才是书香有嗣音。"
    ]
  },
  {
    "id": "adcfe4dbf353f5088381a088f4f34010",
    "title": "嘉禾幕中得鸿儿春闱捷音喜赋",
    "authorName": "李文安",
    "authorId": "adcfe4dbf353f508d1457b72d1457b72",
    "dynasty": "清",
    "content": [
      "千佛经传揭晓时，师门闻捷笑开眉。",
      "三台敢附茅如象，双萼欣联玉树枝。",
      "年少许交天下士，书香聊慰阿翁期。",
      "天恩高厚臣家渥，不愧科名要慎思。"
    ]
  },
  {
    "id": "adcfe4dbf353f50855c7d38f0d04ac96",
    "title": "秋柳",
    "authorName": "李文安",
    "authorId": "adcfe4dbf353f508d1457b72d1457b72",
    "dynasty": "清",
    "content": [
      "江南风月旧繁华，金粉楼台百万家。",
      "胜境可怜新雨换，怀人无奈夕阳斜。",
      "绕村萧瑟留归燕，终古栖迟尽暮鸦。",
      "毕竟染衣余汁在，赖君青眼发春花。"
    ]
  },
  {
    "id": "adcfe4dbf353f50855c7d38f63a6db7e",
    "title": "秋柳",
    "authorName": "李文安",
    "authorId": "adcfe4dbf353f508d1457b72d1457b72",
    "dynasty": "清",
    "content": [
      "吹到西风冷闭门，荒烟苦雾月黄昏。",
      "笛中送尽耆卿曲，台上全消楚客魂。",
      "大地冰霜归气数，在天星宿自灵根。",
      "岸容别有冬心在，看取龙池雨露恩。"
    ]
  },
  {
    "id": "adcfe4dbf353f508ff50f27c75fbabc9",
    "title": "携六弟至遁庵兄处夜话",
    "authorName": "李文安",
    "authorId": "adcfe4dbf353f508d1457b72d1457b72",
    "dynasty": "清",
    "content": [
      "夜来间过东邻话，风雨残镫索斗茶。",
      "惭愧宦游成底事，年年春草滞天涯。"
    ]
  },
  {
    "id": "adcfe4dbf353f5087b94d57112377551",
    "title": "哭仿仙兄",
    "authorName": "李文安",
    "authorId": "adcfe4dbf353f508d1457b72d1457b72",
    "dynasty": "清",
    "content": [
      "三载长安居，日盼双鲤鱼。",
      "盼书书不至，书至笑轩渠。",
      "接书意皇恐，开书意纡徐。",
      "书面注平安，谅无意外虞。",
      "高堂幸聪强，同室俱乐胥。",
      "书末缀两行，看毕忽惊呼。",
      "掷书仰天叹，望云泣涟如。",
      "彼苍胡不吊，丧我乡国儒。",
      "阿兄素壮盛，伟哉七尺躯。",
      "计年强艾间，诵读富居诸。",
      "何为遭二竖，遽尔道山徂。",
      "忆昔就傅时，初解识之无。",
      "兄才早卓荦，长我四岁余。",
      "朝夕同问字，负剑几席隅。",
      "艾艾谈元旨，期期撷经腴。",
      "暨我年稍长，西抹兼东涂。",
      "十年结吟社，朅来翰墨娱。",
      "赏析古今共，契合胶漆俱。",
      "倚襟注庄骚，接迹侣樵渔。",
      "春山披萝幄，秋水掇芙蕖。",
      "荷筒暑天酒，梅林雪夜锄。",
      "醉月多同席，披星总共车。",
      "几经白战场，常投青田壶。",
      "后我捷頖宫，英英耀乡闾。",
      "前年赋远游，执手两踟蹰。",
      "燕吨怅遥天，河梁惜判袪。",
      "闻我赴杏宴，寄我折梅书。",
      "喜弹贡禹冠，泣问阮籍途。",
      "复言机与云，相待比屋居。",
      "今秋大比年，特建使臣旟。",
      "江乡激波浪，海水骄天吴。",
      "棘闱遭淹没，入试已佩萸。",
      "登坛方一鼓，抱恙归故庐。",
      "沈疴竟不起，噫嘻命也夫。",
      "兄行傥有亏，兄德傥有渝。",
      "兄行信无亏，兄德信无渝。",
      "思兄敦孝友，孺慕自少孤。",
      "生事养母志，和甘侍板舆。",
      "死事彰母节，绰楔表通衢。",
      "每畜卜式羯，亦数苻坚驹。",
      "思兄谨操守，为圆鄙破觚。",
      "常甘粗粝澹，不逐尘俗污。",
      "间园养幽姿，实行薄虚誉。",
      "思兄振宗绪，群从德楷模。",
      "思兄启后基，诸子垂经畬。",
      "泥然伤气数，一语一泪珠。",
      "生未侍兄疾，死未奠兄刍。",
      "生别长契阔，死别更欷歔。",
      "何日赋归来，一恸黄公垆。",
      "长歌以当哭，幸鉴此区区。"
    ]
  },
  {
    "id": "adcfe4dbf36f592ce6b6b51396b3ac16",
    "title": "留别戴明府遂堂年伯",
    "authorName": "毛嘉模",
    "authorId": "adcfe4dbf36f592cd1457b72d1457b72",
    "dynasty": "清",
    "content": [
      "明月照庭树，落叶盈阶墀。",
      "絮语两无已，深情满离卮。",
      "人生苦行役，聚散无常期。",
      "君操如松柏，我情如菟丝。",
      "此意良不朽，终当附高枝。",
      "鸡鸣催晓梦，明发悲天涯。",
      "感君缠绵意，报之以驱驰。"
    ]
  },
  {
    "id": "adcfe4dbf36f98471637086b4b362a9b",
    "title": "志局偶成",
    "authorName": "罗桂芳",
    "authorId": "adcfe4dbf36f9847d1457b72d1457b72",
    "dynasty": "清",
    "content": [
      "百年志乘未成书，尽日搜罗校鲁鱼。",
      "往事传闻多失实，陈编窥窃半拘墟。",
      "欲将此笔分褒贬，莫把他人任毁誉。",
      "来岁春和花盛发，不知纂辑果何如。"
    ]
  },
  {
    "id": "adcfe4dbf36f984726d6e200b63fc7f1",
    "title": "颂杨邑侯书惠士子",
    "authorName": "罗桂芳",
    "authorId": "adcfe4dbf36f9847d1457b72d1457b72",
    "dynasty": "清",
    "content": [
      "牙签压架惠书生，桃李春来尽向荣。",
      "善政真能兼善教，仁言怎得似仁声。",
      "即今鲸海文风振，犹是龟山雅化行。",
      "忆我曾蒙传旧德，惭无史笔仿南平。"
    ]
  },
  {
    "id": "adcfe4dbf3716e6cec77c8e15ca742f2",
    "title": "早发襄城",
    "authorName": "林直",
    "authorId": "adcfe4dbf3716e6cd1457b72d1457b72",
    "dynasty": "清",
    "content": [
      "四野风初紧，孤城月渐低。",
      "醉乘宛北马，来听汝南鸡。",
      "水接三川尽，途经七圣迷。",
      "首山欣在望，何日遂攀跻。"
    ]
  },
  {
    "id": "adcfe4dbf3716e6cc0cca5302c708e65",
    "title": "招梁礼堂孝廉子翊子驹子恂龚蔼仁小铭兄集桐雨轩",
    "authorName": "林直",
    "authorId": "adcfe4dbf3716e6cd1457b72d1457b72",
    "dynasty": "清",
    "content": [
      "梧叶秋先觉，推轩暮雨寒。",
      "百年有今日，一醉若为欢。",
      "努力儒林传，伤心大将坛。",
      "凭谁靖豺虎，长使道涂宽。"
    ]
  },
  {
    "id": "adcfe4dbf3716e6cf1599f90b18a2da9",
    "title": "邺中吊谢茂秦",
    "authorName": "林直",
    "authorId": "adcfe4dbf3716e6cd1457b72d1457b72",
    "dynasty": "清",
    "content": [
      "燕晋关河快壮游，布衣落拓复何求。",
      "无钱可买青山宅，有志终辞白雪楼。",
      "中道交情嗟七子，暮年名誉动诸侯。",
      "改亭不作虞山死，过客谁来吊废丘。"
    ]
  },
  {
    "id": "adcfe4dbf3716e6ce638bca03c505c9e",
    "title": "追悼张亨甫孝廉即题其娄光堂稿后",
    "authorName": "林直",
    "authorId": "adcfe4dbf3716e6cd1457b72d1457b72",
    "dynasty": "清",
    "content": [
      "几年挟策谒天关，闽峤燕台数往还。",
      "奇士曾闻倾北海，斯人何意老东山。",
      "一棺盖后犹遭谤，万事生前只强颜。",
      "凤羽未成螭驭邈，永留诗卷在人间。"
    ]
  },
  {
    "id": "adcfe4dbf3716e6c42fe621f4e6f500e",
    "title": "从军行",
    "authorName": "林直",
    "authorId": "adcfe4dbf3716e6cd1457b72d1457b72",
    "dynasty": "清",
    "content": [
      "幽燕少年年廿五，广颡庞眉气如虎。",
      "复仇只用一横戈，杀贼全凭几枝弩。",
      "昨宵铁骑来边城，报君情急性命轻。",
      "摐金伐鼓下榆塞，黄沙万里连行营。",
      "山川萧条日无色，毡帐枪城愁不得。",
      "奇勋不羡李征西，苦节徒怜苏属国。",
      "诘朝烽火照狼山，鞭鞘指处千夫环。",
      "身经百战穿金甲，不斩楼兰誓不还。",
      "破敌归来见天子，酾酒椎牛劳将士。",
      "戎装乍卸漫还家，明年又报边尘起。"
    ]
  },
  {
    "id": "adcfe4dbf3716e6cd592e1c95b2843ec",
    "title": "结客少年场行",
    "authorName": "林直",
    "authorId": "adcfe4dbf3716e6cd1457b72d1457b72",
    "dynasty": "清",
    "content": [
      "长安少年游侠客，走马日逐城南陌。见人不肯道姓名，不是英雄不相识。",
      "平生意气重结交，龙泉三尺横在腰。片言偶合吐肝胆，万事到手轻鸿毛。",
      "朝入主人门，暮醉主人宅。主仇不报空丈夫，跃马出门身不惜。",
      "刺杀仇人函首归，淋漓颈血尚沾衣。主人请以千金报，踏步掉头去不告。",
      "君不见，荆卿当日勇无伦，聂政西来亦可亲。从来缓急相看者，犹数屠沽辈里人。"
    ]
  },
  {
    "id": "adcfe4dbf376e370a61b4b4cf578c612",
    "title": "登焦山",
    "authorName": "王贞仪",
    "authorId": "adcfe4dbf376e370db29450c8d9fc230",
    "dynasty": "清",
    "content": [
      "峰势长江矗，涛飞天外声。",
      "潜虬能护法，徵士独留名。",
      "塔宇金山寺，人家铁瓮城。",
      "凭高一耸目，东望海云平。"
    ]
  },
  {
    "id": "adcfe4dbf376e3705210029d2864ce12",
    "title": "下邳夜泊",
    "authorName": "王贞仪",
    "authorId": "adcfe4dbf376e370db29450c8d9fc230",
    "dynasty": "清",
    "content": [
      "黄石城头雨未干，晚风吹送角声寒。",
      "扁舟莫道小如叶，载得春愁分外宽。"
    ]
  },
  {
    "id": "adcfe4dbf376e37075b157b7c83b621a",
    "title": "题素心兰画幅",
    "authorName": "王贞仪",
    "authorId": "adcfe4dbf376e370db29450c8d9fc230",
    "dynasty": "清",
    "content": [
      "谢庭幽种托根殊，似此孤标绝世无。",
      "素质宜陈青玉案，东风初启碧纱幮。",
      "萧骚帝子三闾赋，零落王孙九畹图。",
      "一自江皋遗佩后，年年烟雨怨啼鸪。",
      "看花作画亦精神，传得双钩楚泽春。",
      "燕尾鱼魫差后乘，光风霁月认前身。",
      "交从至淡方称契，品到无瑕始见真。",
      "裁我瑶笺惭报语，不教青眼误埃尘。"
    ]
  },
  {
    "id": "adcfe4dbf37d21683ade69029241f009",
    "title": "池边晚眺",
    "authorName": "奕志",
    "authorId": "adcfe4dbf37d2168d1457b72d1457b72",
    "dynasty": "清",
    "content": [
      "一雨凉如沐，林亭绿四围。",
      "偶凭孤石坐，间指乱云归。",
      "水色清浮簟，山光翠上衣。",
      "吟诗何处好，散步趁斜晖。"
    ]
  },
  {
    "id": "adcfe4dbf37d2168e029f49c09091819",
    "title": "秋日怀笠耕先生",
    "authorName": "奕志",
    "authorId": "adcfe4dbf37d2168d1457b72d1457b72",
    "dynasty": "清",
    "content": [
      "又报霜前朔雁来，怀人望远独登台。",
      "萧萧木叶寒风下，漠漠秋山返照开。",
      "万里班超头已白，几时博望使重回。",
      "关河迢递双鱼杳，极目停云浊酒杯。"
    ]
  },
  {
    "id": "adcfe4dbf37d2168228f6783872b27b9",
    "title": "题双鹰图",
    "authorName": "奕志",
    "authorId": "adcfe4dbf37d2168d1457b72d1457b72",
    "dynasty": "清",
    "content": [
      "寒风洒淅秋天高，苍鹰突起相游翱。",
      "昂首决眦奋雄怒，金铃双系红丝绦。",
      "一张铁爪立乔木，一闪霜翅飞清皋。",
      "草枯眼疾若流矢，荒原狡兽纷难逃。",
      "由来画鹰如画虎，不知画骨惟画羽。",
      "星眸雪距非精神，雨血风毛徒朽腐。",
      "昔蒙殊恩赐此禽，轩楹系处添萧森。",
      "急倩妙工为写照，神光落纸翔层阴。",
      "暇日高悬粉壁上，窗前侧目如凝望。",
      "真鹰画鹰两不分，壁上楹间屹相向。",
      "方今捍御思英才，奋击障雾晴霄开。",
      "威行定扫狐兔窟，功成孰画麒麟台。",
      "观此奇姿辄神往，恰对中庭秋日朗。",
      "锦韝宝玦携仆姑，声落寒空向林莽。"
    ]
  },
  {
    "id": "adcfe4dbf37d21684844b54295bfa3f7",
    "title": "招仙曲",
    "authorName": "奕志",
    "authorId": "adcfe4dbf37d2168d1457b72d1457b72",
    "dynasty": "清",
    "content": [
      "空同之山高崔嵬，玉为楼阙金银台。",
      "千年琪树常不摧，灵芝丛长如蒿莱。",
      "中有人兮颜如孩，我欲从之隔尘埃。",
      "寒浆甘冽初发醅，斟以琼玉流霞杯。",
      "仙不降兮情屡猜，真宰上诉天门开。",
      "鸾车鹤驾纷徘徊，青童玉女相追陪。",
      "仙人手持绛节来，足底日月双轮回。",
      "风驱六萌声如雷，仙人向我笑且哀。",
      "不见茂陵土一抔，叵耐风骨非仙才。"
    ]
  },
  {
    "id": "adcfe4dbf384c4d6229314f47132c3d2",
    "title": "舟泊上海",
    "authorName": "刘璋寿",
    "authorId": "adcfe4dbf384c4d6d1457b72d1457b72",
    "dynasty": "清",
    "content": [
      "怅无斗酒与双柑，客里莺声二月三。",
      "带得春潮随我去，杏花一色看江南。"
    ]
  },
  {
    "id": "adcfe4dbf38c2f6ad9c91fe52c3800ea",
    "title": "由蒲圻口晓发",
    "authorName": "颜检",
    "authorId": "adcfe4dbf38c2f6ad1457b729a1de01f",
    "dynasty": "清",
    "content": [
      "一舸凌江去，江潮汇百蛮。",
      "初阳争晓树，宿雾失青山。",
      "风到帆欹侧，天空鸟往还。",
      "垂杨犹未老，秋色浅深间。"
    ]
  },
  {
    "id": "adcfe4dbf38c2f6a1505ca369a8b1622",
    "title": "微雪得句",
    "authorName": "颜检",
    "authorId": "adcfe4dbf38c2f6ad1457b729a1de01f",
    "dynasty": "清",
    "content": [
      "塔影依墙立，钟声入暮来。",
      "云飞高岭薄，鸟掠夕阳回。",
      "老眼惟余倦，闲心未尽灰。",
      "雪花飘不住，帘下好衔杯。"
    ]
  },
  {
    "id": "adcfe4dbf38c2f6af0c9d7288428ab90",
    "title": "送酒至兴隆寺作歌柬树崖",
    "authorName": "颜检",
    "authorId": "adcfe4dbf38c2f6ad1457b729a1de01f",
    "dynasty": "清",
    "content": [
      "山云淰淰山风微，雪花点点如花飞。笑君无事抱膝坐，风生几席云生衣。",
      "豁达胸襟溢眉宇，皤皤其腹丰其颐。豪兴于此正不浅，何堪藜藿充朝饥。",
      "故人赠我春酿酒，烹鲜更佐冰鱼肥。吾侪山居任啸傲，还同野马无缰羁。",
      "好景在眼杯在手，酩酊痛饮复奚辞。命我仆，捧君卮。",
      "瓶已罄，再酌之。但期耳热情胥怡，此味何必他人知。",
      "雪如不止山路欹，君其醉矣无须归。"
    ]
  },
  {
    "id": "adcfe4dbf38c2f6ae81c7053d12636e6",
    "title": "春雁",
    "authorName": "颜检",
    "authorId": "adcfe4dbf38c2f6ad1457b729a1de01f",
    "dynasty": "清",
    "content": [
      "春雨洒我庭，好风吹我衣。",
      "云影留微阴，日光澹余晖。",
      "雁阵来玉门，嘹唳长空飞。",
      "修翎度雪岭，回顾嗟天涯。",
      "同此声嗷嗷，遗音胡不悲。",
      "湘水非故土，良时早旋归。"
    ]
  },
  {
    "id": "adcfe4dbf38c2f6a5e5055cd388e770a",
    "title": "晚秋词",
    "authorName": "颜检",
    "authorId": "adcfe4dbf38c2f6ad1457b729a1de01f",
    "dynasty": "清",
    "content": [
      "斜阳欲落犹未落，闲庭悄悄风吹幕。",
      "禽栖倦翼入疏林，菊写芳容剩残萼。",
      "深闺寂寞凉侵肌，秋怨秋愁将语谁。",
      "手执并刀共牙尺，亲裁长短寄寒衣。"
    ]
  },
  {
    "id": "adcfe4dbf38c2f6a5e5055cdaccf1d7f",
    "title": "晚秋词",
    "authorName": "颜检",
    "authorId": "adcfe4dbf38c2f6ad1457b729a1de01f",
    "dynasty": "清",
    "content": [
      "巷柝沈沈夜已永，凌晨顿觉秋光冷。",
      "霜树低垂鸦未飞，玉炉初暖烟逾静。",
      "佳人睡起倦含颦，欲整衣裳粉自匀。",
      "身倚阑干意怊怅，庭前尚有未归人。"
    ]
  },
  {
    "id": "adcfe4dbf38c2f6a353deca7722366c0",
    "title": "过岳阳楼",
    "authorName": "颜检",
    "authorId": "adcfe4dbf38c2f6ad1457b729a1de01f",
    "dynasty": "清",
    "content": [
      "西湖湖水阔，东湖湖水长。东西同一湖，湖色争天光。",
      "我昔曾往东湖去，去时忝作潇湘主。我今复向西湖游，游踪重上岳阳楼。",
      "岳阳楼下多樯橹，天高秋朗澄沙渚。晨光暮霭气万千，日往月来人今古。",
      "古今作者皆登临，谁识先忧后乐心。山岳江湖自形胜，乾坤吴楚多胸襟。",
      "胸襟亦何托，古人不可作。先迹手摩挲，读罢泪并落。",
      "泪落不能收，霜露春复秋。回头已卅载，此日来孤舟。",
      "此日孤舟空往还，半年三度看君山。三度君山长不改，嗟我白发非故颜。"
    ]
  },
  {
    "id": "adcfe4dbf38c2f6a8fe0f257d70d9fa4",
    "title": "巴里坤",
    "authorName": "颜检",
    "authorId": "adcfe4dbf38c2f6ad1457b729a1de01f",
    "dynasty": "清",
    "content": [
      "背郭岭嵯峨，环城海不波。",
      "镇西新府治，拱北旧洒脱。",
      "事纪唐贞观，碑留汉永和。",
      "裴公遗迹在，悔未一摩挲。"
    ]
  },
  {
    "id": "adcfe4dbf38c2f6aece588aec10109a2",
    "title": "由巴里坤至卤泉",
    "authorName": "颜检",
    "authorId": "adcfe4dbf38c2f6ad1457b729a1de01f",
    "dynasty": "清",
    "content": [
      "图城西域壮山河，边外岩城气概多。",
      "蜃海楼台呈色相，汉唐疆宇尽包罗。",
      "片云度漠随征马，丛草依原散野驼。",
      "泉上传餐泉上宿，林泉滋味竟如何？"
    ],
    "translation": "西域版图中的城市雄壮山河，塞外险要的山城豪迈气势多。\n沙漠上的海市蜃楼色相纷呈，西域在汉唐国土中完全包括。\n片片云朵紧随征马飞度沙漠，长满杂草的原野可见散野驼。\n在卤泉传膳而食并就地住宿，山林中泉水的滋味究竟如何？",
    "annotation": [
      "卤泉：哈密市城东90千米的一个山泉。",
      "图：版图。",
      "疆宇：国土。",
      "传餐：旅行中休息时相互传送食物而食。"
    ]
  },
  {
    "id": "adcfe4dbf3a19ead35b755689bd33424",
    "title": "石溪山房",
    "authorName": "孙起楠",
    "authorId": "adcfe4dbf3a19eadd1457b72d1457b72",
    "dynasty": "清",
    "content": [
      "岩石无名誉，栖迟谷口耕。",
      "锄犁春雨暗，机杼夜镫明。",
      "礼典传家事，徵书畏友生。",
      "汾亭鼓琴意，垂钓岂关情。"
    ]
  },
  {
    "id": "adcfe4dbf3a19eadfedc961d5f2af3da",
    "title": "姑苏览古",
    "authorName": "孙起楠",
    "authorId": "adcfe4dbf3a19eadd1457b72d1457b72",
    "dynasty": "清",
    "content": [
      "橐皋霸业怛威棱，《越绝书》成感废兴。",
      "万岭风烟趋笠泽，三吴春水下松陵。",
      "空余故苑眠垂柳，不见前溪唱《采菱》。",
      "惆怅绿芜盘郢墓，跋陀行雨正飞腾。"
    ]
  },
  {
    "id": "adcfe4dbf3a19eade874331b47756b6f",
    "title": "送濮荆南经历之粤西",
    "authorName": "孙起楠",
    "authorId": "adcfe4dbf3a19eadd1457b72d1457b72",
    "dynasty": "清",
    "content": [
      "篁竹丛中水石淙，应官听鼓踏逢逢。",
      "武昌行客今衰柳，蛮府参军此大江。",
      "陆贾旧通南粤使，祝良新受九真降。",
      "论功绝峤看铜柱，浪泊威名振岭泷。"
    ]
  },
  {
    "id": "adcfe4dbf3b31ba9d4c7d5d3e597aa3a",
    "title": "中秋日忆大兄督运巴里坤",
    "authorName": "李予望",
    "authorId": "adcfe4dbf3b31ba9d1457b72d1457b72",
    "dynasty": "清",
    "content": [
      "久出居延塞，秋高绝域边。",
      "一轮仍汉月，万里入胡天。",
      "弥觉丹心苦，应愁皓魄圆。",
      "同怀当此夕，相望益缠绵。"
    ]
  },
  {
    "id": "adcfe4dbf3b31ba9afba11bb0e395c0b",
    "title": "秋晚道中",
    "authorName": "李予望",
    "authorId": "adcfe4dbf3b31ba9d1457b72d1457b72",
    "dynasty": "清",
    "content": [
      "马足经秋踏雁沙，酒旗高处荫黄花。",
      "孤村古渡行人远，老木寒烟落日斜。",
      "失意风尘欺客袂，穷途诗句负年华。",
      "关河自昔增惆怅，回首西风噪暮鸦。"
    ]
  },
  {
    "id": "adcfe4dbf3b31ba9c00e40e05c93d549",
    "title": "北归漫兴",
    "authorName": "李予望",
    "authorId": "adcfe4dbf3b31ba9d1457b72d1457b72",
    "dynasty": "清",
    "content": [
      "知命无为更讳穷，顺时那得复求通。",
      "病余骏骨诚难市，老去蛾眉不易工。",
      "牺象已看殊断木，琴材何事待焦桐。",
      "此身并付荣枯外，抛掷枭卢一笑空。"
    ]
  },
  {
    "id": "adcfe4dbf3b31ba9c00e40e03b8eeb13",
    "title": "北归漫兴",
    "authorName": "李予望",
    "authorId": "adcfe4dbf3b31ba9d1457b72d1457b72",
    "dynasty": "清",
    "content": [
      "文章得失古难言，被褐怀珠孰共论。",
      "溟海风涛终偃息，榆枋毛羽自飞翻。",
      "青春漠漠醒如醉，积雨阴阴画易昏。",
      "十丈尘中京辇路，骑驴还欲傍谁门。"
    ]
  },
  {
    "id": "adcfe4dbf3b31ba9c00e40e054183b5a",
    "title": "北归漫兴",
    "authorName": "李予望",
    "authorId": "adcfe4dbf3b31ba9d1457b72d1457b72",
    "dynasty": "清",
    "content": [
      "靡迤群山翠作屏，绳床纸阁草痕青。",
      "梦中真幻亡蕉鹿，镜里妍媸失尹邢。",
      "豪气久疏屠狗业，异书新得相牛经。",
      "掩关只可通樵牧，簪笏无从一扣扃。"
    ]
  },
  {
    "id": "adcfe4dbf3b31ba9c00e40e0eec6db15",
    "title": "北归漫兴",
    "authorName": "李予望",
    "authorId": "adcfe4dbf3b31ba9d1457b72d1457b72",
    "dynasty": "清",
    "content": [
      "归来何处不徜徉，隐几长消半篆香。",
      "深喜山阿无怨鹤，却悲歧路有亡羊。",
      "百年真觉生为寄，三窟为营醉作乡。",
      "高卧北窗风暂至，犹能一枕到羲皇。"
    ]
  },
  {
    "id": "adcfe4dbf3b31ba90e4e42036a74f9a1",
    "title": "出南山口有感",
    "authorName": "李予望",
    "authorId": "adcfe4dbf3b31ba9d1457b72d1457b72",
    "dynasty": "清",
    "content": [
      "车尘扰扰送骊歌，廿载关山几度过。",
      "易水风高霜气早，蓟门秋老雁声多。",
      "尚书旧隐寻荒谷，司户遗坟感逝波。",
      "却望长安频泣玉，不堪岁月已蹉跎。"
    ]
  },
  {
    "id": "adcfe4dbf3b31ba99d5406a859bd6670",
    "title": "秋后从北涧遥望南山",
    "authorName": "李予望",
    "authorId": "adcfe4dbf3b31ba9d1457b72d1457b72",
    "dynasty": "清",
    "content": [
      "浅浅溪流叠叠沙，颓垣断岸著人家。",
      "分明身入营丘画，四壁寒山度乱鸦。"
    ]
  },
  {
    "id": "adcfe4dbf3b31ba99d5406a8919f94b7",
    "title": "秋后从北涧遥望南山",
    "authorName": "李予望",
    "authorId": "adcfe4dbf3b31ba9d1457b72d1457b72",
    "dynasty": "清",
    "content": [
      "芒履经秋不暂间，溪南遥望翠微间。",
      "晚峰偏自宜斜日，青紫横分一面山。"
    ]
  },
  {
    "id": "adcfe4dbf3b31ba9c2d076d8be8b57ad",
    "title": "步月忆友人",
    "authorName": "李予望",
    "authorId": "adcfe4dbf3b31ba9d1457b72d1457b72",
    "dynasty": "清",
    "content": [
      "乘月步虚阶，宿酲犹未醒。",
      "清光照幽怀，皎色争囧囧。",
      "偶尔远俗缘，时复得佳境。",
      "更忆会心人，踏乱梅花影。"
    ]
  },
  {
    "id": "adcfe4dbf3b31ba93148337d37ad6315",
    "title": "慕仙",
    "authorName": "李予望",
    "authorId": "adcfe4dbf3b31ba9d1457b72d1457b72",
    "dynasty": "清",
    "content": [
      "双丸跳昼夜，四序判春秋。",
      "屈指百年内，寄迹同蜉蝣。",
      "胡为撄世网，役役多所谋。",
      "白日凋朱颜，衰老归一丘。",
      "形器委寒灰，芜秽不可收。",
      "伤哉醯鸡人，谁识梅生俦。",
      "中山卫叔卿，期我于瀛洲。",
      "云车白羽驾，蓬壶恣遨游。",
      "金膏为我餐，玉液为我馐。",
      "愿言出锦囊，开笈十二楼。",
      "息心入冥默，毋为害马蹂。",
      "道深虽难几，精微庶可求。",
      "脱屣谢时辈，世事空悠悠。"
    ]
  },
  {
    "id": "adcfe4dbf3b31ba92679bd786be3b883",
    "title": "望台山",
    "authorName": "李予望",
    "authorId": "adcfe4dbf3b31ba9d1457b72d1457b72",
    "dynasty": "清",
    "content": [
      "台峰艮东南，崒嵂如藩屏。",
      "当此一窗间，日日烦引领。",
      "山气肃清秋，贶我佳绝境。",
      "众壑极遥秀，烟岚互斜整。",
      "层云荡太虚，绿霭浮深靓。",
      "奇玩弥昕夕，澹然得渊永。",
      "长谣招隐诗，欲访丹砂井。",
      "缅彼山阿人，何必殊箕颍。",
      "会当蜡緉屐，杖策陟幽岭。",
      "且复拭乌皮，空翠落山影。"
    ]
  },
  {
    "id": "adcfe4dbf3b31ba9fbee98c55f120567",
    "title": "步云路",
    "authorName": "李予望",
    "authorId": "adcfe4dbf3b31ba9d1457b72d1457b72",
    "dynasty": "清",
    "content": [
      "登山如登天，便作云霄想。",
      "决眦入青汉，顾步失尘坱。",
      "时闻谷鸟鸣，何来人语响。",
      "畅游济胜情，遐瞩恣幽赏。",
      "素心于焉惬，平生屐几緉。"
    ]
  },
  {
    "id": "adcfe4dbf3b31ba999134248ef35d5c7",
    "title": "虎风口",
    "authorName": "李予望",
    "authorId": "adcfe4dbf3b31ba9d1457b72d1457b72",
    "dynasty": "清",
    "content": [
      "山阴无坦途，扪萝转孤峭。",
      "一峰俯众壑，谽谺极幽眇。",
      "草木亦森肃，雄风鸣万窍。",
      "岂有负嵎形，空怀履尾教。",
      "机括应已忘，凌虚发长啸。"
    ]
  },
  {
    "id": "adcfe4dbf3b31ba942a3d71e944860d0",
    "title": "夕阳岩",
    "authorName": "李予望",
    "authorId": "adcfe4dbf3b31ba9d1457b72d1457b72",
    "dynasty": "清",
    "content": [
      "涧水流年月，奔曦换今古。",
      "如何虞渊日，独向巉岩贮。",
      "晚烟生阴壑，暝色暗平楚。",
      "应与幽人期，先后山月吐。",
      "恨乏鲁阳戈，岩前自延伫。"
    ]
  },
  {
    "id": "adcfe4dbf3b31ba9fa52913abd71f21f",
    "title": "白虎峰",
    "authorName": "李予望",
    "authorId": "adcfe4dbf3b31ba9d1457b72d1457b72",
    "dynasty": "清",
    "content": [
      "山深非一状，云烟互吐吞。",
      "孤峰插霄汉，宛若猛虎蹲。",
      "不信酷吏威，化此冰雪魂。",
      "凿凿看形盐，难为腐儒飧。"
    ]
  },
  {
    "id": "adcfe4dbf3b31ba990313f9a6472d8c3",
    "title": "河间道中有怀献王",
    "authorName": "李予望",
    "authorId": "adcfe4dbf3b31ba9d1457b72d1457b72",
    "dynasty": "清",
    "content": [
      "嬴氏乱天纪，酷虐难具陈。苦欲愚黔首，《诗》《书》遭坑焚。",
      "群籍付烈焰，六艺已灰尘。孤危念吾道，一发引千钧。",
      "汉祖起丰沛，马上除暴秦。未暇求遗书，绛、灌祇武人。",
      "迁延及六、景，此事遂因循。虽除挟书律，大义惜未伸。",
      "卓哉河间王，所好匪世珍。日华启高馆，文采照河滨。",
      "雅乐献天子，儒术被厥身。茫茫寻坠绪，独悲古籍湮。",
      "千金购善本，传写留其真。因之得书多，在汉无等伦。",
      "《周官》《毛公诗》，响绝忽复闻。《春秋》《左氏传》，一一皆古文。",
      "聚残补其缺，说记本先民。煌煌前圣典，呵护信有神。",
      "譬犹长夜暗，杲日出大昕。祖龙虽已厄，于今辉千春。",
      "朅来历旧邦，遗躅尚未沦。停骖访耆老，经完道亦振。",
      "陋彼《淮南子》，八公徒纷纭。箧中《鸿宝》书，荒唐何足论。"
    ]
  },
  {
    "id": "adcfe4dbf3b542e2a284d5aec163809b",
    "title": "季秋偕雪堂同同人重游卧佛寺",
    "authorName": "恩锡",
    "authorId": "adcfe4dbf3b542e2d1457b72d1457b72",
    "dynasty": "清",
    "content": [
      "招提佳境足清游，曳屐重登最上头。",
      "百道泉声喧客座，四围山色入僧楼。",
      "白云如絮不成雨，黄叶满林都是秋。",
      "笑语诸君慢归去，禅房花木好探幽。"
    ]
  },
  {
    "id": "adcfe4dbf3b542e210738f83bd9caaba",
    "title": "感事",
    "authorName": "恩锡",
    "authorId": "adcfe4dbf3b542e2d1457b72d1457b72",
    "dynasty": "清",
    "content": [
      "积雨连朝水倒流，乡关迢递思悠悠。",
      "斜阳渐下丹枫晚，战骨空埋碧草秋。",
      "惟有谢玄能办贼，断无王粲不登楼。",
      "风尘鞅掌何时已，夜草军书只自愁。"
    ]
  },
  {
    "id": "adcfe4dbf3b542e2a2d69920d5221cc6",
    "title": "即事",
    "authorName": "恩锡",
    "authorId": "adcfe4dbf3b542e2d1457b72d1457b72",
    "dynasty": "清",
    "content": [
      "匆匆节序问谁知，又值红榴吐艳时。",
      "客里看花难觅酒，镫前听雨易成诗。",
      "三江凭吊风云惨，四野荒凉鸟雀悲。",
      "欲挽狂澜犹未得，十年淮上老偏师。"
    ]
  },
  {
    "id": "adcfe4dbf3bbe58c717bda4e12f252a4",
    "title": "野步",
    "authorName": "吴进",
    "authorId": "adcfe4dbf3bbe58cd1457b72d1457b72",
    "dynasty": "清",
    "content": [
      "孤怀何处遣，携屐造幽遐。",
      "细雨寒塘草，春风野店花。",
      "此间人卖酒，前路水浮槎。",
      "随意行还歇，林皋日色斜。"
    ]
  },
  {
    "id": "adcfe4dbf3bbe58c95e2d9ace425dbea",
    "title": "早过东郊",
    "authorName": "吴进",
    "authorId": "adcfe4dbf3bbe58cd1457b72d1457b72",
    "dynasty": "清",
    "content": [
      "海气连云赤，东林发曙光。",
      "地余夜市火，人带晓行霜。",
      "古岸遗残荻，寒塘渡野航。",
      "前村茅店早，新酒坐闻香。"
    ]
  },
  {
    "id": "adcfe4dbf3bbe58c265cf373336f4a0c",
    "title": "薄暮再步湖上",
    "authorName": "吴进",
    "authorId": "adcfe4dbf3bbe58cd1457b72d1457b72",
    "dynasty": "清",
    "content": [
      "老最耽幽趣，湖干夕再寻。",
      "云烟蒸草气，水月淡人心。",
      "事过旋成昔，情生复有今。",
      "更阑游舫散，清静在园林。"
    ]
  },
  {
    "id": "adcfe4dbf3bbe58c26eb515e582fb051",
    "title": "过高座寺",
    "authorName": "吴进",
    "authorId": "adcfe4dbf3bbe58cd1457b72d1457b72",
    "dynasty": "清",
    "content": [
      "石子冈边路，崎岖绕碧湾。",
      "树高秋寺静，僧老雨窗闲。",
      "身世都如梦，齐梁只剩山。",
      "云烟霭苍翠，积久是禅关。"
    ]
  },
  {
    "id": "adcfe4dbf3bbe58cd9c7b9df98ceda55",
    "title": "渡后望石棚山",
    "authorName": "吴进",
    "authorId": "adcfe4dbf3bbe58cd1457b72d1457b72",
    "dynasty": "清",
    "content": [
      "花光照海烂无边，点缀幽岩忆昔贤。",
      "雨后青山环北郭，云中红树入高天。",
      "穷年石室虚无主，引领仙人去不还。",
      "渡口晓寒当日出，潮回烟岛望相连。"
    ]
  },
  {
    "id": "adcfe4dbf3bbe58cda1dde49c4575703",
    "title": "永济寺",
    "authorName": "吴进",
    "authorId": "adcfe4dbf3bbe58cd1457b72d1457b72",
    "dynasty": "清",
    "content": [
      "细草寒烟散碧湾，疏花修竹满禅关。",
      "清钟远落三江水，古殿高环四面山。",
      "竟日心斋僧入定，连宵风阻客愁颜。",
      "白门孤棹经过久，萝阁层层一再攀。"
    ]
  },
  {
    "id": "adcfe4dbf3bbe58c91d5e039b0f8b6f4",
    "title": "大伊山北古寺",
    "authorName": "吴进",
    "authorId": "adcfe4dbf3bbe58cd1457b72d1457b72",
    "dynasty": "清",
    "content": [
      "秋山树影寒，石涧水流碧。",
      "孤游自无闷，缓步欣所获。",
      "古寺阒无人，青苔上几席。"
    ]
  },
  {
    "id": "adcfe4dbf3bbe58cf8597f21b94b975d",
    "title": "野月",
    "authorName": "吴进",
    "authorId": "adcfe4dbf3bbe58cd1457b72d1457b72",
    "dynasty": "清",
    "content": [
      "芒芒野月高，径僻草蒙密。",
      "寺古夜无人，荆扉掩禅室。",
      "小犬宿烟萝，僧归摇尾出。"
    ]
  },
  {
    "id": "adcfe4dbf3bbe58c6a175323854fc9d3",
    "title": "湖干",
    "authorName": "吴进",
    "authorId": "adcfe4dbf3bbe58cd1457b72d1457b72",
    "dynasty": "清",
    "content": [
      "晨出春城北，步屟经沙湾。",
      "水气夜来定，到晓清逾寒。",
      "湖柳随新影，浮动波流间。",
      "露重远霭碧，烟开初日丹。",
      "抚景不忍去，伫看情为欢。"
    ]
  },
  {
    "id": "adcfe4dbf3bbe58cc5777e9c8d657e95",
    "title": "问戴葭湖病",
    "authorName": "吴进",
    "authorId": "adcfe4dbf3bbe58cd1457b72d1457b72",
    "dynasty": "清",
    "content": [
      "诗人老坎坷，鳏独兼穷饿。",
      "入门无人声，秋风百虫和。",
      "敝帷一片席，白发病仰卧。",
      "鼎设药谁煮，呼邻舌欲破。",
      "命衰所事违，亦觉太摧挫。",
      "花径苔草荒，砚席尘土涴。",
      "身后事难知，此际忧已大。"
    ]
  },
  {
    "id": "adcfe4dbf3bbe58c6359386b52c3037d",
    "title": "寄程鱼门太史",
    "authorName": "吴进",
    "authorId": "adcfe4dbf3bbe58cd1457b72d1457b72",
    "dynasty": "清",
    "content": [
      "茅茨隐菰蒲，数家连湖滨。",
      "无事柳阴下，水清看游鳞。",
      "身闲日益懒，往来稀交亲。",
      "牖下老沉没，芜词向君闻。",
      "卓荦操冰鉴，赏音不论人。",
      "道在自能合，相通有鬼神。",
      "邂逅值衰暮，怀慰多欢欣。"
    ]
  },
  {
    "id": "adcfe4dbf3bbe58cd4d50a2ab5ac487e",
    "title": "冬日陈西山过舍",
    "authorName": "吴进",
    "authorId": "adcfe4dbf3bbe58cd1457b72d1457b72",
    "dynasty": "清",
    "content": [
      "冒冷叩荆扉，急起相迎迓。",
      "虚室坐增寒，地炉爇檿柘。",
      "冰蔬坚在上，冻酒缓滴榨。",
      "贫家治具难，久始出厨下。",
      "欢相道本真，意惬忘归驾。",
      "门外白皑皑，野雪盖茅舍。"
    ]
  },
  {
    "id": "adcfe4dbf3bbe58cebd882c3ce927c38",
    "title": "渔湾",
    "authorName": "吴进",
    "authorId": "adcfe4dbf3bbe58cd1457b72d1457b72",
    "dynasty": "清",
    "content": [
      "蝉语断人声，山深秋树老。",
      "门径曲以幽，林园依石岛。",
      "涧水灌田禾，云崖长药草。",
      "天清海氛消，层层见岭表。"
    ]
  },
  {
    "id": "adcfe4dbf3bbe58c7b7dee8a642183ae",
    "title": "示准儿",
    "authorName": "吴进",
    "authorId": "adcfe4dbf3bbe58cd1457b72d1457b72",
    "dynasty": "清",
    "content": [
      "门衰丁复稀，大母八十迈。得汝如珍宝，顾望何时大。",
      "屋破夜滴雨，母抱坐撑盖。当此儿忽啼，大母闻心碎。",
      "隔牖数惊问，疑生意虑外。来朝抱汝嬉，筋衰不顾惫，母继大母亡，数载两见背。",
      "言念旧时恩，应难为五内。"
    ]
  },
  {
    "id": "adcfe4dbf3bbe58cb3abbf985225f197",
    "title": "饭罢",
    "authorName": "吴进",
    "authorId": "adcfe4dbf3bbe58cd1457b72d1457b72",
    "dynasty": "清",
    "content": [
      "饭罢欲出门，撰杖整韦布。",
      "家人问所之，笑而不知处。",
      "或寻野寺僧，或问清溪渡。",
      "意中无前期，随在得幽趣。",
      "情欣得复留，缓缓作归步。"
    ]
  },
  {
    "id": "adcfe4dbf3bbe58c99a87993cb2cffb8",
    "title": "过陆竹民先生故居感作",
    "authorName": "吴进",
    "authorId": "adcfe4dbf3bbe58cd1457b72d1457b72",
    "dynasty": "清",
    "content": [
      "东头书屋梅子黄，白日无人微雨凉。",
      "门外柳絮落如雪，浮萍数点生池塘。",
      "先生下世三十载，诗卷伴取青山长。",
      "一生日月醉乡尽，至今空屋遗糟床。",
      "吾家山翁君好友，风雨吟诗同一堂。",
      "百事水乳各相近，饮量独让先生强。",
      "有时花间醉欲倒，山翁笑向亲扶将。",
      "云烟过眼时事远，余韵缅想徒彷徨。",
      "西窗数茎竹枝老，月上疏影浮昏黄。"
    ]
  },
  {
    "id": "adcfe4dbf3bbe58ce111a29f43f7697f",
    "title": "将之金陵留别罗萃堂",
    "authorName": "吴进",
    "authorId": "adcfe4dbf3bbe58cd1457b72d1457b72",
    "dynasty": "清",
    "content": [
      "己卯去白下，同行凡五人。",
      "迄今十八载，我与君独存。",
      "君衰我差健，尚觉能步奔。",
      "赴省送儿试，不独为儿勤。",
      "一道秦淮水，数峰钟阜云。",
      "云水娱人意，时时萦梦魂。",
      "与君暂言别，好自安朝昏。",
      "兰衰菊初秀，棹归当兹辰。"
    ]
  },
  {
    "id": "adcfe4dbf3bbe58c0a943b545cedfb1a",
    "title": "登雨花台高处亭子",
    "authorName": "吴进",
    "authorId": "adcfe4dbf3bbe58cd1457b72d1457b72",
    "dynasty": "清",
    "content": [
      "高上石子冈，雨霁草犹湿。",
      "孤亭在山巅，半为樵牧集。",
      "有风云不留，无人鸟自入。",
      "人烟纷目前，远山近城堞。",
      "风气此独殊，秋深未黄叶。"
    ]
  },
  {
    "id": "adcfe4dbf3be942dcbd63195beaa655e",
    "title": "秋感",
    "authorName": "王定祥",
    "authorId": "adcfe4dbf3be942dd1457b72d1457b72",
    "dynasty": "清",
    "content": [
      "斜日平原雁影高，四山落木晚萧萧。",
      "吟成秋兴诗才薄，醉倚西风酒力消。",
      "病叶经霜先委地，寒塘无水不通潮。",
      "空怜松菊长荒废，独掩柴扉慰寂寥。"
    ]
  },
  {
    "id": "adcfe4dbf3c170f6c646fe207a47e731",
    "title": "莲潭夜月",
    "authorName": "陈文达",
    "authorId": "adcfe4dbf3c170f6d1457b72d1457b72",
    "dynasty": "清",
    "content": [
      "清波漾皓月，沉璧远衔空。",
      "山影依稀翠，荷花隐现红。",
      "潭心浮太极，水底近蟾宫。",
      "莫被采菱女，携归绣幕中。"
    ]
  },
  {
    "id": "adcfe4dbf3c170f66a20e5f4c14cf86b",
    "title": "秋夜",
    "authorName": "陈文达",
    "authorId": "adcfe4dbf3c170f6d1457b72d1457b72",
    "dynasty": "清",
    "content": [
      "夜与轩同静，琴将枕共横。",
      "无聊人易倦，有忆梦难成。",
      "风带疏钟度，云扶片月行。",
      "可怜童子睡，不解听秋声。"
    ]
  },
  {
    "id": "adcfe4dbf3c170f6d551bf2e9be3d56c",
    "title": "蝶园朝雨",
    "authorName": "陈文达",
    "authorId": "adcfe4dbf3c170f6d1457b72d1457b72",
    "dynasty": "清",
    "content": [
      "乡晨趋野寺，泉籁共幽清。",
      "法雨敲仙呗，疏烟湿磬声。",
      "虫吟物外想，蝶梦幻中生。",
      "顿觉无尘碍，道心处处明。"
    ]
  },
  {
    "id": "adcfe4dbf3cd49570f34300a5f6d3a5c",
    "title": "杜牧之墓",
    "authorName": "甘丙昌",
    "authorId": "adcfe4dbf3cd4957d1457b72d1457b72",
    "dynasty": "清",
    "content": [
      "伤春伤别鬓如丝，不比南朝旧总持。",
      "十里青楼盼书记，两行红粉笑分司。",
      "谈兵泽潞工何益，出守湖壖事竟迟。",
      "手把玉箫来酹酒，无能有味感清时。"
    ]
  },
  {
    "id": "adcfe4dbf3cd4957edf42fe4aa4176c4",
    "title": "苏门",
    "authorName": "甘丙昌",
    "authorId": "adcfe4dbf3cd4957d1457b72d1457b72",
    "dynasty": "清",
    "content": [
      "苏门山上有间云，长啸而今更不闻。",
      "琴客酒徒沦落尽，风流嵇阮愧夫君。"
    ]
  },
  {
    "id": "adcfe4dbf3d0fd4659906c26ad4390f1",
    "title": "别沈素庭",
    "authorName": "郭肇",
    "authorId": "adcfe4dbf3d0fd46d1457b72d1457b72",
    "dynasty": "清",
    "content": [
      "大雅久不作，风尘吾所怜。",
      "相思隔秋水，一别暗遥天。",
      "海上瑶琴感，人间宝剑篇。",
      "漫游成底事，秦望正苍然。"
    ]
  },
  {
    "id": "adcfe4dbf3d0fd46f204072540f02145",
    "title": "忆吉竹山房兼怀金氏诸旧好",
    "authorName": "郭肇",
    "authorId": "adcfe4dbf3d0fd46d1457b72d1457b72",
    "dynasty": "清",
    "content": [
      "岩卉林箊望不分，四山并作翠氤氲。",
      "临溪尽日常疑雨，闭户一身犹带云。",
      "新笋香时惟纵酒，好莺啼后又离群。",
      "年来频作还家梦，更为还家苦忆君。"
    ]
  },
  {
    "id": "adcfe4dbf3d0fd46d26b8a98ae37005f",
    "title": "剡溪道中",
    "authorName": "郭肇",
    "authorId": "adcfe4dbf3d0fd46d1457b72d1457b72",
    "dynasty": "清",
    "content": [
      "时清乏胜游，世乱辄高举。",
      "晨兴理清策，匍匐忘溽暑。",
      "剡中山水区，钟毓自太古。",
      "探奇兴偶逢，出险意自许。",
      "连峰有送迎，累时具仰俯。",
      "熊虎对踞蹲，龙鸾各骞舞。",
      "神工贵伏藏，到此气尽吐。",
      "度岭陂陀遮，回溪菪确聚。",
      "细路夹松篁，振袂惊飞雨。",
      "行行出木杪，下视见衡宇。",
      "夕霏起遥薄，回首忽无睹。",
      "林荒虎气遥，谷邃风力阻。",
      "缅彼巢居子，愿言托启处。",
      "方壶不可即，日暮独延伫。"
    ]
  },
  {
    "id": "adcfe4dbf3d6d65e21bb0188dbc1880e",
    "title": "渡汨罗江",
    "authorName": "朱逌然",
    "authorId": "adcfe4dbf3d6d65ed1457b72d1457b72",
    "dynasty": "清",
    "content": [
      "行尽沅湘路，征骖又汨罗。",
      "浅沙犹拥渡，流水自生波。",
      "古戍明枫橘，余香歇芰荷。",
      "中流渔父过，不敢扣舷歌。"
    ]
  },
  {
    "id": "adcfe4dbf3db9ca1505cd6983b2985b5",
    "title": "山行",
    "authorName": "彭启丰",
    "authorId": "adcfe4dbf3db9ca115231a7c365d1777",
    "dynasty": "清",
    "content": [
      "峻树连云栈，层梯结构牢。",
      "伏流芒屦湿，乱石马蹄高。",
      "黄叶飘金埒，青痕界雪涛。",
      "身凌众峰顶，登顿不辞劳。"
    ]
  },
  {
    "id": "adcfe4dbf3db9ca1a49f5334974705ab",
    "title": "栖霞禅房雨坐",
    "authorName": "彭启丰",
    "authorId": "adcfe4dbf3db9ca115231a7c365d1777",
    "dynasty": "清",
    "content": [
      "雨气湿岚容，僧房暂倚筇。",
      "声飘千涧瀑，影暗六朝松。",
      "暝坐钟鱼寂，清斋蕨笋供。",
      "阶前多药草，何处觅仙踪。"
    ]
  },
  {
    "id": "adcfe4dbf3db9ca18c9775de750d952d",
    "title": "哭杨玉符先生",
    "authorName": "彭启丰",
    "authorId": "adcfe4dbf3db9ca115231a7c365d1777",
    "dynasty": "清",
    "content": [
      "白首江湖作散人，忽投漠北远羁身。",
      "锒铛夜动天常黯，魑魅朝游地不春。",
      "拊缶几曾歌顷豆，因风空自忆秋莼。",
      "江南若有招魂所，为告巫咸上玉晨。"
    ]
  },
  {
    "id": "adcfe4dbf3db9ca1dd628e8f4f0265f5",
    "title": "夜坐",
    "authorName": "彭启丰",
    "authorId": "adcfe4dbf3db9ca115231a7c365d1777",
    "dynasty": "清",
    "content": [
      "松竹参差静掩关，一庭水石洗尘颜。",
      "疏风影动林梢月，宿雨凉生槛外山。",
      "饮露翠緌身自洁，鸣皋雪羽迹同间。",
      "何须遽作《归田赋》，此地由来远市阛。"
    ]
  },
  {
    "id": "adcfe4dbf3db9ca177876803aecec8f0",
    "title": "再过剡溪",
    "authorName": "彭启丰",
    "authorId": "adcfe4dbf3db9ca115231a7c365d1777",
    "dynasty": "清",
    "content": [
      "平生雅爱孔淳之，剡曲山川镜里移。",
      "春树参差浮岸远，布帆层折入山迟。",
      "没篙水涨添三尺，抽笋林深茁万枝。",
      "竟日潇潇烟雨湿，寒云千叠望犹疑。"
    ]
  },
  {
    "id": "adcfe4dbf3db9ca1e696285d0299ed3b",
    "title": "杨松驿题壁",
    "authorName": "彭启丰",
    "authorId": "adcfe4dbf3db9ca115231a7c365d1777",
    "dynasty": "清",
    "content": [
      "结构杠梁十月交，行厨信宿问山疱。",
      "渐枯涧水停岩窦，半落霜林露鸟巢。",
      "磴道盘空凌铁索，篮舆冒雨度云梢。",
      "天寒极目村墟景，野积茨粱屋覆茅。"
    ]
  },
  {
    "id": "adcfe4dbf3db9ca1ad89808dbabe90a3",
    "title": "挽周迂村",
    "authorName": "彭启丰",
    "authorId": "adcfe4dbf3db9ca115231a7c365d1777",
    "dynasty": "清",
    "content": [
      "举世罕中行，同人思狷者。",
      "迂村岂真迂，古调自陶写。",
      "独行寡朋侪，结习耽风雅。",
      "清如冰弦弹，冷若松风泻。",
      "卧病同袁安，苦吟类东野。",
      "一编手自携，不道知音寡。",
      "盈缩有前期，年命讵尔假。",
      "新诗入选家，渍墨泪盈把。",
      "墓槚何时封，踟蹰夕阳下。"
    ]
  },
  {
    "id": "adcfe4dbf3db9ca17b38b9f48f9104a6",
    "title": "观象台",
    "authorName": "彭启丰",
    "authorId": "adcfe4dbf3db9ca115231a7c365d1777",
    "dynasty": "清",
    "content": [
      "周天三百六十五，去地九万有一千。茫茫大造亦可测，观星之台始何年。",
      "虞帝璿玑制初创，姬文载咏《灵台》篇。铜仪昉自汉宣帝，递相述作逾精研。",
      "古遗铸象十三座，我朝新造居中圜。西洋算法穷杪忽，横互尺度罗星躔。",
      "五金之精发异彩，四柱屹峙生祥烟。我来驻马历台上，落落万象光芒悬。",
      "超然置身六合表，欲穷造化玄中玄。侧闻人主象太乙，执德驭世无颇偏。",
      "敬天以心不以器，神凝于穆非言诠。莲漏声传初日晓，龙楼彩映红云鲜。",
      "惟愿雨旸协畴范，天人一气相回旋。"
    ]
  },
  {
    "id": "adcfe4dbf3db9ca13874fd2da0390bdd",
    "title": "伐松行",
    "authorName": "彭启丰",
    "authorId": "adcfe4dbf3db9ca115231a7c365d1777",
    "dynasty": "清",
    "content": [
      "环秀山前环秀寺，碧瓦连云树凝翠。中有苍松百十株，栽从前代经千载。",
      "郁葱灵气鬼神扶，来往行人风雨避。俄传州守符牒来，役使梓匠凌崔嵬。",
      "长绳倒曳斤斧斫，势震岩谷声轰雷。一朝山容顿憔悴，各材劫尽空徘徊。",
      "老僧感事悲且怒，欲叩天阊无路诉。吟成七字辇下传，太息山门景非故。",
      "老鹤归来失旧巢，苍龙化去迷烟雾。大吏闻之愕且嘻，霜威凛凛白简驰。",
      "畀兹三尺无佚罚，昭灼天道谁能欺。由来仁民兼爱物，所赖彰瘅公无私。",
      "迩来吏道日益靡，剥民脂膏类如此。松遭剪伐不自言，民苦呻吟孰为理。",
      "茁葭应为咏周诗，束湿宁当追《汉史》。"
    ]
  },
  {
    "id": "adcfe4dbf3ef73e08cac4ff77051244e",
    "title": "太仆寺公廨即事和笠耕韵",
    "authorName": "彭浚",
    "authorId": "adcfe4dbf3ef73e0d1457b72d1457b72",
    "dynasty": "清",
    "content": [
      "填街轮铁散晨朝，入署斋期觉路遥。",
      "草想马群云外牧，花知莺梦雨中消。",
      "无多吏事劳关白，尽有吟声破寂寥。",
      "愧我曾无尘露报，寅恭夙夜望同僚。"
    ]
  },
  {
    "id": "adcfe4dbf3f82e66b006a45ab5be3155",
    "title": "紫荆庙",
    "authorName": "刘映丹",
    "authorId": "adcfe4dbf3f82e66d1457b72d1457b72",
    "dynasty": "清",
    "content": [
      "轶事风流说揭公，盘塘江上宿征艟。",
      "梦非神女襄王幻，兆与天孙郭令同。",
      "一树紫荆迷夜月，半间黄土剥秋风。",
      "间来不敢求茶吃，仿佛茶烟袅閟宫。"
    ]
  },
  {
    "id": "adcfe4dbf40044c2333fbb7b3ef9102f",
    "title": "柴门",
    "authorName": "颜光敏",
    "authorId": "adcfe4dbf40044c284f0f204b618c321",
    "dynasty": "清",
    "content": [
      "柴门无暑气，清兴发今朝。",
      "山雨乍连夜，溪流初断桥。",
      "秫田争乳雀，风柳厌鸣蜩。",
      "便拟褰裳去，轻泥涨未消。"
    ]
  },
  {
    "id": "adcfe4dbf40044c2215e7ef392d286dd",
    "title": "张茅",
    "authorName": "颜光敏",
    "authorId": "adcfe4dbf40044c284f0f204b618c321",
    "dynasty": "清",
    "content": [
      "驿树参差陇麦交，微茫一径是张茅。",
      "河流绕地浮三晋，山势连空结二崤。",
      "云外旌旗闲古戍，洞中烟火出危巢。",
      "岩花岸草空经眼，那得他乡有乐郊。"
    ]
  },
  {
    "id": "adcfe4dbf40044c2671c555f62ac42ac",
    "title": "潼关",
    "authorName": "颜光敏",
    "authorId": "adcfe4dbf40044c284f0f204b618c321",
    "dynasty": "清",
    "content": [
      "连山觅路纵横断，粉堞当空结构牢。",
      "万里河流蒲阪动，九天秋色岳莲高。",
      "燕齐无计挠秦帝，关陇频闻唱《董逃》。",
      "设险当年隶畿辅，庙谟亲见紫宸劳。"
    ]
  },
  {
    "id": "adcfe4dbf40044c2fac010eb3036d52d",
    "title": "望华山",
    "authorName": "颜光敏",
    "authorId": "adcfe4dbf40044c284f0f204b618c321",
    "dynasty": "清",
    "content": [
      "潼关西上见嵯峨，路入云台佳气多。",
      "万壑深松寒白日，三峰积雪照黄河。",
      "天鸡晓彻扶桑涌，石马宵鸣翠辇过。",
      "拟向青冥销永夏，莲花玉井竟如何。"
    ]
  },
  {
    "id": "adcfe4dbf40044c24cfe054a138b342f",
    "title": "登太华山·千尺峡",
    "authorName": "颜光敏",
    "authorId": "adcfe4dbf40044c284f0f204b618c321",
    "dynasty": "清",
    "content": [
      "青柯围翠屏，四合无嵌窦？",
      "东北穷石林，劈空悬巨霤。",
      "巉岩互喷薄，造化争一候。",
      "天矫转蛇龙，窅冥穿鼯鼬。",
      "侧闻天籁发，旷野雷霆斗。",
      "仰井窥秋旻，浮云袅清昼。",
      "白帝觞百神，众峰为笾豆。",
      "琼台阻且长，翠葆纷何就。"
    ]
  },
  {
    "id": "adcfe4dbf40044c2019d5149c4d00dad",
    "title": "登太华山·瀑布",
    "authorName": "颜光敏",
    "authorId": "adcfe4dbf40044c284f0f204b618c321",
    "dynasty": "清",
    "content": [
      "溪回硖角转，三峰面始正。",
      "万仞青琅玕，瀑流下砰訇。",
      "天逼多烈风，飘洒无时定。",
      "细沫随雾消，大珠如星迸。",
      "石罅昔未辟，停泓绝人径。",
      "时挹霄汉芬，遥想菡萏盛。",
      "谁使鸿蒙开，瑶宫借涵映。",
      "高罗有垂猿，登历当与并。"
    ]
  },
  {
    "id": "adcfe4dbf40044c2028f9c460c8f5674",
    "title": "登太华山·犁沟",
    "authorName": "颜光敏",
    "authorId": "adcfe4dbf40044c284f0f204b618c321",
    "dynasty": "清",
    "content": [
      "犁沟划绝壁，直上无回藏。",
      "熊经复鱼贯，谁得相扶将。",
      "危柯袅撑拄，修绠垂毫芒。",
      "仰睇愁瞑眩，况乃穷八荒。",
      "昔梦逐化人，灵境空彷徨。",
      "退身渺无地，懦夫亦时强。",
      "高林绝鸟雀，万壑闻笙簧。",
      "便合此中住，弥年承玉浆。"
    ]
  },
  {
    "id": "adcfe4dbf40044c254b397963b99cc48",
    "title": "登太华山·白云峰",
    "authorName": "颜光敏",
    "authorId": "adcfe4dbf40044c284f0f204b618c321",
    "dynasty": "清",
    "content": [
      "三峰信灵造，巍巍司寇冠。",
      "磊砢不尽泄，蚴蟉复北盘。",
      "结空出瑶几，前对香炉寒。",
      "大道望如发，豁然见长安。",
      "我行采山荪，葱茜被冈峦。",
      "秋色何时来，万里霜林丹。",
      "三川富陈迹，八水无停澜。",
      "玉女怅不顾，目断双青鸾。"
    ]
  },
  {
    "id": "adcfe4dbf40044c29f24bef44270b88c",
    "title": "登太华山·擦耳崖",
    "authorName": "颜光敏",
    "authorId": "adcfe4dbf40044c284f0f204b618c321",
    "dynasty": "清",
    "content": [
      "振衣更南登，诡状乃非一。",
      "蚁行缘危栈，逡巡皆股栗。",
      "侧身常甐耳，茹趾妨啮膝。",
      "吹径乾松花，滴空熟崖蜜。",
      "萧摵无人踪，坐惜幽芳失。",
      "昔闻避世乱，鸡犬喧云日。",
      "劫火烧咸秦，遥慨人代毕。",
      "遗灶尚可寻，终当置蓬室。"
    ]
  },
  {
    "id": "adcfe4dbf40044c210c35d14d3db689e",
    "title": "登太华山·苍龙岭",
    "authorName": "颜光敏",
    "authorId": "adcfe4dbf40044c284f0f204b618c321",
    "dynasty": "清",
    "content": [
      "纡回下平坡，削成当左冲。",
      "青霄岚彩灭，蜿蟺垂苍龙。",
      "修鳞剥石藓，高脊突剑锋。",
      "神物倏幻化，雷雨愁相从。",
      "玉京多栏楯，琪树无春冬。",
      "咫尺不可接，劳心益忡忡。",
      "危巢见炊烟，下界闻夕钟。",
      "相携戒前路，日暮崖霜浓。"
    ]
  },
  {
    "id": "adcfe4dbf40044c28a99ec60a2983c2f",
    "title": "登太华山·西峰",
    "authorName": "颜光敏",
    "authorId": "adcfe4dbf40044c284f0f204b618c321",
    "dynasty": "清",
    "content": [
      "众险历已穷，千盘堕幽渺。",
      "西见青莲花，娟洁万象表。",
      "夕气收秦川，蜃市竞纷扰。",
      "渐觉明霞昏，忽讶繁星绕。",
      "何年采芝翁，结庐出林杪。",
      "阴壑应天鸡，空阶裂寒筱。",
      "梦余念畴昔，纤末俱了了。",
      "愿从叔卿游，自顾浮生小。"
    ]
  },
  {
    "id": "adcfe4dbf40044c2a089839394f98851",
    "title": "登太华山·南峰",
    "authorName": "颜光敏",
    "authorId": "adcfe4dbf40044c284f0f204b618c321",
    "dynasty": "清",
    "content": [
      "侵晨望南峰，岧峣更天半。",
      "仰凌变寒温，俯视殊昏旦。",
      "平冈始徐立，亭亭步鹤鹳。",
      "游尘失秦陇，微缕求沔汉。",
      "乱山互纠结，豁然四奔窜。",
      "欹倾如海涛，泱漭天为岸。",
      "驱马过华阴，岂谓穷壮观。",
      "徘徊俯青池，濯缨复三叹。"
    ]
  },
  {
    "id": "adcfe4dbf40044c233e4d0970a346d71",
    "title": "登太华山·东峰",
    "authorName": "颜光敏",
    "authorId": "adcfe4dbf40044c284f0f204b618c321",
    "dynasty": "清",
    "content": [
      "东峰不可极，乃知造化尊。",
      "屹然鼎彝峙，势如虎豹蹲。",
      "松气望蔚蓝，无人践霜根。",
      "巨灵拓太古，高掌谁能扪。",
      "晨光没河汉，似有云车痕。",
      "阴风折秋花，吹落洗头盆。",
      "蜷局念乡国，久客伤精魂。",
      "且复望虞渊，散发晞朝暾。"
    ]
  },
  {
    "id": "adcfe4dbf40044c2009b2f71d7cb0558",
    "title": "游燕子矶",
    "authorName": "颜光敏",
    "authorId": "adcfe4dbf40044c284f0f204b618c321",
    "dynasty": "清",
    "content": [
      "漾舟下澄江，安稳废轻楫。",
      "遥空指苍翠，久行渐重叠。",
      "石藓秋更荒，皋兰露犹裛。",
      "孤亭四环望，风磴遂屡蹑。",
      "盘涡凫雁惊，幽窟蛟龙怗。",
      "恐触冯夷宫，俯听常震慑。",
      "诘屈双银杏，天半垂黄叶。",
      "波涛撼危岩，栩栩乱风蝶。",
      "东西吴楚间，舳舻邈相接。",
      "铁锁沈千年，金陵气久厌。",
      "苍凉金粟堆，时时见樵猎。",
      "凤凰无遗音，嶰竹谁更叶。",
      "浩歌怀美人，褰裳不可涉。",
      "彷徨江雾消，斜日照城堞。"
    ]
  },
  {
    "id": "adcfe4dbf40044c2b067c76e42dba1c5",
    "title": "麦雨叹",
    "authorName": "颜光敏",
    "authorId": "adcfe4dbf40044c284f0f204b618c321",
    "dynasty": "清",
    "content": [
      "宁逢旱魃行，莫见商羊舞。小麦黄时赛田祖，汗流肩赪何太苦。",
      "霏霏霪雨连三旬，却恨炎曦在何所。咋日飞蛾空麦头，今朝麦尾生黄牛。",
      "嘉实几日作糠秕，长饥更待凉风秋。劝农使者来省耘，麦花布野扬苾芬。",
      "岂知仓庾有灾眚，翻嗔野老多传闻。频年屡歉蒙宽假，秋来并命鞭棰下。",
      "蛾兮牛兮何为者，腼然食我仓中粟，何不往遮使君马。"
    ]
  },
  {
    "id": "adcfe4dbf40044c21c3c5e7c6ac4b5b4",
    "title": "戊申六月十七日齐鲁地大震歌以纪之",
    "authorName": "颜光敏",
    "authorId": "adcfe4dbf40044c284f0f204b618c321",
    "dynasty": "清",
    "content": [
      "冥海禺强立天门，啄害下人乘夜昏。",
      "耳间青蛇双噀火，蜿蜒竞与蛟螭奔。",
      "穿穷地肺作陶复，谽谺势欲无昆仑。",
      "大噬羵羊细蝼蚁，苍生履厚徒惛惛。",
      "千雷万霆伏床下，发声直夺飞廉魂。",
      "城郭跳踔金石走，六幕八柱手可扪。",
      "威斧怒划裂平壤，幽光腾闪疑陆浑。",
      "黄泉激水立千丈，虹霓交射相并吞。",
      "踉跄裸体走旷野，摩挲大树同鸱蹲。",
      "荒鸡不鸣狗乱吠，行冲南纪犹啍啍。",
      "闾门渐返寻骨肉，眼明喜见扶桑暾。",
      "恍疑中宵现妖梦，一时庆吊忘饔殄。",
      "共言巨鳌覆公餗，缩颈自请甘钳髡。",
      "高陵深谷瞥然改，岳渎亦失公侯尊。",
      "嗟尔东人出兵燹，版筑未就三冬温。",
      "焚巫暴尪测天意，疲氓忍使疮痏存。",
      "西方雨雹大如象，探丸篝火惊峰屯。",
      "野人习见尚云妄，监门何得彻九阍。",
      "三十年来增户口，只愁庸调抛见孙。",
      "村头一夕遍磷火，旧鬼烦冤安足论。"
    ]
  },
  {
    "id": "adcfe4dbf40044c25993d1c18353f805",
    "title": "送王考功西樵归里",
    "authorName": "颜光敏",
    "authorId": "adcfe4dbf40044c284f0f204b618c321",
    "dynasty": "清",
    "content": [
      "生不愿封万户侯，但愿百岁无离忧。",
      "绕床呼卢醒复醉，瞢腾不觉清商流。",
      "向来思逐巫峡舟，君复垂翅归齐丘。",
      "瀛台荷花御沟柳，何时快作联镳游。",
      "忆昔神仙邈相接，紫骝并剪三花鬣。",
      "同时卿相皆雁行，天人忽堕修罗劫。",
      "回首刀砧梦犹怯，放臣意气凌荆聂。",
      "大江白浪高于山，歌笑中流掷轻楫。",
      "焦山古鼎龙鸟文，驳荦颇类王司勋。",
      "苍松绿藓光不分，结成缥渺空中云。",
      "尘埋波滚不能没，人间再出愁絪缊。",
      "江天安可无此君，玉堂绮席何足云。",
      "一官再罢客常满，长斋绣佛矜迂诞。",
      "秋夜渐长日苦短，破除文字挥金碗。",
      "忽睨苍生肺肝热，银瓶欲上丝绳断。",
      "古来贤达皆转蓬，尼山片席何曾暖。",
      "鲛人泪迸明月珠，可怜弃掷沈泥涂。",
      "海水直下深万里，谁施铁网求珊瑚。",
      "朝来日射黄金铺，鹤盖成阴水接轸。",
      "空劳天上悬冰壶，吁嗟归休乎大夫。"
    ]
  },
  {
    "id": "adcfe4dbf41e07bf2cb43d40c71cf187",
    "title": "过南皮怀张振之先生",
    "authorName": "李元度",
    "authorId": "adcfe4dbf41e07bf596dedf47302e3f5",
    "dynasty": "清",
    "content": [
      "路入南皮感不禁，乘槎博望旧知音。",
      "西州谢傅生前屋，东海成连梦里琴。",
      "垂老才游通德里，爱才犹佩古人心。",
      "祈连高冢从谁问，欲荐甘瓜泪满襟。"
    ]
  },
  {
    "id": "adcfe4dbf41e07bf4cde2b555ec4ea11",
    "title": "赠越南贡使阮云麓",
    "authorName": "李元度",
    "authorId": "adcfe4dbf41e07bf596dedf47302e3f5",
    "dynasty": "清",
    "content": [
      "白雉重劳贡越裳，珠崖铜柱效梯航。",
      "占星不藉南车指，就日曾观北极光。",
      "杨柳雪飞新传舍，蓼萧露湛古诗章。",
      "何须更说珊瑚树，彩笔凌云锦七襄。"
    ]
  },
  {
    "id": "adcfe4dbf41e07bf4cde2b5595a52639",
    "title": "赠越南贡使阮云麓",
    "authorName": "李元度",
    "authorId": "adcfe4dbf41e07bf596dedf47302e3f5",
    "dynasty": "清",
    "content": [
      "一疏曾闻荐马周，江干握手舣仙舟。",
      "鸡林敢诩诗增价，猿臂深惭相不侯。",
      "海外有人询轼辙，山中容我伴巢由。",
      "送君心逐南飞雁，五字河梁地爪留。"
    ]
  },
  {
    "id": "adcfe4dbf41e07bf6143f6062d951880",
    "title": "登澄海楼观日出作歌",
    "authorName": "李元度",
    "authorId": "adcfe4dbf41e07bf596dedf47302e3f5",
    "dynasty": "清",
    "content": [
      "重关险扼辽左冲，海防汹涌山巃嵷。",
      "俯视一气青蒙蒙，天然形胜标崇墉。",
      "我来正值秋阴重，楼登澄海携吟筇。",
      "其高绝顶摩苍穹，云可观日同华嵩。",
      "深宵久坐云雺雺，星沈月黑迷长空。",
      "俄惊一线飞霞红，金波闪烁光熊熊。",
      "阳乌跃出随飞龙，鲛宫贝阙看朦胧。",
      "寥天一镜磨青铜，三神山路疑可通。",
      "兹游奇绝冠寰中，气吞八表云荡胸。",
      "便思万里乘长风，独倚神剑凌崆峒。",
      "指挥净扫中原烽，此地况兼山海雄。",
      "留都风景如镐丰，神州手奠扶尧封。",
      "岂徒观海矜双瞳，好事翻笑东坡翁。",
      "作诗祷市烦神工，蜃楼许看哀龙钟。",
      "绮语变灭随飘蓬，何若骑鲸太白从。",
      "霓旌导我双青童，六鳌晓策扶桑东。"
    ]
  },
  {
    "id": "adcfe4dbf4292cc3eb445094021b131b",
    "title": "秋日杂感",
    "authorName": "徐元文",
    "authorId": "adcfe4dbf4292cc36dd4e10e8303a79b",
    "dynasty": "清",
    "content": [
      "云物苍凉禁御同，逼人秋气动遥空。",
      "铜池霤滴宵宵雨，金井梧飘叶叶风。",
      "秘阁几曾锵佩玉，缭垣时听响哀鸿。",
      "当年醉草青词处，满径苔衣锁碧宫。"
    ]
  },
  {
    "id": "adcfe4dbf4292cc3eb445094607514de",
    "title": "秋日杂感",
    "authorName": "徐元文",
    "authorId": "adcfe4dbf4292cc36dd4e10e8303a79b",
    "dynasty": "清",
    "content": [
      "天兵万里播声灵，誓扫鲸鲵服不庭。",
      "催战正驰赤白羽，转输难论斗箕星。",
      "同时将帅推徐绩，盖代勋庸数卫青。",
      "文齿雕题拓地远，受降还拟到穷溟。"
    ]
  },
  {
    "id": "adcfe4dbf4292cc3eb445094fa1ea8fa",
    "title": "秋日杂感",
    "authorName": "徐元文",
    "authorId": "adcfe4dbf4292cc36dd4e10e8303a79b",
    "dynasty": "清",
    "content": [
      "金风阊阖授衣初，陇亩荒芜足感歔。",
      "淮右人民祈石燕，江州车马就河鱼。",
      "大农孰问长平粟，左藏仍编会计书。",
      "但得政苛非猛虎，甘将膏血佐储胥。"
    ]
  },
  {
    "id": "adcfe4dbf4292cc3eb445094b38c3cc6",
    "title": "秋日杂感",
    "authorName": "徐元文",
    "authorId": "adcfe4dbf4292cc36dd4e10e8303a79b",
    "dynasty": "清",
    "content": [
      "梦到阖阊城外望，一天寒色满平芜。",
      "街调献辔严秋马，树绕将雏子夜乌。",
      "白羽将军初建节，青苗长吏正催租。",
      "庙堂自轸艰难意，谁绘流民入画图。"
    ]
  },
  {
    "id": "adcfe4dbf4292cc343d39f9c224f6f9b",
    "title": "怀贤诗·冯太傅溥",
    "authorName": "徐元文",
    "authorId": "adcfe4dbf4292cc36dd4e10e8303a79b",
    "dynasty": "清",
    "content": [
      "岳岳冯太傅，由来秉直伉。",
      "格心帷幄中，抗议岩廊上。",
      "两朝信贞笃，终以资弼亮。",
      "殷然去国心，矢谟一何壮。",
      "重谒属车尘，输忠永不忘。"
    ]
  },
  {
    "id": "adcfe4dbf4292cc34385e80ff0befd95",
    "title": "怀贤诗·汤巡抚斌",
    "authorName": "徐元文",
    "authorId": "adcfe4dbf4292cc36dd4e10e8303a79b",
    "dynasty": "清",
    "content": [
      "中丞荷道重，沉静寡物虑。",
      "致君托荩诚，推已得强恕。",
      "屹焉镇江国，清风畅晨曙。",
      "树表畏具僚，惇俗变黎庶。",
      "持用悦性情，非取要民誉。"
    ]
  },
  {
    "id": "adcfe4dbf4292cc36a8797984b465d79",
    "title": "怀贤诗·徐总漕旭龄",
    "authorName": "徐元文",
    "authorId": "adcfe4dbf4292cc36dd4e10e8303a79b",
    "dynasty": "清",
    "content": [
      "吾宗挺贤达，翛然美无度。",
      "抗志古人间，落落遗世务。",
      "登陛色不辱，宰物众所慕。",
      "再岁畀双节，一日芟百蠹。",
      "持情无激矫，适己但贞素。"
    ]
  },
  {
    "id": "adcfe4dbf4292cc3c9553dba44d29591",
    "title": "怀贤诗·徐处士枋",
    "authorName": "徐元文",
    "authorId": "adcfe4dbf4292cc36dd4e10e8303a79b",
    "dynasty": "清",
    "content": [
      "卓哉徐处士，皎节净如练。",
      "入山岂必深，尘迹自能断。",
      "载乘探幽奥，山川写英绚。",
      "独寤聊自歌，斯饥亦云宴。",
      "珍重式庐情，斯人不可见。"
    ]
  },
  {
    "id": "adcfe4dbf4292cc3e70eda5c949120e7",
    "title": "怀贤诗·陆知县陇其",
    "authorName": "徐元文",
    "authorId": "adcfe4dbf4292cc36dd4e10e8303a79b",
    "dynasty": "清",
    "content": [
      "陆君任名教，学植固深基。",
      "秉礼自贞笃，执德无委随。",
      "鸣琴化不辍，尘甑固其宜。",
      "畜民如子弟，求理若渴饥。",
      "安得究儒术，树之为人师。"
    ]
  },
  {
    "id": "adcfe4dbf4292cc38ba53f9bd4cd81a9",
    "title": "怀贤诗·韩学士菼",
    "authorName": "徐元文",
    "authorId": "adcfe4dbf4292cc36dd4e10e8303a79b",
    "dynasty": "清",
    "content": [
      "矫矫韩学士，高视薄浮壒。",
      "寡虑泊无营，立言道所赖。",
      "痛饮非徒然，寄赏不在外。",
      "物情任回遹，揽古意自泰。",
      "心清白雪照，兴逸朱霞会。"
    ]
  },
  {
    "id": "adcfe4dbf4292cc3fe7fb9468932a270",
    "title": "怀贤诗·汪编修琬",
    "authorName": "徐元文",
    "authorId": "adcfe4dbf4292cc36dd4e10e8303a79b",
    "dynasty": "清",
    "content": [
      "汪翁钝自名，曾不乐宦达。",
      "平生无俗情，率尔自轩豁。",
      "真意安可渝，随人议疏阔。",
      "著书何沈深，直排古贤闼。",
      "山馆惬嘉赏，尘组犹屣脱。"
    ]
  },
  {
    "id": "adcfe4dbf4292cc3beee1e9ebe5f0dc8",
    "title": "怀贤诗·张知府鹏翮",
    "authorName": "徐元文",
    "authorId": "adcfe4dbf4292cc36dd4e10e8303a79b",
    "dynasty": "清",
    "content": [
      "张侯王姿妙，潇洒自拔俗。",
      "惊人厉危操，适己澹群欲。",
      "挺节立郡朝，强直无蹙缩。",
      "吴趋攀素车，鲁郡明丹毂。",
      "何用美斯人，比德峚山玉。"
    ]
  },
  {
    "id": "adcfe4dbf4292cc315726cc7a94f7958",
    "title": "二给事诗·孙君蕙",
    "authorName": "徐元文",
    "authorId": "adcfe4dbf4292cc36dd4e10e8303a79b",
    "dynasty": "清",
    "content": [
      "元叔赋《疾邪》，发音何煌煌。休琏感时俗，陈辞慨以慷。",
      "伊人负奇姿，奕奕黄门郎。激昂论意气，伉达上封章。",
      "嫉恶有本性，见之若探汤。作诗寓孤愤，属兴深且长。",
      "此意谁实谅，读之增感伤。"
    ]
  },
  {
    "id": "adcfe4dbf4292cc33ac8feded75f2334",
    "title": "二给事诗·任君辰旦",
    "authorName": "徐元文",
    "authorId": "adcfe4dbf4292cc36dd4e10e8303a79b",
    "dynasty": "清",
    "content": [
      "谀巧日以工，直谠道不存。",
      "圣明忠易效，曷不顾国恩。",
      "之子奋百里，高步登掖垣。",
      "职思在献纳，天关手欲扪。",
      "登祀谅非古，违众进苦言。",
      "艰哉松山役，慷慨声不吞。",
      "碌碌彼徒尔，遇合乌足论。"
    ]
  },
  {
    "id": "adcfe4dbf4292cc363cdeea672f7b86f",
    "title": "江南三学使诗",
    "authorName": "徐元文",
    "authorId": "adcfe4dbf4292cc36dd4e10e8303a79b",
    "dynasty": "清",
    "content": [
      "人心日已偷，士耻日已忘。",
      "郁彼礼义府，俄成赇赂场。",
      "楩梓谁为收，筐箧厚自将。",
      "因缘书上考，意气何轩昂。",
      "安知抱玉客，掩涕徒浪浪。",
      "吴都信多幸，衔使交琳琅。",
      "刘君奋才杰，高自标门墙。",
      "所过列巾卷，训饬故百方。",
      "田君夙英挺，若渴勤搜扬。",
      "文体一以变，流风为之昌。",
      "弭节未淹岁，矫矫立士坊。",
      "继以连城璧，温雅彰令望。",
      "采采深渊藻，灼灼茂林芳。",
      "人思肄朱弦，户有陈青箱。",
      "彼皆奋东国，身近邹鲁乡。",
      "圣泽虽已远，笃生尚材良。",
      "教术岂苟同，同于厉冰霜。",
      "足令振颓俗，姓氏余辉光。"
    ]
  },
  {
    "id": "adcfe4dbf43c2d43d2327a644224487e",
    "title": "佚题",
    "authorName": "朱术桂",
    "authorId": "adcfe4dbf43c2d43f60bb6bbfddd7938",
    "dynasty": "清",
    "content": [
      "慷慨空成报国身，厌闻东土说咸宾。",
      "二三知己惟群嫔，四十年来又一人。",
      "宗姓有香留史册，夜台无愧见君亲。",
      "读怜昔日图南下，错看英雄可与伦。"
    ]
  },
  {
    "id": "adcfe4dbf43c2d43b3af3e43055faafb",
    "title": "绝命词",
    "authorName": "朱术桂",
    "authorId": "adcfe4dbf43c2d43f60bb6bbfddd7938",
    "dynasty": "清",
    "content": [
      "艰辛避海外，总为几根发。",
      "于今事毕矣，祖宗应容纳。"
    ]
  },
  {
    "id": "adcfe4dbf446f542110da60864a7a29d",
    "title": "木末楼",
    "authorName": "朱筼",
    "authorId": "adcfe4dbf446f542fc6709bf8d9fc230",
    "dynasty": "清",
    "content": [
      "绝磴盘空上，来登木末楼。",
      "潮声分旦暮，山色变春秋。",
      "树古藏猿狖，江清散鹭鸥。",
      "午钟送僧梵，云水思悠悠。"
    ]
  },
  {
    "id": "adcfe4dbf446f5428d7d9f882b1014bf",
    "title": "吴暮桥招游湖上喜晤陈柏堂兼怀吴谷人编修日下",
    "authorName": "朱筼",
    "authorId": "adcfe4dbf446f542fc6709bf8d9fc230",
    "dynasty": "清",
    "content": [
      "佳客羸骖此暂停，喜从鸥鹭戏沙汀。",
      "飞腾壮志凭诗卷，辛苦衰年倩酒瓶。",
      "百顷烟光新涨碧，一冈松叶远山青。",
      "相思季重情多少，隔舫笙歌倚醉听。"
    ]
  },
  {
    "id": "adcfe4dbf446f54224f1acd9040ce4a5",
    "title": "听项炯庵吹笛",
    "authorName": "朱筼",
    "authorId": "adcfe4dbf446f542fc6709bf8d9fc230",
    "dynasty": "清",
    "content": [
      "湿云夕敛轻阴薄，雨洗花光漾寥廓。",
      "十斛春愁黯不开，来过罗郎浇酒阁。",
      "炯庵项君秦淮客，卧向胡床弄长笛。",
      "绝塞风高断雁悲，寒江秋老啼猿涩。",
      "余声袅袅逐游丝，落日花前天宇阒。",
      "忆予客梦少年场，桃叶桃根几断肠。",
      "君归试问清溪水，应记风流桓野王。"
    ]
  },
  {
    "id": "adcfe4dbf44c5e58f9dc0210529b7392",
    "title": "送陈梅岑之任武冈学博其二",
    "authorName": "朱景英",
    "authorId": "adcfe4dbf44c5e58d1457b72d1457b72",
    "dynasty": "清",
    "content": [
      "才话燕台别，何堪又送行。",
      "书徵秦博士，门迓鲁诸生。",
      "我已拌归卧，君还事远征。",
      "一官虽勉就，含意各分明。"
    ]
  },
  {
    "id": "adcfe4dbf44c5e58c775d4f66a0a6baf",
    "title": "赠鸠兹韦苏溪润翰",
    "authorName": "朱景英",
    "authorId": "adcfe4dbf44c5e58d1457b72d1457b72",
    "dynasty": "清",
    "content": [
      "相门韦氏在，夫子独声名。",
      "岁暮远为客，怜君如弟兄。",
      "听歌惊白鬓，飘转任浮生。",
      "同调嗟谁惜，悠悠沧海情。"
    ]
  },
  {
    "id": "adcfe4dbf44c5e58791088f14c928207",
    "title": "赠晋安薛澹庵宸翰",
    "authorName": "朱景英",
    "authorId": "adcfe4dbf44c5e58d1457b72d1457b72",
    "dynasty": "清",
    "content": [
      "大雅何寥阔，情亲独有君。",
      "几年一会面，重与细论文。",
      "韦曲花无赖，王乔鹤不群。",
      "往还二十载，随意岭头云。"
    ]
  },
  {
    "id": "adcfe4dbf44c5e58947161cce752aefa",
    "title": "赠吴兴鲍絅庵进",
    "authorName": "朱景英",
    "authorId": "adcfe4dbf44c5e58d1457b72d1457b72",
    "dynasty": "清",
    "content": [
      "新诗句句好，俊逸鲍参军。",
      "问子能来宿，听诗静夜分。",
      "他乡复行役，何路出尘氛。",
      "南海春天外，愁多任酒醺。"
    ]
  },
  {
    "id": "adcfe4dbf44c5e589ab1af9f22ca5dda",
    "title": "赠锡山周梅亭龙骧",
    "authorName": "朱景英",
    "authorId": "adcfe4dbf44c5e58d1457b72d1457b72",
    "dynasty": "清",
    "content": [
      "故国愁看外，江山憔悴人。",
      "飘零为客久，披豁对吾真。",
      "尽室岂相偶，交情何尚新。",
      "勿云俱异域，白发好禁春。"
    ]
  },
  {
    "id": "adcfe4dbf44c5e58f6550c13296f46be",
    "title": "赠吴门徐友松贡金",
    "authorName": "朱景英",
    "authorId": "adcfe4dbf44c5e58d1457b72d1457b72",
    "dynasty": "清",
    "content": [
      "吴楚东南坼，胡为君远行。",
      "不知沧海上，月是故乡明。",
      "鸿雁几时到，云霞过客情。",
      "飘飘何所似，鸥泛已春声。"
    ]
  },
  {
    "id": "adcfe4dbf44c5e582129e4330f18c607",
    "title": "赠具区李槎寄掞",
    "authorName": "朱景英",
    "authorId": "adcfe4dbf44c5e58d1457b72d1457b72",
    "dynasty": "清",
    "content": [
      "行路难如此，姑苏落海边。",
      "含悽述飘荡，发兴自林泉。",
      "用拙存吾道，将诗莫浪传。",
      "乘槎断消息，把酒意茫然。"
    ]
  },
  {
    "id": "adcfe4dbf44c5e58ae0863d0742b5163",
    "title": "又赠槎寄",
    "authorName": "朱景英",
    "authorId": "adcfe4dbf44c5e58d1457b72d1457b72",
    "dynasty": "清",
    "content": [
      "不见李生久，飘零似转蓬。",
      "筑居仙缥缈，门巷落青枫。",
      "兴与烟霞会，交亲气慨中。",
      "谁能更拘束，愁坐正书空。"
    ]
  },
  {
    "id": "adcfe4dbf44c5e58ea675229f5c0d047",
    "title": "赠新安吴澹如基尧",
    "authorName": "朱景英",
    "authorId": "adcfe4dbf44c5e58d1457b72d1457b72",
    "dynasty": "清",
    "content": [
      "万里苍茫外，嵇康有故人。",
      "天涯喜相见，款曲动弥旬。",
      "久客得无泪，长歌欲损神。",
      "故园花自发，绝域望馀春。"
    ]
  },
  {
    "id": "adcfe4dbf44c5e58a2f046ceac5561c4",
    "title": "赠四明余献之廷良",
    "authorName": "朱景英",
    "authorId": "adcfe4dbf44c5e58d1457b72d1457b72",
    "dynasty": "清",
    "content": [
      "意惬关飞动，今朝豁所思。",
      "异方同宴赏，到日自题诗。",
      "才士得神秀，清襟照等夷。",
      "藏书问禹穴，舍此欲何之。"
    ]
  },
  {
    "id": "adcfe4dbf44c5e58ffe63e83c0ca21a4",
    "title": "赠武林施止莽爟",
    "authorName": "朱景英",
    "authorId": "adcfe4dbf44c5e58d1457b72d1457b72",
    "dynasty": "清",
    "content": [
      "莽莽天涯雨，从西万里风。",
      "所居秋草净，忍对百花丛。",
      "静者心多妙，何人高义同。",
      "异方惊会面，此日意无穷。"
    ]
  },
  {
    "id": "adcfe4dbf44c5e58de80aaf4249d95df",
    "title": "示子婿高时夏",
    "authorName": "朱景英",
    "authorId": "adcfe4dbf44c5e58d1457b72d1457b72",
    "dynasty": "清",
    "content": [
      "长为万里客，日夜向沧洲。",
      "高浪垂翻屋，沅湘万里流。",
      "朝来没沙尾，渐拟放扁舟。",
      "虽对连山好，桃源无处求。"
    ]
  },
  {
    "id": "adcfe4dbf44c5e588f50490714b90dcb",
    "title": "示从子和埮",
    "authorName": "朱景英",
    "authorId": "adcfe4dbf44c5e58d1457b72d1457b72",
    "dynasty": "清",
    "content": [
      "嗣宗诸子侄，遥忆旧青毡。",
      "前辈复谁继，含情觉汝贤。",
      "应须理舟楫，恣意买江天。",
      "一室他乡远，相望泪点悬。"
    ]
  },
  {
    "id": "adcfe4dbf44c5e58252befb37dd31694",
    "title": "署斋即事",
    "authorName": "朱景英",
    "authorId": "adcfe4dbf44c5e58d1457b72d1457b72",
    "dynasty": "清",
    "content": [
      "频岁贪游涉，今移海上情。",
      "鹤无宵露警，鸥逐晓烟轻。",
      "草木惊殊状，壶餐愧此生。",
      "劳歌仍未已，敢拟志虞衡。"
    ]
  },
  {
    "id": "adcfe4dbf44c5e581b0181c058f41539",
    "title": "夏夜闻涛",
    "authorName": "朱景英",
    "authorId": "adcfe4dbf44c5e58d1457b72d1457b72",
    "dynasty": "清",
    "content": [
      "海势先秋阔，涛声入夜闻。",
      "逆潮骄骤雨，狂飓殷颓云。",
      "一枕惊难定，繁喧沓不分。",
      "平生耽寂静，忽复博微醺。"
    ]
  },
  {
    "id": "adcfe4dbf44c5e58bef0dd9956271ee9",
    "title": "六月十五夜对月",
    "authorName": "朱景英",
    "authorId": "adcfe4dbf44c5e58d1457b72d1457b72",
    "dynasty": "清",
    "content": [
      "过雨微云淡，高天片月明。",
      "影移花径乱，凉觉葛衣轻。",
      "千里一轮共，中宵百感生。",
      "愿言歌窈窕，沧海若为情。"
    ]
  },
  {
    "id": "adcfe4dbf44c5e580bf0cbf2bccf780b",
    "title": "破蕉",
    "authorName": "朱景英",
    "authorId": "adcfe4dbf44c5e58d1457b72d1457b72",
    "dynasty": "清",
    "content": [
      "肥绿风前坼，当窗落落如。",
      "残声犹拉杂，清影半萧疏。",
      "覆鹿难通梦，裁鱼废学书。",
      "可堪逢雨夜，辗转对床虚。"
    ]
  },
  {
    "id": "adcfe4dbf44c5e5842ff58ee182cea4f",
    "title": "篁径纳凉作",
    "authorName": "朱景英",
    "authorId": "adcfe4dbf44c5e58d1457b72d1457b72",
    "dynasty": "清",
    "content": [
      "庭静已逭暑，况复攒林于。",
      "清影媚幽独，凉意亲襟裾。",
      "伊予寄所托，若者逃于虚。",
      "西崦憺将夕，机事营何欤。"
    ]
  },
  {
    "id": "adcfe4dbf44c5e582020a5fe31dbe44c",
    "title": "七月初九夜月",
    "authorName": "朱景英",
    "authorId": "adcfe4dbf44c5e58d1457b72d1457b72",
    "dynasty": "清",
    "content": [
      "碧海初弦月，清光向夕流。",
      "半规升古塞，欹影下层楼。",
      "河汉冥冥夜，藤萝漠漠秋。",
      "开帘镇吟望，华发不禁愁。"
    ]
  },
  {
    "id": "adcfe4dbf44c5e58ec5864c88bddb13e",
    "title": "十六夜病榻见月",
    "authorName": "朱景英",
    "authorId": "adcfe4dbf44c5e58d1457b72d1457b72",
    "dynasty": "清",
    "content": [
      "入秋频看月，今夜动西风。",
      "圆魄不改色，林柯振若空。",
      "匡床无寐后，残漏苦吟中。",
      "举似维摩诘，机锋尔许通。"
    ]
  },
  {
    "id": "adcfe4dbf44c5e583c42a45d52a9d484",
    "title": "七月三日伯卿之任六安予送至海门诗以言别",
    "authorName": "朱景英",
    "authorId": "adcfe4dbf44c5e58d1457b72d1457b72",
    "dynasty": "清",
    "content": [
      "灊霍雄南服，君行迫简书。",
      "筹纡六蓼国，梦远二峨居。",
      "祖帐当秋早，移舟忆夏初。",
      "海门离合地，啼笑意何如。"
    ]
  },
  {
    "id": "adcfe4dbf44c5e583293a0627d07b003",
    "title": "七夕微雨病不成寐忆昨年是夕偕白颖亭阮辅臣集任伯卿官斋宴饮欢甚今白阮俱下世伯卿亦迁任去抚今追昔不胜怆然",
    "authorName": "朱景英",
    "authorId": "adcfe4dbf44c5e58d1457b72d1457b72",
    "dynasty": "清",
    "content": [
      "依然逢此夕，隔岁事增悲。",
      "南蒲销魂日，西州陨涕时。",
      "星怜河鼓寂，浪聒海门驰。",
      "一雨宵深坐，知予病强支。"
    ]
  },
  {
    "id": "adcfe4dbf44c5e581345f8991d8c31c8",
    "title": "经剌桐围怀伯卿",
    "authorName": "朱景英",
    "authorId": "adcfe4dbf44c5e58d1457b72d1457b72",
    "dynasty": "清",
    "content": [
      "聚散真无定，离愁积未删。",
      "故人万里外，树色一围间。",
      "风雨江南道，云烟海上山。",
      "相违忽相忆，行处泪痕斑。"
    ]
  },
  {
    "id": "adcfe4dbf44c5e580b97ebd39d614df8",
    "title": "十月十一日过馀斋听陈山人鸣谦弹琴",
    "authorName": "朱景英",
    "authorId": "adcfe4dbf44c5e58d1457b72d1457b72",
    "dynasty": "清",
    "content": [
      "海上稀闻雁，横琴奏塞鸿。",
      "何心避矰缴，馀响散丝桐。",
      "伫兴七弦遍，经时尺素通。",
      "怀哉岁将晏，木落楚江东。"
    ]
  },
  {
    "id": "adcfe4dbf44c5e58d5dee2db08d56fff",
    "title": "腊夜",
    "authorName": "朱景英",
    "authorId": "adcfe4dbf44c5e58d1457b72d1457b72",
    "dynasty": "清",
    "content": [
      "海外腊三度，灯前泪一挥。",
      "死生俱异域，夷险本忘机。",
      "夜寂风声厉，愁多酒力微。",
      "家人应念我，头白尚征衣。"
    ]
  },
  {
    "id": "adcfe4dbf44c5e5821d4f433a44b85a9",
    "title": "人日即事",
    "authorName": "朱景英",
    "authorId": "adcfe4dbf44c5e58d1457b72d1457b72",
    "dynasty": "清",
    "content": [
      "新年剧人事，乘暇度兹辰。",
      "竹叶虽无分，梅花得少亲。",
      "清晖揽如许，旧雨话何频。",
      "不觉西窗晚，烦纡散几巡。"
    ]
  },
  {
    "id": "adcfe4dbf44c5e58db219ed6864417fb",
    "title": "过竹溪寺",
    "authorName": "朱景英",
    "authorId": "adcfe4dbf44c5e58d1457b72d1457b72",
    "dynasty": "清",
    "content": [
      "不见檀栾影，溪声听亦无。",
      "疏钟空际堕，古刹望中孤。",
      "径曲迷香篆，林荒冷苾刍。",
      "移时味禅悦，且复小跏趺。"
    ]
  },
  {
    "id": "adcfe4dbf44c5e5814eaa541bc188e0e",
    "title": "午睡梦伯卿",
    "authorName": "朱景英",
    "authorId": "adcfe4dbf44c5e58d1457b72d1457b72",
    "dynasty": "清",
    "content": [
      "怀人不能已，江海故绵绵。",
      "浃岁阔颜色，音书来判年。",
      "频挥吹雨泪，忍诵停云篇。",
      "握手怅何许，西窗梦寐边。"
    ]
  },
  {
    "id": "adcfe4dbf44c5e58881f90d42e866251",
    "title": "立秋日雨",
    "authorName": "朱景英",
    "authorId": "adcfe4dbf44c5e58d1457b72d1457b72",
    "dynasty": "清",
    "content": [
      "长日度无赖，远怀扪自幽。",
      "半晡微有雨，穷海镇宜秋。",
      "絺绤薄凉入，竹梧清响流。",
      "颇知尘事少，萧瑟转夷犹。"
    ]
  },
  {
    "id": "adcfe4dbf44c5e583cf5fcf6897323f2",
    "title": "宿郑氏庄",
    "authorName": "朱景英",
    "authorId": "adcfe4dbf44c5e58d1457b72d1457b72",
    "dynasty": "清",
    "content": [
      "此行非选胜，佳处小盘桓。",
      "泉响依阶细，藤阴覆径寒。",
      "流风溯如写，疏雨听将残。",
      "一夕秋声觉，萧然感百端。"
    ]
  },
  {
    "id": "adcfe4dbf44c5e582d81211b77060f9d",
    "title": "夜雨阻水野次",
    "authorName": "朱景英",
    "authorId": "adcfe4dbf44c5e58d1457b72d1457b72",
    "dynasty": "清",
    "content": [
      "云黑四山雨，山泉百道流。",
      "坼崖声出涧，绝壑夜无舟。",
      "哭岂穷途效，宾谁一榻留。",
      "天明偏不肯，客路及中秋。"
    ]
  },
  {
    "id": "adcfe4dbf44c5e58631e9b308d9f735f",
    "title": "九日",
    "authorName": "朱景英",
    "authorId": "adcfe4dbf44c5e58d1457b72d1457b72",
    "dynasty": "清",
    "content": [
      "久别篱边菊，来乘海上槎。",
      "一官远如客，九日倍思家。",
      "风雨亲朋阔，沅湘道路赊。",
      "凭高搔短发，吟望不胜嗟。"
    ]
  },
  {
    "id": "adcfe4dbf44c5e58877dec5dfd331023",
    "title": "除夕",
    "authorName": "朱景英",
    "authorId": "adcfe4dbf44c5e58d1457b72d1457b72",
    "dynasty": "清",
    "content": [
      "归去若不早，胡为尚滞淫。",
      "乍醒残夜梦，犹役隔年心。",
      "境习忘殊俗，栖卑想故林。",
      "一灯相对坐，聊复白头吟。"
    ]
  },
  {
    "id": "adcfe4dbf44c5e58c6c8958316c04918",
    "title": "喜晤尹拜石即与言别",
    "authorName": "朱景英",
    "authorId": "adcfe4dbf44c5e58d1457b72d1457b72",
    "dynasty": "清",
    "content": [
      "怀君逾浃岁，相见复相怜。",
      "霜雪寒如此，风波险故然。",
      "宿春蛮徼路，倚棹海门船。",
      "聚散嗟何促，含情共远天。"
    ]
  },
  {
    "id": "adcfe4dbf44c5e58d5dee2db1e2d7382",
    "title": "腊夜",
    "authorName": "朱景英",
    "authorId": "adcfe4dbf44c5e58d1457b72d1457b72",
    "dynasty": "清",
    "content": [
      "绝域三冬暮，宁辞酒盏空。",
      "漫看年少乐，不与故园同。",
      "殊俗还多事，生涯独转蓬。",
      "梅花万里外，疏放忆图穷。"
    ]
  },
  {
    "id": "adcfe4dbf44c5e58a7fb92a3ef827eae",
    "title": "人日",
    "authorName": "朱景英",
    "authorId": "adcfe4dbf44c5e58d1457b72d1457b72",
    "dynasty": "清",
    "content": [
      "元日到人日，他乡胜故乡。",
      "疏花披素艳，沙岸绕微茫。",
      "锦里残丹灶，春星带草堂。",
      "平生为幽兴，同客未能忘。"
    ]
  },
  {
    "id": "adcfe4dbf44c5e583701d3ce7ca2cb44",
    "title": "雨行",
    "authorName": "朱景英",
    "authorId": "adcfe4dbf44c5e58d1457b72d1457b72",
    "dynasty": "清",
    "content": [
      "寒气侵晨薄，征衣触雨凄。",
      "水喧千涧骤，云压四山低。",
      "客意难行路，人情畏在泥。",
      "郎当问前渡，一叶岸东西。"
    ]
  },
  {
    "id": "adcfe4dbf44c5e588caeec2f3f0d5e06",
    "title": "送陈梅岑长钧之任武冈学博",
    "authorName": "朱景英",
    "authorId": "adcfe4dbf44c5e58d1457b72d1457b72",
    "dynasty": "清",
    "content": [
      "莫厌清贫甚，儒林幸又君。",
      "几人陈古义，吾道在斯文。",
      "珍重青毡席，淋漓白练裙。",
      "从来饶笔墨，况对乱峰云。"
    ]
  },
  {
    "id": "adcfe4dbf44c5e58835285ee3a694a99",
    "title": "过耆阇寺",
    "authorName": "朱景英",
    "authorId": "adcfe4dbf44c5e58d1457b72d1457b72",
    "dynasty": "清",
    "content": [
      "黄叶声中蜡屐双，来寻初地背秋江。",
      "穿蹊诘曲行香篆，隔树微茫见佛幢。",
      "西笑人回尘堁梦，南朝僧老雪霜降。",
      "六时钟磬三生路，趁听松关雨后淙。"
    ]
  },
  {
    "id": "adcfe4dbf44c5e58e3b663fff3fee877",
    "title": "海门即日",
    "authorName": "朱景英",
    "authorId": "adcfe4dbf44c5e58d1457b72d1457b72",
    "dynasty": "清",
    "content": [
      "疆索宁忧控制遥，百年熙洽曀霾消。",
      "岛夷敢踞牛皮地，阃帅曾乘鹿耳潮。",
      "横海楼船竞笳鼓，专城符节属嫖姚。",
      "承平羡尔当关策，入夜鱼龙镇不骄。"
    ]
  },
  {
    "id": "adcfe4dbf44c5e585ca4fbefc8a25982",
    "title": "遣兴",
    "authorName": "朱景英",
    "authorId": "adcfe4dbf44c5e58d1457b72d1457b72",
    "dynasty": "清",
    "content": [
      "踪迹飘萍寄一官，仅容吟啸少盘桓。",
      "人如许掾怀空切，书比荆州借更难。",
      "绝域异花开旋落，小园灵果摘将残。",
      "海东亦有珊瑚树，底处烟波下钓竿。"
    ]
  },
  {
    "id": "adcfe4dbf44c5e58d1bd120449cbbd8a",
    "title": "伏日邀同鸠兹韦载玉锡山周梅亭龙骧玉峰孙翼青进吴趋李槎寄掞新安吴澹如基尧武林施祓堂爟暨子婿高时夏从于和埮集来鸥馆小饮分赋得南字",
    "authorName": "朱景英",
    "authorId": "adcfe4dbf44c5e58d1457b72d1457b72",
    "dynasty": "清",
    "content": [
      "居然水北与花南，门径从教步屧探。",
      "旧雨遥天成小集，寒冰炎日助深谭。",
      "生涯鱼茧闲中理，乡味莼鲈梦里谙。",
      "促席一尊拚尽醉，散襟珍重晚凉贪。"
    ]
  },
  {
    "id": "adcfe4dbf44c5e588757e7114bf7e849",
    "title": "立秋夜",
    "authorName": "朱景英",
    "authorId": "adcfe4dbf44c5e58d1457b72d1457b72",
    "dynasty": "清",
    "content": [
      "耿耿星河澹澹云，作声风叶隔墙闻。",
      "萧闲宦况秋先得，迢递乡心夜正分。",
      "絮语砌虫何太苦，忘机沙鸟自为群。",
      "新来领略沧洲趣，一榻凉生酒半醺。"
    ]
  },
  {
    "id": "adcfe4dbf44c5e58dc35033d2c164bac",
    "title": "汉铜研滴是莘田二丈遗物",
    "authorName": "朱景英",
    "authorId": "adcfe4dbf44c5e58d1457b72d1457b72",
    "dynasty": "清",
    "content": [
      "曾伴仙人泣露盘，渭城波远墨池宽。",
      "器经沐浴皆前泽，席接威仪亦古欢。",
      "海岳易庵名并重，丹铅点笔气犹寒。",
      "青山知己今埋骨，清泪蟾蜍滴未干。"
    ]
  },
  {
    "id": "adcfe4dbf44c5e58388ef81b4005c78c",
    "title": "九日同人集东堂观剧是日演周忠介公遗事",
    "authorName": "朱景英",
    "authorId": "adcfe4dbf44c5e58d1457b72d1457b72",
    "dynasty": "清",
    "content": [
      "萸洒停觞菊未开，西风节候罢登台。",
      "殊乡忍作龙山会，故事凭增虎阜哀。",
      "孟博传中存梗概，要离冢畔满蒿莱。",
      "无端吊古逢今日，一曲令人首重回。"
    ]
  },
  {
    "id": "adcfe4dbf44c5e58af3bcaacc7f20d6f",
    "title": "闰五日伯卿以诗招饮不赴次韵答之",
    "authorName": "朱景英",
    "authorId": "adcfe4dbf44c5e58d1457b72d1457b72",
    "dynasty": "清",
    "content": [
      "荆楚岁时逢五日，风前吊古动悲歌。",
      "怀乡忽为天涯切，度节其如夏闰何。",
      "鸡黍约虚劳折简，鲸波饮鬨不胜荷。",
      "惟堪得句频书扇，吟赏期君一再过。"
    ]
  },
  {
    "id": "adcfe4dbf44c5e58a38d08b65eda7d36",
    "title": "官斋新构落成题壁，四章",
    "authorName": "朱景英",
    "authorId": "adcfe4dbf44c5e58d1457b72d1457b72",
    "dynasty": "清",
    "content": [
      "海东宦况伴鸥闲，官舍如舟泊一湾。",
      "灯火纸窗风雨后，波涛沙岸夏秋间。",
      "幼安榻许随身设，仲蔚蒿将任意删。",
      "等是林宗曾宿处，兴馀洒扫未容悭。"
    ]
  },
  {
    "id": "adcfe4dbf44c5e58a38d08b663afdd6e",
    "title": "官斋新构落成题壁，四章",
    "authorName": "朱景英",
    "authorId": "adcfe4dbf44c5e58d1457b72d1457b72",
    "dynasty": "清",
    "content": [
      "数弓隙地久荒芜，添个轩堂入画图。",
      "位置意从疏淡得，周遭境与静虚俱。",
      "乌衣识路新巢定，翠筱窥墙旧径纡。",
      "霁景亦延凉月伫，俗尘能到此间无。"
    ]
  },
  {
    "id": "adcfe4dbf44c5e58a38d08b618ee6be3",
    "title": "官斋新构落成题壁，四章",
    "authorName": "朱景英",
    "authorId": "adcfe4dbf44c5e58d1457b72d1457b72",
    "dynasty": "清",
    "content": [
      "悠悠澹沣仲宣句，善长曾援注水经。",
      "羡尔澄潭涵绿净，愁予远道眇青冥。",
      "莼羹乡味怀空托，齑粥书声意自惺。",
      "偶为官斋题榜子，寸心讵负草堂灵。"
    ]
  },
  {
    "id": "adcfe4dbf44c5e58a38d08b631299b95",
    "title": "官斋新构落成题壁，四章",
    "authorName": "朱景英",
    "authorId": "adcfe4dbf44c5e58d1457b72d1457b72",
    "dynasty": "清",
    "content": [
      "年时一砚镇相随，新辟南窗坐更宜。",
      "结习平生老文字，消闲长日乐华滋。",
      "羁栖亦觉吾卢爱，却扫无多客屐移。",
      "比似襄阳颠外史，一船书画是心期。"
    ]
  },
  {
    "id": "adcfe4dbf44c5e58d5dee2dbc475ad59",
    "title": "腊夜",
    "authorName": "朱景英",
    "authorId": "adcfe4dbf44c5e58d1457b72d1457b72",
    "dynasty": "清",
    "content": [
      "残腊殊方似早秋，宵分只觉露光浮。",
      "月当弦上凉侵户，风为帘回响动钩。",
      "灯火趣佳仍竹屋，沅湘波远更沧洲。",
      "梅花何限天涯思，却触虫声咏四愁。"
    ]
  },
  {
    "id": "adcfe4dbf44c5e58dd6053286580d4b7",
    "title": "伯卿官新成奉题，四章",
    "authorName": "朱景英",
    "authorId": "adcfe4dbf44c5e58d1457b72d1457b72",
    "dynasty": "清",
    "content": [
      "古言国宅即官衙，称意经营宦亦家。",
      "万里代云高雁断，十年海雨野鸥赊。",
      "得来清气归兰席，取次春风讯楝花。",
      "好在诛茅庾开府，不教邱壑废天涯。"
    ]
  },
  {
    "id": "adcfe4dbf44c5e58dd6053286e30bc28",
    "title": "伯卿官新成奉题，四章",
    "authorName": "朱景英",
    "authorId": "adcfe4dbf44c5e58d1457b72d1457b72",
    "dynasty": "清",
    "content": [
      "攒罗画戟与油幢，轩闼重新占此邦。",
      "为护印床花绕径，好安研席树当窗。",
      "分题静数迟迟漏，促坐徐倾浅浅缸。",
      "诗酒如君合驱使，胜情还擅境无双。"
    ]
  },
  {
    "id": "adcfe4dbf44c5e58dd6053283be43b64",
    "title": "伯卿官新成奉题，四章",
    "authorName": "朱景英",
    "authorId": "adcfe4dbf44c5e58d1457b72d1457b72",
    "dynasty": "清",
    "content": [
      "桐华披拂一亭云，鹄对于兹忆卯君。",
      "只谓栖皮勤习射，翻从异地感离群。",
      "本根孝友风犹古，规矩高曾世有芬。",
      "堂构依然家法在，底夸新筑张吾军。"
    ]
  },
  {
    "id": "adcfe4dbf44c5e58dd60532875c67e75",
    "title": "伯卿官新成奉题，四章",
    "authorName": "朱景英",
    "authorId": "adcfe4dbf44c5e58d1457b72d1457b72",
    "dynasty": "清",
    "content": [
      "师门海外笃情亲，踪迹苔岑合亦真。",
      "司马设官缘武事，将军赐号本文人。",
      "我耽研北清闲甚，君向花南结构新。",
      "博得濠梁相视笑，惠庄至竟远风尘。"
    ]
  },
  {
    "id": "adcfe4dbf44c5e5898fe0894cbc06ec1",
    "title": "元夜宴集楝花书屋",
    "authorName": "朱景英",
    "authorId": "adcfe4dbf44c5e58d1457b72d1457b72",
    "dynasty": "清",
    "content": [
      "盍簪朋酒四筵陈，皎月华镫一夕春。",
      "隔幔箫声吹不绝，卷帘花气坐相亲。",
      "恰逢蒋诩开新径，况有何戡是旧人。",
      "如此风光如此境，为欢那复计官贫。"
    ]
  },
  {
    "id": "adcfe4dbf44c5e58f2a6a2635c38c922",
    "title": "海门春望",
    "authorName": "朱景英",
    "authorId": "adcfe4dbf44c5e58d1457b72d1457b72",
    "dynasty": "清",
    "content": [
      "春海长天镜面窥，更凭高处振衣宜。",
      "风回远浪帆千合，霞散颓垣角一吹。",
      "花柳故园劳梦寐，共球属国凛羁縻。",
      "原知此地关筹画，孤宦何堪鬓有丝。"
    ]
  },
  {
    "id": "adcfe4dbf44c5e58555150ee605c8797",
    "title": "五月十日王曲台明府邀同那西林副帅李蘧庵司马集彰化县斋宴乐月夜行二十里归抵海壖寓舍已漏下四鼓矣",
    "authorName": "朱景英",
    "authorId": "adcfe4dbf44c5e58d1457b72d1457b72",
    "dynasty": "清",
    "content": [
      "征车五月触炎风，怀抱难开堀堁中。",
      "热客到门惭褦襶，故人接席听玲珑。",
      "月痕逐处侵寻没，露气熏来曲折通。",
      "自笑驱驰成底事，不教尊酒一宵同。"
    ]
  },
  {
    "id": "adcfe4dbf44c5e5873cf4381aa6931b1",
    "title": "秋昼苦热与李槎寄施韨堂坐澹怀轩即事有作",
    "authorName": "朱景英",
    "authorId": "adcfe4dbf44c5e58d1457b72d1457b72",
    "dynasty": "清",
    "content": [
      "兼旬金序木延凉，苦盼西风阻瘴乡。",
      "岁阅四时皆夏令，候当七月剧秋阳。",
      "雁鸿音断书千里，芦荻花稀水一方。",
      "底不遥天动愁思，楚人生性爱沅湘。"
    ]
  },
  {
    "id": "adcfe4dbf44c5e5873cf438128ed8920",
    "title": "秋昼苦热与李槎寄施韨堂坐澹怀轩即事有作",
    "authorName": "朱景英",
    "authorId": "adcfe4dbf44c5e58d1457b72d1457b72",
    "dynasty": "清",
    "content": [
      "行吟坐啸三间屋，饭罢眠馀一盏茶。",
      "不惯逢迎如隐客，未偿笔墨似逋家。",
      "元之笺疏专门重，白也诗篇浪迹赊。",
      "要与陈人同寂寞，晚风消受贝多花。"
    ]
  },
  {
    "id": "adcfe4dbf44c5e58877dec5df2c0469a",
    "title": "除夕",
    "authorName": "朱景英",
    "authorId": "adcfe4dbf44c5e58d1457b72d1457b72",
    "dynasty": "清",
    "content": [
      "家山别去九经霜，岁籥频更拙宦场。",
      "垂橐金无馀陆贾，盈头发已变冯唐。",
      "梅花海外谁传讯，柏叶宵分独举觞。",
      "坐听东风吹欲遍，新年寒谷转春阳。"
    ]
  },
  {
    "id": "adcfe4dbf44c5e58a68e859bb73c4b7b",
    "title": "壬辰1772元日立春",
    "authorName": "朱景英",
    "authorId": "adcfe4dbf44c5e58d1457b72d1457b72",
    "dynasty": "清",
    "content": [
      "东皇暖艳履端浮，启曙苍龙应候游。",
      "行处阳春原有脚，吹来太簇正从头。",
      "云占三素仪金凤，冻破重阴出土牛。",
      "祥序屡逢矜盛事，咏歌何限起沧洲。"
    ]
  },
  {
    "id": "adcfe4dbf44c5e58dd628e8fd7ac4d7a",
    "title": "夜坐",
    "authorName": "朱景英",
    "authorId": "adcfe4dbf44c5e58d1457b72d1457b72",
    "dynasty": "清",
    "content": [
      "移榻当轩坐夜分，雨馀露气浸帘纹。",
      "度垣萤火微微见，隔牖花香细细闻。",
      "世阅大千还泛海，年过半百欲看云。",
      "无多梦寐天涯滞，华发灯前感易纷。"
    ]
  },
  {
    "id": "adcfe4dbf44c5e582a7e0d7a3b2830cd",
    "title": "七夕",
    "authorName": "朱景英",
    "authorId": "adcfe4dbf44c5e58d1457b72d1457b72",
    "dynasty": "清",
    "content": [
      "每逢节序感无端，浮宦孤踪鬓欲残。",
      "磨蠍一宫身命厄，牵牛四度海天看。",
      "笙歌下里喧如沸，瓜果中宵语倍欢。",
      "转为情亲动遥思，针楼念否远人寒。"
    ]
  },
  {
    "id": "adcfe4dbf44c5e5888b92ab0cf70320c",
    "title": "送史皋文丹书返里",
    "authorName": "朱景英",
    "authorId": "adcfe4dbf44c5e58d1457b72d1457b72",
    "dynasty": "清",
    "content": [
      "跫然海外喜经过，归去其如装薄何。",
      "赏尔奇文追玉局，问谁曲室伴维摩。",
      "半屏山好游应倦，八月波平棹放歌。",
      "稳向钓龙台下住，空中莫惜寄书多。"
    ]
  },
  {
    "id": "adcfe4dbf44c5e58f0b071d51054b24a",
    "title": "人日成成山司马招同解辛圃文燧王亮斋周立斋大本三明府集饮官斋",
    "authorName": "朱景英",
    "authorId": "adcfe4dbf44c5e58d1457b72d1457b72",
    "dynasty": "清",
    "content": [
      "四逢人日总晴天，物候今年得气先。",
      "腊冻未消花信逗，春盘初荐菜芽鲜。",
      "尊前谭笑庄谐杂，座上宾朋去住牵。",
      "取次东风挂帆好，南皮回指海云边。"
    ]
  },
  {
    "id": "adcfe4dbf44c5e585067642b9165ba06",
    "title": "正月廿二日余以西旋自海门登舟与解戒予文炯辛圃王亮斋别",
    "authorName": "朱景英",
    "authorId": "adcfe4dbf44c5e58d1457b72d1457b72",
    "dynasty": "清",
    "content": [
      "薄宦真成汗漫游，重溟以外四经秋。",
      "劳薪谁解轮辕惜，退院难为瓶钵谋。",
      "晨夕素心殊可念，川涂白首尚何求。",
      "年时惯洒临岐泪，几日东风竟放舟。"
    ]
  },
  {
    "id": "adcfe4dbf44c5e582988e374fff1438d",
    "title": "后陇早发",
    "authorName": "朱景英",
    "authorId": "adcfe4dbf44c5e58d1457b72d1457b72",
    "dynasty": "清",
    "content": [
      "彻夜严风撼树声，海壖北去早寒生。",
      "真成五月披裘客，那更殊方叱驭行。",
      "惫矣岛夷烦力役，寂然里鼓闹征程。",
      "简书于我何相迫，无限衰迟远宦情。"
    ]
  },
  {
    "id": "adcfe4dbf44c5e58f7ed8843c21caf43",
    "title": "登郑州夕阳楼",
    "authorName": "朱景英",
    "authorId": "adcfe4dbf44c5e58d1457b72d1457b72",
    "dynasty": "清",
    "content": [
      "独上高楼思渺然，中原形胜夕阳边。",
      "九河带雪声趋海，二室盘云势到天。",
      "狂以成名为竖子，达能退步即神仙。",
      "须知楚汉寻常事，我欲吹笙鹤背眠。"
    ]
  },
  {
    "id": "adcfe4dbf44c5e5854fb801e8509ee63",
    "title": "画荷",
    "authorName": "朱景英",
    "authorId": "adcfe4dbf44c5e58d1457b72d1457b72",
    "dynasty": "清",
    "content": [
      "田田复田田，清露溅翠盖。",
      "倚槛听无声，净意潟襟带。"
    ]
  },
  {
    "id": "adcfe4dbf44c5e5854fb801e63902573",
    "title": "画荷",
    "authorName": "朱景英",
    "authorId": "adcfe4dbf44c5e58d1457b72d1457b72",
    "dynasty": "清",
    "content": [
      "月晓风亦清，容色故娟好。",
      "餐之可忘饥，此花是芝草。"
    ]
  },
  {
    "id": "adcfe4dbf44c5e582254a7b501ec6b98",
    "title": "为伯卿题山水障子",
    "authorName": "朱景英",
    "authorId": "adcfe4dbf44c5e58d1457b72d1457b72",
    "dynasty": "清",
    "content": [
      "泉细静相求，山深静已古。",
      "真性得峥泓，幽人静无语。"
    ]
  },
  {
    "id": "adcfe4dbf44c5e582254a7b5e0534b65",
    "title": "为伯卿题山水障子",
    "authorName": "朱景英",
    "authorId": "adcfe4dbf44c5e58d1457b72d1457b72",
    "dynasty": "清",
    "content": [
      "飞流故喷薄，绝巘何嵯峨。",
      "所以谢幼舆，邱壑趣已多。"
    ]
  },
  {
    "id": "adcfe4dbf44c5e582254a7b588e5d746",
    "title": "为伯卿题山水障子",
    "authorName": "朱景英",
    "authorId": "adcfe4dbf44c5e58d1457b72d1457b72",
    "dynasty": "清",
    "content": [
      "眼中无丹青，句妙山水障。",
      "可惜杜少陵，不见黄公望。"
    ]
  },
  {
    "id": "adcfe4dbf44c5e582254a7b532984c2c",
    "title": "为伯卿题山水障子",
    "authorName": "朱景英",
    "authorId": "adcfe4dbf44c5e58d1457b72d1457b72",
    "dynasty": "清",
    "content": [
      "三十六岛外，置身毗舍耶。",
      "如何图绘里，清梦落云沙。"
    ]
  },
  {
    "id": "adcfe4dbf44c5e58b47080b17913b7db",
    "title": "坌山作",
    "authorName": "朱景英",
    "authorId": "adcfe4dbf44c5e58d1457b72d1457b72",
    "dynasty": "清",
    "content": [
      "毒雾出深涧，终朝惨澹间。",
      "何人肯来此，坐石弄潺湲。"
    ]
  },
  {
    "id": "adcfe4dbf44c5e58b47080b197187bfe",
    "title": "坌山作",
    "authorName": "朱景英",
    "authorId": "adcfe4dbf44c5e58d1457b72d1457b72",
    "dynasty": "清",
    "content": [
      "不到普陀岩，普门身忽现。",
      "万古海潮音，自此十方遍。"
    ]
  },
  {
    "id": "adcfe4dbf44c5e58b47080b124309c33",
    "title": "坌山作",
    "authorName": "朱景英",
    "authorId": "adcfe4dbf44c5e58d1457b72d1457b72",
    "dynasty": "清",
    "content": [
      "遇方亦成圭，石际一泓注。",
      "不敢漱吾齿，上有徐凝句。"
    ]
  },
  {
    "id": "adcfe4dbf44c5e58b47080b19827701f",
    "title": "坌山作",
    "authorName": "朱景英",
    "authorId": "adcfe4dbf44c5e58d1457b72d1457b72",
    "dynasty": "清",
    "content": [
      "眺远鸡笼山，寒袭鸡笼雪。",
      "亭午尚添衣，那堪曦景灭。"
    ]
  },
  {
    "id": "adcfe4dbf44c5e5863a6512e3a31ebfb",
    "title": "晚步",
    "authorName": "朱景英",
    "authorId": "adcfe4dbf44c5e58d1457b72d1457b72",
    "dynasty": "清",
    "content": [
      "晚天凉意逗帘波，行饭前除绿绽莎。",
      "忽觉暗香侵袂下，西风吹散贝多罗。"
    ]
  },
  {
    "id": "adcfe4dbf44c5e58528d1342d113f0c2",
    "title": "东瀛杂诗",
    "authorName": "朱景英",
    "authorId": "adcfe4dbf44c5e58d1457b72d1457b72",
    "dynasty": "清",
    "content": [
      "港通略彴路萦纡，倚郭人家种艺殊。",
      "解识花花与叶叶，红鹦鹉伴绿珊瑚。"
    ]
  },
  {
    "id": "adcfe4dbf44c5e58528d1342602497b4",
    "title": "东瀛杂诗",
    "authorName": "朱景英",
    "authorId": "adcfe4dbf44c5e58d1457b72d1457b72",
    "dynasty": "清",
    "content": [
      "肥添抹丽如擎盏，香逗多罗似擘橙。",
      "都入卖花声里唱，担头春色听来曾。"
    ]
  },
  {
    "id": "adcfe4dbf44c5e58528d13420da75be8",
    "title": "东瀛杂诗",
    "authorName": "朱景英",
    "authorId": "adcfe4dbf44c5e58d1457b72d1457b72",
    "dynasty": "清",
    "content": [
      "番梨番蒜摘盈筐，挦剥番藷一例尝。",
      "说与老饕浑莫识，垂涎不到荷兰乡。"
    ]
  },
  {
    "id": "adcfe4dbf44c5e58528d1342cb62b6d5",
    "title": "东瀛杂诗",
    "authorName": "朱景英",
    "authorId": "adcfe4dbf44c5e58d1457b72d1457b72",
    "dynasty": "清",
    "content": [
      "挂席扬帆采亦疲，石华海月总离奇。",
      "那知鲙得银丝鲫，正坐风潭百顷时。"
    ]
  },
  {
    "id": "adcfe4dbf44c5e58528d1342837551b8",
    "title": "东瀛杂诗",
    "authorName": "朱景英",
    "authorId": "adcfe4dbf44c5e58d1457b72d1457b72",
    "dynasty": "清",
    "content": [
      "海燕喃喃晓梦通，潮鸡喔喔扶桑红。",
      "夜来怪底闻唶唶，不叫刍尼叫守宫。"
    ]
  },
  {
    "id": "adcfe4dbf44c5e58528d1342d30ed91c",
    "title": "东瀛杂诗",
    "authorName": "朱景英",
    "authorId": "adcfe4dbf44c5e58d1457b72d1457b72",
    "dynasty": "清",
    "content": [
      "罢试旗枪雪色瓯，醉人槟子佐扶留。",
      "年时自觉颓唐甚，也许红潮两颊浮。"
    ]
  },
  {
    "id": "adcfe4dbf44c5e58528d1342cf68f657",
    "title": "东瀛杂诗",
    "authorName": "朱景英",
    "authorId": "adcfe4dbf44c5e58d1457b72d1457b72",
    "dynasty": "清",
    "content": [
      "觳觫牵车轣辘行，绝无捆载致奇嬴。",
      "就一凉饭桄榔树，滚滚惊沙听铎声。"
    ]
  },
  {
    "id": "adcfe4dbf44c5e58528d1342b017e54c",
    "title": "东瀛杂诗",
    "authorName": "朱景英",
    "authorId": "adcfe4dbf44c5e58d1457b72d1457b72",
    "dynasty": "清",
    "content": [
      "竟体吹香玉色如，絺衣麝处月弦初。",
      "多情小草能忘否，为课园丁一荷锄。"
    ]
  },
  {
    "id": "adcfe4dbf44c5e58aebc461fe61ccf2e",
    "title": "七夕寄内",
    "authorName": "朱景英",
    "authorId": "adcfe4dbf44c5e58d1457b72d1457b72",
    "dynasty": "清",
    "content": [
      "夜凉天净昨宵秋，徙倚庭柯盼女牛。",
      "道是忆家家亦客，遥怜人忆海东头。"
    ]
  },
  {
    "id": "adcfe4dbf44c5e58796086581fb6b672",
    "title": "秋郊早行",
    "authorName": "朱景英",
    "authorId": "adcfe4dbf44c5e58d1457b72d1457b72",
    "dynasty": "清",
    "content": [
      "板桥步步接平堤，掩映朱阑草尚萋。",
      "苦忆前春湖上路，朝烟无际柳丝迷。"
    ]
  },
  {
    "id": "adcfe4dbf44c5e5879608658b8b8609e",
    "title": "秋郊早行",
    "authorName": "朱景英",
    "authorId": "adcfe4dbf44c5e58d1457b72d1457b72",
    "dynasty": "清",
    "content": [
      "荻花枫叶意中秋，一眺平芜露未收。",
      "行处微茫辨帆影，西风日日满沧洲。"
    ]
  },
  {
    "id": "adcfe4dbf44c5e587960865884d7e3eb",
    "title": "秋郊早行",
    "authorName": "朱景英",
    "authorId": "adcfe4dbf44c5e58d1457b72d1457b72",
    "dynasty": "清",
    "content": [
      "沟塍处处稻花香，水外柴门竹外庄。",
      "侵晓桔槔声聒耳，秋田端不废农忙。"
    ]
  },
  {
    "id": "adcfe4dbf44c5e58796086580928ed88",
    "title": "秋郊早行",
    "authorName": "朱景英",
    "authorId": "adcfe4dbf44c5e58d1457b72d1457b72",
    "dynasty": "清",
    "content": [
      "潮来曲渚上鱼虾，早趁矶头理钓车。",
      "自笑洞庭渔父伴，为谁闲却旧生涯。"
    ]
  },
  {
    "id": "adcfe4dbf44c5e582d54785e50d033d5",
    "title": "冬夜南园同人观演拙制桃花缘传奇",
    "authorName": "朱景英",
    "authorId": "adcfe4dbf44c5e58d1457b72d1457b72",
    "dynasty": "清",
    "content": [
      "艳异争传本事诗，返生香里逗情痴。",
      "春风有底干卿事，记取桃花见面时。"
    ]
  },
  {
    "id": "adcfe4dbf44c5e582d54785ef3aa2eba",
    "title": "冬夜南园同人观演拙制桃花缘传奇",
    "authorName": "朱景英",
    "authorId": "adcfe4dbf44c5e58d1457b72d1457b72",
    "dynasty": "清",
    "content": [
      "谱就重翻意自惺，消磨白日唱还停。",
      "临川老子颓唐甚，却搯檀痕教小伶。"
    ]
  },
  {
    "id": "adcfe4dbf44c5e582d54785e74ad0d15",
    "title": "冬夜南园同人观演拙制桃花缘传奇",
    "authorName": "朱景英",
    "authorId": "adcfe4dbf44c5e58d1457b72d1457b72",
    "dynasty": "清",
    "content": [
      "圆爱潟盘珠的皪，弱怜踠地柳缠绵。",
      "坐中不少周郎顾，愧煞词场属老颠。"
    ]
  },
  {
    "id": "adcfe4dbf44c5e582d54785e3d99d04b",
    "title": "冬夜南园同人观演拙制桃花缘传奇",
    "authorName": "朱景英",
    "authorId": "adcfe4dbf44c5e58d1457b72d1457b72",
    "dynasty": "清",
    "content": [
      "到地无霜月有痕，夜阑曲罢转销魂。",
      "青衫讵为琵琶湿，说着天涯泪已繁。"
    ]
  },
  {
    "id": "adcfe4dbf44c5e589975cc4ac3dfa9c9",
    "title": "三月十二日任伯卿承恩同门轩驺柱过留饮署斋家僮出瓶花置席右吟赏移时抵暮分数枝送归骑诘朝惠我隹什依韵奉酬，四章",
    "authorName": "朱景英",
    "authorId": "adcfe4dbf44c5e58d1457b72d1457b72",
    "dynasty": "清",
    "content": [
      "小杜扬州旧有名，春风十里最多情。",
      "看花底用珠帘卷，移向尊前眼倍明。"
    ]
  },
  {
    "id": "adcfe4dbf44c5e589975cc4ad084110a",
    "title": "三月十二日任伯卿承恩同门轩驺柱过留饮署斋家僮出瓶花置席右吟赏移时抵暮分数枝送归骑诘朝惠我隹什依韵奉酬，四章",
    "authorName": "朱景英",
    "authorId": "adcfe4dbf44c5e58d1457b72d1457b72",
    "dynasty": "清",
    "content": [
      "黄埃徵逐为浮名，清福何人识此情。",
      "便与瓶花成夙契，春寒爱忍坐天明。"
    ]
  },
  {
    "id": "adcfe4dbf44c5e589975cc4a925511e5",
    "title": "三月十二日任伯卿承恩同门轩驺柱过留饮署斋家僮出瓶花置席右吟赏移时抵暮分数枝送归骑诘朝惠我隹什依韵奉酬，四章",
    "authorName": "朱景英",
    "authorId": "adcfe4dbf44c5e58d1457b72d1457b72",
    "dynasty": "清",
    "content": [
      "一室拈花似净名，空中色相亦关情。",
      "道场解为维摩设，乞与文殊意自明。"
    ]
  },
  {
    "id": "adcfe4dbf44c5e589975cc4a4457f032",
    "title": "三月十二日任伯卿承恩同门轩驺柱过留饮署斋家僮出瓶花置席右吟赏移时抵暮分数枝送归骑诘朝惠我隹什依韵奉酬，四章",
    "authorName": "朱景英",
    "authorId": "adcfe4dbf44c5e58d1457b72d1457b72",
    "dynasty": "清",
    "content": [
      "酒垒诗城久擅名，过存珍重素交情。",
      "醉归一骑花光拥，应抵前头列炬明。"
    ]
  },
  {
    "id": "adcfe4dbf44c5e58503c6f8932ab5c7f",
    "title": "题画",
    "authorName": "朱景英",
    "authorId": "adcfe4dbf44c5e58d1457b72d1457b72",
    "dynasty": "清",
    "content": [
      "疏挂凉天柳一枝，烟痕犹自袅丝丝。",
      "夕阳陌上无人度，叫彻鸲之与鹆之。"
    ]
  },
  {
    "id": "adcfe4dbf44c5e58461fec2b6bac6137",
    "title": "女戎图",
    "authorName": "朱景英",
    "authorId": "adcfe4dbf44c5e58d1457b72d1457b72",
    "dynasty": "清",
    "content": [
      "衷甲韬弧结束奇，据鞍顾盼学男儿。",
      "兜鍪侧处瑶簪脱，时复春风鬓影吹。"
    ]
  },
  {
    "id": "adcfe4dbf44c5e58461fec2bc9f17a0d",
    "title": "女戎图",
    "authorName": "朱景英",
    "authorId": "adcfe4dbf44c5e58d1457b72d1457b72",
    "dynasty": "清",
    "content": [
      "汉关秦月雁门霜，猎猎风驰古战场。",
      "剽斗健儿身手好，晓寒曾试薄罗裳。"
    ]
  },
  {
    "id": "adcfe4dbf44c5e58461fec2b650e18d4",
    "title": "女戎图",
    "authorName": "朱景英",
    "authorId": "adcfe4dbf44c5e58d1457b72d1457b72",
    "dynasty": "清",
    "content": [
      "军书三万替爷名，陇首秋云识此情。",
      "能辨雌雄谁具眼，断章还取木兰行。"
    ]
  },
  {
    "id": "adcfe4dbf44c5e58461fec2b249d7c75",
    "title": "女戎图",
    "authorName": "朱景英",
    "authorId": "adcfe4dbf44c5e58d1457b72d1457b72",
    "dynasty": "清",
    "content": [
      "洗氏军容锦伞标，秦家名号亚嫖姚。",
      "那知隔幔传经者，亦偃红旗出翠翘。"
    ]
  },
  {
    "id": "adcfe4dbf44c5e58d5071f28a3500005",
    "title": "十一月十九日同余退如大进韩璞园琮王亮斋右弼集饮任伯卿官斋",
    "authorName": "朱景英",
    "authorId": "adcfe4dbf44c5e58d1457b72d1457b72",
    "dynasty": "清",
    "content": [
      "流光能博几何欢，衿契相从慰岁寒。",
      "底事沧洲不成趣，闻来须放酒杯宽。"
    ]
  },
  {
    "id": "adcfe4dbf44c5e58d5071f2804dc5438",
    "title": "十一月十九日同余退如大进韩璞园琮王亮斋右弼集饮任伯卿官斋",
    "authorName": "朱景英",
    "authorId": "adcfe4dbf44c5e58d1457b72d1457b72",
    "dynasty": "清",
    "content": [
      "楝花风后刺桐霞，忽为萧骚感岁华。",
      "一种金城司马恨，攀条无那复天涯。"
    ]
  },
  {
    "id": "adcfe4dbf44c5e58d5071f2805250cb6",
    "title": "十一月十九日同余退如大进韩璞园琮王亮斋右弼集饮任伯卿官斋",
    "authorName": "朱景英",
    "authorId": "adcfe4dbf44c5e58d1457b72d1457b72",
    "dynasty": "清",
    "content": [
      "鸣镝声声斗射堋，输他猿臂挽强能。",
      "个中柔燥谁堪喻，昨夜南山饮羽曾。"
    ]
  },
  {
    "id": "adcfe4dbf44c5e58d5071f28d85ae355",
    "title": "十一月十九日同余退如大进韩璞园琮王亮斋右弼集饮任伯卿官斋",
    "authorName": "朱景英",
    "authorId": "adcfe4dbf44c5e58d1457b72d1457b72",
    "dynasty": "清",
    "content": [
      "冉駹西去倚长城，继起终童亦请缨。",
      "忠孝合推名父子，一时低首李西平。"
    ]
  },
  {
    "id": "adcfe4dbf44c5e58d5071f286788b864",
    "title": "十一月十九日同余退如大进韩璞园琮王亮斋右弼集饮任伯卿官斋",
    "authorName": "朱景英",
    "authorId": "adcfe4dbf44c5e58d1457b72d1457b72",
    "dynasty": "清",
    "content": [
      "漫于人地指兜鍪，插架牙签富邺侯。",
      "听取扶风豪士咏，建安横槊属并州。"
    ]
  },
  {
    "id": "adcfe4dbf44c5e58d5071f28a3f11d89",
    "title": "十一月十九日同余退如大进韩璞园琮王亮斋右弼集饮任伯卿官斋",
    "authorName": "朱景英",
    "authorId": "adcfe4dbf44c5e58d1457b72d1457b72",
    "dynasty": "清",
    "content": [
      "珠海名家上将才，新从鲲屿射潮回。",
      "羡渠意气饶魁垒，知自趋承朵殿来。"
    ]
  },
  {
    "id": "adcfe4dbf44c5e58d5071f28459c06d3",
    "title": "十一月十九日同余退如大进韩璞园琮王亮斋右弼集饮任伯卿官斋",
    "authorName": "朱景英",
    "authorId": "adcfe4dbf44c5e58d1457b72d1457b72",
    "dynasty": "清",
    "content": [
      "旧家门望盛何阳，早岁才名远擅场。",
      "今日拍浮沧海上，阿谁能识鲁灵光。"
    ]
  },
  {
    "id": "adcfe4dbf44c5e58d5071f28632a7f6b",
    "title": "十一月十九日同余退如大进韩璞园琮王亮斋右弼集饮任伯卿官斋",
    "authorName": "朱景英",
    "authorId": "adcfe4dbf44c5e58d1457b72d1457b72",
    "dynasty": "清",
    "content": [
      "剧爱琅琊王长史，席间麈尾散风怀。",
      "海东亦出栽花手，准备春来醉眼揩。"
    ]
  },
  {
    "id": "adcfe4dbf44c5e58d5071f28c94195a4",
    "title": "十一月十九日同余退如大进韩璞园琮王亮斋右弼集饮任伯卿官斋",
    "authorName": "朱景英",
    "authorId": "adcfe4dbf44c5e58d1457b72d1457b72",
    "dynasty": "清",
    "content": [
      "斑驳新霜点鬓丝，廉夫老去倦支颐。",
      "玉山宾客休腾笑，铁笛当筵试一吹。"
    ]
  },
  {
    "id": "adcfe4dbf44c5e58d5071f28b32a3299",
    "title": "十一月十九日同余退如大进韩璞园琮王亮斋右弼集饮任伯卿官斋",
    "authorName": "朱景英",
    "authorId": "adcfe4dbf44c5e58d1457b72d1457b72",
    "dynasty": "清",
    "content": [
      "秉烛相看梦寐如，鼕鼕街鼓报更初。",
      "觥船棹后旗枪罢，小别还留兴有馀。"
    ]
  },
  {
    "id": "adcfe4dbf44c5e588d21517d3fa176ae",
    "title": "正月十八日邀那西林兰泰余退如任伯卿李蘧庵本楠王亮斋王曲台执礼集澹怀轩即事",
    "authorName": "朱景英",
    "authorId": "adcfe4dbf44c5e58d1457b72d1457b72",
    "dynasty": "清",
    "content": [
      "不待莺花上巳天，炎方物候得春先。",
      "小桃树底残红遍，刚值灯期意惘然。"
    ]
  },
  {
    "id": "adcfe4dbf44c5e588d21517d9c08bd4b",
    "title": "正月十八日邀那西林兰泰余退如任伯卿李蘧庵本楠王亮斋王曲台执礼集澹怀轩即事",
    "authorName": "朱景英",
    "authorId": "adcfe4dbf44c5e58d1457b72d1457b72",
    "dynasty": "清",
    "content": [
      "飘忽扶桑万里风，一时豪致羡群公。",
      "藕丝孔亦安身得，等入由旬计算中。"
    ]
  },
  {
    "id": "adcfe4dbf44c5e588d21517d3a1310de",
    "title": "正月十八日邀那西林兰泰余退如任伯卿李蘧庵本楠王亮斋王曲台执礼集澹怀轩即事",
    "authorName": "朱景英",
    "authorId": "adcfe4dbf44c5e58d1457b72d1457b72",
    "dynasty": "清",
    "content": [
      "平原十日足盘桓，鬨饮争从壁上观。",
      "凭仗糟邱高筑垒，军容河朔撼他难。"
    ]
  },
  {
    "id": "adcfe4dbf44c5e588d21517dae5f1d40",
    "title": "正月十八日邀那西林兰泰余退如任伯卿李蘧庵本楠王亮斋王曲台执礼集澹怀轩即事",
    "authorName": "朱景英",
    "authorId": "adcfe4dbf44c5e58d1457b72d1457b72",
    "dynasty": "清",
    "content": [
      "清言亦绮谑亦善，说鬼何妨妄听云。",
      "醉后叫呶应不禁，喜无骂座灌将军。"
    ]
  },
  {
    "id": "adcfe4dbf44c5e588d21517de9c2cb56",
    "title": "正月十八日邀那西林兰泰余退如任伯卿李蘧庵本楠王亮斋王曲台执礼集澹怀轩即事",
    "authorName": "朱景英",
    "authorId": "adcfe4dbf44c5e58d1457b72d1457b72",
    "dynasty": "清",
    "content": [
      "诗味中边食蜜甜，微参妙旨印华严。",
      "如何主客新图样，苦费精神逐句拈。"
    ]
  },
  {
    "id": "adcfe4dbf44c5e588d21517d0100e795",
    "title": "正月十八日邀那西林兰泰余退如任伯卿李蘧庵本楠王亮斋王曲台执礼集澹怀轩即事",
    "authorName": "朱景英",
    "authorId": "adcfe4dbf44c5e58d1457b72d1457b72",
    "dynasty": "清",
    "content": [
      "花花相对叶相当，一曲勾留一段香。",
      "自笑爱根牵未了，著绯司马本来狂。"
    ]
  },
  {
    "id": "adcfe4dbf44c5e58c13b50d159872cd7",
    "title": "过伯卿率题小诗留斋壁",
    "authorName": "朱景英",
    "authorId": "adcfe4dbf44c5e58d1457b72d1457b72",
    "dynasty": "清",
    "content": [
      "指下流泉梦里山，春风日日闭门闲。",
      "前身合是萧思话，相赏真于松石间。"
    ]
  },
  {
    "id": "adcfe4dbf44c5e580544600ac742e651",
    "title": "蓬山即事",
    "authorName": "朱景英",
    "authorId": "adcfe4dbf44c5e58d1457b72d1457b72",
    "dynasty": "清",
    "content": [
      "此间那易觅蓬瀛，夷獠村中浪有名。",
      "但使野人习耕凿，太平农亦乐长生。"
    ]
  },
  {
    "id": "adcfe4dbf44c5e580544600a1f279acc",
    "title": "蓬山即事",
    "authorName": "朱景英",
    "authorId": "adcfe4dbf44c5e58d1457b72d1457b72",
    "dynasty": "清",
    "content": [
      "劲弧卓地响藤弦，筱笴雏翎发叠连。",
      "也学颜行齐稽首，射生好手试叉前。"
    ]
  },
  {
    "id": "adcfe4dbf44c5e580544600a9cf44496",
    "title": "蓬山即事",
    "authorName": "朱景英",
    "authorId": "adcfe4dbf44c5e58d1457b72d1457b72",
    "dynasty": "清",
    "content": [
      "垂垂两耳肉如环，绿发鬖髿覆绀颜。",
      "悔不担来千石酒，直看一路醉花蛮。"
    ]
  },
  {
    "id": "adcfe4dbf44c5e580544600a507027d2",
    "title": "蓬山即事",
    "authorName": "朱景英",
    "authorId": "adcfe4dbf44c5e58d1457b72d1457b72",
    "dynasty": "清",
    "content": [
      "试舞衫裁吉贝多，动摇珠络影婆娑。",
      "发声忽举双双腕，宛转听他蹋蹋歌。"
    ]
  },
  {
    "id": "adcfe4dbf44c5e580544600ab7d251d9",
    "title": "蓬山即事",
    "authorName": "朱景英",
    "authorId": "adcfe4dbf44c5e58d1457b72d1457b72",
    "dynasty": "清",
    "content": [
      "云子香舂雪色餈，团团搓手意迟迟。",
      "老饕口腹殊多累，臂钏生怜压匾时。"
    ]
  },
  {
    "id": "adcfe4dbf44c5e580544600aac642fae",
    "title": "蓬山即事",
    "authorName": "朱景英",
    "authorId": "adcfe4dbf44c5e58d1457b72d1457b72",
    "dynasty": "清",
    "content": [
      "接程蚁附与猱升，局曲脽尻日炙蒸。",
      "一种生灵共含负，差徭何苦太频仍。"
    ]
  },
  {
    "id": "adcfe4dbf44c5e586b97610d9a003e9c",
    "title": "题戎装丽人图",
    "authorName": "朱景英",
    "authorId": "adcfe4dbf44c5e58d1457b72d1457b72",
    "dynasty": "清",
    "content": [
      "盘马腰身试几曾，边风吹动影凌兢。",
      "解围谢女浑闲事，却对丹青忆白登。"
    ]
  },
  {
    "id": "adcfe4dbf44c5e58799115dcaafc8c15",
    "title": "清荫堂观奕作",
    "authorName": "朱景英",
    "authorId": "adcfe4dbf44c5e58d1457b72d1457b72",
    "dynasty": "清",
    "content": [
      "绿泻当庭一榻清，东风无力动帘旌。",
      "竹炉初暖茶烟细，静听楸枰落子声。"
    ]
  },
  {
    "id": "adcfe4dbf44c5e587f5a6c8c0af25283",
    "title": "瓶花",
    "authorName": "朱景英",
    "authorId": "adcfe4dbf44c5e58d1457b72d1457b72",
    "dynasty": "清",
    "content": [
      "褰帷晓色透疏窗，缬眼秾华扑玉缸。",
      "老大心情解相惜，争教传唱到春江。"
    ]
  },
  {
    "id": "adcfe4dbf44c5e587f5a6c8cb696f0cd",
    "title": "瓶花",
    "authorName": "朱景英",
    "authorId": "adcfe4dbf44c5e58d1457b72d1457b72",
    "dynasty": "清",
    "content": [
      "攲斜态亦自然佳，晕脸初匀镜槛排。",
      "看未回身春已熟，斑骓谁踏洛阳街。"
    ]
  },
  {
    "id": "adcfe4dbf44c5e587f5a6c8c265898cf",
    "title": "瓶花",
    "authorName": "朱景英",
    "authorId": "adcfe4dbf44c5e58d1457b72d1457b72",
    "dynasty": "清",
    "content": [
      "解脱根荄自水南，军持色相幻瞿昙。",
      "道人近得观空法，种种维摩病后参。"
    ]
  },
  {
    "id": "adcfe4dbf44c5e587f5a6c8c1c4c500a",
    "title": "瓶花",
    "authorName": "朱景英",
    "authorId": "adcfe4dbf44c5e58d1457b72d1457b72",
    "dynasty": "清",
    "content": [
      "轻风飘飐影纤纤，为护馀香不卷帘。",
      "几点落红随意数，引他绮思上毫尖。"
    ]
  },
  {
    "id": "adcfe4dbf44c5e5836fb1839361e2b28",
    "title": "六月六日即事",
    "authorName": "朱景英",
    "authorId": "adcfe4dbf44c5e58d1457b72d1457b72",
    "dynasty": "清",
    "content": [
      "竹素丛残海外装，官闲偏为曝书忙。",
      "风床叶叶舒还卷，消受长天古墨香。"
    ]
  },
  {
    "id": "adcfe4dbf44c5e588a99f2309cd63509",
    "title": "夏夜咏庭前杂卉四首",
    "authorName": "朱景英",
    "authorId": "adcfe4dbf44c5e58d1457b72d1457b72",
    "dynasty": "清",
    "content": [
      "小簇何郎雾夕诗，微波脉脉解通辞。",
      "怜渠欲堕犹开候，月下风前尔许思。"
    ]
  },
  {
    "id": "adcfe4dbf44c5e583f3ce89bcfd19a78",
    "title": "秋感其二",
    "authorName": "朱景英",
    "authorId": "adcfe4dbf44c5e58d1457b72d1457b72",
    "dynasty": "清",
    "content": [
      "沅水出且兰，湘源指阳朔。",
      "两派汇洞庭，天空四垂角。",
      "悲哉秋为气，楚客意绵邈。",
      "今来沧海上，心眼駴恢卓。",
      "北渚眺已远，东曦了可觉。",
      "为拓桑郦胸，遗经事扬榷。"
    ]
  },
  {
    "id": "adcfe4dbf44c5e58cf222d1199c92889",
    "title": "虎牙关",
    "authorName": "朱景英",
    "authorId": "adcfe4dbf44c5e58d1457b72d1457b72",
    "dynasty": "清",
    "content": [
      "郢中健儿猛于虎，樊城箭镞纷如雨。",
      "曹刘争战苦不休，云此荆襄之门户。",
      "桓桓中兴李与岳，议守议复了数著。",
      "吕家小儿乳未干，坐受欺绐失金钥。",
      "书生莫漫嗤鹅湖，完局终归孟大夫。",
      "谁云在德不在险，建瓴之下何时无。",
      "盘盘磴道马蹄穴，旧垒萧条石凹凸。",
      "炮车矢砮冲突余，过客盐车困九折。",
      "亦知虎牙何敢然，耽耽余怒谁能前。",
      "鸺鹠助威啼空山，转愁蜀道凋朱颜。",
      "我来四顾双泪溢，下马踟蹰缠两膝。",
      "如此关山不可行，殷勤说与承平日。"
    ]
  },
  {
    "id": "adcfe4dbf44c5e58740dd98efd494142",
    "title": "题亡友王西厓所贻赵松雪书汲黯传拓本后",
    "authorName": "朱景英",
    "authorId": "adcfe4dbf44c5e58d1457b72d1457b72",
    "dynasty": "清",
    "content": [
      "王君书宗虞永兴，亦复钩勒赵吴兴。吴兴手迹逞姿媚，细筋安得如秋鹰。",
      "或言上石尤不可，椎拓往往刓圭棱。曩持此论自东涧，与君往复词翻腾。",
      "石本忽出《汲黯传》，翠墨黮黕霉淫蒸。森张剑戟严且整，摸纸凸起惊崚嶒。",
      "承旨他本那见此，率更令后难为朋。益信书家各师派，服君鉴别言有徵。",
      "匹如半山论诗法，玉溪善学杜少陵。不然獭祭妄謷訾，苦从字句分淄渑。",
      "此本在箧近世载，夜窗覆审开黳瞢。更为感旧动枨触，暗风吹闪青荧灯。"
    ]
  },
  {
    "id": "adcfe4dbf44c5e58b8c07925af926600",
    "title": "江郎山",
    "authorName": "朱景英",
    "authorId": "adcfe4dbf44c5e58d1457b72d1457b72",
    "dynasty": "清",
    "content": [
      "是何斫削青琅姿，三葩坼堕纷葳蕤。",
      "一葩一具绀碧晕，神秀都出天工为。",
      "各各古色绣斑驳，颇如鼎趾连尻脽。",
      "器象奥衍不敢逼，矧敢摩抚生瘢胝。",
      "又如抗峙当闑右，右拱左辟中绅垂。",
      "天外瞻瞩气容肃，图写槐序周官仪。",
      "流俗品目罔出此，哂余乍见滋猜疑。",
      "云是江氏伯仲叔，云根立化肩相随。",
      "以此阅世播万口，余不更诘心自嗤。",
      "古昔名山率以状，后世往往人实之。",
      "望夫竞界各有肖，动称古老传闻词。",
      "郦元作注每摭拾，要为文字增环奇。",
      "江家兄弟昉何代，毋乃未辟鸿蒙时。",
      "不然兹山万万古，安有族姓详宗支。",
      "此义匪待智者辨，丹青曷复烦吹疵。",
      "作歌聊用状形似，勿惊翻解常华诗。"
    ]
  },
  {
    "id": "adcfe4dbf44c5e58eaa8136567eb37f9",
    "title": "题韦载玉授经图",
    "authorName": "朱景英",
    "authorId": "adcfe4dbf44c5e58d1457b72d1457b72",
    "dynasty": "清",
    "content": [
      "一经授受家法古，坐使籯金贱于土。",
      "后来朴学盛接武，门阀城南天尺五。",
      "皤然一老湖湘南，压肩藤笈身蕉衫。",
      "拄杖直度关门杉，又来鳀国便风帆。",
      "示我一卷行看子，卷中之人宛然似。",
      "梧阴覆地荷贴水，偶郤绳床横石几。",
      "玉雪无匹曰衮师，为剖经义袪经疑。",
      "只此亦足忘其衰，投脚万里将何为。",
      "有唐一代重世族，裴杜崔卢递烜煜。",
      "不见欧九操简牍，宰相韦家数更仆。",
      "及身瓠落惟嗟吁，故家池馆何有无。",
      "传经心事亦已孤，雪泥鸿爪留斯图。",
      "我题此图不容赞，菀枯俯仰增长叹。",
      "慰藉无端同一粲，当窗亭午赪桐烂。"
    ]
  },
  {
    "id": "adcfe4dbf44c5e5875e4c5ad62779c1f",
    "title": "南园古榕歌",
    "authorName": "朱景英",
    "authorId": "adcfe4dbf44c5e58d1457b72d1457b72",
    "dynasty": "清",
    "content": [
      "绿阴覆地天宇黯，蛟虬攫拿风雨撼。南园榕植自何年，照眼苍然不容揽。",
      "昔闻此境最荒昒，历志四裔罕载笔。澎湖岛仅见隋书，传说毗舍耶放怫。",
      "蜑人鳀人一种耳，割牛皮地红夷徙。倭奴郑寇互终始，吹起腥风溅海水。",
      "不解榕也于兹阅凡几，龙汉灰馀尚如彼。我往官长溪，曾见榕构屏。",
      "顷来鸿指园，又见支梁形。中间榕城奔走亦数数，那如此榕近我几塌青蒙冥。",
      "或言榕松篆隶字本通，或言榕以不材天年终。不见五大夫受秦时封，龙鳞错落状岂同。",
      "材大难用古所恫，讵与纷纷众木争海棕。诋諆为榕雪，纰缪为榕剖。",
      "树老宜为神所守，灵异不数龙城柳。榕兮榕兮于汝动古怀，一日再拜舍汝谁为侪。"
    ]
  },
  {
    "id": "adcfe4dbf44c5e58cbd631954cb485f7",
    "title": "秋感",
    "authorName": "朱景英",
    "authorId": "adcfe4dbf44c5e58d1457b72d1457b72",
    "dynasty": "清",
    "content": [
      "秋气不渡海，客心长抱山。",
      "万里一以判，怅望摧朱颜。",
      "河汉莽迢遰，梦寐劳往还。",
      "策策西风来，音尘勿相关。",
      "依然小摇落，何必沅湘间。"
    ]
  },
  {
    "id": "adcfe4dbf44c5e58cbd6319560d22e8c",
    "title": "秋感",
    "authorName": "朱景英",
    "authorId": "adcfe4dbf44c5e58d1457b72d1457b72",
    "dynasty": "清",
    "content": [
      "手编下阶除，缘步薋菉葹。",
      "贞萋尚如彼，同怀怅何之。",
      "南云翔雁鸿，影孤魂亦悲。",
      "寂历风雨夕，谁与慰所思。",
      "苦念姜被寒，明冥路已歧。",
      "言从古风人，寻绎鸰原诗。"
    ]
  },
  {
    "id": "adcfe4dbf44c5e58cbd63195ac86f5ca",
    "title": "秋感",
    "authorName": "朱景英",
    "authorId": "adcfe4dbf44c5e58d1457b72d1457b72",
    "dynasty": "清",
    "content": [
      "风人托比兴，陈义岂不高。",
      "如何假啼笑，率尔翰墨操。",
      "似闻秋虫响，不敌天鸡号。",
      "啁哳亦自得，久客增郁陶。",
      "乃知自然音，入耳均吟猱。",
      "桐玉切孤朗，天律与之遭。",
      "嗤子耽啸歌，聊写劳心忉。"
    ]
  },
  {
    "id": "adcfe4dbf44c5e58cbd63195758502c5",
    "title": "秋感",
    "authorName": "朱景英",
    "authorId": "adcfe4dbf44c5e58d1457b72d1457b72",
    "dynasty": "清",
    "content": [
      "劳歌亦性灵，三复春草句。",
      "半生走尘坱，荃乃知其故。",
      "食饱不知饥，丝染忽失素。",
      "所欣松菊存，烂熳得真趣。"
    ]
  },
  {
    "id": "adcfe4dbf44c5e5855d30ff6bb45cf85",
    "title": "题胡邃堂德英小照",
    "authorName": "朱景英",
    "authorId": "adcfe4dbf44c5e58d1457b72d1457b72",
    "dynasty": "清",
    "content": [
      "君胡不住三十六峰之黄山，置身乃在薛干佘库之峰间。",
      "又胡不恋长泖圆泖通波处，游迹忽出婆娑洋外炎荒路。",
      "此间水面吹腥风，那得睛波潋滟芙蕖红。牡蛎堆墙蜃垩壁，那得长廊曲槛清如涤。",
      "江南好景良可思，况有膝上文度称佳儿。颖士仆足备驱策，康成婢解论风诗。",
      "是岂不乐乐自知，底复出门远涉忘饥疲。而君意顾不以此，男儿局促殊冷齿。",
      "候虫夏月疑寒冰，群蚁坳堂诧杯水。不然裨海之游千万里，终古无人峭帆驶。",
      "羡君豪致真无徒，拍浮沧海卑江湖。袖中忽复出此图，此图无乃骈拇乎。",
      "既思乡关风景未容掷，绝域犹堪追胜迹。即此差慰莼鲈思，要我题诗浮大白。"
    ]
  },
  {
    "id": "adcfe4dbf44c5e58d04bbe1467f29c9c",
    "title": "章书亭绅镇帅戴笠图",
    "authorName": "朱景英",
    "authorId": "adcfe4dbf44c5e58d1457b72d1457b72",
    "dynasty": "清",
    "content": [
      "玉局仙人老游戏，流传乃有笠屐图。",
      "青箬盖头齿几蜡，意度故自闲且都。",
      "曩闻东山卧谢傅，亦越裴令乘清涂。",
      "寝处山泽气何穆，乱头粗服神犹腴。",
      "古之达人不凝滞，圭玉端复陈兰蒲。",
      "津门大帅得此意，典午名世皆其徒。",
      "冠剑应拟状褒鄂，被服聊用规黄虞。",
      "岂不立致青云衢，出持玉节兼金符。",
      "为宅醰粹延清娱，遂令莆舄烟霞俱。",
      "脕颜玉色邻泰初，拾其香草春芬敷。",
      "看云拄杖亦偶尔，要非专寂师臞儒。",
      "和平音妙环中枢，攫醳按抑听已无。",
      "静移群动理不殊，此意解者惟髯苏。"
    ]
  },
  {
    "id": "adcfe4dbf44c5e58fcb47bfaf9dce58e",
    "title": "龚蕙亩宣副帅招同任伯卿将军登赤嵌城望海作",
    "authorName": "朱景英",
    "authorId": "adcfe4dbf44c5e58d1457b72d1457b72",
    "dynasty": "清",
    "content": [
      "赪霞堕海海蒙澒，牡土御天天浡滃。",
      "中流坚壁乃涂艧，四际浮舟勿凝汞。",
      "闻昔此城创荷兰，氏以赤嵌雄当关。",
      "厥状赩炽出绀鬘，屹然百雉凌飞湍。",
      "婆娑洋外腥风扇，赧驳重垣阅争战。",
      "鱼龙鬐鬣折且摧，瓯脱如斯诧奇变。",
      "惟应望远凭高邱，𪓟鼊岛没驼棋浮。",
      "白波山立黑风断，奔走百怪收双眸。",
      "相于钓客任公子，乘兴侵晨片帆指。",
      "况有贤主龚孟公，将携直上条侯垒。",
      "初从瓮洞循阶梯，周遭步墨劳参稽。",
      "陶旊工钜费不訾，齿冷积甃旋空□。",
      "连犿要复羞覼缕，嵬琐曷足当怀古。",
      "偶尔恣眺穷交嵎，不觉高歌动谯橹。",
      "人生游涉会有期，之罘蓬碣信所之。",
      "榑桑指点此郛郭，谁令感喟销媅婜。",
      "炮车矢砮青苔卧，残堞斜阳影同破。",
      "承平番戍此间宜，画角声中起选懦。",
      "暮烟现灭西忽东，归舟依旧乘长风。",
      "眼中突兀意触忤，万里波澜莽回互。"
    ]
  },
  {
    "id": "adcfe4dbf44c5e58e19f226e1f0faa81",
    "title": "题邹宝松应元太守小照",
    "authorName": "朱景英",
    "authorId": "adcfe4dbf44c5e58d1457b72d1457b72",
    "dynasty": "清",
    "content": [
      "□唐古一族，见诸少陵诗。姓通韩与何，昌黎亦有辞。",
      "晦翁注书作廋语，门望邹朱合宗谱。鲁圻沛国偶析派，受氏由来笃同祖。",
      "吾宗远溯江以南，南朝树接西神岚。自浮楚泽凡几叶，无繇让里遐搜探。",
      "前年一酌梁溪水，沿牒东溟亦来此。遥遥盛族见芳型，典郡符分古竹使。",
      "疾徐甘苦老斫轮，轸轵不齵三材均。殷亩驰已康庄遵，国工十指劳瘢皴。",
      "香山亦写屏风样，意得如兹转闲旷。濯缨榭古延清风，琴鹤多情镇相饷。",
      "顾我对此图，不语心萦纡。谓置邱壑者，端属山泽臞。",
      "既思昔贤游眺关忧乐，缣缃讵现空中阁。放衙萧散故自怡，点染丹铅信非托。",
      "不见惠山山麓饶林亭，龙钟石叠莓苔青。长松磊砢有节目，坐荫似觉环清泠。",
      "名家卜筑更妍好，疏翠欹红散烦抱。相从可许南邻老，买断烟霞恣幽讨。"
    ]
  },
  {
    "id": "adcfe4dbf44c5e589fa057411dc6fbde",
    "title": "题龚蕙亩副帅九思图",
    "authorName": "朱景英",
    "authorId": "adcfe4dbf44c5e58d1457b72d1457b72",
    "dynasty": "清",
    "content": [
      "达人自得在观物，静里机缄析毫发。",
      "嗒然渺虑罄澄心，坑谷天渊理勃窣。",
      "从古胜算关深筹，南阳谨慎西不谋。",
      "后先名世气沈毅，指挥定处馀风流。",
      "此意得者几曾有，象外传神谁妙手。",
      "鹭群点缀匪忘情，识取长松与细柳。",
      "外腓大用真体腴，精能端属灵明输。",
      "审几即物了可悟，底为片石投双趺。",
      "年时坐听海门浪，举似丹青神转王。",
      "只今旌节倍辉光，何限白鸥波浩荡。"
    ]
  },
  {
    "id": "adcfe4dbf44c5e584add2ccf2d4bee49",
    "title": "和伯卿弹琴作",
    "authorName": "朱景英",
    "authorId": "adcfe4dbf44c5e58d1457b72d1457b72",
    "dynasty": "清",
    "content": [
      "美人鸣素琴，清响下高阁。",
      "泠泠七弦泛，脉脉孤怀托。",
      "似闻缑氏山，神秀钟伊雒。",
      "如何王子晋，只解慕笙鹤。"
    ]
  },
  {
    "id": "adcfe4dbf44c5e581d3e4df38dfd10a1",
    "title": "研北书屋观尹拜石谷画竹却赠",
    "authorName": "朱景英",
    "authorId": "adcfe4dbf44c5e58d1457b72d1457b72",
    "dynasty": "清",
    "content": [
      "君之于颠得仿佛，拜石何曾具袍笏。",
      "南官踪迹不可亲，海外相逢惊突兀。",
      "作画不作灰堆山，谁从墨际窥孱颜。",
      "赖有胸次竹千亩，筼筜谷落十指间。",
      "于兹妙契琴书理，指下勾挑撇捺似。",
      "山阴用意在笔先，柴桑解识无弦旨。",
      "乃知画竹关天钧，槎枒露处宁非神。",
      "不然挥洒偶游戏，津逮何以难其人。",
      "谷言读书能医俗，坡言士俗缘无竹。",
      "撑肠文字琅玕呈，那不运腕森寒玉。",
      "炎方岁晏冰雪无，南荣日色莹清矑。",
      "君也解衣一伸纸，横枝侧叶争奔趋。",
      "是时观者皆叹息，机趣如斯罕曾得。",
      "瓣香况为海岳庵，大皴染外此凭轼。",
      "移时放笔忽喟然，我胡不自爱其颠。",
      "画竹不已拇亦骈，会当三复南华篇。"
    ]
  },
  {
    "id": "adcfe4dbf44c5e58086f957f46a0fda3",
    "title": "邹小山宗伯茄豆帧子为章书亭镇帅题",
    "authorName": "朱景英",
    "authorId": "adcfe4dbf44c5e58d1457b72d1457b72",
    "dynasty": "清",
    "content": [
      "东坡在岐亭，力持杀生戒。",
      "谓同鸡豚饱，曷勿芦菔芥。",
      "齐民有要术，蔬圃细亦大。",
      "所以渤海守，计口筹韭薤。",
      "烹菽及脯茄，古籍均纪载。",
      "厥性详义疏，本草备图绘。",
      "清绝让乡翁，写生出时辈。",
      "馀事貌纤种，紫绿粉琐碎。",
      "豆棚瓜架间，手摘可一再。",
      "游戏往往然，兹幅尤狡狯。",
      "想当贵盛时，割炙恣所快。",
      "一朝厌芗腥，食单美生菜。",
      "沿篱既吾茹，落苏亦吾爱。",
      "涉笔偶及之，肉食料可废。",
      "列鼎故自豪，所味乃沆瀣。",
      "明公得此意，见画辄欲拜。",
      "属题心郑重，饕餮期一汰。",
      "养福兼养财，养生此其概。",
      "载绎东坡言，噬嗑义不昧。",
      "誓当涤三庭，常餐佐粗粝。"
    ]
  },
  {
    "id": "adcfe4dbf44c5e588c8798c93cf68ab9",
    "title": "又为书亭镇帅题小山宗伯画扇",
    "authorName": "朱景英",
    "authorId": "adcfe4dbf44c5e58d1457b72d1457b72",
    "dynasty": "清",
    "content": [
      "三十六湾秋正熟，帆如落叶飘相续。",
      "幅幅随风卸复张，逶迤曲岸峰颓绿。",
      "十年不棹湘之湾，梦中倭堕疑烟鬟。",
      "忽从画里见仿佛，只少苦竹痕斑斑。",
      "画家多师董北苑，派别梁溪更深稳。",
      "静树停流何有无，读画辄觉形神远。",
      "让翁戏墨散老怀，潇湘入手清无霾。",
      "宝之欲袭青丝緺，从今画扇题新斋。"
    ]
  },
  {
    "id": "adcfe4dbf44c5e58b2a98ad884a7cfc1",
    "title": "伯卿示松石二歌读而善之续歌以广其意",
    "authorName": "朱景英",
    "authorId": "adcfe4dbf44c5e58d1457b72d1457b72",
    "dynasty": "清",
    "content": [
      "叠石不厌小于拳，种松那计短于帚。云腴雾鬣即离间，具体依微露跟肘。",
      "主人爱石兼爱松，心期海外留高踪。昨日辇石忽得意，一朝题品欹云峰。",
      "乞松一株才及髀，便尔颠狂叫未已。谓是盘拿倔彊姿，况与山骨争奇诡。",
      "淋漓大作挥宣毫，巧规节目模嶕峣。松也石也得所遭，示我时复歌且谣。",
      "上陈嵩少山头太华顶，中有窈窕仙关横侧之峰岭。",
      "厥产物状苍以黝，天外飞来只俄顷。我读未竟意憬然，土宜材质均由天。",
      "当其弃置甘濩落，何人物色披风烟。世事由来惑皮相，不则同声恣谯让。",
      "拘墟笃时递相沿，齐物蒙庄每惆怅。如斯松石忽刮磨，主人一日三摩挲。",
      "此间胜事何其多，君歌我还赓君歌。"
    ]
  },
  {
    "id": "adcfe4dbf44c5e58c847d6400e3bdb19",
    "title": "雨夜宿西螺社",
    "authorName": "朱景英",
    "authorId": "adcfe4dbf44c5e58d1457b72d1457b72",
    "dynasty": "清",
    "content": [
      "乱云歘突天无色，坼堕空林莽深黑。",
      "翻盆竟夕溜檐端，凉觉衾单忍眠侧。",
      "獠奴抱火妇焙衣，噤语怕受官长訾。",
      "迟明掖我舆出淖，感叹异域明尊卑。"
    ]
  },
  {
    "id": "adcfe4dbf44c5e58fcce4e9b37877456",
    "title": "涉大甲溪",
    "authorName": "朱景英",
    "authorId": "adcfe4dbf44c5e58d1457b72d1457b72",
    "dynasty": "清",
    "content": [
      "重巘薄巨溟，溪流赴其壑。",
      "建瓴势敢当，一泻不馀勺。",
      "何年掷山骨，弥望铺磥硌。",
      "迅湍日舂撞，涩滑勿容踱。",
      "跨埼绝杠梁，悬絙失杙椓。",
      "当逵际兹险，徒御困各各。",
      "赖有蛮蜑群，顶踵力翘跃。",
      "逆掠雪卷涛，敧转飙回萚。",
      "逾晷达前崖，神志犹错愕。",
      "咄哉大川涉，平生矢无怍。",
      "履坦幽人贞，安居达者乐。",
      "曷弗下泽乘，少游语如昨。",
      "所以马文渊，头白武溪恶。"
    ]
  },
  {
    "id": "adcfe4dbf44c5e5822696b501e4ce078",
    "title": "白沙墩观海寄伯卿",
    "authorName": "朱景英",
    "authorId": "adcfe4dbf44c5e58d1457b72d1457b72",
    "dynasty": "清",
    "content": [
      "海东直北路一线，横绝岭岫当其冲。",
      "崚嶒势欲堕巨壑，赭圻日撼西来风。",
      "立涛喷雪忽渟碧，云浮无际天垂空。",
      "曦光晶射动不定，水银乍泻青烟蒙。",
      "万斛舟簸万里浪，峭帆瞥尔轻于鸿。",
      "少顷目駴足亦侧，直疑下有蛟龙宫。",
      "昨年忆共雁门客，荷兰城古凌高踪。",
      "振衣浮崄叹四绝，顾盼已足矜豪雄。",
      "今来兀立更旷若，沧溟近远收双瞳。",
      "翻于鲲鹿苦障翳，那如此境开心胸。",
      "故人恨不一把臂，胜概领略谁为同。",
      "题诗寄去颇自诧，此行真到蓬山中。"
    ]
  },
  {
    "id": "adcfe4dbf44c5e5828caf0c4a67e5f96",
    "title": "秋夜闻涛图为石乐莘国任作歌",
    "authorName": "朱景英",
    "authorId": "adcfe4dbf44c5e58d1457b72d1457b72",
    "dynasty": "清",
    "content": [
      "世事矜奇宁有□。",
      "□先□□□水。一官局促冷无比，耐可置身千万里。",
      "白波中来悸欲死，耳聒侏𠌯目恢诡。坐荫多罗树深底，种杏非坛槐非市。",
      "片席何为设于是，而今乃见徂徕子。前年螺江别，一船□图史。",
      "卓尔宋山长，依然秦博士。经解驳而铿铿，笔纵横而纚纚，亦战膏粱濯纨绮。",
      "得静者机抉其理，谓根群动动如□。秋风拉瑟秋涛起，作彻夜声喧未已。",
      "忽如迅霆奋地纪，忽如飙轮干嵔㠥。又如五兵所向纷披靡，之子嗒然槁梧倚。",
      "以无闻参有闻旨，是为静摄动则尔。涛声在海不在纸，以纸写涛亦枝指。",
      "卷图还子笑相视，此意勿语坳堂蚁。"
    ]
  },
  {
    "id": "adcfe4dbf44c5e9fd6444ef5549969a0",
    "title": "谒台北圣庙",
    "authorName": "黄赞钧",
    "authorId": "adcfe4dbf44c5e9f958adb571113d7a7",
    "dynasty": "清",
    "content": [
      "严肃参新殿，敬恭礼素王。",
      "春秋隆俎豆，家国系纲常。",
      "宏壮三台冠，经营五载忙。",
      "成功犹一篑，翼赞望诸方。"
    ]
  },
  {
    "id": "adcfe4dbf44c5e9fee23fbdaed8cd3f6",
    "title": "春寒",
    "authorName": "黄赞钧",
    "authorId": "adcfe4dbf44c5e9f958adb571113d7a7",
    "dynasty": "清",
    "content": [
      "已交春半又寒风，料峭奚堪冬日同。",
      "相约看花惊袖薄，有怀饮酒炽炉红。",
      "芳园桃李开犹懒，金谷燕莺啼未工。",
      "最是汉家恩宠厚，锦袍先已赐深宫。"
    ]
  },
  {
    "id": "adcfe4dbf44c5e9f57a3439ec31cffd1",
    "title": "秋日登剑潭山",
    "authorName": "黄赞钧",
    "authorId": "adcfe4dbf44c5e9f958adb571113d7a7",
    "dynasty": "清",
    "content": [
      "翠岫登临踏落晖，迎人古树晚依依。",
      "天炎不觉秋将尽，风静转疑云懒飞。",
      "神境森严猿鸟寂，灵潭澄碧蟹鱼肥。",
      "多年悔作尘劳客，倚杖闲吟未忍归。"
    ]
  },
  {
    "id": "adcfe4dbf44c5e9f5916bd22de8d85a2",
    "title": "次小眉兄留别之韵",
    "authorName": "黄赞钧",
    "authorId": "adcfe4dbf44c5e9f958adb571113d7a7",
    "dynasty": "清",
    "content": [
      "局蹐乾坤我亦怜，林泉何地可留连。",
      "抟鹏已负三十里，跨鹤还愁十万钱。",
      "傀儡人间心事狭，帆樯天外梦魂牵。",
      "无端教爽临歧约，悔作辕驹又几年。"
    ]
  },
  {
    "id": "adcfe4dbf44c5e9fa35aa92be7757b86",
    "title": "己卯1939初夏诣指南宫",
    "authorName": "黄赞钧",
    "authorId": "adcfe4dbf44c5e9f958adb571113d7a7",
    "dynasty": "清",
    "content": [
      "宫阙崔巍拔地高，殿堂钟磬日嗷嘈。",
      "篆烟昼永飘香霭，山雨宵深响怒涛。",
      "鸾石苔痕青掩映，星池柳影绿周遭。",
      "琅环即此为仙境，谁向屠门解放刀。"
    ]
  },
  {
    "id": "adcfe4dbf44c5e9f822de0951ffdd681",
    "title": "鹿耳门",
    "authorName": "黄赞钧",
    "authorId": "adcfe4dbf44c5e9f958adb571113d7a7",
    "dynasty": "清",
    "content": [
      "骑鲸人渺霸图空，鹿耳潮高旭日红。",
      "谁遣蛟龙终困此，惊涛怒吼海门风。"
    ]
  },
  {
    "id": "adcfe4dbf44c5e9fbec9734f9f07908a",
    "title": "七鲲身",
    "authorName": "黄赞钧",
    "authorId": "adcfe4dbf44c5e9f958adb571113d7a7",
    "dynasty": "清",
    "content": [
      "照海渔灯闪闪明，七鲲宵静月痕清。",
      "浪花飞雪鱼龙戏，触网惊传入巨鲸。"
    ]
  },
  {
    "id": "adcfe4dbf44c5e9f45756e939bf91d54",
    "title": "红毛井",
    "authorName": "黄赞钧",
    "authorId": "adcfe4dbf44c5e9f958adb571113d7a7",
    "dynasty": "清",
    "content": [
      "荷人凿井得甘泉，一勺清湛闹市边。",
      "遗址不随桑海变，怒蛙水浅哭窥天。"
    ]
  },
  {
    "id": "adcfe4dbf44c5e9f2e6a8d9915c73f69",
    "title": "谒彰化孔子庙",
    "authorName": "黄赞钧",
    "authorId": "adcfe4dbf44c5e9f958adb571113d7a7",
    "dynasty": "清",
    "content": [
      "巍峨宫殿古时容，百代犹存学者宗。",
      "礼乐春秋循旧典，藻蘋笾豆荐新供。",
      "丹青剥落尊严在，碑石模糊尘土封。",
      "惆怅庭前泮池水，绿阴空长昔年松。",
      "宫阙秋深向晚开，我来庭外几徘徊。",
      "虫侵梁栋馀蚀迹，鸦集泮林罢培材。",
      "鼓钟犹见衣冠盛，金碧何堪风雨摧。",
      "闻说集裘良不易，驱车欲去首重回。"
    ]
  },
  {
    "id": "adcfe4dbf44c5e9f84952ece4d0f5763",
    "title": "天长节恭赋",
    "authorName": "黄赞钧",
    "authorId": "adcfe4dbf44c5e9f958adb571113d7a7",
    "dynasty": "清",
    "content": [
      "晨旭丽扶桑，邦基万载长。",
      "虹流思诞圣，电绕志兴王。",
      "嘉瑞符三祝，恩膏普四方。",
      "征俄固唇齿，一举国威张。",
      "峻极丰明殿，雍容驾紫鸾。",
      "龙飞刚六秩，鹄立肃千官。",
      "献颂来重译，宣威纪并韩。",
      "宫廷承赐宴，雅乐奏云端。",
      "邻国风云亟，皇图磐石安。",
      "一人诚圣武，四海静波澜。",
      "寿比冈陵固，恩同天地宽。",
      "亚欧如论霸，功德迈齐桓。",
      "海峤帡幪里，端居感圣明。",
      "三台风雨厄，双阙画图呈。",
      "帝泽沾濡远，民生爱戴诚。",
      "千秋金鉴进，聊以答升平。"
    ]
  },
  {
    "id": "adcfe4dbf44c5e9fe875c008a1739ca5",
    "title": "题台湾诗醇",
    "authorName": "黄赞钧",
    "authorId": "adcfe4dbf44c5e9f958adb571113d7a7",
    "dynasty": "清",
    "content": [
      "我昔初学咏，常读古人吟。",
      "李杜重盛唐，奥妙而艰深。",
      "偶然读时作，亦足豁胸襟。",
      "丘壑吾曾历，一见早倾心。",
      "人言今逊古，未尽古胜今。",
      "千载同诗境，后贤自足钦。",
      "可叹斐亭歇，钟缶共争音。",
      "赖子有心者，遗编费苦寻。",
      "万选求青钱，披沙获巨金。",
      "未敢私所好，积帙灿琅琳。",
      "取之充邺架，何愁饱蠹蟫。",
      "一贵洛阳纸，声价满鸡林。"
    ]
  },
  {
    "id": "adcfe4dbf44eea1edec8df65ce699b79",
    "title": "寄怀宁海王香坪明经",
    "authorName": "龚润森",
    "authorId": "adcfe4dbf44eea1ed1457b72d1457b72",
    "dynasty": "清",
    "content": [
      "语溪春酒别同袍，三载相思首重搔。",
      "江汉水趋吴地远，东南云阻越山高。",
      "重来感事凋双鬓，何处逢君醉浊醪。",
      "闻道传经多胜概，未妨垂白卧蓬蒿。"
    ]
  },
  {
    "id": "adcfe4dbf46e81e446cfc4aea3197889",
    "title": "游白塔山寺",
    "authorName": "田均晋",
    "authorId": "adcfe4dbf46e81e4d1457b72d1457b72",
    "dynasty": "清",
    "content": [
      "绀宇烟霄上，芒鞋翠霭间。",
      "一声云里磬，万叠槛前山。",
      "远树悬残日，长河绕故关。",
      "因之悲往事，断碣剔苔斑。"
    ]
  },
  {
    "id": "adcfe4dbf46e81e437e9fba3a2527521",
    "title": "胜金关",
    "authorName": "田均晋",
    "authorId": "adcfe4dbf46e81e4d1457b72d1457b72",
    "dynasty": "清",
    "content": [
      "地自古西夏，关门驿路通。",
      "人家荒碛外，树色乱流中。",
      "断岭皆趋北，归云只向东。",
      "邮亭聊小立，轻扬酒旗风。"
    ]
  },
  {
    "id": "adcfe4dbf46e81e4cf550d874068b05d",
    "title": "金城关",
    "authorName": "田均晋",
    "authorId": "adcfe4dbf46e81e4d1457b72d1457b72",
    "dynasty": "清",
    "content": [
      "惊涛急浪打城头，独上河关百尺楼。",
      "远树不遮千里目，青崖白岭古凉州。"
    ]
  },
  {
    "id": "adcfe4dbf46e81e4e6d3ec978be6713a",
    "title": "循黑山而东望贺兰诸山",
    "authorName": "田均晋",
    "authorId": "adcfe4dbf46e81e4d1457b72d1457b72",
    "dynasty": "清",
    "content": [
      "矗矗贺兰山，黑山山之尾。",
      "山石殊碅磳，山形何俶诡。",
      "联络受降城，襟带黄河水。",
      "月竁大蒙人，乳酪此趋止。",
      "闻昔胜国时，河套逞奸宄。",
      "非无济时才，长城实自毁。",
      "于今百年间，职贡盛筐篚。",
      "所怪岩壑阴，积雪夏常皠。",
      "朔风卷地来，尘沙障天起。",
      "岂惟昧朝昏，两目苦先眯。",
      "人生行路难，沾襟方陟屺。"
    ]
  },
  {
    "id": "adcfe4dbf47234201145d387f9dc5fbd",
    "title": "自龙泉乘车由双峰至香岩寺",
    "authorName": "王志翰",
    "authorId": "adcfe4dbf4723420d1457b72d1457b72",
    "dynasty": "清",
    "content": [
      "己就香岩路，龙泉一望迷。",
      "探幽欣目朗，揽胜任车迟。",
      "绿树看难尽，青峰别作奇。",
      "谁云仙境渺，时至白云居。"
    ]
  },
  {
    "id": "adcfe4dbf4723420056b4b55df51b021",
    "title": "香岩寺值雨",
    "authorName": "王志翰",
    "authorId": "adcfe4dbf4723420d1457b72d1457b72",
    "dynasty": "清",
    "content": [
      "石上云初合，窗前雨乍浮。",
      "烟埃收岭外，瀑布挂峰头。",
      "坐听泉声急，行看树色幽。",
      "欲归心尚恋，清趣更相留。"
    ]
  },
  {
    "id": "adcfe4dbf4723420e6c9fc5fc1796b8e",
    "title": "读常理斋老伯爱吟草及殉节录谨赋一律",
    "authorName": "王志翰",
    "authorId": "adcfe4dbf4723420d1457b72d1457b72",
    "dynasty": "清",
    "content": [
      "骂贼当年气至刚，儒臣风节比颜张。",
      "清新诗句留寰宇，皎洁忠心达庙堂。",
      "昔岭愁云空漠漠，浣溪清韵自汤汤。",
      "英灵应是归天阙，祠仰昭忠俎豆香。"
    ]
  },
  {
    "id": "adcfe4dbf47234200dc5d525e05bef2b",
    "title": "龙泉寺",
    "authorName": "王志翰",
    "authorId": "adcfe4dbf4723420d1457b72d1457b72",
    "dynasty": "清",
    "content": [
      "闻道龙泉别有天，今朝放眼一欣然。",
      "初逢甘雨滋群翠，更当晴日锁轻烟。",
      "怪石峥嵘形欲搏，高峰罗列势相连。",
      "襟怀阔落收奇趣，世上培塿尽可捐。"
    ]
  },
  {
    "id": "adcfe4dbf4723420979e30fc505bbf70",
    "title": "西阁夜",
    "authorName": "王志翰",
    "authorId": "adcfe4dbf4723420d1457b72d1457b72",
    "dynasty": "清",
    "content": [
      "精蓝结搆碧云间，清夜优游乐意关。",
      "仙境乍看松郁郁，龙泉时泻水潺潺。",
      "参差四面高峰绕，皎洁中天片月弯。",
      "狮口犹传无尽意，钟声响彻万山间。"
    ]
  },
  {
    "id": "adcfe4dbf47234200531058b7fe4808c",
    "title": "普安观",
    "authorName": "王志翰",
    "authorId": "adcfe4dbf4723420d1457b72d1457b72",
    "dynasty": "清",
    "content": [
      "盘回鸟道碧萝牵，历尽层峦到洞天。",
      "忽见群峰来脚下，始知身已在云边。"
    ]
  },
  {
    "id": "adcfe4dbf47234207e3ee5291fd6c18a",
    "title": "五佛顶",
    "authorName": "王志翰",
    "authorId": "adcfe4dbf4723420d1457b72d1457b72",
    "dynasty": "清",
    "content": [
      "奇峰峭立欲摩天，一径崎岖入渺然。",
      "僧榻暂眠身似蝶，飘飘还欲上高巅。"
    ]
  },
  {
    "id": "adcfe4dbf477d13860afc8fb379ce5d5",
    "title": "东郡七夕立秋",
    "authorName": "张惟赤",
    "authorId": "adcfe4dbf477d138d1457b72d1457b72",
    "dynasty": "清",
    "content": [
      "光岳楼前暑气收，断云疏雨送扁舟。",
      "关河暝色催砧近，海岱烟岚入树浮。",
      "天上双星方渡汉，人间两鬓又惊秋。",
      "明朝玉笛声凄切，风起黄榆白雁愁。"
    ]
  },
  {
    "id": "adcfe4dbf4975895ef266763ab8e545b",
    "title": "送李霖九时由凤翔少参谪汉中",
    "authorName": "王紫绶",
    "authorId": "adcfe4dbf4975895d1457b72d1457b72",
    "dynasty": "清",
    "content": [
      "纱笼诗句壁曾留，满目苍凉感旧游。",
      "函谷主人关令尹，扶风属吏汉诸侯。",
      "莲花云黑三秦雨，栈道霜红万木秋。",
      "梦里不知君去远，更随明月到梁州。"
    ]
  },
  {
    "id": "adcfe4dbf497589509e35ade775504c8",
    "title": "酬张元公中丞自秦抚移豫见怀",
    "authorName": "王紫绶",
    "authorId": "adcfe4dbf4975895d1457b72d1457b72",
    "dynasty": "清",
    "content": [
      "八郡诸侯百二同，秦中才罢又天中。",
      "河流犹带东西陕，云气忽来大小嵩。",
      "梁苑楼台新挂月，隋堤杨柳细摇风。",
      "信陵食客多如许，座左犹云待老翁。"
    ]
  },
  {
    "id": "adcfe4dbf4975895ebda99dc52b13865",
    "title": "登嵩岳绝顶",
    "authorName": "王紫绶",
    "authorId": "adcfe4dbf4975895d1457b72d1457b72",
    "dynasty": "清",
    "content": [
      "独倚中天览大荒，西来秋色更苍苍。",
      "日翻木叶红千顷，雨过芙蓉翠几行。",
      "玉女寒棂惟皎月，汉皇辇路满清霜。",
      "回看磴道深无际，转欲凌风渡铁梁。"
    ]
  },
  {
    "id": "adcfe4dbf49758950cfdf8848992d725",
    "title": "喜孙徵君复归夏峰",
    "authorName": "王紫绶",
    "authorId": "adcfe4dbf4975895d1457b72d1457b72",
    "dynasty": "清",
    "content": [
      "月出夏峰空，风高乔木冷。",
      "夜来雪色多，门外添人影。"
    ]
  },
  {
    "id": "adcfe4dbf49758950cfdf884bd746f22",
    "title": "喜孙徵君复归夏峰",
    "authorName": "王紫绶",
    "authorId": "adcfe4dbf4975895d1457b72d1457b72",
    "dynasty": "清",
    "content": [
      "白云不在山，松顶一巢间。",
      "昨夜海风至，翩翩带鹤还。"
    ]
  },
  {
    "id": "adcfe4dbf49758959afdf942eb80945b",
    "title": "旧宫人",
    "authorName": "王紫绶",
    "authorId": "adcfe4dbf4975895d1457b72d1457b72",
    "dynasty": "清",
    "content": [
      "旧日常随玉辇游，朝钟暮管夜箜篌。",
      "闲来细语繁华事，不尽神宗四十秋。"
    ]
  },
  {
    "id": "adcfe4dbf49758959afdf942d2d97083",
    "title": "旧宫人",
    "authorName": "王紫绶",
    "authorId": "adcfe4dbf4975895d1457b72d1457b72",
    "dynasty": "清",
    "content": [
      "景阳宫井出云鬟，秦帝衣裳卷不还。",
      "碧玉搔头镌赐字，朝来易米到人间。"
    ]
  },
  {
    "id": "adcfe4dbf4977c74fb7b98c3ab951ee8",
    "title": "寄和印心石屋之作",
    "authorName": "韩永元",
    "authorId": "adcfe4dbf4977c74d1457b72d1457b72",
    "dynasty": "清",
    "content": [
      "送春馀恋趁初晴，高阁微风瞰远城。",
      "叠架香尘生墨晕，曲栏晴昼落棋声。",
      "山中把酒参同社，江上谋田忆旧盟。",
      "芳夏小园多韵事，经衣尽日树间行。"
    ]
  },
  {
    "id": "adcfe4dbf49c27b3993475ae71214ed4",
    "title": "西甘涧",
    "authorName": "永璥",
    "authorId": "adcfe4dbf49c27b3d1457b72d1457b72",
    "dynasty": "清",
    "content": [
      "步下万松寺，山径落斜曛，路逢山中樵，导我西涧滨，逶迤四五里，始及藏山门。",
      "晚霞云半赤，寒岩枫柏丹。古寺余老屋，山僧鬓已斑。",
      "携手看生圹，圹铭名辈全。撰文李焦明，书丹陈景元。",
      "告归转西偏，高寄亭足观。略如倪迂画，返照疏林间。",
      "相期春正月，重来看雪山。"
    ]
  },
  {
    "id": "adcfe4dbf49daf728d50c643c02125ae",
    "title": "病枕",
    "authorName": "张湄",
    "authorId": "adcfe4dbf49daf72d1457b72d1457b72",
    "dynasty": "清",
    "content": [
      "骚屑竹窗雨，残篝依病身。",
      "魂清馀远思，室静有微呻。",
      "土药焉知性，秋宵不向晨。",
      "绝怜人境外，舆仆是吾亲。"
    ]
  },
  {
    "id": "adcfe4dbf49daf72e98141bb37f88203",
    "title": "北巡纪行",
    "authorName": "张湄",
    "authorId": "adcfe4dbf49daf72d1457b72d1457b72",
    "dynasty": "清",
    "content": [
      "地高风稍劲，晨发凛如秋。",
      "海气山头雾，番居竹里楼。",
      "衣冠移裸俗，耄稚并嬉游。",
      "岁晚闲村落，青畦豆叶稠。"
    ]
  },
  {
    "id": "adcfe4dbf49daf72e98141bb25fbb134",
    "title": "北巡纪行",
    "authorName": "张湄",
    "authorId": "adcfe4dbf49daf72d1457b72d1457b72",
    "dynasty": "清",
    "content": [
      "輶轩临北鄙，问俗首诸罗。",
      "彩帨迎舆舞，红裳蹋臂歌。",
      "野芳增髻饰，官酒恣颜酡。",
      "怀葛今何远，淳风此地多。"
    ]
  },
  {
    "id": "adcfe4dbf49daf72e98141bb077b6130",
    "title": "北巡纪行",
    "authorName": "张湄",
    "authorId": "adcfe4dbf49daf72d1457b72d1457b72",
    "dynasty": "清",
    "content": [
      "糗饵充庭实，盘匜列马前。",
      "双螺秀花竹，半线画山川。",
      "月静吹箫社，凉生被毳天。",
      "严更休太急，土窟几家眠。"
    ]
  },
  {
    "id": "adcfe4dbf49daf72e98141bb8bd731a9",
    "title": "北巡纪行",
    "authorName": "张湄",
    "authorId": "adcfe4dbf49daf72d1457b72d1457b72",
    "dynasty": "清",
    "content": [
      "大甲东西路，滩声不忍听。",
      "雪涛天际白，雨岫晚来青。",
      "累卵深溪石，编茆远戍亭。",
      "谁非行役者，辛苦独番丁。"
    ]
  },
  {
    "id": "adcfe4dbf49daf72eaef68e3acee6d2d",
    "title": "海上柬寄台阳诸友",
    "authorName": "张湄",
    "authorId": "adcfe4dbf49daf72d1457b72d1457b72",
    "dynasty": "清",
    "content": [
      "信宿澎湖岛，新晴趣放船。",
      "七更针尾路，一碧浪中天。",
      "往迹俄成梦，归期此尚悬。",
      "黯然馀别意，东望渺云烟。"
    ]
  },
  {
    "id": "adcfe4dbf49daf72065d628f4b522c0e",
    "title": "游海会寺次楸村韵",
    "authorName": "张湄",
    "authorId": "adcfe4dbf49daf72d1457b72d1457b72",
    "dynasty": "清",
    "content": [
      "山郭雨初霁，招提忽入来。",
      "寒云流梵韵，湿翠上莲台。",
      "钵为投诗满，扉缘憩客开。",
      "催耕馀好鸟，人静语林隈。"
    ]
  },
  {
    "id": "adcfe4dbf49daf72065d628fc4757d6c",
    "title": "游海会寺次楸村韵",
    "authorName": "张湄",
    "authorId": "adcfe4dbf49daf72d1457b72d1457b72",
    "dynasty": "清",
    "content": [
      "野趣自清旷，丰年情不同。",
      "泉新茶碗碧，火宿石垆红。",
      "眺海三层阁，栽花半亩宫。",
      "息心尘外赏，远屿夕烟空。"
    ]
  },
  {
    "id": "adcfe4dbf49daf7248da063341642686",
    "title": "游弥陀寺赠喝能上人",
    "authorName": "张湄",
    "authorId": "adcfe4dbf49daf72d1457b72d1457b72",
    "dynasty": "清",
    "content": [
      "宦迹重溟外，游情半日闲。",
      "妙香禅室静，灌木鸟音蛮。",
      "种叶常书偈，留云早掩关。",
      "稍闻烹水法，容我坐苔班。"
    ]
  },
  {
    "id": "adcfe4dbf49daf7248da0633fc6c7a26",
    "title": "游弥陀寺赠喝能上人",
    "authorName": "张湄",
    "authorId": "adcfe4dbf49daf72d1457b72d1457b72",
    "dynasty": "清",
    "content": [
      "何必远城郭，已空车马尘。",
      "因心川共逝，触指月如轮。",
      "客愧乘槎客，僧兼卖卜人。",
      "此生期再访，幽梦或通津。"
    ]
  },
  {
    "id": "adcfe4dbf49daf72105182f7cc41d78b",
    "title": "台湾杂感",
    "authorName": "张湄",
    "authorId": "adcfe4dbf49daf72d1457b72d1457b72",
    "dynasty": "清",
    "content": [
      "高浃天墟括九州，微茫一发认流求。",
      "风生鳌背重溟黑，雷奋鲲身巨岛浮。",
      "针路向空难问渡，铁礁拔地不容舟。",
      "颜林几辈虫沙没，落日苍凉赤嵌楼。"
    ]
  },
  {
    "id": "adcfe4dbf49daf72105182f7f544454b",
    "title": "台湾杂感",
    "authorName": "张湄",
    "authorId": "adcfe4dbf49daf72d1457b72d1457b72",
    "dynasty": "清",
    "content": [
      "干头真听草鸡鸣，石上流言谶早成。",
      "七郡逋囚充臂■，三江战舰剧纵横。",
      "火飞龙碽红毛尽，飙涌羊山白下惊。",
      "劫运不曾逾甲子，俄看东海腐长鲸。"
    ]
  },
  {
    "id": "adcfe4dbf49daf72105182f7830d5384",
    "title": "台湾杂感",
    "authorName": "张湄",
    "authorId": "adcfe4dbf49daf72d1457b72d1457b72",
    "dynasty": "清",
    "content": [
      "青油红旆拥风云，阃外专征兕甲军。",
      "穷岛降帆争献玺，尚方御锦远褒勋。",
      "乾坤何处存华发，妾媵偏能伴旅坟。",
      "金碗不随淋雨出，一杯蛮土野花薰。"
    ]
  },
  {
    "id": "adcfe4dbf49daf72105182f74c92eadc",
    "title": "台湾杂感",
    "authorName": "张湄",
    "authorId": "adcfe4dbf49daf72d1457b72d1457b72",
    "dynasty": "清",
    "content": [
      "牖户谁怀阴雨思，春华忽谢刺桐枝。",
      "无端鸭母狂称帝，直为豨群怒誓师。",
      "潮长海亹频得力，晛消冰雪未移时。",
      "山头碧血成陈迹，酾酒还登五将祠。"
    ]
  },
  {
    "id": "adcfe4dbf49daf72a3fffa9a04027b4f",
    "title": "九日集郡斋四合亭赠钱道源太守",
    "authorName": "张湄",
    "authorId": "adcfe4dbf49daf72d1457b72d1457b72",
    "dynasty": "清",
    "content": [
      "把酒题糕兴未孤，仙亭四合宴清娱。",
      "黄花旧里亲朋远，碧海西风节物殊。",
      "昼永庭墀秋一鹤，年丰歌颂野多稌。",
      "登高健足应犹昔，醉上榕梁不索扶。"
    ]
  },
  {
    "id": "adcfe4dbf49daf722cf9d102fdddc525",
    "title": "劝农答赠何尚敏总戎",
    "authorName": "张湄",
    "authorId": "adcfe4dbf49daf72d1457b72d1457b72",
    "dynasty": "清",
    "content": [
      "郊坰小队逐元戎，碧水青畴曲曲通。",
      "昨夜诗来灯影下，新凉人出雨声中。",
      "民依土物原知爱，宦迹天涯不易同。",
      "一笑看君挥羽扇，风流犹是旧文雄。"
    ]
  },
  {
    "id": "adcfe4dbf49daf722dffde8b4931e3d8",
    "title": "秋海棠和秦兰谷",
    "authorName": "张湄",
    "authorId": "adcfe4dbf49daf72d1457b72d1457b72",
    "dynasty": "清",
    "content": [
      "阑干几曲雨苔侵，色效川红苦不禁。",
      "坠叶罢飞空砌冷，流萤微度古墙阴。",
      "娇柔自惜伤秋骨，黯淡谁知怯露心。",
      "若问断肠当日事，粉痕和泪尚涔涔。"
    ]
  },
  {
    "id": "adcfe4dbf49daf72ef8062b95cd9b927",
    "title": "七夕范松浦郡守邀饮榕桥下书楸村给谏即席赋绝句余与同人既走笔和之复成一律仍用原韵",
    "authorName": "张湄",
    "authorId": "adcfe4dbf49daf72d1457b72d1457b72",
    "dynasty": "清",
    "content": [
      "莎厅风露洒新秋，高跨榕梁豁远眸。",
      "绿水不波凉樾美，青云得路亘虹修。",
      "天涯樽酒星同聚，月地车帷夕共游。",
      "三匝巢林馀倦翮，无烦乌鹊到桥头。"
    ]
  },
  {
    "id": "adcfe4dbf49daf725695842dc28039e9",
    "title": "香烟与兰谷同赋",
    "authorName": "张湄",
    "authorId": "adcfe4dbf49daf72d1457b72d1457b72",
    "dynasty": "清",
    "content": [
      "宝鸭金猊气郁纷，畹兰清味静中闻。",
      "临风细仿双钩篆，伴月浓歊一穗云。",
      "旖旎向空横岫影，温黁馀蔼映帘纹。",
      "十年画省依荀座，记否朝衫侍女熏。"
    ]
  },
  {
    "id": "adcfe4dbf49daf724426608fe5690503",
    "title": "积雨书怀",
    "authorName": "张湄",
    "authorId": "adcfe4dbf49daf72d1457b72d1457b72",
    "dynasty": "清",
    "content": [
      "吹浪鲸鱼匝地雷，门扃碧水藓花堆。",
      "情缘一雨分忧喜，信隔重溟罢往来。",
      "虫韵入窗秋烛冷，漏痕侵枕古墙颓。",
      "披襟中夜听残溜，小篆铜炉自拨灰。"
    ]
  },
  {
    "id": "adcfe4dbf49daf7282ad7626d5ccaf01",
    "title": "咏芭蕉",
    "authorName": "张湄",
    "authorId": "adcfe4dbf49daf72d1457b72d1457b72",
    "dynasty": "清",
    "content": [
      "无妨修竹共闲居，亚字墙头午荫馀。",
      "白日冷随麾扇尽，绿天浓映写经初。",
      "雨窗搅梦千重响，秋馆缄愁一束书。",
      "多事诗人留画本，偏宜雪后著萧疏。"
    ]
  },
  {
    "id": "adcfe4dbf49daf728c077a7a29e33904",
    "title": "病起邀书楸村给谏蒋师垣上舍同过海粟轩观剧即次见怀原韵",
    "authorName": "张湄",
    "authorId": "adcfe4dbf49daf72d1457b72d1457b72",
    "dynasty": "清",
    "content": [
      "寥泬晴空海外天，清斋兰菊共幽妍。",
      "身辞故国输秋燕，病入西风感暮蝉。",
      "对酒那知蛮曲误，逢场肯厌烛花偏。",
      "黄茆屋底宵如岁，愿废先生半枕眠。"
    ]
  },
  {
    "id": "adcfe4dbf49daf723894e93b2bea5816",
    "title": "小春纪梦",
    "authorName": "张湄",
    "authorId": "adcfe4dbf49daf72d1457b72d1457b72",
    "dynasty": "清",
    "content": [
      "暖风十月拂蕉衫，花底摊书屋似龛。",
      "绝域光阴轻过客，匡床魂梦事幽探。",
      "琴鸣涧户泉声古，日照山楼木叶酣。",
      "省识游踪犹在世，白头应著旧烟岚。"
    ]
  },
  {
    "id": "adcfe4dbf49daf7274f7e3f63008b091",
    "title": "茅港道中",
    "authorName": "张湄",
    "authorId": "adcfe4dbf49daf72d1457b72d1457b72",
    "dynasty": "清",
    "content": [
      "持节番寮往复还，海声溪韵共潺湲。",
      "红蕉径里居人少，紫蔗田边牧竖闲。",
      "小队骎骎投野宿，前旌冉冉渡沙湾。",
      "夕晖澹著倪黄笔，一抹平林数尺山。"
    ]
  },
  {
    "id": "adcfe4dbf49daf7279014ff954cbcc35",
    "title": "和喝能上人长至韵",
    "authorName": "张湄",
    "authorId": "adcfe4dbf49daf72d1457b72d1457b72",
    "dynasty": "清",
    "content": [
      "六琯飞灰动一阳，宵分未减昼阴长。",
      "丛篁鸟语官斋静，小榻棋声佛火香。",
      "域外远游频改岁，镜中新鬓遽成霜。",
      "巳公茅屋吟诗处，早有梅花映水光。"
    ]
  },
  {
    "id": "adcfe4dbf49daf72813fd38943fb783f",
    "title": "壬戌1742除夕",
    "authorName": "张湄",
    "authorId": "adcfe4dbf49daf72d1457b72d1457b72",
    "dynasty": "清",
    "content": [
      "一枝残烛对羁人，绝徼山川去国身。",
      "多历岁时知已老，强同樽酒孰为亲。",
      "椒花远梦红炉会，蕙草闲庭碧海春。",
      "天与离怀博诗趣，朝衫脱尽六街尘。"
    ]
  },
  {
    "id": "adcfe4dbf49daf72036eb4a756f027e9",
    "title": "癸亥1743元日试笔",
    "authorName": "张湄",
    "authorId": "adcfe4dbf49daf72d1457b72d1457b72",
    "dynasty": "清",
    "content": [
      "又从海国度王正，物态熙荣协气生。",
      "隔岁梅花香笔格，先春小雨拂帘旌。",
      "闭门索句无多事，把酒听莺第一声。",
      "雨载萧闲尘俗外，可知懒癖是天成。"
    ]
  },
  {
    "id": "adcfe4dbf49daf724b9cc73a45459098",
    "title": "海滨",
    "authorName": "张湄",
    "authorId": "adcfe4dbf49daf72d1457b72d1457b72",
    "dynasty": "清",
    "content": [
      "海滨槎客旧吟曹，领略春风上绣袍。",
      "佳色一帘花掩蔼，孤踪万里水周遭。",
      "未除言语频焚稿，岂有英雄惯捉刀。",
      "客里流年容易度，手持汉节尚馀旄。"
    ]
  },
  {
    "id": "adcfe4dbf49daf72a1bb05f5ee416014",
    "title": "水沙连",
    "authorName": "张湄",
    "authorId": "adcfe4dbf49daf72d1457b72d1457b72",
    "dynasty": "清",
    "content": [
      "团团孤屿水中央，稻熟浮田吠蛤凉。",
      "烟火渡头移蟒甲，青山环映白波光。"
    ]
  },
  {
    "id": "adcfe4dbf49daf72a50104498fb66e7c",
    "title": "剑潭",
    "authorName": "张湄",
    "authorId": "adcfe4dbf49daf72d1457b72d1457b72",
    "dynasty": "清",
    "content": [
      "空明潭影月溶溶，向夜寒随剑气冲。",
      "三尺枯蛟抱树死，只馀秋水绕加冬。"
    ]
  },
  {
    "id": "adcfe4dbf49daf720d80f1990f75bdd4",
    "title": "楸村惠鸽卵戏赋短句为谢",
    "authorName": "张湄",
    "authorId": "adcfe4dbf49daf72d1457b72d1457b72",
    "dynasty": "清",
    "content": [
      "盘写晶丸转未停，弘成吞处石光荧。",
      "何如插羽凌风去，碧落新晴听远铃。"
    ]
  },
  {
    "id": "adcfe4dbf49daf720d80f199838ce80b",
    "title": "楸村惠鸽卵戏赋短句为谢",
    "authorName": "张湄",
    "authorId": "adcfe4dbf49daf72d1457b72d1457b72",
    "dynasty": "清",
    "content": [
      "日日开笼放雪衣，海天难得寄书归。",
      "只教早脱将雏苦，化作诗肠白凤飞。"
    ]
  },
  {
    "id": "adcfe4dbf49daf726d9f33aecc1200c1",
    "title": "读蔺相如传书其后",
    "authorName": "张湄",
    "authorId": "adcfe4dbf49daf72d1457b72d1457b72",
    "dynasty": "清",
    "content": [
      "一堂缶瑟愿交陈，■取樽前血洒尘。",
      "廷吒强秦浑不惧，引车时复避同人。"
    ]
  },
  {
    "id": "adcfe4dbf49daf726d9f33aed7f3cb02",
    "title": "读蔺相如传书其后",
    "authorName": "张湄",
    "authorId": "adcfe4dbf49daf72d1457b72d1457b72",
    "dynasty": "清",
    "content": [
      "等闲嫌怨且全抛，两虎何堪共怒哮。",
      "举国无心完赵璧，只疑廉蔺是私交。"
    ]
  },
  {
    "id": "adcfe4dbf49daf723ffc8ddbc985a7dd",
    "title": "立春夜记得",
    "authorName": "张湄",
    "authorId": "adcfe4dbf49daf72d1457b72d1457b72",
    "dynasty": "清",
    "content": [
      "东风花市远移轮，十度京华探蚤春。",
      "记得城南闲女伴，连宵挝鼓恼比邻。"
    ]
  },
  {
    "id": "adcfe4dbf49daf723ffc8ddbbcda1eaa",
    "title": "立春夜记得",
    "authorName": "张湄",
    "authorId": "adcfe4dbf49daf72d1457b72d1457b72",
    "dynasty": "清",
    "content": [
      "潮鸡齐唱二更初，竹影空斋自校书。",
      "记得传柑春宴散，玻瓈灯里看红鱼。"
    ]
  },
  {
    "id": "adcfe4dbf49daf723ffc8ddb484c8e69",
    "title": "立春夜记得",
    "authorName": "张湄",
    "authorId": "adcfe4dbf49daf72d1457b72d1457b72",
    "dynasty": "清",
    "content": [
      "佛桑庭下露盈盈，旧梦难追隔水程。",
      "记得踏歌人静后，油窗坐听斗牌声。"
    ]
  },
  {
    "id": "adcfe4dbf49daf723ffc8ddbc8414b9a",
    "title": "立春夜记得",
    "authorName": "张湄",
    "authorId": "adcfe4dbf49daf72d1457b72d1457b72",
    "dynasty": "清",
    "content": [
      "胆瓶清供一枝梅，新月如圭照客杯。",
      "记得彩幡头上卸，粉香轻逐落英来。"
    ]
  },
  {
    "id": "adcfe4dbf49daf72687ccae589f3b8f5",
    "title": "番俗",
    "authorName": "张湄",
    "authorId": "adcfe4dbf49daf72d1457b72d1457b72",
    "dynasty": "清",
    "content": [
      "包练衣衫最丽都，换年风景野花敷。",
      "金藤耀首新妆裹，答答偏宜宾也珠。"
    ]
  },
  {
    "id": "adcfe4dbf49daf72687ccae5fdbbe040",
    "title": "番俗",
    "authorName": "张湄",
    "authorId": "adcfe4dbf49daf72d1457b72d1457b72",
    "dynasty": "清",
    "content": [
      "重里筠笼寄海南，寺闻未减树头甘。",
      "年时最解相如渴，玉手搓香酒半酣。"
    ]
  },
  {
    "id": "adcfe4dbf49daf72687ccae5e49804aa",
    "title": "番俗",
    "authorName": "张湄",
    "authorId": "adcfe4dbf49daf72d1457b72d1457b72",
    "dynasty": "清",
    "content": [
      "竞夸麻达好腰围，健足凌空捷似飞。",
      "萨鼓铿锵声近远，轻尘一道走差归。"
    ]
  },
  {
    "id": "adcfe4dbf49daf72687ccae513d5660a",
    "title": "番俗",
    "authorName": "张湄",
    "authorId": "adcfe4dbf49daf72d1457b72d1457b72",
    "dynasty": "清",
    "content": [
      "百果璘㻞菜市东，蘋㜑颜色似唇红。",
      "上方仙品三年别，今夜清芬入梦中。"
    ]
  },
  {
    "id": "adcfe4dbf49daf72687ccae5769f3692",
    "title": "番俗",
    "authorName": "张湄",
    "authorId": "adcfe4dbf49daf72d1457b72d1457b72",
    "dynasty": "清",
    "content": [
      "争迎使节共欢呼，骢马前头众妇趋。",
      "首顶糍盘陈野食，大官曾未识都都。"
    ]
  },
  {
    "id": "adcfe4dbf49daf72687ccae5b46b56fd",
    "title": "番俗",
    "authorName": "张湄",
    "authorId": "adcfe4dbf49daf72d1457b72d1457b72",
    "dynasty": "清",
    "content": [
      "鹅筒惯写红夷字，鴂舌能通先圣书。",
      "何物儿童真拔俗，琅琅音韵诵关雎。"
    ]
  },
  {
    "id": "adcfe4dbf49daf72687ccae52c4d80c2",
    "title": "番俗",
    "authorName": "张湄",
    "authorId": "adcfe4dbf49daf72d1457b72d1457b72",
    "dynasty": "清",
    "content": [
      "藤毬掷罢舞秋千，世外嬉怡别有天。",
      "月几回圆禾几熟，岁时频换不知年。"
    ]
  },
  {
    "id": "adcfe4dbf49daf72687ccae5e0968edd",
    "title": "番俗",
    "authorName": "张湄",
    "authorId": "adcfe4dbf49daf72d1457b72d1457b72",
    "dynasty": "清",
    "content": [
      "傀儡山深恶木稠，穿林如虎攫人头。",
      "群凶社里谁雄长，茅宇新添金髑髅。"
    ]
  },
  {
    "id": "adcfe4dbf49daf721026a639d0becd83",
    "title": "澄台",
    "authorName": "张湄",
    "authorId": "adcfe4dbf49daf72d1457b72d1457b72",
    "dynasty": "清",
    "content": [
      "澄台上下树婆娑，满目残阳动碧波。",
      "天水无垠同一气，风帆如叶岛如螺。"
    ]
  },
  {
    "id": "adcfe4dbf49daf72077c095a59c9c866",
    "title": "制酒",
    "authorName": "张湄",
    "authorId": "adcfe4dbf49daf72d1457b72d1457b72",
    "dynasty": "清",
    "content": [
      "□□□□□□□，□□□□□□□。",
      "玉蛆满瓮新醅熟，滴滴流芬齿颊中。"
    ]
  },
  {
    "id": "adcfe4dbf49daf72a362553e63359954",
    "title": "阙显",
    "authorName": "张湄",
    "authorId": "adcfe4dbf49daf72d1457b72d1457b72",
    "dynasty": "清",
    "content": [
      "福台新咏萃群英，调绝音希孰继声。",
      "□□□□□□□，□□□□□□□。"
    ]
  },
  {
    "id": "adcfe4dbf49daf723bc8f8eaf1081045",
    "title": "北香湖",
    "authorName": "张湄",
    "authorId": "adcfe4dbf49daf72d1457b72d1457b72",
    "dynasty": "清",
    "content": [
      "十顷红云贴水铺，藕花深处乱鸥凫。",
      "北风凉动香逾好，得似西湖六月无。"
    ]
  },
  {
    "id": "adcfe4dbf49daf7211a7eb9a67caf351",
    "title": "秀峰塔",
    "authorName": "张湄",
    "authorId": "adcfe4dbf49daf72d1457b72d1457b72",
    "dynasty": "清",
    "content": [
      "光摇五岳扫千军，颖脱霜锋卓不群。",
      "海国文章肖天秀，故应健笔已凌云。"
    ]
  },
  {
    "id": "adcfe4dbf49daf720d1bd283e7b91a23",
    "title": "魁斗山",
    "authorName": "张湄",
    "authorId": "adcfe4dbf49daf72d1457b72d1457b72",
    "dynasty": "清",
    "content": [
      "近接宫墙数仞高，星光磊磊起文豪。",
      "问名已列魁三象，分派应如海一鳌。"
    ]
  },
  {
    "id": "adcfe4dbf49daf72ea2438da34522b97",
    "title": "蒙面",
    "authorName": "张湄",
    "authorId": "adcfe4dbf49daf72d1457b72d1457b72",
    "dynasty": "清",
    "content": [
      "香车碧怀厌纷纭，拥盖微行拟鄂君。",
      "一队新妆相掩映，红□叶底避斜曛。"
    ]
  },
  {
    "id": "adcfe4dbf49daf72bf7b24dab2b60f99",
    "title": "骑犊",
    "authorName": "张湄",
    "authorId": "adcfe4dbf49daf72d1457b72d1457b72",
    "dynasty": "清",
    "content": [
      "金勒笼头锦辔纡，追风犊子抵神驹。",
      "晴郊鞭影摇山绿，写出函关老子图。"
    ]
  },
  {
    "id": "adcfe4dbf49daf726e06060bd11a0d54",
    "title": "衣服",
    "authorName": "张湄",
    "authorId": "adcfe4dbf49daf72d1457b72d1457b72",
    "dynasty": "清",
    "content": [
      "凤头龙尾好衣裾，锦绣偏诸谢不如。",
      "若使贾生来此地，未知流涕更何如。"
    ]
  },
  {
    "id": "adcfe4dbf49daf72d159451e434815b3",
    "title": "禾间",
    "authorName": "张湄",
    "authorId": "adcfe4dbf49daf72d1457b72d1457b72",
    "dynasty": "清",
    "content": [
      "流珠炊玉食维艰，终岁勤劬敢务闲。",
      "生计只知依稼穑，一枝栖息号禾间。"
    ]
  },
  {
    "id": "adcfe4dbf49daf726e06060b9d37478e",
    "title": "衣服",
    "authorName": "张湄",
    "authorId": "adcfe4dbf49daf72d1457b72d1457b72",
    "dynasty": "清",
    "content": [
      "乌衣渐易裸人风，尺布为裈犊鼻同。",
      "可但鹿胎花簇簇，达戈纹锦手裁工。"
    ]
  },
  {
    "id": "adcfe4dbf49daf721eae7a0aee46227f",
    "title": "穿耳",
    "authorName": "张湄",
    "authorId": "adcfe4dbf49daf72d1457b72d1457b72",
    "dynasty": "清",
    "content": [
      "垂肩粉耳大如盘，贯竹填螺取次宽。",
      "ㄚ角髻边风不定，翩翲五色斗鸡翰。"
    ]
  },
  {
    "id": "adcfe4dbf49daf72a487dabbfe4fafb9",
    "title": "牵手",
    "authorName": "张湄",
    "authorId": "adcfe4dbf49daf72d1457b72d1457b72",
    "dynasty": "清",
    "content": [
      "定情虽假白螺钱，麻达歌谐礼数捐。",
      "几处社寮清月夜，鼻箫吹彻手随牵。"
    ]
  },
  {
    "id": "adcfe4dbf49daf728ae84a7413795dd9",
    "title": "赘婿",
    "authorName": "张湄",
    "authorId": "adcfe4dbf49daf72d1457b72d1457b72",
    "dynasty": "清",
    "content": [
      "瓜瓞移根自剪劖，家家秦赘俗同谙。",
      "再传尽使孙忘祖，有赚惟知女胜男。"
    ]
  },
  {
    "id": "adcfe4dbf49daf7276c7b6bca0f8c9f4",
    "title": "海会寺",
    "authorName": "张湄",
    "authorId": "adcfe4dbf49daf72d1457b72d1457b72",
    "dynasty": "清",
    "content": [
      "歌罢蛮腔易梵腔，层楼烟际晚钟撞。",
      "吟诗赌弈人稀到，闲煞孤寒白菊窗。"
    ]
  },
  {
    "id": "adcfe4dbf49daf7201f5da273e874aef",
    "title": "小西天",
    "authorName": "张湄",
    "authorId": "adcfe4dbf49daf72d1457b72d1457b72",
    "dynasty": "清",
    "content": [
      "竹溪小寺远尘廛，青壁临流薜荔悬。",
      "高望美人何处所，漫凭东海说西天。"
    ]
  },
  {
    "id": "adcfe4dbf49daf72bec9734f0e331ea0",
    "title": "七鲲身",
    "authorName": "张湄",
    "authorId": "adcfe4dbf49daf72d1457b72d1457b72",
    "dynasty": "清",
    "content": [
      "鬐翼连翩振地垠，风抟水击势难驯。",
      "鹏图孰是南溟好，愿尔长安徙海身。"
    ]
  },
  {
    "id": "adcfe4dbf49daf72246493ef06343a8d",
    "title": "澎湖",
    "authorName": "张湄",
    "authorId": "adcfe4dbf49daf72d1457b72d1457b72",
    "dynasty": "清",
    "content": [
      "三十六屿如排衙，渔舍参差烟火赊。",
      "塞里风多异南北，莫教海客误停槎。"
    ]
  },
  {
    "id": "adcfe4dbf49daf72f6e6d8efc41c583f",
    "title": "海道",
    "authorName": "张湄",
    "authorId": "adcfe4dbf49daf72d1457b72d1457b72",
    "dynasty": "清",
    "content": [
      "七更针路指澎湖，秘本流传近有无。",
      "此地未须论道里，风生八面往来殊。"
    ]
  },
  {
    "id": "adcfe4dbf49daf72562f39620b2fff25",
    "title": "中秋",
    "authorName": "张湄",
    "authorId": "adcfe4dbf49daf72d1457b72d1457b72",
    "dynasty": "清",
    "content": [
      "碧天云净水烟微，砧杵无声一镜飞。",
      "画饼香中人尽醉，嫦娥亲自夺元归。"
    ]
  },
  {
    "id": "adcfe4dbf49daf721480ef0fd3e7abf0",
    "title": "莲池潭",
    "authorName": "张湄",
    "authorId": "adcfe4dbf49daf72d1457b72d1457b72",
    "dynasty": "清",
    "content": [
      "莲瓣芹丝一气香，天然泮水绕宫墙。",
      "林端不许飞鸮集，山势高骞拱凤皇。"
    ]
  },
  {
    "id": "adcfe4dbf49daf725030a62f35ab2392",
    "title": "牛车",
    "authorName": "张湄",
    "authorId": "adcfe4dbf49daf72d1457b72d1457b72",
    "dynasty": "清",
    "content": [
      "短靷高箱服两牛，柴车挽运健于舟。",
      "五更残月梦初醒，角韵呜呜生客愁。"
    ]
  },
  {
    "id": "adcfe4dbf49daf722a7e0d7a202cd4b5",
    "title": "七夕",
    "authorName": "张湄",
    "authorId": "adcfe4dbf49daf72d1457b72d1457b72",
    "dynasty": "清",
    "content": [
      "露重风轻七夕凉，魁星高宴共称觞。",
      "幽窗还听喁喁语，花果香灯祝七娘。"
    ]
  },
  {
    "id": "adcfe4dbf49daf7290d935d5285f45c1",
    "title": "赤嵌城",
    "authorName": "张湄",
    "authorId": "adcfe4dbf49daf72d1457b72d1457b72",
    "dynasty": "清",
    "content": [
      "巍楼遥望屹西东，月户云窗结搆工。",
      "极目晚天环海市，倚阑谁忆荷兰宫。"
    ]
  },
  {
    "id": "adcfe4dbf49daf721451cff8e9e20eb9",
    "title": "龙湖岩",
    "authorName": "张湄",
    "authorId": "adcfe4dbf49daf72d1457b72d1457b72",
    "dynasty": "清",
    "content": [
      "湖波镜莹寺门幽，面面晴峦空翠浮。",
      "寂历辋川图画里，柳烟花雨不胜秋。"
    ]
  },
  {
    "id": "adcfe4dbf49daf728bd8226ce22f9908",
    "title": "槟榔",
    "authorName": "张湄",
    "authorId": "adcfe4dbf49daf72d1457b72d1457b72",
    "dynasty": "清",
    "content": [
      "睚眦小忿久难忘，牙角频争雀鼠伤。",
      "一抹腮红还旧好，解纷惟有送槟榔。"
    ]
  },
  {
    "id": "adcfe4dbf49daf721cbf2f3c9f3d7405",
    "title": "大嶝门",
    "authorName": "张湄",
    "authorId": "adcfe4dbf49daf72d1457b72d1457b72",
    "dynasty": "清",
    "content": [
      "门经大嶝渡横洋，五色波中漾日光。",
      "起碇声高惊晓梦，吟魂倾仄寄悬床。"
    ]
  },
  {
    "id": "adcfe4dbf49daf723a0eca28a47e2450",
    "title": "望向",
    "authorName": "张湄",
    "authorId": "adcfe4dbf49daf72d1457b72d1457b72",
    "dynasty": "清",
    "content": [
      "浩瀚乾坤不见山，水晶圆域览周环。",
      "凭谁探取猫花屿，桅木飞腾两亚班。"
    ]
  },
  {
    "id": "adcfe4dbf49daf72a2598c6ccc19e8bc",
    "title": "斐亭",
    "authorName": "张湄",
    "authorId": "adcfe4dbf49daf72d1457b72d1457b72",
    "dynasty": "清",
    "content": [
      "留得清风动去思，千竿潇碧影猗猗。",
      "何人呼起文同笔，有斐亭前画卫诗。"
    ]
  },
  {
    "id": "adcfe4dbf49daf7222a97604e12a9494",
    "title": "梦蝶园",
    "authorName": "张湄",
    "authorId": "adcfe4dbf49daf72d1457b72d1457b72",
    "dynasty": "清",
    "content": [
      "疏林一碧映清渠，物外翛然水竹居。",
      "指点昔年寻梦处，秋风蝴蝶自蘧蘧。"
    ]
  },
  {
    "id": "adcfe4dbf49daf728874f57d2e686b1c",
    "title": "气候",
    "authorName": "张湄",
    "authorId": "adcfe4dbf49daf72d1457b72d1457b72",
    "dynasty": "清",
    "content": [
      "少寒多燠不霜天，木叶长青花久妍。",
      "真个四时皆似夏，荷花渡腊菊迎年。"
    ]
  },
  {
    "id": "adcfe4dbf49daf72838aa244ddc9e0a3",
    "title": "喜雨有作",
    "authorName": "张湄",
    "authorId": "adcfe4dbf49daf72d1457b72d1457b72",
    "dynasty": "清",
    "content": [
      "龙潭一勺水，散作四郊雨。",
      "雷声殷海天，冯夷助伐鼓。",
      "良苗浡然兴，生意各栩栩。",
      "累月忧心焚，望云首恒举。",
      "念彼陇上氓，沾涂愿作苦。",
      "赤日灼秧针，泣视龟圻土。",
      "妇子相睢盱，辍耕待官府。",
      "官不为请命，曷以称众父。",
      "飞牒投神宫，藉达天帝所。",
      "步祷初归来，盆翻雨如许。",
      "甘澍绿盈畴，积水可浮牯。",
      "我将共番黎，欢歌醉其侣。"
    ]
  },
  {
    "id": "adcfe4dbf49daf7290c04fa9b83e7bce",
    "title": "长歌送吴山辉还浙",
    "authorName": "张湄",
    "authorId": "adcfe4dbf49daf72d1457b72d1457b72",
    "dynasty": "清",
    "content": [
      "十年游迹半海内，山高泽大目匪夷。未知涨海以外更何物，梦飞不到身亲之。",
      "君也岂浪游，吾宁为饥驱。自开辟以来，环瀛绝岛居人稀。",
      "章步未经，禹迹所遗。蛟龙云霁于此晦塞而■蚭。",
      "吾与君，奚以驾鲎帆。乘鹏风，历水程，十有一更而南为。",
      "即今海涛长吼秋宵迟，枕上荐雷生客思。虽然斯地不霜雪，奈何盈颠白发惨淡偏如丝。",
      "朝来手君录别句，羁愁离绪不可支。君行有日先我驰，我则谁为苦絷维。",
      "曰归不得归，揽袂相咨嗟。且复进君酒，酒酣赠以诗。",
      "重洋四望皆渺弥，慎勿轻潮狎浪矜吴儿。忠信波涛纵易涉，愿君且待水天如鉴，月静风恬时。"
    ]
  },
  {
    "id": "adcfe4dbf49daf72b06ee38c4a8f0587",
    "title": "辛酉1741除夕",
    "authorName": "张湄",
    "authorId": "adcfe4dbf49daf72d1457b72d1457b72",
    "dynasty": "清",
    "content": [
      "庭芳会四时，梅菊欣杂置。",
      "更有小桃萼，天然缀阶砌。",
      "风光与昔殊，兹夕情不异。",
      "海静宵逾长，世远身若弃。",
      "吟椒事如何，孤屿守残岁。",
      "灯前儿女樽，惝恍入梦寐。"
    ]
  },
  {
    "id": "adcfe4dbf49daf725c4f0c55890cf422",
    "title": "秋夕",
    "authorName": "张湄",
    "authorId": "adcfe4dbf49daf72d1457b72d1457b72",
    "dynasty": "清",
    "content": [
      "向夕生西风，一雨洗残暑。",
      "横眠古竹床，家远梦亦阻。",
      "蕉影入户凉，秋镫照蛩语。"
    ]
  },
  {
    "id": "adcfe4dbf49daf725c4f0c5528d14df4",
    "title": "秋夕",
    "authorName": "张湄",
    "authorId": "adcfe4dbf49daf72d1457b72d1457b72",
    "dynasty": "清",
    "content": [
      "沧波催白头，作客老未惯。",
      "酒醒海月低，庭虚曙星粲。",
      "夜夜五更初，角声似孤雁。"
    ]
  },
  {
    "id": "adcfe4dbf49daf72ce1cfe8852d59488",
    "title": "秋雨吟",
    "authorName": "张湄",
    "authorId": "adcfe4dbf49daf72d1457b72d1457b72",
    "dynasty": "清",
    "content": [
      "秋雨淫淫不可止，阶前积潦产蛙子。",
      "海声吼入乡梦中，错认钱唐夜潮起。",
      "土花延碧上我床，萤飞深竹寒无光。",
      "风生葛衣旅鬓白，漏鼓不鸣凄永夕。",
      "挑灯坐听勿复愁，夏时一滴琼膏流。"
    ]
  },
  {
    "id": "adcfe4dbf49daf72bac14cb9a8b88ffe",
    "title": "祀灶词",
    "authorName": "张湄",
    "authorId": "adcfe4dbf49daf72d1457b72d1457b72",
    "dynasty": "清",
    "content": [
      "海风刁骚西日暝，爆竹满城独客警。送神何归云上天，云车飙马相腾骞。",
      "胶牙饧果臈尾酎，饮食媚神术不售。居高听卑天耳聪，灶君有言长落后，安用黄羊致暴富。"
    ]
  },
  {
    "id": "adcfe4dbf49daf727e17e340323412b5",
    "title": "再泊澎湖",
    "authorName": "张湄",
    "authorId": "adcfe4dbf49daf72d1457b72d1457b72",
    "dynasty": "清",
    "content": [
      "横风北来阻归棹，海水起立鱼龙啸。",
      "澎湖浮屿出云涛，留我重宿来时□。",
      "一过再过岂所期，人生去住殊难料。",
      "六代山川江以南，峰堪结屋矶堪钓。",
      "欲置闲身入画图，如箭风帆虚远眺。",
      "此处青天沦白波，鲸眼摇光日无曜。",
      "稀微烟火几渔家，寸树不生人罕到。",
      "前年寄碇西屿头，旱气虫虫沙石燥。",
      "今年复此枕潮声，墨云颓颓风雨暴。",
      "往来行路只艰难，我实不德躬自悼。",
      "万里君亲旅梦残，水禽格磔啼神庙。",
      "明朝天意复何若，霁月忽从舷际照。",
      "孱躯纵便得生还，一夜惊愁发为皓。"
    ]
  },
  {
    "id": "adcfe4dbf49daf7249d7cd133688e872",
    "title": "泊澎湖",
    "authorName": "张湄",
    "authorId": "adcfe4dbf49daf72d1457b72d1457b72",
    "dynasty": "清",
    "content": [
      "大担门外渡横洋，群山灭影流汤汤。",
      "天水相交上下碧，中间一叶凌波扬。",
      "少焉红沟映霞赩，倏忽黑蛟翻怒墨。",
      "陆离斑驳异彩腾，绘画乾坤须五色。",
      "针盘远指天南交，苍茫四瞩心悁劳。",
      "直上樯梢索西屿，亚班趫捷如飞猱。",
      "澎湖环岛三十六，历历人烟出渔屋。",
      "未须沧海成桑田，结网临渊食粗足。",
      "我来寄泊妈宫湾，舳舻屹立凝丘山。",
      "三夜惊涛春客枕，梦魂跌宕雷霆间。",
      "海翁望雨忧如渴，极目园畴断馀嶭。",
      "北风可但济行舟，唤起痴龙驱旱魃。"
    ]
  },
  {
    "id": "adcfe4dbf49daf729f1aba6599c8ff3e",
    "title": "冒雨劝农叠韵",
    "authorName": "张湄",
    "authorId": "adcfe4dbf49daf72d1457b72d1457b72",
    "dynasty": "清",
    "content": [
      "出郭天四垂，墨云挟狂雨。",
      "势如万镞飞，作气不待鼓。",
      "弥望青葱茏，物我同栩栩。",
      "平畦漾縠纹，犁锸应时举。",
      "谁能甘惰农，自贻乐岁苦。",
      "为语蚩蚩氓，海滨履王土。",
      "黄发与垂髫，愿勿入城府。",
      "熙怡若桃源，往来有渔父。",
      "三时胼胝烦，勤焉岂无所。",
      "况当膏雨馀，篝车满可许。",
      "烟林布谷鸣，陌上鞭水牯。",
      "米家画图闲，坐览蓑笠侣。"
    ]
  },
  {
    "id": "adcfe4dbf4a24e3721bff9e0067e88ff",
    "title": "甲戌重九后登乐平县城遂观汪氏林园",
    "authorName": "胡发琅",
    "authorId": "adcfe4dbf4a24e37d1457b72d1457b72",
    "dynasty": "清",
    "content": [
      "鞿靮倦烦淫，积昏况佳叙。",
      "晨兴揽帏景，霍若沈疴去。",
      "衰木哀绪风，励霜响劲羽。",
      "轧轧寒女机，悠悠远津鼓。",
      "归思结去棹，薄衿怨孤侣。",
      "寒波逝日夜，夏徂秋复举。",
      "含凄下隤垣，结写咨薆圃。",
      "寄言素心者，勿厌山泉聚。"
    ]
  },
  {
    "id": "adcfe4dbf4a24e375f2a3818d0be45c3",
    "title": "山居",
    "authorName": "胡发琅",
    "authorId": "adcfe4dbf4a24e37d1457b72d1457b72",
    "dynasty": "清",
    "content": [
      "世故无洪纤，可说皆争端。",
      "振衣事独往，廷颈旷䍚间。",
      "春雨洒平途，百卉相新鲜。",
      "寒村蔽远树，落日明孤川。",
      "山原澹纡郁，车马自不闲。",
      "奥赏溢虚期，徘徊意已先。",
      "本无固得心，途穷辄自还。"
    ]
  },
  {
    "id": "adcfe4dbf4a24e375f2a381884c3e755",
    "title": "山居",
    "authorName": "胡发琅",
    "authorId": "adcfe4dbf4a24e37d1457b72d1457b72",
    "dynasty": "清",
    "content": [
      "岁晚不适意，俯仰越山木。",
      "峻霜未舆梁，清浅伤我足。",
      "心知道途缅，离居在中谷。",
      "入门闻欢笑，慰问盈堂麓。",
      "自与君别来，人事多反复。",
      "吾言遂令负，坎窞在心曲。",
      "人生重离合，谁能数昔宿。",
      "夜深澹相对，忘言意弥笃。"
    ]
  },
  {
    "id": "adcfe4dbf4a52130503c6f89168976bc",
    "title": "题画",
    "authorName": "王槩",
    "authorId": "adcfe4dbf4a52130d1457b72d1457b72",
    "dynasty": "清",
    "content": [
      "湖干路僻无车马，葭菼苍苍凉到天。",
      "长日接慵不著，草堂闲对鹭鸶眠。"
    ]
  },
  {
    "id": "adcfe4dbf4ab574cc21d87b800ee516e",
    "title": "春日送希公上人",
    "authorName": "行宏",
    "authorId": "adcfe4dbf4ab574cd1457b72d1457b72",
    "dynasty": "清",
    "content": [
      "浮玉同分榻，临风思不群。",
      "我怀无可赠，只有半山云。",
      "寒雁横春雾，江梅老夕曛。",
      "杖藜回首处，何日更论文。"
    ]
  },
  {
    "id": "adcfe4dbf4b26b5ae1f8909803beaf00",
    "title": "占雨",
    "authorName": "吴敦常",
    "authorId": "adcfe4dbf4b26b5ad1457b72d1457b72",
    "dynasty": "清",
    "content": [
      "一天云气昼阴阴，绿野功资酝酿深。",
      "卜豫应符时曰肃，占丰好待雨为霖。",
      "关晴苗黍期先甲，屈指滂沱卦叶壬。",
      "拢畔秧歌声并起，沾濡想已遍林林。"
    ]
  },
  {
    "id": "adcfe4dbf4b26b5a551fe7bdfc6531d9",
    "title": "赏雨",
    "authorName": "吴敦常",
    "authorId": "adcfe4dbf4b26b5ad1457b72d1457b72",
    "dynasty": "清",
    "content": [
      "密云天外正漫漫，好雨开门独自看。",
      "润到琴书心亦爽，凉生枕簟梦俱安。",
      "珠跳喜对荷千柄，戟注欣觇竹万竿。",
      "却羡司空茅屋里，买春不放玉壶乾。"
    ]
  },
  {
    "id": "adcfe4dbf4b26b5a23517a8ac8701bbd",
    "title": "赋得天临海镜得年字五言八韵",
    "authorName": "吴敦常",
    "authorId": "adcfe4dbf4b26b5ad1457b72d1457b72",
    "dynasty": "清",
    "content": [
      "雅禊延之颂，元嘉十一年。",
      "临瞻天有象，镜彻海无边。",
      "高远星垂极，清莹月印川。",
      "卦占爻九五，光满界三千。",
      "云烂居辰后，河澄洗甲先。",
      "运枢功作帱，保鉴德如渊。",
      "在上明明者，其流浩浩然。",
      "覆涵周庶汇，帝泽溥垓埏。"
    ]
  },
  {
    "id": "adcfe4dbf4b26b5acc40b032dcaccb0d",
    "title": "赋得月饼得甜字五言八韵",
    "authorName": "吴敦常",
    "authorId": "adcfe4dbf4b26b5ad1457b72d1457b72",
    "dynasty": "清",
    "content": [
      "三百茶团外，佳名饼肆添。",
      "时光逢月满，风味话秋甜。",
      "捣面疑舂兔，蒸酥俨炙蟾。",
      "圆裁轮影细，高叠塔形尖。",
      "裹到红绫暖，修成玉斧铦。",
      "屑霏琼碎杵，粉腻镜开奁。",
      "偶为登盘擘，非同破璧占。",
      "霓裳歌听罢，绮席好频拈。"
    ]
  },
  {
    "id": "adcfe4dbf4bfe12d7fa884036f0f72a0",
    "title": "次韵答文访□呈季丞",
    "authorName": "苏镜潭",
    "authorId": "adcfe4dbf4bfe12de03fd14ff22e4747",
    "dynasty": "清",
    "content": [
      "六载饥驱雪打头，故乡乱讯入羁愁。",
      "便违叔度易生吝，未信杜康能解忧。",
      "世事危于军背水，客心忙似壑藏舟。",
      "异时瀛海编诗话，一集荆溪旧唱酬。"
    ]
  },
  {
    "id": "adcfe4dbf4bfe12d504842813171499a",
    "title": "赠魏润庵",
    "authorName": "苏镜潭",
    "authorId": "adcfe4dbf4bfe12de03fd14ff22e4747",
    "dynasty": "清",
    "content": [
      "青山无恙水泠泠，文酒风流海上萍。",
      "终古才人原妩媚，若论我辈太娉姈。",
      "六年旧雨盟莲社，三度秋霜醉洞庭。",
      "除是身穷诗便好，只怜乾死案头萤。"
    ]
  },
  {
    "id": "adcfe4dbf4bfe12dd318d4d529344f8e",
    "title": "留别陈蛰公先生",
    "authorName": "苏镜潭",
    "authorId": "adcfe4dbf4bfe12de03fd14ff22e4747",
    "dynasty": "清",
    "content": [
      "数从羁馆接清扬，招饮时过绿野堂。",
      "庑下相庄梁妇案，橐中深愧陆生装。",
      "家贫计岂佣书拙，时乱身偏作客强。",
      "凄绝当年王谢燕，春归犹自恋雕梁。"
    ]
  },
  {
    "id": "adcfe4dbf4bfe12d167d78c402874302",
    "title": "别郭春丈",
    "authorName": "苏镜潭",
    "authorId": "adcfe4dbf4bfe12de03fd14ff22e4747",
    "dynasty": "清",
    "content": [
      "邮亭弱柳碧毵毵，六载羁栖共岭南。",
      "岂有遗书追范蠡，忍教挥手谢何戡。",
      "棋兵甘让三齐霸，麈柄时亲两晋谭。",
      "此后相思渺何处，桃花千尺忆汪潭。"
    ]
  },
  {
    "id": "adcfe4dbf4bfe12dc119d9b3b9b02049",
    "title": "寄雅堂",
    "authorName": "苏镜潭",
    "authorId": "adcfe4dbf4bfe12de03fd14ff22e4747",
    "dynasty": "清",
    "content": [
      "别后玉山似旧不，待君商订选诗楼。",
      "猖狂有意讥黄祖，落拓何人识马周。",
      "拚作英雄甘一死，已教贫士占千秋。",
      "暮云最是无情物，勾起羁肠片片愁。"
    ]
  },
  {
    "id": "adcfe4dbf4bfe12d00a8440830a7b266",
    "title": "读魏公子列传",
    "authorName": "苏镜潭",
    "authorId": "adcfe4dbf4bfe12de03fd14ff22e4747",
    "dynasty": "清",
    "content": [
      "天下无双魏公子，监门上客敝衣冠。",
      "合符一战成功易，纵间万金解毁难。",
      "肝胆酬思屠肆侠，英雄求死酒杯阑。",
      "史公健笔精华甚，莫抵三君例传看。"
    ]
  },
  {
    "id": "adcfe4dbf4bfe12dfc096bb8627a5497",
    "title": "登废城吊沈文肃公",
    "authorName": "苏镜潭",
    "authorId": "adcfe4dbf4bfe12de03fd14ff22e4747",
    "dynasty": "清",
    "content": [
      "汉朝杨仆事专征，铜柱巍巍旧勒铭。",
      "上将楼船下沧海，中兴郡县堕金城。",
      "赂秦几辈签降表，责楚于今罢请盟。",
      "地下橐弓应有恨，怒潮呜咽打荒营。"
    ]
  },
  {
    "id": "adcfe4dbf4bfe12d662ceed24625d433",
    "title": "台南谒延平王祠",
    "authorName": "苏镜潭",
    "authorId": "adcfe4dbf4bfe12de03fd14ff22e4747",
    "dynasty": "清",
    "content": [
      "英雄立马拥专征，故垒萧萧赤嵌城。",
      "招讨已颁唐印绶，旌旗犹是鲁诸生。",
      "浯州一旅擎铜柱，东海何年走大鲸。",
      "回首扶桑孤岛在，茫茫无地哭田横。"
    ]
  },
  {
    "id": "adcfe4dbf4bfe12d1376e586d4e1e910",
    "title": "绝句",
    "authorName": "苏镜潭",
    "authorId": "adcfe4dbf4bfe12de03fd14ff22e4747",
    "dynasty": "清",
    "content": [
      "平子工四愁，乃著定情赋。",
      "我辈本多情，笔端偶流露。"
    ]
  },
  {
    "id": "adcfe4dbf4bfe12d1376e5862c84ce7b",
    "title": "绝句",
    "authorName": "苏镜潭",
    "authorId": "adcfe4dbf4bfe12de03fd14ff22e4747",
    "dynasty": "清",
    "content": [
      "白日堂堂去，英雄奈尔何。",
      "登高一涕泪，沉痛百年歌。"
    ]
  },
  {
    "id": "adcfe4dbf4bfe12d1376e58690acd949",
    "title": "绝句",
    "authorName": "苏镜潭",
    "authorId": "adcfe4dbf4bfe12de03fd14ff22e4747",
    "dynasty": "清",
    "content": [
      "手挽长蛟去，跨上紫罗天。",
      "天公方熟睡，世界是何年。"
    ]
  },
  {
    "id": "adcfe4dbf4bfe12d1376e5868b9dff3f",
    "title": "绝句",
    "authorName": "苏镜潭",
    "authorId": "adcfe4dbf4bfe12de03fd14ff22e4747",
    "dynasty": "清",
    "content": [
      "灼灼桃李花，零落无人惜。",
      "枝叶非不繁，所好在颜色。"
    ]
  },
  {
    "id": "adcfe4dbf4bfe12d1376e586c9cfd68c",
    "title": "绝句",
    "authorName": "苏镜潭",
    "authorId": "adcfe4dbf4bfe12de03fd14ff22e4747",
    "dynasty": "清",
    "content": [
      "天欃出东南，乍乍吐妖芒。",
      "其凶主兵象，毋乃太不祥。"
    ]
  },
  {
    "id": "adcfe4dbf4bfe12d1376e586a8e3ce95",
    "title": "绝句",
    "authorName": "苏镜潭",
    "authorId": "adcfe4dbf4bfe12de03fd14ff22e4747",
    "dynasty": "清",
    "content": [
      "我有玉昆仑，悲歌奋击碎。",
      "无人借酒杯，满胸填垒块。"
    ]
  },
  {
    "id": "adcfe4dbf4bfe12d1376e586dabd5f27",
    "title": "绝句",
    "authorName": "苏镜潭",
    "authorId": "adcfe4dbf4bfe12de03fd14ff22e4747",
    "dynasty": "清",
    "content": [
      "诗人梅宛陵，穷愁诗愈工。",
      "欧阳作之序，寄兴托鱼虫。"
    ]
  },
  {
    "id": "adcfe4dbf4bfe12d1376e586c1b23fac",
    "title": "绝句",
    "authorName": "苏镜潭",
    "authorId": "adcfe4dbf4bfe12de03fd14ff22e4747",
    "dynasty": "清",
    "content": [
      "匹夫重意气，手刃所甘心。",
      "可惜轵里辈，重利趋黄金。"
    ]
  },
  {
    "id": "adcfe4dbf4bfe12d17ecda807a39d302",
    "title": "再集款月楼醉后走笔",
    "authorName": "苏镜潭",
    "authorId": "adcfe4dbf4bfe12de03fd14ff22e4747",
    "dynasty": "清",
    "content": [
      "有酒但学刘伶醉，有花休作陈陶嗔。",
      "江湖落魄寻常事，例有新诗赠美人。"
    ]
  },
  {
    "id": "adcfe4dbf4bfe12d31c1850619fbe81a",
    "title": "南普陀题壁",
    "authorName": "苏镜潭",
    "authorId": "adcfe4dbf4bfe12de03fd14ff22e4747",
    "dynasty": "清",
    "content": [
      "靖海当年此驻师，斜阳劫火纪功碑。",
      "我来独下新亭泪，把酒临风尚论之。"
    ]
  },
  {
    "id": "adcfe4dbf4bfe12d31c18506246303b9",
    "title": "南普陀题壁",
    "authorName": "苏镜潭",
    "authorId": "adcfe4dbf4bfe12de03fd14ff22e4747",
    "dynasty": "清",
    "content": [
      "大江东去炮台横，白石冲潮激岸鸣。",
      "一角残霞唐故刹，慈云庭院梵钟声。"
    ]
  },
  {
    "id": "adcfe4dbf4bfe12dc573e03e607f2490",
    "title": "歌妓阿三家题壁",
    "authorName": "苏镜潭",
    "authorId": "adcfe4dbf4bfe12de03fd14ff22e4747",
    "dynasty": "清",
    "content": [
      "当筵一曲曲尘纱，十里珠帘月半斜。",
      "枨触江州旧时恨，青衫团扇阿三家。"
    ]
  },
  {
    "id": "adcfe4dbf4bfe12d0a12937ce870652e",
    "title": "次韵答兵爪词长",
    "authorName": "苏镜潭",
    "authorId": "adcfe4dbf4bfe12de03fd14ff22e4747",
    "dynasty": "清",
    "content": [
      "鞭丝鬓影去来潮，东国莺啼客路遥。",
      "一事最堪惆怅处，樱花憔悴月无聊。"
    ]
  },
  {
    "id": "adcfe4dbf4bfe12d427e17af43a97234",
    "title": "东宁百咏",
    "authorName": "苏镜潭",
    "authorId": "adcfe4dbf4bfe12de03fd14ff22e4747",
    "dynasty": "清",
    "content": [
      "朝天埋没土花斑，龙种东都去不还。",
      "寂寞秋深铜辇路，茂陵金碗出人间。",
      "飒爽英姿在眼前，昭陵茧纸几何年。",
      "流传墨宝人间少，恐有风雷护笔巅。",
      "舟师北伐下瓜州，黄叶西风片片愁。",
      "一例长城诗律壮，岘山名句足千秋。",
      "花开花落送前朝，玉笛江城咽暮潮。",
      "二百五年鸿指地，将军大树尚飘萧。",
      "东宁二世嗣王贤，坠地金瓯竟不全。",
      "绝徼苦无唐印绶，五铢先复汉家钱。",
      "慷慨临戎一纸书，仲坚无意霸扶馀。",
      "天教两岛沦金厦，忍见儿曹走传车。",
      "旧事开皇或创闻，蓬莱弱水此中分。",
      "东流门户澎湖险，吊古无人说虎贲。",
      "猿臂将军右北平，遁荒海外了馀生。",
      "可怜三尺孤坟上，古藓残碑没姓名。",
      "宏农得宝事荒唐，谶纬流传太不祥。",
      "片碣凤山镌八字，山明水秀启遐荒。",
      "匣中霜雪映银绦，劫后模糊战血臊。",
      "道是元胡遗寸铁，吐蕃争拜赫连刀。",
      "山川草昧记巢居，化鹿浮牛半子虚。",
      "亘古洪荒山海志，传闻华佑有遗书。",
      "獞乡斜日草离离，巴老臣寮访岛夷。",
      "螭首不刊金石略，唐碑两字尚传疑。",
      "大海鱼龙战血腥，楼船戈甲阻重溟。",
      "千寻铁锁空遗恨，奇策何人塞井陉。",
      "泥马江荒事可哀，临安遗址旧楼台。",
      "而今香火琳宫盛，无复当年翠盖来。",
      "披发大荒去帝阍，三山祠宇配师门。",
      "吾家碑记分明在，重过潮州拭泪痕。",
      "牛皮席地拓鲲身，故垒荷兰碧草新。",
      "赤瓮沦沉三百载，女墙万瓦更粼粼。",
      "甲帐楼台迥日非，降旗西去失重围。",
      "秋风一夕槺榔死，赤嵌城头蝙蝠飞。",
      "罗峨百雉付邱墟，斗大孤城苦战馀。",
      "抗手龟仑山上望，狼烽日夜失居胥。",
      "莽莽平沙万灶烟，将军缺嘴故依然。",
      "怒涛呜咽沉天堑，鹿耳门荒锁暮烟。",
      "灵旗杂遝海门东，千古君臣俎豆同。",
      "伏腊醉归桑柘晚，神弦犹唱大王风。",
      "北园亭榭已苍凉，莫问榴环选佛场。",
      "一井何关兴废事，老僧犹说延平王。",
      "北港溪头国姓庄，野花流水枕斜阳。",
      "摩挲一段燕然石，曾是征南旧战场。",
      "海外扶馀正朔存，延秋城下泣王孙。",
      "秋来禾黍临官道，不见先朝桔柣门。",
      "群壑千山东北走，诸罗突兀玉山高。",
      "扶摇一万三千尺，天遣禺疆负巨鳌。",
      "孤屿沙浮落日昏，万流东去似云奔。",
      "不知何代将军庙，废瓦寒鸦啄寝门。",
      "空蒙岛屿拥烟鬟，北望孤城尚苦寒。",
      "千古隆冬长积雪，直同太华作奇观。",
      "旧题剥蚀几星霜，黄檗萧条野芷香。",
      "垂老屠黎谙故事，为余流涕说沧桑。",
      "岗山树色腻似油，清水春光浓于酒。",
      "平揖岳阳拓万千，横揽云梦吞八九。",
      "烟霞突兀耸中峰，罗列诸山似附庸。",
      "依旧反经留片石，西云岩畔水淙淙。",
      "古寺杉松万影蓝，驱车路过县门南。",
      "登临不觉西天小，直上香林叩佛龛。",
      "剑潭潭水冷千秋，剑气光芒射斗牛。",
      "只恐化龙沧海去，闲云潭影日悠悠。",
      "安禅初地辟孤峰，持钵东来咒毒龙。",
      "遥指浮图枫树杪，碧云深处一声钟。",
      "胜地林泉拓一弓，巍巍曾是梵王宫。",
      "南园试较参军记，白璧终当累放翁。",
      "西定坊前水一涯，游人争拜水仙祠。",
      "古今祀典歧讹甚，冷笑人间杜十姨。",
      "十里青畴鸠唤耕，李花无主梨花生。",
      "春雨草侵乌鬼井，晚潮沙接红毛城。",
      "咬狗溪前野雀飞，卓猴溪畔夜乌归。",
      "停鞭一路看鱼塭，小艇无人系落晖。",
      "大冈小冈山矹硉，东螺西螺水汩没。",
      "一邱一壑费平章，归来驴背鞭残月。",
      "清溪九重十八重，回环九十有九峰。",
      "朝来爽气扑眉宇，人立烟峦倚古松。",
      "千里流沙一线通，丹枫渔火满江红。",
      "夜深帆动春潮入，估客移船泊海翁。",
      "春水粼粼瘦影支，闲花落地燕来迟。",
      "空潭半夜鸳鸯梦，双宿双飞傍月眉。",
      "温泉水滑乱云焦，故迹荒芜考古獠。",
      "到此例应三洗髓，胸中垒块已全消。",
      "青山削断太嶒崚，急溜奔雷唤欲应。",
      "一道长虹亘天半，龙蛇深夜忽飞腾。",
      "回廊曲榭翠微间，觞咏流风若可攀。",
      "无奈八公风鹤急，不容安石恋东山。",
      "百口流离瘴海波，文章一第重元和。",
      "瀛壖异日编诗史，合似辽城祀老坡。",
      "死生蛮徼忍伶俜，书币犹徵大府庭。",
      "一代洪荒文字祖，丛丛收拾鲒埼亭。",
      "才名几社定无虚，海上未忘属国车。",
      "忍说夜郎真盛事，不堪身世比相如。",
      "残旗海角叹栖栖，绝好江山忍再提。",
      "太息中原方逐鹿，全师无意更征西。",
      "大厦真难一木支，望山事去感流离。",
      "孤臣力竭身先死，洒泪亲题十字碑。",
      "卢前王后久齐名，四载樽前涕泪倾。",
      "沦落江南老词客，白头愁杀庾兰成。",
      "铁马金戈动地来，家山残破付寒灰。",
      "桃花零落无颜色，寒食山头战鬼哀。",
      "大泽茫茫混钓鱼，一身沦落故人疏。",
      "剖肝刳腹寻常事，千古犹留却聘书。",
      "崎岖薄宦渡层冰，遗爱滇南说故丞。",
      "老去不禁亡国恨，宰官无奈去为僧。",
      "誓扫狼烽愿已乖，冷灰碧血槁残骸。",
      "一门理学兼忠荩，妇孺家家祀石斋。",
      "扁舟南望阻家乡，薇蕨西山恋首阳。",
      "天意尚怜两遗老，高年留作鲁灵光。",
      "昆明回首劫灰红，飘泊天南哭寓公。",
      "终是幼安甘蹈海，一楼皂帽老辽东。",
      "鱼水君臣重托孤，三分龙卧起雄图。",
      "艰难手创偏安局，直把东都作帝都。",
      "大将南征壁垒新，目中今日已无秦。",
      "会须痛饮黄龙酒，讵料妖星照渭滨。",
      "仓皇万马正临江，慷慨甘为子姓降。",
      "胜败莫论兴与废，古来国士本无双。",
      "靖海舟师破百蛮，功成陈币泪潸潸。",
      "入吴本为封侯计，一剑恩仇亦等闲。",
      "使君来暮起讴思，旧种甘棠发几枝。",
      "朱邑桐乡称报最，弦歌今已遍生祠。",
      "蛮儿结屋小于箱，林黑山青乱犬羊。",
      "此日重经他里雾，新诗七字吊孙郎。",
      "橐笔曾轻万里行，堂堂经济出诸生。",
      "纪游稗海流传日，合与东征并擅名。",
      "短衣匹马去骎骎，盾鼻书成动禁林。",
      "蹭蹬一官如传舍，老来著作岂初心。",
      "太宗纵囚庐陵讥，朱山为治其庶几。",
      "无端六月忽飞雪，万民卧辙泪沾衣。",
      "弹丸喋血抗雄州，百战诸罗废垒秋。",
      "万里长城甘坏汝，伤心忍唱白扶鸠。",
      "汉朝策士重专经，异兆科名柳汁青。",
      "平地一雷荒忽破，文章鸾掖启东溟。",
      "桐城旧治通州继，干济文章擅美誉。",
      "君看去思官道石，遗黎尚自说姚徐。",
      "五裤曾歌太守廉，异材循绩一身兼。",
      "柳州谁继河东起，又见州人誉二髯。",
      "楼船横海拥专征，绝岛洪涛拜表行。",
      "郡国中兴新创业，巍巍铜柱勒金城。",
      "高牙大纛下苍崖，上策真能众议排。",
      "回首扶桑吊孤岛，中兴将略起临淮。",
      "轮台诏下拓穷边，马邑龙堆凯奏还。",
      "自是汉家勤远略，翁孙一疏许屯田。",
      "江东子弟旧知名，年少终童誓请缨。",
      "凄绝瑞香亭下路，将星黯淡阵云横。",
      "莱园亭榭擅清幽，燕子新翻鞠部头。",
      "见说安仁归洛涘，板舆佳日足优游。",
      "书生戎马是奇儿，誓死曾当十万师。",
      "更有琴馀诗一卷，本来名将半能诗。",
      "闲曹冷系一官匏，归老亲营太古巢。",
      "迂谷声名动闽海，尚书风义缔新交。",
      "文心六代称都丽，诗律三唐有正宗。",
      "直把心肝都呕尽，万篇太富一身穷。",
      "一官岭峤泣穷猿，瘴疠山川接九原。",
      "赖有爱才韩十八，诔词亲为妥诗魂。",
      "草泽椎埋亦足豪，胭脂坡下拥檀槽。",
      "英雄不会诗书意，郭解朱家岂若曹。",
      "伤心家国泣离鸾，尽室仓皇死节难。",
      "谁道和戎真下策，汉宫尚有嫁呼韩。",
      "宝镜分飞玉匣尘，黑冤三字竟长沦。",
      "凄凉东市招魂日，忍展君侯旧绣巾。",
      "宫庭巫蛊亦何凭，佩玦东山事可徵。",
      "妾自殉夫夫殉国，留将双泪哭兰陵。",
      "黄初七子擅风流，携手吹台荐客愁。",
      "日暮孤鸿天外寄，乱云无数落荒洲。",
      "香米新登菉豆肥，曼声蛮舞短青衣。",
      "木瓢瓮口开春酿，伏腊鸡豚带醉归。",
      "番儿初拥卓戈纹，番女双趺露桶裙。",
      "头上野花名蛤网，螺钱一串各平分。",
      "小姑结屋傍溪林，惹得阿郎逗嘴琴。",
      "欲解佩环太羞涩，纱巾乌合订同心。",
      "猩唇初绽玉脂香，理鬓薰衣卸晚妆。",
      "嫁得弄潮好夫婿，归来团坐吃槟榔。",
      "姊妹相逢唤拣茶，靓妆新样髻盘蛇。",
      "低头各诉心头事，一朵星星茉莉花。",
      "十五盈盈窈窕娘，闲时亲制靓衣裳。",
      "问娘年纪刚花信，较长儿家数岁强。",
      "楼头春醉起笙歌，艳迹苏台吊苎萝。",
      "谁续澹心新杂志，秦淮风月客愁多。",
      "鬓丝禅榻感前游，载酒江湖一叶秋。",
      "赢得诗人称薄幸，空教小杜梦扬州。",
      "殷殷动地走雷车，撼岳摇山一震馀。",
      "开辟倘编灾异志，防他史笔不胜书。",
      "梅子黄时天烂夏，菊英餐候雨骑秋。",
      "平生庾信真萧瑟，长笛江空正倚楼。",
      "平畴如沃遍桑麻，屿辟基隆杂港叉。",
      "造物偶然施狡狯，顿教两地雨晴差。",
      "七月八月飓风来，破帆屈鲎似轰雷。",
      "排裂西南陷东北，舟人解缆心胆摧。",
      "如此江山餍绮罗，天香吹散绛云窝。",
      "桃花开尽樱花丽，应比刘郎艳福多。",
      "西柑风味胜家乡，十月新黄透甲香。",
      "昨夜乌鱼初佐酒，此行端不负诗肠。",
      "采茶歌里上茶山，采得新茶带雨还。",
      "商人重利官徵税，千艘万舶出台湾。",
      "山柑红艳味新腴，陌上累累似贯珠。",
      "胜说浓香闻七里，惹他蝴蝶醉魂扶。",
      "刺桐花开绛雀啼，刺桐花落彩囊栖。",
      "嫣红三月春如锦，半月城头日欲西。",
      "街头唤卖国姓饼，番社犹称皇帝鱼。",
      "名物东宁重品第，故人遗我比琼琚。"
    ]
  },
  {
    "id": "adcfe4dbf4bfe12db454cdb853a6808b",
    "title": "观日本绳妓跑马歌",
    "authorName": "苏镜潭",
    "authorId": "adcfe4dbf4bfe12de03fd14ff22e4747",
    "dynasty": "清",
    "content": [
      "铜环络鼓声鼕鼕，斜街列幕千炬红。",
      "有美一人短妆束，蛮靴秃袖娇玲珑。",
      "五花璀璨红丝绦，欻然崷崒胡青骢。",
      "万人空巷神色竦，绝技远致东海东。",
      "矫如公孙舞剑器，疾如越女刺猿公。",
      "侧如大漠盘饥隼，回似洛浦翩惊鸿。",
      "霜蹄蹴蹋乱寒雾，玉佩叮当来天风。",
      "冰肌腻粉益妩媚，盈盈秋水回双瞳。",
      "须臾忽作散花舞，使我神眩心忧忡。",
      "筝琶幽调一时寂，屹立不动如山容。",
      "参鸾驾虬何足数，湘灵凝怨云和降。",
      "古来木兰从军曲，千里明驼汗血功。",
      "隐娘黑卫迢迢去，挟弹夫婿真乘龙。",
      "美人名马俱卓越，巾帼乃有此英雄。",
      "长歌为我一纵辔，入门吐气如长虹。"
    ]
  },
  {
    "id": "adcfe4dbf4bfe12db5a39d192a5df884",
    "title": "答林小眉表弟",
    "authorName": "苏镜潭",
    "authorId": "adcfe4dbf4bfe12de03fd14ff22e4747",
    "dynasty": "清",
    "content": [
      "金人十二祖龙死，竖儒无用坑杀耳。",
      "孱唐腐宋纷蚯螬，君亦何心至于此。",
      "迷魂苍苍那得招，被发大荒下九霄。",
      "男儿三十不称意，鞭挞玉虬恣游戏。",
      "君看刘毅信可儿，手掷万千等闲事。",
      "南穷巫岛狼须胡，北上金台马骨枯。",
      "悲歌感叹溷屠沽，兴酣击缶更呜呜。",
      "一朝掉头不肯顾，弃冠投笔忽云徂。",
      "归来驴背风雪寒，耸身依旧入诗坛。",
      "三年已灭才人刺，尺剑空羞壮士颜。",
      "相逢快赌鲲溟酒，高李吹台共携手。",
      "且趿朱履掣长鲸，莫管白衣幻苍狗。",
      "无端吊古发牢骚，笑傲瀛壖诗百首。",
      "遂令朽拙穷枯腔，褰裳跨卫从君后。",
      "天生我辈浪得名，古来才大忍相轻。",
      "长身寿骨博名句，德孺为弟坡为兄。",
      "汉东之国水如渑，时闻人语说苏程。"
    ]
  },
  {
    "id": "adcfe4dbf4bfe12dff9d97cdb4aca139",
    "title": "送林四季丞之英伦",
    "authorName": "苏镜潭",
    "authorId": "adcfe4dbf4bfe12de03fd14ff22e4747",
    "dynasty": "清",
    "content": [
      "大风漭漭海西头，大鲸一去海门秋。",
      "鲛儿捧泪贝女愁，诗人摇笔凌沧洲。",
      "洪涛连天天壁立，明朝挂席此登楼。",
      "读书万卷行万里，丈夫四方志弧矢。",
      "为君慷慨歌西凉，西凉葡萄倾夜光。",
      "翩翩浊世平原君，哑哑娵隅蛮参军。",
      "六年客舍忘晨夕，千秋选楼待平分。",
      "吾闻海西爱兰岛，江山岸兀拥左纛。",
      "又闻海峡千艨艟，当年一炬定东风。",
      "恨不手持白玉杖，相从遍踏仙人掌。",
      "徒学少文耽卧游，胸罗邱壑纷摩荡。",
      "期君快著豫州鞭，别君直上鸱夷船。",
      "青鞋布袜吾已矣，拔剑斫地心茫然。",
      "此行倘遇鸡林贾，定乞诗篇购洛社。",
      "担簦跨马幸未凉，他日从容为君下。",
      "归来若问芦中人，依然寒杀孟东野。"
    ]
  },
  {
    "id": "adcfe4dbf4bfe12d23db39767292e56d",
    "title": "船中作",
    "authorName": "苏镜潭",
    "authorId": "adcfe4dbf4bfe12de03fd14ff22e4747",
    "dynasty": "清",
    "content": [
      "暝合海天宽，令我诗胆小。",
      "狂饮读九歌，东南云绕绕。",
      "轮行天泱泱，碾碎秋蟾影。",
      "蛟龙避三舍，浪逆不敢逞。"
    ]
  },
  {
    "id": "adcfe4dbf4bfe12d341fda6d55ef2d0e",
    "title": "醉歌",
    "authorName": "苏镜潭",
    "authorId": "adcfe4dbf4bfe12de03fd14ff22e4747",
    "dynasty": "清",
    "content": [
      "隋珠莫邪争辉光，美人珊珊来明珰。",
      "五陵走马事任侠，貂裘醉卧黄金床。",
      "浮云须臾变苍狗，朱颜镜里不相守。",
      "雍门鼓瑟孟尝愁，高台曲沼已千秋。",
      "千秋万岁且醉歌，醉歌一曲泪滂沱。",
      "白日不向西方升，沧海无端忽三变。",
      "夸父去后何时回，麻姑狡狯几经见。",
      "神仙不老亦不死，千年不见赤松子。",
      "天崩地坼亦何凭，古今事例复相仍。",
      "万事无如且醉歌，醉歌一曲奈愁何。",
      "结客不羡郑当时，结客只羡高渐离。",
      "相逢痛饮为击筑，屠沽市上酣淋漓。",
      "昨日经过延秋门，门上乌啼泣王孙。",
      "百年富贵如朝露，列戟貂蝉不知数。",
      "快意当前且醉歌，醉歌一曲莫蹉跎。",
      "诗人自古号多穷，四海不闻罗江东。",
      "苦吟呕尽心肝血，忽得奇句排鸿蒙。",
      "高山流水海上琴，子期已死无知音。",
      "身后传名亦仅耳，此中得失知寸心。",
      "寸心有酒且醉歌，醉歌一曲悲凤多。"
    ]
  },
  {
    "id": "adcfe4dbf4bfe12dd92f4c1d20f65231",
    "title": "送同社陈髯僧吴顽陀归里",
    "authorName": "苏镜潭",
    "authorId": "adcfe4dbf4bfe12de03fd14ff22e4747",
    "dynasty": "清",
    "content": [
      "送君东海上，泪溢东海水。",
      "此际最销魂，黯然别而已。",
      "古人重风义，投桃而报李。",
      "落落两晨星，况同为客里。",
      "虬髯湖海士，少小耽经史。",
      "六体探其微，运笔奔雷使。",
      "琴操致翩翩，净皈参寥子。",
      "江关足萧瑟，君胡至于此。",
      "觥觥吴元礼，门第纡金紫。",
      "特科辟公车，岭峤初筮仕。",
      "足迹历九州，高文肆雄诡。",
      "一朝朝市改，结束去乡里。",
      "同泛海上槎，同醉海上酏。",
      "同辔安平游，同棹木兰舣。",
      "吊古登金城，夺诗摩坚垒。",
      "吟社托寄鸿，下惭雕虫技。",
      "有时杂诙谑，雄辩挺而起。",
      "赌酒唱旗亭，徵歌画声伎。",
      "穷冬朔风严，年光疾如驶。",
      "轻舟天际来，风涛震人耳。",
      "烽火遍闽中，君去复何倚。",
      "长夜役梦魂，思君从此始。"
    ]
  },
  {
    "id": "adcfe4dbf4bfe12ddcd6950ebc729ca7",
    "title": "中秋夜独酌忆雅堂",
    "authorName": "苏镜潭",
    "authorId": "adcfe4dbf4bfe12de03fd14ff22e4747",
    "dynasty": "清",
    "content": [
      "败荻空江敛暮云，江头沽酒最思君。",
      "十分无过中秋月，总被诗人占九分。",
      "沧洲为客六逢秋，取次逢秋压客愁。",
      "一酒一花兼一我，此时颇似谪仙不。"
    ]
  },
  {
    "id": "adcfe4dbf4bfe12d59bb2ef750fdc7e3",
    "title": "立春日观大屯山积雪",
    "authorName": "苏镜潭",
    "authorId": "adcfe4dbf4bfe12de03fd14ff22e4747",
    "dynasty": "清",
    "content": [
      "己未一月三日时在辰，处处村旗社鼓赛迎春。",
      "天公故意施狡狯，大屯山上一夜雪花铺如银。大屯之山高接天，上有姑射之神仙。",
      "珠宫贝阙缥缈不知几万千。飞鸟不敢过，穷鸱挟愁坐。",
      "流云行复止，万木喑不峙。苍崖分寸不可梯，长天寥廓海为低。",
      "势将跨鹤凌空去，下视九州万国片片划玻璃。嗟余一身如萍寄，随风飘荡任东西。",
      "此时此景杯在手，得不快饮酣如泥。呜呼，得不快饮酣如泥。"
    ]
  },
  {
    "id": "adcfe4dbf4bfe12dacc2e43220821036",
    "title": "酬蕉麓赠别之作",
    "authorName": "苏镜潭",
    "authorId": "adcfe4dbf4bfe12de03fd14ff22e4747",
    "dynasty": "清",
    "content": [
      "罗隐生晚唐，江东惜独步。",
      "才名冠乙科，驰骋长杨赋。",
      "床头金尽时，颜色已非故。",
      "垂老耽苦吟，迟我台城路。"
    ]
  },
  {
    "id": "adcfe4dbf4bfe12d2c77a3a7350b2ceb",
    "title": "甲子1924夏自香移寓鹭屿",
    "authorName": "苏镜潭",
    "authorId": "adcfe4dbf4bfe12de03fd14ff22e4747",
    "dynasty": "清",
    "content": [
      "平生枉薄邯郸儿，中岁乃作新安客。",
      "邓禹何曾解笑人，一身飘泊长镵白。",
      "南归休恋故乡鱼，斜日双江秋水隔。",
      "妻孥牵衣向我啼，未免忍饥交相谪。"
    ]
  },
  {
    "id": "adcfe4dbf4bfe12d7eeb3143a848cd06",
    "title": "意园",
    "authorName": "苏镜潭",
    "authorId": "adcfe4dbf4bfe12de03fd14ff22e4747",
    "dynasty": "清",
    "content": [
      "三月意园春，都作可怜色。",
      "连宵风雨蛮，护花不得力。",
      "愁鹃日夕啼，落花坚拒客。",
      "花拒客勿来，园丁坐叹息。"
    ]
  },
  {
    "id": "adcfe4dbf4bfe12d10d71edec457523a",
    "title": "访鼓浪屿郑延平水操台故址",
    "authorName": "苏镜潭",
    "authorId": "adcfe4dbf4bfe12de03fd14ff22e4747",
    "dynasty": "清",
    "content": [
      "大鲸搅海海神泣，草鸡干头海水白。",
      "洞天遗址水操台，台下怒涛卷寒石。",
      "一朝碧眼坐江东，天下全师皆辟易。",
      "骨肉情多国仇深，杯酒从容兵权释。"
    ]
  },
  {
    "id": "adcfe4dbf4bfe12dff0134ba85647759",
    "title": "车通员移居索诗歌以遗之",
    "authorName": "苏镜潭",
    "authorId": "adcfe4dbf4bfe12de03fd14ff22e4747",
    "dynasty": "清",
    "content": [
      "华亭之南闻唳鹤，平原何故轻入洛。",
      "十年以来星步移，阴霾惨晦翳大陆。",
      "洞天一去一千里，秋波绿剪芙蓉烛。",
      "美人娟娟隔暮云，我欲从之搴杜若。",
      "我马虺隤我姑酌，曰归曰归践宿诺。",
      "班荆道上略寒温，乡音老大尚依约。",
      "筋骨差幸各强健，握手欷歔更大噱。",
      "座无车公我不乐，侨居何幸邻孙绰。"
    ]
  },
  {
    "id": "adcfe4dbf4bfe12d7e6d2e487e31b862",
    "title": "用瘿民韵和辜菽庐",
    "authorName": "苏镜潭",
    "authorId": "adcfe4dbf4bfe12de03fd14ff22e4747",
    "dynasty": "清",
    "content": [
      "东渡鲲溟万里船，杜家涕泪米家颠。",
      "细评茶韵心如水，少掇芹香眼过烟。",
      "落拓只馀孤剑在，会逢似有暗丝牵。",
      "归家转盼经残腊，相约杖头挂百钱。",
      "黑潮滚滚送归船，乡事寒梅欲放颠。",
      "岁晚冰霜催客鬓，兵荒墟里断人烟。",
      "日浮大白千杯少，风送深红万恨牵。",
      "一事与君同慰藉，身闲落得是无钱。"
    ]
  },
  {
    "id": "adcfe4dbf4c36b7187bc68afba1b10e2",
    "title": "秋日登陶然亭",
    "authorName": "冯廷丞",
    "authorId": "adcfe4dbf4c36b71d1457b72d1457b72",
    "dynasty": "清",
    "content": [
      "葭菼荒荒水四围，阑干独倚对斜晖。",
      "塞云度雁遥天阔，老树吟风乱叶飞。",
      "几日故人同载酒，只今时节屡更衣。",
      "菊花正好情怀懒，为怅登临旧侣稀。"
    ]
  },
  {
    "id": "adcfe4dbf4cba9bd1cdafc3f2870536f",
    "title": "末石社坛",
    "authorName": "魏学源",
    "authorId": "adcfe4dbf4cba9bdd1457b72d1457b72",
    "dynasty": "清",
    "content": [
      "飞阁人间远，登临畅客心。",
      "不知山远近，只见白云深。"
    ]
  },
  {
    "id": "adcfe4dbf4cba9bda89544b67f3397d8",
    "title": "送别",
    "authorName": "魏学源",
    "authorId": "adcfe4dbf4cba9bdd1457b72d1457b72",
    "dynasty": "清",
    "content": [
      "五月榴花满径芳，骊歌一曲断人肠。",
      "劝君莫忘殷勤意，明日悬帆即异乡。"
    ]
  },
  {
    "id": "adcfe4dbf4d3073450d03fae32e545ba",
    "title": "半山亭小憩",
    "authorName": "夏垲",
    "authorId": "adcfe4dbf4d30734d1457b72d1457b72",
    "dynasty": "清",
    "content": [
      "未临绝顶已超尘，眼底行云总化身。",
      "著脚断无中立势，回头都是过来人。",
      "万松雨到蛰龙吼，一径日高山鬼驯。",
      "多谢老僧留小憩，为言进步莫逡巡。"
    ]
  },
  {
    "id": "adcfe4dbf4d307348f46e9512a555648",
    "title": "过更衣亭",
    "authorName": "夏垲",
    "authorId": "adcfe4dbf4d30734d1457b72d1457b72",
    "dynasty": "清",
    "content": [
      "直上禅关一径深，大王风好且披襟。",
      "不惭冠冕完人相，岂藉袈裟证佛心。",
      "到此诸公谁解脱，空余七字付行吟。",
      "独怜我是新亭客，怅望河山异昔今。"
    ]
  },
  {
    "id": "adcfe4dbf4f3dfd4c3fb00ee15e0ba55",
    "title": "与王别后晚止小五台",
    "authorName": "潘曾沂",
    "authorId": "adcfe4dbf4f3dfd4d1457b72d1457b72",
    "dynasty": "清",
    "content": [
      "江上客不发，迟君七日思。",
      "愁中况有别，春后欲无诗。",
      "水鸟归前渡，渔烟带废祠。",
      "寄怀官阁伴，正及咏潮时。"
    ]
  },
  {
    "id": "adcfe4dbf4f3dfd405b8dcdab1f92c46",
    "title": "房庄独坐楼上望蒋生舟至涌金门",
    "authorName": "潘曾沂",
    "authorId": "adcfe4dbf4f3dfd4d1457b72d1457b72",
    "dynasty": "清",
    "content": [
      "望尔扁舟里，蒲帆带雨间。",
      "破窗秋在菊，终日坐看山。",
      "引气猿攀槛，收心马就闲。",
      "梦时曾结袜，渴想十年间。"
    ]
  },
  {
    "id": "adcfe4dbf4f3dfd4f415fc55a366049b",
    "title": "春日杂感",
    "authorName": "潘曾沂",
    "authorId": "adcfe4dbf4f3dfd4d1457b72d1457b72",
    "dynasty": "清",
    "content": [
      "吴根越角路绵绵，自别西湖十二年。",
      "一塔送柳来往棹，四山出没雨晴天。",
      "荷亭剪烛萦愁梦，茅屋题诗结净缘。",
      "独有北山荒馆在，不堪写入昔游篇。"
    ]
  },
  {
    "id": "adcfe4dbf4f3dfd49830670c072d6c5f",
    "title": "汉阳登晴川阁至归元池小憩出寺访莲花堤散步携亢止一酒家小饮复过月湖堤上琴台",
    "authorName": "潘曾沂",
    "authorId": "adcfe4dbf4f3dfd4d1457b72d1457b72",
    "dynasty": "清",
    "content": [
      "晴川历历自返照，叶落归根进步来。",
      "可有龟巢莲叶上，化为脉望戏琴台。"
    ]
  },
  {
    "id": "adcfe4dbf4f3dfd49830670c7855717c",
    "title": "汉阳登晴川阁至归元池小憩出寺访莲花堤散步携亢止一酒家小饮复过月湖堤上琴台",
    "authorName": "潘曾沂",
    "authorId": "adcfe4dbf4f3dfd4d1457b72d1457b72",
    "dynasty": "清",
    "content": [
      "白莲无语鹭写照，水草忽开鱼聚行。",
      "日暮琴台心不动，一钟惟有汉阳清。"
    ]
  },
  {
    "id": "adcfe4dbf4f3dfd4413918916babf708",
    "title": "船庵八鹤诗",
    "authorName": "潘曾沂",
    "authorId": "adcfe4dbf4f3dfd4d1457b72d1457b72",
    "dynasty": "清",
    "content": [
      "一鹤戛然鸣且走，一鹤喉间得其偶。",
      "一鹤低昂熊娴雅，爱惜羽毛临水久。",
      "一鹤张翼思高奔，虽舞未畅神抖擞。",
      "一鹤局促饥啄泥，呼立座隅忘其栖。",
      "一鹤侧睨常畏群，阶除得食甘排挤。",
      "一鹤凝然独足立，一足深藏灭尽迹。",
      "以首入毛神入睡，有时动摇醉兀兀。",
      "七鹤先后来海滨，二鹤习熟五鹤新。",
      "天然不肯食白小，岂竟长斋学主人。",
      "主人爱鹤世无比，每日未明先鹤起。",
      "一童自愿司七鹤，新得头衔寒院使。",
      "饥来与米渴与泉，过午常静朝常喧。",
      "如往而复若闲步，难进易退知渠然。",
      "前日东邻说闻鹤，不见其形在高木。",
      "翰音登天何可长，鹊占燕睇于谁屋。",
      "冥冥气感吾先知，中心愿和会有时。",
      "此是青田老神鹤，来送清声到凤池。",
      "支公谓鹤非近玩，何至以身听呼唤。",
      "向来人道凌霄姿，不图世有焚琴叹。",
      "养翮俱成使速飞，俯窥仰察两忘机。",
      "到门不敢高声价，买鹤门前自古稀。"
    ]
  },
  {
    "id": "adcfe4dbf4f3dfd4ac0c9f10d5ceb29d",
    "title": "洞庭湖登君山醉歌用杜公寄韩谏议注一首韵",
    "authorName": "潘曾沂",
    "authorId": "adcfe4dbf4f3dfd4d1457b72d1457b72",
    "dynasty": "清",
    "content": [
      "潘子六月游岳阳，欲觅君山老木床。",
      "三生注定一宿觉，假寐悯斯萝蔓荒。",
      "君山返照入我镜，腾踔白猿飞剑霜。",
      "溺泥老象叱不起，欲以铁钩钩凤凰。",
      "云中之人坐衡岳，吹竹发声满潇湘。",
      "安得玉子白玉浆，灌而注之元膺旁。",
      "蓬头狡狯戏幽阙，赤松愿弃孺子良。",
      "老龙下天摇尾乞，孙公见之神内伤。",
      "与以刀圭六七服，中有君山仙酒香。",
      "化尽老辣姜桂性，独食太和主寿昌。",
      "酒香路滑石凿凿，潘子坐守三鼓堂。"
    ]
  },
  {
    "id": "adcfe4dbf4f44e3908608553a5064774",
    "title": "戊寅秋拜先王父墓下",
    "authorName": "佟世临",
    "authorId": "adcfe4dbf4f44e39d1457b72d1457b72",
    "dynasty": "清",
    "content": [
      "郁郁松楸荫墓田，怆怀往事泪潸然。",
      "请缨慷慨终童志，赋鵩沈沦贾傅年。",
      "钩党竟成三字狱，招魂欲叩九重天。",
      "孤忠未返辽东鹤，俎豆聊分江夏贤。"
    ]
  },
  {
    "id": "adcfe4dbf4f653a6332b271e61aa219e",
    "title": "游仁寿古佛寺",
    "authorName": "卓秉恬",
    "authorId": "adcfe4dbf4f653a64a2ddf146ae07dcb",
    "dynasty": "清",
    "content": [
      "一难入危石，乱松青到门。",
      "隔花僧影淡，穿竹鸟声喧。",
      "殿古藏云气，帘高入涨痕。",
      "偶来寻断碣，零落字无存。"
    ]
  },
  {
    "id": "adcfe4dbf4f943874f7e0ce21c8e4ff0",
    "title": "庚子中秋",
    "authorName": "丁毓英",
    "authorId": "adcfe4dbf4f94387d1457b72d1457b72",
    "dynasty": "清",
    "content": [
      "夜静空庭雁唳群，商声偏送枕边闻。",
      "无家正值沧桑变，有泪难禁骨肉分。",
      "极目乡云侬陟屺，惊心烽火婿从军。",
      "那堪又到中秋节，寂寞兰闺万绪纷。"
    ]
  },
  {
    "id": "adcfe4dbf4f943878fbf78444f74664b",
    "title": "寄外",
    "authorName": "丁毓英",
    "authorId": "adcfe4dbf4f94387d1457b72d1457b72",
    "dynasty": "清",
    "content": [
      "木叶萧萧下，闲阶秋色催。",
      "衣同寒到否，半臂手亲裁。"
    ]
  },
  {
    "id": "adcfe4dbf4f943878fbf784460449368",
    "title": "寄外",
    "authorName": "丁毓英",
    "authorId": "adcfe4dbf4f94387d1457b72d1457b72",
    "dynasty": "清",
    "content": [
      "霜信催砧急，寒闺寄远时。",
      "料应孤客梦，付与枕函知。"
    ]
  },
  {
    "id": "adcfe4dbf4f943878fbf7844548e1cd4",
    "title": "寄外",
    "authorName": "丁毓英",
    "authorId": "adcfe4dbf4f94387d1457b72d1457b72",
    "dynasty": "清",
    "content": [
      "别后情无限，离怀托短歌。",
      "辽西无梦到，更柝恼人多。"
    ]
  },
  {
    "id": "adcfe4dbf4f943878fbf7844749f886d",
    "title": "寄外",
    "authorName": "丁毓英",
    "authorId": "adcfe4dbf4f94387d1457b72d1457b72",
    "dynasty": "清",
    "content": [
      "似水流光远，年华去不回。",
      "笑君如燕子，一岁一归来。"
    ]
  },
  {
    "id": "adcfe4dbf5008df13c7cf3d8c1ca6b77",
    "title": "宿铁门",
    "authorName": "吕公溥",
    "authorId": "adcfe4dbf5008df1d1457b72d1457b72",
    "dynasty": "清",
    "content": [
      "乌鸟巢深枝，游子走长路。",
      "一鸣桃花开，再鸣春山暮。",
      "茅舍多行客，谁不乐欢聚。",
      "夜短梦偏长，梦里还家去。",
      "才游何便归，欲语声吞吐。",
      "窗外鸡声来，天边雁声度。",
      "鸡喜报晨昏，雁飞知何处。"
    ]
  },
  {
    "id": "adcfe4dbf503d6516178615899fccaa4",
    "title": "高处厚先生信宿山中赋此却寄",
    "authorName": "夏熙臣",
    "authorId": "adcfe4dbf503d651d1457b72d1457b72",
    "dynasty": "清",
    "content": [
      "收拾看山眼，寻幽到敝庐。",
      "以君一日长，赠我十年书。",
      "天外孤云合，雨中夜气疏。",
      "村醪刚半熟，不醉复何如。"
    ]
  },
  {
    "id": "adcfe4dbf5046aef14d28ab8c503bd6b",
    "title": "忆樊川",
    "authorName": "王启涑",
    "authorId": "adcfe4dbf5046aefd1457b72d1457b72",
    "dynasty": "清",
    "content": [
      "胜概曾闻白鹿原，邵平往事感青门。",
      "何如韦杜春三月，花发城南第五村。"
    ]
  },
  {
    "id": "adcfe4dbf5046aef3859a04a42ebc10e",
    "title": "同萧亭舅氏晚坐石帆亭听瀑其二",
    "authorName": "王启涑",
    "authorId": "adcfe4dbf5046aefd1457b72d1457b72",
    "dynasty": "清",
    "content": [
      "振衣华子冈，飞花散芬馥。",
      "流泉百道鸣，激荡声喧蹙。",
      "栖鸟惊高枝，微风戛深竹。",
      "池上新月明，万绿如膏沐。",
      "缱绻渭阳情，清言惬幽独。",
      "参横夜凉生，且共茅亭宿。"
    ]
  },
  {
    "id": "adcfe4dbf5046aeffc6ee6822ae49c86",
    "title": "同萧亭舅氏晚坐石帆亭听瀑其一",
    "authorName": "王启涑",
    "authorId": "adcfe4dbf5046aefd1457b72d1457b72",
    "dynasty": "清",
    "content": [
      "葱翠满西城，园林媚光景。",
      "女墙斜照明，春空霭云影。",
      "竹啸与松吟，众妙独心领。",
      "喷薄匹练飞，洞澈毛发冷。",
      "相对涤烦襟，如遇谷帘境。",
      "乐此遂忘机，陶然万虑屏。"
    ]
  },
  {
    "id": "adcfe4dbf504dcd63a7b37d8aeb8f2d2",
    "title": "过祭风台",
    "authorName": "韩章",
    "authorId": "adcfe4dbf504dcd6d1457b72d1457b72",
    "dynasty": "清",
    "content": [
      "尽瘁匡王业，山河指顾中。",
      "吞吴虽有日，破魏岂因风。",
      "欲借驱除力，期收𧑐蚌功。",
      "全身谋早定，眼底小群雄。"
    ]
  },
  {
    "id": "adcfe4dbf50963ba669b4e53016dc8f5",
    "title": "竹西亭",
    "authorName": "崔㟆",
    "authorId": "adcfe4dbf50963bad1457b72d1457b72",
    "dynasty": "清",
    "content": [
      "歌吹扬州路，西亭旧足夸。",
      "香风散罗绮，夜月写琵琶。",
      "画鹢停深柳，春城覆落花。",
      "追思全盛日，肠断玉钩斜。"
    ]
  },
  {
    "id": "adcfe4dbf50963ba4bd8e6d17da899a8",
    "title": "毗陵道中",
    "authorName": "崔㟆",
    "authorId": "adcfe4dbf50963bad1457b72d1457b72",
    "dynasty": "清",
    "content": [
      "挂席当春杪，毗陵古岸舟。",
      "柳攀江雨细，亭没戍云浮。",
      "岁祲花空发，城荒麦未秋。",
      "东南财赋地，谁慰一人忧。"
    ]
  },
  {
    "id": "adcfe4dbf50963bae772838485b19e52",
    "title": "吴门道院弥罗阁",
    "authorName": "崔㟆",
    "authorId": "adcfe4dbf50963bad1457b72d1457b72",
    "dynasty": "清",
    "content": [
      "飞阁层霄迥独攀，凌虚凭眺俯人寰。",
      "金铺昼暝栖云雾，碧落风轻礼佩环。",
      "槛外天低吴苑树，窗中人倚洞庭山。",
      "花洲锦缆知何处，千里毗陵一夜还。"
    ]
  },
  {
    "id": "adcfe4dbf50963ba49fe629308e4ad90",
    "title": "山游纪胜",
    "authorName": "崔㟆",
    "authorId": "adcfe4dbf50963bad1457b72d1457b72",
    "dynasty": "清",
    "content": [
      "冲襟蹑秋岑，日落千崖耸。",
      "孤啸临远风，势与江波动。",
      "轻策冠飞鸟，万象接幽踵。",
      "寒姿结霜标，阴泉澹云孔。",
      "横揽空蒙表，不知烟霭重。",
      "拂石憩古苔，抚松托修竦。",
      "江色在衣带，寒涛坐来涌。"
    ]
  },
  {
    "id": "adcfe4dbf50963bad0044e8091363784",
    "title": "师子岩",
    "authorName": "崔㟆",
    "authorId": "adcfe4dbf50963bad1457b72d1457b72",
    "dynasty": "清",
    "content": [
      "崇岩吐青冥，光响限林谷。",
      "栖神迹未化，践幽境转肃。",
      "缘流乱木区，遵石入云族。",
      "忽与烟雾并，稍知日月伏。",
      "目恬天岭交，心霁风霄穆。",
      "江海有端倪，乾坤不盈掬。",
      "翛然叩虚抱，松风媚幽独。"
    ]
  },
  {
    "id": "adcfe4dbf50963ba913d85c72764cfee",
    "title": "合掌峰",
    "authorName": "崔㟆",
    "authorId": "adcfe4dbf50963bad1457b72d1457b72",
    "dynasty": "清",
    "content": [
      "奇峰閟天经，合沓神化积。",
      "密石涓细流，阴霞荡虚壁。",
      "息心响空音，万象俱践夕。",
      "流景媚林姿，归禽度云隙。",
      "平挹遥海苍，俯眷双湖白。",
      "空水倒群峰，恍惚天地易。",
      "洪幽撰耳目，眺听理勿隔。",
      "永观元化初，于焉振霄翮。"
    ]
  },
  {
    "id": "adcfe4dbf50963ba189a048e3455afa7",
    "title": "越西行",
    "authorName": "崔㟆",
    "authorId": "adcfe4dbf50963bad1457b72d1457b72",
    "dynasty": "清",
    "content": [
      "越西之疆古姑蔑，南走滇黔右两浙。万山回合抱孤城，一道金溪沸奔雪。",
      "狂氛一夜吹黑云，闽关以北无坚屯。国家承平三十载，卒见烽火皆崩奔。",
      "弹丸小邑千岩底，踣之直用靴尖耳。城存与存亡与亡，不死犹图报天子。",
      "奔走风尘万岭间，啮指血溅蟠桃山。浮图一矢贺兰志，誓不与贼生同天。",
      "仰天叩心天鉴此，收城岂雪生民耻。百里提封谢主恩，孤臣待罪甘心矣。",
      "十年长吏愧苍黎，乱后还惊有孑遗。君不见月波亭上清秋魄，依旧含情照越西。"
    ]
  },
  {
    "id": "adcfe4dbf50a571b43924634be0cf57e",
    "title": "忆震泽西村",
    "authorName": "殳默",
    "authorId": "adcfe4dbf50a571bd1457b72d1457b72",
    "dynasty": "清",
    "content": [
      "忽忽难忘处，西村明月中。",
      "荷花低拂露，菱叶静含风。",
      "烟火经旬断，音书隔岁通。",
      "茅堂知在否，应有白云封。"
    ]
  },
  {
    "id": "adcfe4dbf50a571bb147238479e6fb27",
    "title": "和母寄父",
    "authorName": "殳默",
    "authorId": "adcfe4dbf50a571bd1457b72d1457b72",
    "dynasty": "清",
    "content": [
      "白发亲闱百里遥，那堪风雨更萧萧。",
      "山中对酒愁应减，客里看花冻未消。",
      "觅句小时追谢韫，著书他日拟班昭。",
      "夜窗弹出思归引，阿母相依慰寂寥。"
    ]
  },
  {
    "id": "adcfe4dbf50a571b156faade2ee1a744",
    "title": "和母宝剑篇赠兄",
    "authorName": "殳默",
    "authorId": "adcfe4dbf50a571bd1457b72d1457b72",
    "dynasty": "清",
    "content": [
      "床头夜半双龙吼，光摄群妖暗星斗。",
      "风雨霹雳一瞬间，木拔沙飞石乱走。",
      "古来神物本平常，遭时遇主生晶光。",
      "拂拭霜花将解赠，时无烈士空彷徨。",
      "空彷徨，莫太息，木兰唧唧当户织。",
      "阿兄年少射白额，归来摩挲看太白。"
    ]
  },
  {
    "id": "adcfe4dbf514e837b8d1bd08919669ec",
    "title": "天全杂诗",
    "authorName": "胡延",
    "authorId": "adcfe4dbf514e837d1457b72d1457b72",
    "dynasty": "清",
    "content": [
      "昔闻徙阳地，亦是西南夷。",
      "蒟酱相如说，碉楼吕越知。",
      "未应夸广泽，且可界渝糜。",
      "牛马何曾富，徒劳八尉师。"
    ]
  },
  {
    "id": "adcfe4dbf514e837b8d1bd0831d1751f",
    "title": "天全杂诗",
    "authorName": "胡延",
    "authorId": "adcfe4dbf514e837d1457b72d1457b72",
    "dynasty": "清",
    "content": [
      "万顷鸦龙水，来从青海湾。",
      "漉金沙共宝，裁砚石同顽。",
      "比户甘黄菽，当关列赤菅。",
      "头兰千里外，一一拥螺鬟。"
    ]
  },
  {
    "id": "adcfe4dbf514e837b8d1bd085886e29a",
    "title": "天全杂诗",
    "authorName": "胡延",
    "authorId": "adcfe4dbf514e837d1457b72d1457b72",
    "dynasty": "清",
    "content": [
      "登登敲炭灰，岚气逐人来。",
      "终古三更雨，何曾一夕雷。",
      "碉门红石崛，野店白麻开。",
      "忽地呗啰出，居人身毒回。"
    ]
  },
  {
    "id": "adcfe4dbf514e837811ba9dd6f98a27a",
    "title": "酒",
    "authorName": "胡延",
    "authorId": "adcfe4dbf514e837d1457b72d1457b72",
    "dynasty": "清",
    "content": [
      "二十年前旧酒人，牡丹香醉绿绒茵。",
      "如今红豆常嵌骨，不信琼酥又入唇。",
      "系马柳堤终耐想，飞龙药店定无因。",
      "眉州记得天驹好，此日玻璃可是春。"
    ]
  },
  {
    "id": "adcfe4dbf514e837b0980b57df7fc4a3",
    "title": "暖炕",
    "authorName": "胡延",
    "authorId": "adcfe4dbf514e837d1457b72d1457b72",
    "dynasty": "清",
    "content": [
      "土锉冰镫共一盘，冬烘身世等闲看。",
      "不辞入夜衾绸薄，倍觉出门风雪寒。",
      "燕玉无心春自热，罗帏有梦笑常乾。",
      "他时若傍元龙卧，灰里阴何拨总难。"
    ]
  },
  {
    "id": "adcfe4dbf514e837b0980b57f8160704",
    "title": "暖炕",
    "authorName": "胡延",
    "authorId": "adcfe4dbf514e837d1457b72d1457b72",
    "dynasty": "清",
    "content": [
      "红泥一窟尽迷香，铁马丁丁冬夜长。",
      "方版临窗堆榾柮，土台照火列鸳鸯。",
      "枕边置几灯生晕，屋角飞烟瓦不霜。",
      "锦浪莫翻三尺褥，好留馀暖待王昌。"
    ]
  },
  {
    "id": "adcfe4dbf514e837a9bbfaf2863d77c3",
    "title": "洪洞道中",
    "authorName": "胡延",
    "authorId": "adcfe4dbf514e837d1457b72d1457b72",
    "dynasty": "清",
    "content": [
      "水面风翻野草香，岭头云盖夕曛黄。",
      "欲登高处马蹄缓，刚落店时人影长。",
      "民到于今真梦梦，我行其野倍伥伥。",
      "漫从上谷趋同谷，直向咸阳出晋阳。"
    ]
  },
  {
    "id": "adcfe4dbf514e837fb26587b3e9c068d",
    "title": "竹火笼",
    "authorName": "胡延",
    "authorId": "adcfe4dbf514e837d1457b72d1457b72",
    "dynasty": "清",
    "content": [
      "缭綟成文色正黄，轻圆不似女儿箱。",
      "凰鞋双踏红帮瘦，兽炭徐添白屑香。",
      "翠袜斜开劳稳抱，绣衾高矗得深藏。",
      "雪猧恋暖驱还至，莫漫提携过别房。"
    ]
  },
  {
    "id": "adcfe4dbf514e837f31c0b6715b8de62",
    "title": "题真定店壁",
    "authorName": "胡延",
    "authorId": "adcfe4dbf514e837d1457b72d1457b72",
    "dynasty": "清",
    "content": [
      "喜唱高梁出塞歌，忽随南雁渡滹沱。",
      "四山落日连恒岳，万井空城吊尉佗。",
      "饮马雄心新鬓发，飞龙残梦旧关河。",
      "鼓行背水皆陈迹，取次登临古意多。"
    ]
  },
  {
    "id": "adcfe4dbf514e8379cd23cdc254b469d",
    "title": "送刘蔚棠省亲南归",
    "authorName": "胡延",
    "authorId": "adcfe4dbf514e837d1457b72d1457b72",
    "dynasty": "清",
    "content": [
      "十年幕府刘公干，日日思归此日归。",
      "携手送君杨柳陌，关心游子芰荷衣。",
      "独怜越鸟巢枝隐，应有江鱼入馔肥。",
      "莫使将军怀揖客，戟门南望彩云飞。"
    ]
  },
  {
    "id": "adcfe4dbf514e837b196d3d6ee899894",
    "title": "题太原店壁",
    "authorName": "胡延",
    "authorId": "adcfe4dbf514e837d1457b72d1457b72",
    "dynasty": "清",
    "content": [
      "才听晴鸠忽雨鸠，麦天凉气似新秋。",
      "绿阴遮驿马行缓，不觉夕阳红上楼。"
    ]
  },
  {
    "id": "adcfe4dbf514e837b196d3d68c6ae7f1",
    "title": "题太原店壁",
    "authorName": "胡延",
    "authorId": "adcfe4dbf514e837d1457b72d1457b72",
    "dynasty": "清",
    "content": [
      "西寨村边乌㹀牛，乱山何处觅潜丘。",
      "客途最好逢三月，杨柳飞花水满沟。"
    ]
  },
  {
    "id": "adcfe4dbf514e8374bcd207767fc8cc2",
    "title": "再过太原和前韵",
    "authorName": "胡延",
    "authorId": "adcfe4dbf514e837d1457b72d1457b72",
    "dynasty": "清",
    "content": [
      "宦况依然拙似鸠，两年寒耐井梧秋。",
      "西河信美非吾土，极目天边鹳雀楼。"
    ]
  },
  {
    "id": "adcfe4dbf514e8374bcd20772e425322",
    "title": "再过太原和前韵",
    "authorName": "胡延",
    "authorId": "adcfe4dbf514e837d1457b72d1457b72",
    "dynasty": "清",
    "content": [
      "春田滑达警犍牛，处处枌杨似宛丘。",
      "雪后晚风禁不得，一刀寒月过徐沟。"
    ]
  },
  {
    "id": "adcfe4dbf514e837d4b2cb48b898384e",
    "title": "莺粟",
    "authorName": "胡延",
    "authorId": "adcfe4dbf514e837d1457b72d1457b72",
    "dynasty": "清",
    "content": [
      "天红腻白晚春天，占断人间二顷田。",
      "不信倾城好颜色，魂归一例化成烟。"
    ]
  },
  {
    "id": "adcfe4dbf514e837d4b2cb48ce92b141",
    "title": "莺粟",
    "authorName": "胡延",
    "authorId": "adcfe4dbf514e837d1457b72d1457b72",
    "dynasty": "清",
    "content": [
      "偃露迎风各弄姿，倾囊休为买燕支。",
      "美人转眼成黄土，偕隐何妨未老时。"
    ]
  },
  {
    "id": "adcfe4dbf514e837911af6849ad1c7b4",
    "title": "栈中与西藏贡使同行感而有作",
    "authorName": "胡延",
    "authorId": "adcfe4dbf514e837d1457b72d1457b72",
    "dynasty": "清",
    "content": [
      "画旗吹角风参差，翩翩骑马红衣儿。",
      "丹顶缥缨大堪布，来琛竟裹三千辎。",
      "我闻达赖号迦叶，匹者班禅通法偈。",
      "西来膜拜天可汗，神京高筑黄金龛。",
      "祛卢译字称无上，青青稞米乌斯藏。",
      "四骆骎驰为煮茶，二招复遝还输酱。",
      "朝廷控驭假班牙，白布红毛休怨嗟。",
      "不遣文成通赞普，聊将护国奉思巴。",
      "那知天辟三危地，南风吹断夫容利。",
      "牛粪欺人取道来，横分印度东西帝。",
      "昨者强邻强制吭，不骡不马乌孙王。",
      "筹边空建王然策，内附无闻悉袒降。",
      "于今环海成庭户，已见岛屿陈普鲁。",
      "铁轨能教阿瓦通，电书那虑流沙阻。",
      "云栈萦纡草树春，东风罗呗动行人。",
      "行人漆室方长叹，嗟尔嬉嬉燕雀群。"
    ]
  },
  {
    "id": "adcfe4dbf514e837e684268fc292a856",
    "title": "左将军歌",
    "authorName": "胡延",
    "authorId": "adcfe4dbf514e837d1457b72d1457b72",
    "dynasty": "清",
    "content": [
      "东征虎将花门种，白杆朱丝号神勇。",
      "涅臂长悬报国心，生来惯识祁连冢。",
      "幼抱犀渠作健儿，搴旗早结上公知。",
      "红绡抹额黄皮绔，得意摩天苦战时。",
      "论功首重桓虔武，凯歌自和逻沙舞。",
      "莫作寻常蕃将看，哥舒仆固羞为伍。",
      "闷杀新娘曹景宗，鼻端出火耳生风。",
      "朅来收拾穿云履，也向天街蹋软红。",
      "百战功名等一掷，呼卢未辨争先得。",
      "狂撑大眼睨公卿，酒酣无那肝肠热。",
      "空怜岁月去堂堂，揽镜忽惊头上霜。",
      "携得琵琶红袖妓，夜寒如雪按伊凉。",
      "此时鳀壑气尤恶，海壖星子纷纷落。",
      "铁轨南通俾路芝，越裳甘弃同瓯脱。",
      "从此将军气转豪，岛屿虽重主恩高。",
      "不教日压秦长脚，空有天生刘大刀。",
      "联枝跗萼称同气，斩关破贼真吾弟。",
      "长向朝阳望捷书，可怜夜半凶书至。",
      "春风泪洒脊令原，反斗终怀国士恩。",
      "只有拊膺长痛哭，不辞剪纸与招魂。",
      "忽闻传箭追穷寇，困兽淩兢殊死斗。",
      "赤峰明月踏营归，血腥裹甲三重透。",
      "雕戈早晚镇高州，都尉连章苦慰留。",
      "盼煞桄榔船上客，巫闾目断白云秋。",
      "无端骤长邯郸虱，败盟毁约思蚕食。",
      "白旄倏遍萨摩州，红帽如闻平秀吉。",
      "水犀十万下三韩，列幕连营袖手看。",
      "重英不动清人轴，一箭谁登广武坛。",
      "将军怒马奔如电，提刀愿识罗浑面。",
      "我今一死何重轻，不畏前驱惭后殿。",
      "鸭江流水渌汪汪，六月炎蒸鸟不翔。",
      "汗雨白沾铜面具，火云红映绿檀枪。",
      "酋矛散漫难成列，虎气腾腾呼杀贼。",
      "但使连衡共捣虚，定教执燧探龙穴。",
      "八道花旗迤逦排，红衣炮劈两山开。",
      "孤军已被重围合，不见沈舟项羽来。",
      "森索妖星迷赤雾，睢阳齿碎天将暮。",
      "红灯白酒贺兰营，曲误方矜公瑾顾。",
      "月晕重重闻楚歌，洞胸犹握鲁阳戈。",
      "仲由缨结那惜死，国势不张将奈何。",
      "从今狂寇逾三塞，海门不守长城坏。",
      "蒿市终悬懦帅头，中原赢得逃兵在。",
      "又见长编纪北盟，符离一溃误书生。",
      "万金币去龟阴返，只恐忠魂恨不平。"
    ]
  },
  {
    "id": "adcfe4dbf514e83787dc8088bc3113d7",
    "title": "井陉",
    "authorName": "胡延",
    "authorId": "adcfe4dbf514e837d1457b72d1457b72",
    "dynasty": "清",
    "content": [
      "井陉西上秋色徂，道长日短愁仆夫。",
      "七十二滩不可逾，负重难为辕下驹。",
      "翠云十斛岩玉瘦，黄叶一亩霜林腴。",
      "涧中石出水生骨，岭上草凋山脱肤。",
      "溪童泼剌健似犊，往来负水能疾趋。",
      "我独何为行在涂，天寒不归对妻孥。",
      "白醪一尊作重九，冯辕手撷红茱萸。",
      "侧身西望长嗟吁，闲吟莫待清景逋。"
    ]
  },
  {
    "id": "adcfe4dbf514e8373c6f2fe0049d95e2",
    "title": "天全杂诗其四",
    "authorName": "胡延",
    "authorId": "adcfe4dbf514e837d1457b72d1457b72",
    "dynasty": "清",
    "content": [
      "赤脚溪边女，咿嚘唱采茶。界门惟酱醢，入市且鱼虾。",
      "月黑频喧炮炮，风清偶送笳。王然如裹足，僰道是天涯。"
    ]
  },
  {
    "id": "adcfe4dbf514e83780cfa5fd6753c1d5",
    "title": "明忠顺三娘子画象歌",
    "authorName": "胡延",
    "authorId": "adcfe4dbf514e837d1457b72d1457b72",
    "dynasty": "清",
    "content": [
      "蠙珠缀耳围双貂，绿韝控马飞鸾绦。",
      "天风吹动周昉笔，胭支漉汁倾生绡。",
      "拂云堆外小垂手，春深留取边关柳。",
      "银须冒顿剧风流，纂得外孙为幼妇。",
      "桃僵李代早春时，不遣斑骓嫁袄儿。",
      "红镫毡幕羊羔酒，从此青山罢贰师。",
      "解忧下降真游戏，中朝漫洒江都泪。",
      "何用重围画美人，翻新更出陈平计。",
      "失妇封胡怒且羞，腰刀帕首走皇州。",
      "申申莫听黄婆詈，格格还封孺子侯。",
      "天书朝下泥金色，诏敕阏氏安反侧。",
      "娘子军前兔首云，夫人城上蛾眉月。",
      "雄威不竞仗雌风，长见珠帷驻大同。",
      "侧鬓低呼乾阿𡝠，翠钿微溜颊涡红。",
      "挏酒如泉杯转递，踏歌悄听娇音脆。",
      "红云骨杂换新妆，铃卒偷窥魂欲醉。",
      "避面尹邢花两行，天教重嫁左贤王。",
      "不劳须卜归严卫，永使蠕蠕走大荒。",
      "三醮犹能逢赞普，琅琅啰呗飘神雨。",
      "抛弓膜拜白衣郎，楼上横飞干道乳。",
      "陈汤傅介等闲看，叉手终依天可汗。",
      "谁遣恒河偷照鬓，春愁如水压雕鞍。",
      "马市重开天驷蹶，黄花堡上秋云黑。",
      "筹边都尉尔何人，鸳被虫钗充玉帛。",
      "犹记璇宫夜召时，牂江驰传凤车迟。",
      "更烦小李将军笔，为写且兰女土司。"
    ]
  },
  {
    "id": "adcfe4dbf514e83710738f83764264ed",
    "title": "感事",
    "authorName": "胡延",
    "authorId": "adcfe4dbf514e837d1457b72d1457b72",
    "dynasty": "清",
    "content": [
      "青油幕底客弹冠，博士留秦羡美官。",
      "四野共知温树好，三秋那识井梧寒。",
      "引绳可碍狂夫直，榜户常教冷眼看。",
      "太息水平风忽险，更从何处觅任安。",
      "居兰处鲍总相宜，台底频加十二棋。",
      "金瓮不妨垣外耳，白云常染镜中丝。",
      "同园忽长弹蕉竹，落釜应惭煮豆萁。",
      "犹幸九渊龙喜睡，探珠回首纬萧时。"
    ]
  },
  {
    "id": "adcfe4dbf514e83712f0752b5f5a7093",
    "title": "北齐宫人镜歌",
    "authorName": "胡延",
    "authorId": "adcfe4dbf514e837d1457b72d1457b72",
    "dynasty": "清",
    "content": [
      "马颊山倾堕壶月，绿丝萦纽虫书啮。",
      "美人抱月思太京，对脸传红红欲滴。",
      "凤旌片片下清漳，湿萤满殿秋宫凉。",
      "雁柱无声虬箭咽，黄花叶落愁鸳鸯。",
      "绣奁黯退盘龙帕，丁香又送潘妃嫁。",
      "犹忆君王逐獭还，圆冰悄对残妆卸。",
      "汾阴缥缈鸣鸾车，紫绦银带埋尘沙。",
      "香词缭綟那忍读，金鹊飞飞春日斜。"
    ]
  },
  {
    "id": "adcfe4dbf514e8379eaf32fda8a5bd83",
    "title": "宁武刘夫人箭",
    "authorName": "胡延",
    "authorId": "adcfe4dbf514e837d1457b72d1457b72",
    "dynasty": "清",
    "content": [
      "森索妖星动赤埃，蒙坑不守雁门开。长驱无阻吹唇疾，宁武关头一箭来。",
      "惜哉一箭但中目，噀血天狼能啮镞。连飞一箭殪其雌，狐狸不得上门屋。",
      "大小眼贼相持哭，小眼含泪大眼瞋，眼开眼阖光瞵瞵。",
      "如此善射信有神，周将军妻刘夫人。夫人善射贼胆落，丁零无声夜张幕。",
      "可惜援兵阻太原，婴城力尽张空彍。荷叶坪荒走封豕，抽刀不断牛涔水。",
      "恨眦欲裂银腭穿，母子父妻火中死。贼心虽喜犹仿偟，前途虑有张睢阳。",
      "系帛书来贼乃北，迎降苦恨云中姜。当时寇盗犹癣鳞，草间偷窃同黄巾。",
      "中朝女子解破贼，萧山沈与忠州秦。绣旗沁水如云屯，即此足可清烟尘。",
      "何况更有卢宜兴，雁门尚书同被徵。只缘误用李曲沃，南征复任杨武陵，庙谟颠倒诚难凭，金床看看妖兔登，令人怀古悲填膺。",
      "至今韊服藏州库，神光丙夜连句注。碧血模糊赤雁翎，弯弧想见飞虻怒。",
      "此地犹来重名节，宵筵铜斗飞冤雪。殉夫昔有代妃贤，殉国今见夫人烈。",
      "殉夫之笄名不磨，射贼之箭终不灭。吁嗟乎，箭头不过三寸铁。"
    ]
  },
  {
    "id": "adcfe4dbf519ff8f503c6f89635c0687",
    "title": "题画",
    "authorName": "项景襄",
    "authorId": "adcfe4dbf519ff8f97d01458f50a6c02",
    "dynasty": "清",
    "content": [
      "闲来结得小茅亭，但识烟云月露形。",
      "历日不书藤叶纸，年年只记柳条青。"
    ]
  },
  {
    "id": "adcfe4dbf519ff8fe830d3dedc91cb21",
    "title": "南屏",
    "authorName": "项景襄",
    "authorId": "adcfe4dbf519ff8f97d01458f50a6c02",
    "dynasty": "清",
    "content": [
      "荡艇入南山，晴湖净如拭。",
      "系缆枯树根，寒烟生微白。",
      "偃卧周山阿，脚步层岩隙。",
      "方丈出松巅，亭亭高百尺。",
      "入门逢老僧，尘缨顿若失。",
      "说法水月心，妙香浮广泽。",
      "落花满空林，披云坐磐石。",
      "置身在霄汉，庶以慰营魄。",
      "安得常如此，元言共朝夕。",
      "月出竟忘归，零露沾衣湿。"
    ]
  },
  {
    "id": "adcfe4dbf51aeee95d15254c3956e439",
    "title": "西湖泛月",
    "authorName": "文静玉",
    "authorId": "adcfe4dbf51aeee9d1457b72d1457b72",
    "dynasty": "清",
    "content": [
      "西子湖边月，流纹荡画桡。",
      "露花青雀舫，烟柳赤阑桥。",
      "旧谱《霓裳》忆，新词翠袖娇。",
      "谁家珠箔里，凉影一枝箫。"
    ]
  },
  {
    "id": "adcfe4dbf51aeee943fe8299ce49bbdc",
    "title": "月夜放鹤亭听鹤唳",
    "authorName": "文静玉",
    "authorId": "adcfe4dbf51aeee9d1457b72d1457b72",
    "dynasty": "清",
    "content": [
      "放鹤亭中鹤，霜寒夜不眠。",
      "仙心出云表，清响答琴弦。",
      "我访巢居阁，因停罨画船。",
      "梅花三百树，素月正横烟。"
    ]
  },
  {
    "id": "adcfe4dbf51aeee9c3dff6b327c6dd0e",
    "title": "由灵隐至韬光",
    "authorName": "文静玉",
    "authorId": "adcfe4dbf51aeee9d1457b72d1457b72",
    "dynasty": "清",
    "content": [
      "几重精舍掩荆扉，一径苍苔上翠微。",
      "饥鼠惯从松上窜，幽禽时向竹间飞。",
      "雪翻小瀑潜通笕，云共残花半拂衣。",
      "清绝不知人世事，夕阳如水澹忘归。"
    ]
  },
  {
    "id": "adcfe4dbf51aeee92a90ac2634e2bfdf",
    "title": "凤凰山吊南宋故宫",
    "authorName": "文静玉",
    "authorId": "adcfe4dbf51aeee9d1457b72d1457b72",
    "dynasty": "清",
    "content": [
      "凤凰山下凤凰门，南宋宫庭辇道存。",
      "八桂玉堂秋有迹，万松金阙翠无痕。",
      "披香阁圮春云散，洗粉池空暮雨昏。",
      "何处残山留一角，夕阳凝望最销魂。"
    ]
  },
  {
    "id": "adcfe4dbf51aeee9c031ef6e24691543",
    "title": "东园访南宋画院遗址",
    "authorName": "文静玉",
    "authorId": "adcfe4dbf51aeee9d1457b72d1457b72",
    "dynasty": "清",
    "content": [
      "富景园西古路斜，疏林黄叶冷啼鸦。",
      "空馀金碧昭仪寺，无复丹青待诏家。",
      "夜月残山留马远，桃花团扇咏杨娃。",
      "宣和遗事分明在，德寿宫庭又奉华。"
    ]
  },
  {
    "id": "adcfe4dbf51aeee99ccc64bc40e05702",
    "title": "六幕山访南宋宫入斜",
    "authorName": "文静玉",
    "authorId": "adcfe4dbf51aeee9d1457b72d1457b72",
    "dynasty": "清",
    "content": [
      "从古蛾眉怨入宫，长门老死后庭空。",
      "几堆浅土秋阴里，无数残碑暮雨中。",
      "晋代玉弓惊谢奂，汉家金碗失卢充。",
      "江山半壁朝廷小，一样怜香葬落红。"
    ]
  },
  {
    "id": "adcfe4dbf51aeee99ccc64bc0a443592",
    "title": "六幕山访南宋宫入斜",
    "authorName": "文静玉",
    "authorId": "adcfe4dbf51aeee9d1457b72d1457b72",
    "dynasty": "清",
    "content": [
      "花明雪艳谢飙轮，玉瘗香埋委路尘。",
      "霞帔自怜萤照晚，《霓裳》渐化蝶衣新。",
      "空江白雁凄才鬼，冷月红鹃哭丽人。",
      "二十四堆春草绿，可怜三十六宫春。"
    ]
  },
  {
    "id": "adcfe4dbf51aeee99ccc64bcce06ade7",
    "title": "六幕山访南宋宫入斜",
    "authorName": "文静玉",
    "authorId": "adcfe4dbf51aeee9d1457b72d1457b72",
    "dynasty": "清",
    "content": [
      "中官麦饭酹斜曛，萧寺残钟入暮云。",
      "颈饰丹青留钿轴，腕阑金翠涴苔纹。",
      "花香吴寺还刘寺，草暗阎坟又贾坟。",
      "同是春山一抔土，胜他青冢葬明君。"
    ]
  },
  {
    "id": "adcfe4dbf51aeee99ccc64bc13ea8113",
    "title": "六幕山访南宋宫入斜",
    "authorName": "文静玉",
    "authorId": "adcfe4dbf51aeee9d1457b72d1457b72",
    "dynasty": "清",
    "content": [
      "赋罢游仙赋梦华，青山曲处玉钩斜。",
      "空馀禾黍迷春燕，无复棠梨散暮鸦。",
      "鹦鹉楼台非故国，凤凰宫阙又谁家。",
      "更怜竺国双经匣，开落冬青一树花。"
    ]
  },
  {
    "id": "adcfe4dbf51aeee917011e838a8d8119",
    "title": "隐仙庵六朝古梅",
    "authorName": "文静玉",
    "authorId": "adcfe4dbf51aeee9d1457b72d1457b72",
    "dynasty": "清",
    "content": [
      "湘女窥烟翠袖单，色香味已入旃檀。",
      "宋齐霜雪梁陈月，玉蕊冰花尽耐寒。"
    ]
  },
  {
    "id": "adcfe4dbf51aeee98bf168599829d5bd",
    "title": "碧城曲",
    "authorName": "文静玉",
    "authorId": "adcfe4dbf51aeee9d1457b72d1457b72",
    "dynasty": "清",
    "content": [
      "碧城十二阑干曲，梵字回文亚蛾绿。阑前多少晓妆人，雪艳花明都似玉。",
      "绕砌三花玉树肥，翠鹂闲共彩鸾飞。池边清响锵瑶佩，花下灵香拂羽衣。",
      "羽衣瑶佩纷妍妙，观香弄玉都年少。奏罢《霓裳》奏《绿腰》，上元回首嫣然笑。",
      "琴会何如墨会佳，扶风绛帐有金钗。偶拈翠羽吟罗袜，闲谱金荃赋锦鞋。",
      "群仙高会群芳宴，紫凤香毫铜雀砚。何人解赋晓仙谣，赋成亲写桃花片。",
      "太白星精笔有神，芙蓉城主谪仙人。我来同倚阑干曲，不证兰因证蕙因。"
    ]
  },
  {
    "id": "adcfe4dbf51aeee99811f0355431528e",
    "title": "蘼芜香影曲",
    "authorName": "文静玉",
    "authorId": "adcfe4dbf51aeee9d1457b72d1457b72",
    "dynasty": "清",
    "content": [
      "蘼芜香满蘼芜冢，虞山晓翠春云拥。",
      "香名一代柳河东，落花吹遍红箫陇。",
      "月地花天几度游，琴河初起绛云楼。",
      "桑沧花月人天劫，争及卢家有莫愁。",
      "月堤烟柳春痕薄，吾谷闲登秋水阁。",
      "东山无复耦耕人，红豆花蘩自开落。",
      "碧城仙吏最多情，惜玉怜香过一生。",
      "重访蛾眉埋玉地，胜他箫鼓葬倾城。",
      "黄绢词工碑石冷，鸥波解写婵娟影。",
      "踏青遮莫踏蘼芜，恐惊地下春魂醒。"
    ]
  },
  {
    "id": "adcfe4dbf51aeee99f480c9b7ff06afa",
    "title": "秦沟粉黛砖砚诗",
    "authorName": "文静玉",
    "authorId": "adcfe4dbf51aeee9d1457b72d1457b72",
    "dynasty": "清",
    "content": [
      "邹峄野火焚，会稽残字假。",
      "不见秦代碑，犹见秦宫瓦。",
      "萯阳云树暗，兰池烟草萋。",
      "不见秦宫瓦，乃见秦沟泥。",
      "沟泥亦非泥，洗妆渍粉泽。",
      "脂红与黛翠，残香敛魂魄。",
      "祖龙平六国，后宫罗婵娟。",
      "永巷等阴隧，不见卅六年。",
      "清渭涨腻流，远绕骊山路。",
      "此砖何自得，应近骊山树。",
      "建业印模糊，铁厓书妩媚。",
      "何如青陵台，驳落苔花翠。",
      "秦云不可见，秦月犹在空。",
      "寂寂澄心堂，郁郁阿房宫。"
    ]
  },
  {
    "id": "adcfe4dbf51aeee9f642409911a93e4d",
    "title": "香雪海歌",
    "authorName": "文静玉",
    "authorId": "adcfe4dbf51aeee9d1457b72d1457b72",
    "dynasty": "清",
    "content": [
      "黄山云海真奇绝，极目波涛任明灭。参横月落翠羽啼，还向湖阴踏香雪。",
      "是香是雪留春痕，非香非雪招春魂。六浮阁外万横玉，暝烟疑入罗浮村。",
      "斜阳海气澄，微风海波动。珊瑚冷挂月轮寒，玉蕊冰花一齐冻。",
      "香耶雪耶两不知，蛟背湘妃寒入梦。忘机最好伴闲鸥，鹤渚芦田几度游。",
      "一棹渔庄倚秋雪，愿从花海泛扁舟。"
    ]
  },
  {
    "id": "adcfe4dbf51aeee9350316655ef56d4d",
    "title": "修明怨",
    "authorName": "文静玉",
    "authorId": "adcfe4dbf51aeee9d1457b72d1457b72",
    "dynasty": "清",
    "content": [
      "修明与夷光，二女同入宫。宫中各妍妙，并蒂双芙蓉。",
      "如何姑苏台，惟说西施好。但见西施娇，不觉西施老。",
      "舞亦西施舞，歌亦西施歌。蛾眉不见赏，寂寞归山阿。",
      "红颜难保恩，玉颜难免妒。后来江采蘋，亦有《楼东赋》。"
    ]
  },
  {
    "id": "adcfe4dbf51aeee9e4f31cddbdb7fc51",
    "title": "银河篇寄颐道主人汉皋",
    "authorName": "文静玉",
    "authorId": "adcfe4dbf51aeee9d1457b72d1457b72",
    "dynasty": "清",
    "content": [
      "六月银河云影碧，八月银河露华白。",
      "金风微动晚凉生，最觉分明秋七夕。",
      "七夕银河分外明，青天不许片云行。",
      "璇宫夜静支机石，微觉珊珊静有声。",
      "画屏光冷销银烛，案户横斜还络角。",
      "花阴深处倚阑干，罗衣单薄人如玉。",
      "红墙宛转鹊桥秋，知有天涯望远愁。",
      "天际归舟何日到，莫教织女望牵牛。"
    ]
  },
  {
    "id": "adcfe4dbf51af2e5cf1180e516fe8f2e",
    "title": "木兰秋夜",
    "authorName": "永璂",
    "authorId": "adcfe4dbf51af2e5d1457b72d1457b72",
    "dynasty": "清",
    "content": [
      "云敛长空素月圆，碧天秋色锁寒烟。",
      "不知雁响沈何处，古塞疏镫客未眠。"
    ]
  },
  {
    "id": "adcfe4dbf51af2e5d4e6dff3ed6f7939",
    "title": "题十一兄渔隐图",
    "authorName": "永璂",
    "authorId": "adcfe4dbf51af2e5d1457b72d1457b72",
    "dynasty": "清",
    "content": [
      "江湖有散人，雅尚凌仙峤。",
      "青笠绿蓑衣，泛宅逐蓬藋。",
      "扁舟澹容与，鹭鸥作同调。",
      "长物唯缗竿，至足在渔钓。",
      "白云从空流，眠月仰天笑。",
      "目极宇宙宽，浩荡无遗眺。",
      "朱门多纷营，撄缚苦纠绕。",
      "而此独逍遥，忘机自舒啸。",
      "咄彼抗尘容，翘心束帛召。"
    ]
  },
  {
    "id": "adcfe4dbf51af2e5d7831857ba77dbda",
    "title": "德寿寺牡丹短歌",
    "authorName": "永璂",
    "authorId": "adcfe4dbf51af2e5d1457b72d1457b72",
    "dynasty": "清",
    "content": [
      "飞放泊边春不浅，德寿寺里流莺啭。",
      "探花笑我马腾腾，待客无僧幡闪闪。",
      "百年已是干戈靖，一龛独任光阴转。",
      "洛阳姚黄不须问，且对繁英生苍藓。",
      "今日看花花莫放，来日看花花莫敛。",
      "花应知我非世情，与尔相看动幽感。"
    ]
  },
  {
    "id": "adcfe4dbf522dd55dace3948cd2e8216",
    "title": "翠屏夕照",
    "authorName": "黄梦兰",
    "authorId": "adcfe4dbf522dd55d1457b72d1457b72",
    "dynasty": "清",
    "content": [
      "日落沧江好，挥戈射翠屏。",
      "半规谁点缀，孤嶂独娉婷。",
      "残照浮金镜，斜阳篆玉硎。",
      "闲来欣晚对，凭几拾馀青。"
    ]
  },
  {
    "id": "adcfe4dbf522dd5596d6a644231bdd05",
    "title": "凤岫春雨",
    "authorName": "黄梦兰",
    "authorId": "adcfe4dbf522dd55d1457b72d1457b72",
    "dynasty": "清",
    "content": [
      "台南钟凤岫，雨送及时春。",
      "木德沾濡盛，土膏润泽新。",
      "天晴苞起瑞，云散彩无尘。",
      "为报西畴急，更占霭吉人。"
    ]
  },
  {
    "id": "adcfe4dbf528c0a46e02946abe11d141",
    "title": "春柳",
    "authorName": "杨维元",
    "authorId": "adcfe4dbf528c0a4d1457b72d1457b72",
    "dynasty": "清",
    "content": [
      "金钱垂垂挂绿云，晴蒸瑞霭更氤氲。",
      "一般桃李争春色，独尔风流最出群。"
    ]
  },
  {
    "id": "adcfe4dbf52c52192de3fbcb03240506",
    "title": "扈跸恭读御制诗文恭纪",
    "authorName": "允祉",
    "authorId": "adcfe4dbf52c5219d1457b72d1457b72",
    "dynasty": "清",
    "content": [
      "帝歌《瓠子》即平成，宵旰精勤更省耕。",
      "物在春台皆自乐，野张行殿见舆情。",
      "民瞻采舸花前拜，马避嘉禾柳外行。",
      "过沛横汾徒羡美，宸章全是为苍生。"
    ]
  },
  {
    "id": "adcfe4dbf52c52192de3fbcb199ef9c7",
    "title": "扈跸恭读御制诗文恭纪",
    "authorName": "允祉",
    "authorId": "adcfe4dbf52c5219d1457b72d1457b72",
    "dynasty": "清",
    "content": [
      "时迈乘阳辇路遥，宸游非为物华饶。",
      "河沈璧马波涛静，诏下金鸡贯索消。",
      "万国冠裳迎圣禹，四方云日觐神尧。",
      "篇章训诰皆师古，徒解敷词笑六朝。"
    ]
  },
  {
    "id": "adcfe4dbf5320061833b9b72b18cbde5",
    "title": "疏池",
    "authorName": "安璿",
    "authorId": "adcfe4dbf5320061d1457b72d1457b72",
    "dynasty": "清",
    "content": [
      "濠濮平生志，疏池且自今。",
      "双峰来瀑远，一壑倚云深。",
      "亦有烟波色，堪怡澹荡心。",
      "聊迟十年梦，终向五湖寻。"
    ]
  },
  {
    "id": "adcfe4dbf5320061c152337670adf03f",
    "title": "淮南拈唐人韵顾梁汾同赋",
    "authorName": "安璿",
    "authorId": "adcfe4dbf5320061d1457b72d1457b72",
    "dynasty": "清",
    "content": [
      "极目淮南水，苍茫接远天。",
      "暂辞胶鬲里，同泛米家船。",
      "疏懒难为客，衰迟莫问年。",
      "长途凄绝处，雁字点秋烟。"
    ]
  },
  {
    "id": "adcfe4dbf5320061066144545f43de25",
    "title": "访严髻珠先生于湖田不遇",
    "authorName": "安璿",
    "authorId": "adcfe4dbf5320061d1457b72d1457b72",
    "dynasty": "清",
    "content": [
      "渡入蒹葭即草庐，云深三径俗尘疏。",
      "青苔昼掩维摩室，红叶秋生水竹居。",
      "谢客湖田常挂榻，送僧山寺漫停车。",
      "已知杖履归来晚，独逞天风唱步虚。"
    ]
  },
  {
    "id": "adcfe4dbf5320061fa02ce6aa6f35e69",
    "title": "旧江口",
    "authorName": "安璿",
    "authorId": "adcfe4dbf5320061d1457b72d1457b72",
    "dynasty": "清",
    "content": [
      "望里真州路尚遥，人烟沙市接江潮。",
      "虚亭飒爽晚来坐，一带秋山隔岸招。"
    ]
  },
  {
    "id": "adcfe4dbf533e8a0142dcbfb520b577e",
    "title": "鼎湖篇赠尹紫芝内翰",
    "authorName": "同揆",
    "authorId": "adcfe4dbf533e8a0d1457b72d1457b72",
    "dynasty": "清",
    "content": [
      "鼎湖龙去秋溟溟，惊风吹雨秋山青。白头中翰泪凝霰，叫霜断雁栖寒汀。",
      "烈皇御宇十七载，身在深宫心四海。一朝地老与天荒，城郭依稀人事改。",
      "当年删定《南薰曲》，内殿填词徵召促。琴张好学直乾清，先公屡赐金莲烛。",
      "雅乐推君独擅场，望春楼下拜君王。《高山》一奏天颜喜，奉敕新翻旧典章。",
      "昭仪传谕何谆切，予赍先颁女儿葛。上林避暑抚丝桐，温语贞娥遵秘诀。",
      "流泉石上坐相邀，薇省风清玉佩摇。神武门前轻执戟，永和宫里薄吹箫。",
      "如意初殇泪沾臆。那堪又报河南失。钿蝉零落葬田妃，池水苍茫尚凝碧。",
      "寒食花飞不见春，冬青冢树斫为薪。煤山一片凄凉月，犹照疆场血化磷。",
      "世闲万境须臾梦，老臣剩有西台恸。四十年来寄食艰，何人再听《高山弄》。",
      "鉴湖南去云门外，古寺松篁景唵霭。维舟无意忽相逢，恍惚梦魂同晤对。",
      "夕阳影里话前朝，天寿诸陵王气消。留得闲身师白足，满头白发影飘萧。"
    ]
  },
  {
    "id": "adcfe4dbf53a2b2e3123ec91d858e902",
    "title": "由淳安入歙",
    "authorName": "吴衡照",
    "authorId": "adcfe4dbf53a2b2e21be9a4bd1457b72",
    "dynasty": "清",
    "content": [
      "群峭摩天立，青围一水流。",
      "沙垠潜辟路，石罅窄通舟。",
      "碓急争风晓，滩危挟雨秋。",
      "险夷随上下，那得比浮鸥。"
    ]
  },
  {
    "id": "adcfe4dbf53a2b2e38903b182aef4956",
    "title": "归安学署访端木鹤田",
    "authorName": "吴衡照",
    "authorId": "adcfe4dbf53a2b2e21be9a4bd1457b72",
    "dynasty": "清",
    "content": [
      "轻舟偶来访，学舍小于舟。",
      "相见忽相笑，一官冷不休。",
      "鸥波亭子地，遗迹擅风流。",
      "买醉看山去，狂歌天地秋。"
    ]
  },
  {
    "id": "adcfe4dbf53a2b2e38903b186ce22580",
    "title": "归安学署访端木鹤田",
    "authorName": "吴衡照",
    "authorId": "adcfe4dbf53a2b2e21be9a4bd1457b72",
    "dynasty": "清",
    "content": [
      "朝日荡湖水，蓬蓬生远烟。",
      "烟波渺窟宅，杳霭青林间。",
      "道场一峰秀，翠扑篮舆前。",
      "何年与坡老，同坐挹飞泉。"
    ]
  },
  {
    "id": "adcfe4dbf53a2b2ec3c8474c7c793ce8",
    "title": "秋过济南与舍弟子校同游大明湖越五日而别",
    "authorName": "吴衡照",
    "authorId": "adcfe4dbf53a2b2e21be9a4bd1457b72",
    "dynasty": "清",
    "content": [
      "秋柳题痕二百年，只今湖水碧于烟。",
      "诗人一代斜阳外，间煞亭西弄笛船。"
    ]
  },
  {
    "id": "adcfe4dbf53a2b2ec3c8474c1aca9142",
    "title": "秋过济南与舍弟子校同游大明湖越五日而别",
    "authorName": "吴衡照",
    "authorId": "adcfe4dbf53a2b2e21be9a4bd1457b72",
    "dynasty": "清",
    "content": [
      "湖边竹木隐层峦，好是湖光向晚看。",
      "回首一行南去雁，月明天远不胜寒。"
    ]
  },
  {
    "id": "adcfe4dbf53a2b2e8bcbc9ef7131ce5c",
    "title": "宿韬光庵",
    "authorName": "吴衡照",
    "authorId": "adcfe4dbf53a2b2e21be9a4bd1457b72",
    "dynasty": "清",
    "content": [
      "纵步蹴鸟脊，惊回幽篁鸣。",
      "却顾所历径，一步一峥嵘。",
      "阴崖白日晃，倒射两睫青。",
      "乐此深山中，泉水长泠泠。",
      "何不向石室，调琴和松声。",
      "松声与琴声，并入泉声听。",
      "人间静住福，孰与兰奢争。",
      "苍然巢枸坞，日暮愁攀登。"
    ]
  },
  {
    "id": "adcfe4dbf53a2b2e1a0a84d7d5d1e26d",
    "title": "游南山",
    "authorName": "吴衡照",
    "authorId": "adcfe4dbf53a2b2e21be9a4bd1457b72",
    "dynasty": "清",
    "content": [
      "一洞豁然敞，一洞窈然曲。愁猿不敢啸，倒挂白蝙蝠。",
      "日色秋苍凉，余映散岩谷，混沌凿不死，妙手剜其腹。",
      "中空嵌玲珑，乱占莓苔绿。我来白云飞，我去白云宿。",
      "一我一白云，都在石佛目。南山胜绝处，烟霞与石屋。",
      "一洞泉洞洞，遗声听水乐。"
    ]
  },
  {
    "id": "adcfe4dbf53a2b2ede6f2ad66aa01e67",
    "title": "入云栖坞",
    "authorName": "吴衡照",
    "authorId": "adcfe4dbf53a2b2e21be9a4bd1457b72",
    "dynasty": "清",
    "content": [
      "江水流不到，崖根袅成路。",
      "竹叶阴深沈，鸣禽叫啸赴。",
      "自为小村落，安禅结茅住。",
      "土室蜗曲盘，香龛燕分护。",
      "空际落疏钟，冷翠飒如注。",
      "泉响四围答，经声出高树。",
      "手把青松枝，招提澹容与。",
      "僧雏不解事，开窗放云去。"
    ]
  },
  {
    "id": "adcfe4dbf53a2b2eb118412bfd1e83df",
    "title": "竹笕",
    "authorName": "吴衡照",
    "authorId": "adcfe4dbf53a2b2e21be9a4bd1457b72",
    "dynasty": "清",
    "content": [
      "断竹复续竹，通水妙用笕。",
      "我行入山中，清泉正迤衍。",
      "绝似汞泻地，好在肉贯弗。",
      "奚翅符半剖，横陈界翠巘。",
      "衔尾接奔赴，刳节纵流转。",
      "回合曲斗笋，层折迭导窾。",
      "吞纳既汩汩，疏引但宛宛。",
      "俯注承似仰，近给供自远。",
      "初疑内外蛇，斗罢互息偃。",
      "岂意调水法，尽头各弥满。",
      "智笑辘轳拙，力患桔槔短。",
      "昼夜响不停，天机信非浅。",
      "钩连灌疱湢，恰称高僧懒。",
      "傥然变作酒，便当碧筒卷。"
    ]
  },
  {
    "id": "adcfe4dbf54a23a7bb63277c6ec4c42c",
    "title": "书边事",
    "authorName": "陶寿煌",
    "authorId": "adcfe4dbf54a23a7d1457b72d1457b72",
    "dynasty": "清",
    "content": [
      "日射之罘海气昏，蓬莱高阁黯潮痕。",
      "青蒲竟折贤臣槛，碧血空归烈士魂。",
      "方见失机诛马谡，旋传建节拜刘琨。",
      "书生枉挟匡时策，短后衣难向戟门。"
    ]
  },
  {
    "id": "adcfe4dbf54f6ab7a78010298f8fb605",
    "title": "白海棠",
    "authorName": "屠敬心",
    "authorId": "adcfe4dbf54f6ab7d1457b72d1457b72",
    "dynasty": "清",
    "content": [
      "一场春梦欲醒时，缟素全非旧日姿。",
      "淡粉应斑贞妇泪，素纨不入婕妤诗。",
      "临妆只许冰为鉴，对酒宜将玉作卮。",
      "愿共黄花同晚节，肯教红烛近阶墀。"
    ]
  },
  {
    "id": "adcfe4dbf54f6ab75fa03de546f933ec",
    "title": "有感",
    "authorName": "屠敬心",
    "authorId": "adcfe4dbf54f6ab7d1457b72d1457b72",
    "dynasty": "清",
    "content": [
      "舟避银涛风满川，奇峰万叠墨云连。",
      "凫儿不解天将雨，犹上平沙傍母眠。"
    ]
  },
  {
    "id": "adcfe4dbf54f6ab71452af0756aa3ae4",
    "title": "秋云",
    "authorName": "屠敬心",
    "authorId": "adcfe4dbf54f6ab7d1457b72d1457b72",
    "dynasty": "清",
    "content": [
      "散却奇峰入太清，卷舒恰似绮罗轻。",
      "诗人省识秋来薄，莫想衣裳想世情。"
    ]
  },
  {
    "id": "adcfe4dbf55e9c7f3de592a2618dbdb1",
    "title": "宝应舟中",
    "authorName": "锡珍",
    "authorId": "adcfe4dbf55e9c7fd1457b72d1457b72",
    "dynasty": "清",
    "content": [
      "海上归槎迥，淮南返棹轻。",
      "湖茭添客馔，堤柳入诗情。",
      "兴废徒怀古，关河正洗兵。",
      "翻悲身历碌，终是绊浮名。"
    ]
  },
  {
    "id": "adcfe4dbf55e9c7f78b095d4da79685f",
    "title": "安州道上",
    "authorName": "锡珍",
    "authorId": "adcfe4dbf55e9c7fd1457b72d1457b72",
    "dynasty": "清",
    "content": [
      "路向安州落照时，薰风习习拂旌旗。",
      "舆中入梦人游倦，陌上飞花客到迟。",
      "一水稻分高下陇，满山松茁短长枝。",
      "剧怜官道生幽草，软踏芒鞋总不知。"
    ]
  },
  {
    "id": "adcfe4dbf55e9c7f8e32f42cffaaf3cf",
    "title": "朝鲜贫弱时事棘矣慨然有作",
    "authorName": "锡珍",
    "authorId": "adcfe4dbf55e9c7fd1457b72d1457b72",
    "dynasty": "清",
    "content": [
      "营州逾海地东偏，犹是箕封礼俗传。",
      "赫赫中天依日月，茫茫下土奠山川。",
      "海潮终古无消长，人事于今有变迁。",
      "漫说通商为受命，他时涕出更谁怜。"
    ]
  },
  {
    "id": "adcfe4dbf55e9c7f7d3a7ac673f1b6ca",
    "title": "辽阳城",
    "authorName": "锡珍",
    "authorId": "adcfe4dbf55e9c7fd1457b72d1457b72",
    "dynasty": "清",
    "content": [
      "忆从东国经行处，千里王程尽叆江。",
      "疆域虽殊风景似，万山不断到辽阳。"
    ]
  },
  {
    "id": "adcfe4dbf55e9c7f1d2b2c62512d4fd7",
    "title": "晓至山阳",
    "authorName": "锡珍",
    "authorId": "adcfe4dbf55e9c7fd1457b72d1457b72",
    "dynasty": "清",
    "content": [
      "一夜扁舟霜满篷，棹歌声在月明中。",
      "渡头寒鸟噤无语，踏折枯枝逐晓风。"
    ]
  },
  {
    "id": "adcfe4dbf55e9c7f9a3dcb6b5d78eb77",
    "title": "纳清亭",
    "authorName": "锡珍",
    "authorId": "adcfe4dbf55e9c7fd1457b72d1457b72",
    "dynasty": "清",
    "content": [
      "一湾通略彴，遂至纳清亭。",
      "长路怜幽草，崇岩下晓星。",
      "渔榔前浦歇，樵斧远山停。",
      "谁咏《高轩过》，将为驻马听。",
      "西风秋瑟瑟，白雨昼冥冥。",
      "又是新安道，群峰不断青。"
    ]
  },
  {
    "id": "adcfe4dbf55e9c7f3dd21c7087c25b71",
    "title": "凤凰边门",
    "authorName": "锡珍",
    "authorId": "adcfe4dbf55e9c7fd1457b72d1457b72",
    "dynasty": "清",
    "content": [
      "边门以外地，数百里之遥。",
      "榛莽谁从辟，雈苻不见招。",
      "算缗缘木税，诘慝到山樵。",
      "晋有桃源乐，秦收陆海饶。",
      "未堪将客逐，安得作荒烧。",
      "据国争非触，临边俗异要。",
      "吴沙赋可受，泽瓦首先枭。",
      "旷土成都邑，流氓有暮朝。",
      "不游町疃鹿，应革泮林鸮。",
      "智慧乘时出，功名与世标。",
      "再能加富教，便可入风谣。",
      "除是皇华使，谁停问俗轺。"
    ]
  },
  {
    "id": "adcfe4dbf55e9c7fc25b50ceda22a5db",
    "title": "通远堡",
    "authorName": "锡珍",
    "authorId": "adcfe4dbf55e9c7fd1457b72d1457b72",
    "dynasty": "清",
    "content": [
      "幽居林壑小，款客暮天青。",
      "乍卷云千叶，仍飘雨数星。",
      "野虫鸣蟋蟀，山果熟梬楟。",
      "苦说盘飧少，相邀醉绿醽。"
    ]
  },
  {
    "id": "adcfe4dbf55e9c7f325bc4435845b086",
    "title": "游医巫闾",
    "authorName": "锡珍",
    "authorId": "adcfe4dbf55e9c7fd1457b72d1457b72",
    "dynasty": "清",
    "content": [
      "黄月东升黄日落，秋郊旷朗风萧索。",
      "薄暮游踪取路归，犹将回马瞻云壑。",
      "云壑万重游不成，石棚穴漏泉流声。",
      "旷观亭已埋幽草，转见千秋万古情。"
    ]
  },
  {
    "id": "adcfe4dbf5652117dba4e3aa7699439b",
    "title": "落帆亭别诸弟",
    "authorName": "高佑釲",
    "authorId": "adcfe4dbf5652117d1457b72d1457b72",
    "dynasty": "清",
    "content": [
      "六月经长路，孤舟问去津。",
      "自怜垂钓者，忽作远游人。",
      "门户凭诸弟，关山忆老亲。",
      "平生慷慨意，到此一沾巾。"
    ]
  },
  {
    "id": "adcfe4dbf5652117fdb91ec048a0e83b",
    "title": "同沈留侯陈淡持汤千里饮报国寺松下",
    "authorName": "高佑釲",
    "authorId": "adcfe4dbf5652117d1457b72d1457b72",
    "dynasty": "清",
    "content": [
      "慈仁怪松枝如铁，年深鳞甲欲飞裂。拿云抉石龙虎形，见者惊喜叹奇绝。",
      "我曾三度至燕都，酷爱此松天下无。安得写以韦偃笔，使吾坐卧对此图。",
      "每返鸳湖远相忆，梦魂长在苍松侧。今来结伴绩前游，未午拍浮到日昃。",
      "尝闻豫章乔木栋梁材，工师远取江之隈。何如此松磥砢抱奇质，五百年来尚在哉。"
    ]
  },
  {
    "id": "adcfe4dbf56870b896d821ee10f9c8b8",
    "title": "蒋伯生入关图",
    "authorName": "顾千里",
    "authorId": "adcfe4dbf56870b8d1457b72d1457b72",
    "dynasty": "清",
    "content": [
      "旧雨颜仍接，前尘首屡回。",
      "深嗟荷戈去，剧喜入关来。",
      "未碍雄谈在，何能壮志摧。",
      "归耕宜辍计，世事正需才。"
    ]
  },
  {
    "id": "adcfe4dbf56870b8c0adc7875486ca28",
    "title": "孙武私印为渊如观察作",
    "authorName": "顾千里",
    "authorId": "adcfe4dbf56870b8d1457b72d1457b72",
    "dynasty": "清",
    "content": [
      "宫中教战事依然，此印沈埋定几年。",
      "天与文孙重管领，猩红钤上十三篇。"
    ]
  },
  {
    "id": "adcfe4dbf56870b8c0adc7873a58bae9",
    "title": "孙武私印为渊如观察作",
    "authorName": "顾千里",
    "authorId": "adcfe4dbf56870b8d1457b72d1457b72",
    "dynasty": "清",
    "content": [
      "为有英威抵虎符，土花蚀处有模糊。",
      "将军破楚功多日，别铸黄金斗大无。"
    ]
  },
  {
    "id": "adcfe4dbf56870b8c0adc787d63cc511",
    "title": "孙武私印为渊如观察作",
    "authorName": "顾千里",
    "authorId": "adcfe4dbf56870b8d1457b72d1457b72",
    "dynasty": "清",
    "content": [
      "谛玩横增吊古情，乐安祖德最知兵。",
      "短衣匹马君何事，访遍巫门大冢平。"
    ]
  },
  {
    "id": "adcfe4dbf56870b8c7a3d151a0fcb942",
    "title": "陈仲鱼孝廉索赋经函诗率成二十韵",
    "authorName": "顾千里",
    "authorId": "adcfe4dbf56870b8d1457b72d1457b72",
    "dynasty": "清",
    "content": [
      "两宋并注疏，越中出最早。后则蜀有之，沿革例了了。",
      "今均无见者，款式讵司晓。惟建附释音，三山别离造。",
      "黄唐跋《左传》，其语足参考。流传为十行，一线独绵藐。",
      "胜国在南雍，修多元渐少。递变闽监毛，每次加潦草。",
      "年来几同人，深欲白丑好。谓此已仅存，究遗乃当抱。",
      "寓公得陈髯，志力两夭矫。尽收十一种，鸡蹠食庶饱。",
      "閟时玉蕴椟，开处签飞漂。题咏遍名流，善颂子孙保。",
      "阿谁负大力，悉举重梨枣。海内家一编，落叶将毋扫。",
      "惜哉西湖局，雅志败群小。苦争自痴绝，未障狂澜倒。",
      "眼前散云烟，隙里驰騕袅。抚函三叹息，冉冉吾其老。"
    ]
  },
  {
    "id": "adcfe4dbf568ab8090879ea7352c3ad7",
    "title": "陈握卿以长子继嗣五弟题以善之",
    "authorName": "王汉申",
    "authorId": "adcfe4dbf568ab80d1457b72d1457b72",
    "dynasty": "清",
    "content": [
      "达变通权世所稀，长嗣出继未曾非。",
      "友全弟嘱真无负，孝体亲心曷敢违。",
      "存祀莫嗟空后望，传芳可卜绍前徽。",
      "怡怡克尽天伦事，不愧儒风坐董帏。"
    ]
  },
  {
    "id": "adcfe4dbf56bfc6e70bc6a69b2afbe4b",
    "title": "滁州道中",
    "authorName": "费锡琮",
    "authorId": "adcfe4dbf56bfc6ed1457b72d1457b72",
    "dynasty": "清",
    "content": [
      "策骑入长林，村幽耐客寻。",
      "秋晴红叶润，山远暮烟深。",
      "江馆寒潮断，河桥蔓草侵。",
      "古人残迹在，空使候虫吟。"
    ]
  },
  {
    "id": "adcfe4dbf56bfc6e823cde7c5fa129e3",
    "title": "黄河",
    "authorName": "费锡琮",
    "authorId": "adcfe4dbf56bfc6ed1457b72d1457b72",
    "dynasty": "清",
    "content": [
      "灵脉来天上，浑流昼夜奔。",
      "纵横穿套口，曲折下龙门。",
      "地入荥阴断，山临华岳尊。",
      "何须逢汉使，便拟溯昆仑。"
    ]
  },
  {
    "id": "adcfe4dbf56bfc6e714ade3e5baee3eb",
    "title": "登北固山",
    "authorName": "费锡琮",
    "authorId": "adcfe4dbf56bfc6ed1457b72d1457b72",
    "dynasty": "清",
    "content": [
      "绝岭横江岸，登楼望渺然。",
      "潮来徐福岛，山出寄奴泉。",
      "境界分吴楚，波涛混海天。",
      "千秋争战地，今喜靖烽烟。"
    ]
  },
  {
    "id": "adcfe4dbf57eb6b8e6e305b10730875d",
    "title": "燕山道中",
    "authorName": "郭九会",
    "authorId": "adcfe4dbf57eb6b8d1457b72d1457b72",
    "dynasty": "清",
    "content": [
      "燕地秋声起，辞家忆自春。",
      "关山云外道，风雨梦中身。",
      "客久知金贵，途穷觉仆亲。",
      "微名何足恋，悔作远游人。"
    ]
  },
  {
    "id": "adcfe4dbf57eb6b8a2d6992027dc37c1",
    "title": "即事",
    "authorName": "郭九会",
    "authorId": "adcfe4dbf57eb6b8d1457b72d1457b72",
    "dynasty": "清",
    "content": [
      "扫地勤童子，开关忆故人。",
      "车来花外月，诗入瓮头春。",
      "好事耽幽僻，忘机任喜嗔。",
      "常疑青白眼，终未避嚣尘。"
    ]
  },
  {
    "id": "adcfe4dbf57eb6b829c918c684c25ad3",
    "title": "重九前三日",
    "authorName": "郭九会",
    "authorId": "adcfe4dbf57eb6b8d1457b72d1457b72",
    "dynasty": "清",
    "content": [
      "休官莫道计全疏，千载风流在遂初。",
      "但使开笼放飞鸟，不须激水活枯鱼。",
      "归程预数三冬雪，行李新添几卷书。",
      "白发倚闾劳望眼，浮云散尽见吾庐。"
    ]
  },
  {
    "id": "adcfe4dbf586f1b2a5b45490e98dbbe4",
    "title": "明熹宗小斧",
    "authorName": "周劼",
    "authorId": "adcfe4dbf586f1b2d1457b72d1457b72",
    "dynasty": "清",
    "content": [
      "委鬼当头政令弛，太阿之柄倒持矣。",
      "何事君王执斧柯，竞传儿戏深宫里。",
      "金字煌煌斧背镌，龙飞岁月明天启。",
      "九重宴坐一事无，镇日摩挲此奇技。",
      "惜把铦锋误指挥，不斩貂珰斩正士。",
      "庙堂钟虡叹销沈，内殿旋闻斧声起。",
      "从来淫巧荡君心，无愁岂是真天子。",
      "此铁何人铸六州，大错几将神器徒。"
    ]
  },
  {
    "id": "adcfe4dbf58e0828113c8ce25527f21d",
    "title": "叶县道中",
    "authorName": "傅寿彤",
    "authorId": "adcfe4dbf58e0828d1457b72d1457b72",
    "dynasty": "清",
    "content": [
      "昨上方城道，今来昆水边。",
      "河山留战迹，风雨话当年。",
      "地辟民常乐，时平吏欲仙。",
      "王乔犹在否，祠树望依然。"
    ]
  },
  {
    "id": "adcfe4dbf58e0828d042522d51a1abde",
    "title": "五月十一日梦中得首联十字次日剑昙至自京师因续成以赠即送其通判岭西",
    "authorName": "傅寿彤",
    "authorId": "adcfe4dbf58e0828d1457b72d1457b72",
    "dynasty": "清",
    "content": [
      "当筵星斗直，俯瞰大河秋。",
      "何处青枫馆，相思红叶楼。",
      "人天两携手，杯酒话从头。",
      "万里严关路，因君怀旧游。"
    ]
  },
  {
    "id": "adcfe4dbf58e082810b775436f046bb2",
    "title": "菩提寺",
    "authorName": "傅寿彤",
    "authorId": "adcfe4dbf58e0828d1457b72d1457b72",
    "dynasty": "清",
    "content": [
      "见说菩提寺，峰多不易寻。",
      "其间饶水石，我辈好登临。",
      "绕树绿云满，到门黄叶深。",
      "徘徊不忍去，空翠落庭阴。"
    ]
  },
  {
    "id": "adcfe4dbf58e08289213d21fb54febcf",
    "title": "侍何子贞师登黔灵山绝顶",
    "authorName": "傅寿彤",
    "authorId": "adcfe4dbf58e0828d1457b72d1457b72",
    "dynasty": "清",
    "content": [
      "西南天畔万山秋，壑秘岩扃太古幽。",
      "绝境至今谁载酒，先生到此我从游。",
      "俯看云气来齐鲁，坐拥星轺拜斗牛。",
      "乡郡料应添近事，许君门有尹荆州。"
    ]
  },
  {
    "id": "adcfe4dbf58e0828eac393a216731a0c",
    "title": "丙午冬再偕杨剑昙北上留别同学诸子",
    "authorName": "傅寿彤",
    "authorId": "adcfe4dbf58e0828d1457b72d1457b72",
    "dynasty": "清",
    "content": [
      "匹马频年盼卸鞍，催人风雪又长安。",
      "青回野岸边笳冷，白走荒沙乱叶乾。",
      "各有诗情随梦转，平分剑影入愁看。",
      "天涯难寄相思绪，记取燕山路几盘。"
    ]
  },
  {
    "id": "adcfe4dbf58e0828c4764137877fd2eb",
    "title": "邢台旅次题壁",
    "authorName": "傅寿彤",
    "authorId": "adcfe4dbf58e0828d1457b72d1457b72",
    "dynasty": "清",
    "content": [
      "北斗横空夜正高，朔风吹月上征袍。",
      "年来更入中原路，醉倚青天绰宝刀。"
    ]
  },
  {
    "id": "adcfe4dbf58e08288cbf37b2383f18b3",
    "title": "沅陵驿舍有怀剑昙梦庐",
    "authorName": "傅寿彤",
    "authorId": "adcfe4dbf58e0828d1457b72d1457b72",
    "dynasty": "清",
    "content": [
      "十年风雨鬓丝凋，眼底春深路几条。",
      "为问相思何处是，乱云孤树五溪桥。"
    ]
  },
  {
    "id": "adcfe4dbf59d453b509c612ed1aaa0b7",
    "title": "枯树",
    "authorName": "葛其龙",
    "authorId": "adcfe4dbf59d453bd1457b72d1457b72",
    "dynasty": "清",
    "content": [
      "静耐冰霜历苦辛，回头风木倍伤神。",
      "啼乌落月浑如梦，古墓空山不再春。",
      "百尺尚存孤立意，千秋几见后凋身。",
      "兴嗟岂独桓司马，手泽摩挲感昔人。"
    ]
  },
  {
    "id": "adcfe4dbf59d453b509c612e2302623c",
    "title": "枯树",
    "authorName": "葛其龙",
    "authorId": "adcfe4dbf59d453bd1457b72d1457b72",
    "dynasty": "清",
    "content": [
      "独立苍茫阅古今，兴衰容易是园林。",
      "河阳春尽浮云散，金谷秋荒夕照沈。",
      "一局残棋悲世事，百年浩劫悟禅心。",
      "窗前读罢兰成赋，落叶西风感不禁。"
    ]
  },
  {
    "id": "adcfe4dbf59d453b5d63dd0faa1499ab",
    "title": "松江早春",
    "authorName": "葛其龙",
    "authorId": "adcfe4dbf59d453bd1457b72d1457b72",
    "dynasty": "清",
    "content": [
      "一江晴暖涨红潮，遥望芦滩雪已消。",
      "正是鳜鱼初上候，钓船齐泊梦花桥。"
    ]
  },
  {
    "id": "adcfe4dbf5a41129cecb6e610cd13735",
    "title": "雨后看花",
    "authorName": "葛远",
    "authorId": "adcfe4dbf5a41129d1457b72d1457b72",
    "dynasty": "清",
    "content": [
      "一夜雨淋漓，花开几枝亚。",
      "嫣然色更娇，未逐东风谢。"
    ]
  },
  {
    "id": "adcfe4dbf5a411293046fcc1c9f0ff72",
    "title": "寒食",
    "authorName": "葛远",
    "authorId": "adcfe4dbf5a41129d1457b72d1457b72",
    "dynasty": "清",
    "content": [
      "山村初听杜鹃声，日暖风和一晌晴。",
      "寒食有诗春意足，不闻天子召韩翃。"
    ]
  },
  {
    "id": "adcfe4dbf5a41129b58a48d634852e88",
    "title": "垂钓",
    "authorName": "葛远",
    "authorId": "adcfe4dbf5a41129d1457b72d1457b72",
    "dynasty": "清",
    "content": [
      "林塘一曲偶凭栏，试问清阴把钓竿。",
      "瞥见浮个下深碧，鱼游萍底不知寒。"
    ]
  },
  {
    "id": "adcfe4dbf5a41129b15df68cc095cff5",
    "title": "制椒枕寄外",
    "authorName": "葛远",
    "authorId": "adcfe4dbf5a41129d1457b72d1457b72",
    "dynasty": "清",
    "content": [
      "孤镫静坐巧安排，锦字回文花样佳。",
      "一握椒聊寄珍重，此中芬馥是侬怀。"
    ]
  },
  {
    "id": "adcfe4dbf5a41129b15df68c076da493",
    "title": "制椒枕寄外",
    "authorName": "葛远",
    "authorId": "adcfe4dbf5a41129d1457b72d1457b72",
    "dynasty": "清",
    "content": [
      "旅馆凄凉动客愁，邯郸未到梦难休。",
      "凭将一瞬黄粱熟，无事痴情叹白头。"
    ]
  },
  {
    "id": "adcfe4dbf5a41129458ac1c281f37283",
    "title": "春晴",
    "authorName": "葛远",
    "authorId": "adcfe4dbf5a41129d1457b72d1457b72",
    "dynasty": "清",
    "content": [
      "小阁帘高卷，时还鹊噪晴。",
      "春花争灿烂，池水最澄清。",
      "燕啄香泥暖，蜂驮翠絮轻。",
      "倚窗收绣谱，扫几设棋枰。",
      "听野农歌接，看山画本成。",
      "分题诗未就，催卷有新莺。"
    ]
  },
  {
    "id": "adcfe4dbf5a41129212cdfe5eaaa3c67",
    "title": "家大人命咏见志勉呈",
    "authorName": "葛远",
    "authorId": "adcfe4dbf5a41129d1457b72d1457b72",
    "dynasty": "清",
    "content": [
      "几人代父走征鞍，远戍远城胜克汗。",
      "一骑明驼辞火伴，木兰犹是女儿还。"
    ]
  },
  {
    "id": "adcfe4dbf5a411296ec9493ff1416272",
    "title": "送六陔弟之黔",
    "authorName": "葛远",
    "authorId": "adcfe4dbf5a41129d1457b72d1457b72",
    "dynasty": "清",
    "content": [
      "年少初为客，焉知行路难。",
      "黔山二千里，湘水万重澜。",
      "且听骊歌悄，翻怜雁影单。",
      "家书宜早付，长铗莫轻弹。",
      "志大须鹏展，枝栖愿莺安。",
      "前途殷御李，名士喜瞻韩。",
      "笔札从容出，诗书蕴藉看。",
      "寓公防落魄，游子恐孤寒。",
      "堂上缝衣密，闺中织锦宽。",
      "得如青眼愿，毋遣白头叹。",
      "恋栈犹凡马，抟空要健翰。",
      "田园未荒芜，知倦及时还。"
    ]
  },
  {
    "id": "adcfe4dbf5a8bbb00c5490a1ac887554",
    "title": "营陵道中遇雨",
    "authorName": "宋书升",
    "authorId": "adcfe4dbf5a8bbb0d1457b72d1457b72",
    "dynasty": "清",
    "content": [
      "石径崎岖里，春阴晻霭中。",
      "莺啼千树雨，驴背一蓑风。",
      "野渚流添碧，村楼雾隐红。",
      "孤山全入画，云水正蒙蒙。"
    ]
  },
  {
    "id": "adcfe4dbf5a8bbb039c1d5eacf2a8860",
    "title": "游大明湖",
    "authorName": "宋书升",
    "authorId": "adcfe4dbf5a8bbb0d1457b72d1457b72",
    "dynasty": "清",
    "content": [
      "明湖春后色，不减若耶溪。",
      "万绿摇烟起，孤篷载酒迷。",
      "舻枝凭鹭引，荷叶与人齐。",
      "游赏浑忘倦，西城日已低。"
    ]
  },
  {
    "id": "adcfe4dbf5a8bbb0325e9f24173be48f",
    "title": "春日山村",
    "authorName": "宋书升",
    "authorId": "adcfe4dbf5a8bbb0d1457b72d1457b72",
    "dynasty": "清",
    "content": [
      "十里榆村路，春来入画堪。",
      "溪边饮黄犊，屋上晒红蚕。",
      "家未兵戈徙，儿能稼穑谙。",
      "山殽供客好，休怪老饕贪。"
    ]
  },
  {
    "id": "adcfe4dbf5a8bbb00e90edc88abf93d6",
    "title": "海畔",
    "authorName": "宋书升",
    "authorId": "adcfe4dbf5a8bbb0d1457b72d1457b72",
    "dynasty": "清",
    "content": [
      "海畔群山伏，村居傍石岩。",
      "平沙连草白，逆水带潮咸。",
      "雁渚横孤艇，渔家晒破帆。",
      "烟中开晓市，处处卖春𧍧。"
    ]
  },
  {
    "id": "adcfe4dbf5a8bbb053e2ad378f93e842",
    "title": "长山道中",
    "authorName": "宋书升",
    "authorId": "adcfe4dbf5a8bbb0d1457b72d1457b72",
    "dynasty": "清",
    "content": [
      "东风吹客倦，振策更山行。",
      "入谷已残照，离家尚几程。",
      "乱云穿马足，流水杂车声。",
      "犹听城钟起，回看古堞平。"
    ]
  },
  {
    "id": "adcfe4dbf5a8bbb08dd8ac72e52735ee",
    "title": "寄刘笑亭孝廉",
    "authorName": "宋书升",
    "authorId": "adcfe4dbf5a8bbb0d1457b72d1457b72",
    "dynasty": "清",
    "content": [
      "话别旗亭易五春，良朋消息滞鱼鳞。",
      "落花时节方游楚，折柳阳关又入秦。",
      "经史白头终作客，风尘青眼岂无人。",
      "秋来定对樽前月，真识天涯若比邻。"
    ]
  },
  {
    "id": "adcfe4dbf5a8bbb0be9fa8752616b45d",
    "title": "石华洞",
    "authorName": "宋书升",
    "authorId": "adcfe4dbf5a8bbb0d1457b72d1457b72",
    "dynasty": "清",
    "content": [
      "洞腹不容人，石齿横相啮。",
      "幽鸟时一窥，寒藤落古雪。"
    ]
  },
  {
    "id": "adcfe4dbf5a8bbb072474a83cf69a8fb",
    "title": "莱州词",
    "authorName": "宋书升",
    "authorId": "adcfe4dbf5a8bbb0d1457b72d1457b72",
    "dynasty": "清",
    "content": [
      "黄茅十里晒盐场，矮屋人家坐晚凉。",
      "何物渔婆偏解事，鲍鱼风里说秦皇。"
    ]
  },
  {
    "id": "adcfe4dbf5a8bbb0503c6f895c01db82",
    "title": "题画",
    "authorName": "宋书升",
    "authorId": "adcfe4dbf5a8bbb0d1457b72d1457b72",
    "dynasty": "清",
    "content": [
      "寒泉挂壁荔垂檐，鹤发翁疑刘海蟾。",
      "霁雪满庭月如水，白梅花下读《楞严》。"
    ]
  },
  {
    "id": "adcfe4dbf5a8bbb0cb9c6b96dca08114",
    "title": "懊恼曲",
    "authorName": "宋书升",
    "authorId": "adcfe4dbf5a8bbb0d1457b72d1457b72",
    "dynasty": "清",
    "content": [
      "南国休生红豆子，西州漫折绿扬枝。",
      "百年最好是欢会，苦莫苦于生别离。"
    ]
  },
  {
    "id": "adcfe4dbf5a8bbb05028aabcf595c31a",
    "title": "拟古",
    "authorName": "宋书升",
    "authorId": "adcfe4dbf5a8bbb0d1457b72d1457b72",
    "dynasty": "清",
    "content": [
      "结发为夫妇，两小无猜疑。",
      "如何遘不淑，中道相乖离。",
      "自君之出矣，不复画蛾眉。",
      "思君如蚕茧，日日吐春丝。",
      "春丝终有断，妾意无止期。"
    ]
  },
  {
    "id": "adcfe4dbf5a8bbb05028aabc7e5472b2",
    "title": "拟古",
    "authorName": "宋书升",
    "authorId": "adcfe4dbf5a8bbb0d1457b72d1457b72",
    "dynasty": "清",
    "content": [
      "祖道东门外，朝朝设离筵。车饰五香谷，马系七宝鞍。",
      "杯盘纷罗列，友朋劝加餐。游子且勿餐，听我取琴弹。",
      "不唱《江南好》，但歌《行路难》。前有九折坂，后惟惶恐滩。",
      "天地皆荆棘，异乡何由安。一歌《行路难》，主人泪汍澜，再歌《行路难》，游子摧心肝。"
    ]
  },
  {
    "id": "adcfe4dbf5a8bbb05028aabc42f6da19",
    "title": "拟古",
    "authorName": "宋书升",
    "authorId": "adcfe4dbf5a8bbb0d1457b72d1457b72",
    "dynasty": "清",
    "content": [
      "昔有希夷子，结宇峨嵋颠。",
      "未能甘寂寞，谈笑落人间。",
      "携有琴在手，星辰罗轸端。",
      "此琴非凡乐，中有太平弦。",
      "一鼓神人洽，再奏四夷安。",
      "众人多嫉忌，掣肘不能弹。",
      "抱琴归故庐，中夜坐长叹。"
    ]
  },
  {
    "id": "adcfe4dbf5a8bbb04378ca7517dcbbf5",
    "title": "过齐宣故陵",
    "authorName": "宋书升",
    "authorId": "adcfe4dbf5a8bbb0d1457b72d1457b72",
    "dynasty": "清",
    "content": [
      "封畔垦耕绿不匀，田齐雄焰化飞磷。",
      "芘芣花发髑髅孔，葛蔂苗缠屃屃身。",
      "日暮讴吟愁牧竖，劫馀钟鼎窜风尘。",
      "如何不及於陵子，寸冢于今尚姓陈。"
    ]
  },
  {
    "id": "adcfe4dbf5a8bbb049abfc3ec7c89d17",
    "title": "田家即事",
    "authorName": "宋书升",
    "authorId": "adcfe4dbf5a8bbb0d1457b72d1457b72",
    "dynasty": "清",
    "content": [
      "春林带残照，归鸦黑似漆。",
      "田家风味清，家人聚其室。",
      "共为生计谋，絮语何琐悉。",
      "今年较去年，惊蛰先五日。",
      "明日早烧菑，种我三亩秫。",
      "小儿方能言，牵衣还捉膝。",
      "笑语阿爷看，屋角犁星出。"
    ]
  },
  {
    "id": "adcfe4dbf5a8bbb0fb73b3efd8484b68",
    "title": "铜雀台瓦砚歌",
    "authorName": "宋书升",
    "authorId": "adcfe4dbf5a8bbb0d1457b72d1457b72",
    "dynasty": "清",
    "content": [
      "汉火未熄妖星芒，铜雀一现朱雀藏。",
      "高台巍峨连漳起，邺下媚狐肆披猖。",
      "凤柱对蹲双结绮，虹桥倒挂若回廊。",
      "年月回环书蝌蚪，琉璃金碧覆鸳鸯。",
      "汉家兵戈既鼎沸，横槊归来乐未央。",
      "大儿弹棋幼傅粉，一门父子盛文章。",
      "惆怅东风慕娇女，朝露慨慷对杜康。",
      "阿房歌弦秦公子，阳台云雨楚君王。",
      "分香卖履留遗嘱，儿女之情抑何长。",
      "建安去此二千载，太息阿瞒骨已霜。",
      "一世之雄今安在，独留瓦片艳文房。"
    ]
  },
  {
    "id": "adcfe4dbf5a8bbb095bd8b73c5a0626f",
    "title": "过郑康成故里",
    "authorName": "宋书升",
    "authorId": "adcfe4dbf5a8bbb0d1457b72d1457b72",
    "dynasty": "清",
    "content": [
      "嬴秦烧群籍，发难在臣斯。六经日芜秽，《正义》何由治。",
      "大哉康成公，独蕴高世姿。穷经窃奥窔，学道抉藩篱。",
      "律吕研迁志，算术察《周髀》。杂考申韩法，旁罗纤纬辞。",
      "譬如大河流，百变属冯夷。清浊并相纳，不必分派支。",
      "譬如洪炉铸，群材付工倕。金铁齐入治，不必权毫厘。",
      "考稽既已久，蔚为大经师。诗笺毛氏故，书证安国遗。",
      "易立爻辰例，传可废疾医。三礼尤卓卓，旧典精研稽。",
      "老妪数家珍，了了无所迷。汉儒称后劲，有功在宣尼。",
      "后学谭性命，反兴菲薄思。大善且不录，吹毛以求疵。",
      "遂使昧礼朝，黜祀逞其私。岂知泰岳高，不以划而卑。",
      "宋人开理学，汉人为之基。离象安得意，求兔端赖蹄。",
      "饮水不思报，昧本当骇疑。更有龊龊者，学语方小儿。",
      "掇拾前人说，百端相排诋。有曰男子御，何必五日期。",
      "有曰郊天鼓，安得麒麟皮。更仆虽终数，哓哓无已时。",
      "骅骝驽骀笑，大鹏𪈔鸠讥。弃鼎宝康瓠，庸庸安足嗤。",
      "我朝群儒荟，起而修明之。煌煌东州学，炳若中天曦。",
      "余居里相近，先哲常心仪。驱车过东道，搔首访遗祠。",
      "自恨生也晚，遗编手徒披。训诂勤钻仰，未得见津涯。",
      "生平有向往，瓣香心自知。"
    ]
  },
  {
    "id": "adcfe4dbf5a8bbb0e8442d7e71e2766f",
    "title": "祷雨行",
    "authorName": "宋书升",
    "authorId": "adcfe4dbf5a8bbb0d1457b72d1457b72",
    "dynasty": "清",
    "content": [
      "天孙庙，击大鼓，满城鼕鼕撒白雨。白雨下时赪日升，但见炎威赫赫天亭午。",
      "官吏祷雨术俱穷，不获蜥蜴搜壁虎。云能吐雾与兴云，浼汝沛泽施下土。",
      "壁虎壁虎，汝未从深山大泽来，身无鳞甲，安能变化为龙弭旱灾？",
      "雷公大怒电母笑，若辈竟号作霖材。"
    ]
  },
  {
    "id": "adcfe4dbf5ad49596712c79e355a9b11",
    "title": "朱镜堂招同诸君泛饮秦淮",
    "authorName": "王又曾",
    "authorId": "adcfe4dbf5ad4959d1457b72d1457b72",
    "dynasty": "清",
    "content": [
      "燕拂帘前柳，人移镜里天。",
      "水痕高到槛，雨气散如烟。",
      "衫扇清残暑，笙歌贮别船。",
      "双鬟谁氏女，一曲想夫怜。"
    ]
  },
  {
    "id": "adcfe4dbf5ad4959de8b9e9da2e03e8b",
    "title": "舷公旧隐题壁",
    "authorName": "王又曾",
    "authorId": "adcfe4dbf5ad4959d1457b72d1457b72",
    "dynasty": "清",
    "content": [
      "说法满天下，届然公独吟。",
      "水流无住相，灰死得寒心。",
      "窗外老梅瘦，门前黄叶深。",
      "千秋诗两卷，政不要知音。"
    ]
  },
  {
    "id": "adcfe4dbf5ad495998a482ebed57f604",
    "title": "酬虽萚石",
    "authorName": "王又曾",
    "authorId": "adcfe4dbf5ad4959d1457b72d1457b72",
    "dynasty": "清",
    "content": [
      "夜雨催征舻，梅花别故城。",
      "江山徒老大，衣食岂声名。",
      "碧海双萍阔，青天一雁横。",
      "愁心悬去住，之子独深情。"
    ]
  },
  {
    "id": "adcfe4dbf5ad495998a482ebac0ae97c",
    "title": "酬虽萚石",
    "authorName": "王又曾",
    "authorId": "adcfe4dbf5ad4959d1457b72d1457b72",
    "dynasty": "清",
    "content": [
      "几岁辞家数，春风上路偏。",
      "暂时还酒盏，明日即瀛壖。",
      "甘旨情难惬，江湖迹旧悬。",
      "男儿宁恋别，俯仰感中年。"
    ]
  },
  {
    "id": "adcfe4dbf5ad49592a5420d91496342c",
    "title": "游宝光寺城南最幽胜处也",
    "authorName": "王又曾",
    "authorId": "adcfe4dbf5ad4959d1457b72d1457b72",
    "dynasty": "清",
    "content": [
      "冈路威迟万竹深，斜阳还信蹇驴寻。",
      "消磨老雪凭山气，护惜真芳见佛心。",
      "金磬不敲花不语，蒲团孤坐鸟孤吟。",
      "果林贝叶俱尘劫，借汝茶杯洗客襟。"
    ]
  },
  {
    "id": "adcfe4dbf5ad4959327cbd6e1a4e3570",
    "title": "芜湖",
    "authorName": "王又曾",
    "authorId": "adcfe4dbf5ad4959d1457b72d1457b72",
    "dynasty": "清",
    "content": [
      "白雁黄云落照横，江山无恙慰经行。",
      "潮头暗啮王敦墓，岚气晴飞谢尚城。",
      "画鹢宫袍虚古月，宝鞭骏马只残营。",
      "酒酣不尽兴亡感，忍听当年咏史声。"
    ]
  },
  {
    "id": "adcfe4dbf5ad495904420c13fafd441a",
    "title": "酬桐石",
    "authorName": "王又曾",
    "authorId": "adcfe4dbf5ad4959d1457b72d1457b72",
    "dynasty": "清",
    "content": [
      "寒影萧然簇一灯，两峰应怪客来仍。",
      "稍缘病退秋情健，不为凉多酒力胜。",
      "小技文章那制命，中年须鬓欲皈僧。",
      "与君且话通宵雨，如此湖山拾未能。"
    ]
  },
  {
    "id": "adcfe4dbf5ad4959f0ab9493875fa969",
    "title": "长至日度桃花隘",
    "authorName": "王又曾",
    "authorId": "adcfe4dbf5ad4959d1457b72d1457b72",
    "dynasty": "清",
    "content": [
      "半担轻装路百盘，压裘云气括苍寒。",
      "洞桃牵梦曾无影，宫线添愁渐有端。",
      "东郭雪霜双屡健，康成湖海一萍宽。",
      "差赢剑阁经行惯，未欠天西蜀道难。"
    ]
  },
  {
    "id": "adcfe4dbf5ad49594017e787faa3189f",
    "title": "汉上逢诸新旧累邀泥饮",
    "authorName": "王又曾",
    "authorId": "adcfe4dbf5ad4959d1457b72d1457b72",
    "dynasty": "清",
    "content": [
      "明灯高馆折声催，大阮招邀小陆陪。",
      "难得异乡逢密戚，可能良夜不深杯。",
      "江连清汉分还合，人过中年乐亦哀。",
      "珍重天涯老兄弟，淮南米贱好归来。"
    ]
  },
  {
    "id": "adcfe4dbf5ad4959aad8f1555497c0fe",
    "title": "题元遗山诗集后其二",
    "authorName": "王又曾",
    "authorId": "adcfe4dbf5ad4959d1457b72d1457b72",
    "dynasty": "清",
    "content": [
      "萧萧走马傍长楸，一代声华剩楚囚。",
      "野史尽烦供乐府，劫灰飞不到中州。",
      "乱来花草铜驼泪，梦里家山渭水流。",
      "自渍模糊难卒读，打窗寒雨飒穷秋。"
    ]
  },
  {
    "id": "adcfe4dbf5ad4959ab7e556c2710d660",
    "title": "秦淮绝句",
    "authorName": "王又曾",
    "authorId": "adcfe4dbf5ad4959d1457b72d1457b72",
    "dynasty": "清",
    "content": [
      "纨扇桃花细字明，黑头江令见须惊。",
      "琼枝玉树根长在，触著东风会却生。"
    ]
  },
  {
    "id": "adcfe4dbf5ad49592d49ee6821ba1190",
    "title": "江行杂诗",
    "authorName": "王又曾",
    "authorId": "adcfe4dbf5ad4959d1457b72d1457b72",
    "dynasty": "清",
    "content": [
      "江上丈人空复期，芦花如雪覆芦漪。",
      "江波流尽千年事，明月白鸥都不知。"
    ]
  },
  {
    "id": "adcfe4dbf5ad4959ddda03fe2e05ded1",
    "title": "临平道中看白荷花同朱冰壑陈渔所",
    "authorName": "王又曾",
    "authorId": "adcfe4dbf5ad4959d1457b72d1457b72",
    "dynasty": "清",
    "content": [
      "船窗六扇拓角纱，倚桨风前正落霞。",
      "依约前滩凉月晒，但闻花气不看花。"
    ]
  },
  {
    "id": "adcfe4dbf5ad4959ddda03feae647171",
    "title": "临平道中看白荷花同朱冰壑陈渔所",
    "authorName": "王又曾",
    "authorId": "adcfe4dbf5ad4959d1457b72d1457b72",
    "dynasty": "清",
    "content": [
      "皋亭来往省年时，香饮连筒醉不辞。",
      "莫怪花容浑似雪，看花人亦鬓成丝。"
    ]
  },
  {
    "id": "adcfe4dbf5ad4959139ec1a257d7f7ee",
    "title": "重入剡感作",
    "authorName": "王又曾",
    "authorId": "adcfe4dbf5ad4959d1457b72d1457b72",
    "dynasty": "清",
    "content": [
      "仲春风渐柔，吹绉半篙绿。窈窕剡口岚，新翠点腰腹，林樾互蔽亏，埼岸屡回复。",
      "饱拽数幅帆，婀娜摆风竹。塔明雉堞围，滩迥鹭涛蹙。",
      "墟烟升为云，皛皛荡晴麓。首延足所经，目玩心向熟。",
      "昔欢无今留，旧梦有新续。青山已几霜，我面何由玉。",
      "萧散缅鼓琴，惆怅戴公屋。"
    ]
  },
  {
    "id": "adcfe4dbf5ad4959b12c677682704186",
    "title": "度盘山岭望雁宕诸峰雨止大荆旅店",
    "authorName": "王又曾",
    "authorId": "adcfe4dbf5ad4959d1457b72d1457b72",
    "dynasty": "清",
    "content": [
      "此邦南戒尽，山势驱入海。",
      "崛强屹元气，雕劖出真宰。",
      "舄下岭刺天，接眼益𡼊嶵。",
      "乳郭所色络，望若披重铠。",
      "攒攒百青莲，朵朵吐蓓蕾。",
      "春空媚云物，酝藉固有在。",
      "应知太古前，犹未混沌改。",
      "卒见无急惊，山灵讵相绐。",
      "诘朝果此游，须鼓脚力倍。",
      "姑去梦烟村，稍伺雨声怠。"
    ]
  },
  {
    "id": "adcfe4dbf5ad4959183ad95bed3c230e",
    "title": "微雨入雁山观老僧岩憩石梁洞",
    "authorName": "王又曾",
    "authorId": "adcfe4dbf5ad4959d1457b72d1457b72",
    "dynasty": "清",
    "content": [
      "泄云蒙晨曦，瓦溜止犹滴。勇拖绿玉枝，邈与精灵觌。",
      "林转藏小天，谷幽露很壁。万叶竞春萌，带雨绿淅淅。",
      "闯然老苾刍，山骨几时剔。高萝缉袈裟，黝碧光鼎鬲。",
      "危梯耸高檐，阴洞发深幕。巨石势分，倚穹仰可惕。",
      "厂屋中堂隍，牢构底同甓。坐挹新乳花，坼裹自煎吃。",
      "模糊山下村，湿烟空幕。"
    ]
  },
  {
    "id": "adcfe4dbf5ad495946aa4139239007b2",
    "title": "逾谢公岭折入东内谷登罗汉洞下饭于灵峰寺",
    "authorName": "王又曾",
    "authorId": "adcfe4dbf5ad4959d1457b72d1457b72",
    "dynasty": "清",
    "content": [
      "灵峰锐而富，我闻昔人云。峰峰会于寺，寺以灵峰闻。",
      "逾岭裁半里，眼耳青烟煴。盥漱石上渌，捧咽石上云。",
      "磴栈力千级，飞泉寒纷纷。双掌外无缝，旋踏掌上纹，道人昔高唱，阴壁霾灵文。",
      "空山谁狡狯，刻划双锦群。䆗窱入琳宇，春蔬嚼奇芬。",
      "佛面有衰旺，坏瓦黏斜曛。空亭合要眇，意惬情弥欣。",
      "孤凤𡾼两翮，翛然振鸡群。芝花嫩可掇，双笋当我分。",
      "长啸发天籁，招手云中君。"
    ]
  },
  {
    "id": "adcfe4dbf5ad495947c72c6e8444e876",
    "title": "晓度马鞍岭曲折行涧道中从剪刀峰下入观大龙湫还憩龙湫庵",
    "authorName": "王又曾",
    "authorId": "adcfe4dbf5ad4959d1457b72d1457b72",
    "dynasty": "清",
    "content": [
      "一啜道场羹，锵佩披鹤𣰉。",
      "穿径云共飞，跻险鸟同上。",
      "东西并谷幽，高下一泉响。",
      "泉响方愈寂，谷幽渐生朗。",
      "湿烟信黏屦，穹翠欻盈掌。",
      "微聆鸾凤肃，远窥壶峤广。",
      "折入最深处，高挂五百丈。",
      "近远无定姿，变幻非一象。",
      "直下坡注马，散迸溪翻桨。",
      "匀圆鲛人珠，熨帖织女妨。",
      "蝉联俨垂旒，雀跃怵过颡。",
      "斜滚等抛球，横铺类撒网。",
      "或为风所遏，欲俯旋还仰。",
      "或为石所触，始直中乃枉。",
      "或疾若雷轰，或细若鸟吭。",
      "丝琯洞庭张，鼓钟太庙飨。",
      "头寒不敢逼，目晕难屡仿。",
      "兑说万派归，坎习一潭养。",
      "亏盈河汉准，消息混沌想。",
      "庐山亮斯逊，天台讵能两。",
      "凌流饵碧花，跂石揽宿莽。",
      "任运获贞观，洗心韫灵赏。",
      "联兹李白游，未可讵那往。",
      "怆彼留衣人，置身犹土壤。"
    ]
  },
  {
    "id": "adcfe4dbf5ad495918d538cd6e004c92",
    "title": "五日独游道场山却简谷函",
    "authorName": "王又曾",
    "authorId": "adcfe4dbf5ad4959d1457b72d1457b72",
    "dynasty": "清",
    "content": [
      "晓榜夹山瀁，蒲岸深吠蛤。",
      "未传林际磬，早涌船头塔。",
      "螺髻翳轻纱，云日递吐纳。",
      "泥巷耕牸卧，秧扉蚕妇阖。",
      "升麓苔磴纡，到寺风泉杂。",
      "山门尽胜概，曷用众峰踏。",
      "苦茗僧自供，清言竹为答。",
      "榴朵艳道场，萧然悦尘榻。",
      "意行惬静便，惜不吾友拉。",
      "惟吟坡老诗，罄我三升榼。"
    ]
  },
  {
    "id": "adcfe4dbf5ad4959d4084fd8016d79e9",
    "title": "中秋夜半乘醉登华盖山弄月作歌戏效李五峰",
    "authorName": "王又曾",
    "authorId": "adcfe4dbf5ad4959d1457b72d1457b72",
    "dynasty": "清",
    "content": [
      "太玉仙人骑白鹿，手扶天风上云麓。青琉璃界白玉盘，贴在天心十分足。",
      "九点苍烟湿不收，一杯海水清堪掬。醉揩双眼视乾坤，冷伴姮娥写幽独。",
      "桂华泣露黄丛丛，香浓梦遥秋满空。踏翻片云躧天路，瞬息径到蓬来宫。",
      "蓬莱宫，沧海东，上有芝田年屡丰。仙家耕作鞭苍龙，食之不死颜常童，曷为复归麈纲中。",
      "三生石上含真子，凉影潇潇清在水。一片江山入梦深，谁来共喻无言旨。",
      "鞭变苔凤不可求，鸡栖鸐笼愁复愁，山高月明聊以祛繁忧。",
      "捣霜玄兔何时辍，横笛苍凉怨玉虬。"
    ]
  },
  {
    "id": "adcfe4dbf5ad4959465c1d2e0dce7ed3",
    "title": "题查梧冈京口渡江图",
    "authorName": "王又曾",
    "authorId": "adcfe4dbf5ad4959d1457b72d1457b72",
    "dynasty": "清",
    "content": [
      "通潞河头船未发，归梦先落江之东。",
      "采莼斫鲙百不省，惟念起居堂上翁。",
      "长安秋老逼重九，青女艳发篱边丛。",
      "两涯水落木叶脱，张帆对饮秋玲珑。",
      "京江去家十舍近，寸心直寄冥冥鸿。",
      "行缠布袜且姑去，肯变十丈东华红。",
      "丈夫立身有本末，不在出处分穷通。",
      "掇拾科第点郎署，盛年得此亦已丰。",
      "衔恩讵无驽马恋，反哺要是童乌工。",
      "喜闻耋老逾八十，健强我汝家翁同。",
      "吊来家世出忠孝，岂有宦达方英雄。",
      "捧檄依然毛义屈，著书奚碍虞卿穷。",
      "君家旧业东海曲，流匙香稻烹园菘。",
      "官衣恰作莱子服，孺慕未轮江夏童。",
      "仙舟幸得附李郭，急装请假情匆匆。",
      "一官转令鸡黍缺，四载始果南归篷。",
      "大痴落墨迥天际，佳诗宠饯叨群公。",
      "金焦瞥眼请休矣，目极霜后南湖枫。",
      "长江之水空复空，津吏打鼓声隆隆。",
      "剪江一笑趋庭亟，与子破浪乘长风。"
    ]
  },
  {
    "id": "adcfe4dbf5ad4959c23c95d925aa824e",
    "title": "马嶰谷半查兄弟招同程风沂午桥闵玉井陈竹町金棕亭集行庵同题东坡海外石刻像用集中赠写真何充秀才韵",
    "authorName": "王又曾",
    "authorId": "adcfe4dbf5ad4959d1457b72d1457b72",
    "dynasty": "清",
    "content": [
      "春梦无痕随露电，精城裂石同强箭。",
      "谪来东海殊萧然，冷若饥鹤投空山。",
      "邦人刻像纪公德，缅想风流元祐间。",
      "饱饭和诗妙齐物，雪泥指爪何形迹。",
      "秀才写貌太清寒，此老胸中仍大适。",
      "苍茫独立冰雪容，归心片月峨嵋中。",
      "瓣香径下涪翁拜，笠屐无烦更画公。"
    ]
  },
  {
    "id": "adcfe4dbf5ad49590996e41057a23f6c",
    "title": "琴鹤楼",
    "authorName": "王又曾",
    "authorId": "adcfe4dbf5ad4959d1457b72d1457b72",
    "dynasty": "清",
    "content": [
      "湖上青山太不情，年年冷笑行人行。寺门老柳争舒眼，看尽别离浑不管。",
      "琴鹤楼，何不移去荒溪之侧穷严幽，我不复见何怨尤。",
      "乃当湖山花木最佳处，葡萄深杯酾红油。一时朋友自胶漆，万古弟兄曾劝酬。",
      "黄垆黄垆非少壮，不须邻笛增恓怆。成佛生天本是虚，求官作达夫成妄。",
      "西冷依旧好风烟，回首经今十年。吟魂醉魄难呼取，独立西江三板船。"
    ]
  },
  {
    "id": "adcfe4dbf5ad49593fca596411cc92ed",
    "title": "将归嘉禾留别宝意",
    "authorName": "王又曾",
    "authorId": "adcfe4dbf5ad4959d1457b72d1457b72",
    "dynasty": "清",
    "content": [
      "英琼绣段叠还重，一月中江忽旧蹝。",
      "霜露空山须暂去，云龙万里会相从。",
      "论心合似乳投水，炼句精于金在镕。",
      "谁识燉煌杜法顺，华严字字畅禅宗。"
    ]
  },
  {
    "id": "adcfe4dbf5ad49595417eacbb9c8baa6",
    "title": "经天姥寺",
    "authorName": "王又曾",
    "authorId": "adcfe4dbf5ad4959d1457b72d1457b72",
    "dynasty": "清",
    "content": [
      "天姥峰阴天姥寺，竹房涧户窈然通。老僧敲磬雨声外，危坐诵经云气中。",
      "禅榻茶烟成夙世，天鸡海日又春风。回头却意十年梦，曾无影梦与山东李白同。"
    ]
  },
  {
    "id": "adcfe4dbf5ad4959aed3cccb7b80f693",
    "title": "雨中集竹所赋春阴得烟字",
    "authorName": "王又曾",
    "authorId": "adcfe4dbf5ad4959d1457b72d1457b72",
    "dynasty": "清",
    "content": [
      "雨丝漠漠散如烟，竹外轩窗绿可怜。",
      "花尽帘垂看燕乳，桑浓村暗想朁眠。",
      "闲居镇自消香篆，近局犹能判酒钱。",
      "莫道春随人老去，春归还复有明年。"
    ]
  },
  {
    "id": "adcfe4dbf5ad4959377cebf2697ddffa",
    "title": "题元遗山诗集后其一",
    "authorName": "王又曾",
    "authorId": "adcfe4dbf5ad4959d1457b72d1457b72",
    "dynasty": "清",
    "content": [
      "庾信头颅雪满围，伤时伤事足歔欷。干戈扫荡才子，禾黍丛残窜布衣。",
      "灯灺歌阑麈劫换，天荒地老梦华非。可怜醉杀长安酒，不抵思乡一涕挥。"
    ]
  },
  {
    "id": "adcfe4dbf5b229aaceacb79b2be4cb8c",
    "title": "游天井涧寺",
    "authorName": "朱孔照",
    "authorId": "adcfe4dbf5b229aad1457b72d1457b72",
    "dynasty": "清",
    "content": [
      "揽辔苍茫里，东风晓日斜。",
      "香吹新草木，绿遍旧桑麻。",
      "山碓舂流水，茶铛煮落花。",
      "不知城市近，犹有此烟霞。"
    ]
  },
  {
    "id": "adcfe4dbf5b400be018da726bebf701f",
    "title": "己亥元日",
    "authorName": "申涵煜",
    "authorId": "adcfe4dbf5b400beefb76cff26751be1",
    "dynasty": "清",
    "content": [
      "湖上逢元日，焚香乱石间。",
      "出门人事满，此地鸟声闲。",
      "客久通吴语，春来梦故山。",
      "渐看蓬鬓改，未惜解愁颜。"
    ]
  },
  {
    "id": "adcfe4dbf5b400be03b92ed4036d2c59",
    "title": "虎丘",
    "authorName": "申涵煜",
    "authorId": "adcfe4dbf5b400beefb76cff26751be1",
    "dynasty": "清",
    "content": [
      "古寺寒烟际，郊晴问短筇。",
      "船来先见塔，坐定始闻钟。",
      "黄叶连高级，朱栏间老松。",
      "平生思胜迹，延赏惜秋容。"
    ]
  },
  {
    "id": "adcfe4dbf5b400be7302fbb9c370ee8a",
    "title": "发丹阳暮抵阊门",
    "authorName": "申涵煜",
    "authorId": "adcfe4dbf5b400beefb76cff26751be1",
    "dynasty": "清",
    "content": [
      "三日枫桥路，高帆一日回。",
      "偶因风力好，遂使客愁开。",
      "双橹摇江月，千峰度酒杯。",
      "夜来经虎阜，镫火照楼台。"
    ]
  },
  {
    "id": "adcfe4dbf5b400bed1fb745c8bb026dc",
    "title": "九日同郑子勉陈玉笥登郡南楼饮玉笥斋",
    "authorName": "申涵煜",
    "authorId": "adcfe4dbf5b400beefb76cff26751be1",
    "dynasty": "清",
    "content": [
      "又是重阳日，登楼望落霞。",
      "与君呼绿酒，犹未见黄花。",
      "霜气分梧叶，砧声聚水涯。",
      "一时知己在，何事惜年华。"
    ]
  },
  {
    "id": "adcfe4dbf5b400bed1fb745c8add91f2",
    "title": "九日同郑子勉陈玉笥登郡南楼饮玉笥斋",
    "authorName": "申涵煜",
    "authorId": "adcfe4dbf5b400beefb76cff26751be1",
    "dynasty": "清",
    "content": [
      "郊晴宜晚眺，令节喜招寻。",
      "人以登高老，秋从过雁深。",
      "渺然烟外水，况值醉时心。",
      "此际怀应远，狂歌到竹阴。"
    ]
  },
  {
    "id": "adcfe4dbf5b8d4402a727868eb020089",
    "title": "憩半山亭",
    "authorName": "曹尔堪",
    "authorId": "adcfe4dbf5b8d440297fa777e6384711",
    "dynasty": "清",
    "content": [
      "曲岭行人少，孤僧独静居。",
      "云中炊火郁，竹里出烟虚。",
      "松老惟藏鼠，泉寒欲冻鱼。",
      "寺门犹五里，且憩半山庐。"
    ]
  },
  {
    "id": "adcfe4dbf5b8d440d26c4736199c23d8",
    "title": "送宋荔裳少参之任秦州",
    "authorName": "曹尔堪",
    "authorId": "adcfe4dbf5b8d440297fa777e6384711",
    "dynasty": "清",
    "content": [
      "腊雪街亭满，何时到巩昌。",
      "关山尊底月，斧钺帐前霜。",
      "阁暖调鹦鹉，花浓隐麝香。",
      "出门怜旧伴，白首尚为郎。"
    ]
  },
  {
    "id": "adcfe4dbf5b8d4402b63396326e38d6e",
    "title": "华岩庵小憩有怀南还诸子",
    "authorName": "曹尔堪",
    "authorId": "adcfe4dbf5b8d440297fa777e6384711",
    "dynasty": "清",
    "content": [
      "莱陌瓜畦取径斜，空林宿鸟隐袈裟。",
      "风欹霜压西邻竹，茜染栀匀九日花。",
      "庾信似悲摇落早，阮公休恸道途赊。",
      "江东已报收诸郡，浪息银河好泛槎。"
    ]
  },
  {
    "id": "adcfe4dbf5b8d440be4a54bfecab866e",
    "title": "柬同年吴方涟侍御",
    "authorName": "曹尔堪",
    "authorId": "adcfe4dbf5b8d440297fa777e6384711",
    "dynasty": "清",
    "content": [
      "长安暑退雨来初，隔巷清秋苦索居。",
      "执戟长饥愁曼倩，杜门病渴卧相如。",
      "十年兄弟干戈后，万里生涯瘴疠余。",
      "正可从容谋谏草，治安惟待贾生书。"
    ]
  },
  {
    "id": "adcfe4dbf5b8d44071f9a1dd479b3fae",
    "title": "别梅杓司兼寄施愚山",
    "authorName": "曹尔堪",
    "authorId": "adcfe4dbf5b8d440297fa777e6384711",
    "dynasty": "清",
    "content": [
      "吴苑煨炉历已残，幽人时戴竹皮冠。",
      "《龟兹》不改歌声妙，牛斗犹余剑气寒。",
      "金粉销沈空响屟，溪山平远待凭栏。",
      "回看京洛宾朋盛，公宴诗成敌建安。"
    ]
  },
  {
    "id": "adcfe4dbf5b8d440d149cceddc591b68",
    "title": "初冬同半千问旭静鉴过访扫叶清凉寺山楼",
    "authorName": "曹尔堪",
    "authorId": "adcfe4dbf5b8d440297fa777e6384711",
    "dynasty": "清",
    "content": [
      "冶城幽寺即寒村，黄叶堆来昼闭门。",
      "疏竹影摇通水色，垂柑实老绽霜痕。",
      "天浮吴楚看明灭，月满江山自吐吞。",
      "更与虎头添画本，长空帆影雾中昏。"
    ]
  },
  {
    "id": "adcfe4dbf5b8d4408cd3f2201f75a358",
    "title": "钱牧斋先生挽词",
    "authorName": "曹尔堪",
    "authorId": "adcfe4dbf5b8d440297fa777e6384711",
    "dynasty": "清",
    "content": [
      "入世雄心老渐灰，昔年钩党竞风雷。",
      "俊厨何救东京没，刁顾还从北渡来。",
      "天为文章留末路，人推碑版冠群材。",
      "先朝实录尤淹贯，多少微辞纪定哀。"
    ]
  },
  {
    "id": "adcfe4dbf5b8d440dbaf6f0c9c5f9665",
    "title": "周量赋诗赠行依来韵留别",
    "authorName": "曹尔堪",
    "authorId": "adcfe4dbf5b8d440297fa777e6384711",
    "dynasty": "清",
    "content": [
      "每食无鱼叹此身，栖迟丘陇谢风尘。",
      "秋垂野菊携书卷，晓上寒潮拂钓纶。",
      "伍相祠前多病客，荆卿垆畔和歌人。",
      "著书忘老松鳞蜕，醉倚瓜庐岸角巾。"
    ]
  },
  {
    "id": "adcfe4dbf5b8d440242d3e50a4a0ec4d",
    "title": "谷雨后二日过镜槛小憩",
    "authorName": "曹尔堪",
    "authorId": "adcfe4dbf5b8d440297fa777e6384711",
    "dynasty": "清",
    "content": [
      "春深乔木绿阴齐，北舍南村只隔溪。",
      "孤艇随风独来往，杨花扑过小桥西。"
    ]
  },
  {
    "id": "adcfe4dbf5b8d440716e38a85d1d5ca8",
    "title": "游吾谷",
    "authorName": "曹尔堪",
    "authorId": "adcfe4dbf5b8d440297fa777e6384711",
    "dynasty": "清",
    "content": [
      "高天热未平，深林绿已老。",
      "知是古人宅，瘦蚓号阴草。",
      "追维廖赖徒，探寻极深窅。",
      "土腴泉更滋，回峰两肘抱。",
      "重扃漆镫墨，一声天鸡晓。",
      "人来鸟雀去，叶大鼯鼪小。",
      "枫赤游更佳，秋心已缥缈。"
    ]
  },
  {
    "id": "adcfe4dbf5b8d440f33d12e55ca3b6fd",
    "title": "啸台",
    "authorName": "曹尔堪",
    "authorId": "adcfe4dbf5b8d440297fa777e6384711",
    "dynasty": "清",
    "content": [
      "两山翠柏摇天风，古台突兀荒山中。",
      "宏正残碑断复续，左氏书法文崆峒。",
      "摩挲句读叹古雅，万颗真珠春自泻。",
      "中散原非入道姿，公和本是逃名者。",
      "人间机阱苦相撄，石髓青精足养生。",
      "嵇公援琴阮公哭，虚负空岩长啸声。"
    ]
  },
  {
    "id": "adcfe4dbf5b8d4404685122bdfff2739",
    "title": "金鱼池歌仿杜乐游园体",
    "authorName": "曹尔堪",
    "authorId": "adcfe4dbf5b8d440297fa777e6384711",
    "dynasty": "清",
    "content": [
      "池边风日足留赏，曲水平堤暗菰蒋。且驻巾车卧绮疏，启扃拂簟楸枰响。",
      "皎月楼开云母屏，商飙帘动珊瑚网。绀殿凌空青霭间，步虚声在青云上。",
      "飞汞烟沈道士炉，落霞闪映仙人掌。昼明金阙翠华临，池道清尘畏来往。",
      "玳瑁鱼斑日应长，恍在江湖荡兰桨。名园岂是金谷奢，福地真如辋川爽。",
      "喜与诸公同赋诗，读《骚》痛饮良可师。今朝美酒注深爵，明日残花辞故枝。",
      "仕宦京华得高会，追欢胜景皆恩私。别后星河望渺渺，将离赠远遥相思。",
      "更余千载悲秋泪，漆发丹颧非曩时。"
    ]
  },
  {
    "id": "adcfe4dbf5b8d4405b992ad96c84d20d",
    "title": "送胡循蜚由衡州左迁商丘丞",
    "authorName": "曹尔堪",
    "authorId": "adcfe4dbf5b8d440297fa777e6384711",
    "dynasty": "清",
    "content": [
      "燕山积雪高三尺，九月严霜天地坼。",
      "与君长揖走风尘，同是西吴羁旅客。",
      "独怜坎坷仕宦途，折腰偏向府中趋。",
      "豪心侠骨委成败，场中游戏呼枭卢。",
      "来时衣带潇湘雨，南国纵横乱豺虎。",
      "探穴初耽衡岳深，览奇更喜梁园古。",
      "雎阳城边驱马行，才人迁谪易知名。",
      "酒酣日落哀筝急，泪湿青衫空复情。"
    ]
  },
  {
    "id": "adcfe4dbf5b8d4407051a54445a93ebc",
    "title": "终南结茅歌赠本尔上人",
    "authorName": "曹尔堪",
    "authorId": "adcfe4dbf5b8d440297fa777e6384711",
    "dynasty": "清",
    "content": [
      "薄游偶傍禅床宿，静夜同燃佛前烛。",
      "天晴古院访三支，冻笔联吟阁下诗。",
      "拂蠹翻经为小住，探奇却爱山深处。",
      "万里遥从闽峤来，一筇还向关西去。",
      "眼前希见荔枝丹，常有红泉碧树看。",
      "茅屋苍凉人迹绝，可耐阴崖六月寒。",
      "永谢尘喧乐长往，商州风色偏萧爽。",
      "鹦鹉时依绝壁啼，王孙群偩悬藤上。",
      "坐来日月石上生，千仞终南冰雪清。",
      "青鞋布袜计亦得，人间驰逐空浮名。"
    ]
  },
  {
    "id": "adcfe4dbf5b8d4401f945525d074f378",
    "title": "孙钟元先生北还夜话宁境僧舍",
    "authorName": "曹尔堪",
    "authorId": "adcfe4dbf5b8d440297fa777e6384711",
    "dynasty": "清",
    "content": [
      "卫源留兼旬，驱车即云迈。迟我一日行，觏止乃大快。",
      "移镫视须眉，耿耿照孤介。侠分燕赵风，学疏濂洛派。",
      "嘉遁获安贞，长筮得天山卦。追溯万历年，亲历几兴坏。",
      "屈指数难尽，披发见何怪。所著宜名山，流传深足戒。",
      "梗概绍刘杨，浮名鄙草芥。静观去矜心，庞公床下拜。"
    ]
  },
  {
    "id": "adcfe4dbf5b8d4404cb170121d260876",
    "title": "送孙无言归黄山歌兼示王西樵彭鸿叟",
    "authorName": "曹尔堪",
    "authorId": "adcfe4dbf5b8d440297fa777e6384711",
    "dynasty": "清",
    "content": [
      "甲辰十月游旧京，萧条旅宿闻尔名。方龚悃款为陈说，慷慨结客楼君卿。",
      "长贫不妨用我法，久客毋乃非人情。故乡本在黄山下，老松奇石形堪诧。",
      "茅堂豁閜无纤埃，末俗尘鞿此焉谢。谁写三十二奇峰，长歌短调风人风。",
      "健笔摩空洵奇绝，骊珠出袖光熊熊。少嬉草市乡，遥对溪南口。",
      "山径蓝舆古渡船，止压归囊诗万首。朅来同泛西湖水，每忆黄山如梦里。",
      "酒楼长醉杜樊川，丹炉休觅容城子。劝尔迟行姑且留，仍教大隐栖邗沟。",
      "山中故人达书问，赤箭黄精犹可求。"
    ]
  },
  {
    "id": "adcfe4dbf5cc2fcb12d48a202052daf3",
    "title": "仲秋晦日同吕仲英王协一张斗文饮西阜薄暮口占",
    "authorName": "孙廷铎",
    "authorId": "adcfe4dbf5cc2fcbd1457b72d1457b72",
    "dynasty": "清",
    "content": [
      "涉溪寒策卫，日入远山空。",
      "樽酒秋香里，班荆落叶中。",
      "星云平野黑，镫火暗烟红。",
      "携手新桥上，萧然向晚风。"
    ]
  },
  {
    "id": "adcfe4dbf5cc2fcb762ddc84e56989f7",
    "title": "申符庶常宅守岁分韵得十五咸",
    "authorName": "孙廷铎",
    "authorId": "adcfe4dbf5cc2fcbd1457b72d1457b72",
    "dynasty": "清",
    "content": [
      "升沉何处问巫咸，客里光阴似过帆。",
      "晚景惟堪随野老，梦魂那复著朝衫。",
      "岁除回首家千里，周甲斋心偈一函。",
      "冷暖自知还自问，近来荆棘已全芟。"
    ]
  },
  {
    "id": "adcfe4dbf5cc2fcbe24aaa1a91567b87",
    "title": "甲午季夏闭关",
    "authorName": "孙廷铎",
    "authorId": "adcfe4dbf5cc2fcbd1457b72d1457b72",
    "dynasty": "清",
    "content": [
      "性拙畏城市，孤意耽山居。",
      "裹粮常苦乏，遂令此愿虚。",
      "不耕复不读，悠悠已夏余。",
      "念之怀百忧，中夜步阶除。",
      "会心岂在远，奚必厌吾庐。",
      "晨起谢亲友，杜门境已舒。",
      "入室书盈箧，可以慰饥劬。",
      "忻然遂息肩，俯仰皆自如。",
      "竹树拂清暑，蝉声亦萧疏。",
      "隔俗即丘壑，何须慕樵渔。"
    ]
  },
  {
    "id": "adcfe4dbf5cc2fcbe24aaa1adddb9d66",
    "title": "甲午季夏闭关",
    "authorName": "孙廷铎",
    "authorId": "adcfe4dbf5cc2fcbd1457b72d1457b72",
    "dynasty": "清",
    "content": [
      "避暑来柿岩，晨出大峪道。",
      "入谷已阴森，数折气益好。",
      "岩壑自湛深，水声发幽奥。",
      "十里悉溪中，白石净如扫。",
      "临水开柴门，小亭岿新造。",
      "风雨忽然来，南山飞悬瀑。",
      "暝色淡如秋，炊烟起晚灶。",
      "我意方悠然，同伴呼酒到。",
      "数杯欢相持，真足寄啸傲。"
    ]
  },
  {
    "id": "adcfe4dbf5d9fa013c6e20014df7300c",
    "title": "蒙阴道中",
    "authorName": "刘东里",
    "authorId": "adcfe4dbf5d9fa01d1457b72d1457b72",
    "dynasty": "清",
    "content": [
      "岁晚蒙阴道，崎岖翠霭间。",
      "野泉流废路，黄叶染秋山。",
      "树酒留人醉，清风送客还。",
      "寒云遥望处，疑是穆陵关。"
    ]
  },
  {
    "id": "adcfe4dbf5d9fa01c9dd5b119db084b4",
    "title": "崤函怀古",
    "authorName": "刘东里",
    "authorId": "adcfe4dbf5d9fa01d1457b72d1457b72",
    "dynasty": "清",
    "content": [
      "两峰高矗郁苍苍，旧说山河百二强。",
      "天转星辰迎夏后，山排风雨扈周王。",
      "神皋东据《西都赋》，鬼哭今留古战场。",
      "欲吊兴亡千载事，淡烟衰草又斜阳。"
    ]
  },
  {
    "id": "adcfe4dbf5e0962e05c8b967f27ce12f",
    "title": "河上",
    "authorName": "盛符升",
    "authorId": "adcfe4dbf5e0962ed1457b72d1457b72",
    "dynasty": "清",
    "content": [
      "久矣悲鸿燕，谁堪问麦秋。",
      "飘零随远道，涕泪入孤舟。",
      "璧马牛年事，河淮处处忧。",
      "却怜长算少，民命倚阳侯。"
    ]
  },
  {
    "id": "adcfe4dbf5e0962eea090aa66ee310fa",
    "title": "冬日渡彭蠡过庐山下",
    "authorName": "盛符升",
    "authorId": "adcfe4dbf5e0962ed1457b72d1457b72",
    "dynasty": "清",
    "content": [
      "几经湓浦惜幽寻，重向宫亭望远岑。",
      "云卧石门思北涧，花开莲社忆东林。",
      "三人一笑谁宾主，五老千秋自古今。",
      "惆怅吾衰劳梦想，几人游迹未销沈。"
    ]
  },
  {
    "id": "adcfe4dbf5e0962eb0b96787416d2b8b",
    "title": "南征",
    "authorName": "盛符升",
    "authorId": "adcfe4dbf5e0962ed1457b72d1457b72",
    "dynasty": "清",
    "content": [
      "太白秋明井鬼旁，兵占早已在炎荒。",
      "养成岁月营三窟，嵎负西南擅一方。",
      "莫遣金沙留蜀汉，岂容清浪接湖湘。",
      "由来制胜资全策，铜柱依然缅水阳。"
    ]
  },
  {
    "id": "adcfe4dbf5ee0be71f105debcb4b5e54",
    "title": "渡江",
    "authorName": "汪怡甲",
    "authorId": "adcfe4dbf5ee0be7d1457b72d1457b72",
    "dynasty": "清",
    "content": [
      "烽烟何岁定，买棹渡江隈。",
      "远水分还合，层波叠复开。",
      "橹声随日落，帆影带云来。",
      "不尽沧桑感，流离自不哀。"
    ]
  },
  {
    "id": "adcfe4dbf5ee0be7af5f486ede12c122",
    "title": "舟行即事",
    "authorName": "汪怡甲",
    "authorId": "adcfe4dbf5ee0be7d1457b72d1457b72",
    "dynasty": "清",
    "content": [
      "昨夜辞亲去，扁舟又一村。",
      "鸦声催客梦，雁语碎诗魂。",
      "掠面风无力，沾衣雨有痕。",
      "何当重买棹，取次避尘喧。"
    ]
  },
  {
    "id": "adcfe4dbf5ee0be7651ec474c4152f84",
    "title": "次韵答赵紫封",
    "authorName": "汪怡甲",
    "authorId": "adcfe4dbf5ee0be7d1457b72d1457b72",
    "dynasty": "清",
    "content": [
      "听琴曾到谢家池，转眼秋光又入诗。",
      "蕉色每添新雨后，桂香长送好风时。",
      "喜延月影开帘久，贪对花容握管迟。",
      "多少青山排闼入，快招松雪再题辞。"
    ]
  },
  {
    "id": "adcfe4dbf5ee0be74c90144d150606b0",
    "title": "四月十三日寇临吾邑，谢铁珊拒敌而死，诗以挽之",
    "authorName": "汪怡甲",
    "authorId": "adcfe4dbf5ee0be7d1457b72d1457b72",
    "dynasty": "清",
    "content": [
      "谢公出处最超然，与世无争证佛缘。",
      "寇势突来谁拒敌，忠怀愤发独披坚。",
      "那愁白骨千秋暴，只把丹心一点悬。",
      "从此芳名流后世，阎君祠里媲前贤。"
    ]
  },
  {
    "id": "adcfe4dbf5ee0be72a5e7b822b4c6ff7",
    "title": "白燕次朱绿卿韵二首",
    "authorName": "汪怡甲",
    "authorId": "adcfe4dbf5ee0be7d1457b72d1457b72",
    "dynasty": "清",
    "content": [
      "换得霓裳任所依，淡妆素羽自夸稀。",
      "玉关人去谁知己，银烛更阑影共归。",
      "入世居然宜本色，问君曾否认乌衣。",
      "偏偏独醒繁华梦，十二瑶台学奋飞。"
    ]
  },
  {
    "id": "adcfe4dbf5ee0be72a5e7b82ac7e637c",
    "title": "白燕次朱绿卿韵二首",
    "authorName": "汪怡甲",
    "authorId": "adcfe4dbf5ee0be7d1457b72d1457b72",
    "dynasty": "清",
    "content": [
      "瑶轩玉槛最堪依，到眼容颜似觉稀。",
      "素羽斜穿珠箔入，淡妆偏认玳梁归。",
      "梨花月下争清影，柳絮风前换缟衣。",
      "世态于今安可问，不如本色任翻飞。"
    ]
  },
  {
    "id": "adcfe4dbf5ee0be719f236c879bb6374",
    "title": "蛛网",
    "authorName": "汪怡甲",
    "authorId": "adcfe4dbf5ee0be7d1457b72d1457b72",
    "dynasty": "清",
    "content": [
      "蜘蛛最爱雅人庐，网结当檐密复疏。",
      "三面好将云影补，一钩遥漏月光初。",
      "牵来屋角偏勾蝶，张向池头误怯鱼。",
      "多少工夫方织就，丝抽乙乙画难如。"
    ]
  },
  {
    "id": "adcfe4dbf5ee0be7ae5d4bf102e305a1",
    "title": "原韵寿王一如师七十",
    "authorName": "汪怡甲",
    "authorId": "adcfe4dbf5ee0be7d1457b72d1457b72",
    "dynasty": "清",
    "content": [
      "矍铄仙翁杖履春，童颜鹤发总精神。",
      "年华七秩衣冠古，词藻千篇笔墨新。",
      "花发鲤庭添秀色，月名马帐住吟身。",
      "昌黎山斗群瞻仰，岂在功名论屈伸。"
    ]
  },
  {
    "id": "adcfe4dbf5ee0be7ae5d4bf11f05b3df",
    "title": "原韵寿王一如师七十",
    "authorName": "汪怡甲",
    "authorId": "adcfe4dbf5ee0be7d1457b72d1457b72",
    "dynasty": "清",
    "content": [
      "双扶鸠杖庆长春，定是仙桥降谪神。",
      "槐泽争传三世旧，菊香竞荐一杯新。",
      "从来里巷推名宿，况有文章寿此身。",
      "笼就碧纱珠玉满，樗材愧乏雅怀伸。"
    ]
  },
  {
    "id": "adcfe4dbf5ee0be76f470d5c2c84fef2",
    "title": "自题寄云别墅",
    "authorName": "汪怡甲",
    "authorId": "adcfe4dbf5ee0be7d1457b72d1457b72",
    "dynasty": "清",
    "content": [
      "茅屋寄深山，白云任往还。",
      "狂吟常闭户，名利两闲闲。"
    ]
  },
  {
    "id": "adcfe4dbf5ee0be789d0f4644106154c",
    "title": "云阻郑陆桥",
    "authorName": "汪怡甲",
    "authorId": "adcfe4dbf5ee0be7d1457b72d1457b72",
    "dynasty": "清",
    "content": [
      "无端雨雪阻归舟，绝少知心解客愁。",
      "记得临行慈母语，寒衣未就莫勾留。"
    ]
  },
  {
    "id": "adcfe4dbf5ee0be7c580976e098e6dcc",
    "title": "不寐",
    "authorName": "汪怡甲",
    "authorId": "adcfe4dbf5ee0be7d1457b72d1457b72",
    "dynasty": "清",
    "content": [
      "一灯未灺梦初回，更鼓楼头次第催。",
      "明月恼人眠不稳，百端幻境上心来。"
    ]
  },
  {
    "id": "adcfe4dbf5ee0be7d9bc8a050bf430e7",
    "title": "题俞省斋蟭寄轩吟草",
    "authorName": "汪怡甲",
    "authorId": "adcfe4dbf5ee0be7d1457b72d1457b72",
    "dynasty": "清",
    "content": [
      "半作颠狂半作痴，风流怀抱孰如之。",
      "若教重点骚坛将，珍重君家笔一枝。"
    ]
  },
  {
    "id": "adcfe4dbf5ee0be70721acae492f07f8",
    "title": "君山望古",
    "authorName": "汪怡甲",
    "authorId": "adcfe4dbf5ee0be7d1457b72d1457b72",
    "dynasty": "清",
    "content": [
      "君山突兀江清空，白云飞尽高人胸。我来绝顶一驻足，四望如在云之中。",
      "天与长江一色齐，春申墓侧草萋萋。梅花千树香何在？剩有残碑留古题。",
      "危亭高耸在其侧，石破天空樵不识。坐视沧溟日夜流，神龙出没浑难测。",
      "石湾二岛夕阳斜，遥遥直映马驮沙。乱帆飘忽天无际，直抵金焦眼界赊。",
      "南徐北固一线浮，波清万顷接瓜洲。回望尘海皆龌龊，何当更上一层楼。"
    ]
  },
  {
    "id": "adcfe4dbf5f2f37883e3d67b33b81380",
    "title": "次牧《翁六月七日迎河东君于云间喜而有述》诗",
    "authorName": "张纪",
    "authorId": "adcfe4dbf5f2f378d1457b72d1457b72",
    "dynasty": "清",
    "content": [
      "溅裳一水自悠悠，绣幰先期乌鹊愁。",
      "诗里妆催时逗靥，灯前扇却半回头。",
      "桃源客到因闻犬，星渚槎间欲饮牛。",
      "最是尘间难值候，荷风桂露木兰舟。"
    ]
  },
  {
    "id": "adcfe4dbf5f2f37883e3d67ba584a791",
    "title": "次牧《翁六月七日迎河东君于云间喜而有述》诗",
    "authorName": "张纪",
    "authorId": "adcfe4dbf5f2f378d1457b72d1457b72",
    "dynasty": "清",
    "content": [
      "咫尺蓝桥阿母家，崎岖何必玉京赊。",
      "银屏待月听琼瑟，金犊迎风起钿车。",
      "纤手拥深通德髻，短笺烘暖浣溪霞。",
      "当筵欲问新裁柳，看取春来扑面花。"
    ]
  },
  {
    "id": "adcfe4dbf5f5b2de83e3d64b47c21225",
    "title": "贝氏园",
    "authorName": "张士元",
    "authorId": "adcfe4dbf5f5b2ded8d31bd72647c1db",
    "dynasty": "清",
    "content": [
      "爱听求友鸟，不问主人翁。",
      "樵斧幽林响，渔梁曲水通。",
      "如行几村落，忘在一园中。",
      "欲识名山面，墙头气郁葱。"
    ]
  },
  {
    "id": "adcfe4dbf5f5b2de4c33bda2732142e7",
    "title": "夜泊松江简同舟二客",
    "authorName": "张士元",
    "authorId": "adcfe4dbf5f5b2ded8d31bd72647c1db",
    "dynasty": "清",
    "content": [
      "水色明于昼，篷窗已二更。",
      "罩鱼渔有影，散米市无声。",
      "山断云归寺，天空月入城。",
      "吾曹今夜意，好共一江清。"
    ]
  },
  {
    "id": "adcfe4dbf5f5b2dece1fa724dbbfe2e3",
    "title": "夏夜即事",
    "authorName": "张士元",
    "authorId": "adcfe4dbf5f5b2ded8d31bd72647c1db",
    "dynasty": "清",
    "content": [
      "长夏最清处，广庭深坐时。",
      "萤明草际火，蛛挂月中丝。",
      "露响微闻竹，风多恰近池。",
      "更看小儿女，散发绕廊嬉。"
    ]
  },
  {
    "id": "adcfe4dbf5f5b2de3b2a8c71ed6574db",
    "title": "人日晚香堂小集分得堂字",
    "authorName": "张士元",
    "authorId": "adcfe4dbf5f5b2ded8d31bd72647c1db",
    "dynasty": "清",
    "content": [
      "嘉会逢人日，春林拥草堂。",
      "雪因来客霁，花为举杯香。",
      "聚散真成梦，交游半老苍。",
      "预愁江上艇，对酒不能忘。"
    ]
  },
  {
    "id": "adcfe4dbf5f5b2de97949ac42a12750f",
    "title": "登楼",
    "authorName": "张士元",
    "authorId": "adcfe4dbf5f5b2ded8d31bd72647c1db",
    "dynasty": "清",
    "content": [
      "春晚北楼上，风多忘日暄。",
      "见花思酒客，望柳忆柴门。",
      "高下城中屋，青黄水上村。",
      "谁知飘泊处，犹似触篱藩。"
    ]
  },
  {
    "id": "adcfe4dbf5f5b2de41a8b323e32710a6",
    "title": "客中偶成",
    "authorName": "张士元",
    "authorId": "adcfe4dbf5f5b2ded8d31bd72647c1db",
    "dynasty": "清",
    "content": [
      "户槛横苍石，庭阶绣绿苔。",
      "雨兼秋瀑下，风挟海潮来。",
      "得酒当山饮，登楼少客陪。",
      "依然栎社树，无用却成材。"
    ]
  },
  {
    "id": "adcfe4dbf5f5b2dea0717bcf2c9aaaa1",
    "title": "怀友其一",
    "authorName": "张士元",
    "authorId": "adcfe4dbf5f5b2ded8d31bd72647c1db",
    "dynasty": "清",
    "content": [
      "客久不觉秋，举头云渐薄。",
      "云飞天风起，千响忽同作。",
      "残杨弄浅池，疏桐落高阁。",
      "夜静独把卷，飞蛾烛前掠。",
      "故人傥念来，于此共清酌。"
    ]
  },
  {
    "id": "adcfe4dbf5f5b2dea7632e68a9c11917",
    "title": "种兰",
    "authorName": "张士元",
    "authorId": "adcfe4dbf5f5b2ded8d31bd72647c1db",
    "dynasty": "清",
    "content": [
      "兰生杂众草，偃仰衢路旁。",
      "草盛占雨露，兰孤无容光。",
      "我行适见之，小立还彷徨。",
      "不恨草色满，恨兰不善藏。",
      "移兰种堂下，茎叶日以长。",
      "闭门幽香发，众草将安伤。"
    ]
  },
  {
    "id": "adcfe4dbf5f5b2de46592422a22852b7",
    "title": "竹西草堂宴集分得还字",
    "authorName": "张士元",
    "authorId": "adcfe4dbf5f5b2ded8d31bd72647c1db",
    "dynasty": "清",
    "content": [
      "言谢京洛游，养拙归溪山。",
      "故人方开径，招邀喜我还。",
      "邂逅诸君子，晤言适林关。",
      "重寻白社盟，尚带黄尘颜。",
      "临池识鱼乐，倚树觉鸟间。",
      "昔年屋后笋，一一成竹竿。",
      "霜叶渐飘落，秋花正斓斑。",
      "不辞满觞酒，且追良辰欢。",
      "梯云上高阁，洞庭露双鬟。",
      "去去愿携手，蜡屐同跻攀。"
    ]
  },
  {
    "id": "adcfe4dbf5f5b2de9888162b439995d5",
    "title": "怀友其二",
    "authorName": "张士元",
    "authorId": "adcfe4dbf5f5b2ded8d31bd72647c1db",
    "dynasty": "清",
    "content": [
      "萧斋常寡徒，落叶纷已委。",
      "暮蝉稍清心，晓螀复聒耳。",
      "顾影行空随，望远坐忽起。",
      "念吾南村友，不航北流水。",
      "水际芙蓉开，欲赠时还采。",
      "君意或未知，我思劳如此。"
    ]
  },
  {
    "id": "adcfe4dbf5f5b2dedddadf82f6d02f8a",
    "title": "初冬与黄裕堂小酌",
    "authorName": "张士元",
    "authorId": "adcfe4dbf5f5b2ded8d31bd72647c1db",
    "dynasty": "清",
    "content": [
      "落叶满柴门，开门见佳客。",
      "熟知仲蔚贫，屡顾蓬蒿宅。",
      "命妇治盘蔬，留客浮大白。",
      "话旧成清欢，素怀多蕴积。",
      "今年旱难耕，村酒薄于昔。",
      "酒薄不成醉，取足破孤寂。"
    ]
  },
  {
    "id": "adcfe4dbf5f5b2dedddadf82c8be8d81",
    "title": "初冬与黄裕堂小酌",
    "authorName": "张士元",
    "authorId": "adcfe4dbf5f5b2ded8d31bd72647c1db",
    "dynasty": "清",
    "content": [
      "小儿不畏客，座侧牵衣语。",
      "衫履皆村状，愚陋上眉宇。",
      "诗书诚当知，稼穑终可取。",
      "贫家缺衣食，力田固其所。",
      "惭无孺仲高，谬得故人许。",
      "令子他日来，荷锄俨宾主。"
    ]
  },
  {
    "id": "adcfe4dbf5f5e520f2e63e5111336ee7",
    "title": "题秀水陆烈妇传后",
    "authorName": "方成圭",
    "authorId": "adcfe4dbf5f5e520393c55ae8c3039bd",
    "dynasty": "清",
    "content": [
      "女阳亭边杵声歇，冤禽南飞夜啼血。",
      "生平弱质那禁愁，肝胆早为禀砧裂。",
      "天路狞飙苦常搅，琼树一枝又吹折。",
      "袅袅游丝空所依，泪流到水水呜咽。",
      "晨犹上堂拜公姥，面无蹙容心永诀。",
      "精刚绕指须眉羞，高义而今见不栉。",
      "道光辛卯十一月，十有八日天欲雪。",
      "竹泣松号人语绝，阴风惨澹砭肌骨。",
      "素帷开处一缕香，乃自梅花阁中出。"
    ]
  },
  {
    "id": "adcfe4dbf5f6368c106fa199a6916999",
    "title": "赋得夜凉溪馆留僧话",
    "authorName": "陈绳",
    "authorId": "adcfe4dbf5f6368cd1457b72bf39c792",
    "dynasty": "清",
    "content": [
      "老僧欲去复留之，溪馆微寒夜话时。",
      "莲社远公犹具酒，香山居士尚吟诗。",
      "谈空有象天花落，持偈无声法雨施。",
      "毕竟三心须点破，道傍婆子莫支离。"
    ]
  },
  {
    "id": "adcfe4dbf5f6368c84c0b0947a116bbd",
    "title": "赋得楼台倒影入池塘",
    "authorName": "陈绳",
    "authorId": "adcfe4dbf5f6368cd1457b72bf39c792",
    "dynasty": "清",
    "content": [
      "半亩池塘暗水通，楼台分影幻神工。",
      "河山返照冰轮里，亭馆横陈玉镜中。",
      "午日穿林光潋滟，晓风拂岸碧玲珑。",
      "尘寰色象从来有，探到源头事事空。"
    ]
  },
  {
    "id": "adcfe4dbf5f6368cedc7abecd6603ddc",
    "title": "与友人论诗",
    "authorName": "陈绳",
    "authorId": "adcfe4dbf5f6368cd1457b72bf39c792",
    "dynasty": "清",
    "content": [
      "书不五车休论学，才非八斗莫吟诗。",
      "入青莲室门何在，登浣花堂路未知。",
      "呕出心肝方稳练，放开手眼始神奇。",
      "个中犹有真消息，欲辩忘言请自思。"
    ]
  },
  {
    "id": "adcfe4dbf5f6368c57715434e614e315",
    "title": "乌鱼",
    "authorName": "陈绳",
    "authorId": "adcfe4dbf5f6368cd1457b72bf39c792",
    "dynasty": "清",
    "content": [
      "瑿玉元珠遍体缁，扬鬐奋鬣满天池。",
      "须知沪箔横施处，要在葭灰未动时。",
      "日映波光添绣线，鳞翻浪影簇乌旗。",
      "江鲻味薄河鲻小，争比炎方海错奇。"
    ]
  },
  {
    "id": "adcfe4dbf5f6368c4fa8bd77d50c6fe6",
    "title": "二月诸罗道中",
    "authorName": "陈绳",
    "authorId": "adcfe4dbf5f6368cd1457b72bf39c792",
    "dynasty": "清",
    "content": [
      "偶整轻装出水涯，邅回白道绕山家。",
      "闲闲风景迟迟日，细草轻沙薄笨车。"
    ]
  },
  {
    "id": "adcfe4dbf5f6368c831621e6d64f7543",
    "title": "五鸣鸡",
    "authorName": "陈绳",
    "authorId": "adcfe4dbf5f6368cd1457b72bf39c792",
    "dynasty": "清",
    "content": [
      "标标引嗉自呼名，太极平分似绘成。",
      "二十五声随漏滴，底须侵晓候鸡鸣。"
    ]
  },
  {
    "id": "adcfe4dbf5fbb30659450d3fd3da18df",
    "title": "鱼骨鹤",
    "authorName": "庄一煝",
    "authorId": "adcfe4dbf5fbb306d1457b72d1457b72",
    "dynasty": "清",
    "content": [
      "腮鬐剥落脍残留，幻作霜翎雪羽俦。",
      "却讶胎禽藏丙穴，可知蜕骨是丹邱。",
      "乘轩讵有停车日，溉釜偏无煮鹤羞。",
      "莫道充庖虾菜品，栖形欲啸海天秋。"
    ]
  },
  {
    "id": "adcfe4dbf5fbb30659450d3fa497f9a4",
    "title": "鱼骨鹤",
    "authorName": "庄一煝",
    "authorId": "adcfe4dbf5fbb306d1457b72d1457b72",
    "dynasty": "清",
    "content": [
      "庄叟濠梁事已非，可怜华表几时归。",
      "羹残已不留香髓，羽化犹能认缟衣。",
      "铩翮凌云飞未得，无声警露和应稀。",
      "伊谁骨肉沾枯肆，也拟鸣皋达紫微。"
    ]
  },
  {
    "id": "adcfe4dbf5fc2f9d7c7881dadeac1c08",
    "title": "霍山",
    "authorName": "王锡九",
    "authorId": "adcfe4dbf5fc2f9dd1457b72d1457b72",
    "dynasty": "清",
    "content": [
      "作镇雄三晋，苍茫最上头。",
      "千寻开巨嶂，一气拱神州。",
      "雨蚀残碑古，苔荒故垒秋。",
      "山形依旧在，霸业付东流。"
    ]
  },
  {
    "id": "adcfe4dbf5fc2f9d0def85b57c62a930",
    "title": "豫让桥",
    "authorName": "王锡九",
    "authorId": "adcfe4dbf5fc2f9dd1457b72d1457b72",
    "dynasty": "清",
    "content": [
      "一溪烟树冷萧萧，残魄凭谁唱《大招》。",
      "终古英雄无片壤，只今国士有遗桥。",
      "生逢知己身何惜，死为酬恩泪不消。",
      "千载汾河呜咽水，西风吹作越江潮。"
    ]
  },
  {
    "id": "adcfe4dbf5fc2f9db30071bbfcb1d3d2",
    "title": "蔺相如墓",
    "authorName": "王锡九",
    "authorId": "adcfe4dbf5fc2f9dd1457b72d1457b72",
    "dynasty": "清",
    "content": [
      "全凭肝胆固金汤，豪气真堪慑虎狼。",
      "完璧终教归赵国，奉盆那肯屈秦王。",
      "威加函谷风云壮，功在常山日月光。",
      "叱咤余音听未歇，河声呜咽送斜阳。"
    ]
  },
  {
    "id": "adcfe4dbf5fc2f9d017320b0e68d67b7",
    "title": "题吴县叶渔庄司马承桂五湖渔庄图",
    "authorName": "王锡九",
    "authorId": "adcfe4dbf5fc2f9dd1457b72d1457b72",
    "dynasty": "清",
    "content": [
      "万顷湖光照读书，四围碧柳更萧疏。",
      "平生领略烟波趣，渔弟渔兄共结庐。"
    ]
  },
  {
    "id": "adcfe4dbf5fc2f9d017320b07bc779c9",
    "title": "题吴县叶渔庄司马承桂五湖渔庄图",
    "authorName": "王锡九",
    "authorId": "adcfe4dbf5fc2f9dd1457b72d1457b72",
    "dynasty": "清",
    "content": [
      "依然人境绝尘埃，最好扁舟一溯洄。",
      "七十二峰青到眼，夕阳红处钓船来。"
    ]
  },
  {
    "id": "adcfe4dbf5fc2f9d06632443970ff1de",
    "title": "樊哙墓",
    "authorName": "王锡九",
    "authorId": "adcfe4dbf5fc2f9dd1457b72d1457b72",
    "dynasty": "清",
    "content": [
      "不读兵书不学剑，狗屠别创英雄传。",
      "如何耳食纷纷者，论功但说鸿门宴。",
      "忆昔沛公入关中，留居几作富家翁。",
      "威加海内志乃尔，真人亦与项籍同。",
      "贤如萧曹皆噤口，孤忠独奋批鳞手。",
      "炎刘得失争毫厘，一言悟主功不朽。",
      "秦任赵高咸阳亡，卧枕宦者宜预防。",
      "鹿马之祸前车鉴，排闼直入何轩昂。",
      "留得河山四百载，将军虽死今尚在。",
      "汉家本自薄功臣，全躯不共韩彭醢。",
      "区区勇力安足论，只有忠义能常存。",
      "至今汾上西风咽，犹是当年壮士魂。"
    ]
  },
  {
    "id": "adcfe4dbf5fcedd242bb9ea56f0039a0",
    "title": "题吴称三广文石笋山房图",
    "authorName": "朱应庚",
    "authorId": "adcfe4dbf5fcedd2d1457b72d1457b72",
    "dynasty": "清",
    "content": [
      "粼粼石笋辟天关，时见空林放白鹇。",
      "寂寞幽人三亩宅，玲珑晓日一房山。",
      "披图百里成孤往，为客经年尚未还。",
      "亦拟入山寻洞壑，秋江风雨暮云间。"
    ]
  },
  {
    "id": "adcfe4dbf5fcedd2694f80fa7cdd8d5c",
    "title": "望金华山",
    "authorName": "朱应庚",
    "authorId": "adcfe4dbf5fcedd2d1457b72d1457b72",
    "dynasty": "清",
    "content": [
      "双龙洞前青斑斓，夜半空林招白鹇。",
      "赤松一去不复还，涧中怪石横榛菅。",
      "山云堕地秋如水，落日苍茫几千里。",
      "浩浩山中高卧人，悠悠道上远游子。",
      "破衣赤足一顽仙，门前老桧三千年。",
      "白羊倏忽不知处，菖蒲花发月婵娟。",
      "荒岩日落秋风早，游情历历东阳道。",
      "紫芝如掌尚可餐，何用沧波访三岛。"
    ]
  },
  {
    "id": "adcfe4dbf603eca3b428d6a23c677aa4",
    "title": "题壁",
    "authorName": "周玉衡",
    "authorId": "adcfe4dbf603eca34a2ddf143c947bc2",
    "dynasty": "清",
    "content": [
      "株守孤城阅几时，沥心血尽绝援师。",
      "兵因食尽难言战，家望生还未有期。",
      "蹈刃方能徵学养，濒危深恐愧须眉。",
      "孤臣一死终何补，惭恧君恩报已迟。"
    ]
  },
  {
    "id": "adcfe4dbf614214b97fe32ce97f699b8",
    "title": "赠杨惠垓大令叠原韵",
    "authorName": "李承汉",
    "authorId": "adcfe4dbf614214bd1457b72d1457b72",
    "dynasty": "清",
    "content": [
      "莫把书生我，呼为画省郎。",
      "凤题君子室，乌爱丈人堂。",
      "磨杵工良苦，和盘调岂常。",
      "十旬于役久，柳色变青黄。"
    ]
  },
  {
    "id": "adcfe4dbf6143b5b88e06151045fa1ce",
    "title": "春暮自吴门至松江",
    "authorName": "梁玉绳",
    "authorId": "adcfe4dbf6143b5bd1457b72d1457b72",
    "dynasty": "清",
    "content": [
      "欲共春风语，轻舟逐鸟飞。",
      "落花沽酒店，芳草钓鱼矶。",
      "平野天边尽，遥山烟外微。",
      "村童挑荠菜，笑趁夕阳归。"
    ]
  },
  {
    "id": "adcfe4dbf6143b5b88e0615193123c34",
    "title": "春暮自吴门至松江",
    "authorName": "梁玉绳",
    "authorId": "adcfe4dbf6143b5bd1457b72d1457b72",
    "dynasty": "清",
    "content": [
      "忽听吴歌起，歌声趁轧哑。",
      "残潮随去艇，远树带飞鸦。",
      "几点过云雨，新枝闰月花。",
      "溪湾将泊处，挂网两三家。"
    ]
  },
  {
    "id": "adcfe4dbf6143b5bf415b7568e38bc0d",
    "title": "得王栗臣孝廉札奉寄",
    "authorName": "梁玉绳",
    "authorId": "adcfe4dbf6143b5bd1457b72d1457b72",
    "dynasty": "清",
    "content": [
      "燕北书传一雁过，年华每自惜蹉跎。",
      "尘埃袍草功名薄，风雨槐花涕泪多。",
      "已是言愁推卫玠，那逢荐士有常何。",
      "剧怜都讲谈经处，岁月相思发浩歌。"
    ]
  },
  {
    "id": "adcfe4dbf6143b5b64376346537d3b06",
    "title": "翠云草和王栗臣孝廉韵",
    "authorName": "梁玉绳",
    "authorId": "adcfe4dbf6143b5bd1457b72d1457b72",
    "dynasty": "清",
    "content": [
      "剪得幽崖一片云，云生芳草翠交纷。",
      "墙阴最好经微雨，亭角偏宜揽夕曛。",
      "回匝色连青绮幄，蒙茸光泛碧罗裙。",
      "海棠蕉树凭相赏，非雾非烟澹不分。"
    ]
  },
  {
    "id": "adcfe4dbf6143b5b0f184be3eb3409d7",
    "title": "同应叔雅及仲雅丈往毗陵过黄埠墩坐篷顶玩月小饮",
    "authorName": "梁玉绳",
    "authorId": "adcfe4dbf6143b5bd1457b72d1457b72",
    "dynasty": "清",
    "content": [
      "风声飒飒吹帆樯，菰蒲夹岸如人长。",
      "行尽菰蒲凡几曲，船头船尾明月光。",
      "月光照彻篷窗几，惊醒幽人夜半起。",
      "不坐舟中坐舟顶，恍然身在层霄里。",
      "应君轩爽张君豪，仰天大笑倾金舠。",
      "余沥还将洒湖水，欲把明湖变浊醪。",
      "是时残魄没幽岭，坐久水风侵袂冷。",
      "万蛙声里一孤舟，东方欲白星辰静。"
    ]
  },
  {
    "id": "adcfe4dbf6143b5b8d49b4dc0ecd2193",
    "title": "古意寄汤吉甫",
    "authorName": "梁玉绳",
    "authorId": "adcfe4dbf6143b5bd1457b72d1457b72",
    "dynasty": "清",
    "content": [
      "故衣未可弃，故人未可忘。",
      "衣故身所便，人故情益长。",
      "自君长安去，谁与共翱翔。",
      "登高望四野，烟水苍茫茫。",
      "愿随北飞鸟，扶摇到君旁。",
      "君旁不可到，风急毛羽伤。",
      "缁尘三十丈，素衣变玄裳。",
      "长安非易居，何不归故乡。"
    ]
  },
  {
    "id": "adcfe4dbf6143b5bb01fa7a29c5b0515",
    "title": "读王谷原比部遗稿",
    "authorName": "梁玉绳",
    "authorId": "adcfe4dbf6143b5bd1457b72d1457b72",
    "dynasty": "清",
    "content": [
      "先生读书万卷破，可怜一字不求饿。块垒惟将杯酒浇，孤咏幽吟少人和。",
      "中年奔走向长安，长安热客冷眼看。往来素心只三四，哀歌击筑相鸣弹。",
      "久之入直中书省，涕长一尺衣衾冷。旋复对策改郎官，不乐文书乐闲静。",
      "翻然便赋《归去来》，老屋数间门不开。家徒壁立何所有，但有及榻青青苔。",
      "忆昔京华暂侨寄，我时幼小犹能记。频向床头索纸笔，东涂西抹供游戏。",
      "悲哉转瞬几经秋，先生修文归玉楼。人间万事半陈迹，如露如电如水沤。",
      "留传手稿千番纸，身后空名惟此耳。诗能穷人穷益工，自古才人皆若是。"
    ]
  },
  {
    "id": "adcfe4dbf620ab450ec2445693514c59",
    "title": "岁暮到家",
    "authorName": "蒋士铨",
    "authorId": "adcfe4dbf620ab453e7e0224365d1777",
    "dynasty": "清",
    "appreciation": "母爱是人类最伟大、最无私的情感，但古诗中表现这一题材的作品却不很多，最著名的当属孟郊的《游子吟》，说尽了天下父母爱子之心。蒋士铨这首《岁暮到家》则从另一个角度细腻地刻画了母亲的爱心，与孟诗有异曲同工之妙。\n诗中着意表现的母子之情，并没有停留在单纯、抽象的叙写上，而是借助衣物、语言行为和心理活动等使之具体化、形象化。\n“爱子心无尽，归家喜及辰。”母亲对儿子的爱心没有止境，儿子及时归来使母亲惊喜万分，首联上句直写母亲的爱心，下句写久别的儿子岁暮之际回家团聚时母亲的喜悦心情，一个“喜”字，包含了母亲对儿子无尽的关怀和怜爱、思念和期望，是上句的最好注脚。\n三四句说御寒的冬衣缝得针脚细密，问候的家信墨痕尚新。这两句诗极力突出母亲对儿子的关怀和思念：细细缝好御寒的冬衣，时时捎去嘘寒问暖的家信。那一针一线，一字一句中蕴涵了多少慈母的爱心。一个“密”字，道出了母亲对儿子的怜爱；一个“新”字，道出了母亲心中的思念和关怀。\n五六句说一见面便心疼儿子的面容清瘦，叫着孩子问起一路上的艰辛。这里叙写母亲与儿子相见时的情景，进一步表现了母亲对儿子的怜爱：看到儿子面容清瘦，母亲心中十分怜惜，连忙把儿子叫到自己跟前，仔细询问一路上的风尘劳顿，问长问短，反反復復，不厌其烦。一“怜”一“问”，慈爱之心，跃然纸上。\n最後两句写儿子心中惭愧自己没有尽到孝敬母亲的责任，不敢向母亲诉说那一路的风尘，这里通过直抒诗人的惭愧心情表达出母子之间的深情。在慈爱的母亲面前，诗人心中百感交集：一方面充满了对母亲的感激和敬爱，另一方面也感到十分内疚，由于自己出门在外未能在母亲膝下承欢尽孝，深感未尽到人子的责任，从而辜负了母亲的拳拳之心。因此，不敢诉说自己旅途的艰辛。除了惭愧之外，此处也含有担心直言远行的劳顿，会使母亲更加心疼的含义，因此“不敢叹风尘”，自然也蕴涵了“谁言寸草心，报得三春晖”的意味。",
    "content": [
      "爱子心无尽，归家喜及辰。",
      "寒衣针线密，家信墨痕新。",
      "见面怜清瘦，呼儿问苦辛。",
      "低徊愧人子，不敢叹风尘。"
    ],
    "comment": [
      "傅庚生《中国文学欣赏举隅》：亦写慈母之爱抚，春晖之无尽者，可参观而三復之焉。"
    ],
    "translation": "爱子之心是没有穷尽的，最高兴的事莫过于游子及时归来。\n缝制寒衣的针脚密密麻麻地，家书里的字迹墨痕犹如新的一样。\n看见儿子瘦了母亲心疼，呼叫着我细问旅途的艰难。\n母亲啊，儿子已经愧对您了，不会忍心诉说漂泊在外所受的风尘。",
    "intro": "《岁暮到家》一诗用朴素的语言，细腻地刻画了久别回家後母子相见时真挚而複雜的感情。神情话语，如见如闻，游子归家，为母的定然高兴，“爱子心无尽”，首句虽然直白，却意蕴深重。“寒衣针线密，家信墨痕新”，体现母亲对自己的十分关切、爱护。“见面怜清瘦，呼儿问苦辛”二句，把母亲对爱子无微不至的关怀写得多么真实、生动，情深意重，让所有游子读後热泪盈眶。最後二句“低回愧人子，不敢叹风尘”是写作者自己心态的。“低回”，迂回曲折的意思。这里写出了自己出外谋生，没有成就，惭愧没有尽到儿子照应母亲和安慰母亲的责任。不敢直率诉说在外风尘之苦，而是婉转回答母亲的问话，以免老人家听了难受。全诗质朴无华，没有一点矫饰，却能引起读者的共鸣和回味。",
    "annotation": [
      "及辰：及时，正赶上时候。这里指过年之前能够返家。",
      "寒衣针线密：唐诗人孟郊《游子吟》：“慈母手中线，游子身上衣。临行密密缝，意恐迟迟归。谁言寸草心，报得三春晖。”",
      "低徊：迟疑徘徊，扪心自问。",
      "愧人子：有愧于自己作儿子的未能尽到孝养父母的责任，反而惹得父母为自己操心。",
      "风尘：这里指的是旅途的劳累苦辛。"
    ]
  },
  {
    "id": "adcfe4dbf620ab456782709d6a72c443",
    "title": "湖上晚归",
    "authorName": "蒋士铨",
    "authorId": "adcfe4dbf620ab453e7e0224365d1777",
    "dynasty": "清",
    "content": [
      "湿云鸦背重，野寺出新晴。",
      "败叶存秋气，寒钟过雨声。",
      "半檐群鸟入，深树一镫明。",
      "猎猎西风劲，湖心月乍生。"
    ]
  },
  {
    "id": "adcfe4dbf620ab4593da1a7f1db9a66f",
    "title": "江泛",
    "authorName": "蒋士铨",
    "authorId": "adcfe4dbf620ab453e7e0224365d1777",
    "dynasty": "清",
    "content": [
      "二百里江光，群山绕建康。",
      "滔滔随眼白，荡荡接天黄。",
      "战骨多沉海，芦花又戴霜。",
      "六朝先后灭，何处说兴亡！"
    ]
  },
  {
    "id": "adcfe4dbf620ab45334facb5b9f2ce25",
    "title": "金山",
    "authorName": "蒋士铨",
    "authorId": "adcfe4dbf620ab453e7e0224365d1777",
    "dynasty": "清",
    "content": [
      "空青县万仞，雪浪啮孤根。",
      "元气留江影，天光缩涨痕。",
      "鱼龙阴拜舞，岩壑怒崩奔。",
      "向晚千帆没，苍茫海气昏。"
    ]
  },
  {
    "id": "adcfe4dbf620ab4518996f2a6e910e3b",
    "title": "晓过峡江县",
    "authorName": "蒋士铨",
    "authorId": "adcfe4dbf620ab453e7e0224365d1777",
    "dynasty": "清",
    "content": [
      "湿翠四围滴，空明百转清。",
      "山悬江出峡，县仄岭穿城。",
      "晓色千家静，樵风一棹轻。",
      "高楼未能上，回首树烟平。"
    ]
  },
  {
    "id": "adcfe4dbf620ab45e1cf64c009004d3c",
    "title": "哭杨子载",
    "authorName": "蒋士铨",
    "authorId": "adcfe4dbf620ab453e7e0224365d1777",
    "dynasty": "清",
    "content": [
      "与子三年别，归来哭寝门。",
      "遗孤不解痛，老母独招魂。",
      "压众才无敌，成仙位自尊。",
      "墓碑书选士，穷死亦君恩。"
    ]
  },
  {
    "id": "adcfe4dbf620ab45e1cf64c0e908f30b",
    "title": "哭杨子载",
    "authorName": "蒋士铨",
    "authorId": "adcfe4dbf620ab453e7e0224365d1777",
    "dynasty": "清",
    "content": [
      "九岁负才名，诗成牧伯惊。",
      "天教将门子，来作鲁诸生。",
      "我亦今词客，归栖古灌城。",
      "十年兄弟友，如此对铭旌。"
    ]
  },
  {
    "id": "adcfe4dbf620ab450d74c94164a97614",
    "title": "九月十四夕梦中作",
    "authorName": "蒋士铨",
    "authorId": "adcfe4dbf620ab453e7e0224365d1777",
    "dynasty": "清",
    "content": [
      "屋偏藏老树，衣湿散归云。",
      "水气乘闲出，山身向晚分。",
      "年丰农事足，客到犬声闻。",
      "便借茅堂宿，无因识隐君。"
    ]
  },
  {
    "id": "adcfe4dbf620ab450d74c9414abe17fb",
    "title": "九月十四夕梦中作",
    "authorName": "蒋士铨",
    "authorId": "adcfe4dbf620ab453e7e0224365d1777",
    "dynasty": "清",
    "content": [
      "镫暗鸡传唱，凉生月入扉。",
      "破空人语细，行远寺钟微。",
      "地僻消尘虑，心清集道机。",
      "明朝出山去，幽思定多违。"
    ]
  },
  {
    "id": "adcfe4dbf620ab45f11aa39f74fcc7a8",
    "title": "偶忆",
    "authorName": "蒋士铨",
    "authorId": "adcfe4dbf620ab453e7e0224365d1777",
    "dynasty": "清",
    "content": [
      "近况真难语塞鸿，江湖卧病亦匆匆。",
      "杯空寒色一镫里，梦在雨声双橹中。",
      "壮志平居多感激，同官健者定从戎。",
      "不知马上谁提笔，亲纪将军杀贼功。"
    ]
  },
  {
    "id": "adcfe4dbf620ab45aa7af4c605487be4",
    "title": "题施生诗本并柬黄生",
    "authorName": "蒋士铨",
    "authorId": "adcfe4dbf620ab453e7e0224365d1777",
    "dynasty": "清",
    "content": [
      "棋镫雪屋暂淹留，相倚真同李郭舟。",
      "才大士多嗟不遇，情深人每善言愁。",
      "江东年少双行笈，燕市天寒一敝裘。",
      "史馆餐钱书局纸，因贫聊复与沈浮。"
    ]
  },
  {
    "id": "adcfe4dbf620ab453a284f1ba189cee3",
    "title": "过瑞洪",
    "authorName": "蒋士铨",
    "authorId": "adcfe4dbf620ab453e7e0224365d1777",
    "dynasty": "清",
    "content": [
      "记得韩康卖药街，袁公门巷掩荆柴。",
      "瓦镫照字教儿读，败絮围身卧母怀。",
      "船泊檐牙糠作饭，鱼生床角灶沈蛙。",
      "六年往事堪回忆，只有残碑宿草埋。"
    ]
  },
  {
    "id": "adcfe4dbf620ab453a284f1bf8e1b0fb",
    "title": "过瑞洪",
    "authorName": "蒋士铨",
    "authorId": "adcfe4dbf620ab453e7e0224365d1777",
    "dynasty": "清",
    "content": [
      "三龄栖托八龄归，墓祭深惭报礼微。",
      "奉母何曾陈鼎俎，衔哀今已脱麻衣。",
      "九原酬德心无尽，双敕貤封愿敢违。",
      "空剩儿时两行泪，重来兼恸失慈帏。"
    ]
  },
  {
    "id": "adcfe4dbf620ab45433773f3cc6371c0",
    "title": "响鞋廊",
    "authorName": "蒋士铨",
    "authorId": "adcfe4dbf620ab453e7e0224365d1777",
    "dynasty": "清",
    "content": [
      "不重雄封重艳情，遗踪犹自慕倾城。",
      "怜伊几两平生屐，踏碎山河是此声！"
    ]
  },
  {
    "id": "adcfe4dbf620ab45503c6f891aa70b33",
    "title": "题画",
    "authorName": "蒋士铨",
    "authorId": "adcfe4dbf620ab453e7e0224365d1777",
    "dynasty": "清",
    "content": [
      "不写晴山写雨山，似呵明镜照烟鬟。",
      "人间万象模糊好，风马云车便往还。"
    ]
  },
  {
    "id": "adcfe4dbf620ab455458382a6405477c",
    "title": "五更",
    "authorName": "蒋士铨",
    "authorId": "adcfe4dbf620ab453e7e0224365d1777",
    "dynasty": "清",
    "content": [
      "村鸡腷膊晓星移，残梦初回各自知。",
      "岸上骡纲江上桨，最消魂是五更时。"
    ]
  },
  {
    "id": "adcfe4dbf620ab454873f7d8b6cf0448",
    "title": "开先瀑布",
    "authorName": "蒋士铨",
    "authorId": "adcfe4dbf620ab453e7e0224365d1777",
    "dynasty": "清",
    "content": [
      "瀑布之水源何来。划然下裂长峰开。下士目骇自天落。",
      "绝顶乃有千盘回。青山断缺耸双剑，元气直泻岩头摧。",
      "飞流已出不肯下，一线中折分潆洄。隐现数折蓄精锐，失势一落如奔雷。",
      "跳波乱击潭水立，怪物潜伏宁髻。音声顷刻逐千变，万马赴敌金鼙催。",
      "天光半壁照空谷，此地万古无阴霾。积雪挂千仞，山中猿鹤犹惊猜。",
      "银花下散布水台，混沌凿破山根隈。擘窠大字洗不尽，铁画满地镌青苔。",
      "太白已往老坡死，我辈且乏徐凝才。恶诗走笔不敢写，册亭煮汲烧松钗。",
      "来朝竹杖青芒，凌风踏碎烟云堆。飞泉三叠绝倚旁，坐观一洗尘氛怀。"
    ]
  },
  {
    "id": "adcfe4dbf620ab450baf833f235bf345",
    "title": "浮洲寺",
    "authorName": "蒋士铨",
    "authorId": "adcfe4dbf620ab453e7e0224365d1777",
    "dynasty": "清",
    "content": [
      "倒景开平湖，浅涨落沙步。",
      "一径入空翠，乱石出新路。",
      "深林蓄微凉，修竹莽回互。",
      "虚亭上暝色，波光动秋树。",
      "云气苍茫生，渔艇晚烟赴。",
      "不见伴鸥人，轻舟自来去。"
    ]
  },
  {
    "id": "adcfe4dbf620ab453d4ba06fddad75fe",
    "title": "舟中读书",
    "authorName": "蒋士铨",
    "authorId": "adcfe4dbf620ab453e7e0224365d1777",
    "dynasty": "清",
    "content": [
      "束书厚疆圉，自固恐自陷。",
      "心兵失铦铓，何药与淬蘸。",
      "十载伏髹几，剥处泽可鉴。",
      "两袖月补缀，布褐色为俭。",
      "锐力辟志猛，强识得天欠。",
      "馋夫胃脾弱，呕哕负咀啖。",
      "齿牙宁不饕，胸腹卒难餍。",
      "精气因迷谬，智慧坠昏垫。",
      "终岁无逸获，手眼役颇厌。",
      "去之日悠悠，此身殊泛泛。",
      "吾师新安叟，相啖独醇酽。",
      "坐我艨艟舟，目送觅觞滥。",
      "久别俟新异，再见或播摲。",
      "讵谓岁月改，忧虞计罂甔。",
      "阘䢆成坐废，谋食类愚暗。",
      "学道我所欲，救死恐莫赡。",
      "寒饿疾已痼，日待斗石砭。",
      "及兹春靃靡，而乃挂江帆。",
      "得朋丐资斧，欲吐口喁噞。",
      "所识半穷乏，不免诧鬼瞰。",
      "世路未可测，光景讵能缆。",
      "执理不胜欲，倏忽营两念。",
      "纳睛入胸膈，反目自鞫勘。",
      "可怜文字腹，呀然告虚歉。",
      "饥肠时一鸣，苦心倏藏敛。",
      "以兹焚脏府，奚待灶木㮇。",
      "所嗟肝与胆，雪亮一古剑。",
      "本无机械巧，不畏穿窬舚。",
      "对书识弥旷，当仁意稍僣。",
      "浩然敌外铄，自得足隐验。",
      "滩涡移旧痕，岸树坼新艳。",
      "及时彼诚能，流瞩我亦暂。",
      "观物拾奇悟，识字增默忏。",
      "纤夫曳舟上，去波有余憾。",
      "行当悃图史，朗诵越天堑。"
    ]
  },
  {
    "id": "adcfe4dbf620ab45d93aa89c01e89ffa",
    "title": "远游",
    "authorName": "蒋士铨",
    "authorId": "adcfe4dbf620ab453e7e0224365d1777",
    "dynasty": "清",
    "content": [
      "初日照林莽，积霭生庭闱。",
      "长跪拜慈母，有泪不敢垂。",
      "连年客道路，儿生未远离。",
      "力学既苦晚，可复无常师。",
      "负笈出门去，白日东西驰。",
      "远游幸有方，母心毋念之。",
      "儿食有齑粥，母毋念儿饥。",
      "儿服有敝裘，母毋念儿衣。",
      "倚闾勿盼望，岁莫儿当归。",
      "俯首听儿言，丁宁语儿知。",
      "小妹不解事，视母为笑啼。",
      "新妇亦善愁，含泪无言词。",
      "繁忧未能语，匪但离别悲。",
      "父车既已驾，我行复迟迟。",
      "岂无寸草心，珍重三春晖。",
      "仰看林间乌，绕树哑哑飞。"
    ]
  },
  {
    "id": "adcfe4dbf620ab45d93aa89cadfff473",
    "title": "远游",
    "authorName": "蒋士铨",
    "authorId": "adcfe4dbf620ab453e7e0224365d1777",
    "dynasty": "清",
    "content": [
      "神山有威凤，万里求其凰。",
      "十载未能遇，翩然归故乡。",
      "邂逅梧桐阴，锦翼同翱翔。",
      "羽毛耀文采，顾盼生辉光。",
      "竹实既云美，天运亦复昌。",
      "安能老丹穴，而不思明堂。",
      "天风吹红云，灵匹此分张。",
      "岂不念栖息，何以酬文章。",
      "一飞仪虞廷，再飞鸣岐阳。",
      "振羽还神山，比翼游扶桑。",
      "拙哉共命鸟，委曲蓬蒿旁。"
    ]
  },
  {
    "id": "adcfe4dbf620ab45637357385feea32f",
    "title": "送汪鱼亭还里",
    "authorName": "蒋士铨",
    "authorId": "adcfe4dbf620ab453e7e0224365d1777",
    "dynasty": "清",
    "content": [
      "来何栖栖去草草，送君再出长安道。",
      "柳条不似昔年青，秋气真随故人老。",
      "君将入仕游未倦，我欲著书心已槁。",
      "不忘沟壑守穷乏，耻向妻孥说温饱。",
      "年来自许黏壁枯，相对犹怜择枝绕。",
      "君身木彊气不屈，神鬼揶揄百端扰。",
      "高才易竭须善继，美誉难胜贵终保。",
      "千金屡散身枉劳，万卷重开归及早。",
      "孺人稚子入乡梦，泪洒镫檠客怀渺。",
      "陶潜醉语醒者恕，杜甫登床贵人恼。",
      "家无儋石岂得住，主客初心亦难晓。",
      "敝裘羸马天苍茫，投辖倾囊事缥缈。",
      "漫抛心力绣平原，谁出黄金铸贾岛。",
      "卅年故旧几人存，千里关山何处好。",
      "布帆安稳浩歌还，回首交游迹如扫。"
    ]
  },
  {
    "id": "adcfe4dbf620ab45000c85c67b306977",
    "title": "兴安道中",
    "authorName": "蒋士铨",
    "authorId": "adcfe4dbf620ab453e7e0224365d1777",
    "dynasty": "清",
    "content": [
      "群山奔会中，孤岭每一卸。",
      "丛丛灌木合，隐隐村墟藉。",
      "后巘降已深，前溪入犹乍。",
      "田畴好风日，夜雨长禾稼。",
      "丈人倚柴荆，召客憩茅舍。",
      "绕屋栖余粮，仓廪无隙罅。",
      "丰年岂有常，比户毕婚嫁。"
    ]
  },
  {
    "id": "adcfe4dbf620ab45000c85c69d5d9ffe",
    "title": "兴安道中",
    "authorName": "蒋士铨",
    "authorId": "adcfe4dbf620ab453e7e0224365d1777",
    "dynasty": "清",
    "content": [
      "连峦石轮囷，起伏散壁垒。",
      "我疑神人战，旗鼓掷于此。",
      "免胄鬝尔颠，覆釜赭其底。",
      "时清洗兵久，刀剑不须砥。",
      "地力用各殊，藉以镇郊鄙。",
      "团团列星陨，鞭挞孰能徙。",
      "崩崖垂象鼻，宛若钜桥圯。",
      "石尔苟能言，吾将扣微旨。"
    ]
  },
  {
    "id": "adcfe4dbf620ab45000c85c664a31796",
    "title": "兴安道中",
    "authorName": "蒋士铨",
    "authorId": "adcfe4dbf620ab453e7e0224365d1777",
    "dynasty": "清",
    "content": [
      "灵山自端居，岑山走一臂。",
      "侧岭卧高原，城郭压肩背。",
      "县门带场圃，榛莽杂芜秽。",
      "街衢日色薄，寂寞吏民对。",
      "昔闻聚逋逃，据险亦可畏。",
      "荒墟存黑灰，冶灶今则废。",
      "怀哉古人心，建置岂无谓。"
    ]
  },
  {
    "id": "adcfe4dbf620ab45b584bad0317c0c1a",
    "title": "出门",
    "authorName": "蒋士铨",
    "authorId": "adcfe4dbf620ab453e7e0224365d1777",
    "dynasty": "清",
    "content": [
      "三十官京师，迎母东华住。",
      "四十归田园，别母临安去。",
      "十年不离膝，一朝行李具。",
      "陨涕看乌雏，哑哑绕庭树。"
    ]
  },
  {
    "id": "adcfe4dbf620ab45b584bad024d0068f",
    "title": "出门",
    "authorName": "蒋士铨",
    "authorId": "adcfe4dbf620ab453e7e0224365d1777",
    "dynasty": "清",
    "content": [
      "老怀重骨肉，贫家轻别离。饥来携子出，低头拙言词。",
      "我肠转车轮，母泪落绠縻。牵衣不成语，但道勿我思。",
      "垂老别儿孙，感伤唯自知。我生无弟兄，亲戚况天涯。",
      "馨膳托家人，痛矣《南陔》诗。"
    ]
  },
  {
    "id": "adcfe4dbf620ab45b584bad0f4b34389",
    "title": "出门",
    "authorName": "蒋士铨",
    "authorId": "adcfe4dbf620ab453e7e0224365d1777",
    "dynasty": "清",
    "content": [
      "知廉十五龄，始去祖母怀。",
      "平生鞠育心，至此益无涯。",
      "娇憨性不驯，恃爱每多乖。",
      "再拜萌本念，号泣声哀哀。",
      "衣履悉手制，老泪痕难揩。",
      "丁宁慎食眠，力学期克谐。",
      "勿令受笞挞，致我遥心摧。"
    ]
  },
  {
    "id": "adcfe4dbf620ab45b584bad0e2fcd2f1",
    "title": "出门",
    "authorName": "蒋士铨",
    "authorId": "adcfe4dbf620ab453e7e0224365d1777",
    "dynasty": "清",
    "content": [
      "昔别但思子，今别兼思孙。",
      "服我初服衣，旧泪连新痕。",
      "禄仕养且薄，家食宁足存。",
      "古人重恒产，至性皆可敦。",
      "俯仰有惭色，勋业谁能论。",
      "一身苦支离，难答君亲恩。"
    ]
  },
  {
    "id": "adcfe4dbf620ab45b584bad01ff414ff",
    "title": "出门",
    "authorName": "蒋士铨",
    "authorId": "adcfe4dbf620ab453e7e0224365d1777",
    "dynasty": "清",
    "content": [
      "病妇偃空床，行矣不能顾。",
      "岂无儿女情，门外多歧路。",
      "药烟启罗帏，复牵知廉衣。",
      "伤哉母子别，惨于夫妇离。",
      "两季学母泣，恋兄亦依依。",
      "送耶出门去，问耶何日归。"
    ]
  },
  {
    "id": "adcfe4dbf620ab45b584bad0bb7802b9",
    "title": "出门",
    "authorName": "蒋士铨",
    "authorId": "adcfe4dbf620ab453e7e0224365d1777",
    "dynasty": "清",
    "content": [
      "归期若许长，去路日已远。",
      "语妇惜忧劳，劝母加餐饭。",
      "风来画堂深，日下离亭晚。",
      "抑情只自伤，却顾敢频反。",
      "出郭愁思纷，登舟客心短。",
      "夕梦共儿还，孤篷雨声断。"
    ]
  },
  {
    "id": "adcfe4dbf620ab45a521ba9c0b8d5ef8",
    "title": "梅花岭吊史阁部",
    "authorName": "蒋士铨",
    "authorId": "adcfe4dbf620ab453e7e0224365d1777",
    "dynasty": "清",
    "appreciation": "首联「号令难安四镇强，甘同马革自沉湘」。「四镇」，弘光时分江北为四镇，以黄得功、刘良佐、刘泽清、高杰四人领兵驻守。但他们拥兵自强，不听军令，反而自相攻战，史忠正公无法控制，所以说「号令难安」。「甘同马革」，典出《后汉书·马援传》：「男儿要当死于边野，以马革裹尸还耳。」以此说明说史忠正公甘愿捐躯，誓死抗敌。「自沉湘」，是用屈原自沉子湖南汨罗江的典故。关于史忠正公的殉难，有多种传说，其一是说兵败以后投水自尽，所以这里比之以屈原「自沉湘」。\n颔联「生无君相兴南国，死有衣冠葬北邙」。上句，「君相」针对弘光帝和他身边的奸臣马士英、阮大铖而言。清兵南下，大敌当前，弘光帝却只是忙着诏选美女，酣歌漫舞，醉生梦死，这在吴梅村的《听女道士卞玉京弹琴歌》中就有着具体的反映。马士英、阮大铖这些阉党余孽，则利用手中职权，一味打击、陷害坚持抗清的正人君子，同时助纣为虐，想方设法获取弘光帝的欢心，满足他的荒淫欲望，阮大铖本人就亲撰《燕子笺》、《春灯谜》等剧进献。正如郑燮《念奴娇·金陵怀古十二首·其十二·弘光》阕所云：「弘光建国，是金莲玉树，后来狂客。草木山川何限痛，只解征歌选色。燕子衔笺，春灯说谜，夜短嫌天窄。……更兼马阮当朝，高刘作镇，犬豕包巾帻。卖尽江山犹恨少，只得东南半壁。」史忠正公生前遭遇的尽是这么一班「君相」，他们怎能「兴」复「南国」。史忠正公自沉后，人们拿他的衣冠袍笏作为替身，安葬在梅花岭上。\n颈联「碧血自封心更赤，梅花人拜土俱香」。上句「碧血」用的苌弘化碧之事，赞扬史忠正公宁为玉碎，不为瓦全，自己杀身成仁。「心更赤」则是赞颂史忠正公忠于明朝，身虽死而志节不变，精气长存，喷薄于天地之间。下句「梅花」，既切定梅花岭这个地方，又借取梅花这个字面，巧妙地象征史忠正公的忠贞气骨。人们到梅花岭瞻仰拜扫史忠正公的坟墓，连那里的泥土也散发着忠魂的芳香。这恰是陆游在《卜算子·咏梅》中所说的「零落成泥碾作尘，只有香如故」。此联两句，都由上文「死有衣冠葬北邙」生发而来，从而紧扣诗题中的「梅花岭」，至下文再由此荡开出去。\n尾联「九原若遇左忠毅，相向留都哭战场」。史忠正公是左忠毅公的学生。桐城派古文家方苞写过一篇著名的《左忠毅公逸事》，其中讲到，史忠正公早年即深得左忠毅公赏识，说只有史忠正公「他日」能「继吾志」；左忠毅公被阉党监押在牢狱中，备受酷刑，史忠正公冒死探监，左忠毅公却严厉责骂，要他防止阉党连治坑陷，保存自己，以求将来为国大用；后来史忠正公将兵打仗，不辞辛劳，即惟恐辜负左忠毅公的期望。然而，由于弘光「君相」的昏庸腐败，史忠正公孤军作战，独力难支，最终只能以死殉国。如果他在黄泉之下遇到左忠毅公的话，师生二人必定都要对着南京这个明朝的留都，痛哭战场。\n全诗立足「梅花岭」，扣住「史阁部」，反面以扬州「四镇」、弘光「君相」来相衬，正面借「左忠毅公」作烘托，有力地突出史忠正公的矢志抗清，捐躯报国，赞颂其忠贞不二的节烈气概，从而成功地塑造了一个爱国英雄的光辉形象。同时，字里行间，也深深地寄托了对于明朝灭亡的哀悼之情。诗歌通篇表现出作者对英雄人物的崇高敬意，充溢着一片激情，而辞章字句，反倒为之黯然失色，令人无心较其工拙了。",
    "content": [
      "号令难安四镇强，甘同马革自沉湘。",
      "生无君相兴南国，死有衣冠葬北邙。",
      "碧血自封心更赤，梅花人拜土俱香。",
      "九原若逢左忠毅，相向留都哭战场。"
    ],
    "translation": "尽管你甘愿像马援和屈原一样捐躯为国，奈何四镇拥兵自重不听号令。\n活着没有遇到贤德的君王与辅臣复兴大明，死后也只有一个衣冠冢葬在这光秃秃的梅花岭上。\n你杀身成仁像苌弘死后鲜血化作碧玉一样，连这梅花岭的土也因为人们的膜拜彷彿染上了馨香。\n九原之下如果碰上了你的老师左忠毅公，怕是要面向着南京哀叹留都做了战场吧。",
    "intro": "《梅花岭吊史阁部》是清代文学家蒋士铨的诗作。这首凭吊先朝忠烈的诗，寄托了他对史忠正公的景仰、惋惜、悼念之深情。诗从史忠正公受命于危难之中写起，说江北四镇拥兵自重，互相不和，争夺地盘，他以兵部尚书总制四镇兵马出守扬州，以防清兵南下。颔联用对比的方法表示诗人对史忠正公之死的强烈愤慨。尾联用他生前的一个故事，表示诗人深情的哀悼和悲愤。全诗给读者留下了不尽的深意，耐人反思。诗的用典、对仗都极巧妙、工整，在沉雄苍劲中，表达了诗人的愤激之情。",
    "annotation": [
      "梅花岭：扬州府甘泉县广储门外的一个丘岗。明代万历年，扬州太守吴秀疏浚河道，积土成丘，丘上植梅，故名。",
      "史阁部：卽史可法，字宪之，号道邻，开封府祥符县人（今开封市双龙巷）。明末抗清名将、民族英雄，南明弘光朝时为兵部尚书。南明朝廷谥之为「忠靖」。清乾隆帝追谥为「忠正」。「阁部」是对六部首脑的尊称。",
      "四镇：指南明政权将江北分为淮海、徐泗、凤寿、滁和四镇。",
      "马革：卽马革裹尸，比喻战死沙场。",
      "沉湘：指屈原投汨罗江而死的事。",
      "君相（xiàng）：指南明王朝的福王朱由崧和大臣马士英、阮大铖等，苟安昏聩，沉溺声色，以致南明倾覆。",
      "衣冠：指史可法的衣帽。",
      "北邙（máng）：在河南洛阳市东北，汉代为王侯公卿死后的墓地，后来泛指坟地。",
      "碧血：指忠臣志士为正义目标所流的血。典出《庄子·外物》篇：「故伍员流于江，苌弘死于蜀，藏其血，三年化而为碧。」",
      "自封：自己凝结。",
      "梅花：指梅花岭。",
      "九原：墓地。晋国卿大夫墓地在九原（今山西省新绛县北），故后世称墓地为九原。",
      "左忠毅：卽左光斗，字共（gǒng）之，一作遗直、拱之，号浮丘，又号苍屿。先世为安徽省安庆府桐城县东乡（今安徽省枞阳县横埠镇）人。明末东林党重要成员，累官至左佥都御史，「万历六君子」之一。南明王朝的福王时，追谥号「忠毅」。",
      "留都：卽南京。明初建都南京，明成祖迁都北京，故称南京为留都。"
    ]
  },
  {
    "id": "adcfe4dbf620ab4529326731bdff2508",
    "title": "拟秋怀诗",
    "authorName": "蒋士铨",
    "authorId": "adcfe4dbf620ab453e7e0224365d1777",
    "dynasty": "清",
    "content": [
      "文字何以寿？身后无虚名。",
      "元气结纸上，留此真性情。",
      "读书确有得，落笔当孤行。",
      "数语立坚壁，寸铁排天兵。",
      "苟非不朽物，谁复输精诚？",
      "入隐出以显，卓荦为光明。",
      "庶几待来者，神采千年生。"
    ]
  },
  {
    "id": "adcfe4dbf626f1ff6b657238416fbf73",
    "title": "暮春幽兰小集",
    "authorName": "金永爵",
    "authorId": "adcfe4dbf626f1ffd1457b72d1457b72",
    "dynasty": "清",
    "content": [
      "岳下岚漪坐处深，韶光收纳养诗心。",
      "春阑已觉千花乱，院寂自闻一鸟吟。",
      "烟散茶炉鸣涧籁，云生画壁响山琴。",
      "寻芳近日奚囊富，惟许高朋独赏音。"
    ]
  },
  {
    "id": "adcfe4dbf626f1ff1f105deb640ac95a",
    "title": "渡江",
    "authorName": "金永爵",
    "authorId": "adcfe4dbf626f1ffd1457b72d1457b72",
    "dynasty": "清",
    "content": [
      "翩翩冠盖入中原，翠幕江头饮别樽。",
      "衰草烧痕微辨路，寒林暮景远疑村。",
      "平沙列戍红兜出，老树祠神素楮翻。",
      "借问叆阳何处是，青烟一道隔山昏。"
    ]
  },
  {
    "id": "adcfe4dbf626f1ff4da1c5329261ba3c",
    "title": "雨夜与李友石曹烟岩两侍郎沈茝石朴锦铃曹荷上三承宣赵兰西学士游挹清楼",
    "authorName": "金永爵",
    "authorId": "adcfe4dbf626f1ffd1457b72d1457b72",
    "dynasty": "清",
    "content": [
      "老来颜发已全凋，犹喜风流未寂寥。",
      "山雨涤襟浑忘暑，江风拂袖欲生潮。",
      "壮游历历从头算，晓月依依举手招。",
      "一枕初回盟鹭梦，茶烟起处拾残樵。"
    ]
  },
  {
    "id": "adcfe4dbf626f1ff19b7f36730009a38",
    "title": "南轩即目",
    "authorName": "金永爵",
    "authorId": "adcfe4dbf626f1ffd1457b72d1457b72",
    "dynasty": "清",
    "content": [
      "庭树秋风高，槭槭起寒响。",
      "落叶恋旧枝，低回复欲上。"
    ]
  },
  {
    "id": "adcfe4dbf626f1fffaa4bc96ef49a942",
    "title": "纪晓岚紫石砚歌",
    "authorName": "金永爵",
    "authorId": "adcfe4dbf626f1ffd1457b72d1457b72",
    "dynasty": "清",
    "content": [
      "十砚先生癖于砚，罢官归里瓶无粟。惟有诗刺两牛腰，端坑奇石声相触。",
      "就中济阳井叔刊，日夕摩挲爱尤笃。篆籀苍劲铭其背，八角廉棱截紫玉。",
      "金樱手捧隃麋香，品月题花幽事足。淬妃欣说遇钜公，晓岚清雅不入俗。",
      "山斗声名遍华夷，徂夏我读《滦阳录》。西清常共补被携，小泓晴虹光怪数。",
      "松园前辈驾星槎，邂逅论交蒙赠辱。笔势矫矫传海邦，渴骥奔泉无蜷局。",
      "春风吹落经畹斋，几案清哦佐醽醁。茧纸百幅白如银，宝物如今于我属。",
      "见此宛若对昔贤，净水莲房手自浴。留作吾家永宝用，岂数金线与蛾绿。",
      "六传百有九年间，鸲眼几点记往躅。为证邵亭文字祥，明窗续成《中林曲》。"
    ]
  },
  {
    "id": "adcfe4dbf62aa5af1faf2c8477e209ed",
    "title": "君子泉",
    "authorName": "蒋溥",
    "authorId": "adcfe4dbf62aa5afc59b469d7283518d",
    "dynasty": "清",
    "content": [
      "因念先人泽，还游君子林。",
      "径随千竹远，门对一泉深。",
      "静室祛尘虑，禅房发古心。",
      "肩舆更前去，万籁听清音。"
    ]
  },
  {
    "id": "adcfe4dbf6454b9af9a68c18921cd8b6",
    "title": "登永平城楼",
    "authorName": "史梦兰",
    "authorId": "adcfe4dbf6454b9af542eae111f524c3",
    "dynasty": "清",
    "content": [
      "风雨孤城暮，危楼接太清。",
      "乱山肥子国，野水汉家营。",
      "飞鸟冲烟出，长虹压浦明。",
      "古来征战地，凭吊不胜情。"
    ]
  },
  {
    "id": "adcfe4dbf6454b9abfc992bd2280920b",
    "title": "过高经略横滦别墅故址",
    "authorName": "史梦兰",
    "authorId": "adcfe4dbf6454b9af542eae111f524c3",
    "dynasty": "清",
    "content": [
      "地已归禅寂，犹存别墅名。",
      "残僧迷旧事，老树变秋声。",
      "水落山根豁，云开岸脚明。",
      "谢公墩自在，一任后人争。"
    ]
  },
  {
    "id": "adcfe4dbf6454b9a98b9580b50105346",
    "title": "重游九莲庵",
    "authorName": "史梦兰",
    "authorId": "adcfe4dbf6454b9af542eae111f524c3",
    "dynasty": "清",
    "content": [
      "锦绣屏风四面开，骑驴又逐白云来。",
      "夕阳峰影当窗落，细雨泉声绕壁回。",
      "僧指瀑源穿树杪，雀争残果坠经台。",
      "青山如旧朱颜改，醉向林峦酹一杯。"
    ]
  },
  {
    "id": "adcfe4dbf6454b9a419503c6e10df270",
    "title": "常职卿以自遣诗见示因广其意答之",
    "authorName": "史梦兰",
    "authorId": "adcfe4dbf6454b9af542eae111f524c3",
    "dynasty": "清",
    "content": [
      "北海之滨旧结庐，东园松竹未应疏。",
      "云山壁上无声画，风雨镫前有味书。",
      "懒向鸡虫争得失，时将乌兔验盈虚。",
      "家居自为鲈鱼恋，岂待秋风赋遂初。"
    ]
  },
  {
    "id": "adcfe4dbf6454b9a419503c6135f6f5f",
    "title": "常职卿以自遣诗见示因广其意答之",
    "authorName": "史梦兰",
    "authorId": "adcfe4dbf6454b9af542eae111f524c3",
    "dynasty": "清",
    "content": [
      "漫向胸中设町畦，早知身外尽筌蹄。",
      "事当棘手机须静，物到平心理自齐。",
      "院僻荒苔随意绿，林深幽鸟尽情啼。",
      "萧斋戏补王褒约，煮茗熏炉课小奚。"
    ]
  },
  {
    "id": "adcfe4dbf6454b9a98f7ebda13aca285",
    "title": "水塔寺",
    "authorName": "史梦兰",
    "authorId": "adcfe4dbf6454b9af542eae111f524c3",
    "dynasty": "清",
    "content": [
      "驱车出郭门，缁尘迎面扑。",
      "引领见西山，顿觉豁心目。",
      "金碧焕楼台，清华足水木。",
      "兰若远相望，烟岚围簇簇。",
      "言寻相国园，水塔名久熟。",
      "取径御园西，冈峦争起伏。",
      "诘曲度龙潭，一径入松竹。",
      "池榭虽荒凉，丘壑尚回复。",
      "架石以为梁，牵藤可补屋。",
      "绕砌乱泉鸣，依檐飞鸟宿。",
      "云来万树平，雨过千峰沐。",
      "奇石蹲虎头，幽林狎麋鹿。",
      "仙果间名葩，朝暮散清馥。",
      "平居爱名胜，如渴思茗粥。",
      "今晨来此间，如画得饱读。",
      "无奈世网牵，欲留不可复。",
      "回首谢山灵，何时此卜筑。"
    ]
  },
  {
    "id": "adcfe4dbf6454b9a13682ff71053ec7f",
    "title": "由水岩过大峪登紫石崖",
    "authorName": "史梦兰",
    "authorId": "adcfe4dbf6454b9af542eae111f524c3",
    "dynasty": "清",
    "content": [
      "才下东峰巅，又上西山顶。人或笑其劳，吾自厉吾猛。",
      "细路循岩{赘山}，登顿披榛梗。鸟鸣林壑幽，犬吠林坞静。",
      "过涧时低头，攀崖还引领。流泉足底鸣，激石声作哽。",
      "曲磴盘环环，平梁横侹侹。行行且复休，小坐据高岭。",
      "南望海天阔，晴空开万顷。城郭带斜阳，白沙接溟涬。",
      "四山红叶红，更比春光靓。傍晚寻路归，十步九换景。",
      "童冠共陶然，歌吟忘路永。到寺日已沈，夜游还烛秉。",
      "寓内多名山，焉能遍游骋。人苦不得间，蓬莱在人境。"
    ]
  },
  {
    "id": "adcfe4dbf64ba6dcddf8cc1ed8cb01d8",
    "title": "无棣",
    "authorName": "朱缃",
    "authorId": "adcfe4dbf64ba6dc1485100302f03905",
    "dynasty": "清",
    "content": [
      "斜日下城角，炎风一骑驰。",
      "野花全白后，山果半红时。",
      "小袖攀桑妇，方垆卖饼师。",
      "我来偶摊饭，树影正离披。"
    ]
  },
  {
    "id": "adcfe4dbf64ba6dca4156aa68b6938c3",
    "title": "赠别李公晋归恩州",
    "authorName": "朱缃",
    "authorId": "adcfe4dbf64ba6dc1485100302f03905",
    "dynasty": "清",
    "content": [
      "经旬亲杖履，游与喜同君。",
      "新水鸭王浦，空山扁鹊坟。",
      "谈丛推雅量，酒阵策奇勋。",
      "挥手来朝别，春风隔暮云。"
    ]
  },
  {
    "id": "adcfe4dbf64ba6dc31502ce19091c620",
    "title": "燕子词",
    "authorName": "朱缃",
    "authorId": "adcfe4dbf64ba6dc1485100302f03905",
    "dynasty": "清",
    "content": [
      "翩翩燕子隔花宇，黑剪红襟向花舞。",
      "去年将子入高楼，主人爱惜垂帘钩。",
      "拂尔毛羽护尔巢，殷勤结纳同良交。",
      "岁寒扬去不回首，无需于君从君嘲。",
      "今年重来少颜色，巢空泥冷生荆棘。",
      "任尔呢喃语纷纷，主人高卧如弗闻。"
    ]
  },
  {
    "id": "adcfe4dbf66a1d2f3c69a8fdacc1227b",
    "title": "春怡园为穆耕珊舅氏别墅甲午秋重过亭榭半圮壁间石刻名人词赋尚存",
    "authorName": "恩霖",
    "authorId": "adcfe4dbf66a1d2fd1457b72d1457b72",
    "dynasty": "清",
    "content": [
      "疏篁瘦石掩蒿莱，烟锁颓垣暗碧苔。",
      "水阁梁空春燕去，歌台秋老野花开。",
      "围棋旧乞羊昙墅，作赋还思宋玉才。",
      "历落青衫仍故我，临风惆怅感重来。"
    ]
  },
  {
    "id": "adcfe4dbf66a1d2fc3e325397112b535",
    "title": "驿柳",
    "authorName": "恩霖",
    "authorId": "adcfe4dbf66a1d2fd1457b72d1457b72",
    "dynasty": "清",
    "content": [
      "毵毵垂柳绕长堤，古驿荒寒鸦乱啼。",
      "暮雨乍收官渡口，夕阳都在板桥西。",
      "折来马上春犹在，舞到风前影太低。",
      "晓色遥看起归思，不堪乡梦易迷离。"
    ]
  },
  {
    "id": "adcfe4dbf66a1d2f76dafe70120de6b1",
    "title": "游桃源洞",
    "authorName": "恩霖",
    "authorId": "adcfe4dbf66a1d2fd1457b72d1457b72",
    "dynasty": "清",
    "content": [
      "洞口沈沈罨绿阴，风泉吹落碧云深。",
      "仙源未必无寻处，至竟谁存避世心。"
    ]
  },
  {
    "id": "adcfe4dbf68369f40e1d47d64f9d19ab",
    "title": "饮雨花台赋落叶",
    "authorName": "妙慧",
    "authorId": "adcfe4dbf68369f4d1457b72d1457b72",
    "dynasty": "清",
    "content": [
      "登眺台千尺，论心酒一尊。",
      "青霜侵树杪，丹叶舞江村。",
      "逐浪同浮梗，随风欲断魂。",
      "荣枯何足叹，此日幸归根。"
    ]
  },
  {
    "id": "adcfe4dbf686645232798e0b6246abf6",
    "title": "郁林除夕",
    "authorName": "钟明进",
    "authorId": "adcfe4dbf6866452d1457b72d1457b72",
    "dynasty": "清",
    "content": [
      "旅中岁月恨淹留，此夕偏惊断梗浮。",
      "鼙鼓山河烽未静，梅花村落笛多愁。",
      "不堪腊尽悲霜鬓，又听更残报晓筹。",
      "万里乡心何处达，梦归犹恐过廉州。"
    ]
  },
  {
    "id": "adcfe4dbf69f1945bee5b7e539736ae7",
    "title": "溪柳",
    "authorName": "张永亮",
    "authorId": "adcfe4dbf69f1945d1457b72d1457b72",
    "dynasty": "清",
    "content": [
      "迥迥山光接，烟迷柳一溪。",
      "临风谁弄笛，喜雨自听鹂。",
      "樵斧隔深谷，渔舟系短堤。",
      "颦眉送行客，不尽夕阳西。"
    ]
  },
  {
    "id": "adcfe4dbf69f1945abece3f5b8af60a6",
    "title": "秋江晚步",
    "authorName": "张永亮",
    "authorId": "adcfe4dbf69f1945d1457b72d1457b72",
    "dynasty": "清",
    "content": [
      "缓步秋江十里堤，闲吟古寺夕阳西。",
      "同人共酌黄花酒，谷口寒鸦傍晚啼。"
    ]
  },
  {
    "id": "adcfe4dbf69fc6bb5c6f5bd69f019ec9",
    "title": "池上",
    "authorName": "卢芳型",
    "authorId": "adcfe4dbf69fc6bbd1457b72d1457b72",
    "dynasty": "清",
    "content": [
      "细雨过春塘，参差荇藻香。",
      "临流非有羡，寄兴在濠梁。"
    ]
  },
  {
    "id": "adcfe4dbf69fc6bb1d85c2c32ae4d19e",
    "title": "春暮",
    "authorName": "卢芳型",
    "authorId": "adcfe4dbf69fc6bbd1457b72d1457b72",
    "dynasty": "清",
    "content": [
      "一庭烟雨绕窗纱，碧绿春残处士家。",
      "倩尽东风留不住，杜鹃声咽杜鹃花。"
    ]
  },
  {
    "id": "adcfe4dbf6b6adc92fcdc19e6760c883",
    "title": "寄怀六兄汉阳",
    "authorName": "陈廷弼",
    "authorId": "adcfe4dbf6b6adc9d1457b72d1457b72",
    "dynasty": "清",
    "content": [
      "长安共被一镫凉，忽漫行踪各渺茫。",
      "书到方知留夏口，冬来犹未到郧阳。",
      "分携南朔云千里，飘泊江湖泪几行。",
      "无限离愁谁共语，渚烟汀火隔潇湘。"
    ]
  },
  {
    "id": "adcfe4dbf6b6adc97c3cb12051a51c12",
    "title": "羚羊峡歌",
    "authorName": "陈廷弼",
    "authorId": "adcfe4dbf6b6adc9d1457b72d1457b72",
    "dynasty": "清",
    "content": [
      "羚羊之峡何巃嵷，根盘厚地凌高穹。",
      "不知谁奋巨灵手，擘成万朵青芙蓉。",
      "丹峰回合翠岩错，暧然日月悬洪蒙。",
      "中穿一道束江水，左旋右折开重重。",
      "牂牁西下万余里，涛风沫雪驰游龙。",
      "惊波乍抑急湍驶，沙崩石触声沨沨。",
      "拿舟入谷若行尽，阴深疑与焦源通。",
      "山回棹转更幽绝，置身恍在潜虬宫。",
      "豁然长啸空谷应，音流哀壑生天风。",
      "啾啾山鬼叫崖馆，峡猿相答幽篁丛。",
      "文鱼腾跃老蛟起，横吹灵雨迷青枫。",
      "客行过此迥凄沮，腰篙背笮行倥偬。",
      "我将返楫问炎海，浩乎一赴归墟中。"
    ]
  },
  {
    "id": "adcfe4dbf6b966d101e107c2e5608e49",
    "title": "送郭华野中丞总制湖广",
    "authorName": "蓝启肃",
    "authorId": "adcfe4dbf6b966d1d1457b72d1457b72",
    "dynasty": "清",
    "content": [
      "中旨才传出汉宫，直教欢喜到儿童。",
      "如闻元祐徵司马，未许东山卧谢公。",
      "列郡应多投墨绶，当朝谁不避青骢。",
      "澄清岂但荆襄路，伫见吁谟沃圣衷。"
    ]
  },
  {
    "id": "adcfe4dbf6bd1d5fa1e0261bed84709b",
    "title": "军行杂咏",
    "authorName": "陈宝",
    "authorId": "adcfe4dbf6bd1d5fd1457b72d1457b72",
    "dynasty": "清",
    "content": [
      "蒐材于覆军，得士岂能勇。",
      "纷纷下第人，辇下聚秋蠓。",
      "长安非我家，道路正汹汹。",
      "对酒思貂裘，将车愁铁笼。",
      "开门一客至，下马千言涌。",
      "要我孱夫笔，佐彼军事冗。",
      "我方嗒焉丧，闻言三曲踊。",
      "走告王与钱，壮语相怂恿。",
      "亦有尼行者，嗫嗫儿女恐。",
      "人生取快意，失蜀匪望陇。",
      "儒冠裹人头，终古茧居蛹。",
      "卷书市鞍辔，僮仆日夜董。",
      "偕行有三子，通名交揖拱。",
      "同是毷氉身，相看一笑唪。"
    ]
  },
  {
    "id": "adcfe4dbf6bd1d5fa1e0261bdb511ee1",
    "title": "军行杂咏",
    "authorName": "陈宝",
    "authorId": "adcfe4dbf6bd1d5fd1457b72d1457b72",
    "dynasty": "清",
    "content": [
      "中州一公子，言事忤当轴。",
      "京朝久闲冗，阅世屡蒿目。",
      "一朝动感慨，屏人书奏牍。",
      "上言垒在郊，主忧臣乃辱。",
      "中言贼未殄，先臣死犹哭。",
      "下言诸将帅，往往旧部曲。",
      "愿借一尺棰，联之若轳辘。",
      "庶几挽天河，救燎增一掬。",
      "用酬累世恩，亦为先臣告。",
      "温诏下中枢，祖筵集华毂。",
      "急装辞国门，如笴斯赴鹄。",
      "王臣则匪躬，父书岂徒读。"
    ]
  },
  {
    "id": "adcfe4dbf6bd1d5fa1e0261b7fcc634c",
    "title": "军行杂咏",
    "authorName": "陈宝",
    "authorId": "adcfe4dbf6bd1d5fd1457b72d1457b72",
    "dynasty": "清",
    "content": [
      "西捻从西来，陕西及山西。",
      "长驱不留行，躏我燕赵齐。",
      "析津国南门，到此迥妖旗。",
      "句河而股海，运河实弦之。",
      "区中卅余邑，马足纵横驰。",
      "千里断邮报，击柝闻王畿。",
      "宫中三圣人，日旰忧烝黎。",
      "禁旅屯近郊，火器升城陴。",
      "五城兴团防，列肆谨所讥。",
      "三方既命将，十道犹徵师。",
      "防剿各有职，廓清常指期。",
      "庙谟岂操切，威克今所宜。",
      "亟当洗赤县，然后靖四陲。"
    ]
  },
  {
    "id": "adcfe4dbf6bd1d5fa1e0261b9a67c63d",
    "title": "军行杂咏",
    "authorName": "陈宝",
    "authorId": "adcfe4dbf6bd1d5fd1457b72d1457b72",
    "dynasty": "清",
    "content": [
      "日落车班班，言至赵北口。",
      "连延十二桥，一线穿臣薮。",
      "滹沱众流汇，畿南北枢纽。",
      "关门得虎豹，可以一夫守。",
      "我闻南方兵，臂金缠到肘。",
      "旗兵一何贫，悬鹑结衣绺。",
      "荷戈有菜色，翻缘酣豢久。",
      "战阵固未经，岂足威戎丑。",
      "居重以驭轻，此语慎非偶。",
      "蒙蒙帆入烟，戢戢鱼在笱。",
      "使者自断饮，为客设村酒。",
      "我欲讯形势，浦上进渔叟。"
    ]
  },
  {
    "id": "adcfe4dbf6bd1d5fa1e0261b625a5a60",
    "title": "军行杂咏",
    "authorName": "陈宝",
    "authorId": "adcfe4dbf6bd1d5fd1457b72d1457b72",
    "dynasty": "清",
    "content": [
      "饮马涉河水，水深当马膝。",
      "土团练未坚，周垣筑甫毕。",
      "千里列防戍，岂能寸寸密。",
      "以我晨星稀，当彼飘风疾。",
      "捣虚猝莫御，走险逝何及。",
      "此贼固天亡，翱翔未思出。",
      "养痈虑终决，执尾忧骤失。",
      "握奇有竞絿，沉思耿中夕。"
    ]
  },
  {
    "id": "adcfe4dbf6bd1d5fa1e0261bc3449c23",
    "title": "军行杂咏",
    "authorName": "陈宝",
    "authorId": "adcfe4dbf6bd1d5fd1457b72d1457b72",
    "dynasty": "清",
    "content": [
      "闻昔咸丰初，有贼林凤祥。",
      "名王仗天戈，捣之于高唐。",
      "尔后十余载，未见兵尘扬。",
      "去年任与赖，隔此河之阳。",
      "兹土非上腴，颇亦能耕桑。",
      "枣实大如卵，秫杆高于墙。",
      "朝墟趁烟火，夕野牧牛羊。",
      "贼至鹰集抄，兵来鸟鸢翔。",
      "兵贼互传舍，游散生虫蝗。",
      "妇稚岂可问，鸡犬尽已殃。",
      "流人哭暑雨，𣨙尸官道旁。",
      "皆缘屯堡废，缓急难逃藏。",
      "坚壁与清野，先病谁储方。",
      "所以将帅武，不若司牧良。"
    ]
  },
  {
    "id": "adcfe4dbf6bd1d5fa1e0261b489783db",
    "title": "军行杂咏",
    "authorName": "陈宝",
    "authorId": "adcfe4dbf6bd1d5fd1457b72d1457b72",
    "dynasty": "清",
    "content": [
      "刚铁截作筒，柔铅煮成豆。",
      "阴火孕蛇腹，神机啄鸟咮。",
      "争长轶弓弩，命中洞介胄。",
      "兹器识利用，夷舶重金购。",
      "初止一夫敌，把玩秘怀袖。",
      "近日堂堂师，每配千万副。",
      "他兵一时废，步伐亦夷授。",
      "鬼方初猾夏，肇衅在卮漏。",
      "神州比多故，乘时逞践蹂。",
      "上赖九庙灵，西獒不复嗾。",
      "蚩尤至今日，制器亦云富。",
      "戎心未可启，慎勿示之陋。"
    ]
  },
  {
    "id": "adcfe4dbf6bd1d5fa1e0261b5589c3ef",
    "title": "军行杂咏",
    "authorName": "陈宝",
    "authorId": "adcfe4dbf6bd1d5fd1457b72d1457b72",
    "dynasty": "清",
    "content": [
      "得官须得印，握刀须握柄。",
      "鞭好马亦骄，箭长弓始劲。",
      "面谀多背憎，貌让乃心竞。",
      "小水噀不得，逆风呼岂应。",
      "六辔在人手，安能工纵磬。"
    ]
  },
  {
    "id": "adcfe4dbf6bd1d5fa1e0261b2d5b847f",
    "title": "军行杂咏",
    "authorName": "陈宝",
    "authorId": "adcfe4dbf6bd1d5fd1457b72d1457b72",
    "dynasty": "清",
    "content": [
      "系马在深闼，剖箱为之槽。",
      "追鸡忽踏瓦，击豕先趋牢。",
      "瓶盎尽翻倒，窗棂便摧烧。",
      "比舍破斧声，誓不遗秋毫。",
      "醉饱发高唱，裸卧纷爬搔。",
      "一妇牵出窖，争先起群嚣。",
      "老冤方惴惴，执爨供刍茭。",
      "齐俗固强悍，吞恨乌能消。",
      "每值毕骑过，或伺中途要。",
      "驱来授畚锸，临穴无一逃。",
      "所报或匪仇，玉石躯命淆。",
      "仇杀迭相寻，将怒兵能挑。",
      "昨日长平坑，今日阿房焦。"
    ]
  },
  {
    "id": "adcfe4dbf6bd1d5fa1e0261b29250137",
    "title": "军行杂咏",
    "authorName": "陈宝",
    "authorId": "adcfe4dbf6bd1d5fd1457b72d1457b72",
    "dynasty": "清",
    "content": [
      "流潦不可止，师进𨹄石桥。万马行淖中，疲蹄不能骄。",
      "我身豕负涂，聊作强虫跳。雨过日在顶，蕴隆蒸发毛。",
      "下马不夕食，坐甲犹终宵。昨者捷书至，军声为之高。",
      "刲羊岂不易，预在扃其牢。群帅利所获，纷纷探巢。",
      "莫肯分偏师，留俟半涉要。坐令出柙者，假息犹炰炰。",
      "书生亦咄咄，健剑须横腰。"
    ]
  },
  {
    "id": "adcfe4dbf6cb66a8bf4fe52be1cdd124",
    "title": "鹦鹉洲祢衡墓",
    "authorName": "杨维屏",
    "authorId": "adcfe4dbf6cb66a8d1457b72d1457b72",
    "dynasty": "清",
    "content": [
      "乱世生难死亦难，无端刘表学曹瞒。",
      "相从地下孔文举，不解辽东管幼安。",
      "岂复狂名计身后，何须危碣表江干。",
      "悲风卷起涛千尺，恐有蛟龙索赋看。"
    ]
  },
  {
    "id": "adcfe4dbf6cb66a8449e12002a5aecd3",
    "title": "留别何佐卿",
    "authorName": "杨维屏",
    "authorId": "adcfe4dbf6cb66a8d1457b72d1457b72",
    "dynasty": "清",
    "content": [
      "故人酒后为长叹，自致青云尔许难。身似嵇康偏作吏，家非卜式亦输官。",
      "局输残劫知空覆，调急幺弦敢辍弹。十载我蔼郎知米贵，看君犹未厌长安。"
    ]
  },
  {
    "id": "adcfe4dbf6cb66a894ced15a03f15bb8",
    "title": "次韵寄和桂德山明府偶然作",
    "authorName": "杨维屏",
    "authorId": "adcfe4dbf6cb66a8d1457b72d1457b72",
    "dynasty": "清",
    "content": [
      "年丰民气乐，讼简吏事间。",
      "曝北短檐下，时见屋上山。",
      "为乐当及时，遑念饱与温。",
      "韩诗二三策，往往造孔颜。",
      "开帙未敢窥，先自正衣冠。",
      "老胥抱牍至，废卷为不欢。",
      "何由乞彼苍，置我三古间。"
    ]
  },
  {
    "id": "adcfe4dbf6cb66a894ced15a9840e708",
    "title": "次韵寄和桂德山明府偶然作",
    "authorName": "杨维屏",
    "authorId": "adcfe4dbf6cb66a8d1457b72d1457b72",
    "dynasty": "清",
    "content": [
      "古书罗我床，古剑啸我壁。挂席问神山，欲到嗟无日。",
      "大厦欻欹身，群圬墁其隙，松寒众草死，凤叫百鸟寂。",
      "拔剑舞七盘，剑气冲天碧。"
    ]
  },
  {
    "id": "adcfe4dbf6cb66a894ced15a6bf901e8",
    "title": "次韵寄和桂德山明府偶然作",
    "authorName": "杨维屏",
    "authorId": "adcfe4dbf6cb66a8d1457b72d1457b72",
    "dynasty": "清",
    "content": [
      "时复跨马出，问俗周里廛。",
      "不知我父老，欣欣何所欢。",
      "儿童负稿秸，落日归柴关。",
      "来岁知饱无，今岁足飘箪。",
      "归来一长叹，当时不能餐。",
      "搴茭何无策，乃更取民阛。",
      "谁能夺彼食，以为能吏颜。",
      "哀哀此瘅人，瘅人在我前。"
    ]
  },
  {
    "id": "adcfe4dbf6d098c86ba6ab15921d43b6",
    "title": "中秋玩月",
    "authorName": "陈廷宪",
    "authorId": "adcfe4dbf6d098c8d1457b72d1457b72",
    "dynasty": "清",
    "content": [
      "三五平分九十秋，良宵得月倍清幽。",
      "风飘丹桂从天落，潮带冰轮入港流。",
      "锦里先生来海峤，绛纱弟子住瀛洲。",
      "光阴荏苒真堪惜，老矣吾还秉烛游。"
    ]
  },
  {
    "id": "adcfe4dbf6d098c8a471966d2f778372",
    "title": "澎湖杂咏",
    "authorName": "陈廷宪",
    "authorId": "adcfe4dbf6d098c8d1457b72d1457b72",
    "dynasty": "清",
    "content": [
      "为避尘埃到海滨，海中依旧有黄尘。",
      "风波满眼才登岸，又被惊沙乱打人。"
    ]
  },
  {
    "id": "adcfe4dbf6d098c8a471966d1266f100",
    "title": "澎湖杂咏",
    "authorName": "陈廷宪",
    "authorId": "adcfe4dbf6d098c8d1457b72d1457b72",
    "dynasty": "清",
    "content": [
      "阴云忽起飓风去，雪岭银峰顷刻成。",
      "不独船中人胆落，山头闲看也心惊。"
    ]
  },
  {
    "id": "adcfe4dbf6d098c8a471966d18cc867a",
    "title": "澎湖杂咏",
    "authorName": "陈廷宪",
    "authorId": "adcfe4dbf6d098c8d1457b72d1457b72",
    "dynasty": "清",
    "content": [
      "偃草吹花臭味同，从来未识鲤鱼风。",
      "炉烟忽变薰莸气，疑是龙涎落鼎中。"
    ]
  },
  {
    "id": "adcfe4dbf6d098c8a471966d7a7b26a0",
    "title": "澎湖杂咏",
    "authorName": "陈廷宪",
    "authorId": "adcfe4dbf6d098c8d1457b72d1457b72",
    "dynasty": "清",
    "content": [
      "润下因何自上来，空中真有撒盐才。",
      "庖人若解为霖味，清水调羹只用梅。"
    ]
  },
  {
    "id": "adcfe4dbf6d098c8a471966d4e7310f5",
    "title": "澎湖杂咏",
    "authorName": "陈廷宪",
    "authorId": "adcfe4dbf6d098c8d1457b72d1457b72",
    "dynasty": "清",
    "content": [
      "晓起惟闻雀斗争，夜来还有白鸠鸣。",
      "寻常凡鸟都如凤，到老何曾听一声。"
    ]
  },
  {
    "id": "adcfe4dbf6d098c8a471966dfb177301",
    "title": "澎湖杂咏",
    "authorName": "陈廷宪",
    "authorId": "adcfe4dbf6d098c8d1457b72d1457b72",
    "dynasty": "清",
    "content": [
      "重驿难通异地宾，舆台陪隶是比邻。",
      "不逢徐福求仙至，那有乘桴访戴人。"
    ]
  },
  {
    "id": "adcfe4dbf6d098c8a471966d1bab5a98",
    "title": "澎湖杂咏",
    "authorName": "陈廷宪",
    "authorId": "adcfe4dbf6d098c8d1457b72d1457b72",
    "dynasty": "清",
    "content": [
      "岛屿平铺几点沙，人从鳌背立生涯。",
      "烟波万顷天连水，得见青山才是家。"
    ]
  },
  {
    "id": "adcfe4dbf6d098c8a471966d2313c0b9",
    "title": "澎湖杂咏",
    "authorName": "陈廷宪",
    "authorId": "adcfe4dbf6d098c8d1457b72d1457b72",
    "dynasty": "清",
    "content": [
      "终古无人见郁葱，不材榕树亦惊风。",
      "只除铁网中间觅，倒有珊瑚七尺红。"
    ]
  },
  {
    "id": "adcfe4dbf6d098c8a471966d79b11739",
    "title": "澎湖杂咏",
    "authorName": "陈廷宪",
    "authorId": "adcfe4dbf6d098c8d1457b72d1457b72",
    "dynasty": "清",
    "content": [
      "莎草蘼芜见亦难，休论秋菊与春兰。",
      "前身折尽看花福，应是河阳旧宰官。"
    ]
  }
]