[
  {
    "id": "adcfe4db1055820841e6e88281cbfe9b",
    "title": "五绝句",
    "authorName": "范咸",
    "authorId": "adcfe4db10558208d1457b72d1457b72",
    "dynasty": "清",
    "content": [
      "衣冠渐已学唐人，妇女红衫一色新。",
      "金鼓齐鸣双举手，浅斟低唱又三巡。"
    ]
  },
  {
    "id": "adcfe4db1055820841e6e88268a09a20",
    "title": "五绝句",
    "authorName": "范咸",
    "authorId": "adcfe4db10558208d1457b72d1457b72",
    "dynasty": "清",
    "content": [
      "不须戛玉更敲金，声韵幽扬夜漏沈。",
      "自是天民歌帝力，儿家知识本无心。"
    ]
  },
  {
    "id": "adcfe4db1055820841e6e882419a39c8",
    "title": "五绝句",
    "authorName": "范咸",
    "authorId": "adcfe4db10558208d1457b72d1457b72",
    "dynasty": "清",
    "content": [
      "岛上方言语意深，依然天籁有清音。",
      "须知声教通重译，倾尽尊亲万国心。"
    ]
  },
  {
    "id": "adcfe4db10558208694892b0bc03c98f",
    "title": "吹箫",
    "authorName": "范咸",
    "authorId": "adcfe4db10558208d1457b72d1457b72",
    "dynasty": "清",
    "content": [
      "裹发殷勤愿执鞭，服劳吾意亦欣然。",
      "怪他麻达风骚甚，学得吹箫便是仙。"
    ]
  },
  {
    "id": "adcfe4db10558208070fea92ea041833",
    "title": "再登文昌阁访蔡院长",
    "authorName": "范咸",
    "authorId": "adcfe4db10558208d1457b72d1457b72",
    "dynasty": "清",
    "content": [
      "别来才几时，风花已飘瞥。",
      "柳叶高于城，柳絮飞如雪。",
      "水色定处浓，岚烟远还灭。",
      "客去鸟声喧，空斋独幽绝。"
    ]
  },
  {
    "id": "adcfe4db105582088f9437182d7c821a",
    "title": "岣嵝碑",
    "authorName": "范咸",
    "authorId": "adcfe4db10558208d1457b72d1457b72",
    "dynasty": "清",
    "content": [
      "岐阳石鼓文仅存，安置太学真嶙峋。更复上溯二千载，神禹鸟迹荒丘坟。",
      "退之好奇寻古碣，眼未曾见空传说。岣嵝山尖读旧碑，赤文绿字蛟龙掣。",
      "是谁道士偶得睹，事幽语秘终非实。朱张重游入杳茫，鸾漂凤泊悲苍凉。",
      "搜索南岳竟无有，书之简策心彷徨。丹铅先生生已晚，独窥墨本神飞扬。",
      "篆奇义密苦未晓，译以形象词琳琅。自云祝融峰绝顶，踝书巉刻非虚影。",
      "仙扃灵钥辟千年，万古文章传世永。我来修志惭直笔，稽古湮沈肝肺热。",
      "炎帝茶陵尚郁葱，湘灵帝子啼鹃血。初访岳麓得数纸，拖船坳侧依稀是。",
      "传闻南渡嘉定年，隐真屏下移来此。献之连帅镌石壁，四绝堂前谁与敌。",
      "更教摹拓薰麝煤，着手摩挲苔藓剔。衡阳令君忽致书，惠我古本行次且。",
      "县北计里五十二，岣嵝有峰藏璠玙。大禹庙后数百尺，精铁面削螭盘纡。",
      "有司置吏勤守护，闭藏风雨雷霆俱。浴手幡阅少缺画，非隶非篆非虫鱼。",
      "翚飞翼跂倚短剑，古鼎跃水罗珊瑚。两本肥瘦差有别，麓山重刻宁差讹。",
      "云何至宝反后出，永叔夹漈遗摭罗。新安当时已难觅，紫盖咫尺迷嵯峨。",
      "问途雁塔初不远，岂有万丈遮藤萝。是邪非邪正难识，未得辨口如悬河。",
      "《尚书》古文疑伪作，姚兴张霸何其多。谬托蝌斗费量度，孰为发覆忘偏颇。",
      "多闻阙疑见阙殆，吾服至教脱臼科。少陵枉自嗟才竭，昌黎力薄终如何。",
      "后生仰止兴不浅，金泥玉检空吟哦。"
    ]
  },
  {
    "id": "adcfe4db10558208cd3ff541face37f8",
    "title": "庄副使惠女贞酒走笔赋谢",
    "authorName": "范咸",
    "authorId": "adcfe4db10558208d1457b72d1457b72",
    "dynasty": "清",
    "content": [
      "裸人种稻手自舂，咀嚼作曲尘埋封。",
      "椰瓢妇子共酣饮，醉奉客尝情何浓。",
      "吾曹小户偏爱洁，对此惨澹愁眉锋。",
      "梨花竹叶在何许，当筳生怕恶客逢。",
      "一朝贾舶千里至，乡味百斛来吴淞。",
      "南华仙人号酒圣，特遣从事陈词恭。",
      "江村蜡树是贞木，花开细白凌寒冬。",
      "其实补精益神气，能袪百病扶龙钟。",
      "以之为酿功力倍，丹成不啻陪赤松。",
      "我闻掀髯一长啸，年虽未老多衰容。",
      "炎方阳气舒一敛，眼花作字常驳舛。",
      "精力驽缓生恂瞀，深惧株橛心憧憧。",
      "举杯芳馥餍馋口，如镃引铁鱼唼喁。",
      "枯肠一润融血脉，赤赪两颧丰姿丰。",
      "升床酣卧梦恬适，游仙直上蓬莱峰。",
      "感君此惠日洗斝，荡涤胶固从来胸。",
      "急撑春日看花眼，君岂巨蹶吾蛩蛩。"
    ]
  },
  {
    "id": "adcfe4db105582085ca6f28f2e70dff9",
    "title": "二十六日晚泊澎湖",
    "authorName": "范咸",
    "authorId": "adcfe4db10558208d1457b72d1457b72",
    "dynasty": "清",
    "content": [
      "计程问澎湖，取道疑已远。",
      "沿洄逾七更，花屿杳难辨。",
      "金乌已西落，风微柁欲转。",
      "黑沟惊狂澜，横洋畏屯蹇。",
      "传闻弱水近，东去不复返。",
      "岂必饱鱼腹，窃自轻轩冕。",
      "藤縆数百尺，用试水深浅。",
      "俄见白鸟飞，色喜定残喘。",
      "澳岛三十六，卷石非绝巘。",
      "潮势觉已平，欠伸求息偃。",
      "收篷且寄泊，努力进餐饭。"
    ]
  },
  {
    "id": "adcfe4db10558208ec824dd6028bf781",
    "title": "三月二十五日渡海纪所见",
    "authorName": "范咸",
    "authorId": "adcfe4db10558208d1457b72d1457b72",
    "dynasty": "清",
    "content": [
      "海门峡如束，放舟还趁潮。",
      "岛屿渐以远，仰视惟云霄。",
      "天与水为一，远帆同秋毫。",
      "极目杳无际，意气惨不骄。",
      "问程藉指南，出海称人豪。",
      "亚班揽篷索，上下等悬猱。",
      "巨浪拍天起，比似桅樯高。",
      "龙骨从上过，一落轻于毛。",
      "远望峻岭矗，水沸山岳摇。",
      "柁师噤不语，谓是鲲鱼尻。",
      "喷沬散作雨，十里闻腥臊。",
      "转瞬无所睹，但觉心旌愮。",
      "晚霞日初落，星斗何迢迢。",
      "夜黑青燐生，非鬼亦非妖。",
      "燄燄千万点，谁将十斛抛。",
      "此景洵奇绝，坐看过中宵。",
      "鸡鸣天欲曙，华彩掀波涛。",
      "天吴与紫凤，野火春风烧。",
      "万顷荡金碧，蛟鼍争潜逃。",
      "动心复駴目，快事倾醇醪。",
      "幸逢圣御宇，海宴无飘飖。",
      "生平见未见，恣意夸同曹。",
      "得藉沧溟力，永静番俗嚣。",
      "归将画蓬壶，游仙足解嘲。",
      "笑语金华人，局蹐虚鸣镳。"
    ]
  },
  {
    "id": "adcfe4db10558208b5b9dd864aa467bc",
    "title": "露香亭即事",
    "authorName": "范咸",
    "authorId": "adcfe4db10558208d1457b72d1457b72",
    "dynasty": "清",
    "content": [
      "夜凉树垂露，晨清花放香。",
      "坐觉幽意适，不知白日长。",
      "守宫鸣前楹，互答怪蝉螀。",
      "机事久已息，掉臂惊螳螂。",
      "感此发深喟，世态何张皇。",
      "营营名利窟，私欲羞难量。",
      "曷弗顺大化，鼓腹游虞唐。",
      "青青木兰树，金粟同芬芳。",
      "离离赪桐枝，火燄烧扶桑。",
      "但逞颜色好，终非金玉章。",
      "吾生更何求，返璞是所望。",
      "亢龙应有悔，大道归敛藏。",
      "君子日乾乾，慎守千金方。"
    ]
  },
  {
    "id": "adcfe4db1055820888d2a4b914e7bbfa",
    "title": "木兰花歌",
    "authorName": "范咸",
    "authorId": "adcfe4db10558208d1457b72d1457b72",
    "dynasty": "清",
    "content": [
      "诗人赋物善言理，不似庭前格竹子。",
      "当知多识即是学，废目任耳非为美。",
      "我来蓬瀛大海东，探奇直欲穷苍穹。",
      "周诹询度百不厌，肯教过眼烟云空。",
      "采辑郡志二十卷，遗书掇拾行将遍。",
      "犹惭臆断恐失真，订误考疑敢云倦。",
      "贝多罗花诗已讹，琵琶形似终如何。",
      "就中无实难伪托，佛经欲写空槎那。",
      "因阅长庆忽顿悟，辛夷恍与木兰遇。",
      "内白外紫状如莲，点点青杨虫食蠹。",
      "昔人几度上芳舟，不识征帆逐远游。",
      "今日模糊才认得，新翻乐府却风流。"
    ]
  },
  {
    "id": "adcfe4db1055820850d3eda232d98e78",
    "title": "赤瓦歌有序",
    "authorName": "范咸",
    "authorId": "adcfe4db10558208d1457b72d1457b72",
    "dynasty": "清",
    "content": [
      "绛云火伞张海国，烧空灭尽青铜色。信知天运应炎方，抟土何缘变髹漆。",
      "万室于今陶者谁，炀灶浑疑欺白日。连掾栉比纷参差，画栋朱甍几回惑。",
      "汉家黄屋禁例严，风剥雨淋遮不得。临漳铜雀更何似，香姜旧款无人识。",
      "况兼四壁光炯炯，环堵恍与宫墙逼。帘前砖影更辉煌，彤墀彩绘盈阶墄。",
      "华棼俨上祝融峰，珠煤贯屋祥光直。千门万户火西驰，照耀烛龙乌戢翼。",
      "我思天台有赤城，朱霞天半称奇特。又闻南方裔外山，赤石为墙标异域。",
      "此间合是虹霓居，羲毂轩轩火鞭扶。六丁叱驭驱蛟螭，故发狂飙销鬼蜮。",
      "君不见火焰山头半焦土，爚爚如焚少荆棘。又不见焮翻地底硫磺山，草枯海破飞烟黑。",
      "麒麟之飓炊繁星，流金烁石鲸鲵息。温泉转作瘴母胎，裂窍烘池土花赩。",
      "刺桐万朵吐红丝，蓦地烧天怪繁殖。扶桑照殿逞鲜妍，艳艳絪缊锦交织。",
      "海若自来足光怪，丹邱浴日镕金霱。蒸郁恒旸阳用九，司天南正神明力。",
      "十八重溪水漰腾，九十九峰山崱屴。鲁阳挥戈势当逐，巫尪自焚尤应殛。",
      "炬牛燧象烂功勋，庶几赫怒彰天德。只今海宴无烽尘，不烦煅鍊洪炉侧。",
      "承平但愿风雨调，永息炎威静八极。"
    ]
  },
  {
    "id": "adcfe4db105582081918f576c1953984",
    "title": "题褚太守禄观稼图",
    "authorName": "范咸",
    "authorId": "adcfe4db10558208d1457b72d1457b72",
    "dynasty": "清",
    "content": [
      "北港地肥沃，种植恒不时。",
      "四月刈新谷，六月开新菑。",
      "十月收大冬，洵有不敛穧。",
      "罔知三年畜，转贩成漏卮。",
      "番儿学唐人，亦解把锄犁。",
      "时清风日好，鸡犬皆嬉嬉。",
      "槟榔簇凤尾，猱采同儿戏。",
      "弯弓射生手，徒充他人饥。",
      "褚侯河南后，跨海效一麾。",
      "动念仁民术，写出豳风诗。",
      "美哉二千石，愿更进微规。",
      "武侯治蜀严，宽猛常相持。",
      "既庶何以教，阿谁是良师。",
      "逋逃何以绝，穷黎何以肥。",
      "至治顺大化，贵与羲皇期。",
      "何时道德同，四海仰风仪。"
    ]
  },
  {
    "id": "adcfe4db10610fba2bafa024e3415ab9",
    "title": "和金伯豫先生赠陶社诗步原韵",
    "authorName": "祝书根",
    "authorId": "adcfe4db10610fbad1457b72d1457b72",
    "dynasty": "清",
    "content": [
      "名园歌舞地，又见出群才。",
      "丝竹欣瞻澳，黄金肯筑台。",
      "不期流俗赏，自有故人来。",
      "我亦投竿者，陶然共举杯。"
    ]
  },
  {
    "id": "adcfe4db10610fba009b620ab463c7ba",
    "title": "寿陈唯生",
    "authorName": "祝书根",
    "authorId": "adcfe4db10610fbad1457b72d1457b72",
    "dynasty": "清",
    "content": [
      "凭阶鞠𦜕敞华筵，虎瑟龙笙福禄骈。",
      "比算桑增株八百，曳珠客进履三千。",
      "充闾瑞气惊臣朔，累代清芬媲孟坚。",
      "人世期颐刚有半，难兄难弟此称贤。"
    ]
  },
  {
    "id": "adcfe4db10610fba009b620aa3e56d56",
    "title": "寿陈唯生",
    "authorName": "祝书根",
    "authorId": "adcfe4db10610fbad1457b72d1457b72",
    "dynasty": "清",
    "content": [
      "天生孝友属斯人，鼓吹笙簧见性真。",
      "报国未忘儒者事，出山遂现宰官身。",
      "万家春献跻堂酒，五色云开揽揆辰。",
      "室有儿曹麟骥似，便当一顾傲风尘。"
    ]
  },
  {
    "id": "adcfe4db10610fba009b620a1d82d215",
    "title": "寿陈唯生",
    "authorName": "祝书根",
    "authorId": "adcfe4db10610fbad1457b72d1457b72",
    "dynasty": "清",
    "content": [
      "文场战后旧知名，此日新醅介寿情。",
      "三党星觇奎井朗，千秋风挹蕨薇青。",
      "称诗未必输高适，了愿终须学向平。",
      "五十悬车前约在，故园杖履伫偕行。"
    ]
  },
  {
    "id": "adcfe4db10610fba009b620acd3f7098",
    "title": "寿陈唯生",
    "authorName": "祝书根",
    "authorId": "adcfe4db10610fbad1457b72d1457b72",
    "dynasty": "清",
    "content": [
      "黄绵到处日初长，远道传呼益算觞。",
      "惠爱君能追召杜，密亲我幸附潘杨。",
      "寿人汉曲谐宫吕，扬子吴波挹酒浆。",
      "一笑台莱新颂美，临风缄寄锦衣乡。"
    ]
  },
  {
    "id": "adcfe4db10610fbaf71ebaae32b11a3b",
    "title": "贺陈毓瑞周年花甲四首",
    "authorName": "祝书根",
    "authorId": "adcfe4db10610fbad1457b72d1457b72",
    "dynasty": "清",
    "content": [
      "橐笔当年共苦辛，又更拳乱廿馀春。",
      "我缘衣食贫兼病，君有文章屈亦伸。",
      "且喜善人绵后泽，不虞妒妇阻前津。",
      "从知守道唯精一，未学陈思赋感甄。"
    ]
  },
  {
    "id": "adcfe4db10610fbaf71ebaaee776c6c3",
    "title": "贺陈毓瑞周年花甲四首",
    "authorName": "祝书根",
    "authorId": "adcfe4db10610fbad1457b72d1457b72",
    "dynasty": "清",
    "content": [
      "百六韶光廿四风，春游觞酒画图中。",
      "多文为富神俱畅，美意延年气自冲。",
      "天上德星千里耀，江头旧雨两间雄。",
      "闲来老子婆娑甚，遭遇穷时兴不穷。"
    ]
  },
  {
    "id": "adcfe4db10610fbaf71ebaae461c89d8",
    "title": "贺陈毓瑞周年花甲四首",
    "authorName": "祝书根",
    "authorId": "adcfe4db10610fbad1457b72d1457b72",
    "dynasty": "清",
    "content": [
      "纷传风气尚桓桓，蛮触争衡放眼看。",
      "罗雀已同廷尉翟，登龙谁识使君韩。",
      "殷怀一本思能永，着手频烦意未安。",
      "为介兕觥无量寿，阳春有脚不嫌寒。"
    ]
  },
  {
    "id": "adcfe4db10610fbaf71ebaae712ee68b",
    "title": "贺陈毓瑞周年花甲四首",
    "authorName": "祝书根",
    "authorId": "adcfe4db10610fbad1457b72d1457b72",
    "dynasty": "清",
    "content": [
      "宾朋跄济主能贤，南国棠阴又北燕。",
      "半世征尘聊解组，满阶明月不需钱。",
      "金罍酌彼欢无艺，玉树迎人种有田。",
      "遥想朔方桃荫遍，年年争诵去思篇。"
    ]
  },
  {
    "id": "adcfe4db10610fba86ce614ed0286642",
    "title": "观澄路炮台诗三首，用吴邑尊韵",
    "authorName": "祝书根",
    "authorId": "adcfe4db10610fbad1457b72d1457b72",
    "dynasty": "清",
    "content": [
      "人文结合轻千里，多少耆英乃来此。相看君黄如案几，上有江楼下江水。",
      "江北青山瞭可指，呜呼江防奚自始。外侮不戢内讧起，阋墙燃萁靡有底，而今炮闩亦仅矣。"
    ]
  },
  {
    "id": "adcfe4db10610fba86ce614ef8782fbb",
    "title": "观澄路炮台诗三首，用吴邑尊韵",
    "authorName": "祝书根",
    "authorId": "adcfe4db10610fbad1457b72d1457b72",
    "dynasty": "清",
    "content": [
      "蓦然烽火摇天空，殷雷隐隐蚩尤风。朝曦沉没东海东，雪花艳吐层霄红。",
      "蛟龙乍走冯夷宫，七日七夜围城中。畴逆畴顺畴吉凶，祥风回转凭高穹，坐看西北纷群雄。"
    ]
  },
  {
    "id": "adcfe4db10610fba86ce614eb091138c",
    "title": "观澄路炮台诗三首，用吴邑尊韵",
    "authorName": "祝书根",
    "authorId": "adcfe4db10610fbad1457b72d1457b72",
    "dynasty": "清",
    "content": [
      "时局如斯漫涕涟，且评诗酒罗芳鲜。莲社今开玳瑁筵，新醅绿蚁浮轻圆。",
      "回看珠玉欣在前，不为蝇营争附膻。不事饕餮空馋涎，欢焉知足时餐眠，陶然共醉义皇天。"
    ]
  },
  {
    "id": "adcfe4db10610fba9501333d8034d213",
    "title": "和王云裳大令奉调赴省即次留别原韵",
    "authorName": "祝书根",
    "authorId": "adcfe4db10610fbad1457b72d1457b72",
    "dynasty": "清",
    "content": [
      "昔闻使君来，今见使君去。",
      "来曾何暮歌，去还增逸趣。",
      "一诗一酒厄，纵论百废举。",
      "南国需召公，东山比谢傅。",
      "牛刀割小鲜，彷徨恸歧路。",
      "嗟余皓发新，劳君青眼顾。",
      "世道有隆污，叔季谁毁誉。",
      "捷径笑终南，逃名陋卞务。",
      "乐地广性天，我还行我素。",
      "辽豕异白头，绿此恍然悟。",
      "名园涤尘襟，胜友绝烦虑。",
      "相期师古人，高风靖节著。"
    ]
  },
  {
    "id": "adcfe4db10610fbafaff0675c0a8587d",
    "title": "谨依怡园主人原韵，藉纪陶社成立为他日念",
    "authorName": "祝书根",
    "authorId": "adcfe4db10610fbad1457b72d1457b72",
    "dynasty": "清",
    "content": [
      "我生几见当头月，但论性情不论迹。",
      "当筵忽惊主人诗，累世频沾君子泽。",
      "我欲穷途哭嗣宗，相知岂分南北宅。",
      "兴来诗酒且追陪，莫问焦头与烂额。",
      "今年太岁值丙寅，生气虎虎寻诗伯。",
      "银花齐放上元红，寸铁不持鏖战白。",
      "天生贤宰作主盟，保护风雅同保赤。",
      "回视濂溪清复清，仙才飙举奋六翮。",
      "陈思八斗旧知名，绛县甲子尊前席。",
      "文如燕许笔如椽，座有纪群声有力。",
      "其他盟侣俱觥觥，绣凤描鸾侈雕刻。",
      "愧我庄荒骥尾随，爨馀未解唐音格。",
      "一诗一酒气相投，三沐三薰心则获。",
      "转眼春光二月天，主盟贤宰徵嘉客。",
      "寸怀得失古今同，斗醑催将篇什百。",
      "闻有东山继起英，想望夷犹不忍释。",
      "世间安得素心俦，到此聊以数晨夕。",
      "昨夜桃花开满林，春来江水增千尺。",
      "此时此地小勾留，匹夫自有兴亡责。",
      "纷纷我笑热中人，底事以心作形役。"
    ]
  },
  {
    "id": "adcfe4db10610fba4159592c951084f7",
    "title": "再依原韵和怡园主人",
    "authorName": "祝书根",
    "authorId": "adcfe4db10610fbad1457b72d1457b72",
    "dynasty": "清",
    "content": [
      "义熙甲子编岁月，千百年来已陈迹。",
      "惊看陵谷生风云，又见龙蛇起山泽。",
      "超世何如入醉乡，承家要自求安宅。",
      "纷纷十丈软红尘，不遇热肠齐蹙额。",
      "吾宗彦圣首怡园，踵武乡贤称主伯。",
      "壮岁科名火尚青，频年市隐尊浮白。",
      "清才八斗迈陈思，七步吟成豆箕赤。",
      "造次难忘报国心，翱翔待举冲霄翮。",
      "一诗一句证鸥盟，莲社高张班马席。",
      "名宿耆英二十人，春风管领谁之力。",
      "传来缣纸洛阳多，寿以枣梨安氏刻。",
      "况有神君旷世才，铮铮仙尉标风格。",
      "嗟予老病素无闻，际此纷呶乌有获。",
      "拜读新诗喜且惊，当年想见青云客。",
      "尽教珠履进三千，未肯金缄露什百。",
      "倡和年年成古今，推敲字字增音释。",
      "襟怀潇洒出尘埃，此境此情匪朝夕。",
      "江表风仪应制科，汝南月旦量才尺。",
      "讫今牛耳掌骚坛，垂老未忘先觉责。",
      "下里讴吟勉续貂，无能自笑难为役。"
    ]
  },
  {
    "id": "adcfe4db10610fba13822b6baddd0ea9",
    "title": "三叠前韵和怡园主人Ignore",
    "authorName": "祝书根",
    "authorId": "adcfe4db10610fbad1457b72d1457b72",
    "dynasty": "清",
    "content": [
      "颐春阁里春岁月，但有天伦罕尘迹。",
      "缅怀孝子与乡贤，昆季绳绳绵世泽。",
      "爽垲遥觇几度更，园林犹傍晏婴宅。",
      "偶闻乐事纪新正，南极光明齐手额。",
      "有酒无诗座不欢，遂开莲社尊诗伯。",
      "千秋俯仰一渊明，合座倾尊三大白。",
      "倡始高吟属主人，笔花五彩间苍赤。",
      "一时和者若而人，淩厉清风奋六翮。",
      "我似老饕属餍来，嘉殽旨酒充筵席。",
      "将军负腹可奈何，搜遍枯肠空着力。",
      "晏罢归来发愤多，儗偿诗债烛先刻。",
      "初经哦咏苦支离，词谈不吐乃格格。",
      "君才再接仍不衰，三战辟易期有获。",
      "我谓同室且鸣金，请以旗鼓当嘉客。",
      "若论才思君适仙，斗酒奚止篇盈百。",
      "况是诗魔愈病魔，耽吟能使忧消释。",
      "惭予尘事苦匆匆，辜负心期数晨夕。",
      "但冀名园社早开，苏黄元白诗盈尺。",
      "斯文绝绩起将衰，扢雅扬风此天责。",
      "可怜几辈走终南，犹是热中甘役役。"
    ]
  },
  {
    "id": "adcfe4db1062b21d34208ff8f37f0d37",
    "title": "冬日扈从南苑即事",
    "authorName": "金之俊",
    "authorId": "adcfe4db1062b21dd1457b72d1457b72",
    "dynasty": "清",
    "content": [
      "南苑銮舆驻，西山肃队迎。",
      "晚霞浮紫气，归猎竞寒声。",
      "幕火繁星杂，林霜玉漏清。",
      "衰颓靡寸补，梦寐亦怔营。"
    ]
  },
  {
    "id": "adcfe4db1062b21ddef13ea7f53ff946",
    "title": "冬十月从狩阅武恭纪",
    "authorName": "金之俊",
    "authorId": "adcfe4db1062b21dd1457b72d1457b72",
    "dynasty": "清",
    "content": [
      "晓漏初传雕辇动，千官导引羽林翔。",
      "风旗扇翼移山足，雪铠腾波浴日光。",
      "漫说军容从细柳，亲瞻圣武试长杨。",
      "威行万里应无敌，伫息鲸吹奠海疆。"
    ]
  },
  {
    "id": "adcfe4db1062b21d3c41197b8a0144fb",
    "title": "苦雨",
    "authorName": "金之俊",
    "authorId": "adcfe4db1062b21dd1457b72d1457b72",
    "dynasty": "清",
    "content": [
      "暗云障晓窗，急雨奔泉注。",
      "衢巷倏成川，马牛争蹇步。",
      "阴雾弥远天，亭午常疑暮。",
      "欹栋醉欲倾，颓垣平可渡。",
      "雏雀失巢檐，湿萤依草住。",
      "市民愁露居，乡农苦徵赋。",
      "圣主正忧勤，天心似余怒。",
      "厥咎有攸司，衰庸敢自恕。"
    ]
  },
  {
    "id": "adcfe4db1068bb8ebeeedb6c80d7509e",
    "title": "对月",
    "authorName": "宗桂",
    "authorId": "adcfe4db1068bb8ed1457b72d1457b72",
    "dynasty": "清",
    "content": [
      "一片白如水，清光万里流。",
      "漫怀今古事，极目海天秋。",
      "露湿月中树，笛吹云际楼。",
      "坐深浑不觉，心与共悠悠。"
    ]
  },
  {
    "id": "adcfe4db1068bb8e2b28c77c50d85931",
    "title": "秋阴",
    "authorName": "宗桂",
    "authorId": "adcfe4db1068bb8ed1457b72d1457b72",
    "dynasty": "清",
    "content": [
      "秋阴寥廓景凄凄，衰草荒村望欲迷。",
      "黄菊闲开篱落外，白鸥静立板桥西。",
      "浣衣日暮砧犹急，防堠烟销垒渐低。",
      "最是离人萧瑟听，昏鸦头白不禁啼。"
    ]
  },
  {
    "id": "adcfe4db1068bb8e9c6e7a41f43a1772",
    "title": "冬日偶成",
    "authorName": "宗桂",
    "authorId": "adcfe4db1068bb8ed1457b72d1457b72",
    "dynasty": "清",
    "content": [
      "畏冷每常高卧，爱闲懒学涂鸦。",
      "炉火守如丹灶，殷勤自煮芽茶。"
    ]
  },
  {
    "id": "adcfe4db1068bb8e9c6e7a418ee36272",
    "title": "冬日偶成",
    "authorName": "宗桂",
    "authorId": "adcfe4db1068bb8ed1457b72d1457b72",
    "dynasty": "清",
    "content": [
      "妆罢焚香小阁，幽窗寂寂阴晴。",
      "不解夕阳何处，但闻日午鸡鸣。"
    ]
  },
  {
    "id": "adcfe4db107669bf975edc6a3cb7b03f",
    "title": "八月二十六日西山暂归",
    "authorName": "石申",
    "authorId": "adcfe4db107669bfd1457b72d1457b72",
    "dynasty": "清",
    "content": [
      "去去欲无还，幽忧可驻颜。",
      "此生贪白业，不死看青山。",
      "善友能相共，浮云且自闲。",
      "风尘燕市在，留与鬓毛斑。"
    ]
  },
  {
    "id": "adcfe4db107669bff457f9e7aada1976",
    "title": "秋日同芝麓诸公集黑窑厂分赋",
    "authorName": "石申",
    "authorId": "adcfe4db107669bfd1457b72d1457b72",
    "dynasty": "清",
    "content": [
      "车马纷城阙，寻秋此地偏。",
      "路深钟响出，台古烧痕圆。",
      "老树侵沙苑，饥鹰猎岁田。",
      "与君期尽醉，休问战争年。"
    ]
  },
  {
    "id": "adcfe4db1082e5e04e0429a3d724cd0d",
    "title": "过横塘古渡",
    "authorName": "冯咏茜",
    "authorId": "adcfe4db1082e5e0d1457b72d1457b72",
    "dynasty": "清",
    "content": [
      "胜游端拟续流觞，杏子花开日渐长。",
      "买得蜻蜓小如叶，半晴天气过横塘。"
    ]
  },
  {
    "id": "adcfe4db1084a9cfe1e9579ba1919cbe",
    "title": "桃花源",
    "authorName": "李自郁",
    "authorId": "adcfe4db1084a9cfd1457b72d1457b72",
    "dynasty": "清",
    "content": [
      "旧梦荒唐说避秦，桃花辜负几千春。",
      "人间那有仙源路，多事刘郎枉问津。"
    ]
  },
  {
    "id": "adcfe4db108adc59dfc49f27f1c07406",
    "title": "初夏宴集",
    "authorName": "周日灿",
    "authorId": "adcfe4db108adc59d1457b72d1457b72",
    "dynasty": "清",
    "content": [
      "日月无停轨，芳时最难留。",
      "人生当为欢，戚戚复焉求。",
      "幸有芳尊在，旷然涤繁忧。",
      "薰风被广陌，兰茝散林邱。",
      "凫鹥何处来，唼唼鸣沙洲。",
      "叹我羽翼短，飘飖莫与俦。",
      "长歌沧海外，知我共绸缪。"
    ]
  },
  {
    "id": "adcfe4db10a247fdf8ee2328776f8d15",
    "title": "襄城七夕",
    "authorName": "张泰交",
    "authorId": "adcfe4db10a247fdbe3e9d3f8bb88f80",
    "dynasty": "清",
    "content": [
      "万里劳三月，他乡七夕天。",
      "几声茅店雨，一带晚村烟。",
      "兴到酒难觅，愁来夜不眠。",
      "鼓盆余已久，乌鹊亦空填。"
    ]
  },
  {
    "id": "adcfe4db10a77209d586dcf2a568b79e",
    "title": "渡盘龙江",
    "authorName": "张九钺",
    "authorId": "adcfe4db10a7720928dc6b0e3fab5890",
    "dynasty": "清",
    "content": [
      "马影与人语，斜阳共一溪。",
      "鸟归滇海外，雪在五华西。",
      "客事惟山水，幽寻有笮黎。",
      "谁能作拘检，拥卷听晨鸡。"
    ]
  },
  {
    "id": "adcfe4db10a7720985c516ca7a84d2e7",
    "title": "覆箱峰下题彭氏书楼",
    "authorName": "张九钺",
    "authorId": "adcfe4db10a7720928dc6b0e3fab5890",
    "dynasty": "清",
    "content": [
      "独汝村居好，千峰立户前。",
      "桃花一溪雨，枫叶半楼天。",
      "捉瓮翻衣湿，呼儿网鲤旋。",
      "此中事儒术，亦足抵神仙。"
    ]
  },
  {
    "id": "adcfe4db10a7720994472a99310ff7c8",
    "title": "暮过高邮州",
    "authorName": "张九钺",
    "authorId": "adcfe4db10a7720928dc6b0e3fab5890",
    "dynasty": "清",
    "content": [
      "甓社湖深水指东，玩珠楼影拂征篷。",
      "荻花香冷歌前月，蒲叶声多酒后风。",
      "乡梦夜兼柔橹发，诗怀秋与远烟空。",
      "文游台畔登临意，一枕寒螀恨未穷。"
    ]
  },
  {
    "id": "adcfe4db10a772091b28d11d31788bc6",
    "title": "哀太仓龚生肩吾",
    "authorName": "张九钺",
    "authorId": "adcfe4db10a7720928dc6b0e3fab5890",
    "dynasty": "清",
    "content": [
      "乾坤无处置狂才，只合抽身走夜台。",
      "笔落鬼神终避焰，哭残山水为留哀。",
      "塞高鸡鹿弯弓出，梁拥鼋鼍草檄来。",
      "大府机谋谁倚仗，一樽空自酹苍苔。"
    ]
  },
  {
    "id": "adcfe4db10a772091b28d11d23774927",
    "title": "哀太仓龚生肩吾",
    "authorName": "张九钺",
    "authorId": "adcfe4db10a7720928dc6b0e3fab5890",
    "dynasty": "清",
    "content": [
      "名场不惜拔蝥弧，经史填胸得气粗。",
      "一卷丹黄樊绍述，平生名字庾肩吾。",
      "曾倾美酝看余饮，不道雄谭失子孤。",
      "扑枣贳裘歌散尽，章江风雨夜模糊。"
    ]
  },
  {
    "id": "adcfe4db10a77209fb5cd12f81d4fed2",
    "title": "访李望都敏夫不值",
    "authorName": "张九钺",
    "authorId": "adcfe4db10a7720928dc6b0e3fab5890",
    "dynasty": "清",
    "content": [
      "别子青山短簿祠，十年放浪欲何之。",
      "未成梦泽捞虾侣，且逐并州食雁儿。",
      "枯涧薄冰行客路，容林黄叶晓愁时。",
      "如今各逐风尘去，不必相逢话夙期。"
    ]
  },
  {
    "id": "adcfe4db10a77209ed9f03b3908875be",
    "title": "夜宿七级闸闻水声有感",
    "authorName": "张九钺",
    "authorId": "adcfe4db10a7720928dc6b0e3fab5890",
    "dynasty": "清",
    "content": [
      "秋雨打孤篷，游子中夜觉。",
      "篝镫凄以凉，百物下寥阔。",
      "闸口何嗷嘈，一夜积涛蹙。",
      "抑扬疑远近，往返杂歌哭。",
      "低吟不能长，万感满胸曲。",
      "想见故山阿，流泉灌茅屋。",
      "荷锄觇远脉，濯足乱新绿。",
      "幽期隔尘沙，岁月惜局促。",
      "南莼久思张，北士不轻陆。",
      "乡思逐推迁，羁愁震耳目。",
      "此身尚惝恍，所宅亦未卜。",
      "壮齿不恒居，古言有三复。",
      "起弄明月流，湿光滴衣幅。"
    ]
  },
  {
    "id": "adcfe4db10a772091d2c1c508df8f7d2",
    "title": "回山行",
    "authorName": "张九钺",
    "authorId": "adcfe4db10a7720928dc6b0e3fab5890",
    "dynasty": "清",
    "content": [
      "青山不放江出楚，北斗茫茫落洲渚。",
      "天兵破浪斩青冥，云梦潇湘罅如缕。",
      "青冥罅里拿舟上，逼眼精灵狎空旷。",
      "舵侧樯回变怪生，若与舟争谁肯让。",
      "雪骨崩空朽龙虎，皴皮削屑生霜雨。",
      "西风巫峡摇臂脚，东旭金焦吐门户。",
      "石根驾涛袅相逼，漾荡冲融嵌虚碧。",
      "半占青天乌鹊巢，下沈斜日鼋鼍宅。",
      "枯枫老杉皆十围，根盘蛇蜴叶倒垂。",
      "寺门高开大竹翳，阴风或恐来山夔。",
      "下临公瑾散花洲，南屏远映宿雾收。",
      "棹声呕哑落空翠，凫鹥散乱凌清秋。",
      "造物好奇不好平，幽人于此得性情。",
      "玲珑破碎那自惜，梦魂图画生其精。",
      "采石马当犹趁客，及兹每叹飘毫发。",
      "安得冥冥万丈梯，举袖长挥失吴越。"
    ]
  },
  {
    "id": "adcfe4db10a77209c16cc3bf211c7134",
    "title": "山阴潘筠轩学士招同汪九观旗沈大俨斋集冶城寓轩时学士自大梁返",
    "authorName": "张九钺",
    "authorId": "adcfe4db10a7720928dc6b0e3fab5890",
    "dynasty": "清",
    "content": [
      "美人天际留不得，飘零反作长千客。",
      "大江不洗宫锦袍，仍带玉堂旧颜色。",
      "三花携出少室山，梁园词赋争追攀。",
      "归来黄金快手尽，笑对文君眉黛寒。",
      "谢公墩前一招手，为余吹笛秦淮口。",
      "叱散南朝裙屐人，隔林呼到王昙首。",
      "东山何必携丝竹，读书论文豪亦足。",
      "薰风绕室泛红兰，斜日摇樽鸣翠木。",
      "前楹移席杯纵横，更阑凉露下不惊。",
      "蒋山明星落四五，月华欲向东南倾。",
      "昨夜天鸡啼一声，引我天姥峰头行。",
      "镜湖荷花三百里，中有山东狂李生。",
      "先生只说镜湖好，但有鲈鱼归及早。",
      "明日相思京口舟，他时并马山阴道。"
    ]
  },
  {
    "id": "adcfe4db10aeb7542d33e590c01b9a33",
    "title": "舟发梓潼镇",
    "authorName": "李如蕙",
    "authorId": "adcfe4db10aeb754d1457b72d1457b72",
    "dynasty": "清",
    "content": [
      "万里回乡道路难，秋江买棹水漫漫。",
      "征帆未挂心先怯，数向舟人问险滩。"
    ]
  },
  {
    "id": "adcfe4db10aeb754875ca281421aa762",
    "title": "拟远离曲",
    "authorName": "李如蕙",
    "authorId": "adcfe4db10aeb754d1457b72d1457b72",
    "dynasty": "清",
    "content": [
      "送君欲别情难别，望君不望君归早。",
      "富贵能如古宋宏，敢惜君归妾颜老。"
    ]
  },
  {
    "id": "adcfe4db10b2320483e3d67b19cba1d6",
    "title": "次牧《翁六月七日迎河东君于云间喜而有述》诗",
    "authorName": "周葵",
    "authorId": "adcfe4db10b23204d1457b72d1457b72",
    "dynasty": "清",
    "content": [
      "指顾云间去路悠，迢迢浅水漾轻愁。",
      "追随飘影承纤手，绾结柔条可并头。",
      "何似大夫能射雉，不须丞相去鞭牛。",
      "妆成披扇还相笑，旧恨新欢共一舟。"
    ]
  },
  {
    "id": "adcfe4db10b2320483e3d67b938c6237",
    "title": "次牧《翁六月七日迎河东君于云间喜而有述》诗",
    "authorName": "周葵",
    "authorId": "adcfe4db10b23204d1457b72d1457b72",
    "dynasty": "清",
    "content": [
      "画槛朱栏别院深，荷香曲处覆成阴。",
      "银河笑指他年事，碧海欢盟此夜心。",
      "花烛开时吟好句，管弦歇处奏繁音。",
      "愿将婀娜重怜惜，莫谓枝头长似金。"
    ]
  },
  {
    "id": "adcfe4db10b9d051ecb2771298921a3f",
    "title": "恭题晋赠中宪大夫四川崇庆州牧理斋常公殉节纪略后",
    "authorName": "涂日烜",
    "authorId": "adcfe4db10b9d051d1457b72d1457b72",
    "dynasty": "清",
    "content": [
      "元戎西指正桓桓，昔岭犹传转运难。",
      "蛇豕跳梁施贼伎，风霆叱咤发忠肝。",
      "妖氛毕竟歼将尽，壮节须臾事已完。",
      "岂独文章能报国，英魂飒爽暮烟寒。"
    ]
  },
  {
    "id": "adcfe4db10b9d051ecb27712eb99b47d",
    "title": "恭题晋赠中宪大夫四川崇庆州牧理斋常公殉节纪略后",
    "authorName": "涂日烜",
    "authorId": "adcfe4db10b9d051d1457b72d1457b72",
    "dynasty": "清",
    "content": [
      "儒臣赴义植彝常，恤典从优贲宠章。",
      "祀纪昭忠辉汗简，恩垂荣荫续清芳。",
      "花溪漫忆鹃啼血，辽海犹闻鹤返乡。",
      "见说遗徽应立懦，当年慷慨重睢阳。"
    ]
  },
  {
    "id": "adcfe4db10c62b5d6900db3b22298f93",
    "title": "送李侍郎",
    "authorName": "高玢",
    "authorId": "adcfe4db10c62b5d4f398cb9418ef612",
    "dynasty": "清",
    "content": [
      "紫禁星霜四十年，崚嶒玉骨自珊然。",
      "粗宣臣力酬明主，乞放闲身作散仙。",
      "四海名流多避席，中朝耆旧半随肩。",
      "何人最有临歧恨，曾辱恩知未第前。"
    ]
  },
  {
    "id": "adcfe4db10dba90f548aa1519dca31c5",
    "title": "柳浪袁中郎先生别墅",
    "authorName": "侯家璋",
    "authorId": "adcfe4db10dba90fd1457b72d1457b72",
    "dynasty": "清",
    "content": [
      "春犁耕尽馆基高，柳浪如今剩白涛。",
      "陶令归时原有菊，刘郎去后已无桃。",
      "天空牧笛湖三面，月上渔船水半篙。",
      "故里人来萧索甚，碑文剥落首重搔。"
    ]
  },
  {
    "id": "adcfe4db10e06186321e3b2bd9fac2ce",
    "title": "闰中秋",
    "authorName": "赖世观",
    "authorId": "adcfe4db10e06186a3545bd707743a68",
    "dynasty": "清",
    "content": [
      "两番佳节两中秋，三五团圆月复留。",
      "镜里前身今细认，天涯旧迹此重游。",
      "仍教桂影添诗思，又送蟾光入醉眸。",
      "远指清辉加减处，依然题句上层楼。"
    ]
  },
  {
    "id": "adcfe4db10e06186edd27db7c64e1c14",
    "title": "辛卯1891首春偕邱仙根工部长兄俊臣广文等游火山新岩",
    "authorName": "赖世观",
    "authorId": "adcfe4db10e06186a3545bd707743a68",
    "dynasty": "清",
    "content": [
      "玉枕山中别有天，灵泉流火几千年。",
      "杖头日近回峰接，足下云生古洞连。",
      "鸟宿疏林巢对月，猿啼深坞树拖烟。",
      "钟声直透三清境，举首徘徊兴欲仙。"
    ]
  },
  {
    "id": "adcfe4db10e06186edd27db7733781de",
    "title": "辛卯1891首春偕邱仙根工部长兄俊臣广文等游火山新岩",
    "authorName": "赖世观",
    "authorId": "adcfe4db10e06186a3545bd707743a68",
    "dynasty": "清",
    "content": [
      "石径盘旋策杖迟，新岩却比旧岩奇。",
      "层云远绕迷身际，万壑皆低俯首时。",
      "露竹频看抽稚笋，春花自放古虬枝。",
      "蓬莱有路无穷景，人入林中鸟不知。"
    ]
  },
  {
    "id": "adcfe4db10e061864a6deab389e28395",
    "title": "悟道",
    "authorName": "赖世观",
    "authorId": "adcfe4db10e06186a3545bd707743a68",
    "dynasty": "清",
    "content": [
      "半积阴功半读书，乾坤到处是吾庐。",
      "逍遥莫把尘牵住，洗涤聊将志畅舒。",
      "有酒醉眠明月窟，无吟含笑白云居。",
      "此身曾作登瀛梦，今日闲来看太虚。"
    ]
  },
  {
    "id": "adcfe4db10e061864a6deab3869e82a4",
    "title": "悟道",
    "authorName": "赖世观",
    "authorId": "adcfe4db10e06186a3545bd707743a68",
    "dynasty": "清",
    "content": [
      "混元一气界三千，日月流行转大天。",
      "动植飞潜循自性，人生代谢几多年。",
      "惟留品节名长在，空费英雄策万全。",
      "世事做完空手去，后身未了续前缘。"
    ]
  },
  {
    "id": "adcfe4db10e06186a77894f5dd845a1a",
    "title": "游北郊",
    "authorName": "赖世观",
    "authorId": "adcfe4db10e06186a3545bd707743a68",
    "dynasty": "清",
    "content": [
      "野旷天将晚，山边白鹭飞。",
      "池塘春水绿，渔父未曾归。"
    ]
  },
  {
    "id": "adcfe4db10e06186e90b06a04827b453",
    "title": "闺思",
    "authorName": "赖世观",
    "authorId": "adcfe4db10e06186a3545bd707743a68",
    "dynasty": "清",
    "content": [
      "瑟瑟寒风起，秋鸿声不已。",
      "斜窗月色明，塞外人千里。"
    ]
  },
  {
    "id": "adcfe4db10e061864cbac84cdb763842",
    "title": "晚游西郊",
    "authorName": "赖世观",
    "authorId": "adcfe4db10e06186a3545bd707743a68",
    "dynasty": "清",
    "content": [
      "晚村绿竹自萧疏，犬吠声中野老居。",
      "一笑相逢曾识面，谁知托迹半樵渔。"
    ]
  },
  {
    "id": "adcfe4db10e061864cbac84c986eb6ba",
    "title": "晚游西郊",
    "authorName": "赖世观",
    "authorId": "adcfe4db10e06186a3545bd707743a68",
    "dynasty": "清",
    "content": [
      "夕阳西坠半孤村，鸟语声中树色翻。",
      "牧子横牛吹短笛，闲来坐看菜花园。"
    ]
  },
  {
    "id": "adcfe4db10e061864cbac84c703040ab",
    "title": "晚游西郊",
    "authorName": "赖世观",
    "authorId": "adcfe4db10e06186a3545bd707743a68",
    "dynasty": "清",
    "content": [
      "园中种植地瓜多，野菜青青暮色过。",
      "地在城西三里外，茅庐聚首乐行窝。"
    ]
  },
  {
    "id": "adcfe4db10e06186928aa3f030115d95",
    "title": "感慨",
    "authorName": "赖世观",
    "authorId": "adcfe4db10e06186a3545bd707743a68",
    "dynasty": "清",
    "content": [
      "英雄佩剑决从军，尽日谈兵不论文。",
      "韬略夙储诸葛亮，谁知犹叹国三分。"
    ]
  },
  {
    "id": "adcfe4db10e06186a2726d97f140772c",
    "title": "约游西湖",
    "authorName": "赖世观",
    "authorId": "adcfe4db10e06186a3545bd707743a68",
    "dynasty": "清",
    "content": [
      "六桥烟景最宜诗，天竺飞来峰更奇。",
      "好是苏堤杨柳绿，明朝载酒与君期。"
    ]
  },
  {
    "id": "adcfe4db10e061869433628e7714764c",
    "title": "观潮",
    "authorName": "赖世观",
    "authorId": "adcfe4db10e06186a3545bd707743a68",
    "dynasty": "清",
    "content": [
      "立身海上钓鱼台，尽日潮声去复来。",
      "漫说渔翁能遁世，风波满目打难开。"
    ]
  },
  {
    "id": "adcfe4db10e0618657c85684fb27a654",
    "title": "剃头",
    "authorName": "赖世观",
    "authorId": "adcfe4db10e06186a3545bd707743a68",
    "dynasty": "清",
    "content": [
      "搔首踟蹰散发时，刀光皎处鬓如丝。",
      "吕仙妙术今犹在，留作工夫世上奇。"
    ]
  },
  {
    "id": "adcfe4db10e061867bec4b6e65c6bbf9",
    "title": "水仙花",
    "authorName": "赖世观",
    "authorId": "adcfe4db10e06186a3545bd707743a68",
    "dynasty": "清",
    "content": [
      "玉盏金盘霁月天，深宵醉向好风前。",
      "沙明水净神清冷，不染纤埃便是仙。"
    ]
  },
  {
    "id": "adcfe4db10e061867bec4b6eccc935d8",
    "title": "水仙花",
    "authorName": "赖世观",
    "authorId": "adcfe4db10e06186a3545bd707743a68",
    "dynasty": "清",
    "content": [
      "嫩蕊娉婷出水开，冰肌玉质绝尘埃。",
      "神凝沙石清如许，惯向春风送馥来。"
    ]
  },
  {
    "id": "adcfe4db10e06186f53ed39f143003df",
    "title": "残冬夜饮",
    "authorName": "赖世观",
    "authorId": "adcfe4db10e06186a3545bd707743a68",
    "dynasty": "清",
    "content": [
      "楼中尽醉不停杯，冷透幽香雪里梅。",
      "薄影初移帘上月，东风几日送春来。"
    ]
  },
  {
    "id": "adcfe4db10e06186b72fd249b49664bb",
    "title": "赋得桃红又见一年春得春字",
    "authorName": "赖世观",
    "authorId": "adcfe4db10e06186a3545bd707743a68",
    "dynasty": "清",
    "content": [
      "忆昔桃源路，花红远近新。",
      "忽看千树丽，又见一年春。",
      "依旧风前笑，仍然井上匀。",
      "霞蒸幽隐地，锦簇艳阳辰。",
      "王母尝留迹，渔人几问津。",
      "漫教流水去，长此避嬴秦。"
    ]
  },
  {
    "id": "adcfe4db10e06186ffe2b4bdf8a7c64d",
    "title": "赋得春赖闰加添得春字",
    "authorName": "赖世观",
    "authorId": "adcfe4db10e06186a3545bd707743a68",
    "dynasty": "清",
    "content": [
      "犹是东风转，浑添几度春。",
      "时兼天气闰，景写露华新。",
      "蝶使迷前恨，蜂媒话宿因。",
      "阳回饶上巳，斗指向双辰。",
      "隔树莺啼乱，疏帘燕掠频。",
      "烟深杨柳暗，雾重杏花匀。",
      "婪尾林中路，鳌头宴里人。",
      "料知桐叶绽，暮霭散香尘。"
    ]
  },
  {
    "id": "adcfe4db10e06186a9a6904dd5a35885",
    "title": "赋得人在蓬莱第一峰得峰字",
    "authorName": "赖世观",
    "authorId": "adcfe4db10e06186a3545bd707743a68",
    "dynasty": "清",
    "content": [
      "蓬莱人不到，有客步仙踪。",
      "谔谔无双士，峨峨第一峰。",
      "振衣排玉笋，举袖摘芙蓉。",
      "近日丹梯接，书云碧落封。",
      "三千尘极目，两大象罗胸。",
      "最是登瀛路，弹冠庆协恭。"
    ]
  },
  {
    "id": "adcfe4db10e06186fd46f743631fef1f",
    "title": "赋得霜叶红于二月花得霜字",
    "authorName": "赖世观",
    "authorId": "adcfe4db10e06186a3545bd707743a68",
    "dynasty": "清",
    "content": [
      "一望红如许，枫林叶染霜。",
      "百花输艳色，二月逊新妆。",
      "映日疑脂抹，飘风似火扬。",
      "吴江波正冷，蜀道锦成坊。",
      "绝胜桃源丽，还超杏苑光。",
      "停车堪坐爱，疏影异群芳。"
    ]
  },
  {
    "id": "adcfe4db10e061865fa03de5b1b62db1",
    "title": "有感",
    "authorName": "赖世观",
    "authorId": "adcfe4db10e06186a3545bd707743a68",
    "dynasty": "清",
    "content": [
      "世衰已道微，风俗自今非。",
      "郁郁向谁诉，斯民叹靡依。",
      "避秦复无地，惆怅焉所归。",
      "徙倚西城下，孤踪吊落晖。"
    ]
  },
  {
    "id": "adcfe4db10e061862807d68ba5bf3661",
    "title": "悲秋曲",
    "authorName": "赖世观",
    "authorId": "adcfe4db10e06186a3545bd707743a68",
    "dynasty": "清",
    "content": [
      "淅沥虚声动高秋，寒风吹尽白蘋洲。",
      "征人塞外长相忆，极目天涯斜日流。",
      "自是一番萧瑟里，汉家景象万山愁。"
    ]
  },
  {
    "id": "adcfe4db10ed7b1acdfdb1d6b42e4775",
    "title": "题兰史诗草",
    "authorName": "梁霭",
    "authorId": "adcfe4db10ed7b1ad1457b72d1457b72",
    "dynasty": "清",
    "content": [
      "文采佳人擅，千言下笔轻。",
      "琴心笑秾冶，剑气倚纵横。",
      "爱国同工部，陈书慕贾生。",
      "牛衣休下泪，戒旦正鸡鸣。"
    ]
  },
  {
    "id": "adcfe4db10ed7b1a2a7e0d7aba0f7f8e",
    "title": "七夕",
    "authorName": "梁霭",
    "authorId": "adcfe4db10ed7b1ad1457b72d1457b72",
    "dynasty": "清",
    "content": [
      "绮席铺深院，秋河近曲屏。",
      "烛光防睡鹊，扇影怯流萤。",
      "良会期偏短，离忧岁又经。",
      "庭阶风露冷，珍重语双星。"
    ]
  },
  {
    "id": "adcfe4db10ed7b1a0d43856845f81db2",
    "title": "春阴",
    "authorName": "梁霭",
    "authorId": "adcfe4db10ed7b1ad1457b72d1457b72",
    "dynasty": "清",
    "content": [
      "瑶窗几日不通曦，黯黯春随镜里枝。",
      "做雨天疑烟暝夜，倚栏人似梦回时。",
      "花阴匝地凉如水，柳色遮帘淡入诗。",
      "晕碧楼台成画本，独怜风峭燕归迟。"
    ]
  },
  {
    "id": "adcfe4db10ed7b1a1f0dc320dabec533",
    "title": "雨后遣怀",
    "authorName": "梁霭",
    "authorId": "adcfe4db10ed7b1ad1457b72d1457b72",
    "dynasty": "清",
    "content": [
      "雨后芭蕉绿上檐，晚凉新喜夹衣添。",
      "花因欲睡频依槛，月为怜秋故恋帘。",
      "午夜无眠供茗碗，半年多病谢文奁。",
      "偶乘清兴烧银烛，独自翻书号玉签。"
    ]
  },
  {
    "id": "adcfe4db10ed7b1a303ceff146c93bab",
    "title": "写意",
    "authorName": "梁霭",
    "authorId": "adcfe4db10ed7b1ad1457b72d1457b72",
    "dynasty": "清",
    "content": [
      "江云不在树，春浦远无舟。",
      "悟得天然意，花飞水自流。"
    ]
  },
  {
    "id": "adcfe4db10ed7b1a71b762cac543457f",
    "title": "春愁",
    "authorName": "梁霭",
    "authorId": "adcfe4db10ed7b1ad1457b72d1457b72",
    "dynasty": "清",
    "content": [
      "芳草一千里，琼楼十二层。",
      "春愁都不见，寒雨黯孤镫。"
    ]
  },
  {
    "id": "adcfe4db10ed7b1a54f4246c6d1c19fd",
    "title": "越华书院呈叶兰台先生",
    "authorName": "梁霭",
    "authorId": "adcfe4db10ed7b1ad1457b72d1457b72",
    "dynasty": "清",
    "content": [
      "翠屏锦幔绕书帏，问字人来水竹扉。",
      "三十六陂秋色满，白荷花里鹡鸰飞。"
    ]
  },
  {
    "id": "adcfe4db10ed7b1a58797b587c65249c",
    "title": "读离骚",
    "authorName": "梁霭",
    "authorId": "adcfe4db10ed7b1ad1457b72d1457b72",
    "dynasty": "清",
    "content": [
      "陈辞敷衽太忉忉，《天问》翻怜《九辨》劳。",
      "千古蛾眉招众嫉，美人心事易《离骚》。"
    ]
  },
  {
    "id": "adcfe4db10ed7b1a58797b583847a11c",
    "title": "读离骚",
    "authorName": "梁霭",
    "authorId": "adcfe4db10ed7b1ad1457b72d1457b72",
    "dynasty": "清",
    "content": [
      "鹈鴂鸣时失众芳，婵媛犹称芰荷裳。",
      "春兰秋菊伤零落，欲补梅花殿楚香。"
    ]
  },
  {
    "id": "adcfe4db10ed7b1a0d3ded84afbc9ff7",
    "title": "效玉台体",
    "authorName": "梁霭",
    "authorId": "adcfe4db10ed7b1ad1457b72d1457b72",
    "dynasty": "清",
    "content": [
      "春水绿摇天，春禽破暝烟。",
      "吟成花绮思，梦对镜台圆。",
      "钗背香犹腻，琴心远莫传。",
      "浣衣愁粉脱，扫径惜红嫣。",
      "小极不辞醉，幽居得自怜。",
      "韶华终共保，纨扇忍秋捐。"
    ]
  },
  {
    "id": "adcfe4db10ed7b1a3157693ec83a1767",
    "title": "别曲",
    "authorName": "梁霭",
    "authorId": "adcfe4db10ed7b1ad1457b72d1457b72",
    "dynasty": "清",
    "content": [
      "昨夜曲阑春，飞花映人面。",
      "明月入兰闺，轻飔扑绡扇。",
      "阿姊归鹅湖，平明设离宴。",
      "迢迢江上波，目极双飞燕。"
    ]
  },
  {
    "id": "adcfe4db10ed7b1a799eda280f2956c1",
    "title": "朱梁泛月",
    "authorName": "梁霭",
    "authorId": "adcfe4db10ed7b1ad1457b72d1457b72",
    "dynasty": "清",
    "content": [
      "登舻此清夜，凉月来随舟。素练澄方铺，银云平不流。",
      "结想丛桂树，相思兰杜洲。桥梁记夙梦，烟水招重游。",
      "秋华自可爱，境峭难久留，渺渺鸳鸯清，回歌生远愁。"
    ]
  },
  {
    "id": "adcfe4db10ed7b1a6a089bb165a5857c",
    "title": "梦从姊佩湘",
    "authorName": "梁霭",
    "authorId": "adcfe4db10ed7b1ad1457b72d1457b72",
    "dynasty": "清",
    "content": [
      "神女玉卮娘，偶然归碧城。",
      "隔窗见冰骨，袅娜犹不胜。",
      "濯魄玉蟾蜍，扑影金蜻蜓。",
      "此地绝尘壒，得非游玉京。",
      "姊妹本同心，欲语难尽情。",
      "拟逐秦娥凤，莫叩琳宫扃。",
      "惟有青鸾思，飞上瑶台层。",
      "银汉冷皓月，绣户明秋星。",
      "楼镫度寒碧，枕畔风泠泠。"
    ]
  },
  {
    "id": "adcfe4db10ed7b1a835406eadd3c3a7f",
    "title": "南墅夜步",
    "authorName": "梁霭",
    "authorId": "adcfe4db10ed7b1ad1457b72d1457b72",
    "dynasty": "清",
    "content": [
      "汀洲吹夕蘋，乔松落秋色。",
      "萧萧修竹间，萤火出深碧。",
      "不见泊渔舟，何处闻长笛。",
      "且叩萝门扃，焚香坐筠席。"
    ]
  },
  {
    "id": "adcfe4db10ed7b1a99dcaea9759eda64",
    "title": "池上书寄兰史",
    "authorName": "梁霭",
    "authorId": "adcfe4db10ed7b1ad1457b72d1457b72",
    "dynasty": "清",
    "content": [
      "水日作清游，爱此一湾玉。五月怯薄寒，微风动疏竹。",
      "白荷吹雪入晶窗，挹露烹茶注玉釭。落花欲涨池塘晚，帘外鸳鸯飞一双。"
    ]
  },
  {
    "id": "adcfe4db10ed7b1aa89f496270f58529",
    "title": "兰史自暑蝴蝶洞主制印置闺中言将偕隐罗浮也为赋长句用东坡松风亭下韵",
    "authorName": "梁霭",
    "authorId": "adcfe4db10ed7b1ad1457b72d1457b72",
    "dynasty": "清",
    "content": [
      "罗浮山麓梅花村，十载结想萦梦魂。",
      "麻姑仙蝶出深洞，双栖万古晨与昏。",
      "夫子前身句漏令，拟寻丹灶如家园。",
      "移家即在白云里，上界那复知寒温。",
      "三峰夜弄铁桥月，五更晓看扶桑暾。",
      "种秫讵劳客辟谷，补萝可呼鹤守门。",
      "柴桑陶翟本仙侣，丹砂葛鲍参名言。",
      "头衔相贶足清绝，祝君展卷开瑶尊。"
    ]
  },
  {
    "id": "adcfe4db10ee0d6befdeb75c968801e9",
    "title": "己卯上巳过顾大念哉",
    "authorName": "冒殷书",
    "authorId": "adcfe4db10ee0d6bd1457b72d1457b72",
    "dynasty": "清",
    "content": [
      "比来才觉负年华，马齿惊心暗暗加。",
      "百舌尽情啼上巳，东风着力落桃花。",
      "管弦不结文人社，诗酒聊寻处士家。",
      "穷日追欢还卜夜，严城何必鼓频挝。"
    ]
  },
  {
    "id": "adcfe4db10ef58e5e90aa24a8b16cc84",
    "title": "即景",
    "authorName": "何玉瑛",
    "authorId": "adcfe4db10ef58e5d1457b72d1457b72",
    "dynasty": "清",
    "content": [
      "树杪点霏霏，蹁跹燕子飞。",
      "数声啼鸟寂，一缕篆烟微。",
      "竹笋掀泥出，梨花带雨肥。",
      "眼前饶好景，得句愧珠玑。"
    ]
  },
  {
    "id": "adcfe4db10ef58e5956b191102d2170e",
    "title": "盼竹友舅氏滇中信",
    "authorName": "何玉瑛",
    "authorId": "adcfe4db10ef58e5d1457b72d1457b72",
    "dynasty": "清",
    "content": [
      "一诺重千金，招魂瘴岭阴。",
      "老人虽健饭，闺梦总关心。",
      "义胆神灵护，征途雨雪侵。",
      "此时回棹未，旦晚盼鸿音。"
    ]
  },
  {
    "id": "adcfe4db10ef58e5d444d52cfba07517",
    "title": "松涛",
    "authorName": "何玉瑛",
    "authorId": "adcfe4db10ef58e5d1457b72d1457b72",
    "dynasty": "清",
    "content": [
      "轮囷老干郁千寻，万籁销沈听远音。",
      "风雨五更惊鹤梦，波涛一院起龙吟。",
      "檐前水讶倾银汉，空外声还答暮砧。",
      "雨滴芭蕉风戛竹，一般幽韵谱瑶琴。"
    ]
  },
  {
    "id": "adcfe4db10ef58e54d0ef2346ffaf8f4",
    "title": "截竹为小洞箫吹之合律喜而赋此",
    "authorName": "何玉瑛",
    "authorId": "adcfe4db10ef58e5d1457b72d1457b72",
    "dynasty": "清",
    "content": [
      "琴书馀暇学吹筒，拣得良材制造工。",
      "羡汝瘦生偏直节，可人爽籁本虚中。",
      "松间滴沥萧疏雨，空外悠扬婀娜风。",
      "清响原来需小凤，镜台长伴当栖桐。"
    ]
  },
  {
    "id": "adcfe4db10ef58e5f83e78206bd32ae9",
    "title": "寄远",
    "authorName": "何玉瑛",
    "authorId": "adcfe4db10ef58e5d1457b72d1457b72",
    "dynasty": "清",
    "content": [
      "暂同蠖屈亦何悲，风雨终看破壁时。",
      "儒者治生原急务，古人随地有师资。",
      "关心眠食期加饭，得意溪山乞好诗。",
      "来往鲤鱼烦尺素，流光弹指数归期。"
    ]
  },
  {
    "id": "adcfe4db10ef58e5851c169fa74fa567",
    "title": "游小蓬莱山",
    "authorName": "何玉瑛",
    "authorId": "adcfe4db10ef58e5d1457b72d1457b72",
    "dynasty": "清",
    "content": [
      "满径白云冷，数株风树斜。",
      "此中有仙女，愿与乞胡麻。"
    ]
  },
  {
    "id": "adcfe4db10ef58e5b4b78dec2ebd1e03",
    "title": "扫梅",
    "authorName": "何玉瑛",
    "authorId": "adcfe4db10ef58e5d1457b72d1457b72",
    "dynasty": "清",
    "content": [
      "梅花片片白无瑕，吹落阶前雪点斜。",
      "未忍和苔黏履迹，月明携帚扫瑶华。"
    ]
  },
  {
    "id": "adcfe4db10ef58e5703fc989895dd108",
    "title": "闺中读书",
    "authorName": "何玉瑛",
    "authorId": "adcfe4db10ef58e5d1457b72d1457b72",
    "dynasty": "清",
    "content": [
      "文采翩翩亦未宜，大家遗训恰须知。",
      "古来列女非无传，不在多闻在取资。"
    ]
  },
  {
    "id": "adcfe4db10ef58e58072b65cfc58252a",
    "title": "咏史",
    "authorName": "何玉瑛",
    "authorId": "adcfe4db10ef58e5d1457b72d1457b72",
    "dynasty": "清",
    "content": [
      "覆巢无完卵，肉味安赖知。",
      "此语达而痛，乃出七龄儿。",
      "闻变弈不动，临刑甘如饴。",
      "具此浩然气，巾帼胜须眉。",
      "假令得永年，岂数女中师。",
      "痛哉孔文举，身后无孑遗。",
      "裂眦数阿瞒，惨戮一何悲。",
      "此女甘荼毒，空赎蔡文姬。",
      "王霸厉清操，胡惭令狐友。",
      "儿女俗情牵，嗫嚅愧其妇。",
      "当其偃卧时，理欲交战久。",
      "室谪傥有词，北门恐失守。",
      "虽贵岂如高，一语醍灌首。",
      "古来孟光贤，梁鸿甘杵臼。",
      "似此灌园终，毋乃闺中诱。",
      "惜哉逸姓名，高风真不朽。"
    ]
  },
  {
    "id": "adcfe4db10ef58e52ff68f99b376b144",
    "title": "口占勖儿",
    "authorName": "何玉瑛",
    "authorId": "adcfe4db10ef58e5d1457b72d1457b72",
    "dynasty": "清",
    "content": [
      "殖学精于勤，取法贵乎上。",
      "功无一息宽，志欲千古抗。",
      "临渴而掘井，及泉乌可望。",
      "置身贤豪间，男儿何多让。"
    ]
  },
  {
    "id": "adcfe4db10f8d4504c4fb32e9e89701f",
    "title": "梅花",
    "authorName": "余榀",
    "authorId": "adcfe4db10f8d450d1457b72d1457b72",
    "dynasty": "清",
    "content": [
      "市上何人识故侯，青鞋皂帽称心游。",
      "相逢头白留诗别，细雨孤帆下虎丘。"
    ]
  },
  {
    "id": "adcfe4db10f8d4504c4fb32ef70dd78b",
    "title": "梅花",
    "authorName": "余榀",
    "authorId": "adcfe4db10f8d450d1457b72d1457b72",
    "dynasty": "清",
    "content": [
      "花时归客怕花残，烽火漫漫行路难。",
      "断送春风多少恨，凭谁留寄一枝看。"
    ]
  },
  {
    "id": "adcfe4db10f8d450aac5691cac770dd0",
    "title": "赏梅",
    "authorName": "余榀",
    "authorId": "adcfe4db10f8d450d1457b72d1457b72",
    "dynasty": "清",
    "content": [
      "浃旬雨不辍，凄风日飞扬。",
      "庭梅敛光彩，生意何微茫。",
      "天地忽开旷，静院飞晴香。",
      "玉色映朝暾，疏影随风翔。",
      "阴极阳未动，气机不可量。",
      "百卉亦因时，幸哉化日长。"
    ]
  },
  {
    "id": "adcfe4db10fb071f28cf33c884a32c9e",
    "title": "野花",
    "authorName": "艾畅",
    "authorId": "adcfe4db10fb071fd1457b72d1457b72",
    "dynasty": "清",
    "content": [
      "抛却故乡春，远为行役人。",
      "野花纷到眼，游子一伤神。",
      "大地同风露，孤根独路尘。",
      "名园多弃壤，谁许托栽新。"
    ]
  },
  {
    "id": "adcfe4db10fb071f33df27baed41f41a",
    "title": "舟中同赵直夫对月",
    "authorName": "艾畅",
    "authorId": "adcfe4db10fb071fd1457b72d1457b72",
    "dynasty": "清",
    "content": [
      "天涯一片月，照我宿淮东。",
      "故国几时到，扁舟今夜同。",
      "岸高杨柳露，洲远荻芦风。",
      "旷坐对清影，浮生念转空。"
    ]
  },
  {
    "id": "adcfe4db10fb071f14c0e9384ab8775a",
    "title": "经古战场",
    "authorName": "艾畅",
    "authorId": "adcfe4db10fb071fd1457b72d1457b72",
    "dynasty": "清",
    "content": [
      "云老日无色，萧萧白草乾。",
      "古烽黏壁死，朽骨泣沙寒。",
      "大地何曾隘，群生竟不安。",
      "纷纷一蛮触，凭吊独心酸。"
    ]
  },
  {
    "id": "adcfe4db10fb071f5b42ed9ece37dfe1",
    "title": "寄黄树斋",
    "authorName": "艾畅",
    "authorId": "adcfe4db10fb071fd1457b72d1457b72",
    "dynasty": "清",
    "content": [
      "一别柴关掩玉华，情怀寥落亦堪嗟。",
      "溪风渐冷鹤噤语，山雪欲来梅试花。",
      "小病屐声三径涩，间愁阑影一阶斜。",
      "思君怕对空潭水，照得吟肩瘦倍加。"
    ]
  },
  {
    "id": "adcfe4db10fb071f1c2ee1760919ab49",
    "title": "伯牙台",
    "authorName": "艾畅",
    "authorId": "adcfe4db10fb071fd1457b72d1457b72",
    "dynasty": "清",
    "content": [
      "琴理通万汇，泠泠含人心。",
      "何必钟子期，始可为知音。",
      "绝响久无闻，荒台留至今。",
      "寂寞一登眺，日斜江汉深。",
      "天风鼓云涛，虚籁生空林。"
    ]
  },
  {
    "id": "adcfe4db10fb071ff4eb1e83e605c575",
    "title": "夜起",
    "authorName": "艾畅",
    "authorId": "adcfe4db10fb071fd1457b72d1457b72",
    "dynasty": "清",
    "content": [
      "梦回残酒醒，披衣惬幽步。",
      "帘动袅天风，庭虚渍香露。",
      "天心澄夜阑，积气暖空素。",
      "斜月不到地，光淡桂花树。",
      "何处得秋愁，寂寞啼蛩诉。"
    ]
  },
  {
    "id": "adcfe4db10fb071f318fb2abd6d43a0b",
    "title": "题树斋给谏所藏云龙册子",
    "authorName": "艾畅",
    "authorId": "adcfe4db10fb071fd1457b72d1457b72",
    "dynasty": "清",
    "content": [
      "斋空夜静星斗明，陡觉风雨昏镫青。雷轰电闪起咫尺，颓云塞地天冥冥。",
      "恍惚奔趋有百灵，海波倒卷枯沧溟。怪君何处得此通神画，令我骇对顷刻迷阴晴。",
      "我闻龙本至阳精，屈伸变化无定形。九天九渊任潜跃，出入有去翳以行。",
      "世人不知龙德贵，谓可拳养殊不经。谁其画龙即真龙，前有僧繇后所翁。",
      "此图未知出谁手，墨香一渍云蒙蒙。果有蜿蜒势千丈，半露云外藏云中。",
      "精灵尽出真宰泣，尺幅神变谁能穷。正恐朝坤有时要霖雨，忽然带云飞去图为空。",
      "龙兮龙兮我愿招之复来入，神功既毕此堪蛰老屋。",
      "空山伴夜吟雨气，淋漓万古云犹湿。"
    ]
  },
  {
    "id": "adcfe4db10fb7ebf990c05f2ac988a36",
    "title": "金陵",
    "authorName": "言然",
    "authorId": "adcfe4db10fb7ebfd1457b72d1457b72",
    "dynasty": "清",
    "content": [
      "埋金谁道帝星悬，花草吴宫事渺传。",
      "百战山河雄半壁，六朝风雨冷残年。",
      "举杯对酒原非策，挥麈清谈却尚玄。",
      "惟有秦淮一输月，夜深依旧照江天。"
    ]
  },
  {
    "id": "adcfe4db10fb7ebfdc3d99119ebd807f",
    "title": "登姑苏城楼",
    "authorName": "言然",
    "authorId": "adcfe4db10fb7ebfd1457b72d1457b72",
    "dynasty": "清",
    "content": [
      "雉堞晴开倚碧空，百花深处馆娃宫。",
      "美人歌舞流云外，相国祠堂落照中。",
      "野烧烟荒迷远树，寒江沙涨起长风。",
      "多情独有青青草，引得牛羊一径通。"
    ]
  },
  {
    "id": "adcfe4db10fbea47c383c3ef68f33871",
    "title": "甲申被放南归再游飞云洞",
    "authorName": "林肇元",
    "authorId": "adcfe4db10fbea47d1457b72c366c2c9",
    "dynasty": "清",
    "content": [
      "天地灵秀贵搜抉，抉而得之在岩穴。",
      "云藏于山天意奇，欲飞不飞殊骇谲。",
      "我再登云一凭眺，山泉喷玉如腾笑。",
      "山僧留住情殷勤，巢父行矣头频掉。",
      "吁嗟云兮且勿飞，我欲乘尔湘南归。",
      "再出当为天下雨，苍生属望功巍巍。"
    ]
  },
  {
    "id": "adcfe4db110b0d2c57b69fdae7e7cb75",
    "title": "夜宿紫阳宫听瀑",
    "authorName": "玉德",
    "authorId": "adcfe4db110b0d2cd1457b72645098b0",
    "dynasty": "清",
    "content": [
      "不辨风声是雨声，松涛瀑布枕边生。",
      "空山大谷鸣金铁，威壮元戎万马行。"
    ]
  },
  {
    "id": "adcfe4db111a30e6b2438b1753eced30",
    "title": "台阳笔记题词",
    "authorName": "朱锦华",
    "authorId": "adcfe4db111a30e6d1457b72d1457b72",
    "dynasty": "清",
    "content": [
      "卿云现海捧轮红，金船献寿波不鸿。君家东海我南海，天风海水论心胸。",
      "君昔携琴闽海上，弦歌雅化时无两。台阳深入靖鲸鲵，共咤文坛出飞将。",
      "运尔烹鲜手，助彼屠鳌刀，报最循良卅六年。岛屿形胜悉推测，鬼蜮射影蚊浮烟。",
      "笔光四照无遁形，莺粟布地金易土。丹炉炼汞铅成银，硫磺花、珊瑚树，鲛宫龙窟乘云雾。",
      "阴火潜燃玉水流，探奇更补木华赋。赤文绿字满瑶编，健笔勘破西南天。",
      "直以文章为经济，岂徒月露夸连篇。年未及悬车，慨焉思投帻。",
      "纫兰不数河阳花，归舟惟戴郁林石。为访名胜游三吴，青天万里来吾徒。",
      "高山流水知音少，安得与君共范模。入座雄谈挥玉麈，海月东升夜方午。",
      "敢将秃笔为题词，附名我亦传千古。"
    ]
  },
  {
    "id": "adcfe4db11232339f47f3fcd7193ae95",
    "title": "秋日杂怀八首",
    "authorName": "钱曾",
    "authorId": "adcfe4db112323395c50b4df15231a7c",
    "dynasty": "清",
    "content": [
      "雾塞飙回六鹢过，月中影是旧山河。",
      "悠悠身世长如此，忽忽人情定若何。",
      "楚戍荒烟迷鼓角，苏台衰草阻干戈。",
      "临风一掬新亭泪，几度凄然怅望多。"
    ]
  },
  {
    "id": "adcfe4db11232339f47f3fcd5a7a38cf",
    "title": "秋日杂怀八首",
    "authorName": "钱曾",
    "authorId": "adcfe4db112323395c50b4df15231a7c",
    "dynasty": "清",
    "content": [
      "镜里吴霜点鬓斑，星星晞发在人间。",
      "偶逢欢伯聊称圣，既是遗民合道顽。",
      "弹铗谁营三兔窟，披裘我羡一渔湾。",
      "斜阳黄叶伤心处，屋角西风见晚山。"
    ]
  },
  {
    "id": "adcfe4db11232339f47f3fcdf8e747d2",
    "title": "秋日杂怀八首",
    "authorName": "钱曾",
    "authorId": "adcfe4db112323395c50b4df15231a7c",
    "dynasty": "清",
    "content": [
      "寂寞衡门旧版扉，昔愁今梦两依依。",
      "侏儒一节即徵短，骐骥千金莫举肥。",
      "领略停云哀故鬼，商量听雨识前非。",
      "浮生欲向无生了，悬鼓分明观落晖。"
    ]
  },
  {
    "id": "adcfe4db11232339f47f3fcda8c4025a",
    "title": "秋日杂怀八首",
    "authorName": "钱曾",
    "authorId": "adcfe4db112323395c50b4df15231a7c",
    "dynasty": "清",
    "content": [
      "怪来咄咄自书空，满眼兴亡劫火中。",
      "废冢银凫愁夜月，荒台金狄泣秋风。",
      "愿留若木栖神鸟，与采灵芝豢卧龙。",
      "莫讶频年易憔悴，绿章常拟问天公。"
    ]
  },
  {
    "id": "adcfe4db11232339f47f3fcd29e67c1c",
    "title": "秋日杂怀八首",
    "authorName": "钱曾",
    "authorId": "adcfe4db112323395c50b4df15231a7c",
    "dynasty": "清",
    "content": [
      "仰屋无谋但永叹，日车西匿泪汍澜。",
      "纷纷戏语真臧耳，碌碌浮生笑鼠肝。",
      "南国故侯频放逐，西京老将悉凋残。",
      "圯桥若是论家世，孺子公然说相韩。"
    ]
  },
  {
    "id": "adcfe4db11232339f47f3fcd3cec8d4e",
    "title": "秋日杂怀八首",
    "authorName": "钱曾",
    "authorId": "adcfe4db112323395c50b4df15231a7c",
    "dynasty": "清",
    "content": [
      "谁家鵩鸟上承尘，禅版秋灯寄此身。",
      "点鬼场中翻火劫，寻橦影外转风轮。",
      "世间已有庚申帝，天下宁无癸巳人。",
      "话到沧桑唯恸哭，愿随鸡犬逐狂秦。"
    ]
  },
  {
    "id": "adcfe4db11232339f47f3fcd59dd5384",
    "title": "秋日杂怀八首",
    "authorName": "钱曾",
    "authorId": "adcfe4db112323395c50b4df15231a7c",
    "dynasty": "清",
    "content": [
      "野史亭边录梦华，训乌叫处即天涯。",
      "素心结友参黄奶，白眼看人起黑花。",
      "剩水茫茫供击楫，残山点点付吹茄。",
      "酒阑夜半情怀恶，腰刃还过剧孟家。"
    ]
  },
  {
    "id": "adcfe4db11232339f47f3fcd052d4fd5",
    "title": "秋日杂怀八首",
    "authorName": "钱曾",
    "authorId": "adcfe4db112323395c50b4df15231a7c",
    "dynasty": "清",
    "content": [
      "席门板阁昼凄凄，阮籍悲时路已迷。",
      "却敌当年谁使鹤，辟兵今日自惭鸡。",
      "金陵烽火连淮北，玉垒旌旗下浙西。",
      "世运百年今有几，居庸先听子规啼。"
    ]
  },
  {
    "id": "adcfe4db1123233946a9a8964fad2f3f",
    "title": "辛亥岁暮杂诗二十首",
    "authorName": "钱曾",
    "authorId": "adcfe4db112323395c50b4df15231a7c",
    "dynasty": "清",
    "content": [
      "暮景飞腾足叹嗟，强扶蒜发斗霜华。",
      "罨头欲掩栖瓶雀，遮尾难邀赴壑蛇。",
      "点砌残花虚掩冉，摇窗瘦竹故欹斜。",
      "闲身赢得真无事，拨动炉灰兴未赊。"
    ]
  },
  {
    "id": "adcfe4db1123233946a9a8964b18b078",
    "title": "辛亥岁暮杂诗二十首",
    "authorName": "钱曾",
    "authorId": "adcfe4db112323395c50b4df15231a7c",
    "dynasty": "清",
    "content": [
      "不曾识字不曾忧，墐户何须问远谋。",
      "三寸帻憎王莽屋，七升衣傲晏婴裘。",
      "胶牙饧冷愁冰齿，婪尾杯深怕转头。",
      "安稳吾年生意足，鼎钟无分漫悠悠。"
    ]
  },
  {
    "id": "adcfe4db1123233946a9a8965d9f3353",
    "title": "辛亥岁暮杂诗二十首",
    "authorName": "钱曾",
    "authorId": "adcfe4db112323395c50b4df15231a7c",
    "dynasty": "清",
    "content": [
      "荻床芦壁忍寒过，又向僧寮战睡魔。",
      "信信自怜残客况，凄凄难续旅人歌。",
      "穷将画扇添行李，倦倚蒲团当养和。",
      "愁绝五更钟欲歇，寺门无奈雨声多。"
    ]
  },
  {
    "id": "adcfe4db1123233946a9a896efd3db0a",
    "title": "辛亥岁暮杂诗二十首",
    "authorName": "钱曾",
    "authorId": "adcfe4db112323395c50b4df15231a7c",
    "dynasty": "清",
    "content": [
      "冰霜执手忆前期，沟水东头旧别离。",
      "戴笠相看循短发，停骖交语挽长眉。",
      "桓玄夹袋通神画，李贺奚囊泣鬼诗。",
      "莫忘临分频嘱累，岁寒屈指寄来时。"
    ]
  },
  {
    "id": "adcfe4db1123233946a9a896126ceefa",
    "title": "辛亥岁暮杂诗二十首",
    "authorName": "钱曾",
    "authorId": "adcfe4db112323395c50b4df15231a7c",
    "dynasty": "清",
    "content": [
      "伤心重过好池台，满地斜阳鸟雀哀。",
      "九锡不封交让树，瓣香独祭返魂梅。",
      "丹梯自傍长廊转，青琐仍通别馆开。",
      "犹记年时残酒醒，笙箫飞出隔墙来。"
    ]
  },
  {
    "id": "adcfe4db1123233946a9a896cabe7114",
    "title": "辛亥岁暮杂诗二十首",
    "authorName": "钱曾",
    "authorId": "adcfe4db112323395c50b4df15231a7c",
    "dynasty": "清",
    "content": [
      "年光身计两相违，背索初逢事已非。",
      "野客定怜营马磨，山妻虚话卧牛衣。",
      "窗棱暗记蒲庐长，檐隙遥看凫乙飞。",
      "有口竟同河渚喑，旁人还道食言肥。"
    ]
  },
  {
    "id": "adcfe4db1123233946a9a896ab03038d",
    "title": "辛亥岁暮杂诗二十首",
    "authorName": "钱曾",
    "authorId": "adcfe4db112323395c50b4df15231a7c",
    "dynasty": "清",
    "content": [
      "门巷萧疏岁旅催，帘前今雨植莓苔。",
      "然糠眼冷中宵火，拨芋心枯后夜灰。",
      "木榻梦和筇影瘦，蒲龛情逗鬓丝回。",
      "睡余骂鬼浑闲事，怕上人间避债台。"
    ]
  },
  {
    "id": "adcfe4db1123233946a9a896cd5d8538",
    "title": "辛亥岁暮杂诗二十首",
    "authorName": "钱曾",
    "authorId": "adcfe4db112323395c50b4df15231a7c",
    "dynasty": "清",
    "content": [
      "廿年朋好尽凋零，宿素思君是典型。",
      "风暗瓦灯余半壁，尘埋书鹿弃空庭。",
      "岭边鹤怨山人帐，槛外猿啼处士星。",
      "只有吟魂消不得，夜台无伴恨冥冥。"
    ]
  },
  {
    "id": "adcfe4db1123233946a9a896ed1b6d0e",
    "title": "辛亥岁暮杂诗二十首",
    "authorName": "钱曾",
    "authorId": "adcfe4db112323395c50b4df15231a7c",
    "dynasty": "清",
    "content": [
      "诗家轩翥许谁参，稂莠相仍世所谙。",
      "吴下阿蒙非故态，中原伧父有奇谈。",
      "挽回大雅非聊尔，抵柱狂澜竟不堪。",
      "却喜仲尼丹漆在，梦中消息是江南。"
    ]
  },
  {
    "id": "adcfe4db1123233946a9a896ea716d6d",
    "title": "辛亥岁暮杂诗二十首",
    "authorName": "钱曾",
    "authorId": "adcfe4db112323395c50b4df15231a7c",
    "dynasty": "清",
    "content": [
      "沉沦绝似鹿皮翁，叹世依然俯仰中。",
      "两版衡门忘出入，三间老屋判西东。",
      "梅边疏影当头月，松下寒涛洒面风。",
      "如此景光宜酒所，何劳响下问穷通。"
    ]
  },
  {
    "id": "adcfe4db1123233946a9a896020c04c4",
    "title": "辛亥岁暮杂诗二十首",
    "authorName": "钱曾",
    "authorId": "adcfe4db112323395c50b4df15231a7c",
    "dynasty": "清",
    "content": [
      "休夸钑镂树门楣，坐膝欣看盭绶垂。",
      "鸾省兰笤纡袒泽，鲤庭槐荫覆孙枝。",
      "擗麟对举麻姑酒，斟雉初调彭老匙。",
      "图画更烦王石谷，尧年甲子定相期。"
    ]
  },
  {
    "id": "adcfe4db1123233946a9a8965d5c3d89",
    "title": "辛亥岁暮杂诗二十首",
    "authorName": "钱曾",
    "authorId": "adcfe4db112323395c50b4df15231a7c",
    "dynasty": "清",
    "content": [
      "门外微风又过萧，仓琅遥撼树头瓢。",
      "白云送老三休记，红烛消寒七者寮。",
      "乞米僧来抛短景，抱琴客去醉良宵。",
      "无端计及雕枯复，春病春心发柳条。"
    ]
  },
  {
    "id": "adcfe4db1123233946a9a896def62bba",
    "title": "辛亥岁暮杂诗二十首",
    "authorName": "钱曾",
    "authorId": "adcfe4db112323395c50b4df15231a7c",
    "dynasty": "清",
    "content": [
      "冒絮支床叹索居，惊人几卷谷皮书。",
      "席门间纳先生履，蓬户聊停长者车。",
      "草草淹留成小坐，匆匆惜别愧相于。",
      "空留丁卯桥边话，夜雨西窗冷蠹鱼。"
    ]
  },
  {
    "id": "adcfe4db1123233946a9a896ab9ebc67",
    "title": "辛亥岁暮杂诗二十首",
    "authorName": "钱曾",
    "authorId": "adcfe4db112323395c50b4df15231a7c",
    "dynasty": "清",
    "content": [
      "余年荣落卷帘中，约略新愁半树桐。",
      "鸦翅带归成子日，蝇头冻老庶人风。",
      "未曾万事唯除死，自断残生要送穷。",
      "极目长空虚指点，大江横处一冥鸿。"
    ]
  },
  {
    "id": "adcfe4db1123233946a9a896311821a9",
    "title": "辛亥岁暮杂诗二十首",
    "authorName": "钱曾",
    "authorId": "adcfe4db112323395c50b4df15231a7c",
    "dynasty": "清",
    "content": [
      "白头无恙鲁灵光，《七发》文成二竖藏。",
      "盎盎炉香宜小阁，深深帘幕称间房。",
      "诗签切莫求新句，药裹终须检古方。",
      "郑重加餐还努力，春风儿女廓然堂。"
    ]
  },
  {
    "id": "adcfe4db1123233946a9a89667a4dafa",
    "title": "辛亥岁暮杂诗二十首",
    "authorName": "钱曾",
    "authorId": "adcfe4db112323395c50b4df15231a7c",
    "dynasty": "清",
    "content": [
      "端居风味转萧然，企脚胡床未肯眠。",
      "扫叶声空圆昔梦，煮茶烟尽感流年。",
      "吟成白雪捞虾夜，书就黄云送橘天。",
      "剔罢残灯愁寂历，半龛弥勒共安禅。"
    ]
  },
  {
    "id": "adcfe4db1123233946a9a896351cc82b",
    "title": "辛亥岁暮杂诗二十首",
    "authorName": "钱曾",
    "authorId": "adcfe4db112323395c50b4df15231a7c",
    "dynasty": "清",
    "content": [
      "性癖耽奇每重寻，烦君缄寄喜难任。",
      "三条蔑束筲箕肚，万卷书藏椰子心。",
      "意蕊乍将枯木放，眼花偏落纸灯阴。",
      "白蟫参遍无生诀，公案拈来谢赏音。"
    ]
  },
  {
    "id": "adcfe4db1123233946a9a89650107ce6",
    "title": "辛亥岁暮杂诗二十首",
    "authorName": "钱曾",
    "authorId": "adcfe4db112323395c50b4df15231a7c",
    "dynasty": "清",
    "content": [
      "雪花短褐并离披，战尽饕风跋扈时。",
      "先集未堪将策试，乱飘只是听窗知。",
      "鸡窠翁进陪鳃酒，驴背人驼矹律诗。",
      "明日过云寻宿好，野梅应有冻残枝。"
    ]
  },
  {
    "id": "adcfe4db1123233946a9a896bb8618bd",
    "title": "辛亥岁暮杂诗二十首",
    "authorName": "钱曾",
    "authorId": "adcfe4db112323395c50b4df15231a7c",
    "dynasty": "清",
    "content": [
      "暖铺深缸快此身，迷离乐事总无因。",
      "畏途久悟时情幻，薄俗难容物态真。",
      "与我周旋宁作我，因人成事不如人。",
      "桃符换却穷门面，领取霜毛几番新。"
    ]
  },
  {
    "id": "adcfe4db1123233946a9a896c04d9bab",
    "title": "辛亥岁暮杂诗二十首",
    "authorName": "钱曾",
    "authorId": "adcfe4db112323395c50b4df15231a7c",
    "dynasty": "清",
    "content": [
      "半生踪迹类佃渔，素领飘萧鸥鹭如。",
      "泉石膏肓矜蜡屐，风流罪过悔钞书。",
      "梅魂合遣情消受，柳意全冯梦破除。",
      "为报春光共流转，早传莺燕到吾庐。"
    ]
  },
  {
    "id": "adcfe4db11232339ed74c843c639c0ca",
    "title": "无题",
    "authorName": "钱曾",
    "authorId": "adcfe4db112323395c50b4df15231a7c",
    "dynasty": "清",
    "content": [
      "鸦重蝉轻宫样鬟，春寒连晓镜台间。",
      "星河有路原通海，云雨含情欲下山。",
      "荷叶田田金项去，桃花漠漠翠衣还。",
      "罗屏迭锦分明见，一片虾须抵九关。"
    ]
  },
  {
    "id": "adcfe4db1123233923e99de57ca10422",
    "title": "感怀二首",
    "authorName": "钱曾",
    "authorId": "adcfe4db112323395c50b4df15231a7c",
    "dynasty": "清",
    "content": [
      "酒阑危坐泪沾裳，极目云烟总断肠。",
      "伏地有心悲度苦，守门无计笑颠当。",
      "时危空叹陈琳老，世乱难容阮籍狂。",
      "落日满城人怅望，可堪光景似山阳。"
    ]
  },
  {
    "id": "adcfe4db1123233923e99de5332542ed",
    "title": "感怀二首",
    "authorName": "钱曾",
    "authorId": "adcfe4db112323395c50b4df15231a7c",
    "dynasty": "清",
    "content": [
      "盲雨雌风未肯休，寻思帝醉太悠悠。",
      "拖肠我愧淮南鼠，烧尾谁驱即墨牛。",
      "失职便多萋菲毁，无才休赋半牢愁。",
      "非狂非病浑如许，莫怪朝来不举头。"
    ]
  },
  {
    "id": "adcfe4db11232339626bf6a5de924906",
    "title": "秋目远望怅然有感",
    "authorName": "钱曾",
    "authorId": "adcfe4db112323395c50b4df15231a7c",
    "dynasty": "清",
    "content": [
      "危时无处用非才，倦倚阑干病眼开。",
      "夜气满楼月未上，秋声垂地雁初来。",
      "寂寥滋味归时卷，护落生涯信酒杯。",
      "可叹年华容易去，门前逝水递相催。"
    ]
  },
  {
    "id": "adcfe4db1123233940b7a22c11877c84",
    "title": "早春闲居十首效天随体",
    "authorName": "钱曾",
    "authorId": "adcfe4db112323395c50b4df15231a7c",
    "dynasty": "清",
    "content": [
      "忽觉春风入短墙，旧游如梦费思量。",
      "家资闲破修琴料，口数新增喂鹤粮。",
      "病起和云支药鼎，愁来傍月认书囊。",
      "有时自笑谋生拙，橡饭菁羹也不妨。"
    ]
  },
  {
    "id": "adcfe4db1123233940b7a22c82529958",
    "title": "早春闲居十首效天随体",
    "authorName": "钱曾",
    "authorId": "adcfe4db112323395c50b4df15231a7c",
    "dynasty": "清",
    "content": [
      "噤咋余寒睡起时，竹屏风架旧花枝。",
      "酒兵放阵愁中出，诗格归禅静外奇。",
      "鸟啄空阶寻柏蠹，风吹间壁响桐丝。",
      "从今始识爰居乐，不管身无养拙资。"
    ]
  },
  {
    "id": "adcfe4db1123233940b7a22c0f642d65",
    "title": "早春闲居十首效天随体",
    "authorName": "钱曾",
    "authorId": "adcfe4db112323395c50b4df15231a7c",
    "dynasty": "清",
    "content": [
      "坐觉松窗日影斜，风兰烟蕙叶交加。",
      "苔荒断岸鸡头竹，泉护寒庭鸭脚花。",
      "小品新疑空记浩，太玄旧义独传芭。",
      "到头心事终难定，拟向长堤埋钓车。"
    ]
  },
  {
    "id": "adcfe4db1123233940b7a22cdedd069e",
    "title": "早春闲居十首效天随体",
    "authorName": "钱曾",
    "authorId": "adcfe4db112323395c50b4df15231a7c",
    "dynasty": "清",
    "content": [
      "幽慵甘分为时抛，顾影萧然自解嘲。",
      "初柳弄晴垂屋角，残梅飘粉砌庭坳。",
      "落霞琴外闻高韵，聚雪蓍中得伏爻。",
      "寄语梁间新燕子，春风狼藉旧时巢。"
    ]
  },
  {
    "id": "adcfe4db1123233940b7a22c8be1e7c2",
    "title": "早春闲居十首效天随体",
    "authorName": "钱曾",
    "authorId": "adcfe4db112323395c50b4df15231a7c",
    "dynasty": "清",
    "content": [
      "蒲团禅榻静相依，庄蝶时琴蕙幌飞。",
      "追记昔游悲向秀，留连佳景羡王晞。",
      "冥心坐石茶烟细，醉眼抄书字画肥。",
      "休怪垂头多怅恨，频年寥落卧牛衣。"
    ]
  },
  {
    "id": "adcfe4db1123233940b7a22c3a683166",
    "title": "早春闲居十首效天随体",
    "authorName": "钱曾",
    "authorId": "adcfe4db112323395c50b4df15231a7c",
    "dynasty": "清",
    "content": [
      "迭迭云根次第埋，披烟抹雨似层崖。",
      "槛边折竹低妨帽，坡上荒莎软称鞋。",
      "贝叶抛香催小劫，肉芝作鲊助清斋。",
      "幽栖恰比天随子，看月常为诗思差。"
    ]
  },
  {
    "id": "adcfe4db1123233940b7a22cbc1baeb9",
    "title": "早春闲居十首效天随体",
    "authorName": "钱曾",
    "authorId": "adcfe4db112323395c50b4df15231a7c",
    "dynasty": "清",
    "content": [
      "独向桥边立晚风，披襟无意赋雌雄。",
      "暖梳石发移茶具，冷汲云牙洗钓筒。",
      "蠖曲未能忘得失，龟焦强欲问穷通。",
      "此时门巷还依旧，一半垂杨落照中。"
    ]
  },
  {
    "id": "adcfe4db1123233940b7a22cc89b61a5",
    "title": "早春闲居十首效天随体",
    "authorName": "钱曾",
    "authorId": "adcfe4db112323395c50b4df15231a7c",
    "dynasty": "清",
    "content": [
      "莺声蕴藉百劳忙，取次春愁到草堂。",
      "闲按贝多翻字古，偶烧波律发炉香。",
      "柴车蜡屐荒三径，诗卷棋枰乱一床。",
      "还忆茂陵吟赋客，渴来容易耗年光。"
    ]
  },
  {
    "id": "adcfe4db1123233940b7a22caa9cde05",
    "title": "早春闲居十首效天随体",
    "authorName": "钱曾",
    "authorId": "adcfe4db112323395c50b4df15231a7c",
    "dynasty": "清",
    "content": [
      "画轴书签已满函，东阳病客瘦岩岩。",
      "棋图却共闲人算，酒库从教老鹤监。",
      "花浪冲帘看欲湿，松篁压席听非谗。",
      "朝来领得新春意，无限红香被雨缄。"
    ]
  },
  {
    "id": "adcfe4db1123233940b7a22cc31edf95",
    "title": "早春闲居十首效天随体",
    "authorName": "钱曾",
    "authorId": "adcfe4db112323395c50b4df15231a7c",
    "dynasty": "清",
    "content": [
      "蜂狂蝶乱一年年，强把幽怀尽日怜。",
      "柳巷泉声朝雨后，竹溪花影午风前。",
      "懒多倦赴牛心敌，拙甚虚摇麈尾玄。",
      "努力春光好乘兴，莫凭闲事话桑田。"
    ]
  },
  {
    "id": "adcfe4db11232339567d93fa5937d9e5",
    "title": "悲秋",
    "authorName": "钱曾",
    "authorId": "adcfe4db112323395c50b4df15231a7c",
    "dynasty": "清",
    "content": [
      "蓬沙千里莫云平，望帝魂游白帝城。",
      "金爵风烟天地恨，玉衣霜露古今情。",
      "伶官压笛悲啼竹，宫女吹箫忆荐樱。",
      "不道兴衰竟如是，离离禾黍泪纵横。"
    ]
  },
  {
    "id": "adcfe4db11232339567d93fa73dde854",
    "title": "悲秋",
    "authorName": "钱曾",
    "authorId": "adcfe4db112323395c50b4df15231a7c",
    "dynasty": "清",
    "content": [
      "素衣凝望化缁尘，举目新亭一怆神。",
      "秋燕去同秦逐客，寒花孤似楚遗民。",
      "唾壶击破留芒履，如意敲残剩角巾。",
      "休向长安更西笑，菰芦愁老过江人。"
    ]
  },
  {
    "id": "adcfe4db11232339567d93fa5c8f553e",
    "title": "悲秋",
    "authorName": "钱曾",
    "authorId": "adcfe4db112323395c50b4df15231a7c",
    "dynasty": "清",
    "content": [
      "阳九秋光到眼前，惊沙刮面倍潸然。",
      "未闻五马浮江水，又见双鹅起狄泉。",
      "捧日衣冠虚子夜，冲星剑佩负丁年。",
      "剧怜折脚铛边坐，画尽寒灰未肯眠。"
    ]
  },
  {
    "id": "adcfe4db11232339567d93fab2f7d47e",
    "title": "悲秋",
    "authorName": "钱曾",
    "authorId": "adcfe4db112323395c50b4df15231a7c",
    "dynasty": "清",
    "content": [
      "卷然双鬓感秋蓬，十四年来昔梦中。",
      "放鹤亭南寻处士，操蛇山北笑愚公。",
      "新愁汴水烟花绿，旧恨樊楼灯火红。",
      "苦爱青州从事好，醉乡端合老无功。"
    ]
  },
  {
    "id": "adcfe4db11232339567d93fad08ee757",
    "title": "悲秋",
    "authorName": "钱曾",
    "authorId": "adcfe4db112323395c50b4df15231a7c",
    "dynasty": "清",
    "content": [
      "兀坐西窗每夕曛，空阶梧叶正纷纷。",
      "到头旧友孤如月，过眼新知乱似云。",
      "桑海千年原可续，蕉园一炬不堪闻。",
      "蚍蜉撼树休相讶，狂瞽如今尽论文。"
    ]
  },
  {
    "id": "adcfe4db11232339b67ac630bb85c76c",
    "title": "秋夜宿破山寺绝句",
    "authorName": "钱曾",
    "authorId": "adcfe4db112323395c50b4df15231a7c",
    "dynasty": "清",
    "content": [
      "空庭月白树阴多，崖石巉岩似钵罗。",
      "莫取琉璃笼眼界，举头争忍见山河。"
    ]
  },
  {
    "id": "adcfe4db11232339b94237ce039a9e91",
    "title": "奉和红豆诗",
    "authorName": "钱曾",
    "authorId": "adcfe4db112323395c50b4df15231a7c",
    "dynasty": "清",
    "content": [
      "绛雪枝头佳气开，长筵光映紫霞杯。",
      "登真宴上群真笑，不放良常日月催。"
    ]
  },
  {
    "id": "adcfe4db11232339b94237ce8cd3dbc5",
    "title": "奉和红豆诗",
    "authorName": "钱曾",
    "authorId": "adcfe4db112323395c50b4df15231a7c",
    "dynasty": "清",
    "content": [
      "异种流红照坐隅，廿年一子世间无。",
      "若教修静当时见，写入神仙芝草图。"
    ]
  },
  {
    "id": "adcfe4db11232339671aaac8688f5850",
    "title": "海上谣",
    "authorName": "钱曾",
    "authorId": "adcfe4db112323395c50b4df15231a7c",
    "dynasty": "清",
    "content": [
      "浪花压压凉蟾小，龙堂画壁椒泥老。",
      "玉壶叩破不分明，香烟熏杀鸳鸯鸟。",
      "长眉海女骑青鸾，隔云含笑抛金环。",
      "鲤鱼不为寄书去，珊瑚枯死如枯兰。"
    ]
  },
  {
    "id": "adcfe4db112323395ca9e2fd361d2b67",
    "title": "西陵曲",
    "authorName": "钱曾",
    "authorId": "adcfe4db112323395c50b4df15231a7c",
    "dynasty": "清",
    "content": [
      "沙堤草细芳姿暖，夹路幽兰新叶短。",
      "郎去西陵觅燕钗，碾花双月泥金干。",
      "松脂入地古香消，琥珀成来蜂折腰。",
      "别脸啼春归鬓晓，柳风吹梦上河桥。"
    ]
  },
  {
    "id": "adcfe4db11289a9c7de01cfafdb91f11",
    "title": "壬辰1832春仲护送巡道周公抵澎抚恤赋呈二律",
    "authorName": "黄金",
    "authorId": "adcfe4db11289a9cd1457b72d1457b72",
    "dynasty": "清",
    "content": [
      "我公奉命恤民艰，千里汪洋任往还。",
      "破浪冲风身不惜，咨寒问雨鬓先斑。",
      "灾黎得解颠连苦，海涘重沾渥泽颁。",
      "伫看天颜嘉远涉，恭膺纶綍擢朝班。"
    ]
  },
  {
    "id": "adcfe4db11289a9c7de01cfa3509c949",
    "title": "壬辰1832春仲护送巡道周公抵澎抚恤赋呈二律",
    "authorName": "黄金",
    "authorId": "adcfe4db11289a9cd1457b72d1457b72",
    "dynasty": "清",
    "content": [
      "旌旗照耀海东瀛，洞悉嗷嗷待哺情。",
      "澎岛弹丸归指顾，海民环堵颂仁声。",
      "阳春有脚风先暖，春雨如膏日渐晴。",
      "末弁奇逢随骥尾，寰清如镜庆升平。"
    ]
  },
  {
    "id": "adcfe4db112d2de684de5ef25f48ef41",
    "title": "登龟山寺",
    "authorName": "余国榆",
    "authorId": "adcfe4db112d2de6d1457b72d1457b72",
    "dynasty": "清",
    "content": [
      "危峦突兀倚孤城，万里空蒙一望青。",
      "目送飞霞回鹭水，手挥夕照落凫汀。"
    ]
  },
  {
    "id": "adcfe4db112d2de66b8a5c0a9723357f",
    "title": "暮春游元兴岩",
    "authorName": "余国榆",
    "authorId": "adcfe4db112d2de6d1457b72d1457b72",
    "dynasty": "清",
    "content": [
      "褰衣穿径几层幽，得句闲吟兴转悠。",
      "拟欲问天看浴日，如何春暮不深秋。"
    ]
  },
  {
    "id": "adcfe4db1130e989326f17a362e929b9",
    "title": "再答六司谏",
    "authorName": "熊学鹏",
    "authorId": "adcfe4db1130e989d1457b728c01a759",
    "dynasty": "清",
    "content": [
      "思君正咏池塘句，忽接鱼笺笑口开。",
      "狂熊于今犹未减，素心依旧不须猜。",
      "采风已有诗千首，遣兴何妨酒百杯。",
      "同在天涯怀凤阙，几时联辔入燕台。"
    ]
  },
  {
    "id": "adcfe4db1130e989c35f3dae63d5ecba",
    "title": "七里香限芳字",
    "authorName": "熊学鹏",
    "authorId": "adcfe4db1130e989d1457b728c01a759",
    "dynasty": "清",
    "content": [
      "雪魄冰姿淡淡妆，送春时节弄芬芳。",
      "着花何止三回笑，惹袖犹馀半日香。",
      "竟使青蝇垂翅避，不教昏瘴逐风狂。",
      "灵均莫漫悲兰茝，正色宜令幽谷藏。"
    ]
  },
  {
    "id": "adcfe4db1130e9891ba8cbe74f51467a",
    "title": "方司马惠九头柑柬谢限三字",
    "authorName": "熊学鹏",
    "authorId": "adcfe4db1130e989d1457b728c01a759",
    "dynasty": "清",
    "content": [
      "海壖残腊试霜柑，才挹清香兴已酣。",
      "采自千头金颗重，携来九瓣玉浆甘。",
      "种传瓯粤原无匹，宴饮华林旧赐三。",
      "不是乘槎远行役，殊方佳味那能谙。"
    ]
  },
  {
    "id": "adcfe4db1130e9898a71d34391c9cd6e",
    "title": "赪桐花限龙字",
    "authorName": "熊学鹏",
    "authorId": "adcfe4db1130e989d1457b728c01a759",
    "dynasty": "清",
    "content": [
      "枝柔叶厚碧痕浓，色艳还看花发重。",
      "朱萼临风迷紫蝶，丹须和露抱黄蜂。",
      "剪残红锦枝头见，敲碎珊瑚月下逢。",
      "好是年年夸竞渡，鲜妍如火映鱼龙。"
    ]
  },
  {
    "id": "adcfe4db1130e989dc6b6b64c2c35278",
    "title": "水仙花限冰字",
    "authorName": "熊学鹏",
    "authorId": "adcfe4db1130e989d1457b728c01a759",
    "dynasty": "清",
    "content": [
      "淩波仙子世同称，琼岛芳姿未敢凭。",
      "香与春风相应接，神将秋水共清澄。",
      "玻璃案上金千点，玳瑁筵前玉几层。",
      "不许纤埃侵皓素，檀心夜月一壶冰。"
    ]
  },
  {
    "id": "adcfe4db1130e9897413942151f076c0",
    "title": "台俗七月十五日为盂兰会至夜分放水灯为纪以诗",
    "authorName": "熊学鹏",
    "authorId": "adcfe4db1130e989d1457b728c01a759",
    "dynasty": "清",
    "content": [
      "楚人尚鬼习相仍，高会盂兰放佛灯。",
      "释氏金莲三十里，石家银烛百千层。",
      "独醒难挽浮靡俗，空色浑疑清净僧。",
      "最怪庄严成劫夺，肉山还有酒如渑。"
    ]
  },
  {
    "id": "adcfe4db1130e989de93021244b8940f",
    "title": "放洋",
    "authorName": "熊学鹏",
    "authorId": "adcfe4db1130e989d1457b728c01a759",
    "dynasty": "清",
    "content": [
      "趁晓乘潮海舶寒，清风相送出台端。",
      "片帆飘渺烟中过，一碧澄泓浪里看。",
      "举目惟瞻天日近，回头但觉水云宽。",
      "要知舟楫由来好，不畏重洋济涉难。"
    ]
  },
  {
    "id": "adcfe4db1130e9894edc8d49ce47d35e",
    "title": "梅",
    "authorName": "熊学鹏",
    "authorId": "adcfe4db1130e989d1457b728c01a759",
    "dynasty": "清",
    "content": [
      "一枝谁自江南寄，岛屿冲寒亦有香。",
      "绘出当年东阁兴，高吟不必忆何郎。"
    ]
  },
  {
    "id": "adcfe4db1130e9894edc8d4912587c56",
    "title": "梅",
    "authorName": "熊学鹏",
    "authorId": "adcfe4db1130e989d1457b728c01a759",
    "dynasty": "清",
    "content": [
      "调鼎和羹异日才，边城春色喜先开。",
      "会看百卉从今盛，锦绣层层遍九垓。"
    ]
  },
  {
    "id": "adcfe4db1130e989222c9e81c78fcd3d",
    "title": "台阳志别",
    "authorName": "熊学鹏",
    "authorId": "adcfe4db1130e989d1457b728c01a759",
    "dynasty": "清",
    "content": [
      "寒烟一片锁层波，归思离情两奈何。",
      "从此天涯人渐远，羽鳞惟望好音多。"
    ]
  },
  {
    "id": "adcfe4db113b3d8d473746e6650c0079",
    "title": "在荔浦忆永福县宅",
    "authorName": "纪曾藻",
    "authorId": "adcfe4db113b3d8dd1457b72d1457b72",
    "dynasty": "清",
    "content": [
      "传舍匆匆又促装，苦思水竹即沧浪。",
      "霜痕染树红踯躅，山影浸江青凤皇。",
      "锁印恰当开瓮后，放衙时到小桥旁。",
      "牙章虎节南关路，记取先生旧草堂。"
    ]
  },
  {
    "id": "adcfe4db113b3d8dbf3a75fb87da9f32",
    "title": "与王老圃夜话",
    "authorName": "纪曾藻",
    "authorId": "adcfe4db113b3d8dd1457b72d1457b72",
    "dynasty": "清",
    "content": [
      "春寒侧侧怕登楼，冻雨残云似暮秋。",
      "良药谁为养生主，小诗还可伴牢愁。",
      "风湍卜筑思严武，火色功名让马周。",
      "与子对床论剑术，也能飞鞚试吴钩。"
    ]
  },
  {
    "id": "adcfe4db11512d412cf197e6ac91b1bf",
    "title": "游东岩",
    "authorName": "杨钟岳",
    "authorId": "adcfe4db11512d41d1457b72d1457b72",
    "dynasty": "清",
    "content": [
      "薄海波光映碧天，潮阳风景正悠然。",
      "高峰层次凌云起，远树低横向水眠。",
      "却忆留衣寻旧迹，还惊飞锡涌新泉。",
      "杖筇游岳他年事，啸傲东山此日缘。"
    ]
  },
  {
    "id": "adcfe4db1156a0859eece6fe06bb87f1",
    "title": "紫骝马",
    "authorName": "周在浚",
    "authorId": "adcfe4db1156a085d1457b72d1457b72",
    "dynasty": "清",
    "content": [
      "爱妾不辞换，金鞭且莫挥。",
      "踏花公子醉，射猎故侯归。",
      "蹀躞嘶芳草，骄腾乱夕晖。",
      "道人重神骏，何必透重围。"
    ]
  },
  {
    "id": "adcfe4db1156a08503d4ef1fb8c1f38b",
    "title": "送倪闇公游晋阳",
    "authorName": "周在浚",
    "authorId": "adcfe4db1156a085d1457b72d1457b72",
    "dynasty": "清",
    "content": [
      "唐殿隋宫满白蒿，汾河千古尚滔滔。",
      "当年客里驱羸马，此日樽前赠佩刀。",
      "极目彤云沙塞远，荒城落日太行高。",
      "晋祠过我留题处，难老泉头罄浊醪。"
    ]
  },
  {
    "id": "adcfe4db1156a0856693d3b3188fd13e",
    "title": "寄怀冯青门次陇客弟韵",
    "authorName": "周在浚",
    "authorId": "adcfe4db1156a085d1457b72d1457b72",
    "dynasty": "清",
    "content": [
      "传家清白有渊源，百卷残书拥一轩。",
      "论少绝交讥到溉，世无知己叹虞翻。",
      "英雄埋没归黄土，壮士萧条掩席门。",
      "万事无如杯酒好，桔槔亭畔自锄园。"
    ]
  },
  {
    "id": "adcfe4db116c90a40a1611c2c95ae09b",
    "title": "落星石",
    "authorName": "涂逢震",
    "authorId": "adcfe4db116c90a4d1457b72d1457b72",
    "dynasty": "清",
    "content": [
      "花南砚北一卷石，二十余年共晨夕。",
      "石从天上堕寒芒，人向堂前思手泽。",
      "忆昔先子宰项城，闾阎疾苦按部行。",
      "群星灿烂月未明，眼前一星堕有声。",
      "风吹荡漾拖金带，顷刻光摇薄萧艾。",
      "呼来舆隶亟挥锄，崚嶒着手供爬梳。",
      "移归草堂结三友，霜雪皑皑都不受。",
      "苔衣摆脱离垢天，春去秋来同好丑。",
      "此星此石居人寰，侧身茅屋傲松顽。",
      "风雨不动安如山，商彝周鼎纷斑斓。"
    ]
  },
  {
    "id": "adcfe4db116cd7b533384ed8462b6bcd",
    "title": "夏初即事",
    "authorName": "曹廷梓",
    "authorId": "adcfe4db116cd7b5d1457b72d1457b72",
    "dynasty": "清",
    "content": [
      "疏慵野性任盘醒，巧自营营拙自安。",
      "亲剪园蔬烹鸭脚，手芟庭草种鸡冠。",
      "残红嫩绿催新句，小雨疏风送薄寒。",
      "布袜青鞋春兴足，箧中检点旧轻纨。"
    ]
  },
  {
    "id": "adcfe4db116cd7b5503c6f89dd35b122",
    "title": "题画",
    "authorName": "曹廷梓",
    "authorId": "adcfe4db116cd7b5d1457b72d1457b72",
    "dynasty": "清",
    "content": [
      "雾岫烟峦插碧空，诛茅结广绿阴中。",
      "苔痕乱点参差石，竹影纷披淡荡风。",
      "十亩芳塘云树绕，半帘飞瀑野桥通。",
      "烦君添个寒江艇，容我疏狂下钓筒。"
    ]
  },
  {
    "id": "adcfe4db116cd7b54024e99c3aed6313",
    "title": "追挽树参兄",
    "authorName": "曹廷梓",
    "authorId": "adcfe4db116cd7b5d1457b72d1457b72",
    "dynasty": "清",
    "content": [
      "君子同祖兄，幼小未相识。",
      "大父即世时，相见客堂侧。",
      "君年十四五，来此共晨夕。",
      "惟予及佑之，与君最莫逆。",
      "转眼各分飞，君颇不自惜。",
      "数年事樗蒲，衣履拚一掷。",
      "数年歌饭牛，身执奴隶役。",
      "骏马堕深堑，跃起势腾踯。",
      "奋足向康衢，回首万钧力。",
      "折节肃至忠，见赏高季迪。",
      "香山白先生，雅意勤指拭。",
      "濯淖污泥中，还为光明璧。",
      "存心既愈坚，饥寒亦愈迫。",
      "枵腹谈诗书，谋道且谋食。",
      "文坛既拔帜，家乃徒四壁。",
      "浪迹游兰陵，交游尽硕德。",
      "笔耕既逢年，家储有担石。",
      "心惊我后人，举案恒戚戚。",
      "倾囊购侍姬，再索而再得。",
      "得子囊复空，杏林谈命脉。",
      "青箱易砚田，未免为人惑。",
      "救贫更益贫，贫病转相逼。",
      "握手半月馀，悲哉已易箦。",
      "屈指数十年，回首空今昔。"
    ]
  },
  {
    "id": "adcfe4db117547eb15da8078f585dd66",
    "title": "野宿",
    "authorName": "宋权",
    "authorId": "adcfe4db117547ebd1457b72d1457b72",
    "dynasty": "清",
    "content": [
      "曲水浮天际，孤村傍废城。",
      "农人星卜夜，荒寺磬为更。",
      "渔火当空乱，风泉入暮清。",
      "欣然如有托，不复念长征。"
    ]
  },
  {
    "id": "adcfe4db117547ebde09ca265858d1c3",
    "title": "同郭夔一饮北固山",
    "authorName": "宋权",
    "authorId": "adcfe4db117547ebd1457b72d1457b72",
    "dynasty": "清",
    "content": [
      "萧瑟秋声涧壑哀，他乡扶病且登台。",
      "不知老树何年有，但见长江镇日来。",
      "四海烽烟还逆旅，一樽风雨暂徘徊。",
      "故人邂逅非容易，烂醉无妨卧碧苔。"
    ]
  },
  {
    "id": "adcfe4db117ca07de2fe103fa4a778fa",
    "title": "海棠",
    "authorName": "孔继坤",
    "authorId": "adcfe4db117ca07dd1457b72d1457b72",
    "dynasty": "清",
    "content": [
      "真妃梦破晓妆新，倦倚东风斗好春。",
      "燕子不来天又雨，几回愁绝卷帘人。"
    ]
  },
  {
    "id": "adcfe4db117ca07de2fe103f4f74881a",
    "title": "海棠",
    "authorName": "孔继坤",
    "authorId": "adcfe4db117ca07dd1457b72d1457b72",
    "dynasty": "清",
    "content": [
      "几枝点染竹篱新，一笑风前独殿春。",
      "秉烛岂愁花睡去，微吟还有未眠人。"
    ]
  },
  {
    "id": "adcfe4db117ca07dc4b7833b3a0a4421",
    "title": "送复哉北上",
    "authorName": "孔继坤",
    "authorId": "adcfe4db117ca07dd1457b72d1457b72",
    "dynasty": "清",
    "content": [
      "珍重复珍重，别绪何茫茫。",
      "临风理素箧，游子整行装。",
      "八茧乏吴绵，五紽愧羔羊。",
      "春风吹客衣，雨雪霏道傍。",
      "出门几回首，一顾一彷徨。",
      "男儿多意气，安用恋故乡。",
      "黾勉事行役，弗萦儿女肠。",
      "何以解我忧，诗酒恣徜徉。",
      "何以慰我心，德音频寄将。",
      "白头有老母，黄口多儿郎。",
      "君职我当代，我言君莫忘。",
      "穷冬气萧索，万象寒无光。",
      "岂无三春时，灿灿桃李芳。",
      "愿君知此意，奋志期飞扬。",
      "不见黄鹄举，千里任翱翔。"
    ]
  },
  {
    "id": "adcfe4db118cbd91eb1903721c91c13f",
    "title": "泖湖",
    "authorName": "杨芳灿",
    "authorId": "adcfe4db118cbd91231141b3faacbcd5",
    "dynasty": "清",
    "content": [
      "远火两三星，空波接杳冥。",
      "云英浮水白，月魄荡烟青。",
      "客里吟怀阔，风前酒面醒。",
      "声声渔子曲，独夜不堪听。"
    ]
  },
  {
    "id": "adcfe4db118cbd91fc8f839b6ff7d562",
    "title": "过净因寺",
    "authorName": "杨芳灿",
    "authorId": "adcfe4db118cbd91231141b3faacbcd5",
    "dynasty": "清",
    "content": [
      "一径碧丛丛，招提在远峰。",
      "叶香眠麝草，枝偃挂猿松。",
      "露重湿双屐，云间随短筇。",
      "忆同王法护，曾此听清钟。"
    ]
  },
  {
    "id": "adcfe4db118cbd91b37d1b6cc7fb8d2e",
    "title": "读盈川集",
    "authorName": "杨芳灿",
    "authorId": "adcfe4db118cbd91231141b3faacbcd5",
    "dynasty": "清",
    "content": [
      "胸罗斗宿烂生光，健笔横驰翰墨场。",
      "当日声名出卢骆，吾家体格本齐梁。",
      "曾从梦里分余锦，时向行间挹古香。",
      "千载悬河流派在，尔曹轻薄莫评量。"
    ]
  },
  {
    "id": "adcfe4db118cbd91c08b312f37d4f433",
    "title": "寒食郊行率尔成咏",
    "authorName": "杨芳灿",
    "authorId": "adcfe4db118cbd91231141b3faacbcd5",
    "dynasty": "清",
    "content": [
      "天涯冷节最无憀，信马垂鞭过野桥。",
      "前度园林花事减，旧时衫袖酒痕销。",
      "满陂新水跳鱼子，一径晴烟长药苗。",
      "指点遥村云树里，青旗风影若相招。"
    ]
  },
  {
    "id": "adcfe4db118cbd91c08b312fec005d23",
    "title": "寒食郊行率尔成咏",
    "authorName": "杨芳灿",
    "authorId": "adcfe4db118cbd91231141b3faacbcd5",
    "dynasty": "清",
    "content": [
      "岚光澹澹水粼粼，春到边城不似春。",
      "双鹭萧闲如傲客，孤花憔悴欲依人。",
      "久抛谢客寻山屐，空戴陶家漉酒巾。",
      "侬是江南游冶子，为君怊怅话前尘。"
    ]
  },
  {
    "id": "adcfe4db118cbd91516f6254b5755575",
    "title": "拨闷柬二三知己和之",
    "authorName": "杨芳灿",
    "authorId": "adcfe4db118cbd91231141b3faacbcd5",
    "dynasty": "清",
    "content": [
      "仙心禅悟两难分，万劫灵光一片云。",
      "别有闲愁归洗马，不须绮语忏司勋。",
      "琳函旧识丹台字，石篆新镌碧落文。",
      "销尽平生恩怨感，清斋夜礼玉晨君。"
    ]
  },
  {
    "id": "adcfe4db118cbd917a1a742d59bfa5a1",
    "title": "闻洪稚存入关却寄其二",
    "authorName": "杨芳灿",
    "authorId": "adcfe4db118cbd91231141b3faacbcd5",
    "dynasty": "清",
    "content": [
      "鸡竿诏向九天颁，郑重君恩特赐环。",
      "传到好音先破涕，悬知小别未摧颜。",
      "朝搜断碣穷沙碛，夜听清笳度雪山。",
      "万里只如庭户近，轺车聊当采风还。"
    ]
  },
  {
    "id": "adcfe4db118cbd917a1a742db7b2cd16",
    "title": "闻洪稚存入关却寄其二",
    "authorName": "杨芳灿",
    "authorId": "adcfe4db118cbd91231141b3faacbcd5",
    "dynasty": "清",
    "content": [
      "上书慷慨岂沽名，愿效涓埃答圣明。",
      "宣室旧曾徵贾傅，谠言今已念班生。",
      "亲知预拟联裙屐，边徼行看洗甲兵。",
      "见买夫须营钓艇，沧江稳卧颂升平。"
    ]
  },
  {
    "id": "adcfe4db118cbd917a1a742dc05e4eaa",
    "title": "闻洪稚存入关却寄其二",
    "authorName": "杨芳灿",
    "authorId": "adcfe4db118cbd91231141b3faacbcd5",
    "dynasty": "清",
    "content": [
      "湖山佳处尽相羊，蟹舍渔村认故乡。",
      "筑室且教泥水蔽，著书合付子孙藏。",
      "羁魂恐尚依铜柱，归梦时应到玉堂。",
      "愧我浮沉销志节，白头颜驷乞为郎。"
    ]
  },
  {
    "id": "adcfe4db118cbd9157807daf9557784f",
    "title": "暮雨曲",
    "authorName": "杨芳灿",
    "authorId": "adcfe4db118cbd91231141b3faacbcd5",
    "dynasty": "清",
    "content": [
      "湿云如梦柳毵毵，花落莺啼酒半酣。",
      "独倚阑干听暮雨，吴娘水调满江南。"
    ]
  },
  {
    "id": "adcfe4db118cbd911e1899b9d8150792",
    "title": "废寺",
    "authorName": "杨芳灿",
    "authorId": "adcfe4db118cbd91231141b3faacbcd5",
    "dynasty": "清",
    "content": [
      "松杉郁然深，遥指空王宅。入门无人声，栖鹘惊磔磔。",
      "卧钟苔篆青，颓墙土花赤。尘埋狻猊首，泥坭龙象脊。",
      "古鼎冷不然，残僧瘦如腊。宵寒鬼吹镫，径僻犬疑客。",
      "飞鸓互格斗，鸣{钱虫}聚啾啧。销磨匪自今，繁华记犹昔。",
      "劫灰历千载，慧眼才一瞥。变灭殊无端，持以问禅伯。"
    ]
  },
  {
    "id": "adcfe4db118cbd915b8b33122e27079c",
    "title": "喜汪容甫过访长句赠之",
    "authorName": "杨芳灿",
    "authorId": "adcfe4db118cbd91231141b3faacbcd5",
    "dynasty": "清",
    "content": [
      "汪生俶傥出世姿，短衣孤剑将安之。",
      "江湖流浪苦复苦，人说才奇穷更奇。",
      "相逢每恨来何晚，扫室殷勤开酒盏。",
      "糁将何点白葵羹，捧出休源赤仓饭。",
      "狂来不顾世眼惊，相对拉杂谈生平。",
      "文人失职有同病，出吻各作寒号声。",
      "君言稚齿饥寒迫，弃掷诗书最堪惜。",
      "弱冠方传作赋才，壮年始夺谈经席。",
      "五经复兴鲁叔陵，累累著作充箱籯。",
      "心开窔深穾莫测，面若刻画森有棱。",
      "奔走风尘饥欲死，撑肠万卷徒为耳。",
      "肉食难分博士羊，草衣且牧公孙豕。",
      "羌余少小趋雕华，斧楶绣帨相矜夸。",
      "爱储奇字未满腹，惯拈强韵空聱牙。",
      "千秋绝业不同传，君入儒林我文苑。",
      "须识夔蚿总可怜，何当蛩蚷联为伴。",
      "坐谈不觉日影移，榜人催上河之麋。",
      "即今一见复奚益，翻令千里劳相思。",
      "留君不住我心苦，握手临歧涕如雨。",
      "他时相望越王台，何日同浇赵州土。",
      "布帆无恙凌风飙，秋来应看钱塘潮。",
      "潮头傥有双赤鲤，盼君寄我英琼瑶。"
    ]
  },
  {
    "id": "adcfe4db118cbd912f86a573f3e5825a",
    "title": "伏羌纪事诗一百韵",
    "authorName": "杨芳灿",
    "authorId": "adcfe4db118cbd91231141b3faacbcd5",
    "dynasty": "清",
    "content": [
      "圣泽敷殊俗，天声震八弦。花门何丑类，草窃敢纵横。",
      "衅为寻仇启，妖由构煽成。鼠牙工发覆，蜗角怒相倾。",
      "方镇空持重，中权孰使令。养痈忧内溃，蹑尾失先鸣。",
      "濡滞师将老，骁腾敌果勍。谁当擒罔象，无计掣长鲸。",
      "祖厉朝呼渡，萧关夜斫营。定西仍聚落，渭北却翻城。",
      "蕞尔当阳邑，相违一日程。虢唇虞是齿，邾柝鲁闻声。",
      "中夜荒鸡噭，高岩石鼓铿。重围占月晕，大角动星精。",
      "县尉能全节，将军竟殉名。沙虫师有劫，风鹤信频惊。",
      "陆地机才发，萧墙祸早萌。朝三狙暮四，昼伏鼠宵行。",
      "无奈禾生莠，难教石化琼。搜牢宁有术，钩距遣谁侦。",
      "狼卜阴谋泄，犀然诡状呈。幺䯢方扰扰，数士独铮铮。",
      "义可捐妻子，情谁顾舅甥。矢心先告密，雪泣自输诚。",
      "嘉尔殊慷慨，系余不听莹。终然邀上赏，可以定舆评。",
      "众志坚堪恃，狂锋猝敢攫。卧罴吞貉子，嗾犬搏狸狌。",
      "狡窟凭熏灌，祆酋竞抗衡，交衢长铩满，狭巷短刀迎。",
      "螳臂穷犹奋，蜂眸死尚瞠。骈头填犴狱，连颈缚徽缨。",
      "内患方消弭，前村倏斗争。烽烟腾土堠，贼骑满山坪。",
      "跣足夫携妇，摩肩弟觅兄。仓皇弃髫龀，呜咽哭荧嫇。",
      "近郭人流血，环郛火彻明。姚墟余瓦砾，谢墅剩榛荆。",
      "噪或千唇沸，行如一足暂。飞扬氛甚恶，跳荡色何狞。",
      "呀䦪摧墙壁，喧豗折栋甍。阵云愁叆叇，边日惨光晶。",
      "满谷驱牛马，连车藉稻粳。争先夸矫捷，走险据峣峥。",
      "岩邑周防早，微官性命轻。侠肠原耿耿，独行信硁硁。",
      "黑子城三版，青萍水一泓。周苛惟誓死，傅燮敢求生。",
      "羯末才无敌，羊何气并英。射雕惊斛律，倚马笑袁宏。",
      "势只伸孤掌，危还藉众擎。带刀农佩犊，持戟士离黉。",
      "健妇俱行汲，羸童亦践更。奔驰劳仆隶，奋励逮髡黥。",
      "流电飞𩩉落，狂雷巨炮轰。登陴均受甲，给廪免呼庚。",
      "四日孤墉在，千夫一胆并。徒劳设梁丽，屡见碎冲輣。",
      "天意为谁怒，民心笑尔儜。如棋争劫胜，似博杀枭赢。",
      "侵晓凭楼堞，遥原见旆旌。烟尘飞候骑，笳吹到援兵。",
      "象主群阴遁，爻占大道亨。危巢徙枭鹆，旧穴聚狐麖。",
      "自昔恢王度，由来仗国桢。班资周保傅，勋阀汉公卿。",
      "玉节来枢部，铜符事远征。指麾皆颇牧，趋走尽韩彭。",
      "茇舍严刁斗，辕门急鼓钲。羽书千里应，积粟万囊盛。",
      "纩挟全军燠，醪投众士酲。两甄排称娖，列骑杂斑骍。",
      "贰负强遭梏，防风窘待烹。长围罗剑槊，险道断沟坑。",
      "群慝应箫勺，神奸首满盈。脐膏明似烛，项骨肥于菁。",
      "困兽攀笼槛，游魂恋釜铛。肘跗纷磔裂，骸骼乱枝撑。",
      "烈烈摧枯蘖，炎炎燎聚虻。累累俘妇女，婉婉曳孩婴。",
      "跧伏难藏迹，推求莫遁情。自知应斧锧，初不假笞搒。",
      "革面从文豹，迁乔慕谷莺。尔曹生有路，今代狱惟平。",
      "宽大群方悦，明良百度贞。直教空贯索，奚止扫欃枪。",
      "归马秦川迥，回军华岳晴。豹韬宣伟略，龙额锡殊荣。",
      "铭拟燕然勒，歌同汉乐赓。欢声溢廛市，和气叶韶韺。",
      "温语传丹扆，恩纶出玉京。蠲租怜瘠壤，给复慰疲氓。",
      "赍溥金兼粟，仁先独与茕。遗墟修板屋，残骴掩荒茔。",
      "痛定微躯在，肠回百感萦。失时几拾沈，惩热惯吹羹。",
      "弹指龙华劫，当场傀儡棚。青山招远梦，白水忆前盟。",
      "关陇皇威畅，边陲战气清。江乡三亩宅，何日好归耕。"
    ]
  },
  {
    "id": "adcfe4db118cbd9142943373bda15e33",
    "title": "贺兰山积雪歌",
    "authorName": "杨芳灿",
    "authorId": "adcfe4db118cbd91231141b3faacbcd5",
    "dynasty": "清",
    "content": [
      "君不见贺兰山色青嵯峨，倚天叠幛开烟螺，长风荡云生翠波。",
      "照眼光寒忽相逼，千峰一白排空山，飙车夜碾阴崖裂。",
      "阴崖太古雪未销，新雪又复埋岩腰，茫茫旱海堆银涛。",
      "银涛百丈拔地起，玉龙蜿蜒露脊尾，喷雾拿云状谲诡。",
      "夕阳倒影琼瑶台，凭虚仿佛群仙来，素鸾白凤纷毰毸。",
      "决眦狂呼讶奇绝，肝胆槎丫冷如铁，不识人间有炎热。",
      "受降城畔寒沙平，回乐峰头孤月明，高低激射摇光晶。",
      "安得手携九节杖，直上层巅披鹤氅，一曲高歌众山响。"
    ]
  },
  {
    "id": "adcfe4db118cbd9152d5b3aebee564cd",
    "title": "重过弹筝峡",
    "authorName": "杨芳灿",
    "authorId": "adcfe4db118cbd91231141b3faacbcd5",
    "dynasty": "清",
    "content": [
      "落日亭亭鞭影度，长烟四合青山暮。",
      "弹筝峡里少人行，浅濑明漪照秋鹭。",
      "岩泉滴沥成古音，仙风飘落寒翠深。",
      "泠然天籁无定谱，移宫换羽随人心。",
      "客路重听吟兴惬，清响渐遥人出峡。",
      "回首残霞空外销，一痕纤月如银甲。"
    ]
  },
  {
    "id": "adcfe4db118cbd91b049a19a65b0197e",
    "title": "莲花博士歌为吴兰雪作",
    "authorName": "杨芳灿",
    "authorId": "adcfe4db118cbd91231141b3faacbcd5",
    "dynasty": "清",
    "content": [
      "鉴湖一曲云水涯，风吹万柄红荷花。",
      "放翁醉后出奇语，花为四壁船为家。",
      "满湖风露凉烟重，冉冉故人来入梦。",
      "劝翁暂领新置官，美酒百壶当月俸。",
      "明妆环立千娉婷，博士合以莲花名。",
      "诗人自古有奇福，水乡别筑芙蓉城。",
      "真灵位业依稀记，潇洒吴郎堪作替。",
      "梦倚红香四面风，扁舟棹入空明地。",
      "今年花发积水潭，接天云锦红酣酣。",
      "青山窥人出港北，白鹭导客过溪南。",
      "十刹海边携俊侣，君自高歌花起舞。",
      "角巾微垫纻衣凉，翠盖轻翻满身雨。",
      "西风瑟瑟零红愁，乘兴还续招提游。",
      "银云涌出大圆镜，琉璃万顷摇清秋。",
      "画省高间诗闲士，笑指头衔恰相似。",
      "癖嗜从教命属花，冰衿尽耐官如水。",
      "羡君倜傥才疑仙，珊瑚击碎诗狂颠。",
      "金樽翠管斗新句，澜翻舌底生青莲。",
      "梦游历历灵踪在，真见莲花似车盖。",
      "十丈曾搴太华峰，一枝稳坐耆尼界。",
      "我亦琳宫博士身，登楼常忆旧星辰。",
      "云阶月地如相访，手把芙蓉证夙因。"
    ]
  },
  {
    "id": "adcfe4db118cbd91ba53e1b64da1fe71",
    "title": "闻洪稚存入关却寄其一",
    "authorName": "杨芳灿",
    "authorId": "adcfe4db118cbd91231141b3faacbcd5",
    "dynasty": "清",
    "content": [
      "兰山话别各伤神，浩荡冰天逐雁臣。",
      "幸免若卢收杜众，还愁乐浪窜崔骃。",
      "孤踪拌作长流客，温语旋回绝塞春。",
      "开尽桃花消尽雪，两行红柳送归人。"
    ]
  },
  {
    "id": "adcfe4db118d298a6a31173e879aca64",
    "title": "游莫愁湖",
    "authorName": "端方",
    "authorId": "adcfe4db118d298af9d1152504df4d43",
    "dynasty": "清",
    "content": [
      "五月湖楼趁夕凉，重来祠树饫新霜。",
      "秋风莫续箜篌引，春梦谁寻玳瑁梁。",
      "孙楚酒楼馀蔓草，丽华宫井剩枯杨。",
      "佳人底是生南园，家世分明系洛阳。"
    ]
  },
  {
    "id": "adcfe4db1197bcfed8b949a93d850ffb",
    "title": "纪念银瓶赠与式当日赋呈鹤亭社长",
    "authorName": "丁宝濂",
    "authorId": "adcfe4db1197bcfea19acd7d139f0874",
    "dynasty": "清",
    "content": [
      "领袖群英属老成，徵诗言志作长城。",
      "羡君风义师兼友，愧我荒芜学不耕。",
      "世路茫茫随骥尾，词场衮衮缔鸥盟。",
      "自从劫后天将压，尚赖先生一柱擎。"
    ]
  },
  {
    "id": "adcfe4db1197bcfe853f05d8c965ea49",
    "title": "追怀刘壮肃公",
    "authorName": "丁宝濂",
    "authorId": "adcfe4db1197bcfea19acd7d139f0874",
    "dynasty": "清",
    "content": [
      "海氛骚动寇东瀛，诏起将军斧钺征。",
      "柱可擎天悲末劫，戈难返日坏长城。",
      "六年未了生前事，三郡空传身后名。",
      "惆怅大潜山下路，英魂凭吊不胜情。"
    ]
  },
  {
    "id": "adcfe4db1197bcfe2ba3de4c09cb521a",
    "title": "中秋赏月",
    "authorName": "丁宝濂",
    "authorId": "adcfe4db1197bcfea19acd7d139f0874",
    "dynasty": "清",
    "content": [
      "三分明月二分秋，处处画帘半上钩。",
      "人比袁宏思泛渚，我非庾亮懒登楼。",
      "广庭且作霓裳舞，圆魄无劳玉斧修。",
      "占尽一年惟此夕，兴酣恐报五更筹。"
    ]
  },
  {
    "id": "adcfe4db1197bcfe089d4f42ac059fff",
    "title": "贺吴上花表弟举子",
    "authorName": "丁宝濂",
    "authorId": "adcfe4db1197bcfea19acd7d139f0874",
    "dynasty": "清",
    "content": [
      "是真天上玉麒麟，来与延陵作替人。",
      "摩顶早知非俗器，试声当可并儒珍。",
      "一枝丹桂经秋茁，五色明珠入掌新。",
      "岳降有灵应未已，他年生甫更生申。"
    ]
  },
  {
    "id": "adcfe4db1197bcfe46550872a222c2cc",
    "title": "放鸭",
    "authorName": "丁宝濂",
    "authorId": "adcfe4db1197bcfea19acd7d139f0874",
    "dynasty": "清",
    "content": [
      "斗鸭栏空水半萍，绿头蹴起浪花腥。",
      "数声唼喋穿波去，日逐群鸥傍蓼汀。"
    ]
  },
  {
    "id": "adcfe4db11a07254aaff7db42f0cfe0c",
    "title": "舟泊莫泾拓东坡三过堂诗",
    "authorName": "金礼嬴",
    "authorId": "adcfe4db11a07254d1457b72d1457b72",
    "dynasty": "清",
    "content": [
      "一盏禅镫四壁红，桑城荒影踏冥蒙。",
      "为寻马券迟僧寺，谁捏鸿泥塑长公。",
      "石版漫镌三过字，布帆轻趁两番风。",
      "越来溪上年年住，我亦家山在梦中。"
    ]
  },
  {
    "id": "adcfe4db11a3ce633b9145685ee60281",
    "title": "丁巳夏日送石琴北上感赋",
    "authorName": "李光炘",
    "authorId": "adcfe4db11a3ce63d1457b72d1457b72",
    "dynasty": "清",
    "content": [
      "兵气连凶岁，惊心六月寒。",
      "天戈频挫衅，国步太艰难。",
      "东鲁儒宗大，南天雁影单。",
      "铜驼荆棘泪，忍与尔同看。"
    ]
  },
  {
    "id": "adcfe4db11a3ce633b914568a4146484",
    "title": "丁巳夏日送石琴北上感赋",
    "authorName": "李光炘",
    "authorId": "adcfe4db11a3ce63d1457b72d1457b72",
    "dynasty": "清",
    "content": [
      "名世徒虚耳，休言王者师。",
      "清樽辞旧雨，梁木坏多时。",
      "尔我中年后，兵戈未了期。",
      "相逢问军旅，俎豆亦何为。"
    ]
  },
  {
    "id": "adcfe4db11a3ce633b91456813ec10a4",
    "title": "丁巳夏日送石琴北上感赋",
    "authorName": "李光炘",
    "authorId": "adcfe4db11a3ce63d1457b72d1457b72",
    "dynasty": "清",
    "content": [
      "永夜不成寐，匡山旧梦长。",
      "白莲三伏雨，红叶九秋霜。",
      "此别一挥手，天涯孤棹行。",
      "临风吾有咏，仿佛话沧浪。"
    ]
  },
  {
    "id": "adcfe4db11a3ce635550e506fdf2ee9f",
    "title": "感怀",
    "authorName": "李光炘",
    "authorId": "adcfe4db11a3ce63d1457b72d1457b72",
    "dynasty": "清",
    "content": [
      "海上成连去不回，人间都道伯牙非。",
      "知音纵有钟期在，一半琴心已化灰。"
    ]
  },
  {
    "id": "adcfe4db11a4092bbf585adcbe003ba5",
    "title": "门前",
    "authorName": "高凤翰",
    "authorId": "adcfe4db11a4092bfddd7938955a1584",
    "dynasty": "清",
    "content": [
      "聊尔将扶去，衡门一暂临。",
      "雁声秋意迥，人语夕阳沈。",
      "变灭看云眼，苍茫袖手心。",
      "惟余双岭旧，迢递下暝阴。"
    ]
  },
  {
    "id": "adcfe4db11a4092bcaf00e8ba60b3969",
    "title": "海上怀古",
    "authorName": "高凤翰",
    "authorId": "adcfe4db11a4092bfddd7938955a1584",
    "dynasty": "清",
    "content": [
      "极目寒烟接大荒，海山秋色共苍茫。",
      "风高响落钟儿石，潮怒声催鼓子洋。",
      "设险至今留楚塞，求仙何处问秦皇。",
      "马蹄踏处情何极，下尽千峰落日黄。"
    ]
  },
  {
    "id": "adcfe4db11a4092b13f0854f54b824f8",
    "title": "野泊",
    "authorName": "高凤翰",
    "authorId": "adcfe4db11a4092bfddd7938955a1584",
    "dynasty": "清",
    "content": [
      "石头城外放般行，野泊荒滩欲二更。",
      "露下平沙闻雁语，月明春水看潮生。",
      "上元节候余村鼓，薄宦心期付酒觥。",
      "满眼升沉直底事，海边鸥鹭久寒盟。"
    ]
  },
  {
    "id": "adcfe4db11a4092b75673045fc63036e",
    "title": "野鹭",
    "authorName": "高凤翰",
    "authorId": "adcfe4db11a4092bfddd7938955a1584",
    "dynasty": "清",
    "content": [
      "黄芦下夕阳，野塘秋水冷。",
      "隔岸鹭衔鱼，侧眼窥云影。",
      "荻花卷雪来，海风吹断梗。",
      "惊起破青天，残霞红在岭。"
    ]
  },
  {
    "id": "adcfe4db11a4092ba40b7127304e562e",
    "title": "村晚",
    "authorName": "高凤翰",
    "authorId": "adcfe4db11a4092bfddd7938955a1584",
    "dynasty": "清",
    "content": [
      "桐荫下芦帘，凉亭生清樾。",
      "徙倚傍前村，乱蝉鸣不歇。",
      "丛树低远天，山影青一发。",
      "原草醉夕阳，归鸟旋林没。",
      "行歌独去来，坐上东山月。"
    ]
  },
  {
    "id": "adcfe4db11a4092bce09b6cd09eccd6f",
    "title": "大热中题宋人雪芦宿雁图",
    "authorName": "高凤翰",
    "authorId": "adcfe4db11a4092bfddd7938955a1584",
    "dynasty": "清",
    "content": [
      "客堂书掩红云骄，火龙衙衙排空烧。树头不动焦欲秃，暍禽坐树愁郁陶。",
      "忽然有客叩门至，手提数幅生鲛绡。飞烟散雾张四壁，指顾一一忘疲劳。",
      "就中一幅尤奇绝，荒汀野岸风萧骚。残芦半折溪色冻，霜花雪气横清宵。",
      "下有群雁宿沙嘴，三三两两纷为曹。江南江北梦寒雨，衔芦何处凌穹霄。",
      "人生寄迹亦如此，鸿泥转眼迷江潮。意外余闲妙点缀，更扫堕羽穷芒毫，委沙拂雪欲飞动，风来疑逐帘须飘。",
      "边鸾崔白不在眠，世间余子空自豪。摩挲瞪目噤不语，当头似有寒泉浇。",
      "寻常颇怪北风妄，此时真觉森颠毛。呼童扫地拂竹簟，支颐卧对霜天高。"
    ]
  },
  {
    "id": "adcfe4db11a4092b27c437d78110a2cd",
    "title": "太初古甓凿砚歌",
    "authorName": "高凤翰",
    "authorId": "adcfe4db11a4092bfddd7938955a1584",
    "dynasty": "清",
    "content": [
      "侏儒饱死臣饥死，老朔殿上呼天子。稽首顿首玉阶前，玉花一片随朔起。",
      "流传人代入吾曹，刮垢磨光见肌理。蟠云郁作葡萄团，簏簌累垂万颗紫。",
      "断角残印半未真，太初之字犹可指，双题并行纪宫名，宫字空存亡其尾。",
      "摩挲对客发长吁，此君阅人应多矣。坼痕啮土蚀古花，几入荒坟几战垒。",
      "我凿作砚伴书生，不雕不琢存其始。贮墨一石饱霜毫，斗酒犹堪注汉史。"
    ]
  },
  {
    "id": "adcfe4db11b1cda9f3771e78b9089ba3",
    "title": "吴宫曲",
    "authorName": "俞兆晟",
    "authorId": "adcfe4db11b1cda9d1457b72d1457b72",
    "dynasty": "清",
    "content": [
      "馆娃春深昼寂寂，美人列坐弹瑶瑟。",
      "自裁白纻六铢衣，回雪流风侍君侧。",
      "清歌珠串杳入云，梁尘不动花缤纷。",
      "繁弦急管停复作，长筵催进泥金裙。",
      "军声殷殷来槜李，犀甲晶莹照秋水。",
      "破楚门东铁骑围，君王夜醉扶不起。",
      "白纻歌残事已非，洞庭渔唱雨霏霏。",
      "至今城上乌啼急，犹听吴娘夜捣衣。"
    ]
  },
  {
    "id": "adcfe4db11b45d796b193d1dc51627d4",
    "title": "重过倪高士徵九池馆淹留竟日时主人在西山未归",
    "authorName": "宫去矜",
    "authorId": "adcfe4db11b45d79d1457b72d1457b72",
    "dynasty": "清",
    "content": [
      "记来长坂被秋兰，风磴依然苔藓瘢。",
      "傍母眠凫沿略彴，将雏语燕上阑干。",
      "碧梧又验三年闰，青竹微增六月寒。",
      "更爱殷勤留客意，一时檐溜作惊湍。"
    ]
  },
  {
    "id": "adcfe4db11b4edf795427b1e1dc8bdae",
    "title": "题陈毓瑞诗四首",
    "authorName": "王旋吉",
    "authorId": "adcfe4db11b4edf7d1457b72d1457b72",
    "dynasty": "清",
    "content": [
      "仙袂风吹雨垫巾，兴来随地可娱春。",
      "十年畿辅看花客，不及林泉自在身。"
    ]
  },
  {
    "id": "adcfe4db11b4edf795427b1e113eb6b9",
    "title": "题陈毓瑞诗四首",
    "authorName": "王旋吉",
    "authorId": "adcfe4db11b4edf7d1457b72d1457b72",
    "dynasty": "清",
    "content": [
      "解组归来暑复寒，欣逢今岁杖乡安。",
      "最难绚烂能平淡，忘却当年作宰官。"
    ]
  },
  {
    "id": "adcfe4db11b4edf795427b1e3bbbfbc6",
    "title": "题陈毓瑞诗四首",
    "authorName": "王旋吉",
    "authorId": "adcfe4db11b4edf7d1457b72d1457b72",
    "dynasty": "清",
    "content": [
      "莽莽燕云野起尘，不堪回首问前津。",
      "而今幸赋遂初志，寻得桃源好避秦。"
    ]
  },
  {
    "id": "adcfe4db11b4edf795427b1ee6653c64",
    "title": "题陈毓瑞诗四首",
    "authorName": "王旋吉",
    "authorId": "adcfe4db11b4edf7d1457b72d1457b72",
    "dynasty": "清",
    "content": [
      "羡君杖履独萧闲，问柳寻花任往还。",
      "恰好称觞先上巳，图形九老会香山。"
    ]
  },
  {
    "id": "adcfe4db11c6602afae228dbf4bcbf5f",
    "title": "金陵杂诗",
    "authorName": "马惠",
    "authorId": "adcfe4db11c6602ad1457b72d1457b72",
    "dynasty": "清",
    "content": [
      "秦淮流水暮生烟，桃叶桃根镇可怜。",
      "最是秋心降不得，湘妃帘外月如弦。"
    ]
  },
  {
    "id": "adcfe4db11c6602a5cf9e190f75a2003",
    "title": "一弦琴",
    "authorName": "马惠",
    "authorId": "adcfe4db11c6602ad1457b72d1457b72",
    "dynasty": "清",
    "content": [
      "山僧有古琴，七弦断其六。",
      "何不尽去之，存一聊免俗。",
      "陶公昔无弦，高风邈难续。",
      "绿绮与焦桐，尘埋不理曲。",
      "聆此琴上音，一弦趣已足。",
      "夜静微风来，萧萧动寒竹。"
    ]
  },
  {
    "id": "adcfe4db11cb9da555a90a9db31ea78b",
    "title": "郊行",
    "authorName": "沈闻喜",
    "authorId": "adcfe4db11cb9da5d1457b72d1457b72",
    "dynasty": "清",
    "content": [
      "小径通幽处，秋光引兴长。",
      "几家茅盖屋，比户稻登场。",
      "岸草冷新雨，篱花娇夕阳。",
      "料知村酿熟，触鼻醉深香。"
    ]
  },
  {
    "id": "adcfe4db11d9f8bcfe6be2a57eb5dc80",
    "title": "秋夜吟",
    "authorName": "张烒",
    "authorId": "adcfe4db11d9f8bcd1457b72d1457b72",
    "dynasty": "清",
    "content": [
      "几点残星逗遥碧，微风拂衣寒不隔。",
      "萧疏一片蓼花明，雨洗天空凉月白。",
      "寂寞凭阑漏欲洗，萧萧络纬报秋深。",
      "满阶黄雪因风扫，风过余香何处寻。"
    ]
  },
  {
    "id": "adcfe4db11e4742e490494888b772e7c",
    "title": "忆棹烟",
    "authorName": "鲍冈",
    "authorId": "adcfe4db11e4742ed1457b72d1457b72",
    "dynasty": "清",
    "content": [
      "双屐久不来，花径莓苔长。",
      "薄雾暝前村，春泉落清响。",
      "好怀谁共言，枯坐静尘想。",
      "不知修竹间，朗然明月上。"
    ]
  },
  {
    "id": "adcfe4db11ea03643840e3b049fee2ef",
    "title": "赠赛静甫先生",
    "authorName": "岳赓廷",
    "authorId": "adcfe4db11ea0364d1457b72d1457b72",
    "dynasty": "清",
    "content": [
      "亦复在尘世，翛然无世营。",
      "身从贫转健，眼到老偏明。",
      "补屐寻山寺，移家远县城。",
      "连朝过我话，一杖去来清。"
    ]
  },
  {
    "id": "adcfe4db11ea0364b4d0f841f7af10d9",
    "title": "过董樵墓",
    "authorName": "岳赓廷",
    "authorId": "adcfe4db11ea0364d1457b72d1457b72",
    "dynasty": "清",
    "content": [
      "峭骨此中闭，隤封谁得知。",
      "樵余犹有树，埋后更无碑。",
      "家近却难问，魂孤应苦饥。",
      "野薇还可采，荐罢不胜悲。"
    ]
  },
  {
    "id": "adcfe4db11ea036496c722f15daef524",
    "title": "访张青庵先生故居",
    "authorName": "岳赓廷",
    "authorId": "adcfe4db11ea0364d1457b72d1457b72",
    "dynasty": "清",
    "content": [
      "穷老著书处，荒村剩草堂。",
      "树多亲手种，诗赖故人藏。",
      "夜月虚松牖，秋云冷石床。",
      "嗟予生不早，未得侍门墙。"
    ]
  },
  {
    "id": "adcfe4db11ea036457dee40a6334a950",
    "title": "登铁槎山",
    "authorName": "岳赓廷",
    "authorId": "adcfe4db11ea0364d1457b72d1457b72",
    "dynasty": "清",
    "content": [
      "攀缘怯复疑，百里见厜㕒。",
      "及到所望处，还如初上时。",
      "幽花窥佛洞，古木荫龙池。",
      "此夜宿仙观，茫茫身世思。"
    ]
  },
  {
    "id": "adcfe4db11ea03641637d9ee7e49bc9f",
    "title": "访王秋史先生故居",
    "authorName": "岳赓廷",
    "authorId": "adcfe4db11ea0364d1457b72d1457b72",
    "dynasty": "清",
    "content": [
      "二十四泉上，诗人旧掩扉。",
      "遗踪何处问，黄叶一林飞。",
      "狐兔窜荒墅，蓬蒿掩坏矶。",
      "百年今若此，边李故应微。"
    ]
  },
  {
    "id": "adcfe4db11ea0364b9c5470e68662dbe",
    "title": "长山陈仲子墓",
    "authorName": "岳赓廷",
    "authorId": "adcfe4db11ea0364d1457b72d1457b72",
    "dynasty": "清",
    "content": [
      "是否於陵旧，寥寥抔土存。",
      "碑残犹有字，城僻只如村。",
      "冷落带秋色，摧隤侵雨痕。",
      "至今齐国士，若辈可同论。"
    ]
  },
  {
    "id": "adcfe4db11ea03646c9e93c56e56e57f",
    "title": "城东杂诗",
    "authorName": "岳赓廷",
    "authorId": "adcfe4db11ea0364d1457b72d1457b72",
    "dynasty": "清",
    "content": [
      "寒涛拍天涌，白昼亦常昏。",
      "山断陡临海，沙多高障村。",
      "间滩鸥鹭叫，怪石虎熊蹲。",
      "回视经行处，微茫屐齿痕。"
    ]
  },
  {
    "id": "adcfe4db11ea03646c9e93c575ccba34",
    "title": "城东杂诗",
    "authorName": "岳赓廷",
    "authorId": "adcfe4db11ea0364d1457b72d1457b72",
    "dynasty": "清",
    "content": [
      "村际逢人少，喧声逐海涯。",
      "鱼从沙尾晒，饭向岛头炊。",
      "螺蚌乘潮拾，儿童没水嬉。",
      "莫言生计薄，住久亦恬熙。"
    ]
  },
  {
    "id": "adcfe4db11ea03642f40c70f95598a09",
    "title": "游华不注",
    "authorName": "岳赓廷",
    "authorId": "adcfe4db11ea0364d1457b72d1457b72",
    "dynasty": "清",
    "content": [
      "孤标绝依倚，突出凌平畴。",
      "城东一舒目，矗矗当晴秋。",
      "泰山自高大，兹峰转清遒。",
      "如人能自立，何必公与侯。",
      "我来游其下，犹见清泉流。",
      "试为陟厥巅，眺瞩意悠悠。",
      "谪仙既已往，吕仙不可求。",
      "聊骋一时兴，寻胜还三周。"
    ]
  },
  {
    "id": "adcfe4db11ef93e9dcd33fe85b9d80b8",
    "title": "三陵台",
    "authorName": "贾开宗",
    "authorId": "adcfe4db11ef93e9d1457b72d1457b72",
    "dynasty": "清",
    "content": [
      "三陵孤峙旧城隈，古木蒙茸一径开。",
      "乱窟深回藏虎豹，悬崖陡峭长莓苔。",
      "宋襄战后犹遗冢，梁孝朝还有废台。",
      "每伴田夫寻胜事，披蓑戴笠雨中来。"
    ]
  },
  {
    "id": "adcfe4db11f6c0a1ebc2136562ecc77d",
    "title": "黄山道中",
    "authorName": "龙震",
    "authorId": "adcfe4db11f6c0a1d1457b72d1457b72",
    "dynasty": "清",
    "content": [
      "乱石叠危路，层岚列翠屏。",
      "云林照水白，麦陇夹山青。",
      "鸡犬无声息，人烟在杳冥。",
      "溪花好颜色，随处自飘零。"
    ]
  },
  {
    "id": "adcfe4db11f71e1120d5b5f3fc52dd35",
    "title": "鸬鹚桥晓起",
    "authorName": "王之棠",
    "authorId": "adcfe4db11f71e11d1457b72d1457b72",
    "dynasty": "清",
    "content": [
      "破晓天犹晦，微飔绉碧漪。",
      "山云排树起，水气带寒吹。",
      "日闇晴难定，船迟岸不移。",
      "调停风力处，南北总参差。"
    ]
  },
  {
    "id": "adcfe4db11f71e115919835f693061ba",
    "title": "沅州石屏歌在黔安作",
    "authorName": "王之棠",
    "authorId": "adcfe4db11f71e11d1457b72d1457b72",
    "dynasty": "清",
    "content": [
      "湖南山地辰沅多，辰沅之山何嵯峨。其间怪石备形状，{上八下几右王}磹礌砢纷岩阿。",
      "小如道士羊，大如将军虎。正如菩萨庄，侧如罗刹怒，大都顽劣不足取。",
      "那知潭阳有山石转奇，中红外白分妍媸。去其肤壳之粗厉，忽开真面流胭脂。",
      "土人命匠刳山骨，朝镵暮斫山之窟。雕成万象尽嵌空，钩心斗角何咄咄。",
      "画家作画粉本先，抹涂五采随增填。此将母赪作粉本，外施粲粲白章鲜。",
      "凌虚楼阁屏中起，烟峦竹木穷怪诡。翔禽容与舞鹤翩，譬如妙墨皆离纸。",
      "我疑九天阊阖开银宫，堆琼积玉森玲珑。其中物物均皓色，缤纷掩映朱崖红。",
      "又疑隆冬凛冽雪箱迫，雪山雪苑排江白。峨嵋六月光不消，余霞散绮一层隔。",
      "适来何处国工精，镌镵刻划通神明。千形亿熊一一毫发露，直令造化甄陶不得与人争功力，而于妙手惨澹经营成。",
      "自生此石有此刻，人间两美庸易得。不然或遇校书鲁，共倕无所施斤斧。",
      "古来美巧必兼赅，乃知良工需良材。无材但恨良工少，将毋名士生悲哀。",
      "沅州此物本恒产，搜奇不入冬官选。一朝上贡荐天庭，坐看云岫菁英显，何须啧啧壶中九华才不简。"
    ]
  },
  {
    "id": "adcfe4db120172a703a991e540c3aec8",
    "title": "咏地瓜",
    "authorName": "徐宗勉",
    "authorId": "adcfe4db120172a7d1457b72d1457b72",
    "dynasty": "清",
    "content": [
      "藷蓣登场共有年，栗薪无用架中田。",
      "何曾守护劳王父，犹忆耘锄仰昔贤。",
      "交错禾麻皆唪唪，栽培根柢乃绵绵。",
      "剥菹绝胜烹瓠叶，应补农书第一篇。"
    ]
  },
  {
    "id": "adcfe4db120172a703a991e5595d587c",
    "title": "咏地瓜",
    "authorName": "徐宗勉",
    "authorId": "adcfe4db120172a7d1457b72d1457b72",
    "dynasty": "清",
    "content": [
      "何堪薪桂米如珠，疐龁还留菜色无。",
      "篝满争如收黍稷，藤抽果尔敏蒲庐。",
      "翻匙雪共齑成粉，切玉香同笋入厨。",
      "风雨调和疆场辟，苍生长饱海东隅。"
    ]
  },
  {
    "id": "adcfe4db121177486db63d1b6dc2bd27",
    "title": "曹仁宪谨荣寿",
    "authorName": "王宗河",
    "authorId": "adcfe4db12117748d1457b72d1457b72",
    "dynasty": "清",
    "content": [
      "五年政教敷淡疆，黎庶讴歌庆永康。",
      "况际春秋宜晋爵，定应朝夕更称觞。",
      "孝经曾授童蒙执，书院重兴士气扬。",
      "孔迩怀恩民久诵，家家焚祝寿如冈。"
    ]
  },
  {
    "id": "adcfe4db121177486db63d1b0436865d",
    "title": "曹仁宪谨荣寿",
    "authorName": "王宗河",
    "authorId": "adcfe4db12117748d1457b72d1457b72",
    "dynasty": "清",
    "content": [
      "冈陵寿祝洽舆情，为国为民皆至诚。",
      "台郡已欣乎保障，朝廷亦倚作干城。",
      "闽南共沐清廉德，淡北咸歌慈爱名。",
      "但愿期颐长永锡，年年嵩颂一声声。"
    ]
  },
  {
    "id": "adcfe4db1213f05cebe9e2e72c6e4f70",
    "title": "淀山烈女亭银杏树歌",
    "authorName": "郭福衡",
    "authorId": "adcfe4db1213f05cd1457b72d1457b72",
    "dynasty": "清",
    "content": [
      "槎丫老树高参天，行人道左足不前。",
      "八角荒亭映斜日，四山列障团寒烟。",
      "啼鸟声声语何苦，生年偏值单门户。",
      "蓦地风波欲断魂，要将一死传千古。",
      "姓氏邻家戒莫谈，灵风拂拂余香龛。",
      "祇剩秋来几株树，纷纷黄叶盈茅庵。",
      "山亭突兀半椽倒，剔苏扪碑字完好。",
      "冢畔原生连理枝，墙阴莫问西邻枣。",
      "女有灵时树不枯，女所瘗处山不孤。",
      "踪迹流芳鲜绰楔，表扬实事传江湖。",
      "树本生苔篱插槿，似同处士含孤愤。",
      "佳果真羞产白衣，新装奚必调红粉。",
      "朅来山麓作清游，十景流传一一搜。",
      "默对灵修诉刚直，朔风狂欲号松楸。",
      "此树生成忘岁月，余杯酹罢拂衣出。",
      "闻道青溪有小姑，云车风马无相失。"
    ]
  },
  {
    "id": "adcfe4db12163afab3af3e434d309718",
    "title": "绝命词",
    "authorName": "朱保哲",
    "authorId": "adcfe4db12163afad1457b72d1457b72",
    "dynasty": "清",
    "content": [
      "烽火连宵警，长城一旦倾。",
      "伤心惟有泪，取义誓全贞。",
      "性比坚金固，身如朽木轻。",
      "寸灵终不泯，杀贼待来生。"
    ]
  },
  {
    "id": "adcfe4db1224f67da506fe1fad4d0aa9",
    "title": "行丹阳道中",
    "authorName": "罗志让",
    "authorId": "adcfe4db1224f67dd1457b72d1457b72",
    "dynasty": "清",
    "content": [
      "岭上浮云湿，春寒昨夜知。",
      "水喧争涧急，钟远度村迟。",
      "短犊归前浦，栖霞绕暮枝。",
      "重来经此地，定是杂花时。"
    ]
  },
  {
    "id": "adcfe4db1224f67dcbd63195ca67febf",
    "title": "秋感",
    "authorName": "罗志让",
    "authorId": "adcfe4db1224f67dd1457b72d1457b72",
    "dynasty": "清",
    "content": [
      "秣陵今已撤重围，帐下偏裨著锦衣。",
      "鸿雁远传霜信至，鹭鸶低傍水田飞。",
      "渐看废垒生秋草，何处寒砧捣夕晖。",
      "多少故人明月夜，相思相望未言归。"
    ]
  },
  {
    "id": "adcfe4db1224f67db37e7275bab1d3aa",
    "title": "薄暮舟行白塔河",
    "authorName": "罗志让",
    "authorId": "adcfe4db1224f67dd1457b72d1457b72",
    "dynasty": "清",
    "content": [
      "扁舟摇落日，极浦生明霞。",
      "垂杨阴杳霭，柔橹声咿哑。",
      "迢迢见归犊，隐隐闻啼鸦。",
      "浣女缘曲岸，钓叟当圆沙。",
      "溪风拂絺绤，汀月横窗纱。",
      "吾羡张志和，泛宅为生涯。"
    ]
  },
  {
    "id": "adcfe4db1224f67d614c35a7a362ef17",
    "title": "哀戴澧",
    "authorName": "罗志让",
    "authorId": "adcfe4db1224f67dd1457b72d1457b72",
    "dynasty": "清",
    "content": [
      "岁在癸丑春二月，天狗堕地来朱方。",
      "卓然有士年八十，姓戴名澧颀而长。",
      "平生好学精篆隶，古文一册垂光芒。",
      "踽凉宜入独行传，耻与流俗相低昂。",
      "忽闻城陷泪横臆，灭寇无术心回遑。",
      "呜呼彭咸古来有，誓往从之归帝乡。",
      "招魂祭葬衣冠在，翩然披发下大荒。"
    ]
  },
  {
    "id": "adcfe4db1224f67dfd209f1413343933",
    "title": "阻风登燕子矶",
    "authorName": "罗志让",
    "authorId": "adcfe4db1224f67dd1457b72d1457b72",
    "dynasty": "清",
    "content": [
      "大风掣水水尽飞，阳侯出波阻我归。",
      "况复远山衔落日，轻舟急系燕子矶。",
      "燕子矶前一片石，危亭下瞰江水白。",
      "神禹万古开洪荒，蛟龙千里藏窟宅。",
      "指点京口列三山，兀然可望不可攀。",
      "平沙直与青冥接，远树但在微茫间。",
      "我今攀萝恣吟望，匹练襟天使心壮。",
      "回思局促坐篷窗，敢向风姨拜佳贶。"
    ]
  },
  {
    "id": "adcfe4db122887ebfa448e455dce2ffa",
    "title": "舟晚",
    "authorName": "林家桂",
    "authorId": "adcfe4db122887ebd1457b72d1457b72",
    "dynasty": "清",
    "content": [
      "林塘寒澈晚风清，叶叶帆圆客舸轻。",
      "沿岸人家团竹暗，傍岩渔火隔烟明。",
      "江沈夜气山无影，棹破波纹月有声。",
      "拟向骊珠台上过，凌晨小立听龙鸣。"
    ]
  },
  {
    "id": "adcfe4db12308b06a51ed12007dd9492",
    "title": "凤县道中",
    "authorName": "陶澍",
    "authorId": "adcfe4db12308b066709e8d6728f206c",
    "dynasty": "清",
    "content": [
      "一发青天在，巉崖束小溪。",
      "木欹危石出，水涨断桥低。",
      "渐远黄牛堡，初来白马氐。",
      "凤州无手柳，村酒醉如泥。"
    ]
  },
  {
    "id": "adcfe4db12308b065833e82d4025a33a",
    "title": "五丁峡",
    "authorName": "陶澍",
    "authorId": "adcfe4db12308b066709e8d6728f206c",
    "dynasty": "清",
    "content": [
      "到此真奇绝，山奇石更奇。",
      "径悬猿狖恐，险凿鬼神疑。",
      "水作千盘去，天将一线窥。",
      "金牛如不入，万古只荒陲。"
    ]
  },
  {
    "id": "adcfe4db12308b06ca1f8296f751171e",
    "title": "寄怀唐陶山先生",
    "authorName": "陶澍",
    "authorId": "adcfe4db12308b066709e8d6728f206c",
    "dynasty": "清",
    "content": [
      "十年乡国耳才人，秋水江南入梦频。",
      "作宦一时推古直，论诗隔世有前身。"
    ]
  },
  {
    "id": "adcfe4db12308b06ca1f8296f01d1c3b",
    "title": "寄怀唐陶山先生",
    "authorName": "陶澍",
    "authorId": "adcfe4db12308b066709e8d6728f206c",
    "dynasty": "清",
    "content": [
      "地当湖海难为客，胸贮周秦不是贫。",
      "遥羡鲤庭春最早，梅花添放几枝新。"
    ]
  },
  {
    "id": "adcfe4db12308b0670b0847fd1d03e77",
    "title": "王汉衢明府自题抚琴图云人心尽如此天下自和平盖唐人抚琴句也为赋一诗",
    "authorName": "陶澍",
    "authorId": "adcfe4db12308b066709e8d6728f206c",
    "dynasty": "清",
    "content": [
      "治国如张琴，此中有精理。",
      "安弦操缦间，不偏而不倚。",
      "中声本在心，其妙应以指。",
      "先生操元音，志山复志水。",
      "一弹再弹时，半松半篁里。",
      "能令劳者息，能令疲者起。",
      "人言先生琴，古调非今比。",
      "先生曰不然，人心尽如此。",
      "但令心和平，道也通乎技。",
      "云山高峨峨，烟树清弥弥。",
      "何当鼓天风，一洗筝琵耳。"
    ]
  },
  {
    "id": "adcfe4db12308b064e44c0b1ad8d4658",
    "title": "和高丽许澹宕韵",
    "authorName": "陶澍",
    "authorId": "adcfe4db12308b066709e8d6728f206c",
    "dynasty": "清",
    "content": [
      "夙闻东海士，磊落多英姿。",
      "尚友溯殷遗，矧兹生同时。",
      "往晤洪与权，其人绵翘奇。",
      "款款语情愫，敦朴无浇漓。",
      "今子矢来游，复此能相随。",
      "发声叩金石，谊古无近思。",
      "所愿义无渝，相见谁云迟。"
    ]
  },
  {
    "id": "adcfe4db12308b066c63f63e78a1ef54",
    "title": "舟中望栖霞山",
    "authorName": "陶澍",
    "authorId": "adcfe4db12308b066709e8d6728f206c",
    "dynasty": "清",
    "content": [
      "栖霞如丽人，秀质何葱茜。",
      "掩袂大江隈，可望不可见。",
      "飘飘云气深，暧暧树阴转。",
      "舟行烟望遥，时复露一面。",
      "上有最高峰，矗起旁无援。",
      "慨想登峰人，俯视浮云变。",
      "何当御天风，从之泠然善。"
    ]
  },
  {
    "id": "adcfe4db12308b06f36ab4964c605e16",
    "title": "题墨兰赠尹月三",
    "authorName": "陶澍",
    "authorId": "adcfe4db12308b066709e8d6728f206c",
    "dynasty": "清",
    "content": [
      "虎头画法古无比，今之画者恍惚似。",
      "烟墨数点出新意，勃勃清香生绢底。",
      "根荄故与众卉殊，不俗之气如吾子。",
      "持归张向画屏前，秋来好梦湘江水。"
    ]
  },
  {
    "id": "adcfe4db12308b06e390bd80a8e44e69",
    "title": "为董眉伯题秋山听瀑图",
    "authorName": "陶澍",
    "authorId": "adcfe4db12308b066709e8d6728f206c",
    "dynasty": "清",
    "content": [
      "石径叶老层岩封，一雨洗出青芙蓉。",
      "秋声浩浩不到地，矢矫惟见双白龙。",
      "急溜忽泻雷裂石，余点乱落风入松。",
      "天门万丈立雪色，绝壁但有微云通。",
      "漱流得此百自在，俗响不入幽栖胸。",
      "君家罗洋青田东，海门日激扶桑红。",
      "天台雁荡接咫尺，往往风雨迷蛟宫。",
      "卧游几岁在林下，图成纸上犹淙淙。",
      "月来风色太作恶，禾田灰起烧晴空。",
      "安得悬崖之匹练，化为霖雨苏三农。",
      "大瓢傥即分点滴，相期共踏赤鲩公。"
    ]
  },
  {
    "id": "adcfe4db12308b0654bc3f37710db2ec",
    "title": "李芸甫水部画松为子佩参军赋",
    "authorName": "陶澍",
    "authorId": "adcfe4db12308b066709e8d6728f206c",
    "dynasty": "清",
    "content": [
      "李侯画松如老螭，著纸俱作鳞之而。",
      "破空势起不得住，风雨一霎迷天池。",
      "阿兄矫矫岁寒操，秉质况是山林姿。",
      "特令写此好根节，要使俗子惊须髭。",
      "顾我园荒旧三径，故物入眼宜为辞。",
      "披图一笑镫影黝，霜华摇动青铜皮。",
      "古香满地寒不扫，黛色参天疏自支。",
      "想见萧斋挂壁夜，定有云气归高枝。"
    ]
  },
  {
    "id": "adcfe4db12308b06f800d5903066360b",
    "title": "题法时帆前辈五家诗龛图",
    "authorName": "陶澍",
    "authorId": "adcfe4db12308b066709e8d6728f206c",
    "dynasty": "清",
    "content": [
      "梧门居士金仙人，说法今现诗龛身。",
      "三车尽扫辟支果，拈花一笑诸天闻。",
      "众人耳诧胜义谛，谓此夙识无依因。",
      "岂知甘苦悉自得，十年面壁惟精勤。",
      "维摩丈室柳湾侧，翛然一榻辞俗氛。",
      "当其瓣香坐啸咏，栴檀薝卜交氤氲。",
      "睒睒双目但内视，须弥芥子俱微尘。",
      "辁量主客溯宗派，教化广大开觉门。",
      "遂令好事入图绘，山水布置争鲜新。",
      "小桥十里树一色，绿云围绕诗人村。",
      "五家写景各入妙，不同其貌同其神。",
      "诗耶画耶人斯在，镜花水月皆天真。",
      "此中三昧未易识，纵观吾亦聊云云。"
    ]
  },
  {
    "id": "adcfe4db12308b0697e8b8ebb63ed724",
    "title": "虞山拜言子墓",
    "authorName": "陶澍",
    "authorId": "adcfe4db12308b066709e8d6728f206c",
    "dynasty": "清",
    "content": [
      "三桓在圣门，孟仲多良士。",
      "亦有礼许人，汰哉称叔氏。",
      "平生议论间，师没尚阙里。",
      "何年南方来，海隅有居址。",
      "马迁记吴人，所本盖世史。",
      "箕山许由冢，考古多疑似。",
      "我来昆湖南，有坟此高峙。",
      "山名昉虞仲，墓门复伊迩。",
      "缅兹四科英，再拜荐潦水。",
      "此邦富文学，高让亦前轨。",
      "两贤岂相阨，何至烦钧矢。",
      "末俗愆干糇，学道宜易使。",
      "无为诮贱儒，诗书敦耒耜。",
      "清风飒然来，松桧发宫徵。",
      "慨想弦歌声，肃然增仰止。"
    ]
  },
  {
    "id": "adcfe4db12338cfc30b667a4bb05e69e",
    "title": "望衡图为熊两溟题",
    "authorName": "蒋祥墀",
    "authorId": "adcfe4db12338cfcd1457b72d1457b72",
    "dynasty": "清",
    "content": [
      "先生饱读书五车，磊落胸藏天地庐。诗笔纵横一万里，山川览胜神蘧蘧。",
      "讲学武昌十五秋，闲来携酒登南楼。二别中峰尽在目，直欲濯足江汉流。",
      "凭栏不尽登临乐，还向楼头抱衡岳。洞庭波涛思渺然，十二青螺自卓荦。",
      "惜不得平叔紫金丹，遥躔朱鸟控黄鹤。又不得长房缩地方，移取湘帆九面置之几砚角。",
      "何物丹青工描摹，为君写作望衡图。足踏芒鞋首戴笠，一童抱琴来于于。",
      "扪星未观意气壮，开云已觉精诚孚。指点层峦插天出，雁声几阵飞过无。",
      "岣嵝禹碑扫藓读，石青字赤多模糊。朅来归订游山草，眼界何止空蓬壶。",
      "愧我卅年老京洛，僦居久被尘网络。一览此图神欲飞，愿与同订寻山约。"
    ]
  },
  {
    "id": "adcfe4db12338d57c4a848db053cfb9c",
    "title": "台湾八景",
    "authorName": "林庆旺",
    "authorId": "adcfe4db12338d57d1457b72d1457b72",
    "dynasty": "清",
    "content": [
      "渡海与江并，春光薄暮清。",
      "藩宫离黍憾，王国普天平。",
      "月色三更远，渔歌四野横。",
      "行人多少许，几棹惠风迎。"
    ]
  },
  {
    "id": "adcfe4db12338d57c4a848db5aea4ec2",
    "title": "台湾八景",
    "authorName": "林庆旺",
    "authorId": "adcfe4db12338d57d1457b72d1457b72",
    "dynasty": "清",
    "content": [
      "野径积沙深，七昆缓步寻。",
      "笠翁疑隐见，舟子任浮沉。",
      "众籁鸣天际，孤灯照水心。",
      "晨星钟漏落，渔火色相侵。"
    ]
  },
  {
    "id": "adcfe4db12338d57c4a848db46e8042e",
    "title": "台湾八景",
    "authorName": "林庆旺",
    "authorId": "adcfe4db12338d57d1457b72d1457b72",
    "dynasty": "清",
    "content": [
      "巃嵷插三台，花香百里回。",
      "凤毛山掩映，鹿苑日徘徊。",
      "待月知波至，闻风惊浪来。",
      "春潮声似箭，仿佛迅雷催。"
    ]
  },
  {
    "id": "adcfe4db12338d57c4a848db38691f69",
    "title": "台湾八景",
    "authorName": "林庆旺",
    "authorId": "adcfe4db12338d57d1457b72d1457b72",
    "dynasty": "清",
    "content": [
      "冰壶九曲通，粉队市郊同。",
      "鸡声闻社北，笼影照墙东。",
      "藕丝垂地上，玉屑落天中。",
      "柳絮随风起，清肌赏太空。"
    ]
  },
  {
    "id": "adcfe4db12338d57c4a848db8ae23f9b",
    "title": "台湾八景",
    "authorName": "林庆旺",
    "authorId": "adcfe4db12338d57d1457b72d1457b72",
    "dynasty": "清",
    "content": [
      "东方悬太阳，丸子见重洋。",
      "水曲腾波势，天池跃曙光。",
      "丽形能破雾，艳色出扶桑。",
      "一望沧溟远，珊瑚灿晓妆。"
    ]
  },
  {
    "id": "adcfe4db12338d57c4a848db42e8bdc2",
    "title": "台湾八景",
    "authorName": "林庆旺",
    "authorId": "adcfe4db12338d57d1457b72d1457b72",
    "dynasty": "清",
    "content": [
      "极眸赏屿西，艳冶彩云迷。",
      "丹气四时播，红颜一笔题。",
      "寒鸦无独返，孤鹜恰同栖。",
      "醉脸归来晚，新篇五色齐。"
    ]
  },
  {
    "id": "adcfe4db12338d57c4a848db0b0dca15",
    "title": "台湾八景",
    "authorName": "林庆旺",
    "authorId": "adcfe4db12338d57d1457b72d1457b72",
    "dynasty": "清",
    "content": [
      "形胜蔚崔巍，登高望九垓。",
      "三时先月得，七宝避风催。",
      "宦困称颜骨，名成笑陆才。",
      "澄清惟此景，耸立素怀开。"
    ]
  },
  {
    "id": "adcfe4db12338d57c4a848db065f247a",
    "title": "台湾八景",
    "authorName": "林庆旺",
    "authorId": "adcfe4db12338d57d1457b72d1457b72",
    "dynasty": "清",
    "content": [
      "大观轮奂宜，游屐自委蛇。",
      "香坐乐章进，梅开宫漏迟。",
      "一舟高浪响，千里渺云驰。",
      "倾耳双洋外，杯深百不辞。"
    ]
  },
  {
    "id": "adcfe4db12338d5766be2b5b1dba7195",
    "title": "东湖即景",
    "authorName": "林庆旺",
    "authorId": "adcfe4db12338d57d1457b72d1457b72",
    "dynasty": "清",
    "content": [
      "东流妩媚好逍遥，春树斜横佳致饶。",
      "十里潭光天际映，四时野色水中描。",
      "竹枝蔓衍拖青带，霓影纷披漾采桥。",
      "万户灯红居似织，湾波岸上看莺娇。"
    ]
  },
  {
    "id": "adcfe4db12338d5766be2b5b23d255bb",
    "title": "东湖即景",
    "authorName": "林庆旺",
    "authorId": "adcfe4db12338d57d1457b72d1457b72",
    "dynasty": "清",
    "content": [
      "一苇舟行游兴阑，锦鳞磅礡共垂竿。",
      "萍依泽畔岸连袂，星覆津头矶戴冠。",
      "妆牖云斜梳曲鬓，烟波日落镜悬盘。",
      "东湖今作西湖赏，也许骚人极目看。"
    ]
  },
  {
    "id": "adcfe4db12338d5766be2b5b9cb3e613",
    "title": "东湖即景",
    "authorName": "林庆旺",
    "authorId": "adcfe4db12338d57d1457b72d1457b72",
    "dynasty": "清",
    "content": [
      "翘首湖天侈胜游，东郊花柳正娇柔。",
      "三时应许烟霞接，一水还教雨露收。",
      "色映苍松团鹤盖，影坠明月浴珠毬。",
      "野夫亦解幽清致，携手盘姗泛扁舟。"
    ]
  },
  {
    "id": "adcfe4db12338d5761605f253b069d4a",
    "title": "鹿耳门晓望",
    "authorName": "林庆旺",
    "authorId": "adcfe4db12338d57d1457b72d1457b72",
    "dynasty": "清",
    "content": [
      "五更飓发肆狂澜，险阻百千客棹难。",
      "舟柁岂安潮淼涌，渔灯错认晓霞观。",
      "蛟龙水面吞星镜，凰凤山头遁日丸。",
      "波入鹿门风未宿，一层惊了一层滩。"
    ]
  },
  {
    "id": "adcfe4db12338d57612c7539a7be1ebb",
    "title": "台湾偶作",
    "authorName": "林庆旺",
    "authorId": "adcfe4db12338d57d1457b72d1457b72",
    "dynasty": "清",
    "content": [
      "跋涉双洋任太虚，尘氛越国好删除。",
      "长披云树为疆界，尽为韨楼入券书。",
      "竹户日窥诗史案，海天风叩首阑居。",
      "有怀砥柱难投笔，几载凄凉志未舒。"
    ]
  },
  {
    "id": "adcfe4db123ba813c580976e225c87c6",
    "title": "不寐",
    "authorName": "曹相川",
    "authorId": "adcfe4db123ba813d1457b72d1457b72",
    "dynasty": "清",
    "content": [
      "宵短难成梦，堂虚易受风。",
      "吟螀来远近，饥鼠过西东。",
      "百行修成道，三餐逼作翁。",
      "侧身天地阔，又见曙光红。"
    ]
  },
  {
    "id": "adcfe4db123ff071ed4a55450dcc227e",
    "title": "题章少谷田园乐趣图",
    "authorName": "张振夔",
    "authorId": "adcfe4db123ff071d1457b72d1457b72",
    "dynasty": "清",
    "content": [
      "但言田园乐，老农积谷趣亦恶。不念田园乐，倦客思家兴奚托。",
      "好风吹苗微雨来，几日观耘又观获。欣然一饱更何求，空向红尘插竹脚。",
      "行脚无停时，归田无积赀。忆昔读书未云错，只今负耒嗟太迟。",
      "我家老农圃，颇能辨稷黍。十日不雨三日风，相逢只说耕耘苦。",
      "苦亦多，乐亦多，斜阳老瓦醉婆娑。左餐右粥一身健，儿壮孙生两鬓皤。",
      "门前植杖看行人，落日茫茫待渡河。掀髯一笑闭门卧，田园之乐乐如何。",
      "此景百年长在眼，此身千里那容返。薄田化作马足尘，赢得微官饱间散。",
      "鸺鹠啸树夜沈沈，蝴蝶上阶飞款款。披图使我发长吟。",
      "拟向先生借画本。"
    ]
  },
  {
    "id": "adcfe4db1264c0dbd00d0ddec3b183b4",
    "title": "村居即事",
    "authorName": "商宝慈",
    "authorId": "adcfe4db1264c0dbd1457b72d1457b72",
    "dynasty": "清",
    "content": [
      "村居风味不嫌贫，白板双扉绝点尘。",
      "天为洗除华贵气，疏花小石著诗人。"
    ]
  },
  {
    "id": "adcfe4db126ad1e7a7888b83ff9cf81e",
    "title": "圣祖万寿诗",
    "authorName": "允祦",
    "authorId": "adcfe4db126ad1e7d1457b72d1457b72",
    "dynasty": "清",
    "content": [
      "圣历绵长亿万年，一周花甲始开先。",
      "仙桃灿烂方舒蕊，海日曈昽始丽天。",
      "文德武功齐入舞，宸章宝训几成篇。",
      "趋庭共惬承欢意，无限春风绕御筵。"
    ]
  },
  {
    "id": "adcfe4db127dafe128f5d0a4ca16dd77",
    "title": "送黄皆令",
    "authorName": "祁德渊",
    "authorId": "adcfe4db127dafe1d1457b72d1457b72",
    "dynasty": "清",
    "content": [
      "西风江上雁初鸣，水落寒塘一棹轻。",
      "绕径黄花归故里，满堤红叶送秋声。",
      "片帆南浦离愁结，古道河梁别思生。",
      "此去长涂霜露肃，何时双鲤报柴荆。"
    ]
  },
  {
    "id": "adcfe4db1280599c5efb28d5d3c46b8c",
    "title": "重过花埭东园寄潘比部伯临",
    "authorName": "谭敬昭",
    "authorId": "adcfe4db1280599cd1457b72d1457b72",
    "dynasty": "清",
    "content": [
      "兰桨驻笙歌，花田散绮罗。",
      "夕阳人影乱，深树鸟声多。",
      "野色迷香径，酣红点绿波。",
      "南园春草满，诗思近如何。"
    ]
  },
  {
    "id": "adcfe4db1280599c6a20e5f4bd7c8429",
    "title": "秋夜",
    "authorName": "谭敬昭",
    "authorId": "adcfe4db1280599cd1457b72d1457b72",
    "dynasty": "清",
    "content": [
      "独鹤有秋意，群鸦无静枝。",
      "西风吹碧海，片月落清池。",
      "木叶脱未已，岭云多自知。",
      "美人歌白露，相望各相思。"
    ]
  },
  {
    "id": "adcfe4db1280599c6a20e5f469e32eb1",
    "title": "秋夜",
    "authorName": "谭敬昭",
    "authorId": "adcfe4db1280599cd1457b72d1457b72",
    "dynasty": "清",
    "content": [
      "竟夕如人语，风声在柳条。",
      "寒虫留屋角，野烧入山腰。",
      "小院秋将老，长吟酒未消。",
      "坐看残夜月，低度隔溪桥。"
    ]
  },
  {
    "id": "adcfe4db1280599c82d01ba4e87a6000",
    "title": "东阿道上作",
    "authorName": "谭敬昭",
    "authorId": "adcfe4db1280599cd1457b72d1457b72",
    "dynasty": "清",
    "content": [
      "惊风阵阵卷黄沙，一路春寒不见花。",
      "残月疏星杨柳陌，载将残梦听琵琶。"
    ]
  },
  {
    "id": "adcfe4db128711e29352eb40c371e7e8",
    "title": "陈东桥招饮秋庐",
    "authorName": "朱琦",
    "authorId": "adcfe4db128711e2d1457b72f9d11525",
    "dynasty": "清",
    "content": [
      "寒烟开别墅，落日坐疏楹。",
      "饮少客亦醉，树多秋有声。",
      "琴尊王冕宅，画史子云觥。",
      "笑语见滋味，归途踏月行。"
    ]
  },
  {
    "id": "adcfe4db128711e2435cc0ac00501252",
    "title": "途次口占",
    "authorName": "朱琦",
    "authorId": "adcfe4db128711e2d1457b72f9d11525",
    "dynasty": "清",
    "content": [
      "梦想烟霞计未成，尘中车马尚孤征。",
      "长堤渺渺迷风色，小市荒荒杂树声。",
      "鸡肋暂尝知世味，鹅笼善幻见人情。",
      "云山一望青无数，何日长镵采药行。"
    ]
  },
  {
    "id": "adcfe4db128711e22be8a00b8ac6e8a3",
    "title": "彭子穆招同少鹤饯行",
    "authorName": "朱琦",
    "authorId": "adcfe4db128711e2d1457b72f9d11525",
    "dynasty": "清",
    "content": [
      "秋雨萧萧白燕词，龙溪{辶苕}遰郁哀思。",
      "寝门风义犹行古，岭表文章待起哀。",
      "扑笔昔曾歌慷慨，登车莫更惜倭迟。",
      "酒酣试共王郎舞，看尔沧溟跋浪时。"
    ]
  },
  {
    "id": "adcfe4db128711e20d44a0a028888d8d",
    "title": "河津寺歌",
    "authorName": "朱琦",
    "authorId": "adcfe4db128711e2d1457b72f9d11525",
    "dynasty": "清",
    "content": [
      "盘陀高不极，碧水环其根。其上有古寺，其阳为寺门。",
      "松桧昼阴龙象閟，藤萝岁久浮图昏。老僧四五辈，见客如惊麇。",
      "孤烟出香积，破衲缝秋云。山长水远何寥廓，况复边秋木黄落。",
      "钟梵空余出世音，风尘谁展匡时略。宦海飘飘一叶身，东西南北久迷津。",
      "出门上马欲有问，寺里山僧应笑人。"
    ]
  },
  {
    "id": "adcfe4db128711e29d75ae5a352f9900",
    "title": "兵书峡",
    "authorName": "朱琦",
    "authorId": "adcfe4db128711e2d1457b72f9d11525",
    "dynasty": "清",
    "content": [
      "两山束怒涛，峭壁如削铁。",
      "云是兵书峡，万古閟石穴。",
      "神猿昔巢此，夜半思盗窃。",
      "六丁忽摄去，荒崖中断裂。",
      "至今绝梯援，天巧不妄泄。",
      "我闻发微叹，神兵岂留诀。",
      "幻想托鬼峪，望眼迷嵽嵲。",
      "颇疑兹岩底，下有老蛟窟。",
      "乱石淬剑芒，惨澹斗霜雪。",
      "艰危懔可怖，一帆去如瞥。"
    ]
  },
  {
    "id": "adcfe4db128711e21c8c4ea08c4ca1f9",
    "title": "浯溪镜石",
    "authorName": "朱琦",
    "authorId": "adcfe4db128711e2d1457b72f9d11525",
    "dynasty": "清",
    "content": [
      "苍崖削云根，寒碧凄以耿。奇哉一片石，澄江照秋影。",
      "初疑太古月，团圞堕湘岭。又疑舜二妃，袖此疑荒梗。",
      "年深藓花积，班竹閟幽冷。我来及秋仲，拂拭光炯炯。",
      "步上浯溪台，乔木带烟暝。其西为{厂吾}亭，规制仍峻整。",
      "循崖自东下，湍流激奔猛。青山阅人代，岁月谁记省。",
      "粲粲元道州，恍若通欬謦。摩崖余大碑，冻雨洗绝顶。",
      "颜黄并魁峙，三浯快驰骋。低徊日已夕，怅然觅归艇。"
    ]
  },
  {
    "id": "adcfe4db128711e212d2450f1621c56b",
    "title": "舟过浯溪湘林太守邀与山阴赵质堂同游",
    "authorName": "朱琦",
    "authorId": "adcfe4db128711e2d1457b72f9d11525",
    "dynasty": "清",
    "content": [
      "逆风吹船头，上滩苦涉险。",
      "忽见好林峦，危亭半山掩。",
      "云是古三吾，移舟泊近𡹮。",
      "石磴步屈盘，斑驳蚀苔藓。",
      "浯溪势蜿蜒，细流泻晴潋。",
      "栏护径仄仄，桥渡香冉冉。",
      "差喜得平坡，插面石屏俨。",
      "尊之曰一品，嘉名信无忝。",
      "借问山阴戴，兹溪何如剡。"
    ]
  },
  {
    "id": "adcfe4db128711e212d2450fbfaeb220",
    "title": "舟过浯溪湘林太守邀与山阴赵质堂同游",
    "authorName": "朱琦",
    "authorId": "adcfe4db128711e2d1457b72f9d11525",
    "dynasty": "清",
    "content": [
      "峿台特高倨，{厂吾}亭稍逊退。遥遥东西峙，望若次肩背。",
      "俯瞰潇湘流，无挹众山翠。竹树森下风，拔戟自成队。",
      "中间豁清旷，嶙峋杂无碍。疏密高低间，烟云变万熊。",
      "恰如漫叟文，其妙正在碎。"
    ]
  },
  {
    "id": "adcfe4db128711e212d2450f4158d0d2",
    "title": "舟过浯溪湘林太守邀与山阴赵质堂同游",
    "authorName": "朱琦",
    "authorId": "adcfe4db128711e2d1457b72f9d11525",
    "dynasty": "清",
    "content": [
      "言寻漫郎宅，再拜元颜祠。双忠自千古，何必磨崖碑。",
      "即以文字论，后来作者谁。涪翁翻旧案，弄笔矜新奇。",
      "都官夸心记，说怪尤支离。其他累千刻，自桧余无讥。",
      "卓哉《中兴颂》，终古长巍巍。"
    ]
  },
  {
    "id": "adcfe4db128711e200d31db8ffac770d",
    "title": "孔绣山青天骑白龙图",
    "authorName": "朱琦",
    "authorId": "adcfe4db128711e2d1457b72f9d11525",
    "dynasty": "清",
    "content": [
      "云背鞭龙龙已飞，手持玉杖吞朝晖，巢父掉头胡不归。",
      "长安茫茫半尘雾，几辈骑鼋不敢渡，看尔白日破壁去。",
      "东溪岁晚玉女峰，我愿为云君为龙，不辞青嵩倚长松。",
      "仿佛见君排云至，梦中海客早心识，披图咄咄称怪事。",
      "拍手大笑三千年，对岳楼上扪青天，酌酒北斗扶桑颠。",
      "贺监再逢酒中仙，菖蒲花开紫玉烟，劝龙一觞且醉眼。"
    ]
  },
  {
    "id": "adcfe4db128711e24cb70250a988f6e2",
    "title": "古意一首和杨紫卿",
    "authorName": "朱琦",
    "authorId": "adcfe4db128711e2d1457b72f9d11525",
    "dynasty": "清",
    "content": [
      "美人立云中，亭亭抱明月。",
      "被以芰荷裳，佩以青玉玦。",
      "凌波起微步，照影光未灭。",
      "云螭翔左右，吹箫向丹阙。",
      "散作鸾鹤音，满听实清越。",
      "回飙奋余响，流徵忽凄咽。",
      "蹇修时不来，高义徒怅结。"
    ]
  },
  {
    "id": "adcfe4db128711e278ba005f4b42438a",
    "title": "同马止斋刺史游澄怀园作并呈何根云张小圃两同年",
    "authorName": "朱琦",
    "authorId": "adcfe4db128711e2d1457b72f9d11525",
    "dynasty": "清",
    "content": [
      "广厦须大木，偏弦难独张。",
      "翰林育才地，澄怀玉为堂。",
      "林木湛清华，池荷生暗香。",
      "员峤多仙人，云鹤方高翔。",
      "明霞招我餐，出郭航酒浆。",
      "尘缨此暂濯，心与水月凉。",
      "老儒抱琴来，慨然弹清商。",
      "仿佛听颍师，浮云忽飞扬。"
    ]
  },
  {
    "id": "adcfe4db128711e210fba5bd52ecebdb",
    "title": "正气阁诗",
    "authorName": "朱琦",
    "authorId": "adcfe4db128711e2d1457b72f9d11525",
    "dynasty": "清",
    "content": [
      "十有三忠萃于越，燕台肇祀春二月。",
      "绰楔大书正气阁，敬恭桑梓事尤烈。",
      "自从甲申遘阳九，义士累累甘死守。",
      "东西两浙霾碧血，异代精灵孰先后。",
      "庙貌首列倪施周，蕺山寓山典型留。",
      "王余张严并迭起，磊磊名姓光九幽。",
      "迩来妖氛炽海国，舟山血战谁最力。",
      "同时杨尉死亦惨，嗟尔微官不负职。",
      "稽山镜水搜逸志，宗君此举有深意。",
      "莫辞得酒同酩酊，要使僝夫识忠义。",
      "九衢马足多黄埃，高楼徙倚生远哀。",
      "酒阑挥手各归去，南望苍凉隔烟树。"
    ]
  },
  {
    "id": "adcfe4db128711e2548d6434ef4186a0",
    "title": "和汤敦甫师相游龙杖歌",
    "authorName": "朱琦",
    "authorId": "adcfe4db128711e2d1457b72f9d11525",
    "dynasty": "清",
    "content": [
      "萧山夫子七十余，前年致政留京都。苍颜白发谢簪裾，腰脚轻健不用扶。",
      "旧宅十笏城东隅，荒园草草瓜与壶。中有游龙杂苇蒲，紫花烂漫秋不枯。",
      "鳞鬣渐老根生须，笑谓畦丁无鬋除。制以为杖形状殊，坚比赤藤轻若无。",
      "直逾邛竹中则虚，镌铭示我屡叹吁。自言老退思江湖，家无桑田八百株。",
      "又乏橘官千头奴，便作寓公聊自娱。人生随地皆安居，饱食缓步可当车。",
      "且学老圃往荷锄，草木位置不粗疏。长公近亦归衡庐，童稚绕膝读我书。",
      "亲宾过从语踟蹰，年年根节劳爬梳。良材如此当预储，梱载分致诸老儒。",
      "愧我樗散非世须，问道傥许谈其粗。夫子神完老愈癯，谁陪履凫健走趋。",
      "延年作颂敢近诬，岂但功与灵寿俱，难进易退古不如。"
    ]
  },
  {
    "id": "adcfe4db128711e2a8ad8b51947e78ec",
    "title": "九月十日发通州",
    "authorName": "朱琦",
    "authorId": "adcfe4db128711e2d1457b72f9d11525",
    "dynasty": "清",
    "content": [
      "出自郭东门，海气迷烟树。",
      "买船下通州，解缆日已暮。",
      "悲风决浮云，大野豁积雾。",
      "落叶何萧萧，带雨自飞去。",
      "晓来天气清，山月看徐吐。",
      "已矣谢故人，吾将侣鸥鹭。"
    ]
  },
  {
    "id": "adcfe4db128711e25bb27d350d30d622",
    "title": "当阳道中",
    "authorName": "朱琦",
    "authorId": "adcfe4db128711e2d1457b72f9d11525",
    "dynasty": "清",
    "content": [
      "楚塞苍茫外，乾坤战关中。晚烟乌桕冷，山势虎崖雄。",
      "{厂孝}豁形如吼，呕呀语不通。夷歌声又起，野哭几家同。"
    ]
  },
  {
    "id": "adcfe4db128711e2ab1c4c34b599b7a9",
    "title": "襄阳晤罗澹村同年留宿郡斋因登孟亭",
    "authorName": "朱琦",
    "authorId": "adcfe4db128711e2d1457b72f9d11525",
    "dynasty": "清",
    "content": [
      "旧好伸难黍，风流见孟亭。",
      "松云栖岘首，草阁聚春星。",
      "太白诗谁敌，羊公涕尚零。",
      "南山归未得，遥望鹿门云。"
    ]
  },
  {
    "id": "adcfe4db128711e2ff051d06391905b4",
    "title": "安园古松歌",
    "authorName": "朱琦",
    "authorId": "adcfe4db128711e2d1457b72f9d11525",
    "dynasty": "清",
    "content": [
      "曩闻安园有古松，枝叶秀出柯亭中。根大百围荫十亩，尽收烟翠钟山浓。",
      "将军夜宴方召客，火齐磊砢堆盘红。妖姬如花出歌舞，仿佛夹水酣笙镛。",
      "老髯冷视在云表，下笑蒲柳差为丛。白鹤厌客亦飞去，绣幕尘积余刀弓。",
      "茂贞奉诚遽易主，孤标苔卧冰雪封。君家大父梦得裔，云英万卷卑难笼。",
      "卜居喜近青溪侧，佐饮亦有紫驼峰。是时江南方全盛，板桥罗绮繁歌钟。",
      "故家遗风久渐变，草树荒落无欢容。秋庐听秋少人到，涛声怒与江流东。",
      "落星尽碎堕花雨，戈甲满眼秦淮空。小仓竹多供饲马，北埭风冷号沙虫。",
      "千年老梅同煨烬，斧斤岂能赦苍龙。前江后段事一例，水中歌哭烟蒙蒙。",
      "曹司语此尤太息，浮云变灭随春风。旧时园记尚俟考，《北山移文》恼狙公。",
      "不如乘醉濡毫画，横障隅坐且学商山翁。"
    ]
  },
  {
    "id": "adcfe4db128711e2bce457e73fca9952",
    "title": "同润臣仲穆至极乐寺看海棠因游万寿寺而归",
    "authorName": "朱琦",
    "authorId": "adcfe4db128711e2d1457b72f9d11525",
    "dynasty": "清",
    "content": [
      "道人爱花如游蜂，荒杀罗绮纷为丛。",
      "国花堂中罗众艳，春寒睡起妖更慵。",
      "绮窗新拓蔽修竹，野桃一枝出小红。",
      "美人对此颇却立，妖娆自惜颜色丰。",
      "欢情易减雨气少，一半狼藉随东风。",
      "我老厌逐少年伴，钿车疾走声不通。",
      "万寿寺前有老柏，状若苍栝蟠千龙。",
      "树根怪石作人立，碑亭暗淡阴气浓。",
      "始知时艳易为悦，参天爱此冰雪容。",
      "佛阁花雨正繁会，金钱布地敲疏钟。",
      "衣香粉黛杂士女，双蝶飞近西复东。",
      "日晡驱马各归去，诗客一笑豁幽悰。",
      "呵壁书此当游记，买醉更问邻家翁。"
    ]
  },
  {
    "id": "adcfe4db128711e20e0a06b2b22b0f47",
    "title": "战澎湖",
    "authorName": "朱琦",
    "authorId": "adcfe4db128711e2d1457b72f9d11525",
    "dynasty": "清",
    "content": [
      "五马奔江郑氏昌，一婢生儿郑氏亡。枭雄割据亦有数，铁人三万空撞搪。",
      "湖边飞舸弄寒日，白土山前锋尽折。永明年号那可支，夺取澎湖作巢穴。",
      "潮头十丈忽骤高，扬旗打鼓亦自豪。貙狼短祚付孽子，吼门喧呼潮又起。",
      "五百战舰来如飞，报道官军入鹿耳。海外纳降谁草檄，姚侯深算老无敌。",
      "生番杂处思善后，淡水何时洗锋镝。我闻三十六岛形势相钩连，全闽屏蔽不可捐。",
      "鸡笼易守亦易失，后来牧民当择贤。"
    ]
  },
  {
    "id": "adcfe4db128e533c7e50ef8ac7ccf06f",
    "title": "送长芦都转倪象恺先生归田",
    "authorName": "丁时显",
    "authorId": "adcfe4db128e533cd1457b72d1457b72",
    "dynasty": "清",
    "content": [
      "共沐恩波数载中，忍看此日去匆匆。",
      "铜鱼洲静萍花合，金凤山高栗叶红。",
      "应有素琴调夜月，时闻玄鹤下秋空。",
      "南山依旧东篱外，重对秋阴菊数丛。"
    ]
  },
  {
    "id": "adcfe4db12935e40263c50b72668a014",
    "title": "同红豆村人南归舟中即事",
    "authorName": "陆建",
    "authorId": "adcfe4db12935e40d1457b72d1457b72",
    "dynasty": "清",
    "content": [
      "作客谁怜我，同船尚有君。",
      "树深村落隐，月上棹歌闻。",
      "古塔横烟迥，秋镫隔岸分。",
      "布帆风送稳，吟过越江云。"
    ]
  },
  {
    "id": "adcfe4db12935e405f7e6e1df9ec8b51",
    "title": "送周新之先生之岳州",
    "authorName": "陆建",
    "authorId": "adcfe4db12935e40d1457b72d1457b72",
    "dynasty": "清",
    "content": [
      "去年绛帐侍论文，此日离筵酒又醺。",
      "半舫茶烟吟楚客，一祠花竹拜湘君。",
      "布帆细雨春江别，玉笛残梅汉水闻。",
      "月下有人愁鼓瑟，龙门遥隔洞庭云。"
    ]
  },
  {
    "id": "adcfe4db12935e40f311b3f63387160f",
    "title": "为滑济川书乐工扇",
    "authorName": "陆建",
    "authorId": "adcfe4db12935e40d1457b72d1457b72",
    "dynasty": "清",
    "content": [
      "隋堤漠漠柳千条，回首吴歈冷碧箫。",
      "枨触苏台旧风景，有人重唱雨潇潇。"
    ]
  },
  {
    "id": "adcfe4db12935e40f311b3f6ae6f7abf",
    "title": "为滑济川书乐工扇",
    "authorName": "陆建",
    "authorId": "adcfe4db12935e40d1457b72d1457b72",
    "dynasty": "清",
    "content": [
      "短笛横窗夜月清，木兰双楫水云轻。",
      "溪边花落莺声老，恰爱何戡到渭城。"
    ]
  },
  {
    "id": "adcfe4db12a91b061f529dc427485578",
    "title": "舟中九日",
    "authorName": "方璲",
    "authorId": "adcfe4db12a91b06d1457b72d1457b72",
    "dynasty": "清",
    "content": [
      "九日多风雨，孤舟倍郁陶。",
      "推篷见山色，扶杖听江涛。",
      "人比黄花瘦，秋随白雁高。",
      "游怀萧瑟甚，木叶下临皋。"
    ]
  },
  {
    "id": "adcfe4db12a91b0621c1ad20b99cc2ae",
    "title": "重过墨水湖访刘响山",
    "authorName": "方璲",
    "authorId": "adcfe4db12a91b06d1457b72d1457b72",
    "dynasty": "清",
    "content": [
      "绿波春水暮云低，打桨重来路未迷。",
      "几树垂杨临断岸，啼莺飞在板桥西。"
    ]
  },
  {
    "id": "adcfe4db12b1f6beeda836872319cc95",
    "title": "孤松",
    "authorName": "李景祥",
    "authorId": "adcfe4db12b1f6bed1457b72d1457b72",
    "dynasty": "清",
    "content": [
      "向阳花木并含滋，蟠郁空留岁暮姿。",
      "小草托根欣得所，风霜独受有谁知。"
    ]
  },
  {
    "id": "adcfe4db12b4858b2ce47d3ef2003a2d",
    "title": "次张耳黄元日韵",
    "authorName": "邵延龄",
    "authorId": "adcfe4db12b4858bd1457b72d1457b72",
    "dynasty": "清",
    "content": [
      "拂拂春风到鬓边，星星偏不让人先。",
      "连朝客思浓于酒，十尺闲斋小似船。",
      "是处名流吟节序，谁家老妪解诗篇。",
      "劝君且袖祢衡刺，薄醉疏狂得少年。"
    ]
  },
  {
    "id": "adcfe4db12b4858b01101ad797043fa9",
    "title": "送沈融谷之任来宾",
    "authorName": "邵延龄",
    "authorId": "adcfe4db12b4858bd1457b72d1457b72",
    "dynasty": "清",
    "content": [
      "茶星大雅士，试县得来宾。",
      "来宾剧远道，象郡开自秦。",
      "炎方殊气候，服食慎风尘。",
      "故旧纷相慰，猺獞皆吾民。",
      "方今朔南暨，顽梗良以驯。",
      "君也勤抚字，礼让风俗醇。",
      "所负平生志，盘根才独伸。",
      "挥手勿复道，登车忘苦辛。"
    ]
  },
  {
    "id": "adcfe4db12b4858bf13e7880d01575f6",
    "title": "存诗稿用宛陵韵",
    "authorName": "邵延龄",
    "authorId": "adcfe4db12b4858bd1457b72d1457b72",
    "dynasty": "清",
    "content": [
      "诗不可轻作，此论疑亦偏。",
      "不求文字名，何必责备全。",
      "禽虫有鸣窍，而人胡不然。",
      "喜怒一写之，何物更存焉。",
      "君子贵寓意，任情长短篇。",
      "不必笑梨枣，士无轻弃捐。",
      "嗟哉文章伯，刻苦穷岁年。",
      "纵有山水趣，仍为居食牵。",
      "自命颇不小，李杜相后先。",
      "诋毁中晚季，曾不及宋贤。",
      "我所阁笔者，名山与大川。"
    ]
  },
  {
    "id": "adcfe4db12bc2a7744b1e1c9fc5d17b6",
    "title": "九日同沈绎堂罗振彝王仲昭吴志伊陈椒峰登善果寺毗卢阁",
    "authorName": "冯溥",
    "authorId": "adcfe4db12bc2a77d1457b72d1457b72",
    "dynasty": "清",
    "content": [
      "苍凉霜气未深寒，九日招提倚佛栏。",
      "过眼征鸿难并翼，入盘紫蟹且加餐。",
      "天龙八部垂垂老，日月双丸冉冉看。",
      "陶谢宾朋欣满座，黄花欲插更弹冠。"
    ]
  },
  {
    "id": "adcfe4db12bc2a7715301f351b92d6ff",
    "title": "赠唐济武",
    "authorName": "冯溥",
    "authorId": "adcfe4db12bc2a77d1457b72d1457b72",
    "dynasty": "清",
    "content": [
      "折槛焚鱼句独工，参祥学道迹双融。",
      "闲来几捆牛腰卷，醉后千村驴背风。",
      "小过旧知惟砚北，同人新兴在江东。",
      "即今握手春明里，不拟人间问转蓬。"
    ]
  },
  {
    "id": "adcfe4db12bc2a7715301f351744bce8",
    "title": "赠唐济武",
    "authorName": "冯溥",
    "authorId": "adcfe4db12bc2a77d1457b72d1457b72",
    "dynasty": "清",
    "content": [
      "篱菊花繁九月秋，去年有客赋同游。",
      "文章海内无双手，公望词林最上头。",
      "狎主齐盟邻友在，朅来燕市酒徒留。",
      "蜀笺欲买三千叶，钞取新诗慰老眸。"
    ]
  },
  {
    "id": "adcfe4db12bc2a77c364e40fe13b00aa",
    "title": "秋日饮酒诗",
    "authorName": "冯溥",
    "authorId": "adcfe4db12bc2a77d1457b72d1457b72",
    "dynasty": "清",
    "content": [
      "秋色从西来，吾斋何潇洒。",
      "凉飔拂襟袖，老眼作小楷。",
      "念此筋力微，自笑如童騃。",
      "又容净远眸，天清暑已解。",
      "重曝晏子裘，莫怪侏儒矮。",
      "高朋正满座，樽空更须买。",
      "取乐少年同，顿忘吾体惫。",
      "况有吹箫人，取材谷之嶰。",
      "华灯宜高张，梁尘凫凫摆。",
      "不醉未云达，遑恤旁观骇。",
      "试看战士苦，甲披犹重锴。"
    ]
  },
  {
    "id": "adcfe4db12bc2a776863ea1b5060590d",
    "title": "纪异",
    "authorName": "冯溥",
    "authorId": "adcfe4db12bc2a77d1457b72d1457b72",
    "dynasty": "清",
    "content": [
      "己未秋七月，廿八直官廨。",
      "震动起重渊，衰老适相邂。",
      "初听蛟龙吼，水势涌澎湃。",
      "复拟雷霆怒，击物刀必夬。",
      "奔走争一门，汹汹群夺隘。",
      "帽脱鲜结缨，袒裼任衣衩。",
      "跬步暗前途，举足迷所届。",
      "造物胡不仁，或是天地噫。",
      "仓猝遘乖异，喘定神尤惫。",
      "战剽色各变，相对不能话。",
      "招魂幸得活，倾压分一界。",
      "岂是九河复，沟裂分多派。",
      "屋覆势连鸡，墙彻溷贵介。",
      "嗟哉土中人，狼藉如填债。",
      "上帝降鞠凶，下土横雕瘵。"
    ]
  },
  {
    "id": "adcfe4db12bc2a776863ea1b51fc5f69",
    "title": "纪异",
    "authorName": "冯溥",
    "authorId": "adcfe4db12bc2a77d1457b72d1457b72",
    "dynasty": "清",
    "content": [
      "贫者束缚去，富室或歌薤。",
      "逆旅亲戚绝，惨被蝇蚋嘬。",
      "皇仁真浩荡，发帑赈颓坏。",
      "无主敕官瘗，丁宁勤告诫。",
      "小人复贪利，木石十倍卖。",
      "至今露处多，入室如畏虿。",
      "席亦不易得，妇子衣裳絓。",
      "街头灯火繁，团聚浑结砦。",
      "凄凉逢阴雨，郑图非所画。",
      "灾祥昧其原，夫子不语怪。",
      "俗讹鳌极翻，吾将具十犗。"
    ]
  },
  {
    "id": "adcfe4db12bc2a775bdddededf6f475e",
    "title": "芦沟桥行",
    "authorName": "冯溥",
    "authorId": "adcfe4db12bc2a77d1457b72d1457b72",
    "dynasty": "清",
    "content": [
      "芦沟之桥走百货，柴车阻塞断人过。",
      "前车脱轭扶牛立，后车挨帮骑马坐。",
      "须臾十车五车横，千车百车不肯行。",
      "日中相望愁日暮，九衢遥瞩走峥嵘。",
      "豪贵驰来鞭挞厉，回辕让路开复闭。",
      "念子气骄衣裳单，天寒露宿真拙计。",
      "都城百雉开九门，九门亦复如云屯。",
      "侯家应有车千辆，牛马风尘日月昏。",
      "忆昔子针来奔晋，华轩炙毂夹道进。",
      "观者惊愕未敢言，雷轰电掣公卿震。",
      "富贵事君莫等伦，不见诗咏车辚辚。",
      "寄言行役冠裳客，好避驱车独力人。"
    ]
  },
  {
    "id": "adcfe4db12bc2a772481d7c42713488c",
    "title": "行路难",
    "authorName": "冯溥",
    "authorId": "adcfe4db12bc2a77d1457b72d1457b72",
    "dynasty": "清",
    "content": [
      "长安豪贵起大屋，日食万钱苦未足。洛阳年少来上书，旁观笑破绛灌腹。",
      "昔日信陵谋孔艰，车骑喧阗老抱关。太史犹记东门里，过者徘徊不忍还，呜呼蹑屩担簦日三喟，人生报恩会有地。"
    ]
  },
  {
    "id": "adcfe4db12bc2a772481d7c4626bd595",
    "title": "行路难",
    "authorName": "冯溥",
    "authorId": "adcfe4db12bc2a77d1457b72d1457b72",
    "dynasty": "清",
    "content": [
      "少年结交意气豪，杯酒欢娱赠宝刀。出门一笑轻其曹，铭钟铸鼎等鸿毛。",
      "白日晻暧不相待，霜刃绣涩沉光彩。无复伏波铜柱勋，空愁薏苡飞书在。",
      "呜呼茫茫尘氛无要津，弃繻破浪属何人。"
    ]
  },
  {
    "id": "adcfe4db12bc2a772481d7c4ed91b0bc",
    "title": "行路难",
    "authorName": "冯溥",
    "authorId": "adcfe4db12bc2a77d1457b72d1457b72",
    "dynasty": "清",
    "content": [
      "纫兰不耐久，磨刃空伤手。树锻既不堪，犊鼻亦可丑。",
      "丈夫悬弧志四方，焉能局蹐徒俯首。脂车秣马越太行，自信险阻无制肘。",
      "我车脱幅，我马卒瘏。前有虺蛇，后有猛虎。将伯无助，困于林莽。",
      "咄嗟歌白石，慷慨问青旻。孰知坎壈蓬蒿士，亦有当年稷契臣。"
    ]
  },
  {
    "id": "adcfe4db12c0661e8f62469c7d8f9756",
    "title": "效义山离思并用原韵答外",
    "authorName": "江韵梅",
    "authorId": "adcfe4db12c0661ed1457b72d1457b72",
    "dynasty": "清",
    "content": [
      "聚首不知乐，离怀寄短歌。",
      "当君情意切，使我泪痕多。",
      "客久增秋感，愁深奈病何。",
      "风尘辛苦甚，无日稳烟波。"
    ]
  },
  {
    "id": "adcfe4db12c0661e77224a015b66fb70",
    "title": "寄大儿",
    "authorName": "江韵梅",
    "authorId": "adcfe4db12c0661ed1457b72d1457b72",
    "dynasty": "清",
    "content": [
      "又看中秋月，良宵别思纷。",
      "苕溪嗟远嫁，梁苑阻归群。",
      "薄宦猪肝累，长邮马足分。",
      "军咨真祭酒，退食更论文。"
    ]
  },
  {
    "id": "adcfe4db12c0661e19823121058dd3b4",
    "title": "望月",
    "authorName": "江韵梅",
    "authorId": "adcfe4db12c0661ed1457b72d1457b72",
    "dynasty": "清",
    "content": [
      "湘帘卷处月当天，爱看清光此夕圆。",
      "碧落《霓裳》歌宛转，玉关秋思致缠绵。",
      "娟娟素面盈三五，穆穆金波印大千。",
      "寂寞小庭群动息，今宵为尔更迟眠。"
    ]
  },
  {
    "id": "adcfe4db12c0661ec0a0a8cc64a0450e",
    "title": "自井陉僦寓获鹿",
    "authorName": "江韵梅",
    "authorId": "adcfe4db12c0661ed1457b72d1457b72",
    "dynasty": "清",
    "content": [
      "十年前踏晓霜寒，华首相将席未安。",
      "久阅世情尝冷暖，本来治理尚和宽。",
      "琴弹《流水》知音少，曲谱《阳春》属和难。",
      "行矣堕甑莫回顾，鹿泉权作鹿门看。"
    ]
  },
  {
    "id": "adcfe4db12c0661e9b9b7e1277220b40",
    "title": "王父雨园宫詹官京师所居西园桃花最盛王母潘太夫人常开吟社幼侍游宴俯仰今昔追忆成咏",
    "authorName": "江韵梅",
    "authorId": "adcfe4db12c0661ed1457b72d1457b72",
    "dynasty": "清",
    "content": [
      "真珠帘子卷东风，乍暖微寒二月中。",
      "犹记故园当此际，小桃含雨放新红。"
    ]
  },
  {
    "id": "adcfe4db12c0661e22cd303154c0e4ec",
    "title": "别夜",
    "authorName": "江韵梅",
    "authorId": "adcfe4db12c0661ed1457b72d1457b72",
    "dynasty": "清",
    "content": [
      "昨日天津有报书，鲤鱼风起病相如。",
      "非关怜婿偏忘母，急棹归来类绝裾。"
    ]
  },
  {
    "id": "adcfe4db12c0661e22cd3031f325e349",
    "title": "别夜",
    "authorName": "江韵梅",
    "authorId": "adcfe4db12c0661ed1457b72d1457b72",
    "dynasty": "清",
    "content": [
      "临歧难禁泪如丝，不易相逢易别离。",
      "君是事亲侬作妇，此中甘苦有谁知。"
    ]
  },
  {
    "id": "adcfe4db12c0661e21367c435da7980f",
    "title": "红豆",
    "authorName": "江韵梅",
    "authorId": "adcfe4db12c0661ed1457b72d1457b72",
    "dynasty": "清",
    "content": [
      "绮窗红豆记相思，宛转柔肠十二时。",
      "春到苔钱圆处绿，个侬心事少人知。"
    ]
  },
  {
    "id": "adcfe4db12c0661e14fddb3044227b22",
    "title": "井臼",
    "authorName": "江韵梅",
    "authorId": "adcfe4db12c0661ed1457b72d1457b72",
    "dynasty": "清",
    "content": [
      "井臼亲操强自持，囊空如洗少人知。",
      "最怜儿女同时病，药石温凉独主持。"
    ]
  },
  {
    "id": "adcfe4db12c0661e14fddb307a112629",
    "title": "井臼",
    "authorName": "江韵梅",
    "authorId": "adcfe4db12c0661ed1457b72d1457b72",
    "dynasty": "清",
    "content": [
      "惯坐愁城日似年，一寒至此倩谁怜。",
      "无台避债追呼急，儿女犹争压岁钱。"
    ]
  },
  {
    "id": "adcfe4db12c0661e1964001b120a9d43",
    "title": "题来禽仙馆稿",
    "authorName": "江韵梅",
    "authorId": "adcfe4db12c0661ed1457b72d1457b72",
    "dynasty": "清",
    "content": [
      "红牙拍处句清新，绝妙词成绝代人。",
      "分得西湖灵秀气，梦窗片玉是前身。"
    ]
  },
  {
    "id": "adcfe4db12c0661e607c403bf0b16924",
    "title": "两女知仲媳能诗争相倡和喜示仲媳",
    "authorName": "江韵梅",
    "authorId": "adcfe4db12c0661ed1457b72d1457b72",
    "dynasty": "清",
    "content": [
      "威姑诗笔名江左，自愧无能步后尘。",
      "喜尔随肩互酬唱，吟坛薪火有传人。"
    ]
  },
  {
    "id": "adcfe4db12c0661e3ff65b491879ee98",
    "title": "和外秋日游玉峰山韵",
    "authorName": "江韵梅",
    "authorId": "adcfe4db12c0661ed1457b72d1457b72",
    "dynasty": "清",
    "content": [
      "石磴崔峨庙宇齐，凭高四望水云低。",
      "何须风雪添诗思，一抹明霞送马蹄。"
    ]
  },
  {
    "id": "adcfe4db12c0661e0c486670f300da87",
    "title": "浮云",
    "authorName": "江韵梅",
    "authorId": "adcfe4db12c0661ed1457b72d1457b72",
    "dynasty": "清",
    "content": [
      "浮云变幻太无端，岂易优游菽水欢。",
      "最是幽禽飞已倦，秋风萧索得归难。"
    ]
  },
  {
    "id": "adcfe4db12c0661e68ed858703c86ca6",
    "title": "和外",
    "authorName": "江韵梅",
    "authorId": "adcfe4db12c0661ed1457b72d1457b72",
    "dynasty": "清",
    "content": [
      "举头喜见婵娟月，宝镜盈盈透蟾窟。",
      "姮娥起舞寒簧歌，涌出银光夜飞越。",
      "芳草天涯年复年，晚风吹醒酿花天。",
      "凭遍阑干十二曲，弄花拜月爱迟眠。"
    ]
  },
  {
    "id": "adcfe4db12c0661edef886fac4d706ff",
    "title": "题先妣邹太人味蔗轩遗集",
    "authorName": "江韵梅",
    "authorId": "adcfe4db12c0661ed1457b72d1457b72",
    "dynasty": "清",
    "content": [
      "《国风》采歌谣，不因巾帼弃。闺阁多贤媛，岂仅酒食议。",
      "吾母幼淑慎，不为儿嬉戏。绣馀读诗书，四德悉纯粹。",
      "随宦游齐东，孝友两无愧。作嫔于先公，敬戒主中馈。",
      "吾祖瘁文衡，节冷滇闽使。家门盛科名，同怀奋鹏翅。",
      "威姑年正高，妇职益周至。勉力奉晨昏，典衣供药饵。",
      "吾父捷贤书，礼闱伤十踬。皋比隆赵州，名动公卿屣。",
      "桃李溥春风，刀尺撄闺思。苜蓿盘终虚，悲生展禽谥。",
      "予雁序五人，抚育皆亲累。茕茕藐诸孤，惨惨呼天泪。",
      "阿干送榇归，烽火江乡悸。补屋惟牵萝，长安居不易。",
      "婚嫁得粗完，两荆枝又萎。世胄竟凋零，津门寓嫠稚。",
      "苦节天所褒，乃为造物忌。茹荼四十年，蔗味痛难遂。",
      "平生真性灵，景物自言志。愁来付短吟，信笔记时事。",
      "即此一卷诗，颇为精神寄。如见呕心血，如见貌憔悴。",
      "身世历诸艰，十只道一二。余也恐散佚，敬谨为编次。",
      "萱荫北堂摧，劬劳犹可识。书成付阿咸，濡翰泪痕渍。"
    ]
  },
  {
    "id": "adcfe4db12c5e3b69600dc376988fb18",
    "title": "立春后泛舟山堂寻陈肖坡学博故居",
    "authorName": "丁士一",
    "authorId": "adcfe4db12c5e3b6d1457b72d1457b72",
    "dynasty": "清",
    "content": [
      "旧隐今何处，幽寻荡桨行。",
      "人家多近水，春树已藏莺。",
      "石净尘无迹，溪洄瀑有声。",
      "桃源深不见，遥望白云生。"
    ]
  },
  {
    "id": "adcfe4db12c5e3b675aeb26a023bb3ac",
    "title": "下水船次壁间韵",
    "authorName": "丁士一",
    "authorId": "adcfe4db12c5e3b6d1457b72d1457b72",
    "dynasty": "清",
    "content": [
      "船驶随流水，篙师镇日间。",
      "滩回疑缩地，帆转欲移山。",
      "过眼迷村舍，乘风壮客颜。",
      "计程淮北近，次第剪江还。"
    ]
  },
  {
    "id": "adcfe4db12cbcd567384485192b164cd",
    "title": "临洺关即事",
    "authorName": "周冠",
    "authorId": "adcfe4db12cbcd56d1457b72d1457b72",
    "dynasty": "清",
    "content": [
      "临洺关下来时路，再策归鞭夕照迷。",
      "南国不闻驰露布，北畿新见驻云旗。",
      "地居荒漠难言守，战有先声愿出奇。",
      "安得健儿三百辈，欃枪直扫肃潢池。"
    ]
  },
  {
    "id": "adcfe4db12cbcd562d09df34ca5ed03b",
    "title": "赠长寿寺住持成果上人",
    "authorName": "周冠",
    "authorId": "adcfe4db12cbcd56d1457b72d1457b72",
    "dynasty": "清",
    "content": [
      "昔登鹫峰寺，隐公谈元旨。",
      "蒲褐屈双足，梵音宣一指。",
      "道佛不在经，得者如穿蚁。",
      "道经亦有佛，悟者如牧豕。",
      "灵山本无地，掬之在尺咫。",
      "出世非忘世，佛亦求诸己。",
      "聆此颇称善，妙论欲予起。",
      "茫茫众生劫，忽忽十余纪。",
      "朅来珠江游，两载滞行李。",
      "丛林每探胜，问道寻释子。",
      "缁流亦有徒，钟磬惟食耳。",
      "谁能阐宗风，一畅禅家理。",
      "成师本慧异，少即达生死。",
      "壮年历四方，大刹皆投止。",
      "内典得师授，旷然无涯涘。",
      "归来主名山，知识为上士。",
      "登坛一棒喝，闻者俱粲齿。",
      "忽焉若猛省，鞭辟更入里。",
      "经佛两融液，若冰之在水。",
      "余艺擅岐黄，利济心所喜。",
      "能事复通儒，间亦涉书史。",
      "小诗格律奇，岛瘦差可拟。",
      "纵笔扫尺素，寒梅香满纸。",
      "赠予两三幅，墨沈留霜蕊。",
      "此品自超卓，亲炙非俗鄙。",
      "俨从隐公游，不觉颠厥趾。",
      "我闻六祖时，一偈悟佛氏。",
      "欲证菩提身，夙根原有以。",
      "传法得南宗，愿言从此始。"
    ]
  },
  {
    "id": "adcfe4db12db9baaf922842a57d09416",
    "title": "甲戌广阳花朝",
    "authorName": "吴启元",
    "authorId": "adcfe4db12db9baad1457b72d1457b72",
    "dynasty": "清",
    "content": [
      "我亦江南客，逢春倍惜春。",
      "此时杨柳树，一望正愁人。",
      "社鼓家家酒，桃花处处津。",
      "东风待归骑，决计莫逡巡。"
    ]
  },
  {
    "id": "adcfe4db12db9baa53530bef0dfe7b94",
    "title": "同人九日登慈仁寺楼用博问亭将军韵",
    "authorName": "吴启元",
    "authorId": "adcfe4db12db9baad1457b72d1457b72",
    "dynasty": "清",
    "content": [
      "凉风吹绿草，如我鬓星星。",
      "一片寒山色，秋来不耐青。",
      "夕阳明远水，落叶下疏棂。",
      "又负茱萸约，谁登木末亭。"
    ]
  },
  {
    "id": "adcfe4db12db9baa54cefd636f7ecebe",
    "title": "春云得歌字应红兰主人教",
    "authorName": "吴启元",
    "authorId": "adcfe4db12db9baad1457b72d1457b72",
    "dynasty": "清",
    "content": [
      "轻暖轻寒剪绿莎，春云斜压画阑多。",
      "杏花雨外霏微起，杨柳风前澹荡过。",
      "御苑晴生芳径湿，宫墙低度午阴和。",
      "玉楼正在莺声里，间袅红窗一典歌。"
    ]
  },
  {
    "id": "adcfe4db12dba53a15df6a7f6b928174",
    "title": "车中即景",
    "authorName": "王家枚",
    "authorId": "adcfe4db12dba53ad1457b72d1457b72",
    "dynasty": "清",
    "content": [
      "小车声历碌，转过两三村。",
      "春水缘平岸，菜花黄到门。",
      "扶犁童叱犊，放笠妇追豚。",
      "此景殊清绝，愁予困俗喧。"
    ]
  },
  {
    "id": "adcfe4db12dba53ab125306295e732c1",
    "title": "吊同里沈凡民先生",
    "authorName": "王家枚",
    "authorId": "adcfe4db12dba53ad1457b72d1457b72",
    "dynasty": "清",
    "content": [
      "大雅今谁续，临风泪暗弹。",
      "一身三绝艺，十载七迁官。",
      "冯蒋镌新录，冰斯订古欢。",
      "白门寻废垄，宰树夕阳寒。"
    ]
  },
  {
    "id": "adcfe4db12dba53a878892d592771574",
    "title": "家大人为言里中徐某隐于市。仅读学庸，逢人辄询字义。晚年喜为小诗，赏秋日偕众游山，徐后归得句云：人静一山空。饶有意味，因续成一律",
    "authorName": "王家枚",
    "authorId": "adcfe4db12dba53ad1457b72d1457b72",
    "dynasty": "清",
    "content": [
      "为爱登临胜，孤吟夕照中。",
      "秋深千树秃，人静一山空。",
      "云活峰疑动，风高气转雄。",
      "夜来归未得，新月上梧桐。"
    ]
  },
  {
    "id": "adcfe4db12dba53ae90aa24a3661071b",
    "title": "即景",
    "authorName": "王家枚",
    "authorId": "adcfe4db12dba53ad1457b72d1457b72",
    "dynasty": "清",
    "content": [
      "众鸟飞将尽，孤云懒不流。",
      "空山一声磬，落叶半林秋。",
      "风定炊烟直，霞明夕照收。",
      "最怜耕作苦，多少属荒畴。"
    ]
  },
  {
    "id": "adcfe4db12dba53ae5da0bc9e38d0bc0",
    "title": "庚子清明日过吴氏先陇",
    "authorName": "王家枚",
    "authorId": "adcfe4db12dba53ad1457b72d1457b72",
    "dynasty": "清",
    "content": [
      "华表今何在？",
      "苍凉宰树存。",
      "碑残尘作字，墓古棘当门。",
      "风紧鸟声嘿，沙寒岭色昏。",
      "治平腾越著，终古荐蘋蘩。"
    ]
  },
  {
    "id": "adcfe4db12dba53a35b09ceee13ee759",
    "title": "重建凝秀桥",
    "authorName": "王家枚",
    "authorId": "adcfe4db12dba53ad1457b72d1457b72",
    "dynasty": "清",
    "content": [
      "卅年深病涉，今日乐观成。",
      "气挹双峰秀，波澄一塔明。",
      "南来行径遂，东去水洄潆。",
      "此是衿喉键，匪徒利庶萌。"
    ]
  },
  {
    "id": "adcfe4db12dba53ab53bdaf6b81a7cd6",
    "title": "乙未二月望后大雪感而有作",
    "authorName": "王家枚",
    "authorId": "adcfe4db12dba53ad1457b72d1457b72",
    "dynasty": "清",
    "content": [
      "天意已如此，苍生可奈何。",
      "迅雷非节后，急雪入春多。",
      "江上方营垒，闽中未止戈。",
      "谁欤司阍者，失计扼关河。"
    ]
  },
  {
    "id": "adcfe4db12dba53aa1e53516fb44305a",
    "title": "舍弟家枢新籍学宫赋此勉之",
    "authorName": "王家枚",
    "authorId": "adcfe4db12dba53ad1457b72d1457b72",
    "dynasty": "清",
    "content": [
      "廿载寒窗下，而今赋采芹。",
      "进身从此始，修业贵于勤。",
      "大海横波恶，岐途曲学纷。",
      "愿君端志向，振翮上青云。"
    ]
  },
  {
    "id": "adcfe4db12dba53aa1e53516f0a69452",
    "title": "舍弟家枢新籍学宫赋此勉之",
    "authorName": "王家枚",
    "authorId": "adcfe4db12dba53ad1457b72d1457b72",
    "dynasty": "清",
    "content": [
      "祖砚差堪托，楹书幸未灰。",
      "瑞应符月桂，泽望振庭槐。",
      "同气连镳上，慈颜逐笑开。",
      "岁庚传盛事，歌鹿重衔杯。"
    ]
  },
  {
    "id": "adcfe4db12dba53a36e11a3d1ae6e9db",
    "title": "邑侯刘谦山先生于去夏受代晋省，邑人士群赋诗歌以志别，时予奉讳家居，未与其盛，今夏既释服，追赋一律",
    "authorName": "王家枚",
    "authorId": "adcfe4db12dba53ad1457b72d1457b72",
    "dynasty": "清",
    "content": [
      "六年政绩著江乡，去后人思茇舍棠。",
      "风雅于今孔北海，循良媲昔召南阳。",
      "胡祆咸詟丰裁峻，广厦群欣芘荫长。",
      "愧我未曾亲祖饯，聊将舆诵托篇章。"
    ]
  },
  {
    "id": "adcfe4db12dba53a107b63360f9d4caa",
    "title": "挽邑侯李母黄太夫人",
    "authorName": "王家枚",
    "authorId": "adcfe4db12dba53ad1457b72d1457b72",
    "dynasty": "清",
    "content": [
      "伤春最是落花天，矧复星沈婺女躔。",
      "八百孤寒怀李尉，七千里宦返秦川。",
      "不疑平狱资贤母，魏国长年等散仙。",
      "夺我神君胡太酷，民间郁抑几时宣。"
    ]
  },
  {
    "id": "adcfe4db12dba53a58363365a8522c8a",
    "title": "怀邑侯合江李紫璈先生",
    "authorName": "王家枚",
    "authorId": "adcfe4db12dba53ad1457b72d1457b72",
    "dynasty": "清",
    "content": [
      "合江才子蓉江牧，政事文章两最优。",
      "直以眉山承巨派，夙闻史起浚长沟。",
      "搜才到处悬冰鉴，谋国曾劳借箸筹。",
      "下走昔蒙青睐甚，还凭特笔阐潜幽。"
    ]
  },
  {
    "id": "adcfe4db12dba53a16927dc15e49c7ab",
    "title": "校贡氏科举志率成一律",
    "authorName": "王家枚",
    "authorId": "adcfe4db12dba53ad1457b72d1457b72",
    "dynasty": "清",
    "content": [
      "一门武达更文通，科第由来冠邑东。",
      "父子同年魁虎榜，弟昆接踵步蟾宫。",
      "最难三世祀乡校，更羡二疏契颍嵩。",
      "述德每怀贤后裔，他年幸绍旧家风。"
    ]
  },
  {
    "id": "adcfe4db12dba53a6e04e50fcb2b48f4",
    "title": "丁未秋日旅食京师偶成咏物二首其一",
    "authorName": "王家枚",
    "authorId": "adcfe4db12dba53ad1457b72d1457b72",
    "dynasty": "清",
    "content": [
      "莫笑涂鸦到处忙，传来墨迹俨君王。",
      "霜高陇北淩飞白，叶下江南榻硬黄。",
      "赝本一时凭刊落，鸿才几辈奋翱翔。",
      "家书欲寄浑难说，为报平安在异乡。"
    ]
  },
  {
    "id": "adcfe4db12dba53a1ac065156e2adee1",
    "title": "阎典史祠",
    "authorName": "王家枚",
    "authorId": "adcfe4db12dba53ad1457b72d1457b72",
    "dynasty": "清",
    "content": [
      "斗大孤城扼暨阳，留将遗发见高皇。",
      "惨罗雀鼠充军食，尽化沙虫吊国殇。",
      "此日冠裳新俎豆，当年竹木旧戈枪。",
      "阴风萧飒栖霞寺，毅魄常存振大纲。"
    ]
  },
  {
    "id": "adcfe4db12dba53aa3faa901de22d25d",
    "title": "戚中书墓",
    "authorName": "王家枚",
    "authorId": "adcfe4db12dba53ad1457b72d1457b72",
    "dynasty": "清",
    "content": [
      "举室从容赴义难，九原相对也团圞。",
      "同归一炬心原赤，独有千秋骨未寒。",
      "曾击豪奸弹白简，敢轻末秩托黄冠。",
      "书生动喜谈忠孝，青史几人大节完。"
    ]
  },
  {
    "id": "adcfe4db12dba53a4b350c4f2dc3773d",
    "title": "管城子",
    "authorName": "王家枚",
    "authorId": "adcfe4db12dba53ad1457b72d1457b72",
    "dynasty": "清",
    "content": [
      "千秋著作倚君成，汤沐酬劳邑管城。",
      "此日五花新待诏，当年八体旧书生。",
      "勋铭将相争推汝，赋治京都合隶卿。",
      "论相莫嫌非食肉，不侯亦足佐承平。"
    ]
  },
  {
    "id": "adcfe4db12dba53ac1e0b04cf5ec730e",
    "title": "楮先生",
    "authorName": "王家枚",
    "authorId": "adcfe4db12dba53ad1457b72d1457b72",
    "dynasty": "清",
    "content": [
      "楮生淡泊得天全，待制归来伴一编。",
      "贞白信能符雅望，丹青那复染时贤。",
      "当今模楷从人式，不朽文章藉尔传。",
      "我拥百城思尚友，相将终日订周旋。"
    ]
  },
  {
    "id": "adcfe4db12dba53a18fb90fc5a61bee7",
    "title": "浮瓜",
    "authorName": "王家枚",
    "authorId": "adcfe4db12dba53ad1457b72d1457b72",
    "dynasty": "清",
    "content": [
      "母忆筵开饮馆南，瓜浮碧水味醰醰。",
      "浅深浪逐靴纹漾，圆转浑如泡影涵。",
      "荇带拨开风动沼，菱塘照澈月临潭。",
      "芬流齿颊沾馀润，更比醇醪酒益甘。"
    ]
  },
  {
    "id": "adcfe4db12dba53a6a20e5f43570e16b",
    "title": "秋夜",
    "authorName": "王家枚",
    "authorId": "adcfe4db12dba53ad1457b72d1457b72",
    "dynasty": "清",
    "content": [
      "侧身东望苦蜗争，起舞中宵百感生。",
      "一粟寒镫延古月，半庭落叶碎秋声。",
      "吟蛩激楚思雄斗，嘹雁凄凉知有兵。",
      "料得玉门关万里，征人无限故园情。"
    ]
  },
  {
    "id": "adcfe4db12dba53a7e8e5764b9732849",
    "title": "马伏波聚米为山谷二首",
    "authorName": "王家枚",
    "authorId": "adcfe4db12dba53ad1457b72d1457b72",
    "dynasty": "清",
    "content": [
      "英雄慷慨出从戎，万里分明指掌中。",
      "一握早将形势定，六军从此路途通。",
      "是翁兵甲胸罗富，大地山河眼界空。",
      "专阃何人娴将略，高平凭眺溯流风。"
    ]
  },
  {
    "id": "adcfe4db12dba53a7e8e5764a49f332d",
    "title": "马伏波聚米为山谷二首",
    "authorName": "王家枚",
    "authorId": "adcfe4db12dba53ad1457b72d1457b72",
    "dynasty": "清",
    "content": [
      "河山争战阅兴亡，策敌谁如马援长。",
      "擘画兵机娴借箸，指陈虏势易探囊。",
      "秦关渺小如沧粟，蜀道崎岖转峙粮。",
      "斗大西城危釜底，潜师早已度陈仓。"
    ]
  },
  {
    "id": "adcfe4db12dba53a040f56680ff8400f",
    "title": "丁未秋日旅食京师偶成咏物二首其二",
    "authorName": "王家枚",
    "authorId": "adcfe4db12dba53ad1457b72d1457b72",
    "dynasty": "清",
    "content": [
      "声声哀怨出林业，琴自无弦曲自工。",
      "尽汝抑扬鸣驿路，是谁赏识到焦桐。"
    ]
  },
  {
    "id": "adcfe4db12dba53a3f19521fec5cd3e3",
    "title": "四月三日自泾皋宾馆旅里途中口占二首",
    "authorName": "王家枚",
    "authorId": "adcfe4db12dba53ad1457b72d1457b72",
    "dynasty": "清",
    "content": [
      "到处逢人便诮姗，十年只自误儒冠。",
      "从知世上多皮相，聊与村童一例看。"
    ]
  },
  {
    "id": "adcfe4db12dba53a3f19521fe19225ab",
    "title": "四月三日自泾皋宾馆旅里途中口占二首",
    "authorName": "王家枚",
    "authorId": "adcfe4db12dba53ad1457b72d1457b72",
    "dynasty": "清",
    "content": [
      "绿树阴阴覆客程，清和天气畅游行。",
      "多情最是堤边柳，解折轻腰学送迎。"
    ]
  },
  {
    "id": "adcfe4db12dba53acfda14719935106a",
    "title": "班倢伃求共养太后长信宫",
    "authorName": "王家枚",
    "authorId": "adcfe4db12dba53ad1457b72d1457b72",
    "dynasty": "清",
    "content": [
      "江篱寄幽渚，萎绝亦何伤。",
      "鹈鴂应秋鸣，香草为不芳。",
      "增成奉隆宠，庆会不可常。",
      "蕃华岂再滋，白日忽移光。",
      "圃圃合欢扇，冷至捐巾箱。",
      "华色苟长好，君恩安可量。",
      "昔为笥中锦，今为阶下蔷。",
      "自由妾命薄，何敢怨参商。",
      "愿托长信宫，洒扫躬亲尝。",
      "聊缓须臾景，冀以免百殃。",
      "燕燕飞涏涏，盛宠冠椒房。",
      "十年曾一瞬，畴与问昭阳。"
    ]
  },
  {
    "id": "adcfe4db12dba53a05c801936e1fecef",
    "title": "题金匮钱君阶登出猎图",
    "authorName": "王家枚",
    "authorId": "adcfe4db12dba53ad1457b72d1457b72",
    "dynasty": "清",
    "content": [
      "平原莽荡风萧萧，马蹄蹴踏猿臂骄。左挽乌号右夏服，逸气直欲淩秋霄。",
      "是何意态雄且杰，知君抱负殊卓绝。感慨中年髀肉生，寂寞吴钩向谁说。",
      "爰假校猎绘作图，身跨骏马来郊墟。红缨小队黄金勒，逐兔飞鹰列骑驱。",
      "俯射麇麋仰射雁，纷纷血染白翎箭。恍睹三河侠少年，棱棱英气眉端见。",
      "假令时当世用武，一剑筹边拓疆宇。直取阴山作猎场，弓鸣霹雳逃猰貐。",
      "君也生逢尧舜朝，寰海镜清风不涛。纵有射雕身手好，只合游艺嬉林皋。",
      "吁嗟乎，时局至今与昔异，鲛鲸出没等儿戏。安得十万水犀军，射潮之弩更一试。"
    ]
  },
  {
    "id": "adcfe4db12dba53a58f9de75eaae4181",
    "title": "诸葛武侯梁父吟",
    "authorName": "王家枚",
    "authorId": "adcfe4db12dba53ad1457b72d1457b72",
    "dynasty": "清",
    "content": [
      "世道多崄巇，君子慎所择。",
      "愿为穷巷士，毋为诸侯客。",
      "南阳有卧龙，门前森古柏。",
      "登山一以眺，喟然生太息。",
      "落落祢正平，才多遇乃厄。",
      "矫矫孔文举，名高族为赤。",
      "辟之齐三士，功成身被殛。",
      "慷慨争伏死，身可赎以百。",
      "自昔固皆然，恻怆亦何益。",
      "闲来抱膝吟，愿言惜羽翮。",
      "不遇三顾主，终焉隐薮泽。"
    ]
  },
  {
    "id": "adcfe4db12dba53a2a02bfa805428081",
    "title": "十字碑",
    "authorName": "王家枚",
    "authorId": "adcfe4db12dba53ad1457b72d1457b72",
    "dynasty": "清",
    "content": [
      "有吴延陵君子墓，碑字雄伟径尺大。辞约意博鲁史笔，品题迥出风尘外。",
      "或疑圣辙生平未至吴，安得亲自铭其巅。又疑字大不容简，更难千里驰邮缄。",
      "小儒立论好苛细，纷纷聚讼各殊异。不然碑果属赝鼎，胡为约章微显辞渊懿。",
      "一夕风雷断复接，不教红羊蚀残劫。字青石赤摩穹窿，一抔黄土森马鬣。"
    ]
  },
  {
    "id": "adcfe4db12dba53a902c0a0fe847c68e",
    "title": "三高祠",
    "authorName": "王家枚",
    "authorId": "adcfe4db12dba53ad1457b72d1457b72",
    "dynasty": "清",
    "content": [
      "滩名钓雪桥垂虹，三高曾此托高踪。",
      "霸越功成变名姓，偶思鲈脍因秋风。",
      "更有自号天随子，茶灶笔床居甫里。",
      "三贤出处有后先，要之各自全其天。",
      "亮节清标足互映，千秋能识巢由性。",
      "湖波湛湛绕祠前，令人洗得名心净。",
      "谁其图象石虚道，谁其建堂赵伯墟。",
      "至今我欲瓣香爇，低徊往复更踟躇。"
    ]
  },
  {
    "id": "adcfe4db12dba53a0e8222be543be398",
    "title": "试剑石",
    "authorName": "王家枚",
    "authorId": "adcfe4db12dba53ad1457b72d1457b72",
    "dynasty": "清",
    "content": [
      "宝剑何年铸秋水，一朝忽入英君手。",
      "英君意气殊豪雄，腰间拔出双蛟龙。",
      "回顾山坡一顽石，举剑将斫犹未斫。",
      "中年憔悴感髀肉，矫首青天诉所欲。",
      "电光火光一霎并，惊天霹雳石中分。",
      "譬之南山没羽箭，尤胜射虎李将军。"
    ]
  },
  {
    "id": "adcfe4db12dba53af70636530daddd19",
    "title": "桃叶渡",
    "authorName": "王家枚",
    "authorId": "adcfe4db12dba53ad1457b72d1457b72",
    "dynasty": "清",
    "content": [
      "桃叶渡头春漠漠，子敬风流谁继作。",
      "珠箔半挂玉钩斜，临水家家开画阁。",
      "玉箫金管打桨迎，如花女儿花灼灼。",
      "纤腰戌削眉弯环，春衫称身身绰约。",
      "玻璃之船鹦鹉杯，碧醴红粱随意酌。",
      "晚霞衔山白日落，照脸明镫红晕薄。",
      "燕燕莺莺啼尽春，往事而今化作尘。",
      "渡头春水依然碧，只见桃花不见人。"
    ]
  },
  {
    "id": "adcfe4db12dba53aefba0eac208fdbec",
    "title": "读前明贡月楼先生倦飞吟及当时同僚和作赋此纪之",
    "authorName": "王家枚",
    "authorId": "adcfe4db12dba53ad1457b72d1457b72",
    "dynasty": "清",
    "content": [
      "鲲鹏变化北溟起，搏风上击三千里。",
      "摩云八翼忽乘空，鹏雏先向天池徙。",
      "暨阳城外龙山趾，世泽上追汉御史。",
      "忆昔弘治乙卯秋，父子同举魁多士。",
      "才名伯仲陈纪群，承家已足称桥梓。",
      "郎君跨灶更轶伦，三年报政官直指。",
      "抗章首劾外戚横，触邪先从内官始。",
      "是时朝政由奄人，廷杖三十矫称旨。",
      "纵然日月旋更明，一副提刑卒致仕。",
      "阿翁时官农部郎，粉署承恩荣金紫。",
      "一夕倦游归去来，睥睨簪缨如脱屣。",
      "新篇赋就倦飞吟，传钞顿贵洛阳纸。",
      "自时哲人早知机，时哉仿佛山梁雉。",
      "荐绅祖道同赋诗，斗捷争妍各逞技。",
      "城北徐公朱紫阳，才华倜傥尤可喜。",
      "迄今世变几沧桑，卷轴纷纶目炫视。",
      "二疏之后作者谁，千古清风堪媲美。"
    ]
  },
  {
    "id": "adcfe4db12dba53a093b33cb9c74b6f9",
    "title": "投金濑",
    "authorName": "王家枚",
    "authorId": "adcfe4db12dba53ad1457b72d1457b72",
    "dynasty": "清",
    "content": [
      "三十不嫁养母氏，濑水之旁奇女子。",
      "不图亡命伍大夫，乞食穷途偶戾止。",
      "顾瞻雄伟本不凡，一饭周恤等闲耳。",
      "湛湛之日当午天，图报勿泄胡至是。",
      "此心如玉复如冰，一掷奋身濑木死。",
      "他日赍金欲报难，聊以明心投诸水。",
      "淮阴一饭酬千金，丈夫得志当如此。"
    ]
  },
  {
    "id": "adcfe4db12dba53a815fc7b5b356b8d4",
    "title": "咏江士清随月读书",
    "authorName": "王家枚",
    "authorId": "adcfe4db12dba53ad1457b72d1457b72",
    "dynasty": "清",
    "content": [
      "心长景苦短，寒暑如逝川。",
      "励志在颜闵，何忧坎壈缠。",
      "繄昔江侍读，中夜不遑寐。",
      "家贫业斫屉，自朝以至晦。",
      "乘夜发箧书，苦无膏可焚。",
      "邻机声已寂，壁穴光难分。",
      "元云散层阴，皎皎月轮吐。",
      "握卷招姮娥，姮娥不我扈。",
      "启户一以眺，屋矮差可登。",
      "蹑足与相逐，不顾姮娥憎。",
      "终岁以为常，兀兀意无倦。",
      "天帝悯其愚，故缓羲轮转。",
      "清风激千载，嗣响更属谁。",
      "时乎不我待，芳草岂再蕤。",
      "下走困谋食，懔懔三光流。",
      "安得鲁阳力，回彼羲和辀。",
      "苕苕千百代，不朽惟有名。",
      "努力勖前修，上以希士清。"
    ]
  },
  {
    "id": "adcfe4db12dba53afc3b3c68f4cdacae",
    "title": "唐制新进士杏园宴集三首",
    "authorName": "王家枚",
    "authorId": "adcfe4db12dba53ad1457b72d1457b72",
    "dynasty": "清",
    "content": [
      "翩翩诸少年，走马游长安。",
      "射策冠甲科，姓氏隶春官。",
      "导以探花使，恣赏周名园。",
      "四围云锦护，一曲霓裳喧。"
    ]
  },
  {
    "id": "adcfe4db12dba53afc3b3c682d82dbeb",
    "title": "唐制新进士杏园宴集三首",
    "authorName": "王家枚",
    "authorId": "adcfe4db12dba53ad1457b72d1457b72",
    "dynasty": "清",
    "content": [
      "列座敞琼筵，座上人如玉。",
      "花映酡颜红，柳衬宫袍绿。",
      "酬饮叠主宾，分行循先后。",
      "谁是子建才，而云胜八斗。"
    ]
  },
  {
    "id": "adcfe4db12dba53afc3b3c68d105befb",
    "title": "唐制新进士杏园宴集三首",
    "authorName": "王家枚",
    "authorId": "adcfe4db12dba53ad1457b72d1457b72",
    "dynasty": "清",
    "content": [
      "名驹志千里，矧在血气伦。",
      "得志会有时，敢负男儿身。",
      "尤愿青云客，素抱裕澄清。",
      "平胡更痛饮，勿仅炫科名。"
    ]
  },
  {
    "id": "adcfe4db12dba53a3042a1b471633282",
    "title": "刘越石乘月登楼清啸",
    "authorName": "王家枚",
    "authorId": "adcfe4db12dba53ad1457b72d1457b72",
    "dynasty": "清",
    "content": [
      "铜驼栖荆棘，豺虎纷蓟幽。",
      "倚枕难复寐，振衣上戍楼。",
      "明月一何朗，万里关山秋。",
      "商气凄肝脾，欲默不能留。",
      "遂为变徵声，客子增离忧。",
      "胡马惨不嘶，辽雁惊别愁。",
      "平阳十万卒，乘夜旌旆收。",
      "奚事三寸舌，一说定五州。"
    ]
  },
  {
    "id": "adcfe4db12dba53af1acba1fc74c4d17",
    "title": "陶士行运甓",
    "authorName": "王家枚",
    "authorId": "adcfe4db12dba53ad1457b72d1457b72",
    "dynasty": "清",
    "content": [
      "金风吹不竞，华域践洪流。",
      "宫关沦瓦砾，念之心烦忧。",
      "击楫声悲壮，慷慨祖豫州。",
      "枕戈不成寝，越石誓同仇。",
      "二子岂好劳，所志在千秋。",
      "寂寂广州廨，簿书非所谋。",
      "累累中唐甓，朝夕任取求。",
      "劳力虽不贵，此意敢优游。",
      "卒运擎天手，奇功建石头。",
      "怀居非佳士，白日催双辀。"
    ]
  },
  {
    "id": "adcfe4db12e3fb917532da279e421b0c",
    "title": "乡思",
    "authorName": "任其昌",
    "authorId": "adcfe4db12e3fb91d1457b72d1457b72",
    "dynasty": "清",
    "content": [
      "豺虎飞腾日，乾坤战伐余。",
      "归心悬井里，生计失樵渔。",
      "西海犹传箭，东军敢射书。",
      "安危关大计，天意定何如。"
    ]
  },
  {
    "id": "adcfe4db12e3fb917532da27e6fac26d",
    "title": "乡思",
    "authorName": "任其昌",
    "authorId": "adcfe4db12e3fb91d1457b72d1457b72",
    "dynasty": "清",
    "content": [
      "东道王师至，豪华误将才。",
      "秋风空按剑，春色病登台。",
      "雨雪旌旗暗，梯冲郡国开。",
      "凄凉三辅地，处处长蒿莱。"
    ]
  },
  {
    "id": "adcfe4db12e3fb917532da27d1a10788",
    "title": "乡思",
    "authorName": "任其昌",
    "authorId": "adcfe4db12e3fb91d1457b72d1457b72",
    "dynasty": "清",
    "content": [
      "天长三秦祸，人摧万里城。",
      "悲风号大树，冷月照危旌。",
      "竟夺全军气，何曾小敌轻。",
      "遗民过二曲，飘洒泪纵横。"
    ]
  },
  {
    "id": "adcfe4db12e3fb913a8fd7e688087b44",
    "title": "读史杂感",
    "authorName": "任其昌",
    "authorId": "adcfe4db12e3fb91d1457b72d1457b72",
    "dynasty": "清",
    "content": [
      "令史兰台绝妙辞，燕然终欲树丰碑。",
      "雄风为震葡萄塞，《小雅》应歌《杕杜》诗。",
      "岂有天心归白帽，谁怜地角望朱旗。",
      "凤林鱼海皆王土，莫遣苍生尽泪垂。"
    ]
  },
  {
    "id": "adcfe4db12e3fb913a8fd7e62b873ced",
    "title": "读史杂感",
    "authorName": "任其昌",
    "authorId": "adcfe4db12e3fb91d1457b72d1457b72",
    "dynasty": "清",
    "content": [
      "北庭寒月夜临关，回望烟尘一惨颜。",
      "《禹贡》不通蒲类海，尧封欲弃贺兰山。",
      "尚闻虏帐擒生远，曾是将军奏凯还。",
      "可惜如丝天际水，年年流血到人间。"
    ]
  },
  {
    "id": "adcfe4db12e3fb913a8fd7e663d8da2d",
    "title": "读史杂感",
    "authorName": "任其昌",
    "authorId": "adcfe4db12e3fb91d1457b72d1457b72",
    "dynasty": "清",
    "content": [
      "甲马飞腾压陇东，大旗落日动苍穹。",
      "千军榆塞犹排阵，十载天山未挂弓。",
      "岂有班超护西域，翻教师旷验南风。",
      "男儿不负封侯骨，合有忠勤慷慨中。"
    ]
  },
  {
    "id": "adcfe4db12e3fb913a8fd7e683b0a61a",
    "title": "读史杂感",
    "authorName": "任其昌",
    "authorId": "adcfe4db12e3fb91d1457b72d1457b72",
    "dynasty": "清",
    "content": [
      "北平飞将旧登坛，新息雄威老据鞍。",
      "王气山川应未歇，人才今古欲同看。",
      "云鹏未见抟风起，铤鹿翻愁走险难。",
      "地老天荒须努力，未妨亡命有彭韩。"
    ]
  },
  {
    "id": "adcfe4db12e3fb91c58773b995888d81",
    "title": "冬夜杂咏",
    "authorName": "任其昌",
    "authorId": "adcfe4db12e3fb91d1457b72d1457b72",
    "dynasty": "清",
    "content": [
      "莫笑微云滓太虚，粼粼清水总无鱼。",
      "敢言西子真殊色，也道《南华》是僻书。",
      "漱石枕流存慧解，别风淮雨听钞胥。",
      "人生只有忘机好，黑白分明计便疏。"
    ]
  },
  {
    "id": "adcfe4db12e3fb91c58773b92e4e4460",
    "title": "冬夜杂咏",
    "authorName": "任其昌",
    "authorId": "adcfe4db12e3fb91d1457b72d1457b72",
    "dynasty": "清",
    "content": [
      "素衣京洛染淄尘，百岁谁全不涅身。",
      "长坂秋兰庸作佩，小山丛柱枉留人。",
      "清风月白原无价，鹤怨猿啼信有因。",
      "试听商颜《采芝曲》，可怜黄绮未称臣。"
    ]
  },
  {
    "id": "adcfe4db12e3fb915fe36a044fd77cb2",
    "title": "夜坐书怀",
    "authorName": "任其昌",
    "authorId": "adcfe4db12e3fb91d1457b72d1457b72",
    "dynasty": "清",
    "content": [
      "昔贤在穷居，忧乐同天下。",
      "小人志温饱，气量不可假。",
      "乾坤含疮痍，安得常萧洒。",
      "铅刀贵一割，何用轻注瓦。",
      "婉娈入歧途，立身惭大雅。",
      "寄言轩冕客，营营何为者。"
    ]
  },
  {
    "id": "adcfe4db12e3fb915fe36a04e450d1c1",
    "title": "夜坐书怀",
    "authorName": "任其昌",
    "authorId": "adcfe4db12e3fb91d1457b72d1457b72",
    "dynasty": "清",
    "content": [
      "微雨洒轻尘，春郊送远瞩。",
      "草木有生意，萋然变微绿。",
      "吾心本澹荡，胡乃自局束。",
      "倚杖数过鸟，缘源寻水曲。",
      "即事自萧洒，何必更秉烛。",
      "世路有夷险，知足庶无辱。",
      "日暮复归来，围镫煮醽醁。"
    ]
  },
  {
    "id": "adcfe4db12e3fb91907b7241205b168d",
    "title": "大王山",
    "authorName": "任其昌",
    "authorId": "adcfe4db12e3fb91d1457b72d1457b72",
    "dynasty": "清",
    "content": [
      "黑水之北山崷崒，阴岑遮回半边日。",
      "孤根低蟠地底深，方顶高耸云间出。",
      "暮色入林生黯黪，阳光满野转萧瑟。",
      "棱棱白石砺锋铓，惨惨黑纹傅髹桼。",
      "岂有藤萝缀长蔓，更无楂栗垂秋实。",
      "鬼神呼雨峰峦重，魍魉啸风崖壑溢。",
      "我行其下畏窅窱，人迹未逢增懔慄。",
      "径途在眼又辙迷，隶子攒眉愁路失。",
      "涧水曲注走蛇蚓，峡角束窘罗梏桎。",
      "最忧棘茨能破肌，为陷坑阱屡屈膝。",
      "负耒不见收野芋，登梯谁与割崖蜜。",
      "扪参历井古所难，履险乘危兹未毕。",
      "仙药旧闻采方壶，天池行且窥太乙。",
      "滈沣鄠杜不汝容，寂寂孤云闭石室。"
    ]
  },
  {
    "id": "adcfe4db12e3fb91779944e8e47f5879",
    "title": "唐仓道中望花石山",
    "authorName": "任其昌",
    "authorId": "adcfe4db12e3fb91d1457b72d1457b72",
    "dynasty": "清",
    "content": [
      "幽壑散曙色，寒烟开远汀。",
      "清澜卷白石，水激风泠泠。",
      "北上得平陆，孤村道所经。",
      "衰柳堕黄叶，晚花生微馨。",
      "南山独磊砢，百里罗高屏。",
      "近瞩烟漠漠，远眺云冥冥。",
      "作势欲飞去，屈蟠虬龙形。",
      "初日升海峤，雾散天容青。",
      "岧峣视吴岳，未始相径庭。",
      "植基不得地，吾谂诮山灵。"
    ]
  },
  {
    "id": "adcfe4db12e3fb917f73b7404c7eee0f",
    "title": "庙儿岭",
    "authorName": "任其昌",
    "authorId": "adcfe4db12e3fb91d1457b72d1457b72",
    "dynasty": "清",
    "content": [
      "岭云横高天，石气青蒙蒙。",
      "暮色苍然至，万壑生阴风。",
      "跻攀千万仞，绝顶谁能穷。",
      "迂路至山脊，下视幽谷重。",
      "涧流怒奔峭，水石相撞舂。",
      "两山挟之走，攫拿飞双龙。",
      "秋树莽交叉，密竹森横纵。",
      "三五见聚落，惨澹茅茨空。",
      "注坡辗露草，蓦涧踏霜矼。",
      "巨石蹲当路，磊磊垂元熊。",
      "翘首见新月，悬挂苍厓东。",
      "旅栖尚何处，暝色逾昏蒙。",
      "谷口清风寺，市墟抱危峰。",
      "脱骖晚饭罢，倚枕听僧钟。"
    ]
  },
  {
    "id": "adcfe4db12e51709679432f8ea2d381d",
    "title": "阮敬斋慎斋云庄招饮桑榆别业",
    "authorName": "徐鸿谟",
    "authorId": "adcfe4db12e51709d1457b72d1457b72",
    "dynasty": "清",
    "content": [
      "沙堤曲曲柳阴凉，中有裴公绿野堂。",
      "恰好声名传第五，新诗驴背满奚囊。"
    ]
  },
  {
    "id": "adcfe4db12e51709679432f895ccbfb7",
    "title": "阮敬斋慎斋云庄招饮桑榆别业",
    "authorName": "徐鸿谟",
    "authorId": "adcfe4db12e51709d1457b72d1457b72",
    "dynasty": "清",
    "content": [
      "波影山光共一楼，西泠台榭亦清幽。",
      "披图我有飘零感，孤负青山事客游。"
    ]
  },
  {
    "id": "adcfe4db12e7a01a046f4542da8803ee",
    "title": "独对",
    "authorName": "朱珔",
    "authorId": "adcfe4db12e7a01a7eb7eabb8c3039bd",
    "dynasty": "清",
    "content": [
      "独对疏窗暝色侵，幽居况味岁寒心。",
      "井泉近户邀停骑，街树过檐送噪禽。",
      "把镜渐看双鬓短，抛书空坐一镫深。",
      "不忘薮泽雕笼里，庄舄由来总越吟。"
    ]
  },
  {
    "id": "adcfe4db12e7a01aae671ac84381b39d",
    "title": "次韵陶宫保偕同人登东海云台山之作",
    "authorName": "朱珔",
    "authorId": "adcfe4db12e7a01a7eb7eabb8c3039bd",
    "dynasty": "清",
    "content": [
      "夙闻海上郁洲胜，呼吸真能通帝台。",
      "三岛有人同望去，九峰何日果飞来。",
      "嵯峨叠磴云中屩，澒洞回潮地底雷。",
      "一自岘山临叔子，横挥椽笔亦雄哉。"
    ]
  },
  {
    "id": "adcfe4db12e7a01aae671ac8c1e458f9",
    "title": "次韵陶宫保偕同人登东海云台山之作",
    "authorName": "朱珔",
    "authorId": "adcfe4db12e7a01a7eb7eabb8c3039bd",
    "dynasty": "清",
    "content": [
      "历历星辰恍可扪，群峦拱侍作儿孙。",
      "循图古每侨青冀，揽景天难辨旦昏。",
      "骈顶之间谁立极，亶洲以外此为门。",
      "崎岖莫畏邛崃坂，报国心同叱驭尊。"
    ]
  },
  {
    "id": "adcfe4db12e7a01af0f00ad1fc000b07",
    "title": "石将军教场歌",
    "authorName": "朱珔",
    "authorId": "adcfe4db12e7a01a7eb7eabb8c3039bd",
    "dynasty": "清",
    "content": [
      "将军昔日巡团营，登坛誓众三军惊。戈鋋耀雪甲光动，萧萧万马屯无声。",
      "阉奴致衅招边寇，土木蒙尘竟北狩。九将分兵列九门，机宜悉本尚书授。",
      "尚书是古鹰扬才，横空杀气轰如雷。呼君拔戟速先出，斫敌不异芟蒿莱。",
      "紫荆关前静烽火，免将马革残尸裹。上皇法驾居庸回，铁券藩封恩独荷。",
      "麒麟阁上开新图，公等合次于尚书。郊丘夜宿受嘉命，此意良足沾肌肤。",
      "无端忽启南宫闭，夜辇遄行代舆卫。谋事仓皇傥不成，不知置主当何地。",
      "中官武士贪大功，首论复辟旌其忠。焦头烂额争上坐，朝衣西市生悲风。",
      "呜呼萧何雅意曾推毂，燕颔居然飞食肉。廷议早遣金缯几，徽钦恐遂终沙陀。",
      "君王一例修私憾，钟室鞶缨服长剑。从兹跋扈谁与伦，锦袍玉带徒纷纭。",
      "朱三千，龙八百，半属平原门下客。至尊朝上翔凤楼，眼见峥嵘五侯宅。",
      "乌台霜简弹未休，失势今忽成累囚。偏裨漠视老兵笑，圜扉草长中宵愁。",
      "当时亦有杨宗道，褒鄂齐名奋牙瓜。匑匑臣节知自持，带砺勋猷永相保。",
      "将军将军胡不去，南山边，西湖壖，骑驴射虎消余年。",
      "盛衰倚伏古所叹，噬脐虽悔空尔怜。一介之夫何足怪，守正文臣复同耿。",
      "归途太息时掷鞭，将星犹喜临吴会。沉吟往事沦沧桑，俯拾断镞寻遗枪，严飙淅沥氛埃黄。",
      "居民指点斜阳外，谩说将军旧教场。"
    ]
  },
  {
    "id": "adcfe4db12e7a01abf33c6d4762f368d",
    "title": "过石龙沟",
    "authorName": "朱珔",
    "authorId": "adcfe4db12e7a01a7eb7eabb8c3039bd",
    "dynasty": "清",
    "content": [
      "侧径缘孤绳，山容忽破碎。",
      "片石势飞动，层云起其内。",
      "崭绝两壁立，崔嵬土恒戴。",
      "鬼神守阴崖，终古不敢败。",
      "陂陀凹复凸，转入井陉隘。",
      "马力亦告乏，懦若蛇倒退。",
      "尘世多险途，鼓勇老行迈。",
      "但作平等想，万事总无碍。",
      "出谷天朗开，划然分两戒。",
      "四顾迷人踪，瑶琴泻寒濑。"
    ]
  },
  {
    "id": "adcfe4db12e7a01a7e083b545c0c361b",
    "title": "山中杂诗",
    "authorName": "朱珔",
    "authorId": "adcfe4db12e7a01a7eb7eabb8c3039bd",
    "dynasty": "清",
    "content": [
      "螺鬟何窈窕，晓雾遮其容。",
      "如见李夫人，深坐绡帐中。",
      "又若腾骏马，蹴踏迷风騣。",
      "真面自可寻，毋畏群阴攻。",
      "天光夙变幻，顷刻朝暾红。",
      "目翳亦豁然，了了金芙蓉。"
    ]
  },
  {
    "id": "adcfe4db12e7a01a7e083b5499f8f154",
    "title": "山中杂诗",
    "authorName": "朱珔",
    "authorId": "adcfe4db12e7a01a7eb7eabb8c3039bd",
    "dynasty": "清",
    "content": [
      "西冈宛而曲，东冈平且高。",
      "白云常往还，相顾不敢骄。",
      "世人卑视之，终莫伤岧峣。",
      "况有竹树森，清风被林皋。",
      "昔年颇荒秽，顿诛三重茅。",
      "欲酹酒一尊，以贺兹丘遭。"
    ]
  },
  {
    "id": "adcfe4db12e7a01a7e083b54b72e5ca8",
    "title": "山中杂诗",
    "authorName": "朱珔",
    "authorId": "adcfe4db12e7a01a7eb7eabb8c3039bd",
    "dynasty": "清",
    "content": [
      "儿宽昔带经，近与田舍依。",
      "吁嗟巾阛子，弄墨争几希。",
      "我本识字农，喜课桑叶肥。",
      "间间历阡陌，界画如僧衣。",
      "吟哦适其天，白鸟时自飞。",
      "夕阳刚下岭，牛背驮人归。"
    ]
  },
  {
    "id": "adcfe4db12e9cae403594aa1c0d14c3f",
    "title": "生孙",
    "authorName": "刘棨",
    "authorId": "adcfe4db12e9cae4a40511cafc6709bf",
    "dynasty": "清",
    "content": [
      "休怪年来白发新，添丁汤饼会频频。",
      "掌纹差喜堪绳祖，食指添繁渐累人。",
      "我以江山经岁月，儿从襁褓走风尘。",
      "何时共聚枌榆社，绕膝含饴乐是真。"
    ]
  },
  {
    "id": "adcfe4db12f349c36810e3f99538a147",
    "title": "王伯敬见访",
    "authorName": "李以笃",
    "authorId": "adcfe4db12f349c3d1457b72d1457b72",
    "dynasty": "清",
    "content": [
      "士穷不易测，薄技偶为传。",
      "握手平生尽，论心出处悬。",
      "浮家依采石，作客耐秋天。",
      "我亦新丰倦，无能乞酒钱。"
    ]
  },
  {
    "id": "adcfe4db12f349c3b50d0f705433243e",
    "title": "王玉质秦中才子也居华山芙蓉峰下以此颜其读书之阁顷北来与予定交困索题",
    "authorName": "李以笃",
    "authorId": "adcfe4db12f349c3d1457b72d1457b72",
    "dynasty": "清",
    "content": [
      "王子西京秀，能谈《驷铁》风。",
      "读书居小阁，望远欲凌空。",
      "玉女烟鬟乱，金仙露掌浓。",
      "高歌下易水，不哭阮生穷。"
    ]
  },
  {
    "id": "adcfe4db12f8d604e462ca4f1f30649f",
    "title": "题高邮王宽甫敬之小言集",
    "authorName": "奕绘",
    "authorId": "adcfe4db12f8d6040533a888d7657583",
    "dynasty": "清",
    "content": [
      "令兄司空古君子，弱不胜衣学有以。",
      "六书诘训旧家传，自言更有能诗弟。",
      "使还有约相继来，律中蕤宾谐宫徵。",
      "书巢近作有精妙，老更成能何所似。",
      "兰蕙丛生山之阿，江汉滔滔濯秋水。",
      "我读先生漫笔作，孤芳狷洁离尘世。",
      "又读先生水来谣，高歌慷慨思经济。",
      "纷纷俗子何足云，茫茫古人呼不起。",
      "东山有客狂且痴，未识君面见君诗。",
      "知君亦是栖栖者，何日相逢把酒卮。"
    ]
  },
  {
    "id": "adcfe4db12fe33c19f1a4231e14d4b36",
    "title": "谢病",
    "authorName": "刘楚英",
    "authorId": "adcfe4db12fe33c1d1457b72d1457b72",
    "dynasty": "清",
    "content": [
      "频年乌帽抗黄尘，风雨兰泉抱采薪。",
      "手版居然抛俗吏，头衔端合署诗人。",
      "药炉经卷清凉散，匣剑囊琴自在身。",
      "枯菀静观名利客，何如舍筏度迷津。"
    ]
  },
  {
    "id": "adcfe4db1301c422d5337c89825cd38c",
    "title": "夜宿龙王堂",
    "authorName": "钟曾龄",
    "authorId": "adcfe4db1301c422d1457b72d1457b72",
    "dynasty": "清",
    "content": [
      "暮色苍然至，轻烟霭四围。",
      "鹤翻空翠落，龙蹑晚云归。",
      "扫叶烹香茗，携筐采古薇。",
      "一声清磬响，不觉俗情违。"
    ]
  },
  {
    "id": "adcfe4db1301c4226de582aeeaad6ef5",
    "title": "陶然亭",
    "authorName": "钟曾龄",
    "authorId": "adcfe4db1301c422d1457b72d1457b72",
    "dynasty": "清",
    "content": [
      "结想浮云外，翛然叩竹关。",
      "车停残叶径，亭对夕阳山。",
      "芦荻含秋意，风霜黯佛颜。",
      "老僧眼独冷，来往几人间。"
    ]
  },
  {
    "id": "adcfe4db1301c4226de582ae5b682467",
    "title": "陶然亭",
    "authorName": "钟曾龄",
    "authorId": "adcfe4db1301c422d1457b72d1457b72",
    "dynasty": "清",
    "content": [
      "地僻经过少，烟销竹外风。",
      "云深双阙迥，叶落四山空。",
      "秋水涵虚白，幽亭避软红。",
      "问途人迹远，归鸟隔林通。"
    ]
  },
  {
    "id": "adcfe4db13023ae9ff692f04d7a062a0",
    "title": "消息",
    "authorName": "张文虎",
    "authorId": "adcfe4db13023ae939027dfad523773c",
    "dynasty": "清",
    "content": [
      "消息来江左，乡关望稍舒。",
      "将穷吴苑鹿，不用鲁连书。",
      "劲卒银刀队，先声霹雳车。",
      "功名劳此辈，何以报琼琚。"
    ]
  },
  {
    "id": "adcfe4db13023ae976857627e860035d",
    "title": "野望",
    "authorName": "张文虎",
    "authorId": "adcfe4db13023ae939027dfad523773c",
    "dynasty": "清",
    "content": [
      "战守雄区语岂夸，小孤东下势蟠蛇。",
      "淮西勋业光裴相，皖北衣冠复汉家。",
      "乱后人心犹盗贼，市繁风俗渐浮华。",
      "凭高不尽忧天意，急鼓城头起暮笳。"
    ]
  },
  {
    "id": "adcfe4db13023ae9a71eb0ebe2e07a90",
    "title": "秋燕次钱芝门阁读韵",
    "authorName": "张文虎",
    "authorId": "adcfe4db13023ae939027dfad523773c",
    "dynasty": "清",
    "content": [
      "一襟凉雨睇重门，半晌呢喃语尚温。",
      "北里苔荒迷舞影，西风帘卷失巢痕。",
      "相逢华屋都如客，只剩空楼亦感恩。",
      "红杏枝头春易转，星星香梦细寻论。"
    ]
  },
  {
    "id": "adcfe4db13023ae97ff84dfd5037c061",
    "title": "缦老得旧牙章文曰督师辅臣史可法章约同人共赋",
    "authorName": "张文虎",
    "authorId": "adcfe4db13023ae939027dfad523773c",
    "dynasty": "清",
    "content": [
      "碧血丹心焕大名，词人怀古首同倾。",
      "一隅孤立空衔在，四镇纷驰将令轻。",
      "龙种清狂非日角，鸿沟飞渡况天兵。",
      "莫将成败凭苛论，此亦文山玉带生。"
    ]
  },
  {
    "id": "adcfe4db13023ae9d8469d659812925f",
    "title": "玄通岩",
    "authorName": "张文虎",
    "authorId": "adcfe4db13023ae939027dfad523773c",
    "dynasty": "清",
    "content": [
      "石内喧泉声，仄径缘石罅。",
      "纳级駴扶寸，缩趾不敢下。",
      "蛟涎久犹腥，鼠穴出自讶。",
      "高高削千寻，滚滚争一泻。",
      "隘巷中迸裂，峭壁四无藉。",
      "仙斧巨灵擘，神工富媪谢。",
      "草庵峙孤标，石塔巧构架。",
      "翳此荒寒区，习静庶可借。",
      "愿从夔魖游，请返俗士驾。"
    ]
  },
  {
    "id": "adcfe4db13023ae9ce2c189a6e1b48ba",
    "title": "出上观音岩至东坞坪",
    "authorName": "张文虎",
    "authorId": "adcfe4db13023ae939027dfad523773c",
    "dynasty": "清",
    "content": [
      "画山难画云，绘水难绘声。",
      "我从云中下，忽见略彴横。",
      "石怒闯然立，水激无时平。",
      "千折万折逆，七曲八曲并。",
      "掀腾海潮沸，喷薄雄雷鸣。",
      "而我踏涧石，缓逐流云行。",
      "我前云徘徊，我后泉砰訇。",
      "回瞻树已失，遥望途仍冥。",
      "依依修竹竿，雨濯琅玕青。",
      "竹间辟荆扉，塔院才三楹。",
      "云收水亦远，我息僧来迎。"
    ]
  },
  {
    "id": "adcfe4db13023ae9a85838d16f10196f",
    "title": "大涤洞天歌",
    "authorName": "张文虎",
    "authorId": "adcfe4db13023ae939027dfad523773c",
    "dynasty": "清",
    "content": [
      "撑天一柱摩苍穹，云霞出没真灵宫。",
      "乘风御气倏来往，华阳林屋潜相通。",
      "元封以来二千载，神仙中人几人在。",
      "年年龙简寄沉渊，有似泥牛入东海。",
      "我生好游不好仙，来寻三十四洞天。",
      "黄冠导我穿竹径，双屐踏破岩扉烟。",
      "岩烟霏微炬火绿，石鼓彭铿震崖谷。",
      "旋螺屡转粟生肌，两壁题名镂苍玉。",
      "仙乎仙乎梳髻鬟，亭亭背立不可攀。",
      "奇峰倒挂窅无路，换骨何处求金丹。",
      "姜真人，郭文举，图志荒唐奈何汝。",
      "碧树飞来捣药禽，玉芝衔出长生鼠。",
      "隐士逃名偶托辞，君王媚道即贪痴。",
      "兴衰转眼青山笑，鳌足谁将八柱支。"
    ]
  },
  {
    "id": "adcfe4db13023ae9bc383cc436e76f3e",
    "title": "上留田",
    "authorName": "张文虎",
    "authorId": "adcfe4db13023ae939027dfad523773c",
    "dynasty": "清",
    "content": [
      "行至上留田，不闻鸦鹊声。",
      "华屋为丘墟，莫辨室与庭。",
      "常棣不复花，荆树无遗荣。",
      "深栽百年久，剪伐谁使令。",
      "沴气夙已滋，会与妖祥并。",
      "飘风一朝至，根本忽以倾。",
      "栖栖失林鸟，三币徒飞鸣。",
      "海畔多枭鸱，诱汝啄腐腥。",
      "猝然遇矰弋，同为盘中羹。",
      "胡不学鸴斯，故巢犹可营。",
      "悲哉上留田，蔓草无人耕。",
      "昔我尝三宿，感此涕泗零。",
      "冤魂如欲语，白日悲风生。"
    ]
  },
  {
    "id": "adcfe4db13023ae9cc9a2a705f090d67",
    "title": "奉次湘乡相侯韵赠巴陵老儒吴南屏即题所著国风原指后",
    "authorName": "张文虎",
    "authorId": "adcfe4db13023ae939027dfad523773c",
    "dynasty": "清",
    "content": [
      "闭门研经几砻筛，摄齐升堂五鹿摧。",
      "等身著书老更健，一舸浮江远肯来。",
      "洗兵欲倾东海水，访旧重话西厅槐。",
      "祇园小饮今雨集，急溜共听飞湍豗。",
      "良玉在璞有含蕴，和风著人无牾乖。",
      "文章不拾韩柳唾，诗句耻拨阴何灰。",
      "即今东南渐舒困，虽有旱潦仍免灾。",
      "中兴戡乱首郭李，名世重望专伊莱。",
      "保障岩疆众所母，包罗贤俊公皆孩。",
      "大施文教剔鼠蠹，豫养蒙孺消蜂豺。",
      "感通情性孰诗若，动言淫奔毋固哉。",
      "好学深思在达识，以意逆志非浪猜。",
      "考求篇什曩有愿，中值干戈兹久隤。",
      "当时借物托褒刺，正似微词书定哀。",
      "会正人心抉茅塞，先明古义袪尘霾。",
      "维侯勋业白日烂，吾子撰述秋霜皑。",
      "衰慵自幸窥豹管，流俗何恤惊蛇杯。",
      "国风既看症结解，雅颂亦冀康庄开。",
      "郊禖履拇未敢信，勿徇郑说诬姜邰。"
    ]
  },
  {
    "id": "adcfe4db1309a7fcb13d87882a4935eb",
    "title": "苏州杂咏",
    "authorName": "叶恭绰",
    "authorId": "adcfe4db1309a7fcd1457b72d1457b72",
    "dynasty": "清",
    "content": [
      "景色琴川一溯回，虞山岚翠镜中开。",
      "寻常三宿能生恋，况复清风满石梅。"
    ]
  },
  {
    "id": "adcfe4db130c261bce0a06e782fae336",
    "title": "九日重过八宝山感旧",
    "authorName": "额勒洪",
    "authorId": "adcfe4db130c261bd1457b72d1457b72",
    "dynasty": "清",
    "content": [
      "昔年红叶里，扶病放歌回。",
      "今日黄花下，支筇载酒来。",
      "诗仍留败壁，人已去丹台。",
      "惆怅疏林晚，秋空一雁哀。"
    ]
  },
  {
    "id": "adcfe4db130c261b442a4e226d3b7103",
    "title": "登万寿阁望华岳",
    "authorName": "额勒洪",
    "authorId": "adcfe4db130c261bd1457b72d1457b72",
    "dynasty": "清",
    "content": [
      "华岳临高阁，凭栏翠霭重。",
      "千峰团落雁，一瀑锁苍龙。",
      "隐约希夷峡，有无毛女松。",
      "未能登绝顶，惆怅此游踪。"
    ]
  },
  {
    "id": "adcfe4db13100467e90aa24a3bfa2c3a",
    "title": "即景",
    "authorName": "张联箕",
    "authorId": "adcfe4db13100467d1457b72d1457b72",
    "dynasty": "清",
    "content": [
      "结邑依山麓，荒城物候偏。",
      "三时常过虎，七月未闻蝉。",
      "举案黄{艹齑}饭，投床白褐毡。",
      "炎凉忘世味，我欲慕巢仙。"
    ]
  },
  {
    "id": "adcfe4db13100467039fd0a2e751bf38",
    "title": "权知吉州九日感赋",
    "authorName": "张联箕",
    "authorId": "adcfe4db13100467d1457b72d1457b72",
    "dynasty": "清",
    "content": [
      "空庭惟落叶，闭户见秋山。",
      "雉堞连云暗，溪流抱郭湾。",
      "白衣人寂寞，黄菊色斑斓。",
      "徒有{罒羊}门役，登登版筑间。"
    ]
  },
  {
    "id": "adcfe4db1312b7634f464fe14c40b268",
    "title": "舟中偶成",
    "authorName": "徐崇文",
    "authorId": "adcfe4db1312b763d1457b72d1457b72",
    "dynasty": "清",
    "content": [
      "汉江西望水浮空，到处垂杨系钓篷。",
      "两岸山光云影里，一春花事雨声中。",
      "清波荡漾拖新绿，芬草迷离衬落红。",
      "此去迢迢千里路，扁舟借得满帆风。"
    ]
  },
  {
    "id": "adcfe4db1318d64265abf2251a1111ea",
    "title": "秋日游鹊华两山",
    "authorName": "耿玉函",
    "authorId": "adcfe4db1318d642d1457b72d1457b72",
    "dynasty": "清",
    "content": [
      "鹊华两点暮云中，缭绕秋光望不穷。",
      "几缕晴烟遮欲断，半沈林表半浮空。"
    ]
  },
  {
    "id": "adcfe4db132a1f11fcd88941fecf8641",
    "title": "松泉杂诗",
    "authorName": "柳得恭",
    "authorId": "adcfe4db132a1f11d1457b72d1457b72",
    "dynasty": "清",
    "content": [
      "紫霞洞里草菲菲，不见宫姬并马蹄。",
      "为是辛王行乐地，至今犹有燕双飞。"
    ]
  },
  {
    "id": "adcfe4db132a1f11fcd88941342ae1d3",
    "title": "松泉杂诗",
    "authorName": "柳得恭",
    "authorId": "adcfe4db132a1f11d1457b72d1457b72",
    "dynasty": "清",
    "content": [
      "荒凉二十八王陵，风雨年年暗漆镫。",
      "进凤山中红踯躅，春来犹自发层层。"
    ]
  },
  {
    "id": "adcfe4db1332e94013b8e7d68d8b1574",
    "title": "光绪乙亥铎儿始生时寓盘门开窗正对瑞光寺塔诗以勖之",
    "authorName": "周桂清",
    "authorId": "adcfe4db1332e940d1457b72d1457b72",
    "dynasty": "清",
    "content": [
      "浮图涌现如文笔，界破青天任尔书。",
      "屋外高林通古寺，座中修竹认吾庐。",
      "清池日涤端溪砚，陋巷时来长者车。",
      "姑藕之无正蒙养，鲤庭方盛祖庭馀。"
    ]
  },
  {
    "id": "adcfe4db1332e940effe1670b19f55c9",
    "title": "与姚氏三妹谈吴门名胜口号纪游",
    "authorName": "周桂清",
    "authorId": "adcfe4db1332e940d1457b72d1457b72",
    "dynasty": "清",
    "content": [
      "绿水桥西泊画船，垂杨倒影入沦涟。",
      "人人都上生公石，几辈曾参不语禅。"
    ]
  },
  {
    "id": "adcfe4db1332e940effe1670b16f0952",
    "title": "与姚氏三妹谈吴门名胜口号纪游",
    "authorName": "周桂清",
    "authorId": "adcfe4db1332e940d1457b72d1457b72",
    "dynasty": "清",
    "content": [
      "古桧清奇邓尉寻，石楼探遍早梅林。",
      "还元阁下湖如镜，洗涤尘凡一片心。"
    ]
  },
  {
    "id": "adcfe4db1332e940effe167055956254",
    "title": "与姚氏三妹谈吴门名胜口号纪游",
    "authorName": "周桂清",
    "authorId": "adcfe4db1332e940d1457b72d1457b72",
    "dynasty": "清",
    "content": [
      "清钟夜半寒山寺，不到枫桥估客船。",
      "安得檀施金布地，精蓝重睹大康年。"
    ]
  },
  {
    "id": "adcfe4db1332e940effe167014e9655b",
    "title": "与姚氏三妹谈吴门名胜口号纪游",
    "authorName": "周桂清",
    "authorId": "adcfe4db1332e940d1457b72d1457b72",
    "dynasty": "清",
    "content": [
      "灵岩山色香溪水，日日横塘渡口迎。",
      "若向震湖重把棹，莫釐峰下一帆轻。"
    ]
  },
  {
    "id": "adcfe4db1332e940effe1670beacc4cd",
    "title": "与姚氏三妹谈吴门名胜口号纪游",
    "authorName": "周桂清",
    "authorId": "adcfe4db1332e940d1457b72d1457b72",
    "dynasty": "清",
    "content": [
      "朝天万笏山容古，一线攀登饮钵盂。",
      "似燕身材舆妇喜，每因肥瘠哭啼殊。"
    ]
  },
  {
    "id": "adcfe4db1332e940effe16701d54851b",
    "title": "与姚氏三妹谈吴门名胜口号纪游",
    "authorName": "周桂清",
    "authorId": "adcfe4db1332e940d1457b72d1457b72",
    "dynasty": "清",
    "content": [
      "维舟昧爽等花开，花气因风四面来。",
      "谁谓无声方入画，亲闻甲坼隐春雷。"
    ]
  },
  {
    "id": "adcfe4db1332e940effe1670053ff4cd",
    "title": "与姚氏三妹谈吴门名胜口号纪游",
    "authorName": "周桂清",
    "authorId": "adcfe4db1332e940d1457b72d1457b72",
    "dynasty": "清",
    "content": [
      "行春桥外秋光满，满汊菱窠信手牵。",
      "摇舻不知镫火上，城中又见月华圆。"
    ]
  },
  {
    "id": "adcfe4db1341db3a06ddd6d3c541414f",
    "title": "重过瓜洲却寄雨窗中丞",
    "authorName": "李翮",
    "authorId": "adcfe4db1341db3ad1457b72d1457b72",
    "dynasty": "清",
    "content": [
      "金焦似惜别，被萝水中立。",
      "挂帆山影移，瓜洲泊兰鹢。",
      "南望通虎林，北去是凫绎。",
      "循陔同素心，往事动人忆。",
      "爱日各舒畅，联舫度潮汐。",
      "甘脆互相献，承笑分余沥。",
      "春旗杨柳风，满路皆欢色。",
      "此乐倏如梦，今生不再得。",
      "九载重握手，病鹤归飞急。",
      "江路此经过，抚景心恻恻。",
      "夜来水声咽，重为余叹息。"
    ]
  },
  {
    "id": "adcfe4db1343513e894cf90664be492f",
    "title": "柑子",
    "authorName": "李阊权",
    "authorId": "adcfe4db1343513ed1457b72d1457b72",
    "dynasty": "清",
    "content": [
      "千头初见一林青，传说繁霜下洞庭。",
      "色变金衣偏灿烂，香浮朱实倍晶荧。",
      "才披露叶儿童喜，试嚼琼浆齿颊馨。",
      "就里何曾藏败絮，滑稽游戏不须听。"
    ]
  },
  {
    "id": "adcfe4db13456fde5c4f6e8fa7822276",
    "title": "古琴",
    "authorName": "李福",
    "authorId": "adcfe4db13456fded1457b72d1457b72",
    "dynasty": "清",
    "content": [
      "大雅沦亡后，摩挲百衲琴。",
      "曾充君子御，能写古人心。",
      "元酒岂无味，鸣筝空好音。",
      "《广陵》嗟寡和，为汝发清吟。"
    ]
  },
  {
    "id": "adcfe4db13456fde89efbf269fed4d88",
    "title": "白燕",
    "authorName": "李福",
    "authorId": "adcfe4db13456fded1457b72d1457b72",
    "dynasty": "清",
    "content": [
      "望断天边玉女扉，冰魂斜度认依稀。",
      "空留素影参差舞，不傍朱门上下飞。",
      "社酒春寒晴剪雪，梨花香散雨沾衣。",
      "纷纷京洛缁尘梦，让尔沧江独自归。"
    ]
  },
  {
    "id": "adcfe4db13456fde88374162e94e49fd",
    "title": "腊八粥",
    "authorName": "李福",
    "authorId": "adcfe4db13456fded1457b72d1457b72",
    "dynasty": "清",
    "content": [
      "腊月八日粥，传自梵王国。",
      "七宝美调和，五味香掺入。",
      "用以供伊蒲，藉之作功德。",
      "僧民多好事，踵事增华饰。",
      "此风未汰除，歉岁尚沿袭。",
      "今晨或馈遗，啜这不能食。",
      "吾家住城南，饥民两寺集。",
      "男女叫号喧，老少街衢塞。",
      "失足命须臾，当风肤迸裂。",
      "怯者蒙面走，一路吞声泣。",
      "问尔泣何为，答之我无得。",
      "此景望见之，令我心凄恻。",
      "荒政十有二，蠲赈最下策。",
      "悭囊未易破，胥吏弊何敦。",
      "所以经费艰，安能按户给。",
      "吾佛好施舍，君子贵周急。",
      "愿言借粟多，苍生免菜色。",
      "此去虚莫偿，嗟叹复何益。",
      "安得布地金，凭杖大慈力。",
      "倦然对是的，趾望丞民粒。"
    ]
  },
  {
    "id": "adcfe4db135b010e215cfffbf4e2025c",
    "title": "野眺",
    "authorName": "罗廷琛",
    "authorId": "adcfe4db135b010ed1457b72d1457b72",
    "dynasty": "清",
    "content": [
      "春水参差涨野塘，低田三月始分秧。",
      "疏疏看过酴醾雨，曲曲行随薜荔墙。",
      "深树鸣鸠桑葚紫，午风团蝶菜花黄。",
      "石桥逦迤村西路，时有人家煮茧香。"
    ]
  },
  {
    "id": "adcfe4db135d00ce14e42a019a23b57e",
    "title": "行经鲁山县",
    "authorName": "杨延亮",
    "authorId": "adcfe4db135d00ced1457b72d1457b72",
    "dynasty": "清",
    "content": [
      "仿佛蚕丛路，崎岖总不平。",
      "马穿崖罅出，人榜树梢行。",
      "云重衣俱冷，泉奔石欲鸣。",
      "胸中几丘壑，阅历愧吾生。"
    ]
  },
  {
    "id": "adcfe4db135e49b86f3f3abb93a40b97",
    "title": "途中杂咏",
    "authorName": "张炯",
    "authorId": "adcfe4db135e49b8d1457b72d1457b72",
    "dynasty": "清",
    "content": [
      "隔生仙骨本难如，幻迹流传属子虚。",
      "一自琴高乘赤鲤，何人解钓药渣鱼。"
    ]
  },
  {
    "id": "adcfe4db13620bf97671daba736e8349",
    "title": "穆嬴",
    "authorName": "高选锋",
    "authorId": "adcfe4db13620bf93c947bc26f2688a5",
    "dynasty": "清",
    "content": [
      "承统权谋重主持，岂因抱哭辄迁移。",
      "先君何罪声声泪，嗣子奚辜日日悲。",
      "才递国书登晋祚，旋兴戎马却秦师。",
      "恩仇倏变终难测，怨结西邻酿翠帷。"
    ]
  },
  {
    "id": "adcfe4db13620bf910ad74a9b148129a",
    "title": "庚申1920小春月偕友到粗坑○览形势密察机关心有所○招○○七律一则以志感○呈以博一粲",
    "authorName": "高选锋",
    "authorId": "adcfe4db13620bf93c947bc26f2688a5",
    "dynasty": "清",
    "content": [
      "渡溪越岭到粗坑，路上频闻机器声。",
      "洞达乌来从地辟，源通屈尺俨天成。",
      "光腾台北云霄外，电发郡南日月明。",
      "五彩银灯新世界，州民鼓腹颂升平。"
    ]
  },
  {
    "id": "adcfe4db13620bf9dbb8ff59c935f7a1",
    "title": "谒景美石门盘古庙",
    "authorName": "高选锋",
    "authorId": "adcfe4db13620bf93c947bc26f2688a5",
    "dynasty": "清",
    "content": [
      "盘古开天拓地英，庄严庙貌石堆成。",
      "远峰排闼无边秀，近水回廊彻底清。",
      "食践均沾怀帝德，春秋崇祀表民情。",
      "文山郡域多仙境，惟此石门志著名。"
    ]
  },
  {
    "id": "adcfe4db13620bf9f7e61894584f8932",
    "title": "谒文山指南宫",
    "authorName": "高选锋",
    "authorId": "adcfe4db13620bf93c947bc26f2688a5",
    "dynasty": "清",
    "content": [
      "文山山上指南宫，不与寻常佛寺同。",
      "壁峭峰高云路近，林深树密石门通。",
      "晨清鸟语喧庭外，日暮蝉声杂院中。",
      "我到蓬莱经两度，俨然如遇活仙翁。"
    ]
  },
  {
    "id": "adcfe4db13620bf9d264ff2f6d972bdc",
    "title": "渡台感咏",
    "authorName": "高选锋",
    "authorId": "adcfe4db13620bf93c947bc26f2688a5",
    "dynasty": "清",
    "content": [
      "自从鹭岛渡东瀛，道路频闻赞美声。",
      "官尚节廉无弊政，民供租税乐输诚。",
      "车行南北交通便，电照台澎日月明。",
      "四十周年筹纪念，宏开赛会庆升平。"
    ]
  },
  {
    "id": "adcfe4db13620bf90c707b5cffe28414",
    "title": "留别",
    "authorName": "高选锋",
    "authorId": "adcfe4db13620bf93c947bc26f2688a5",
    "dynasty": "清",
    "content": [
      "数月谈心对酒时，家书频寄促归期。",
      "宗亲劝驾诚难舍，社友攀辕不忍离。",
      "回顾故□人尽乐，沉思祖国我含悲。",
      "从兹挥手鹭门去，待到来年会未迟。"
    ]
  },
  {
    "id": "adcfe4db13620bf90397434d22b0dab1",
    "title": "题赖子清台湾诗醇",
    "authorName": "高选锋",
    "authorId": "adcfe4db13620bf93c947bc26f2688a5",
    "dynasty": "清",
    "content": [
      "诗遴醇厚溯三唐，别类分门注释详。",
      "宋艳班香皆入彀，石渠天禄尽收藏。",
      "广文抗敌法夷败，司马撄城戴逆亡。",
      "赖子渊源家学博，诸罗五桂早腾芳。"
    ]
  },
  {
    "id": "adcfe4db13654f4d0a568ed4491d98b6",
    "title": "题春晴同游西山画卷",
    "authorName": "王应奎",
    "authorId": "adcfe4db13654f4d1ef91c2120295104",
    "dynasty": "清",
    "content": [
      "十里湖山过雨新，酣红娇绿媚残春。",
      "笋鞋槲笠斑藤杖，去作看花局里人。"
    ]
  },
  {
    "id": "adcfe4db137d2d0fb2438b17f173e9e8",
    "title": "台阳笔记题词",
    "authorName": "胡泉",
    "authorId": "adcfe4db137d2d0fd1457b72d1457b72",
    "dynasty": "清",
    "content": [
      "胸中无万卷，下笔涂来俗未免。足底不千里，眼界难宽井蛙耻。",
      "此中至意知者谁，游子壮夫为能为。昨见东鲁笠山先生之所作，瑰奇瑰异复磅礴。",
      "山水人物一卷装，惊心炫目说台阳。愧我饥驱三十年，竟无尺幅描云烟。",
      "今作稗官催军船，篷窗诵读，恍如海外雄观来眼前。"
    ]
  },
  {
    "id": "adcfe4db137d2d0fed291ecd751f508e",
    "title": "台阳笔记题词用陶韵又成一首",
    "authorName": "胡泉",
    "authorId": "adcfe4db137d2d0fd1457b72d1457b72",
    "dynasty": "清",
    "content": [
      "一见即心契，关心只在诗。",
      "我却寡所谐，惟君独任之。",
      "台阳十四策，海外写雄思。",
      "雄思何所寄，经济趁清时。",
      "天地逆旅耳，此编传在兹。",
      "鸡林走商贾，声价不人欺。"
    ]
  },
  {
    "id": "adcfe4db1388d6c73abe65c7c84fdcea",
    "title": "东轩",
    "authorName": "万邦荣",
    "authorId": "adcfe4db1388d6c7d1457b72752d25a1",
    "dynasty": "清",
    "content": [
      "乱编堆竹榻，独树守柴关。",
      "屋破红留日，垣低碧见山。",
      "秋深园菊老，雨后野云间。",
      "无复人来往，苔痕满地斑。"
    ]
  },
  {
    "id": "adcfe4db1388d6c7ac6ecea02d8755dd",
    "title": "商酒务谒程子祠",
    "authorName": "万邦荣",
    "authorId": "adcfe4db1388d6c7d1457b72752d25a1",
    "dynasty": "清",
    "content": [
      "酒务留遗迹，祠堂对远峰。",
      "官卑聊自效，道大竟谁容。",
      "遗像春风在，间庭花雨浓。",
      "游杨真有幸，函丈日相从。"
    ]
  },
  {
    "id": "adcfe4db1388d6c7a5615dd18a27be93",
    "title": "自尉氏至许州道中",
    "authorName": "万邦荣",
    "authorId": "adcfe4db1388d6c7d1457b72752d25a1",
    "dynasty": "清",
    "content": [
      "路近高阳里，家山见一痕。",
      "行人争落日，疲马恋孤村。",
      "堡上风掀屋，人家叶拥门。",
      "西湖寻故友，聊自慰羁魂。"
    ]
  },
  {
    "id": "adcfe4db1388d6c7282bc40135182b42",
    "title": "西山杂兴",
    "authorName": "万邦荣",
    "authorId": "adcfe4db1388d6c7d1457b72752d25a1",
    "dynasty": "清",
    "content": [
      "无奈中峰未可攀，新泥阻我倚柴关。",
      "春深芳草绿千里，云断斜阳红半山。",
      "燕舞蹁跹陂水上，蝶飞出没菜花间。",
      "年年风物堪人赏，不道潜消镜里颜。"
    ]
  },
  {
    "id": "adcfe4db1388d6c7282bc401d511eaa5",
    "title": "西山杂兴",
    "authorName": "万邦荣",
    "authorId": "adcfe4db1388d6c7d1457b72752d25a1",
    "dynasty": "清",
    "content": [
      "远扣禅扉暮始还，痕留芒履露斑斑。",
      "云随野客同归岫，花逐流泉乱出山。",
      "寂历烟村孤犬吠，萧条祠宇老僧间。",
      "开缸独酌庭梧下，明月无言过碧湾。"
    ]
  },
  {
    "id": "adcfe4db1388d6c7f97d1234897f301c",
    "title": "偶感",
    "authorName": "万邦荣",
    "authorId": "adcfe4db1388d6c7d1457b72752d25a1",
    "dynasty": "清",
    "content": [
      "葛藟长南山，菰蒲生深陂。",
      "托处既异地，彼此焉得知。",
      "衣裘偏苦寒，菇甘偏苦饥。",
      "谁念农家老，露肘复断炊。",
      "人心沧海深，水注无满时。",
      "大化原浩浩，何事亦参差。"
    ]
  },
  {
    "id": "adcfe4db1388d6c7f97d1234495576b9",
    "title": "偶感",
    "authorName": "万邦荣",
    "authorId": "adcfe4db1388d6c7d1457b72752d25a1",
    "dynasty": "清",
    "content": [
      "世无名与宦，人心皆太古。",
      "世无轮与蹄，人皆守乡土。",
      "造物害生成，分明设网罟。",
      "谁能翔天外，远随黄鹄举。"
    ]
  },
  {
    "id": "adcfe4db13a6e024d659d2ca5cbd5d59",
    "title": "红树",
    "authorName": "朱曾传",
    "authorId": "adcfe4db13a6e024d1457b72d1457b72",
    "dynasty": "清",
    "content": [
      "柿叶吾乡物，江枫色不如。",
      "锦开十里障，笺襞一楼书。",
      "秋老妆偏媚，山寒格亦疏。",
      "樊川怜石径，坐对此停车。"
    ]
  },
  {
    "id": "adcfe4db13a6e024edeef2db60b96e73",
    "title": "秋是山家弟无咎",
    "authorName": "朱曾传",
    "authorId": "adcfe4db13a6e024d1457b72d1457b72",
    "dynasty": "清",
    "content": [
      "风定草悠悠，虫声小院幽。",
      "无端千里望，并作一帘秋。",
      "老木常吹雨，青山不满楼。",
      "忘形吾与汝，真似海天鸥。"
    ]
  },
  {
    "id": "adcfe4db13a6e024dd8716b20b119156",
    "title": "寄上玉笥先生",
    "authorName": "朱曾传",
    "authorId": "adcfe4db13a6e024d1457b72d1457b72",
    "dynasty": "清",
    "content": [
      "少日围棋侍谢公，当时忘却在春风。",
      "绛纱东国三千士，白发西湖八十翁。"
    ]
  },
  {
    "id": "adcfe4db13a6e024dd8716b2432aa3e8",
    "title": "寄上玉笥先生",
    "authorName": "朱曾传",
    "authorId": "adcfe4db13a6e024d1457b72d1457b72",
    "dynasty": "清",
    "content": [
      "沦谪十洲新绛纱，彩毫三馆旧黄麻。",
      "先皇旧史今余几，又向江南见翠华。"
    ]
  },
  {
    "id": "adcfe4db13a6e024e339d7bc612fc627",
    "title": "守宫谣",
    "authorName": "朱曾传",
    "authorId": "adcfe4db13a6e024d1457b72d1457b72",
    "dynasty": "清",
    "content": [
      "嘈嘈急杵秋声细，石龙夜捣焉支腻。",
      "别君帐底月如水，花魂一断千年死。",
      "人间无物柰愁何，黄金屈戌银河波。",
      "君乎莫羡苏台乐，梧官红过胥江落。",
      "万古春归梦不归，罗裙化作蝴蝶飞。"
    ]
  },
  {
    "id": "adcfe4db13a6e0240c2dd45d21535919",
    "title": "镜歌",
    "authorName": "朱曾传",
    "authorId": "adcfe4db13a6e024d1457b72d1457b72",
    "dynasty": "清",
    "content": [
      "天鸡树下日如血，西楼耿耿明河灭。",
      "蜡泪滴残妆未成，独把海绡拂秋月。",
      "兰笑连啼各不免，镜中红翠流年转。",
      "七十鸳鸯俱锦毛，凭谁持照思深浅。"
    ]
  },
  {
    "id": "adcfe4db13b01983445c30d462adb2c5",
    "title": "别墅杂诗",
    "authorName": "周音",
    "authorId": "adcfe4db13b01983d1457b72d1457b72",
    "dynasty": "清",
    "content": [
      "多学身何得，躬耕亦未迟。",
      "世情劳者善，物态静中知。",
      "草露披晨耨，樵歌聚晚炊。",
      "连朝有营葺，眼底富茅茨。"
    ]
  },
  {
    "id": "adcfe4db13b01983445c30d4ac93787e",
    "title": "别墅杂诗",
    "authorName": "周音",
    "authorId": "adcfe4db13b01983d1457b72d1457b72",
    "dynasty": "清",
    "content": [
      "穷乡寡人事，偃仰寄吾真。",
      "世路方吹沸，人情几积薪。",
      "风帆怅东海，山色住西邻。",
      "万国亲戎马，吾终老钓缗。"
    ]
  },
  {
    "id": "adcfe4db13b01983620e86442b5d4047",
    "title": "敬题通甫师诗集后时师新自都归",
    "authorName": "周音",
    "authorId": "adcfe4db13b01983d1457b72d1457b72",
    "dynasty": "清",
    "content": [
      "昔我策马南山陲，天阴月黑惊奔雷。",
      "前临大溪阻绝壁，巉岩一木相撑持。",
      "电光下扫五千丈，仙人王母翻云旗。",
      "我行不语叹荒怪，喟然却悟先生诗。",
      "先生之才真屈宋，下笔羞论周鼎重。",
      "寒如西岳倚高秋，快如天马绝尘鞚。",
      "隆庆以来数作家，宫声嘈杂纷筝琶。",
      "袁赵横流六十载，啾啾儿女歌淫哇。",
      "先生知其困必反，矫以清奇极深稳。",
      "扶桑捧日海云开，鲸鱼挟浪江流转。",
      "是岂有笔如秋虹，化为剑锷藏霜锋。",
      "杜诗韩集分明在，千秋正气凌寒空。",
      "音也雕虫学小技，鸴鸠讵识鲲鹏意。",
      "前月闻自上京来，归鞍定带幽燕气。",
      "荆卿寒水去萧萧，郭隗荒台久寂寥。",
      "会从市上寻屠狗，便向山中逐射雕。"
    ]
  },
  {
    "id": "adcfe4db13b0198306e1bcbc6d399d7e",
    "title": "读清河吴明府檄书感赋",
    "authorName": "周音",
    "authorId": "adcfe4db13b01983d1457b72d1457b72",
    "dynasty": "清",
    "content": [
      "登坛顾盼浮云清，遥指天日告列城。",
      "心长语重三丁宁，使我悲愤交纵横。",
      "古称文章侔元气，武夫悍卒能挥涕。",
      "读公此书不堕泪，马牛衣裾神所弃。",
      "酒酣倚剑发冲冠，道旁筑室古所患。",
      "何当众志化磐石，莫令咫尺生波澜。"
    ]
  },
  {
    "id": "adcfe4db13b0198306e1bcbced1e3eb9",
    "title": "读清河吴明府檄书感赋",
    "authorName": "周音",
    "authorId": "adcfe4db13b01983d1457b72d1457b72",
    "dynasty": "清",
    "content": [
      "袁江百尺明人影，有兵可用水可饮。",
      "欲往从之百忧煎，高堂素发已垂领。",
      "男儿堕地终儒冠，虫吟草间虱处裈。",
      "北门管籥荷君重，幕府殷繁须士用。",
      "操戈逐贼良未能，借箸前筹睎一中。",
      "长歌寄谢诸少年，幸床下伏毋匈匈。"
    ]
  },
  {
    "id": "adcfe4db13b01983af0f96db7f3f9403",
    "title": "昔游",
    "authorName": "周音",
    "authorId": "adcfe4db13b01983d1457b72d1457b72",
    "dynasty": "清",
    "content": [
      "昔游朐山阳，东海看出日。",
      "空中金鸡鸣，红霞黯愁色。",
      "火轮忽飞耀，苍岩炫丹阙。",
      "半顶聆清风，波涛万里阔。",
      "水天霁景明，帆樯植如发。",
      "蓬莱露气深，浩荡潮头没。",
      "穷秋惜日短，万象助凄冽。",
      "归来倏三载，道路隔榛棘。",
      "官场万井灶，化为豺虎窟。",
      "巨鱼吼若雷，齿牙利金铁。",
      "青山虽在眼，难具浮海筏。",
      "药囊今已空，惆怅两鬓雪。"
    ]
  },
  {
    "id": "adcfe4db13b01983af0f96db926bbbcb",
    "title": "昔游",
    "authorName": "周音",
    "authorId": "adcfe4db13b01983d1457b72d1457b72",
    "dynasty": "清",
    "content": [
      "去年游京都，往来岱宗侧。",
      "仲夏山气盛，残阳半天赤。",
      "朱栏互微径，局步凌石壁。",
      "浩浩万松湍，隐若风霆激。",
      "灵宫映窈窕，幽泉鸣滴沥。",
      "暮霞澹余彩，仙路渺凄恻。",
      "六龙驾不回，天门没行迹。",
      "秦皇与汉武，莓苔隐深刻。",
      "晚入东岳祠，苍槐冷气逼。",
      "闳壮隔人天，神鬼森动魄。",
      "入世厌尘土，干戈尤偪仄。",
      "终焉置吾家，长年饱山色。"
    ]
  },
  {
    "id": "adcfe4db13b188787a5dce1f3e23ee36",
    "title": "正月十二夜偶作",
    "authorName": "张藻",
    "authorId": "adcfe4db13b18878d1457b72d1457b72",
    "dynasty": "清",
    "content": [
      "银釭暗画堂，坐数漏偏长。",
      "雁影半墙月，鸡声万瓦霜。",
      "夜吟多遣兴，春梦不离乡。",
      "庭下微风起，梅花入暮香。"
    ]
  },
  {
    "id": "adcfe4db13b188781ae2c122d4f9d080",
    "title": "静逸园秋日闲居",
    "authorName": "张藻",
    "authorId": "adcfe4db13b18878d1457b72d1457b72",
    "dynasty": "清",
    "content": [
      "胜迹招城市，幽居得小园。",
      "吾生澹相寄，往事漫追论。",
      "人忆乌衣旧，名怜香草存。",
      "只今耽静逸，秋景满丘樊。"
    ]
  },
  {
    "id": "adcfe4db13b188781ae2c12297db50cc",
    "title": "静逸园秋日闲居",
    "authorName": "张藻",
    "authorId": "adcfe4db13b18878d1457b72d1457b72",
    "dynasty": "清",
    "content": [
      "字摹王内史，诗爱郑都官。",
      "石色青书幌，花阴冷画阑。",
      "池鱼一二寸，庭竹两三竿。",
      "于此端居好，身闲梦亦安。"
    ]
  },
  {
    "id": "adcfe4db13b188781ae2c1220ae82ec9",
    "title": "静逸园秋日闲居",
    "authorName": "张藻",
    "authorId": "adcfe4db13b18878d1457b72d1457b72",
    "dynasty": "清",
    "content": [
      "地迥人稀到，风清暑不侵。",
      "竹帘香细细，桐阁绿愔愔。",
      "隐几时看画，安弦静谱琴。",
      "夜凉明月上，扫石坐深林。"
    ]
  },
  {
    "id": "adcfe4db13b188781ae2c12272d498c1",
    "title": "静逸园秋日闲居",
    "authorName": "张藻",
    "authorId": "adcfe4db13b18878d1457b72d1457b72",
    "dynasty": "清",
    "content": [
      "磴小花枝密，廊深书舍藏。",
      "有时翻秘帙，随意坐匡床。",
      "诗校前春稿，炉凝隔夜香。",
      "庭前蹲石丈，亲见历沧桑。"
    ]
  },
  {
    "id": "adcfe4db13b18878886f4129e82f589f",
    "title": "小园即事",
    "authorName": "张藻",
    "authorId": "adcfe4db13b18878d1457b72d1457b72",
    "dynasty": "清",
    "content": [
      "小园半亩寄西城，每到春深信有情。",
      "花里帘栊晴放燕，柳边楼阁晓闻莺。",
      "汉书旧读文犹熟，晋帖初临手尚生。",
      "自笑争心忘未尽，闲招邻女对棋枰。"
    ]
  },
  {
    "id": "adcfe4db13b1887832366eee2b3c3fe2",
    "title": "雨夜",
    "authorName": "张藻",
    "authorId": "adcfe4db13b18878d1457b72d1457b72",
    "dynasty": "清",
    "content": [
      "向晚花冥冥，独坐理琴谱。",
      "一缕茶烟生，疏帘散春雨。"
    ]
  },
  {
    "id": "adcfe4db13b18878ab60d1a4b3223261",
    "title": "邓尉探海",
    "authorName": "张藻",
    "authorId": "adcfe4db13b18878d1457b72d1457b72",
    "dynasty": "清",
    "content": [
      "光福寺前日欲曛，上阳村外望絪缊。",
      "千林万壑浩无际，不辨湖光与白云。"
    ]
  },
  {
    "id": "adcfe4db13b18878f5d635aecc2c9ddb",
    "title": "春残",
    "authorName": "张藻",
    "authorId": "adcfe4db13b18878d1457b72d1457b72",
    "dynasty": "清",
    "content": [
      "棐几熏炉百衲琴，绿阴门巷昼沈沈。",
      "春来小苑无人扫，花落窗前一寸深。"
    ]
  },
  {
    "id": "adcfe4db13b18878baad8df398da8efb",
    "title": "近得沅儿出抚秦中之信因作诗以箴之",
    "authorName": "张藻",
    "authorId": "adcfe4db13b18878d1457b72d1457b72",
    "dynasty": "清",
    "content": [
      "读书裕经纶，学古法政治。功业与文章，斯道非有二。",
      "汝宦久秦中，荐膺封圻寄。仰沐圣主慈，宠命九重贲。",
      "日夕为汝祈，冰渊慎惕励。譬诸欂栌材，斫小则恐敝。",
      "又如任载车，失诫则惧踬。扪门五夜惭，报答奚所自。",
      "我闻经纬才，持重戒轻易。勿以求烦苛，勿以察猥细，勿胶柱纠缠，勿模棱附丽。",
      "端己励清操，俭德风下位。大法而小廉，积诚以去伪。",
      "西土民气醇，质朴鲜糜费。丰镐有遗音，人文郁炳蔚。",
      "况逢郅治隆，钧陶综万类。闾阎守耕凿，馌亩士依媚。",
      "大田岁屡丰，多遗秉滞穗。鼓腹遍康衢，击缶乐酒饎。",
      "民力久普存，爱养在大吏。润泽因时宜，撙节善调剂。",
      "古人树声名，根柢性情地。一一践履真，实心贯实事。",
      "曩迹永不磨，昔贤庶可跂。千秋照汗青，今古合符契。",
      "不负生平学，不存温饱志。卓哉韩范贤，治绩前史备。",
      "事事规模之，其乃克有济。上酬高厚恩，下为家门庇，我家祖德诒，箕裘罔攸坠。",
      "痛汝早失怙，遗教幸勿弃。衰年逼桑榆，垂老筋力瘁。",
      "曳杖看飞云，目断秦山翠。睡起日高春，乾鹊噪新霁。",
      "披衣览镜奁，霜雪满鬟髻。惟馀望汝心，任大勤自毖。",
      "书此远寄汝，汝宜日诵记。勉旃矢弗渝，用作官箴肄。"
    ]
  },
  {
    "id": "adcfe4db13b18878613d5abae6b584a6",
    "title": "就养秦中一路察访政声闻父老俱称中丞之贤抵署喜赋三章",
    "authorName": "张藻",
    "authorId": "adcfe4db13b18878d1457b72d1457b72",
    "dynasty": "清",
    "content": [
      "骖騑乍解路三千，风物秦川慰眼前。",
      "到处听来人语好，频年丰乐使君贤。",
      "连朝话旧到更深，不尽娄江望远心。",
      "莫怪老人添白发，儿童几辈换乡音。",
      "周遭竹屿与花潭，槛外云光映翠岚。",
      "尽有琐窗诗料在，不须回首忆江南。"
    ]
  },
  {
    "id": "adcfe4db13b18878ea8c2aa3b0a57e4b",
    "title": "灵岩山馆夜坐",
    "authorName": "张藻",
    "authorId": "adcfe4db13b18878d1457b72d1457b72",
    "dynasty": "清",
    "content": [
      "圆景下绝壁，山馆忽已暝。",
      "石磴静张琴，雪泉清瀹茗。",
      "不知夜已深，月上青松顶。"
    ]
  },
  {
    "id": "adcfe4db13b188786d47c45fed6ba85f",
    "title": "夏日戏作六言截句",
    "authorName": "张藻",
    "authorId": "adcfe4db13b18878d1457b72d1457b72",
    "dynasty": "清",
    "content": [
      "拨火炉香扬来，卷帘梁燕飞去。",
      "吴门六月犹寒，雨在江南何处？"
    ]
  },
  {
    "id": "adcfe4db13c9b29caafbc99a6694360b",
    "title": "晓发龙江寨和王惺园学使",
    "authorName": "孙鲁",
    "authorId": "adcfe4db13c9b29cd1457b72d1457b72",
    "dynasty": "清",
    "content": [
      "已逐风尘迹，敢嗟行路难。",
      "五更山月小，六月海风寒。",
      "戍鼓沈松径，村鸡啼竹阑。",
      "兵戈消断久，无复惜荒残。"
    ]
  },
  {
    "id": "adcfe4db13c9b29c977647507d58198c",
    "title": "立春日浦城道中",
    "authorName": "孙鲁",
    "authorId": "adcfe4db13c9b29cd1457b72d1457b72",
    "dynasty": "清",
    "content": [
      "瓯越溪山尽足夸，劳人重复度仙霞。",
      "偶因身到聊题句，却为春来便忆家。",
      "野水何心常绕郭，疏梅无主自开花。",
      "经过南浦桥边路，碧草芊芊茁嫩芽。"
    ]
  },
  {
    "id": "adcfe4db13d17b3be3b3c7dfbe3b0b60",
    "title": "与左笏卿比部佗城话别",
    "authorName": "蒋肇龄",
    "authorId": "adcfe4db13d17b3bd1457b72d1457b72",
    "dynasty": "清",
    "content": [
      "别离尊酒越王城，见惯风波海上行。",
      "书画压船新榷税，烽烟防垒又增兵。",
      "洪涛日涨滔天势，宝剑时闻斫地声。",
      "招我不来麾不去，此心难剖是忠贞。"
    ]
  },
  {
    "id": "adcfe4db13d938fdcbbca8a08a615e0c",
    "title": "寿业师王一如先生七十，即次先生自寿诗韵",
    "authorName": "钱筮离",
    "authorId": "adcfe4db13d938fdd1457b72d1457b72",
    "dynasty": "清",
    "content": [
      "山入蓬莱别有春，婺星焕彩助精神。",
      "乌衣开第门楣旧，鸿渐占爻羽翰新。",
      "兰桂吐芬佳士坐，乔松齐寿列仙身。",
      "自惭再世渊源印，未若真传得马伸。"
    ]
  },
  {
    "id": "adcfe4db13dd853e10296646f2a13500",
    "title": "读季布栾布列传",
    "authorName": "裴谦",
    "authorId": "adcfe4db13dd853ed1457b72d1457b72",
    "dynasty": "清",
    "content": [
      "梁楚燕齐各播名，将军义气并纵横。",
      "壮夫珍重千金诺，烈士从容五鼎烹。",
      "堪羡曹邱能揖客，可怜彭越为徵兵。",
      "髡钳佣赁都非辱，有志从来事竟成。"
    ]
  },
  {
    "id": "adcfe4db13dee6fd5e8a8a948aa4939b",
    "title": "双杏行",
    "authorName": "王静涵",
    "authorId": "adcfe4db13dee6fdd1457b72d1457b72",
    "dynasty": "清",
    "content": [
      "园中有双杏，烂漫若朝霞。",
      "狂风西北来，币地飞黄沙。",
      "晨起开竹扉，私忧花尽落。",
      "残红虽满园，高枝犹灼灼。",
      "嗟彼堕地花，无风亦脱树。",
      "卓哉此数枝，风吹仍如故。",
      "微物有美恶，君子当何如。",
      "飘风不终朝，吾慎葆其初。"
    ]
  },
  {
    "id": "adcfe4db13f9a9fa77a13a8bf155d96f",
    "title": "扫舍",
    "authorName": "李光庭",
    "authorId": "adcfe4db13f9a9fad1457b72d1457b72",
    "dynasty": "清",
    "content": [
      "莫谓儒官陋，常将敝帚储。",
      "庐为吾所爱，尘与岁俱除。",
      "香穗衣篝簇，梅花纸帐舒。",
      "纱笼重检点，珍护数行书。"
    ]
  },
  {
    "id": "adcfe4db13f9a9fa2c53dde91a03adfb",
    "title": "辞岁",
    "authorName": "李光庭",
    "authorId": "adcfe4db13f9a9fad1457b72d1457b72",
    "dynasty": "清",
    "content": [
      "终岁供消遣，今宵忍更辞。",
      "须知将去候，即是欲来时。",
      "熰喜松明快，催嫌爆竹迟。",
      "何如陈酒脯，酬我一年诗。"
    ]
  },
  {
    "id": "adcfe4db13f9a9fa968249e3ddf07c2a",
    "title": "贺年",
    "authorName": "李光庭",
    "authorId": "adcfe4db13f9a9fad1457b72d1457b72",
    "dynasty": "清",
    "content": [
      "不作增年慨，翻如晋秩荣。",
      "瓣香谁独款，片纸亦人情。",
      "冷淡空投刺，生疏悄问名。",
      "放翁偏贺号，剥啄是新声。"
    ]
  },
  {
    "id": "adcfe4db13f9a9fa65b33e044ba48688",
    "title": "谒于清端公祠",
    "authorName": "李光庭",
    "authorId": "adcfe4db13f9a9fad1457b72d1457b72",
    "dynasty": "清",
    "content": [
      "清端庙貌尚如新，视昔犹今我愧今。",
      "敢谓头衔能附尾，便持手版亦甘心。",
      "论功竟待三年考，酬德还期百世歆。",
      "此日坡仙堪把臂，流风遗泽总棠阴。"
    ]
  },
  {
    "id": "adcfe4db13f9a9fa8fd4c7bcb23dd372",
    "title": "和沈槐卿",
    "authorName": "李光庭",
    "authorId": "adcfe4db13f9a9fad1457b72d1457b72",
    "dynasty": "清",
    "content": [
      "青云得路及华年，好结风尘物色缘。",
      "作吏谁真能免俗，此行何必异登仙。",
      "但留政迹凭人说，胜有辞章与世传。",
      "舆论分明史笔在，循良文学不同编。"
    ]
  },
  {
    "id": "adcfe4db13f9a9faa5c41e48ecb4cd0f",
    "title": "乡味",
    "authorName": "李光庭",
    "authorId": "adcfe4db13f9a9fad1457b72d1457b72",
    "dynasty": "清",
    "content": [
      "雪泥鸿爪又林亭，乡味乡情两不胜。",
      "春到人间苏草木，老知时务谅亲朋。",
      "视余如客聊凭尔，谓我因人却未曾。",
      "柳下襟期师百世，何尝风骨损崚嶒。"
    ]
  },
  {
    "id": "adcfe4db13fa1a058b1b5013d957e1ec",
    "title": "忆祁山",
    "authorName": "陈及祖",
    "authorId": "adcfe4db13fa1a05d1457b72d1457b72",
    "dynasty": "清",
    "content": [
      "祁山高峨峨，群蛮如聚族。",
      "万叠杳霭间，高低骋游目。",
      "九疑相与青，碧云迷其麓。",
      "秀色撑晴空，翠黛皴满幅。",
      "想见丹崖翁，此中卜幽筑。",
      "何时挂冠去，与子同空谷。"
    ]
  },
  {
    "id": "adcfe4db13fd53757d7b90701c3c344d",
    "title": "读晋书后妃传",
    "authorName": "吴国贤",
    "authorId": "adcfe4db13fd5375d1457b72d1457b72",
    "dynasty": "清",
    "content": [
      "诬罔铜镮负史才，马牛易姓至今猜。",
      "若从太岁推图谶，丁丑分明五马来。"
    ]
  },
  {
    "id": "adcfe4db1404cd6d791e4c94f2fba8ca",
    "title": "送谈九归里行赴浙东时同客于湖四首",
    "authorName": "殷葆诚",
    "authorId": "adcfe4db1404cd6dd1457b72d1457b72",
    "dynasty": "清",
    "content": [
      "少孤客为早，同病本相怜。",
      "况托雷陈谊，曾联郭李缘。",
      "一朝惊判袂，千里怅离筵。",
      "不尽当年事，重提倍惘然。"
    ]
  },
  {
    "id": "adcfe4db1404cd6d791e4c9411422ba6",
    "title": "送谈九归里行赴浙东时同客于湖四首",
    "authorName": "殷葆诚",
    "authorId": "adcfe4db1404cd6dd1457b72d1457b72",
    "dynasty": "清",
    "content": [
      "畏别翻成别，濒行复送行。",
      "原留他日约，无那此时情。",
      "久客忘宾主，相依胜弟兄。",
      "何堪风雪夜，孤雁一声声。"
    ]
  },
  {
    "id": "adcfe4db1404cd6d791e4c9466d8f1b3",
    "title": "送谈九归里行赴浙东时同客于湖四首",
    "authorName": "殷葆诚",
    "authorId": "adcfe4db1404cd6dd1457b72d1457b72",
    "dynasty": "清",
    "content": [
      "总为饥驱我，频年作客忙。",
      "一身殊碌碌，两鬓渐苍苍。",
      "学业惭知己，交情重故乡。",
      "江流东逝水，别意兴俱长。"
    ]
  },
  {
    "id": "adcfe4db1404cd6d791e4c94c1984e59",
    "title": "送谈九归里行赴浙东时同客于湖四首",
    "authorName": "殷葆诚",
    "authorId": "adcfe4db1404cd6dd1457b72d1457b72",
    "dynasty": "清",
    "content": [
      "相逢知有日，无复恨天涯。",
      "旅况何堪说，离愁强自排。",
      "风云男子志，雨雪故人怀。",
      "执手殷勤嘱，鱼书莫久乖。"
    ]
  },
  {
    "id": "adcfe4db1404cd6d9ae826dc34b24105",
    "title": "题赵文焕茂才徇节纪二首",
    "authorName": "殷葆诚",
    "authorId": "adcfe4db1404cd6dd1457b72d1457b72",
    "dynasty": "清",
    "content": [
      "岁厄逢阳九，中原起战争。",
      "运真衰典午，道竟失夷庚。",
      "此变何堪说，斯人岂为名。",
      "题词增愧作，我亦老诸生。"
    ]
  },
  {
    "id": "adcfe4db1404cd6d9ae826dc244bb72f",
    "title": "题赵文焕茂才徇节纪二首",
    "authorName": "殷葆诚",
    "authorId": "adcfe4db1404cd6dd1457b72d1457b72",
    "dynasty": "清",
    "content": [
      "澒洞风尘里，如君闲气钟。",
      "捐生何慷慨，就义更从容。",
      "大节三纲重，遗言一纸封。",
      "凄凉祠畔路，僧俗话奇踪。"
    ]
  },
  {
    "id": "adcfe4db1404cd6df2276cad3533beae",
    "title": "轮船",
    "authorName": "殷葆诚",
    "authorId": "adcfe4db1404cd6dd1457b72d1457b72",
    "dynasty": "清",
    "content": [
      "雷轰电掣走重洋，不限来途万里长。",
      "破浪双轮看雪滚，飞烟几缕斗风狂。",
      "教传东土天能主，市互西欧海失防。",
      "流祸莫如鸦片毒，诸公犹竞说通商。"
    ]
  },
  {
    "id": "adcfe4db1404cd6d7e4c170af5b18292",
    "title": "铁路",
    "authorName": "殷葆诚",
    "authorId": "adcfe4db1404cd6dd1457b72d1457b72",
    "dynasty": "清",
    "content": [
      "荡荡悠悠王道平，何须奔駃著鞭先。",
      "前车已覆非无鉴，当轴何知惮改弦。",
      "尽撤关河重塞险，顿教陵谷一朝迁。",
      "黄金亿万空填土，半是民间贴妇钱。"
    ]
  },
  {
    "id": "adcfe4db1404cd6ded3c996cab005f68",
    "title": "电线",
    "authorName": "殷葆诚",
    "authorId": "adcfe4db1404cd6dd1457b72d1457b72",
    "dynasty": "清",
    "content": [
      "传命宁非速置邮，霎时千里赛骅骝。",
      "灵通消息原称便，漏泄军机亦隐忧。",
      "半字鲁鱼成铸错，十年剥蚀费持筹。",
      "敢夸天巧人工夺，犹记闽江一战不？"
    ]
  },
  {
    "id": "adcfe4db1404cd6d55fc891643dbbdeb",
    "title": "气球",
    "authorName": "殷葆诚",
    "authorId": "adcfe4db1404cd6dd1457b72d1457b72",
    "dynasty": "清",
    "content": [
      "飕飕一气鼓鸿蒙，毬制新奇属鬼工。",
      "别具深心殊叵测，不凭双翼竟淩空。",
      "功贪造化天应忌，路隔华鬘技已穷。",
      "世事莫如高处险，敢矜窥敌快乘风。"
    ]
  },
  {
    "id": "adcfe4db1404cd6d2e2ac9173469503d",
    "title": "春咏山庄征诗二律",
    "authorName": "殷葆诚",
    "authorId": "adcfe4db1404cd6dd1457b72d1457b72",
    "dynasty": "清",
    "content": [
      "占得塘西好风景，绮梅香里矗危楼。",
      "每逢佳日开文宴，惯约吟朋赋胜游。",
      "窗外青山排闼闯，溪边碧水绕村流。",
      "山容幽静人声寂，高卧元龙在上头。"
    ]
  },
  {
    "id": "adcfe4db1404cd6d2e2ac91706bc156c",
    "title": "春咏山庄征诗二律",
    "authorName": "殷葆诚",
    "authorId": "adcfe4db1404cd6dd1457b72d1457b72",
    "dynasty": "清",
    "content": [
      "柘地三弓结构新，泼云锄月亦经纶。",
      "待将药石康时变，权为溪山作主人。",
      "近水浑忘三伏暑，看梅闲醉一壶春。",
      "此中已与红尘隔，安事桃源复问津。"
    ]
  },
  {
    "id": "adcfe4db1404cd6d50a1928356741eb9",
    "title": "和吴大史",
    "authorName": "殷葆诚",
    "authorId": "adcfe4db1404cd6dd1457b72d1457b72",
    "dynasty": "清",
    "content": [
      "敢说同岑不异苔，尊前一揖笑颜开。",
      "方忻卿月常分照，讵料罡风又折回。",
      "白雪词高难续和，黄花秋好赋归来。",
      "他年双节移吴会，尽日看山再作陪。"
    ]
  },
  {
    "id": "adcfe4db1404cd6d50a19283c59a7fc5",
    "title": "和吴大史",
    "authorName": "殷葆诚",
    "authorId": "adcfe4db1404cd6dd1457b72d1457b72",
    "dynasty": "清",
    "content": [
      "寂寂空斋入夜寒，撩人风雨太无端。",
      "天涯阔别消魂甚，世路崎岖插足难。",
      "大局慨如巢燕幕，诸公真等沐猴冠。",
      "庸庸毁誉何分晓？",
      "夷蹠由来一例看。"
    ]
  },
  {
    "id": "adcfe4db1404cd6d50a19283382630f2",
    "title": "和吴大史",
    "authorName": "殷葆诚",
    "authorId": "adcfe4db1404cd6dd1457b72d1457b72",
    "dynasty": "清",
    "content": [
      "职重军咨筹笔忙，使君原说不寻常。",
      "豪情直欲无王猛，儒述还羞学孔光。",
      "决策最工前著借，待时端合善刀藏。",
      "循良自具千秋业，莫恨池经夺凤凰。"
    ]
  },
  {
    "id": "adcfe4db1404cd6d50a19283dadb07c9",
    "title": "和吴大史",
    "authorName": "殷葆诚",
    "authorId": "adcfe4db1404cd6dd1457b72d1457b72",
    "dynasty": "清",
    "content": [
      "粤树吴云隔远天，归程何止路三千。",
      "梁鸿耻作因人热，王粲愁多强自怜。",
      "惭愧半年常在客，从来好梦辄难圆。",
      "此行也算南行了，辜负韵光又一年。"
    ]
  },
  {
    "id": "adcfe4db1404cd6dbdcb2770462dd889",
    "title": "遣怀用王渔洋《秋柳》韵四首",
    "authorName": "殷葆诚",
    "authorId": "adcfe4db1404cd6dd1457b72d1457b72",
    "dynasty": "清",
    "content": [
      "闲从风雨读招魂，谢绝繁华昼掩门。",
      "游戏诗题和柳韵，郎当衣染旧莓痕。",
      "方舆鸿制搜群籍，城市蜗居类半村。",
      "无事神仙无病福，浮云富贵又何论。"
    ]
  },
  {
    "id": "adcfe4db1404cd6dbdcb2770e225f709",
    "title": "遣怀用王渔洋《秋柳》韵四首",
    "authorName": "殷葆诚",
    "authorId": "adcfe4db1404cd6dd1457b72d1457b72",
    "dynasty": "清",
    "content": [
      "移家钟阜几星霜，安步时时过野塘。",
      "笑我荆溪生白发，望他孺子继青箱。",
      "立身重虑亏先德，俟命何须礼梵王。",
      "从古勋名同逝水，夕阳空矗大功坊。"
    ]
  },
  {
    "id": "adcfe4db1404cd6dbdcb2770dc121d8d",
    "title": "遣怀用王渔洋《秋柳》韵四首",
    "authorName": "殷葆诚",
    "authorId": "adcfe4db1404cd6dd1457b72d1457b72",
    "dynasty": "清",
    "content": [
      "儒冠抛却遂初衣，世事何心问是非。",
      "袖有枣梨儿女喜，门无租税吏人稀。",
      "嘉鱼惯向晨餐具，庄蝶时从午梦飞。",
      "春有风花秋有月，自来相赏莫相违。"
    ]
  },
  {
    "id": "adcfe4db1404cd6dbdcb27707736fffa",
    "title": "遣怀用王渔洋《秋柳》韵四首",
    "authorName": "殷葆诚",
    "authorId": "adcfe4db1404cd6dd1457b72d1457b72",
    "dynasty": "清",
    "content": [
      "肯将傲骨受人怜，清夜香消一炷烟。",
      "何物功名能缚束，闲情诗句自缠绵。",
      "酿开竹叶时拚醉，种有梅花不记年。",
      "大好江山凭领取，那须归隐五湖边。"
    ]
  },
  {
    "id": "adcfe4db1404cd6d8b661c8e51fa6404",
    "title": "岁在癸丑，张君尔常有《六十自慨》之作，以歌当哭，情见乎词，荏苒三年，迟未赓和。今次原韵，藉以书怀，不作寻常寿辞，谅亦张君所乐与也",
    "authorName": "殷葆诚",
    "authorId": "adcfe4db1404cd6dd1457b72d1457b72",
    "dynasty": "清",
    "content": [
      "苍苍误我是儒冠，巢破遑言卵幸完。",
      "几度归耕空有愿，一般家食竟难安。",
      "忘年自古徵高谊，来日而今总大难。",
      "江海萍飘三十载，赚人头白是双丸。"
    ]
  },
  {
    "id": "adcfe4db1404cd6d8b661c8e96a29564",
    "title": "岁在癸丑，张君尔常有《六十自慨》之作，以歌当哭，情见乎词，荏苒三年，迟未赓和。今次原韵，藉以书怀，不作寻常寿辞，谅亦张君所乐与也",
    "authorName": "殷葆诚",
    "authorId": "adcfe4db1404cd6dd1457b72d1457b72",
    "dynasty": "清",
    "content": [
      "旖旎风光转眼过，淳于一梦醒南柯。",
      "从知得失归前定，妄冀文章到不磨。",
      "依旧山河王气尽，崭新事业伟人多。",
      "剧怜忧患饶经验，两度苍皇听楚歌。"
    ]
  },
  {
    "id": "adcfe4db1404cd6d8b661c8e9e863f82",
    "title": "岁在癸丑，张君尔常有《六十自慨》之作，以歌当哭，情见乎词，荏苒三年，迟未赓和。今次原韵，藉以书怀，不作寻常寿辞，谅亦张君所乐与也",
    "authorName": "殷葆诚",
    "authorId": "adcfe4db1404cd6dd1457b72d1457b72",
    "dynasty": "清",
    "content": [
      "八百灵椿寿莫量，厌赓天保颂陵冈。",
      "新吟欲呕三升血，旧事空回九曲肠。",
      "了彻尘因参法祖，久联香火证空王。",
      "休伤老大悲零落，多少青年送北邙。"
    ]
  },
  {
    "id": "adcfe4db1404cd6d8b661c8e7f27616f",
    "title": "岁在癸丑，张君尔常有《六十自慨》之作，以歌当哭，情见乎词，荏苒三年，迟未赓和。今次原韵，藉以书怀，不作寻常寿辞，谅亦张君所乐与也",
    "authorName": "殷葆诚",
    "authorId": "adcfe4db1404cd6dd1457b72d1457b72",
    "dynasty": "清",
    "content": [
      "垂老同为海上游，佣书鬻字度春秋。",
      "聊当冀北愚公谷，屡上河东处士楼。",
      "笑我情怀如病鸟，怜他身世等浮鸥。",
      "行藏日后殊难卜，欲倩留侯借箸筹。"
    ]
  },
  {
    "id": "adcfe4db1404cd6df96de85fc51d4118",
    "title": "前在海上见会稽徐僧佣所作《九老》诗，意警词练，因仿为之，并限其韵老将",
    "authorName": "殷葆诚",
    "authorId": "adcfe4db1404cd6dd1457b72d1457b72",
    "dynasty": "清",
    "content": [
      "百战归来贼已平，君王推毂又专征。",
      "三朝元老军司命，万里穷边虏乞盟。",
      "帐下偏裨新节钺，寰中颇牧旧威名。",
      "卅年鞍马头如雪，解甲封侯喜罢兵。"
    ]
  },
  {
    "id": "adcfe4db1404cd6df96de85f33930555",
    "title": "前在海上见会稽徐僧佣所作《九老》诗，意警词练，因仿为之，并限其韵老将",
    "authorName": "殷葆诚",
    "authorId": "adcfe4db1404cd6dd1457b72d1457b72",
    "dynasty": "清",
    "content": [
      "旧梦生花笔已枯，今吾未胜昔年吾。",
      "衣冠恰称须眉古，乡党咸嗤面目迂。",
      "终日咿唔钻故纸，等身著作背时趋。",
      "青毡一片传家物，世守楹书异俗儒。"
    ]
  },
  {
    "id": "adcfe4db1404cd6df96de85f889728fb",
    "title": "前在海上见会稽徐僧佣所作《九老》诗，意警词练，因仿为之，并限其韵老将",
    "authorName": "殷葆诚",
    "authorId": "adcfe4db1404cd6dd1457b72d1457b72",
    "dynasty": "清",
    "content": [
      "循良随处口碑腾，上考频书荐剡登。",
      "手笔迥殊三字掾，头衔旧署一条冰。",
      "片言折岳推吾党，执法如山奏尔能。",
      "治行不同严酷吏，得情原未失哀矜。"
    ]
  },
  {
    "id": "adcfe4db1404cd6df96de85f21dc87e3",
    "title": "前在海上见会稽徐僧佣所作《九老》诗，意警词练，因仿为之，并限其韵老将",
    "authorName": "殷葆诚",
    "authorId": "adcfe4db1404cd6dd1457b72d1457b72",
    "dynasty": "清",
    "content": [
      "饭钟粥鼓两忘年，久住深山雪满颠。",
      "弥勒半龛闲入定，牟尼一串懒谈禅。",
      "蒲团坐破终成佛，芋火煨残好证缘。",
      "搔首斜阳空徙倚，肯教妙谛落言诠。"
    ]
  },
  {
    "id": "adcfe4db1404cd6df96de85f9468f4d4",
    "title": "前在海上见会稽徐僧佣所作《九老》诗，意警词练，因仿为之，并限其韵老将",
    "authorName": "殷葆诚",
    "authorId": "adcfe4db1404cd6dd1457b72d1457b72",
    "dynasty": "清",
    "content": [
      "服我先畴乐太平，星霜催老岁华更。",
      "须眉真可推前辈，腰脚依然胜后生。",
      "幸际唐虞忘帝力，偶携妇子饷春耕。",
      "瓜棚豆架邀邻叟，共话桑麻验雨晴。"
    ]
  },
  {
    "id": "adcfe4db1404cd6df96de85f5db59787",
    "title": "前在海上见会稽徐僧佣所作《九老》诗，意警词练，因仿为之，并限其韵老将",
    "authorName": "殷葆诚",
    "authorId": "adcfe4db1404cd6dd1457b72d1457b72",
    "dynasty": "清",
    "content": [
      "月中高唱摸鱼腔，有叟皤然坐钓窗。",
      "半世生涯馀破网，一门眷属共轻艭。",
      "鬓丝几欲霜争洁，酒兴还输雪与降。",
      "怪底龙钟人易老，羊裘岁岁卧沧江。"
    ]
  },
  {
    "id": "adcfe4db1404cd6df96de85feee7cbbb",
    "title": "前在海上见会稽徐僧佣所作《九老》诗，意警词练，因仿为之，并限其韵老将",
    "authorName": "殷葆诚",
    "authorId": "adcfe4db1404cd6dd1457b72d1457b72",
    "dynasty": "清",
    "content": [
      "头童齿豁额添纹，家事由来赖处分。",
      "剩有馀生酬少主，惯从老婢话前闻。",
      "职司管钥宵忘倦，粪扫庭园晓更勤。",
      "犬马年衰筋力减，勉供驱策讽同群。"
    ]
  },
  {
    "id": "adcfe4db1404cd6df96de85f5b868ba5",
    "title": "前在海上见会稽徐僧佣所作《九老》诗，意警词练，因仿为之，并限其韵老将",
    "authorName": "殷葆诚",
    "authorId": "adcfe4db1404cd6dd1457b72d1457b72",
    "dynasty": "清",
    "content": [
      "悔谈风月学时流，小字无端唤莫愁。",
      "去日苦多来日少，他生未卜此生休。",
      "称心欢乐难圆梦，透骨凄凉易感秋。",
      "车马稀疏人老大，十年辜负钿箜篌。"
    ]
  },
  {
    "id": "adcfe4db1404cd6df96de85fa821aede",
    "title": "前在海上见会稽徐僧佣所作《九老》诗，意警词练，因仿为之，并限其韵老将",
    "authorName": "殷葆诚",
    "authorId": "adcfe4db1404cd6dd1457b72d1457b72",
    "dynasty": "清",
    "content": [
      "历劫犹存老病身，频年沦落向风尘。",
      "一筇以外无馀物，半菽难求叹彻贫。",
      "笑我永为门外汉，问谁能识市中人。",
      "蹒跚托钵乡村路，黄犬狺狺慎莫嗔。"
    ]
  },
  {
    "id": "adcfe4db1404cd6dcc0d6309b4136b33",
    "title": "芦花",
    "authorName": "殷葆诚",
    "authorId": "adcfe4db1404cd6dd1457b72d1457b72",
    "dynasty": "清",
    "content": [
      "西风瑟瑟九秋天，历乱芦花扑晚烟。",
      "随处飘零浑似絮，群生衣被不如绵。",
      "冬烘头脑人应笑，雪样须眉我自怜。",
      "寂寞生涯江岸上，雁声明月钓鱼船。"
    ]
  },
  {
    "id": "adcfe4db1404cd6de4e3ac65683bb352",
    "title": "伍员",
    "authorName": "殷葆诚",
    "authorId": "adcfe4db1404cd6dd1457b72d1457b72",
    "dynasty": "清",
    "content": [
      "回首昭关路已遥，沉冤未雪恨难消。",
      "悲凉身世馀长剑，落拓生涯付短箫。",
      "剩有雄图吞越国，空留遗恨咽江潮。",
      "前胥后种浑相似，鸟尽弓藏叹寂寥。"
    ]
  },
  {
    "id": "adcfe4db1404cd6db3d56c1735660fc4",
    "title": "蔡邕",
    "authorName": "殷葆诚",
    "authorId": "adcfe4db1404cd6dd1457b72d1457b72",
    "dynasty": "清",
    "content": [
      "剩得遗文四百篇，中郎身世剧堪怜。",
      "卿才未必宜修史，众怒如何与作缘。",
      "齑臼外孙传后日，芦笳娇女恨胡天。",
      "琴桐笛竹都无恙，枉把聪明误昔贤。"
    ]
  },
  {
    "id": "adcfe4db1404cd6d97c4d6439d1145b2",
    "title": "西施",
    "authorName": "殷葆诚",
    "authorId": "adcfe4db1404cd6dd1457b72d1457b72",
    "dynasty": "清",
    "content": [
      "苎萝村里女儿身，见说当年苦鬻薪。",
      "容步亦曾三载习，烟波未必五湖亲。",
      "孤臣有恨空悬目，邻妇无知枉效颦。",
      "响屧廊虚香径塞，吴宫花草久成尘。"
    ]
  },
  {
    "id": "adcfe4db1404cd6d6578545acfe09f42",
    "title": "再题梅花画册",
    "authorName": "殷葆诚",
    "authorId": "adcfe4db1404cd6dd1457b72d1457b72",
    "dynasty": "清",
    "content": [
      "冰霜魂魄月精神，好倩梅花为写真。",
      "庾岭阳回空有约，罗浮梦醒不成春。",
      "折来此日谁堪寄，修到他生迹已陈。",
      "羡煞孤山林处士，得从姑射伴仙人。"
    ]
  },
  {
    "id": "adcfe4db1404cd6d21fb37498be347d9",
    "title": "感事用性芳道人《送友》原韵",
    "authorName": "殷葆诚",
    "authorId": "adcfe4db1404cd6dd1457b72d1457b72",
    "dynasty": "清",
    "content": [
      "称说天人了不惭，战云黯黯郁滇南。",
      "漫将威望夸双陆，行见兵谋窘二庵。",
      "权集中央空想像，棋输先著太痴憨。",
      "可怜帝制春同尽，洪宪元年月只三。"
    ]
  },
  {
    "id": "adcfe4db1404cd6d497ef9c9a4171894",
    "title": "春日田园杂兴四首",
    "authorName": "殷葆诚",
    "authorId": "adcfe4db1404cd6dd1457b72d1457b72",
    "dynasty": "清",
    "content": [
      "莫羡春城景物华，故园耕读自传家。",
      "饧箫吹起风初暖，禊席归来日半斜。",
      "闲看儿童调燕雀，时邀亲友话桑麻。",
      "蜂针渐老莺簧涩，遍地黄金簇菜花。"
    ]
  },
  {
    "id": "adcfe4db1404cd6d497ef9c9a8ceaa66",
    "title": "春日田园杂兴四首",
    "authorName": "殷葆诚",
    "authorId": "adcfe4db1404cd6dd1457b72d1457b72",
    "dynasty": "清",
    "content": [
      "不图富贵不求名，归老田园了一生。",
      "半读半耕新事业，老农老圃旧家声。",
      "春风十里忙驱犊，斗酒双柑漫听莺。",
      "草色青青杨柳绿，无边景物助吟情。"
    ]
  },
  {
    "id": "adcfe4db1404cd6d497ef9c9413b3901",
    "title": "春日田园杂兴四首",
    "authorName": "殷葆诚",
    "authorId": "adcfe4db1404cd6dd1457b72d1457b72",
    "dynasty": "清",
    "content": [
      "絮逐东风燕子忙，田家原趁好年光。",
      "麦畦雉雊儿挑菜，柳陌鸠鸣妇采桑。",
      "偶为看花来古寺，半缘招饮到邻庄。",
      "及时行乐休辜负，记取吟怀付夕阳。"
    ]
  },
  {
    "id": "adcfe4db1404cd6d497ef9c9c5fda813",
    "title": "春日田园杂兴四首",
    "authorName": "殷葆诚",
    "authorId": "adcfe4db1404cd6dd1457b72d1457b72",
    "dynasty": "清",
    "content": [
      "脱却重绵换夹衣，百般红紫斗芳菲。",
      "柳初飞絮桃初放，豆正抽苗笋正肥。",
      "蜂蜜蚕丝皆地利，鸢飞鱼跃总天机。",
      "一池春水闲吹绉，吩咐东风自解围。"
    ]
  },
  {
    "id": "adcfe4db1404cd6d56a275d9fade2e41",
    "title": "寿佟太夫人三月七旬晋九",
    "authorName": "殷葆诚",
    "authorId": "adcfe4db1404cd6dd1457b72d1457b72",
    "dynasty": "清",
    "content": [
      "花满春城酒满卮，高堂庆祝正芳时。",
      "年登耄耋邀天眷，身历艰辛仰姥慈。",
      "共说唱随宣令德，侧闻训迪迈严师。",
      "称觞深愧无宏量，窃效台莱上寿词。"
    ]
  },
  {
    "id": "adcfe4db1404cd6d56a275d94b677c61",
    "title": "寿佟太夫人三月七旬晋九",
    "authorName": "殷葆诚",
    "authorId": "adcfe4db1404cd6dd1457b72d1457b72",
    "dynasty": "清",
    "content": [
      "诗礼传家重孝贤，芬扬彤管式绥边。",
      "每因助读添针线，屡为承欢彻珥钿。",
      "风雨关怀先众起，晨昏着意后时眠。",
      "生平物力弥珍惜，八十年来未改弦。"
    ]
  },
  {
    "id": "adcfe4db1404cd6d56a275d90d52ce91",
    "title": "寿佟太夫人三月七旬晋九",
    "authorName": "殷葆诚",
    "authorId": "adcfe4db1404cd6dd1457b72d1457b72",
    "dynasty": "清",
    "content": [
      "贤嗣干城树令名，遐龄天锡瑞河清。",
      "春风入座安调息，华发盈颠自建行。",
      "吉日良辰联上巳，辉腾婺宿祝长生。",
      "慈祥心地温恭度，嘘吸冲和善气迎。"
    ]
  },
  {
    "id": "adcfe4db1404cd6d56a275d97f52f5b5",
    "title": "寿佟太夫人三月七旬晋九",
    "authorName": "殷葆诚",
    "authorId": "adcfe4db1404cd6dd1457b72d1457b72",
    "dynasty": "清",
    "content": [
      "莱彩斑斑笑语多，当筵王母尽婆娑。",
      "康宁福寿徵洪范，觞咏宾朋胜永和。",
      "绕膝芝兰花吐萼，介眉樽斝酒生波。",
      "北堂孝养南陔志，谱入笙镛继雅歌。"
    ]
  },
  {
    "id": "adcfe4db1404cd6d7049bf0028b02bd4",
    "title": "马援",
    "authorName": "殷葆诚",
    "authorId": "adcfe4db1404cd6dd1457b72d1457b72",
    "dynasty": "清",
    "content": [
      "生前铜柱标，死后明珠谤。",
      "如何老伏波，不画云台上。"
    ]
  },
  {
    "id": "adcfe4db1404cd6d16588e43a17f55e9",
    "title": "周处",
    "authorName": "殷葆诚",
    "authorId": "adcfe4db1404cd6dd1457b72d1457b72",
    "dynasty": "清",
    "content": [
      "斩却长桥蛟，射杀南山虎。",
      "我行方读书，父老何须苦。"
    ]
  },
  {
    "id": "adcfe4db1404cd6dcd9280f8bf7296a4",
    "title": "孙武",
    "authorName": "殷葆诚",
    "authorId": "adcfe4db1404cd6dd1457b72d1457b72",
    "dynasty": "清",
    "content": [
      "孙子善谈兵，吴王偏好色。",
      "岂知军令严，美人笑不得。"
    ]
  },
  {
    "id": "adcfe4db1404cd6d83f799ffb606b4ca",
    "title": "岳武穆",
    "authorName": "殷葆诚",
    "authorId": "adcfe4db1404cd6dd1457b72d1457b72",
    "dynasty": "清",
    "content": [
      "报国大王心，谗人彼妇口。",
      "亭上起风波，三字“莫须有”。"
    ]
  },
  {
    "id": "adcfe4db1404cd6dd2a84cc22d996bbb",
    "title": "题常熟钱癯仙梅花画册六首",
    "authorName": "殷葆诚",
    "authorId": "adcfe4db1404cd6dd1457b72d1457b72",
    "dynasty": "清",
    "content": [
      "香梦迷离同雪散，美人解脱自风流。",
      "多情纸墨传神笔，树树梅花画并头。"
    ]
  },
  {
    "id": "adcfe4db1404cd6dd2a84cc2b04edf14",
    "title": "题常熟钱癯仙梅花画册六首",
    "authorName": "殷葆诚",
    "authorId": "adcfe4db1404cd6dd1457b72d1457b72",
    "dynasty": "清",
    "content": [
      "绝代丰神绝艳花，分明一纸怅天涯。",
      "试看疏影横斜里，定有仙人萼绿华。"
    ]
  },
  {
    "id": "adcfe4db1404cd6dd2a84cc22f0a02fc",
    "title": "题常熟钱癯仙梅花画册六首",
    "authorName": "殷葆诚",
    "authorId": "adcfe4db1404cd6dd1457b72d1457b72",
    "dynasty": "清",
    "content": [
      "罗浮梦醒了无痕，纸帐馀香尚带温。",
      "画就一枝谁索笑，闷人天气又黄昏。"
    ]
  },
  {
    "id": "adcfe4db1404cd6dd2a84cc2a9e39ee7",
    "title": "题常熟钱癯仙梅花画册六首",
    "authorName": "殷葆诚",
    "authorId": "adcfe4db1404cd6dd1457b72d1457b72",
    "dynasty": "清",
    "content": [
      "雪疑颜色玉疑肤，招引春魂入画图。",
      "漫道几生修得此，泪痕花影总模糊。"
    ]
  },
  {
    "id": "adcfe4db1404cd6dd2a84cc20341cf81",
    "title": "题常熟钱癯仙梅花画册六首",
    "authorName": "殷葆诚",
    "authorId": "adcfe4db1404cd6dd1457b72d1457b72",
    "dynasty": "清",
    "content": [
      "纻裳缟袂认依稀，瘦骨珊珊是也非。",
      "奈此不堪描写处，月光黯淡雪霏微。"
    ]
  },
  {
    "id": "adcfe4db1404cd6dd2a84cc2b959fe43",
    "title": "题常熟钱癯仙梅花画册六首",
    "authorName": "殷葆诚",
    "authorId": "adcfe4db1404cd6dd1457b72d1457b72",
    "dynasty": "清",
    "content": [
      "前身原是藐姑仙，游戏人间四十年。",
      "处士孤山空写照，一般色相化云烟。"
    ]
  },
  {
    "id": "adcfe4db1404cd6d5a7b73f31e14e5e0",
    "title": "和谈九",
    "authorName": "殷葆诚",
    "authorId": "adcfe4db1404cd6dd1457b72d1457b72",
    "dynasty": "清",
    "content": [
      "一灯相伴漏声迟，客里情怀止自知。",
      "如此月明如此夕，不堪回首少年时。"
    ]
  },
  {
    "id": "adcfe4db1404cd6d5a7b73f3d46335b6",
    "title": "和谈九",
    "authorName": "殷葆诚",
    "authorId": "adcfe4db1404cd6dd1457b72d1457b72",
    "dynasty": "清",
    "content": [
      "寂寞春光乐亦聊，无情风雨更潇潇。",
      "谁知破研生涯苦，不减吴门市上箫。"
    ]
  },
  {
    "id": "adcfe4db1404cd6d5a7b73f3b4690bee",
    "title": "和谈九",
    "authorName": "殷葆诚",
    "authorId": "adcfe4db1404cd6dd1457b72d1457b72",
    "dynasty": "清",
    "content": [
      "自将幽怨付丛兰，鼍鼓惊催好梦残。",
      "蜡炬成灰心尚在，可怜红泪未全乾。"
    ]
  },
  {
    "id": "adcfe4db1404cd6d5a7b73f35d13cb5f",
    "title": "和谈九",
    "authorName": "殷葆诚",
    "authorId": "adcfe4db1404cd6dd1457b72d1457b72",
    "dynasty": "清",
    "content": [
      "高推情谊等陈雷，宾主忘形两不猜。",
      "同是江南惆怅客，莺花辜负几多回？"
    ]
  },
  {
    "id": "adcfe4db1404cd6d5a7b73f3c82236e1",
    "title": "和谈九",
    "authorName": "殷葆诚",
    "authorId": "adcfe4db1404cd6dd1457b72d1457b72",
    "dynasty": "清",
    "content": [
      "何必浇愁醉醁醽，长宵倚枕倍忪惺。",
      "天边几个孤飞雁，清泪凄凉不忍听。"
    ]
  },
  {
    "id": "adcfe4db1404cd6df1870258c4106bae",
    "title": "杨太真",
    "authorName": "殷葆诚",
    "authorId": "adcfe4db1404cd6dd1457b72d1457b72",
    "dynasty": "清",
    "content": [
      "冬冬鼙鼓动渔阳，龙驭西行蜀道长。",
      "拚得马嵬坡下死，不教社稷误红妆。"
    ]
  },
  {
    "id": "adcfe4db1404cd6db4231fc23cba58ad",
    "title": "下第用小莲夜坐韵二首",
    "authorName": "殷葆诚",
    "authorId": "adcfe4db1404cd6dd1457b72d1457b72",
    "dynasty": "清",
    "content": [
      "十丈高楼月上迟，红闺心事一灯知。",
      "年来苦把双娥画，总恨新妆未入时。"
    ]
  },
  {
    "id": "adcfe4db1404cd6db4231fc2d46a80b9",
    "title": "下第用小莲夜坐韵二首",
    "authorName": "殷葆诚",
    "authorId": "adcfe4db1404cd6dd1457b72d1457b72",
    "dynasty": "清",
    "content": [
      "伤心迟暮总无聊，枉说南湘与北潇。",
      "月自娟娟花自好，琼楼辜负紫云箫。"
    ]
  },
  {
    "id": "adcfe4db1404cd6decef93c01f8ebbd6",
    "title": "自题《看剑图》小照二首",
    "authorName": "殷葆诚",
    "authorId": "adcfe4db1404cd6dd1457b72d1457b72",
    "dynasty": "清",
    "content": [
      "劳劳弹铗混江湖，惭愧今吾是故吾。",
      "三十九年成底事，不堪自顾此头颅。"
    ]
  },
  {
    "id": "adcfe4db1404cd6decef93c0b6a32768",
    "title": "自题《看剑图》小照二首",
    "authorName": "殷葆诚",
    "authorId": "adcfe4db1404cd6dd1457b72d1457b72",
    "dynasty": "清",
    "content": [
      "欲将长剑划天开，出个夷艰济世才。",
      "自古英雄千百辈，几人留像在云台。"
    ]
  },
  {
    "id": "adcfe4db1404cd6d308cf0e3bf795726",
    "title": "购得寄视书平，并媵以诗四首",
    "authorName": "殷葆诚",
    "authorId": "adcfe4db1404cd6dd1457b72d1457b72",
    "dynasty": "清",
    "content": [
      "仙仙倩影认依稀，目态眉情是也非。",
      "湖上扁舟如范蠡，居然载得美人归。"
    ]
  },
  {
    "id": "adcfe4db1404cd6d308cf0e3e266209f",
    "title": "购得寄视书平，并媵以诗四首",
    "authorName": "殷葆诚",
    "authorId": "adcfe4db1404cd6dd1457b72d1457b72",
    "dynasty": "清",
    "content": [
      "只觉庞儿似个侬，浑疑久别又相逢。",
      "日来试把真真唤，不恨蓬山路万重。"
    ]
  },
  {
    "id": "adcfe4db1404cd6d308cf0e39a8713e0",
    "title": "购得寄视书平，并媵以诗四首",
    "authorName": "殷葆诚",
    "authorId": "adcfe4db1404cd6dd1457b72d1457b72",
    "dynasty": "清",
    "content": [
      "镜中人亦意中人，仿佛离魂倩女身。",
      "莫笑桃僵须李代，双螺犹见昔年春。"
    ]
  },
  {
    "id": "adcfe4db1404cd6d308cf0e3655af3bf",
    "title": "购得寄视书平，并媵以诗四首",
    "authorName": "殷葆诚",
    "authorId": "adcfe4db1404cd6dd1457b72d1457b72",
    "dynasty": "清",
    "content": [
      "欢场回首几星霜，不道莲花又改妆。",
      "神女高唐如入梦，定然云雨误襄王。"
    ]
  },
  {
    "id": "adcfe4db1404cd6d9b71436eec90e15a",
    "title": "和杭州夏容伯君《春咏山庄探梅且看红叶》原韵二首",
    "authorName": "殷葆诚",
    "authorId": "adcfe4db1404cd6dd1457b72d1457b72",
    "dynasty": "清",
    "content": [
      "宾主忘形契古欢，林泉随步小盘桓。",
      "晴曦着意烘秋色，却被癯山冷眼看。"
    ]
  },
  {
    "id": "adcfe4db1404cd6d9b71436e59424036",
    "title": "和杭州夏容伯君《春咏山庄探梅且看红叶》原韵二首",
    "authorName": "殷葆诚",
    "authorId": "adcfe4db1404cd6dd1457b72d1457b72",
    "dynasty": "清",
    "content": [
      "一片青葱入望遥，梅林深处四檐挑。",
      "凭栏饱看超山色，忘却歌声起暮樵。"
    ]
  },
  {
    "id": "adcfe4db1404cd6d3dca5de98e8dabbc",
    "title": "题夏容伯《望屺亭图》后二首",
    "authorName": "殷葆诚",
    "authorId": "adcfe4db1404cd6dd1457b72d1457b72",
    "dynasty": "清",
    "content": [
      "葱葱郁郁气佳哉，一片青山万树梅。",
      "料得花香明月下，神兮乐此定归来。"
    ]
  },
  {
    "id": "adcfe4db1404cd6d3dca5de960771226",
    "title": "题夏容伯《望屺亭图》后二首",
    "authorName": "殷葆诚",
    "authorId": "adcfe4db1404cd6dd1457b72d1457b72",
    "dynasty": "清",
    "content": [
      "古称大教终身慕，独上孤亭百感遒。",
      "愧我劳生常在客，一年几度展松楸。"
    ]
  },
  {
    "id": "adcfe4db1404cd6d80996db31caec20e",
    "title": "漫兴二首",
    "authorName": "殷葆诚",
    "authorId": "adcfe4db1404cd6dd1457b72d1457b72",
    "dynasty": "清",
    "content": [
      "记得当年选佛场，鬓边偷取粉脂香。",
      "而今捣练人归去，空剩清清水一塘。"
    ]
  },
  {
    "id": "adcfe4db1404cd6d80996db3a9e4e42c",
    "title": "漫兴二首",
    "authorName": "殷葆诚",
    "authorId": "adcfe4db1404cd6dd1457b72d1457b72",
    "dynasty": "清",
    "content": [
      "他乡作客四经秋，不少新愁与旧愁。",
      "待得花开春已暮，梦醒蚨蛱悟庄周。"
    ]
  },
  {
    "id": "adcfe4db1404cd6d8ddda0d9fd1280db",
    "title": "暮春有感",
    "authorName": "殷葆诚",
    "authorId": "adcfe4db1404cd6dd1457b72d1457b72",
    "dynasty": "清",
    "content": [
      "柳絮纷飞古岸边，桃花乱落小楼前。",
      "莺声渐涩鹃声懒，催老春光又一年。"
    ]
  },
  {
    "id": "adcfe4db1404cd6d5f333e8e34afeca6",
    "title": "调盛紫云即用赠玉卿原韵三首",
    "authorName": "殷葆诚",
    "authorId": "adcfe4db1404cd6dd1457b72d1457b72",
    "dynasty": "清",
    "content": [
      "滟滟晴光透画屏，高唐好梦睡初醒。",
      "含情欲语偏羞涩，悄唤檀郎侧耳听。"
    ]
  },
  {
    "id": "adcfe4db1404cd6d5f333e8e24db364f",
    "title": "调盛紫云即用赠玉卿原韵三首",
    "authorName": "殷葆诚",
    "authorId": "adcfe4db1404cd6dd1457b72d1457b72",
    "dynasty": "清",
    "content": [
      "阿浓颜色本堪夸，更喜新妆学内家。",
      "钟漏已微红烛烬，开奁犹刷鬓边鸦。"
    ]
  },
  {
    "id": "adcfe4db1404cd6d5f333e8eacfb2e7d",
    "title": "调盛紫云即用赠玉卿原韵三首",
    "authorName": "殷葆诚",
    "authorId": "adcfe4db1404cd6dd1457b72d1457b72",
    "dynasty": "清",
    "content": [
      "靓妆初卸亸云鬓，闲恨闲愁一例删。",
      "重点口脂匀面粉，十分春意上眉山。"
    ]
  },
  {
    "id": "adcfe4db1404cd6d66611bf24affd158",
    "title": "六朝如梦鸟空啼三首限朝字",
    "authorName": "殷葆诚",
    "authorId": "adcfe4db1404cd6dd1457b72d1457b72",
    "dynasty": "清",
    "content": [
      "金陵王气已全消，梦里笙歌送六朝。",
      "花落鸟啼春不管，江山如此太无聊。"
    ]
  },
  {
    "id": "adcfe4db1404cd6d66611bf20f38822e",
    "title": "六朝如梦鸟空啼三首限朝字",
    "authorName": "殷葆诚",
    "authorId": "adcfe4db1404cd6dd1457b72d1457b72",
    "dynasty": "清",
    "content": [
      "一代兴亡浑似梦，六朝金粉总成空。",
      "古今无限沧桑感，都付花香鸟语中。"
    ]
  },
  {
    "id": "adcfe4db1404cd6d66611bf295a21158",
    "title": "六朝如梦鸟空啼三首限朝字",
    "authorName": "殷葆诚",
    "authorId": "adcfe4db1404cd6dd1457b72d1457b72",
    "dynasty": "清",
    "content": [
      "六朝往事不堪提，如梦繁华境易迷。",
      "飞鸟那知亡国恨？",
      "春来又复尽情啼。"
    ]
  },
  {
    "id": "adcfe4db1404cd6d1a17724ea8e30133",
    "title": "秦始皇",
    "authorName": "殷葆诚",
    "authorId": "adcfe4db1404cd6dd1457b72d1457b72",
    "dynasty": "清",
    "content": [
      "六国云亡周社墟，古今坟典悉烧除。",
      "祖龙枉有愚民策，刘项当年不读书。"
    ]
  },
  {
    "id": "adcfe4db1404cd6df57fe87f81510dfc",
    "title": "《白门秋柳图》题词",
    "authorName": "殷葆诚",
    "authorId": "adcfe4db1404cd6dd1457b72d1457b72",
    "dynasty": "清",
    "content": [
      "不尽长条与短条，西风吹瘦女儿腰。",
      "江南自古伤心地，流水斜阳送六朝。"
    ]
  },
  {
    "id": "adcfe4db1404cd6dfe635306dea5b9b8",
    "title": "古意",
    "authorName": "殷葆诚",
    "authorId": "adcfe4db1404cd6dd1457b72d1457b72",
    "dynasty": "清",
    "content": [
      "人道春昼长，侬嫌春昼短。",
      "如何别至今，去日已无算。"
    ]
  },
  {
    "id": "adcfe4db1404cd6dfe6353068dc49277",
    "title": "古意",
    "authorName": "殷葆诚",
    "authorId": "adcfe4db1404cd6dd1457b72d1457b72",
    "dynasty": "清",
    "content": [
      "劝君休种竹，竹笋不相亲。",
      "劝君休插柳，柳色愁杀人。"
    ]
  },
  {
    "id": "adcfe4db1404cd6dfe63530640c80bd3",
    "title": "古意",
    "authorName": "殷葆诚",
    "authorId": "adcfe4db1404cd6dd1457b72d1457b72",
    "dynasty": "清",
    "content": [
      "采莲莫采菱，菱刺伤人手。",
      "采菱莫采莲，莲有并根藕。"
    ]
  },
  {
    "id": "adcfe4db1404cd6dfe63530677d47d2b",
    "title": "古意",
    "authorName": "殷葆诚",
    "authorId": "adcfe4db1404cd6dd1457b72d1457b72",
    "dynasty": "清",
    "content": [
      "生小爱聪明，转被聪明误。",
      "最巧是天孙，银河不能渡。"
    ]
  },
  {
    "id": "adcfe4db1404cd6d3247eeb279f9c7d6",
    "title": "和书屏《六十自述》原韵并以为寿",
    "authorName": "殷葆诚",
    "authorId": "adcfe4db1404cd6dd1457b72d1457b72",
    "dynasty": "清",
    "content": [
      "读君自述诗，枨触我身世。",
      "忧患历年多，光阴流水逝。",
      "两目渐昏蒙，一臂如病废。",
      "南北等飘蓬，羡君故乡憩。",
      "苔岑快联吟，茗战共谈艺。",
      "杖履殊优游，砚田无租税。",
      "一自营菟裘，不复惊尨吠。",
      "思范刊间闻，集陶有新制。",
      "诗律老去精，安能测所诣。",
      "郎君总英英，发扬何蹈厉。",
      "邱嫂盛笄珈，周甲同年岁。",
      "偕老唱复随，双修复与慧。",
      "虽非古神仙，已超尘世界。",
      "洪范五福全，鲁颂一言蔽。",
      "孝友出性天，富贵本身外。",
      "祝君寿且康，以此为券契。"
    ]
  },
  {
    "id": "adcfe4db1404cd6d3b75f5a58cf68872",
    "title": "大雪戏成",
    "authorName": "殷葆诚",
    "authorId": "adcfe4db1404cd6dd1457b72d1457b72",
    "dynasty": "清",
    "content": [
      "卷地北风吼竟夕，天上玉龙斗正剧。",
      "残鳞败甲堕长空，曾不崇朝到处白。",
      "再接再厉战犹酣，十荡十决怒难释。",
      "雨师风伯各猖狂，月姊星娥皆辟易。",
      "阵云片片冻不飞，杀气团团冷相积。",
      "群山起伏矗营屯，枯树纵横森矛戟。",
      "老农仰首笑颜酡，稚子科头嫩肌赤。",
      "欣然告语兆丰年，来岁仓箱多米麦。",
      "阴阳搏激战奚伤，陋绝腐儒弭兵策。"
    ]
  },
  {
    "id": "adcfe4db141aab294c23b15b60041d6f",
    "title": "九月晦日逢苏昆圃",
    "authorName": "许印芳",
    "authorId": "adcfe4db141aab29d1457b72d1457b72",
    "dynasty": "清",
    "content": [
      "苍凉风雨催秋去，黯淡江山送客来。",
      "纵酒追为重九会，望乡莫上最高台。",
      "十觞茗艼歌钟阕，千里萧条战鼓哀。",
      "南木溪头氛祲满，故园黄菊为谁开？"
    ]
  },
  {
    "id": "adcfe4db141aab29522e34986686a3f1",
    "title": "游燕子洞放歌",
    "authorName": "许印芳",
    "authorId": "adcfe4db141aab29d1457b72d1457b72",
    "dynasty": "清",
    "content": [
      "马蹄踏碎冈峦影，路转冥然堕眢井。斗如刺船沧海东，淜滂訇磕闻惊风。",
      "茫茫万古不计愁，多少洪涛汨没悲英雄。入门方拟穷奥秘，物感情迁欲反辔。",
      "彳亍中辍望流川，始见沪江泻澎濞。沪江出巴甸，发源异龙湖。",
      "盘江经阿宁，引泄为尾闾。此间山界划两州，沪水西来湍濑遒。",
      "石岩瓮肚穿窦窖，潜演汩淈安阳侯。连嶂叠崿互攒倚，寂长浮二十里。",
      "鷾鸸高垒当极冲，截江断道愁龙公。大蛟萦天作牛吼，狂飙吹沙石乱走。",
      "五雷奋椎入水凿山脉，壑谷既通，神怪是宅。上有巨蟒吞象积骨成荒丘，南海大士编木为窠坐其头。",
      "下有魔子魔女噏波喷沫戏，灵府三十二将学化身倒垂。",
      "百千万亿降魔杵，影壁之面窊隆诡戾难为言。但见伏羲鳞身女娲蛇躯扬鬐矫首而上奔，兔窟之曲渴饮露，赤虹圆晖成桥跨穹窿。",
      "桥上玉树连蜷，偃蹇疑是月中桂。桥下金庭萧条，清泠疑是广寒宫。",
      "琼楼玉宇不见霓裳羽衣舞，中秋之夕不见轩辕老作东道主。",
      "飘飘忽忽往来齐驾飞云车，却见乌君陪燕女，背飞向啼为一家。",
      "造物造此亦太弄狡狯，乌衣国别开世界。遂令奇境传滇南，慈利县石无人探。",
      "我思筑室深岩里，避兵愿从猗玕子。但恐阴壑多毒雾，夔魖虺𧌒更蟠踞。",
      "人间信有桃源路，鸡犬桑麻在何处？惟看黑浪奔腾向东去。"
    ]
  },
  {
    "id": "adcfe4db141aab29d36eb2a1135c8b31",
    "title": "山夜",
    "authorName": "许印芳",
    "authorId": "adcfe4db141aab29d1457b72d1457b72",
    "dynasty": "清",
    "content": [
      "月照西山山气深，深山松柏阴森森。",
      "湖光百里蹴山起，山中明月浸湖水。",
      "游人不寐登山楼，落叶哀蝉鸣素秋。",
      "一夜霜风吹白草，高堂白发知多少。"
    ]
  },
  {
    "id": "adcfe4db141aab2968412bcfa3fcfaa6",
    "title": "滟滪堆",
    "authorName": "许印芳",
    "authorId": "adcfe4db141aab29d1457b72d1457b72",
    "dynasty": "清",
    "content": [
      "三足立千尺，一身通万窍。",
      "沃焦海坚强，底柱河竦峭。",
      "鼎镇龙伏毒，城鏖水敛暴。",
      "流分折合劲，行曲平直躁。",
      "狂澜江心抵，浮航峡口导。",
      "篙嵌撑审固，舵准捩执要。",
      "乘波趁奔腾，捎濆避攻剽。",
      "冬喜鲸牙拔，夏怵虎尾蹈。",
      "奖功归神明，惩罪示形貌。",
      "大濒牛马危，小受龟鳖吊。",
      "庾公祷或灵，苏子赋惟妙。",
      "飞仙挟游敖，磐石坐垂钓。"
    ]
  },
  {
    "id": "adcfe4db141aab29a8c8efae8b881944",
    "title": "二言诗送王圣铁入楚",
    "authorName": "许印芳",
    "authorId": "adcfe4db141aab29d1457b72d1457b72",
    "dynasty": "清",
    "content": [
      "秋鸿，毛丰。长安，顺风。行旅，得所。沅渚，湘浦。洞庭，月明。",
      "弹筝，吹笙。龙女，歌舞。龙姥，笑语。龙君，乘云。御天，观民。",
      "浸渐，入坎。泛滥，磨飐。九州，浮沤。蛟鱼，敖游。鳞介，曷害。",
      "鲸大，可脍。千将，纯阳。过刚，摧芒。鸣髇，射潮。海涛，岳高。",
      "烈士，感涕。执义，摩厉。城心，坚金。口钳，佯喑。肝胆，铸剑。",
      "血染，花艳。陆兮，断犀。水兮，剸鲵。南楚，净土。择主，水府。",
      "风胡，吹嘘。湛卢，与俱。佳对，可意。赘婿，华毅。旧姻，柳门。",
      "新婚，汝联。珠玉，牣屋。属目，餍腹。龙窝，宝多。太阿。奈何。",
      "用而，城麾。舍而，铗归。"
    ]
  },
  {
    "id": "adcfe4db141b012f3ea3b004a7e86c54",
    "title": "送吴生往东宁",
    "authorName": "谢声鹤",
    "authorId": "adcfe4db141b012fd1457b72d1457b72",
    "dynasty": "清",
    "content": [
      "吴生手携一囊书，步行别我九鲤湖。嗟哉吴生何好游，扁舟欲上红毛楼。",
      "君不闻厦门七更到澎口，天风喷潮如雷吼。幽灵秘怪争呈奇，撑持银屋满江走。",
      "柁师到此亦改颜，阳侯弄舟如跳丸。侧柁欹帆入鹿耳，舟人始得庆平安。",
      "吴生胡为亦踏此，问之不答祗长叹。吴生吴生不须叹，世途何处不波澜。"
    ]
  },
  {
    "id": "adcfe4db14227692db5d95b6a54926ef",
    "title": "出郊",
    "authorName": "叶观国",
    "authorId": "adcfe4db14227692d1457b72d1457b72",
    "dynasty": "清",
    "content": [
      "跋马东郊路，新晴雨气凉。",
      "高楼秦氏宅，翠竹赞公房。",
      "野阔云垂地，斋幽水上堂。",
      "小航来往闹，风景似江乡。"
    ]
  },
  {
    "id": "adcfe4db14227692d645a1acae7a76f4",
    "title": "奉命典试滇南道中杂咏",
    "authorName": "叶观国",
    "authorId": "adcfe4db14227692d1457b72d1457b72",
    "dynasty": "清",
    "content": [
      "十里八九折，一村三五家。",
      "山多易云雨，水迅乏鱼虾。",
      "羹煮鸡㙡脆，花簪龙爪斜。",
      "时逢归峒客，恰及宿林鸦。"
    ]
  },
  {
    "id": "adcfe4db14227692d645a1ac80e64ef5",
    "title": "奉命典试滇南道中杂咏",
    "authorName": "叶观国",
    "authorId": "adcfe4db14227692d1457b72d1457b72",
    "dynasty": "清",
    "content": [
      "何年五丁斧，关路辟巑岏。",
      "孤戍云头住，层城井底看。",
      "罗施门户邃，犵狫拊循难。",
      "天险须防护，承平庆乂安。"
    ]
  },
  {
    "id": "adcfe4db14227692d645a1ac36620942",
    "title": "奉命典试滇南道中杂咏",
    "authorName": "叶观国",
    "authorId": "adcfe4db14227692d1457b72d1457b72",
    "dynasty": "清",
    "content": [
      "忝是三年使，重为万里游。",
      "碧鸡仍照眼，白雪已生头。",
      "细雨苴兰暮，疏枫菜海秋。",
      "当时同辈尽，驽下愧辕辀。"
    ]
  },
  {
    "id": "adcfe4db14227692fe311150d3560ba1",
    "title": "初至滇中",
    "authorName": "叶观国",
    "authorId": "adcfe4db14227692d1457b72d1457b72",
    "dynasty": "清",
    "content": [
      "自到苴兰客意宽，鸡山岚翠卷帘看。",
      "雨来龙起滇波立，霜重茅稀瘴地乾。",
      "几树优昙添夜色，一杯咂鲁压朝寒。",
      "信知佛国相邻并，四序清凉枕簟安。"
    ]
  },
  {
    "id": "adcfe4db14227692b99160fa7ceab237",
    "title": "秋日杂诗",
    "authorName": "叶观国",
    "authorId": "adcfe4db14227692d1457b72d1457b72",
    "dynasty": "清",
    "content": [
      "向夕长廊散步迟，砧声清切动凉飔。",
      "一绳宾雁初辞塞，三匝栖乌未定枝。",
      "秋意到门桐叶觉，客心中夜砌虫知。",
      "朝来买取黄华好，却忆东皋旧短篱。"
    ]
  },
  {
    "id": "adcfe4db14227692b99160faf4438bd1",
    "title": "秋日杂诗",
    "authorName": "叶观国",
    "authorId": "adcfe4db14227692d1457b72d1457b72",
    "dynasty": "清",
    "content": [
      "檐间余滴弄新晴，斗室闲观见物情。",
      "带露残蝉多羽调，阅人老树少商声。",
      "风寒卢水波痕减，霜落津门蜃气明。",
      "却喜书斋省缘扑，窗蝇就冻帐蚊清。"
    ]
  },
  {
    "id": "adcfe4db1422769222e1d50f1750cda2",
    "title": "进哨",
    "authorName": "叶观国",
    "authorId": "adcfe4db14227692d1457b72d1457b72",
    "dynasty": "清",
    "content": [
      "谽谺一径万峰围，六道河壖百草肥。",
      "争路驼装摩背过，嘶风番马跨山飞。",
      "帷城环匝依云阵，帐殿中央应紫微。",
      "腰箭臂鹰多猛士，自嗤簪笔曳褒衣。"
    ]
  },
  {
    "id": "adcfe4db1422769291b4010c907bc38a",
    "title": "春仲八日皇十一子召集撷秀山房同人吉通政渭厓茅庶子耕亭钱殿撰湘舲咸在座",
    "authorName": "叶观国",
    "authorId": "adcfe4db14227692d1457b72d1457b72",
    "dynasty": "清",
    "content": [
      "春山扫翠春云浓，曲尘待扬催花风。明湖淰淰舒卵色，时节恰在中和中。",
      "西园置酒值清暇，联辉花萼停红。高襟各自屏轩盖，接席特许陪章逢。",
      "山房奥旷身未到，洞壑䆗窱莎丰茸。架标签轴杂缃缥，案登卣献兼瓷铜。",
      "须臾张镫奏新乐，乐句乃本香山翁。金钗钿合致缱绻，山海碧落追鸿蒙。",
      "可信古诗皆入曲，《关雎》、《殷武》谐徵宫。人言是日佛出世，八关盛会喧儿童。",
      "流传小说谁复订，当歌且对氍毹红。泛杯醲醁色潋滟，挂栏初魄光朦胧。",
      "礼宽意优衔感重，辰良景美言欢同。曲终上马各归舍，明发听漏趋铜龙。"
    ]
  },
  {
    "id": "adcfe4db14227692973a0f1272360980",
    "title": "邱芷房编修赠长生无极瓦砚",
    "authorName": "叶观国",
    "authorId": "adcfe4db14227692d1457b72d1457b72",
    "dynasty": "清",
    "content": [
      "瓦当文字录者谁，百十二种形模奇。长生无极乃其一，云是阿房旧宫之所遗。",
      "自从铜雀香姜收作砚，鼍矶龙尾名空驰。埏埴况在汉魏上，笔法颇疑丞相斯。",
      "编修校士向关陇，轺车来往骊山陲。蕲年兰池访陈迹。",
      "但余瓦砾萦荆茨。偶然拾自清渭湄，制为墨沼苍璆姿。",
      "匣装毡裹远饷我，重之奚翅十朋龟。我闻羽阳之瓦出荒垄，流传艺苑如韩碑。",
      "甘泉一枚夸创获，当年群雅留歌诗。岂意神物兴有时，珠联璧合何累累。",
      "纷纶延寿益寿字，郑重亿年万岁辞。秘文吉语为国瑞，何异器车银瓮祥姚姬。",
      "我为墨磨双鬓丝，无多来日徒嗟噫。晴窗拂几看砚背，死籍可落应轩眉。",
      "冷金细拓侑石鼓，井华新汲研隃糜。老来懒事虫鱼注，持写《黄庭内景》师杨义。"
    ]
  },
  {
    "id": "adcfe4db14228bd35bf6b9a51b8b768a",
    "title": "次韵奉和涵字词伯即席之作",
    "authorName": "谢维岩",
    "authorId": "adcfe4db14228bd344a2e0809f699296",
    "dynasty": "清",
    "content": [
      "孤负輶轩此一行，相逢楚客各吞声。",
      "樽前蜀妓歌非旧，棘里铜驼世已更。",
      "新雨有心滋草长，流莺何意傍春鸣。",
      "空馀一掬伤时泪，望断中原弟与兄。"
    ]
  },
  {
    "id": "adcfe4db14228bd35bf6b9a5df9110c4",
    "title": "次韵奉和涵字词伯即席之作",
    "authorName": "谢维岩",
    "authorId": "adcfe4db14228bd344a2e0809f699296",
    "dynasty": "清",
    "content": [
      "千里吟旌海上行，文章鲲岛有同声。",
      "人思故国衣冠旧，水浅蓬莱岁月更。",
      "历劫神鼍盘石烂，忍笞老马伏槽鸣。",
      "桑榆未晚收何日，为谢闽中老父兄。"
    ]
  },
  {
    "id": "adcfe4db14228bd3791f1de6cd75d1e2",
    "title": "延平王祠访梅",
    "authorName": "谢维岩",
    "authorId": "adcfe4db14228bd344a2e0809f699296",
    "dynasty": "清",
    "content": [
      "东阁无人何逊查，扬州梦觉事全非。",
      "争禁蜡屐寻芳讯，独对寒祠吊落晖。",
      "南北有技分冷暖，江山无地著芳菲。",
      "可怜月冷春深夜，一片香魂何处归。"
    ]
  },
  {
    "id": "adcfe4db14228bd384b181c5083dc6a2",
    "title": "秋日书怀",
    "authorName": "谢维岩",
    "authorId": "adcfe4db14228bd344a2e0809f699296",
    "dynasty": "清",
    "content": [
      "千里秋光到眼前，西风吹遍海东天。",
      "抛残春梦浑无迹，瘦到秋花更可怜。",
      "岂为江湖忧魏阙，劫教哀乐感中年。",
      "纷纷世事兼心事，何事沧江放钓船。"
    ]
  },
  {
    "id": "adcfe4db142c1a58c4c380b013aea6f9",
    "title": "湖山谒桓简公祠",
    "authorName": "洪饴孙",
    "authorId": "adcfe4db142c1a584abe17a1faacbcd5",
    "dynasty": "清",
    "content": [
      "内史勋名恨未终，荒祠间访赏溪东。",
      "封疆独际艰难日，俎豆犹思捍御功。",
      "再世公卿惭长吏，百年忠义惜家风。",
      "枋头兰石兵俱败，书法阳秋自不同。"
    ]
  },
  {
    "id": "adcfe4db142c1a58aeb308d87f595d13",
    "title": "早发马底驿至辰阳",
    "authorName": "洪饴孙",
    "authorId": "adcfe4db142c1a584abe17a1faacbcd5",
    "dynasty": "清",
    "content": [
      "溪危周千盘，石险露百状。百转山径间，溪流愈平放。",
      "峰尖棱棱石纹起，一抹山痕全作紫。邮亭十里晓雾多，村屋高低乱云里。",
      "秋林苍茫曙光湿，绝顶一峰衔日出。沿溪藻影漾晓华，惊起游鱼争欲匿。",
      "水流百折波自通，泉石荡漾浮云空。此间作县亦清绝，山色绕北溪流东。",
      "参关高原踏晨露，马恋山光亦回顾。野人短褐上山樵，却立云峰最高处。"
    ]
  },
  {
    "id": "adcfe4db142c1a587744d394bfb0dc36",
    "title": "清镇道中",
    "authorName": "洪饴孙",
    "authorId": "adcfe4db142c1a584abe17a1faacbcd5",
    "dynasty": "清",
    "content": [
      "空林昨夜春雨霏，惊起百道山泉飞。",
      "幽禽时啄碧藓肥，石屋春冷行人希。",
      "笋舆上下折不休，山翠频转频回头。",
      "一山转出花满洲，花色大放风前眸。",
      "嫣红姹紫纷相映，倒影溪光静如镜。",
      "竹坞云林转不穷，冷香薄雾吹无定。",
      "花前山色轩晴午，山里山亭俯寒渚。",
      "洒空新绿鸟啼声，有客间来课鹦鹉。"
    ]
  },
  {
    "id": "adcfe4db142c1a58f6cc971bae57cb91",
    "title": "云海谣赠郑生德徽",
    "authorName": "洪饴孙",
    "authorId": "adcfe4db142c1a584abe17a1faacbcd5",
    "dynasty": "清",
    "content": [
      "名山变幻不可知，飞云作海何恢奇。淋漓元气来无时，倏忽波浪纷交驰。",
      "霞光融融动晨曦，万顷旋见堆琉璃。此时群仙笑且嬉，手弄云水相追随。",
      "莲华峰头望陆离，如坐翠艇游天池。仙僧行脚经年载，为我明明说真宰。",
      "五更天风变崔嵬，独坐云门看挥洒。前峰后峰荡晴采，似云非云海非海。",
      "烟鬟螺髻须臾改，一气冥蒙卷块垒。莲蕊松林尽蓓蕾，共入烟云化苍澥，下视奔腾动堪骇。",
      "天都翠微参碧穹，灵气上与层霄通。阴晴朝夕各不同，如启橐籥开元宫。",
      "初见谷口云滃滃，忽觉天半波汹汹。三十六朵青芙蓉，动影出入苍涛中。",
      "翠嶂都觉浮虚空，天日无际博桑红。浮丘生与容成公，跨鲤游戏乘仙风。",
      "下界时响泠泠钟，到眼浩荡开心胸。岂有旋转推鸿蒙，造化幻影知无穷。",
      "风声水声去何疾，云兮海兮转无迹。皎皎羲轮照奇石，依旧诸峰挺寒碧。",
      "我为云海谣，欲作云海樵。黄山山头暮复朝，日餐流瀣居云巢。",
      "云为醴兮星为瓢，吐纳清气如灵潮。芝膏术饵手自调，俯弃尘世同鸿毛。",
      "列真一旦抗手招，为驾采鹿驱仙轺。东溯溟渤西神皋，瞬息千里何飘摇。",
      "空中雅奏鸣天韶，可以狎视烟海穷云霄。喜君却住黄山坳，逸气欲与山争高。",
      "通眉秀骨森清标，爱客为我披蓬茅。君诗君笔亦复超，我歌我谣庶勿嘲。",
      "君不见山南阴阴杂檀柘，我有先人白云舍。鹤背从君傥同跨，遥指横云古峰下。"
    ]
  },
  {
    "id": "adcfe4db142c1a582e6ef2a6d6f0e279",
    "title": "自洪坑至岑山渡道中",
    "authorName": "洪饴孙",
    "authorId": "adcfe4db142c1a584abe17a1faacbcd5",
    "dynasty": "清",
    "content": [
      "一碧渐江水，众壑含虚明。",
      "岑山峙中流，力与惊涛争。",
      "孤峰荡回飙，万绿吹冥冥。",
      "唤渡人偶来，鉴影毫发清。",
      "风声与水声，澒洞益可听。",
      "三两莲叶舟，渔网挂晚晴。",
      "我家距岑山，五里云坡平。",
      "时餐渐江水，仰止岑山行。",
      "古岸倚绝壁，踏歌行客情。",
      "清梦有时去，醉月吹瑶笙。",
      "何时理钓蓑，来与江鸥盟。"
    ]
  },
  {
    "id": "adcfe4db142c1a5889187604123929fb",
    "title": "朱兰坡宫允雪夜绷儿图",
    "authorName": "洪饴孙",
    "authorId": "adcfe4db142c1a584abe17a1faacbcd5",
    "dynasty": "清",
    "content": [
      "茅檐三尺喧悲风，床头蚁斗声汹汹。此时儿啼不应待，孤绷夜走深山中。",
      "启明闪影天将白，药鼎茶铛果谁责。此时儿醒不容啼，牵绷晨返寒溪侧。",
      "儿生百日父即危，对儿惟有双泪垂。朝来暮去冒风雪，茕茕两地恒相随。",
      "风饕雪虐儿啼急，宿鸟翻飞和悲泣。劬劳当日谁则同，此意应参蓼莪什。",
      "忆昔屡游黄{山兖}峰，贞珉彤管传慈容。德门一过一矜式，谓有畸人贤母之高踪。",
      "小人有母未传德，四十无成老将及。披图未竟已吞声，笔不能持但嗟息。",
      "我前老屋居江湄，危楼一间半欲欹。楼前杌隍安一梯，楼下积雨常如池。",
      "断椽坏木纵横支，临深履薄难扶持。当时吾母随重慈，井灶葱薤旁无司。",
      "左携杯棬右抱儿，虞儿转侧啮以衣。偶然失足不可思，危梯上下行岖崎。",
      "齿痕儿泪时相续，血印斑斑见襟幅。至今风木不停鸣，我念慈恩抱梯哭。",
      "羡君史笔能酬养，母教无须采风上。只教惊心捧檄人，春晖寸草空神往。",
      "剩有悲怀只自知，北堂茹苦报何迟。徒闻膝下通侯贵，亲见深宫绘画时。"
    ]
  },
  {
    "id": "adcfe4db142c1a58e8e96dcf413df53a",
    "title": "入峡书所见",
    "authorName": "洪饴孙",
    "authorId": "adcfe4db142c1a584abe17a1faacbcd5",
    "dynasty": "清",
    "content": [
      "江流欲无险，峡势尚未平。",
      "峨峨夷陵山，遑肯西南倾。",
      "怒石指上流，力与惊涛争。",
      "一折不能御，奋迅催雷霆。",
      "遂令下吴楚，所向皆空明。",
      "我思古直躬，抱负每不恒。",
      "艰贞乃隐者，骨鲠惟孤臣。",
      "无论事成否，此心皆至诚。",
      "乾坤萃清气，孕秀归精英。",
      "鬻拳与正则，安知非降灵。",
      "我欲登兹山，旷览风云生。",
      "王事动靡盬，怀古空斯行。",
      "沿回挂帆过，峡口云冥冥。"
    ]
  },
  {
    "id": "adcfe4db142c1a58e8e96dcf8daa994b",
    "title": "入峡书所见",
    "authorName": "洪饴孙",
    "authorId": "adcfe4db142c1a584abe17a1faacbcd5",
    "dynasty": "清",
    "content": [
      "万峰亘巴巫，江势不得展。",
      "乾坤腾怒脉，水石声如喘。",
      "澜翻气弥盛，阪触流愈转。",
      "盘涡方作幻，恶浪何由软。",
      "自闻春水生，安行盖云鲜。",
      "每逢舳舻下，转瞬分危舛。",
      "我新拿舟来，变态今已阐。",
      "横波落千丈，江山讶曾筅。",
      "尚闻桡人谈，指示气为懦。",
      "寒狖不定鸣，惊涛有时卷。"
    ]
  },
  {
    "id": "adcfe4db142c4ae96f2775aea5cc9163",
    "title": "小孤山",
    "authorName": "慧霖",
    "authorId": "adcfe4db142c4ae9d1457b72d1457b72",
    "dynasty": "清",
    "content": [
      "卓然空倚傍，高放出云头。",
      "吴、楚分中界，金、焦截下流。",
      "荡摇空水国，孤秀矗僧楼。",
      "来往风帆利，何人据上游。"
    ]
  },
  {
    "id": "adcfe4db142c4ae92ba00236ae33a9d2",
    "title": "冬夜独坐",
    "authorName": "慧霖",
    "authorId": "adcfe4db142c4ae9d1457b72d1457b72",
    "dynasty": "清",
    "content": [
      "我本无为者，端居一室中。",
      "孤镫空照雨，四壁冷栖风。",
      "交以性情合，禅因文字通。",
      "法云何广大，弥布十年功。"
    ]
  },
  {
    "id": "adcfe4db142c4ae9277f8f46178966e9",
    "title": "栖贤寺",
    "authorName": "慧霖",
    "authorId": "adcfe4db142c4ae9d1457b72d1457b72",
    "dynasty": "清",
    "content": [
      "五老云中唤不应，名山从未要人称。",
      "虎头写出庄严相，舍利光分大小乘。",
      "三峡波涛惊过客，一龛风雨定诗僧。",
      "昔贤跨鹿来栖止，深夜摊书借佛镫。"
    ]
  },
  {
    "id": "adcfe4db142c4ae96becb9ab45f03b60",
    "title": "次砚生雪夜见怀韵",
    "authorName": "慧霖",
    "authorId": "adcfe4db142c4ae9d1457b72d1457b72",
    "dynasty": "清",
    "content": [
      "僧家随地置蒲团，雪夜遥知忆懒残。",
      "孤鹤梦归双脚冷，野梅花孕一身寒。",
      "穷年真觉读书好，连日应歌《行路难》。",
      "我未出山频打坐，笑将饶舌敩丰干。"
    ]
  },
  {
    "id": "adcfe4db142c4ae993521c4fa311702f",
    "title": "严滩过子陵钓台",
    "authorName": "慧霖",
    "authorId": "adcfe4db142c4ae9d1457b72d1457b72",
    "dynasty": "清",
    "content": [
      "自著羊裘老富春，画工辛苦绘功臣。",
      "先生到处堪高隐，天上宵来卧故人。",
      "七里江声终不断，四围水鸟亦相亲。",
      "利名淘尽尘中事，留得乾坤一钓纶。"
    ]
  },
  {
    "id": "adcfe4db142c4ae92d16d816775f0e95",
    "title": "舟中感怀叠前韵",
    "authorName": "慧霖",
    "authorId": "adcfe4db142c4ae9d1457b72d1457b72",
    "dynasty": "清",
    "content": [
      "一叶蒲帆挂向东，旗亭西望忆诸公。",
      "新愁似水浮天外，旧梦如云到客中。",
      "太白才名因酒重，杜陵老病坐诗穷。",
      "夜来湖上才摇笔，便有鱼龙唤雨风。"
    ]
  },
  {
    "id": "adcfe4db142c4ae92d16d816825684ac",
    "title": "舟中感怀叠前韵",
    "authorName": "慧霖",
    "authorId": "adcfe4db142c4ae9d1457b72d1457b72",
    "dynasty": "清",
    "content": [
      "纤拽篙撑各自谋，舟师努力向滩头。",
      "江山对面迎残客，花鸟多情劝小留。",
      "上水太难下太易，顺风何喜逆何愁。",
      "此行堪把邮程计，卅六湾过到信州。"
    ]
  },
  {
    "id": "adcfe4db142c4ae91097c12b1a3ad3d7",
    "title": "闰中秋玩月",
    "authorName": "慧霖",
    "authorId": "adcfe4db142c4ae9d1457b72d1457b72",
    "dynasty": "清",
    "appreciation": "农历一年与地球公转一周相比，约差十日有奇，每数年积所余之时日为闰，而置闰月。这是闰八月，即有连续两个农历八月，自然也就出现两个中秋节。霖公于闰八月中秋之夜赏月，写下这首有名的赏月诗。",
    "content": [
      "禅边风味客边愁，馈我清光又满楼。",
      "一月可曾闲几日，百年难得闰中秋。",
      "菊花信待重阳久，桂子香闻上界留。",
      "遮莫圆明似前度，不知谁续广寒游。"
    ],
    "intro": "是清代慧霖的一首七言绝句。诗写了客边之愁，满月之光，菊花之艳，桂子之香。一个百年难遇的闰中秋，被霖公写得有声有色，多姿多彩。",
    "annotation": [
      "禅边句：谓一边领略习禅的风味一边怀抱着客居的忧愁。馈：赠送。清光：指闰中秋的月光。",
      "百年句：谓闰中秋是难得的。按大约每四年置一闰月，从闰正月、二月顺序推移，当四十八年方得一闰八月，得一闰中秋。百年乃举整数。",
      "菊花信：指菊花开放的消息。桂子：桂花。上界：天上。",
      "遮莫：尽管，任凭。圆明：指中秋之月又圆又亮。前度：指上个月即八月的十五之夜。广寒：广寒宫，神话故事中的月中仙宫。"
    ]
  },
  {
    "id": "adcfe4db142c4ae9ef58f6d7590b43ab",
    "title": "遗怀",
    "authorName": "慧霖",
    "authorId": "adcfe4db142c4ae9d1457b72d1457b72",
    "dynasty": "清",
    "content": [
      "云自高飞水自流，清风拂拂拟仙游。",
      "寸丝不挂真行脚，长物全无且掉头。",
      "未到百年空万想，能超一劫已千秋。",
      "前因后果分明在，欲唤山猿与唱酬。"
    ]
  },
  {
    "id": "adcfe4db142c4ae928426ba7862b6c9d",
    "title": "翼日坐雨",
    "authorName": "慧霖",
    "authorId": "adcfe4db142c4ae9d1457b72d1457b72",
    "dynasty": "清",
    "content": [
      "阴晴莫定花朝去，风雨飘萧社令来。",
      "人是陶公还乞食，世无鲍叔肯通财。",
      "古今商略书千卷，天地苍茫酒一杯。",
      "春在江南谁问讯，莺飞草长任徘徊。"
    ]
  },
  {
    "id": "adcfe4db142c4ae97c260fff89a47911",
    "title": "嘉平月十九日寄怀竹庄观察",
    "authorName": "慧霖",
    "authorId": "adcfe4db142c4ae9d1457b72d1457b72",
    "dynasty": "清",
    "content": [
      "一剑光寒山外山，半空星挂斗牛闲。",
      "江分九派东南去，云在双孤大小间。",
      "风雪更番传岁暮，梅花消息动乡关。",
      "石钟曾有髯翁记，可为参寥选韵还。"
    ]
  },
  {
    "id": "adcfe4db142c4ae93da838a876427757",
    "title": "庚申正月十三夜立春",
    "authorName": "慧霖",
    "authorId": "adcfe4db142c4ae9d1457b72d1457b72",
    "dynasty": "清",
    "content": [
      "笑语东风解冻迟，立春翻在试镫时。",
      "老年无伴惟亲火，佳节能闲且赋诗。",
      "乞米书多因酒券，买花钱半是香资。",
      "诸天雨洒莲台净，开到寒梅第几枝。"
    ]
  },
  {
    "id": "adcfe4db142c4ae93da838a899c87f3f",
    "title": "庚申正月十三夜立春",
    "authorName": "慧霖",
    "authorId": "adcfe4db142c4ae9d1457b72d1457b72",
    "dynasty": "清",
    "content": [
      "痴未能除早绝贪，此生端合住茅庵。",
      "岂无松竹梅三友，只有诗书画一龛。",
      "瑞现昙花都是幻，味寻谏果要回甘。",
      "今宵谁共谈风月，默数星辰看斗南。"
    ]
  },
  {
    "id": "adcfe4db142c4ae98b27fca01a95c3fd",
    "title": "端阳前一日送官城太守之蜀仍步前韵",
    "authorName": "慧霖",
    "authorId": "adcfe4db142c4ae9d1457b72d1457b72",
    "dynasty": "清",
    "content": [
      "一官筹画百重城，锦里犹来早著名。",
      "骑鹤未缠腰万贯，听猿先下泪三声。",
      "且将酒醉端阳节，难得诗传蜀道行。",
      "傥是淮南遥问讯，为言我辈独钟情。"
    ]
  },
  {
    "id": "adcfe4db142c4ae9b2fb7c2cbc5761e5",
    "title": "庚午三月三日招诸大雅松云精舍修禊集兰亭字",
    "authorName": "慧霖",
    "authorId": "adcfe4db142c4ae9d1457b72d1457b72",
    "dynasty": "清",
    "content": [
      "契合形殊坐品贤，临风感事亦欣然。",
      "一春流水怀今日，万古人生骋少年。",
      "有管无弦幽静室，左兰右竹盛阴天。",
      "清游长在初修地，此外林亭况已迁。"
    ]
  },
  {
    "id": "adcfe4db142c4ae90030791f778a615c",
    "title": "西湖放歌",
    "authorName": "慧霖",
    "authorId": "adcfe4db142c4ae9d1457b72d1457b72",
    "dynasty": "清",
    "content": [
      "曩闻西湖景，奇胜甲天下。今年六月始来游，所闻不及所见者。",
      "西湖山，如画图，楼台缥缈开蓬壶。西湖水，清见底，净碧荷花香卅里。",
      "若将西湖比贤士，光风霁月何清美。若将西湖比西子，澹妆浓抹洵如此。",
      "白公苏公两仙才，为政风流先后来。酒魂诗魄在何处，夜深飘渺云车回。",
      "表忠旧迹祠宇在，苏小坟头春似海。英雄事业儿女情，俯仰千秋发深慨。",
      "金牛之湖尚可游，销金之窝安得留。吁嗟乎！人生到此亦快意，何必五岳名山一一穷搜求。"
    ]
  },
  {
    "id": "adcfe4db142c4ae9e6c942851cd60151",
    "title": "平山堂",
    "authorName": "慧霖",
    "authorId": "adcfe4db142c4ae9d1457b72d1457b72",
    "dynasty": "清",
    "content": [
      "平远楼台据蜀冈，三峰起伏万松苍。风流太守开公宴，江上诸山到此堂。",
      "曾制荷觞倾碧酿，似甘棠。醉翁之意髯翁得，同爇文忠一瓣香。"
    ]
  },
  {
    "id": "adcfe4db142c4ae92692a750c4653e63",
    "title": "砚生太史将入都同人于重阳于三日就菊设饯以屋小于舟人澹如菊分韵得屋字",
    "authorName": "慧霖",
    "authorId": "adcfe4db142c4ae9d1457b72d1457b72",
    "dynasty": "清",
    "content": [
      "桂石已无山，松云尚有屋。",
      "君还玉照堂，不羡王官谷。",
      "索笑春寻梅，撷芳秋摘菊。",
      "离怀托篇什，共向篱根读。",
      "送酒劳白衣，敲诗剪红烛。",
      "更偷半日闲，相劝一杯足。",
      "公等文字豪，我惭笔花秃。",
      "愿随江月行，扣舷和清曲。"
    ]
  },
  {
    "id": "adcfe4db142c4ae927ac295008933fdd",
    "title": "太史倚装待发连日枉顾话别恳恳无已叠韵奉简",
    "authorName": "慧霖",
    "authorId": "adcfe4db142c4ae9d1457b72d1457b72",
    "dynasty": "清",
    "content": [
      "北风江上来，寒月照野屋。",
      "荐士有昌黎，爱僧如郑谷。",
      "拟上北阙书，还对南山菊。",
      "花不受人怜，诗成招我读。",
      "临别重论文，夜游期炳烛。",
      "于意究云何，幽情畅未足。",
      "傥逢笑口开，无碍吟髭秃。",
      "行行重行行，为君歌一曲。"
    ]
  },
  {
    "id": "adcfe4db142c4ae97c1e36b499a45c6a",
    "title": "李莲生茂才以长句为题小草依韵奉谢",
    "authorName": "慧霖",
    "authorId": "adcfe4db142c4ae9d1457b72d1457b72",
    "dynasty": "清",
    "content": [
      "修竹心虚坚有节，老梅骨瘦硬如铁。乾坤清气得来难，一卧空山休漏曳。",
      "是空是色年复年，空中幻出云霞烟。不恨生在千年后，但恨生不千年前。",
      "有诗可吟酒可醉，菩提即是逃禅处。一朵梅花一首诗，万个吟身万梅树。",
      "李侯生有冰雪姿，倾心为我题长句。李侯李侯歌漫夸，请将此笔凌云霞。",
      "不然署作护花使，愿与仙人扫落花。君不见仙骨珊珊身落落，举头一拔红尘脚，定有清风振河岳。"
    ]
  },
  {
    "id": "adcfe4db142c4ae9eae1f61e04ad9ca0",
    "title": "答和李晴川宗伯见赠原韵",
    "authorName": "慧霖",
    "authorId": "adcfe4db142c4ae9d1457b72d1457b72",
    "dynasty": "清",
    "content": [
      "半生多愧一无能，况是云堂退院僧。",
      "花径得闲仍自扫，诗坛相望几人登。",
      "但教心地明如月，何碍头衔冷似冰。",
      "曾制荷觞邀竹醉，名山风雨话传镫。",
      "面壁能参文字禅，一花一石总清妍。",
      "法云珍重开初地，香火终须赖后贤。",
      "自有洞天藏白鹿，本来居士属青莲。",
      "投桃报李吾何敢，且结三生未了缘。"
    ]
  },
  {
    "id": "adcfe4db142c4ae98153810ead8467e7",
    "title": "题云谷上人梅花帐额有罗浮清梦四字",
    "authorName": "慧霖",
    "authorId": "adcfe4db142c4ae9d1457b72d1457b72",
    "dynasty": "清",
    "content": [
      "少年上人号云谷，不独修慧还修福。",
      "四大床参明月禅，一团瓢借梅花宿。",
      "梅花之气清且幽，无端思入罗浮游。",
      "罗浮有约不能到，佛在心头莫远求。",
      "精蓝曾是将军宅，何不种梅伴老柏。",
      "暗香浮动影横斜，梦魂一觉东方白。"
    ]
  },
  {
    "id": "adcfe4db14300e8c059166366aa7abf6",
    "title": "山海关",
    "authorName": "汪松",
    "authorId": "adcfe4db14300e8cd1457b72d1457b72",
    "dynasty": "清",
    "content": [
      "关势横吞海，波光直接天。",
      "帆飞孤屿外，城锁乱山颠。",
      "俯瞰鱼龙戏，平临日月悬。",
      "高楼据形胜，千里控幽燕。"
    ]
  },
  {
    "id": "adcfe4db14300e8c6a20e5f46057d26b",
    "title": "秋夜",
    "authorName": "汪松",
    "authorId": "adcfe4db14300e8cd1457b72d1457b72",
    "dynasty": "清",
    "content": [
      "牢落深秋候，匡床坐复眠。",
      "一声远归雁，万里欲寒天。",
      "隔院砧何急，虚窗月自圆。",
      "不堪思往事，欹枕夜如年。"
    ]
  },
  {
    "id": "adcfe4db14300e8ca5dc2a7f51c89b00",
    "title": "观猎",
    "authorName": "汪松",
    "authorId": "adcfe4db14300e8cd1457b72d1457b72",
    "dynasty": "清",
    "content": [
      "鸟道盘盘入碧隈，羊肠河曲水潆洄。",
      "蕃王似雁随秋至，塞马如云压地来。",
      "万乘旌旗驱虎豹，六军戈戟拥风雷。",
      "微臣得睹天王狩，愧乏《长杨》献赋才。"
    ]
  },
  {
    "id": "adcfe4db1431e82e1c2b9fe0419bc99d",
    "title": "题彭祖张苍像",
    "authorName": "程琼",
    "authorId": "adcfe4db1431e82ed1457b72d1457b72",
    "dynasty": "清",
    "content": [
      "苦惜年光恋幻身，白头私擅梦边春。",
      "儿家酬酒凄然问，可有齐眉耦齿人。"
    ]
  },
  {
    "id": "adcfe4db1431e82e875ad7bb8523955b",
    "title": "集古今宫闺德容兼备者若干人题其上",
    "authorName": "程琼",
    "authorId": "adcfe4db1431e82ed1457b72d1457b72",
    "dynasty": "清",
    "content": [
      "艳淑如斯例作尘，相逢可即昔时人。",
      "愿将彼骨吹成土，持葬儿今屡转身。"
    ]
  },
  {
    "id": "adcfe4db1431e82ece765e38ad3ff2f3",
    "title": "释牡丹亭传奇色情难坏意",
    "authorName": "程琼",
    "authorId": "adcfe4db1431e82ed1457b72d1457b72",
    "dynasty": "清",
    "content": [
      "何自有情因色有，何缘造色为情生。",
      "如环情色成千古，艳艳荧荧画不成。"
    ]
  },
  {
    "id": "adcfe4db1431e82e23e5ac4679e14996",
    "title": "有疾豫别玉勾词客",
    "authorName": "程琼",
    "authorId": "adcfe4db1431e82ed1457b72d1457b72",
    "dynasty": "清",
    "content": [
      "风流嘉庆古难均，共命同心异别亲。",
      "应恨块泥将打破，谁能再塑管夫人。"
    ]
  },
  {
    "id": "adcfe4db1431e82edbfa5d20ef41c525",
    "title": "卧病坐乐轩",
    "authorName": "程琼",
    "authorId": "adcfe4db1431e82ed1457b72d1457b72",
    "dynasty": "清",
    "content": [
      "日日薰香礼觉王，不任操作不缝裳。",
      "谁知鹿苑无生诀，未及龙宫不死方。"
    ]
  },
  {
    "id": "adcfe4db1431e82e61263551c4be597e",
    "title": "疾作梦母氏孙淑人挈儿来兹不复梦矣",
    "authorName": "程琼",
    "authorId": "adcfe4db1431e82ed1457b72d1457b72",
    "dynasty": "清",
    "content": [
      "为痛宁馨转自伤，相随却恨我无娘。",
      "更谁看等千金重，只我佳人断绣肠。"
    ]
  },
  {
    "id": "adcfe4db1431e82e52435dc6721146a0",
    "title": "属玉勾生椁外题小眠斋三字",
    "authorName": "程琼",
    "authorId": "adcfe4db1431e82ed1457b72d1457b72",
    "dynasty": "清",
    "content": [
      "千春万载此沈埋，坐乐轩中只暂挨。",
      "岂可便无题额处，相烦亲署小眠斋。"
    ]
  },
  {
    "id": "adcfe4db143e9bfd67f0d2c7cd9cab88",
    "title": "雨中同申笏山寓直西苑",
    "authorName": "吴肇元",
    "authorId": "adcfe4db143e9bfdd1457b72d1457b72",
    "dynasty": "清",
    "content": [
      "宫观郁相望，霏微花气香。",
      "风生高柳外，秋起暮云傍。",
      "岚翠冲帘湿，蝉声带雨凉。",
      "共来搔短鬓，应已愧长杨。"
    ]
  },
  {
    "id": "adcfe4db144b03c0ee9763822c9f8969",
    "title": "仙人",
    "authorName": "窦遴奇",
    "authorId": "adcfe4db144b03c0d1457b72d1457b72",
    "dynasty": "清",
    "content": [
      "瑶台十二玉阑干，夜半天阶下紫鸾。",
      "说是仙人君不信，空留秋色满山寒。"
    ]
  },
  {
    "id": "adcfe4db144b03c0410072ec6c07e1b5",
    "title": "杂兴",
    "authorName": "窦遴奇",
    "authorId": "adcfe4db144b03c0d1457b72d1457b72",
    "dynasty": "清",
    "content": [
      "韝鹰具利爪，攫物厉秋风。",
      "使不逢狐兔，亦与凡鸟同。",
      "丈夫当无事，何以异凡庸。",
      "边徼忽多故，擐甲效从戎。",
      "灵鹊化金印，旗纛建交龙。",
      "铭勋膺上赏，晋爵列侯封。",
      "平时论豪杰，管乐亦无功。"
    ]
  },
  {
    "id": "adcfe4db145b8375f8eb3fa941e11b94",
    "title": "明妃冢",
    "authorName": "湛汎",
    "authorId": "adcfe4db145b8375d1457b72d1457b72",
    "dynasty": "清",
    "content": [
      "空恃朱颜惜饼金，独留遗恨到于今。",
      "琵琶一曲和番泪，芳草千年望汉心。",
      "自是美人多命薄，非关天子不恩深。",
      "孤坟三尺丰碑在，环佩春风未易寻。"
    ]
  },
  {
    "id": "adcfe4db145b83758fa94f5c1861d6c5",
    "title": "菊花",
    "authorName": "湛汎",
    "authorId": "adcfe4db145b8375d1457b72d1457b72",
    "dynasty": "清",
    "content": [
      "萧疏几本是天留，洁白纯黄托地幽。",
      "种者自知甘苦味，赏心不作绮罗秋。",
      "一枝敢在霜前折，九日应从篱下收。",
      "我有孀慈今鹤发，年年益寿向伊谋。"
    ]
  },
  {
    "id": "adcfe4db145b837545a4f70674962746",
    "title": "题方可村先生梦游出塞图",
    "authorName": "湛汎",
    "authorId": "adcfe4db145b8375d1457b72d1457b72",
    "dynasty": "清",
    "content": [
      "短榻蕉窗绿影肥，凉云一枕梦依稀。",
      "班生未老庄生老，匹马沙场胡蝶飞。"
    ]
  },
  {
    "id": "adcfe4db145b8375762862fdea6a4a5e",
    "title": "舟中同秦西岩",
    "authorName": "湛汎",
    "authorId": "adcfe4db145b8375d1457b72d1457b72",
    "dynasty": "清",
    "content": [
      "千里荆湘共此行，布帆风饱向南征。",
      "怜君亦是初为客，未惯江湖一片情。"
    ]
  },
  {
    "id": "adcfe4db145dd09b2df510cf89b61b50",
    "title": "登黄鹤楼",
    "authorName": "曹志道",
    "authorId": "adcfe4db145dd09bd1457b72d1457b72",
    "dynasty": "清",
    "content": [
      "不见仙人黄鹤归，白云江上弄斜晖。",
      "谁吹玉笛阑干外，恐有梅花五月飞。"
    ]
  },
  {
    "id": "adcfe4db146079390f2d210a6ae2dca9",
    "title": "仲冬十一日雪后登泰山绝顶放歌",
    "authorName": "许乃谷",
    "authorId": "adcfe4db14607939d1457b72d1457b72",
    "dynasty": "清",
    "content": [
      "泰山高高四千丈，拔地矗立青冥上。",
      "狂来直欲扪青冥，安得丹梯送吾往。",
      "天风卷地浮云开，碧霞幻出金银台。",
      "雪花皑皑塞岩谷，长啸乱踏琼瑶来。",
      "红门以上忽奇绝，峰峦黝赭镕寒铁。",
      "氤氲肤寸弥山头，瞥眼云中一峰凸。",
      "秦松汉柏枝交横，奔湍飞瀑声相迎。",
      "耸身入云失云影，烟耶雾耶空中行。",
      "摩崖擘窠隐复见，模糊金碧梵王殿。",
      "同游三子何处来，咫尺闻声不相见。",
      "掣锁直蹑南天门，石磴陡绝惊人魂。",
      "曈曈红日破空至，一洗漨浡开乾坤。",
      "下视尘寰在何许，千山万山一齐俯。",
      "白云如海足下生，一色茫茫到天宇。",
      "洪崖天半来拍肩，招呼更上日观巅。",
      "一杯明灭沧海水，九点隐约齐州烟。",
      "嬴秦烈焰焚书史，丰碑屹立都无字。",
      "七十二代金泥封，灭没不知何处是。",
      "吾侪游戏人世间，姓名岂必留尘寰。",
      "举头天外发奇想，御风而去何须还。"
    ]
  },
  {
    "id": "adcfe4db146079393529ff5bcdfe08f1",
    "title": "暮宿东岳庙",
    "authorName": "许乃谷",
    "authorId": "adcfe4db14607939d1457b72d1457b72",
    "dynasty": "清",
    "content": [
      "尘世茫茫感，今宵得暂休。",
      "十州同一梦，百岁此浮枢。",
      "嘘气吞江海，腾身出斗牛。",
      "摩崖碑畔宿，心与白云游。"
    ]
  },
  {
    "id": "adcfe4db146079390ba79a26b223b8ad",
    "title": "和魏春松师孤山探梅寄怀元韵",
    "authorName": "许乃谷",
    "authorId": "adcfe4db14607939d1457b72d1457b72",
    "dynasty": "清",
    "content": [
      "西湖作香海，倒浸翠微嶂。",
      "花开人未归，清夜梦来访。",
      "一笑花底眼，鹤子悄相向。",
      "梦醒边徼羁，那得任旷放。",
      "天山五月雪，寒气逼朝望。",
      "见雪不见花，雪在青云上。",
      "龙门天际遥，矫首万山障。",
      "奚止故乡情，惆怅难具状。",
      "何时从杖履，一舸中流漾。",
      "晨兴摘花餐，夕归答渔唱。",
      "未了文字缘，亦颇林泉尚。",
      "风尘岂初愿，樗材劳哲匠。",
      "岁月嗟蹉跎，消得屐几两。",
      "余杭酒百壶，神王兴酣畅。",
      "酎写寻春图，渴笔见力量。"
    ]
  },
  {
    "id": "adcfe4db14735f00d36dfab8cc59ced6",
    "title": "晓过东昌",
    "authorName": "张培金",
    "authorId": "adcfe4db14735f00d1457b72d1457b72",
    "dynasty": "清",
    "content": [
      "破晓征车发，如龛坐未安。",
      "野平风力大，霜重月光寒。",
      "老树栖乌稳，危桥度马难。",
      "遥知花信好，春在五云端。"
    ]
  },
  {
    "id": "adcfe4db14843f9d84ed9bb95eaae098",
    "title": "祭惠献贝子文",
    "authorName": "何勉",
    "authorId": "adcfe4db14843f9dd1457b72d1457b72",
    "dynasty": "清",
    "content": [
      "天潢出帅扫搀枪，旗指东南拯火汤。",
      "胆裂么么谈笑靖，声闻山海鼓金香。",
      "解悬闽浙仁功溥，享祀春秋德颂长。",
      "遗爱未忘逢善继，再来生佛裕前光。"
    ]
  },
  {
    "id": "adcfe4db14843f9df2f54d79d0f72877",
    "title": "喜雨和韵",
    "authorName": "何勉",
    "authorId": "adcfe4db14843f9dd1457b72d1457b72",
    "dynasty": "清",
    "content": [
      "不愁大网漏吞舟，只恐量沙效唱筹。",
      "百计疗饥终末策，三祈得雨释千忧。",
      "田间喜色农夫面，沟曲欢声泽水流。",
      "原隰均沾勤树艺，伫观丰稔遍西畴。"
    ]
  },
  {
    "id": "adcfe4db1486a287958d3481498ac064",
    "title": "褒斜道中",
    "authorName": "杨超曾",
    "authorId": "adcfe4db1486a287d1457b726e62a992",
    "dynasty": "清",
    "content": [
      "千尺连云磴，雄奇自古传。",
      "石开微有地，峰合更无天。",
      "车马迷襄野，楼台俯汉川。",
      "重关天险在，烧绝自何年。"
    ]
  },
  {
    "id": "adcfe4db1486a287323a00aed43abe98",
    "title": "环珠庙江阁酬周穆门",
    "authorName": "杨超曾",
    "authorId": "adcfe4db1486a287d1457b726e62a992",
    "dynasty": "清",
    "content": [
      "危楼凌汉涘，复此暂居停。",
      "月忆来时白，山从去后青。",
      "人烟凝晚霭，船火散疏星。",
      "绿水过清绝，还令郢客听。"
    ]
  },
  {
    "id": "adcfe4db1487a8291f5a9a5c17404cf7",
    "title": "任丘题壁",
    "authorName": "程同文",
    "authorId": "adcfe4db1487a829d1457b72d1457b72",
    "dynasty": "清",
    "content": [
      "隐隐雷声大道车，飘飘蜀锦远山霞。",
      "荒村桥畔客沽酒，高柳路旁人卖花。",
      "来往无端同过鸟，公私何处问池蛙。",
      "谁言白发能公道，只有愁人鬓早华。"
    ]
  },
  {
    "id": "adcfe4db1487a82975b25a04ebc13840",
    "title": "桐庐道中杂诗",
    "authorName": "程同文",
    "authorId": "adcfe4db1487a829d1457b72d1457b72",
    "dynasty": "清",
    "content": [
      "春风吹客又天涯，帆转青山一叶斜。",
      "日暮愁生江水急，荒亭细雨湿梅花。"
    ]
  },
  {
    "id": "adcfe4db1487a82975b25a04e144c4c3",
    "title": "桐庐道中杂诗",
    "authorName": "程同文",
    "authorId": "adcfe4db1487a829d1457b72d1457b72",
    "dynasty": "清",
    "content": [
      "江边艇子小于棱，雪洒乌蓬白渐多。",
      "水浅更无鱼可网，老渔昼卧抱寒蓑。"
    ]
  },
  {
    "id": "adcfe4db1487a829c1e283b0a8d16ffc",
    "title": "卿云万熊奇峰歌",
    "authorName": "程同文",
    "authorId": "adcfe4db1487a829d1457b72d1457b72",
    "dynasty": "清",
    "content": [
      "碧天四幕群山俯，猎猎阴风苍藓古。一片边城万里沙，朵云吹落神霄府。",
      "神霄帝君昔持世，四海升平日无事。功业高垂党籍碑，余事林泉写清閟。",
      "寿山艮岳真蓬壶，成纲花石东南输。一丛翠竹穿牛领，三本黄杨急羽符。",
      "诸峰括尽九州秀，不但品评皱透瘦。官家天纵精六法，化出烟峦与云岫。",
      "就中独立谁第一，神应昭功世无右。此石当年亦其亚，诏求早被黄封帕。",
      "万夫缒取吴越创，千里挽供淮汴跨。萼绿华堂小洞天，位置深深花木罅。",
      "临风缥缈仙袂飞，堕地絪缦妙鬘卸。卿云万熊之奇峰，矜宠佳名帝所借。",
      "左元仙伯玉真妃，拂拭云根定清暇。可怜费尽移山手，夜半俄为大力负。",
      "作炮难施墨守功，挥鞭已劫秦灰走。是谁尤物珍区区，北来辇致包氍毹。",
      "成周石鼓殷玉钺，等是当时胜国俘。悠悠辽水日东注，指点金源北京路，摩挲遗物识宣和，斜阳下马行人驻。",
      "坚牢阅世幻云烟，小劫匆匆六百年。回头五国城南道，石不能言亦黯然。"
    ]
  },
  {
    "id": "adcfe4db148d5e221cd0581198f146db",
    "title": "读谷原清隐庵感旧诗却寄温州",
    "authorName": "汪仲鈖",
    "authorId": "adcfe4db148d5e22d1457b72d1457b72",
    "dynasty": "清",
    "content": [
      "蛤吠蝉吟几夕阳，精庐小驻记槐黄。",
      "当时诗酒真成错，此地湖山故著狂。",
      "佛供尘龛浑面熟，朋联雨榻各形忘。",
      "前因似梦无端醒，茧纸题愁远寄将。"
    ]
  },
  {
    "id": "adcfe4db148d5e221cd058110b25f49e",
    "title": "读谷原清隐庵感旧诗却寄温州",
    "authorName": "汪仲鈖",
    "authorId": "adcfe4db148d5e22d1457b72d1457b72",
    "dynasty": "清",
    "content": [
      "春风桃李各言姿，台隶群芳又一时。",
      "棋局收来元息诟，琴弦绝后那求知。",
      "悠悠眼且横双白，踽踽袍宁染一缁。",
      "豹隐怀文吾纵愧，只今坚守浪翁规。"
    ]
  },
  {
    "id": "adcfe4db148d5e221cd05811d1d25920",
    "title": "读谷原清隐庵感旧诗却寄温州",
    "authorName": "汪仲鈖",
    "authorId": "adcfe4db148d5e22d1457b72d1457b72",
    "dynasty": "清",
    "content": [
      "冲寒去唤隔江䒀，眠食他州胜旧无。",
      "射圃将军陪缓带，经斋弟子对肥壶。",
      "灵丹或许陶公乞，丽句还从谢客摹。",
      "雁荡龙湫疲应接，梦魂何暇到南湖。"
    ]
  },
  {
    "id": "adcfe4db148d5e221cd05811e6f741a3",
    "title": "读谷原清隐庵感旧诗却寄温州",
    "authorName": "汪仲鈖",
    "authorId": "adcfe4db148d5e22d1457b72d1457b72",
    "dynasty": "清",
    "content": [
      "寂寞为床摈影聊，药匙茶筅送昏朝。",
      "三楹老屋攻无蚁，百轴残书护有猫。",
      "摹古但蕲车合辙，违时安觊树同条。",
      "思君一语何由面，梅雨潺潺发短谣。"
    ]
  },
  {
    "id": "adcfe4db148d5e22dc8eb33ff8b50db5",
    "title": "奉酬息园从叔送别元韵同厚石作",
    "authorName": "汪仲鈖",
    "authorId": "adcfe4db148d5e22d1457b72d1457b72",
    "dynasty": "清",
    "content": [
      "易水今成两度游，临觞无语对朋俦。",
      "钝根每愧书撑腹，坦路宁嗟命压头。",
      "水竹一年赊半宅，风霜千里绽重裘。",
      "负暄梦里谈经地，踪迹浑如旋磨牛。"
    ]
  },
  {
    "id": "adcfe4db148d5e22bdc02ab118684508",
    "title": "题东坡定惠院寓居月夜偶出及次韵前篇二诗草稿真迹即用其韵其一",
    "authorName": "汪仲鈖",
    "authorId": "adcfe4db148d5e22d1457b72d1457b72",
    "dynasty": "清",
    "content": [
      "碧梧翠柏庭锁凉，一雨丁耽晨达夜。",
      "遗迹坡翁昔所珍，囊开古锦明灯下。",
      "意忘工拙特秀劲，藤纸今犹墨光泻。",
      "《海棠》诗传凡几本，同时醉笔应差亚。",
      "改罢长吟忆少陵，赠翁一语吾能借。",
      "道山魂去竟无还，五百春秋相代谢。",
      "重函本是子京物，春日装池道南舍。",
      "幸不家如卢绛贫，韵书肯换街头蔗。",
      "坐中好事对钩摹，寒具多油涴还怕。",
      "出神入化岂偶然，墨猪世上空讥骂。"
    ]
  },
  {
    "id": "adcfe4db148d5e221a7f3a641cfb4703",
    "title": "刘松年苏蕙织锦图",
    "authorName": "汪仲鈖",
    "authorId": "adcfe4db148d5e22d1457b72d1457b72",
    "dynasty": "清",
    "content": [
      "绍熙画手仕女最神妙，宫蚕出塞流传多。娉婷更貌苏蕙子，画谱纵轶应非讹。",
      "中闰䆗窱启凉月，有人无语纤裳拖。襄阳不入五更梦，鸳机轧轧无停梭。",
      "桐飘露井蛩绕砌，夜明帘外低秋河。张萱之三周昉一，御玩要不夸宣和。",
      "江南佳本题句满，记曾摘录烦东坡。暗门此卷偶尔得，剧于十五之女三摩娑。",
      "当时伊人抱孤影，阳台暮雨愁如何。流黄宛转织恨字，八百四十历历明星罗。",
      "文成自谓世莫解，巧压四角盘中歌。岂知桃村有美性痴绝，回环络绎工清哦。",
      "鱼笺亦似写新怨，墨痕黯淡如曹娥。我题此画重叹薄命妾，几人悔过逢连波。"
    ]
  },
  {
    "id": "adcfe4db148d5e22d1b7543c7a647f49",
    "title": "幻居庵观明万历名人分写大方广佛华严经",
    "authorName": "汪仲鈖",
    "authorId": "adcfe4db148d5e22d1457b72d1457b72",
    "dynasty": "清",
    "content": [
      "暑风吹满娑罗径，《华严》墨海探佛乘。阅古奚惭肉眼肉，偷闲却爱净域净。",
      "前贤已往尘劫换，故纸初开墨香迸。译经人称晋法业，补经年记唐证圣。",
      "清凉师疏微可参，金轮帝序秽堪屏。世界真从檐卜藏，光明定有兜罗映。",
      "百年以前道琳出，万历之间宝阁盛。三吴文物借庄严，五载衣粮费千请。",
      "好事当时各擅名，传观我辈尤生敬。寒山弟子赵宦光，笠坞学人文震孟。",
      "松圆诗老钤记亲，雪峤禅师偈语证。余人半为祈功德，或者径欲逃名姓。",
      "闲心无著即为安，公案已添毋乃病。此去中峰去住曾，此经异代迁流更。",
      "十万文同龙树裒，七万字许宜官并。伊余白业久欲专，在家俗缘嗟未竟。",
      "笔聚须弥徒尔为，墨量大海何能称。且领清甘饭后茶，稍闻疏寂花前磬。",
      "重来牢记看经时，屡那白月当炎令。"
    ]
  },
  {
    "id": "adcfe4db148d5e22aab9212922c95db3",
    "title": "马文毅公汇草辨疑歌",
    "authorName": "汪仲鈖",
    "authorId": "adcfe4db148d5e22d1457b72d1457b72",
    "dynasty": "清",
    "content": [
      "祖张父卫繁文兴，辨疑晦叔前明称。马公书出蒙难际，大节岂与时争能。",
      "逆藩烽火连西粤，公昔乘危实仓卒。任寄岩疆仅四年，兵围台署当三月。",
      "引刀绝食羁囚，降表誓不签名投。此人倔强贼语信，击笏大字题于楼。",
      "𪑜𪐴点𪑮源流讨，一寸毛锥泄忧抱。瘴雾迷漫土窖深，想同血流淋漓草。",
      "太息我生真有命，帙分十二毫锋劲。公书不见见公诗，整襟雒诵还生敬。",
      "天之所佑妖孽歼，敕祠予葬皇恩兼。盲风怪雨广福寺，迎归敝簏精灵潜。",
      "君不见鲁公忠烈垂不朽，笔如修椽字如斗。圣哲余能语岂诬，酹公敢用张颠酒。"
    ]
  },
  {
    "id": "adcfe4db148d5e229d621f8d4e1ba0ce",
    "title": "题吴樵史就鸥阁",
    "authorName": "汪仲鈖",
    "authorId": "adcfe4db148d5e22d1457b72d1457b72",
    "dynasty": "清",
    "content": [
      "寥天漠漠风猎猎，我居硖中旬已浃。",
      "青衫白发笑逢君，芦苇夤缘意稠叠。",
      "三椽巧与市廛避，一榻凉多风露接。",
      "阁前看山山拥帘，阁里读书书满箧。",
      "游湍戏渚趣略同，泛宅浮家情敌惬。",
      "一线寒流且伴眠，四围翠影常闻唼。",
      "容颜五十未衰飒，景物东西恣收拾。",
      "索处自怜虽作赋，长贫乞米空书帖。",
      "周旋渔弟与樵兄，扶持山童并灶妾。",
      "定心纵断隔楼钟，照眼还开满林叶。",
      "瓢不空心酒细倾，屐无前齿苔争蹑。",
      "旅人地主两相忘，看君醉启丹砂颊。"
    ]
  },
  {
    "id": "adcfe4db148d5e2204dc255167fc747d",
    "title": "续中草堂蜡梅同吴樵史陈秋坪赋",
    "authorName": "汪仲鈖",
    "authorId": "adcfe4db148d5e22d1457b72d1457b72",
    "dynasty": "清",
    "content": [
      "敝裘透尖风，畏寒寒已作。",
      "木石枯与居，僵立更偃卧。",
      "何来黄一枝，春光暗引破。",
      "栗玉色可玩，雕蕾圜不大。",
      "百卉久矣腓，天公闲岂奈。",
      "巧返玉梅魂，染酥未嫌涴。",
      "雏蜂缀点点，丛玲悬个个。",
      "鼻观香屡吹，更讶熏百和。",
      "饮非主人癖，清醥出亦颇。",
      "对花壶细倾，稍稍压清饿。",
      "因思坡谷眼，标题定弗过。",
      "萧然世外姿，宁屑落尘堁。",
      "纸帐掩不眠，铜炉拥还坐。",
      "句子效陆郎，冷淡完旧课。"
    ]
  },
  {
    "id": "adcfe4db148d5e228eb7f50b1e076cca",
    "title": "夏夜小方壶同萚石豫堂先生厚石作",
    "authorName": "汪仲鈖",
    "authorId": "adcfe4db148d5e22d1457b72d1457b72",
    "dynasty": "清",
    "content": [
      "梅雨乍歇梅风微，桐花绕庭作雪飞。",
      "四三冷伴拥深夕，都是去年花下客。",
      "花开花谢曾几时，花应笑人忙未知。",
      "酒力诗怀两无奈，等闲负此分镫坐。",
      "簟纹扇影凉与亲，秋风弹指成前因。",
      "早蝉珍重催斜日，警我劳心声第一。",
      "镜光十里涵新荷，湖船并坐欹侧过。",
      "逋暑僧寮会应再，梦魂已越孤山背。"
    ]
  },
  {
    "id": "adcfe4db148d5e22f5e4ef810c656e09",
    "title": "九月十二日集范湖草堂补作重九有赋",
    "authorName": "汪仲鈖",
    "authorId": "adcfe4db148d5e22d1457b72d1457b72",
    "dynasty": "清",
    "content": [
      "乌蟾过眼何骎骎，鸱夷祠外虚登临。萸囊菊枕已陈迹，一杯终要开烦襟。",
      "夙兴天色喜澄爽，三径忽送跫然音。酒人麇至意良惬，履綦乱印苔花深。",
      "一泓者池碧以浏，一拳者石奇而嵚。娑罗下覆藤上络，引吭飞出双青禽。",
      "斯园踞胜五百载，岳曹相继高风钦。烟云一旦落吾手，古倏成古今成今。",
      "陶庄黄雀马簖蟹，佐以新酿循环斟。及时行乐语非诞，{髟巩}松渐见霜毛侵。",
      "坡翁南迁寄儋耳，放翁老病居山阴。开樽类不拘节候，达人寓物无成心。",
      "去年万子客京国，黑窑广外高台寻。朋笺好事补佳会，惜余未获陪冠簪。",
      "天南天北等牢落，悲秋但效寒虫吟。凭阑旧雨入遐想，斜阳西堕鸦投林。"
    ]
  },
  {
    "id": "adcfe4db148d5e22b667edb21d7478b2",
    "title": "湘客见访留饮有作",
    "authorName": "汪仲鈖",
    "authorId": "adcfe4db148d5e22d1457b72d1457b72",
    "dynasty": "清",
    "content": [
      "岿然苕上翁，齿豁发且皤。",
      "晚境天所阢，迍邅理云那。",
      "辟纑室无人，孤绝成头陀。",
      "无棠复谁念，叩盆不能歌。",
      "食子久已亡，一恸如西河。",
      "收子仅髫龀，析薪斯负荷。",
      "莓莓东郊田，莨莠侵其禾。",
      "无以具饘粥，谋生策如何。",
      "余也厌嚣尘，城隈辟行窝。",
      "手把种树书，自比郭橐驼。",
      "消寒有成约，翁今刺船过。",
      "旧游复旧游，亭馆聊婆娑。",
      "人生信如寄，日月东逝波。",
      "非金亦非石，焉能保不磨。",
      "万事姑置之，勉尽金叵罗。",
      "心为忧患撄，所失良已多。",
      "我言翁曰然，渥赭颜徐酡。",
      "绳床澹无梦，西风撼庭柯。"
    ]
  },
  {
    "id": "adcfe4db148d5e22b9acbc21fb69da2a",
    "title": "题东坡定惠院寓居月夜偶出及次韵前篇二诗草稿真迹即用其韵其二",
    "authorName": "汪仲鈖",
    "authorId": "adcfe4db148d5e22d1457b72d1457b72",
    "dynasty": "清",
    "content": [
      "清溪相送来黄州，侨寓城南恰春夜。",
      "惊魄乌台缧绁边，闲心狮座幡幢下。",
      "铁拄杖瘦信步携，药玉船深尽清泻。",
      "蔬饭六时分供养，竹梅一院联朋亚。",
      "枯形瘁色固世弃，美景良辰宝天借。",
      "梦里妻孥月缺圆，镜中须鬓花开谢。",
      "回头富贵总浮沤，放眼乾坤真传舍。",
      "苦则能全当道李，佳须渐入堆盘蔗。",
      "有田不去岂非顽，来日无多更堪怕。",
      "展公剩墨识公心，渔樵杂处何妨骂。"
    ]
  },
  {
    "id": "adcfe4db149e6282717446579aa48bbd",
    "title": "暮登望江楼",
    "authorName": "李应莘",
    "authorId": "adcfe4db149e6282d1457b72d1457b72",
    "dynasty": "清",
    "content": [
      "古木带斜晖，空城锁翠微。",
      "遥帆际天没，孤鹜破云飞。",
      "寒色一江远，轻装何日归。",
      "关山尘土泪，俏尽老莱衣。"
    ]
  },
  {
    "id": "adcfe4db149e62820a073b38efc9c9af",
    "title": "观音峡晓发",
    "authorName": "李应莘",
    "authorId": "adcfe4db149e6282d1457b72d1457b72",
    "dynasty": "清",
    "content": [
      "春水万千程，孤篷更远征。",
      "峡云高欲落，江雨细无声。",
      "酒逼寒威薄，香盘晓篆轻。",
      "由来看异境，不算负生平。"
    ]
  },
  {
    "id": "adcfe4db149e628257219a8bbafa57c7",
    "title": "春日游可园感赋",
    "authorName": "李应莘",
    "authorId": "adcfe4db149e6282d1457b72d1457b72",
    "dynasty": "清",
    "content": [
      "古刹寻春乘逸兴，名园访胜逐清游。",
      "烟云莽苍千章木，风日荒寒百尺楼。",
      "此地芳樽尚裙屐，当年华屋已山丘。",
      "故乡亦有闲池馆，满目归鸦集暮愁。"
    ]
  },
  {
    "id": "adcfe4db149e62826f78eb57db78ce5a",
    "title": "阌乡道中",
    "authorName": "李应莘",
    "authorId": "adcfe4db149e6282d1457b72d1457b72",
    "dynasty": "清",
    "content": [
      "长堤新柳绿婆娑，山鸟惊啼客又过。",
      "远水平铺帆影少，春沙细叠縠纹多。",
      "乱蛙向夕鸣深涧，病马嘶风立断坡。",
      "见说潼关乡树近，今宵旅梦复如何。"
    ]
  },
  {
    "id": "adcfe4db149e62829de26a5ca7c64d75",
    "title": "寄远曲",
    "authorName": "李应莘",
    "authorId": "adcfe4db149e6282d1457b72d1457b72",
    "dynasty": "清",
    "content": [
      "桃花开，春风来。杨柳暮，春风去。春风来去年复年，杨柳桃花总如故。",
      "与君离别三千里，鸿雁不来锦鳞死，思君只似东流水。"
    ]
  },
  {
    "id": "adcfe4db149e62829eb19ec21b07d8d6",
    "title": "广汉早发有寄",
    "authorName": "李应莘",
    "authorId": "adcfe4db149e6282d1457b72d1457b72",
    "dynasty": "清",
    "content": [
      "荒鸡喈喈晓鸦语，红烛无光日华曙。",
      "平桥十里烟火青，是我当年送君处。",
      "别馆荒凉锁碧烟，闲门长遍青苔钱。",
      "马前惜别忽如梦，飞絮落花皆怅然。",
      "怅然却下金牛道，古恨如云寄烟草。",
      "翠柳千条折更生，只愁折尽行人老。"
    ]
  },
  {
    "id": "adcfe4db149e62823723a760bd88b010",
    "title": "李长吉古锦囊歌",
    "authorName": "李应莘",
    "authorId": "adcfe4db149e6282d1457b72d1457b72",
    "dynasty": "清",
    "content": [
      "冰蚕吐丝丝不绝，轩妃碎织西陵雪。",
      "裁成金彩错明灭，紫凤天吴绳百结。",
      "陇西年少长爪郎，天街走马神徜徉。",
      "凿空造化泣真宰，啾啾鬼语盈空囊。",
      "囊中惊人诗句好，召赴玉楼何太早。",
      "劫火烧残金凤皇，荒烟冷绣秋坟草。"
    ]
  },
  {
    "id": "adcfe4db149e6282508b813cf46a1a77",
    "title": "杂咏",
    "authorName": "李应莘",
    "authorId": "adcfe4db149e6282d1457b72d1457b72",
    "dynasty": "清",
    "content": [
      "墙头森森万竿竹，许借浓阴傍华屋。",
      "故宅荒凉扃复开，百年几见人歌哭。",
      "春衾梦断闻晓鸦，湘帘不卷波纹斜。",
      "夜来风雨解人意，小红开遍林檎花。"
    ]
  },
  {
    "id": "adcfe4db149e6282508b813ce726c419",
    "title": "杂咏",
    "authorName": "李应莘",
    "authorId": "adcfe4db149e6282d1457b72d1457b72",
    "dynasty": "清",
    "content": [
      "锦波弥弥锦鳞美，尺书中有相思子。",
      "柳枝枯尽江上青，兔走乌飞速如水。",
      "去雁声遥不复回，烟江几日风帆开。",
      "酒香百瓮泼春泪，惆怅故人殊未来。"
    ]
  },
  {
    "id": "adcfe4db149e62829d204b502cb96b07",
    "title": "华筵引",
    "authorName": "李应莘",
    "authorId": "adcfe4db149e6282d1457b72d1457b72",
    "dynasty": "清",
    "content": [
      "桂枝吐秀兰芽芳，鸾章凤綍何辉煌。黄金作壁玉作堂，满堂丝竹弹清商。",
      "侍女如花粲成行，珠环玉佩声锵锵。八珍五鲭遥相望，蟠桃冷咽昆仑霜。",
      "玉缺酒泻真珠香，势回北斗倾天浆。庭中白鹤相翱翔，雪眉霜鬓垂明珰。",
      "灵寿杖扶康且强，羲和叱驭回扶桑，壶中日月如年长。"
    ]
  },
  {
    "id": "adcfe4db149e62828543b2885965d5a2",
    "title": "喜晤谢麟伯同年却赠",
    "authorName": "李应莘",
    "authorId": "adcfe4db149e6282d1457b72d1457b72",
    "dynasty": "清",
    "content": [
      "寒蟾泣天云色愁，潺潺雨滴空堂秋。",
      "故人一别渺千里，梦魂远寄湘江头。",
      "宵镫结花朝鹊噪，扣门如雷君忽到。",
      "青袍白马旧少年，握手相看同一笑。",
      "闻君慷慨从西征，男儿意气何纵横。",
      "中兴诸将半茅土，十年事业雄书生。",
      "雨窗剪烛饮君酒，一读新诗一搔首。",
      "燕然万仞高嶙峋，看尔磨崖字如斗。"
    ]
  },
  {
    "id": "adcfe4db149e6282880c15ee949d2d19",
    "title": "贫儒叹",
    "authorName": "李应莘",
    "authorId": "adcfe4db149e6282d1457b72d1457b72",
    "dynasty": "清",
    "content": [
      "有儒有儒拙且迂，十年手写巾箱书。长安同学半卿相，箪瓢陋巷今何如。",
      "东家富儿好鞍马，终日驰猎城南隅。左臂仓鹰逞雄骏，仰笑右手牵韩卢。",
      "西邻大贾餍粱肉，百万一掷轻摴蒱。烹羊宰牛召宾客，暮闻丝管朝笙竽。",
      "青毡困卧叹何益，绕床妻子空饥呼。高歌枉用泣神鬼，坐令霜雪欺头颅。",
      "山中故人偶相访，抗论往往希黄虞。捉襟见肘岂云病，天靳智巧安吾愚。",
      "盘中粗粝愿同饱，蕨况可采芝可茹。吁嗟乎！有蕨可采芝可茹，慎勿浪曳侯门裾。"
    ]
  },
  {
    "id": "adcfe4db149e62821b6d675171ec4daa",
    "title": "庚午嘉平由都返济途中作",
    "authorName": "李应莘",
    "authorId": "adcfe4db149e6282d1457b72d1457b72",
    "dynasty": "清",
    "content": [
      "繁星灿满天，村犬吠不已。",
      "千家鼾睡时，老人方夜起。",
      "升车坐假寐，轮蹄声在耳。",
      "不意冥冥行，已逾三十里。",
      "公车从南来，联翩去如水。",
      "计彼登程时，鸡鸣亦方始。",
      "劳劳各未休，征尘几时洗。"
    ]
  },
  {
    "id": "adcfe4db149e62821b6d67510f6ab9e9",
    "title": "庚午嘉平由都返济途中作",
    "authorName": "李应莘",
    "authorId": "adcfe4db149e6282d1457b72d1457b72",
    "dynasty": "清",
    "content": [
      "初日出杲杲，人影长丈余。",
      "落日照马首，影长与之如。",
      "历历数亭堠，切切望室庐。",
      "岂惟念饥渴，意亦厌征车。",
      "授餐不求饱，适馆不择居。",
      "颓然引枕卧，梦境翻蘧蘧。",
      "劳生守田亩，此愿终恐虚。"
    ]
  },
  {
    "id": "adcfe4db149e62821b6d6751c83ea4fb",
    "title": "庚午嘉平由都返济途中作",
    "authorName": "李应莘",
    "authorId": "adcfe4db149e6282d1457b72d1457b72",
    "dynasty": "清",
    "content": [
      "数里一更棚，上书护行旅。",
      "视之阒无人，即有亦奚补。",
      "官事成具文，弊端不堪数。",
      "平心究所由，亦有难言苦。",
      "廉俸岂有盈，凡百皆责取。",
      "岂第奉旨甘，兼须活男女。",
      "岂第延宾朋，兼须饱仆圉。",
      "往来盛供张，交游竭资斧。",
      "事事期振兴，其费出何所。",
      "既乏点金术，多事或招侮。",
      "计较成废弛，江河此终古。",
      "寒鸦已归林，行人殊未息。",
      "迟发多戒心，投店反昏黑。",
      "幸有贤主人，殷勤拂尘席。",
      "盘盂进清水，一洗憔悴色。",
      "微风扇纸窗，短檠摇寸碧。",
      "疲马卧不喧，冷月照虚白。",
      "故乡好园亭，觞咏集畴昔。",
      "松菊手自栽，梦魂三载隔。",
      "羁愁遣已难，寒柝况永夕。"
    ]
  },
  {
    "id": "adcfe4db14c37076eb056a3cd253807d",
    "title": "咏水沙连图",
    "authorName": "黄吴祚",
    "authorId": "adcfe4db14c37076d1457b72d1457b72",
    "dynasty": "清",
    "content": [
      "二十馀社尽边湖，南北沿崖仄经纡。",
      "斗六门来通一线，诸番形胜岛中无。"
    ]
  },
  {
    "id": "adcfe4db14c37076eb056a3c9c64aa69",
    "title": "咏水沙连图",
    "authorName": "黄吴祚",
    "authorId": "adcfe4db14c37076d1457b72d1457b72",
    "dynasty": "清",
    "content": [
      "五色尨毛杂树皮，织成罽毯世稀奇。",
      "蛮娘妍好珠垂项，不见做田歌舞时。"
    ]
  },
  {
    "id": "adcfe4db14c370765313cf18be070ed9",
    "title": "咏上澹水八社",
    "authorName": "黄吴祚",
    "authorId": "adcfe4db14c37076d1457b72d1457b72",
    "dynasty": "清",
    "content": [
      "初冬出草入山深，先向林间听鸟音。",
      "荜雀飞来音较亮，诸番竞奋逐前禽。"
    ]
  },
  {
    "id": "adcfe4db14c370765313cf18ed534e30",
    "title": "咏上澹水八社",
    "authorName": "黄吴祚",
    "authorId": "adcfe4db14c37076d1457b72d1457b72",
    "dynasty": "清",
    "content": [
      "社中留客劝衔杯，诸妇相将送酒来。",
      "误进一杯须尽饮，漫分辞受起嫌猜。"
    ]
  },
  {
    "id": "adcfe4db14c8179e8da1069e01a2376a",
    "title": "过安庆怀黎天锡",
    "authorName": "谢宾王",
    "authorId": "adcfe4db14c8179ed1457b72d1457b72",
    "dynasty": "清",
    "content": [
      "埤堄秋深落木空，十年重听皖江鸿。",
      "潮声暝接千峰雨，塔顶高盘万里风。",
      "吴楚上游新组练，中原落日旧艨艟。",
      "欲商尊酒同心远，惆怅龙门意未穷。"
    ]
  },
  {
    "id": "adcfe4db14c8179e0fe57643125892a8",
    "title": "南昌遇赵宪副韫退",
    "authorName": "谢宾王",
    "authorId": "adcfe4db14c8179ed1457b72d1457b72",
    "dynasty": "清",
    "content": [
      "青山小队拥纶巾，华发论兵侍从臣。",
      "十载疏传明主纳，天涯宦似故人贫。",
      "秋镫乡语听鸿久，行幄人过问字频。",
      "莫望长安多踯躅，邹枚几见画麒麟。"
    ]
  },
  {
    "id": "adcfe4db14d9b6826b50c95374f5404e",
    "title": "旅店题壁",
    "authorName": "周恩绶",
    "authorId": "adcfe4db14d9b682d1457b72d1457b72",
    "dynasty": "清",
    "content": [
      "出门长揖谢西山，黄叶声中匹马还。",
      "万事不如归去好，百年能得几时间。",
      "浇愁有酒何辞醉，买笑无金不讳悭。",
      "残月晓风杨柳岸，此身疑在画图间。"
    ]
  },
  {
    "id": "adcfe4db14d9b682a97d89e369b15bcb",
    "title": "庚寅秋感",
    "authorName": "周恩绶",
    "authorId": "adcfe4db14d9b682d1457b72d1457b72",
    "dynasty": "清",
    "content": [
      "早见妖星作作芒，惊心烽火照伊凉。",
      "风悲草木千山月，野肃貔貅万灶霜。",
      "笳角试凭刘越石，旌旗谁识郭汾阳。",
      "飞刍挽粟筹非易，牛马还应忆武乡。"
    ]
  },
  {
    "id": "adcfe4db14d9b682a97d89e3919f046c",
    "title": "庚寅秋感",
    "authorName": "周恩绶",
    "authorId": "adcfe4db14d9b682d1457b72d1457b72",
    "dynasty": "清",
    "content": [
      "筹边终日倚危楼，此错如何铸六州。",
      "贾谊文章真可哭，杜陵戎马易生愁。",
      "虎头都护心空壮，猿臂将军老不侯。",
      "见说天山已飞雪，谁从中夜晃兜鍪。"
    ]
  },
  {
    "id": "adcfe4db14d9b682a97d89e3c14ffc5d",
    "title": "庚寅秋感",
    "authorName": "周恩绶",
    "authorId": "adcfe4db14d9b682d1457b72d1457b72",
    "dynasty": "清",
    "content": [
      "纵鸽声中起鹳鹅，羽林兵讵贵多多。",
      "尚凭大树留冯异，莫怪明珠谤伏波。",
      "落日平沙嘶铁骑，西风寒水渡银驼。",
      "大裘万丈三军纩，黄竹于今总不歌。"
    ]
  },
  {
    "id": "adcfe4db14d9b682a97d89e38267cbb6",
    "title": "庚寅秋感",
    "authorName": "周恩绶",
    "authorId": "adcfe4db14d9b682d1457b72d1457b72",
    "dynasty": "清",
    "content": [
      "莽莽河流万里源，洗兵安得挽昆仑。",
      "已闻怯走歌舒翰，可复生禽吐谷浑。",
      "金甲肯销犹恨晚，玉关思入总辜恩。",
      "何当寄语征西将，宵旰忧劳独至尊。"
    ]
  },
  {
    "id": "adcfe4db14df1fbbc69778ab57b61bfa",
    "title": "过样子岭",
    "authorName": "倭仁",
    "authorId": "adcfe4db14df1fbb90e13578fb8feff2",
    "dynasty": "清",
    "content": [
      "流水送行客，寒山历万重。",
      "半空盘鸟道，一径入云峰。",
      "皓皓摩天雪，苍苍拔地松。",
      "红尘真远隔，我欲访仙踪。"
    ]
  },
  {
    "id": "adcfe4db14df1fbb44087ff93e71da5c",
    "title": "宿野营",
    "authorName": "倭仁",
    "authorId": "adcfe4db14df1fbb90e13578fb8feff2",
    "dynasty": "清",
    "content": [
      "一水划西东，边关百里中。",
      "荒原衰草白，野火晚山红。",
      "寒夜霜侵幕，遥天月挂弓。",
      "叆江明日渡，击楫倚长风。"
    ]
  },
  {
    "id": "adcfe4db14df1fbbe93f73de6b9d3059",
    "title": "宿龙泉馆",
    "authorName": "倭仁",
    "authorId": "adcfe4db14df1fbb90e13578fb8feff2",
    "dynasty": "清",
    "content": [
      "暮色落郊坰，行人望驿亭。",
      "落霞随日尽，飞鸟入烟冥。",
      "村静人初息，途长马未停。",
      "龙泉栖止处，镫火已荧荧。"
    ]
  },
  {
    "id": "adcfe4db14df1fbb0ff6cf78c5ee529f",
    "title": "义州留题",
    "authorName": "倭仁",
    "authorId": "adcfe4db14df1fbb90e13578fb8feff2",
    "dynasty": "清",
    "content": [
      "第一边关气势雄，岩疆锁钥控瀛东。",
      "江涵鸭绿分晴霭，山拥螺青矗远空。",
      "百尺城楼高岭上，万家烟火夕阳中。",
      "雪泥我亦留鸿爪，题句龙湾愧未工。"
    ]
  },
  {
    "id": "adcfe4db14df1fbbdbf1451acaa3228c",
    "title": "题平壤快哉亭",
    "authorName": "倭仁",
    "authorId": "adcfe4db14df1fbb90e13578fb8feff2",
    "dynasty": "清",
    "content": [
      "风光最好传平壤，一夕星轺此暂停。",
      "东去江流千顷碧，西来山拥四围青。",
      "故人天末留诗句，美景檐前列画屏。",
      "何必颍滨夸胜迹，苏家独有快哉亭。"
    ]
  },
  {
    "id": "adcfe4db14e47c243b645dfd114ffc77",
    "title": "同郑砚溪北冈小眺归途遇雨",
    "authorName": "毛贵铭",
    "authorId": "adcfe4db14e47c24d1457b72d1457b72",
    "dynasty": "清",
    "content": [
      "暮鸦将雨色，一并落平芜。",
      "归近还余兴，寒生只半途。",
      "山随云起断，天共树低无。",
      "今夜斋头卧，萧萧听转孤。"
    ]
  },
  {
    "id": "adcfe4db14e47c247028dfb403cf0a87",
    "title": "还乡河",
    "authorName": "毛贵铭",
    "authorId": "adcfe4db14e47c24d1457b72d1457b72",
    "dynasty": "清",
    "content": [
      "汴水河头王气穷，还乡遗恨亦成空。",
      "千年花石留残魄，一笛牛羊归晚风。",
      "才解望天悲蓟北，可能挥泪忆陈东。",
      "家山念尽南冠客，五国城中断塞鸿。"
    ]
  },
  {
    "id": "adcfe4db14e47c24602f0573ee55711f",
    "title": "月夜池上独酌",
    "authorName": "毛贵铭",
    "authorId": "adcfe4db14e47c24d1457b72d1457b72",
    "dynasty": "清",
    "content": [
      "小船漾漾受风微，疏竹泠泠坠露稀。",
      "人影倒池鱼骇逝，月光穿树鸟翾飞。",
      "异乡秋老频中酒，永夜寒深数换衣。",
      "已忍伶俜强高兴，年来只道不思归。"
    ]
  },
  {
    "id": "adcfe4db14e47c24784ae56257f87f41",
    "title": "荒郊",
    "authorName": "毛贵铭",
    "authorId": "adcfe4db14e47c24d1457b72d1457b72",
    "dynasty": "清",
    "content": [
      "我行经荒郊，荒郊不忍视。",
      "暗林疑履声，阴风飒然起。",
      "千茔卧荆榛，犁痕尺以咫。",
      "想其奔苦时，怆恻念孙子。",
      "安知非英雄，临绝心未死。",
      "茫茫大地间，百岁仅弹指。",
      "勿论彭与殇，贤达尽如此。"
    ]
  },
  {
    "id": "adcfe4db14e65a045fa03de5cc7dbca8",
    "title": "有感",
    "authorName": "林元俊",
    "authorId": "adcfe4db14e65a04d1457b72d1457b72",
    "dynasty": "清",
    "content": [
      "贫病交攻久未除，愁来难放两眉舒。",
      "冰弦不遇钟期识，破甑频同范叔虚。",
      "自惜鲋鱼居涸辙，谁怜骐骥困盐车。",
      "纵教沦落长如此，慰我还凭架上书。"
    ]
  },
  {
    "id": "adcfe4db14e65a046a20e5f4ef27ce77",
    "title": "秋夜",
    "authorName": "林元俊",
    "authorId": "adcfe4db14e65a04d1457b72d1457b72",
    "dynasty": "清",
    "content": [
      "西风瑟瑟夜凄凉，何事萦心旅梦长。",
      "蛩韵和秋吟远砌，萤灯带月照高梁。",
      "倾觞自许三更醉，对菊频分一段香。",
      "最厌邻家砧杵急，声声尽是捣愁肠。"
    ]
  },
  {
    "id": "adcfe4db14fe12a832d5a9f378876113",
    "title": "黄陵庙",
    "authorName": "汤右曾",
    "authorId": "adcfe4db14fe12a8712a3c98404dcc91",
    "dynasty": "清",
    "content": [
      "初日黄陵庙，微茫楚塞分。",
      "烟中尘漠漠，祠下水沄沄。",
      "丛冷葳蕤竹，湖荒散漫云。",
      "何人酌椒醑，寂寞酹湘君。"
    ]
  },
  {
    "id": "adcfe4db14fe12a882812ba7ea6387db",
    "title": "横江",
    "authorName": "汤右曾",
    "authorId": "adcfe4db14fe12a8712a3c98404dcc91",
    "dynasty": "清",
    "content": [
      "红楼白舫家家好，翠壁丹崖面面稠。",
      "佳处真思市门隐，生来爱作贾胡留。",
      "三江雨气连沅口，九叠山光望靖州。",
      "柱史亭前怀古客，西风荆棘野塘秋。"
    ]
  },
  {
    "id": "adcfe4db14fe12a8c91ec11d4d239d10",
    "title": "百泉苏氏小楼",
    "authorName": "汤右曾",
    "authorId": "adcfe4db14fe12a8712a3c98404dcc91",
    "dynasty": "清",
    "content": [
      "垂柳垂杨绿可怜，一泓春水细生烟。",
      "小楼光景常如画，独客心情只似禅。",
      "红药喜沾三月雨，青山长忆百门泉。",
      "此身婚嫁行将了，或恐岩栖有旧缘。"
    ]
  },
  {
    "id": "adcfe4db14fe12a8fd47317914cdc069",
    "title": "中秋宁远道中",
    "authorName": "汤右曾",
    "authorId": "adcfe4db14fe12a8712a3c98404dcc91",
    "dynasty": "清",
    "content": [
      "云帆粳稻存遗岛，野戍烽烟断古城。",
      "出塞始知山远大，入秋弥觉海澄清。",
      "楼台何处蛟龙气，风雨空中草木声。",
      "谁遣琵琶弄明月，醉余添得放歌行。"
    ]
  },
  {
    "id": "adcfe4db14fe12a84703fc6b54be74a4",
    "title": "送履公往住香山寺",
    "authorName": "汤右曾",
    "authorId": "adcfe4db14fe12a8712a3c98404dcc91",
    "dynasty": "清",
    "content": [
      "此心宿火拨寒灰，幡动铃鸣日几回。",
      "雪里依然吴会别，梦中曾自洛阳来。",
      "任飞白鹤先提锡，欲饭青猿已筑台。",
      "师到诸天合欢喜，百千万亿阁门开。"
    ]
  },
  {
    "id": "adcfe4db14fe12a814109661db18987d",
    "title": "泊长沙西门追念旧游有感",
    "authorName": "汤右曾",
    "authorId": "adcfe4db14fe12a8712a3c98404dcc91",
    "dynasty": "清",
    "content": [
      "玉砾金沙俨画图，水清了了见樗蒲。",
      "湖南宾客今憔悴，暮雨湘西听鹧鸪。"
    ]
  },
  {
    "id": "adcfe4db14fe12a8a171922a9327906f",
    "title": "晓游朝阳岩",
    "authorName": "汤右曾",
    "authorId": "adcfe4db14fe12a8712a3c98404dcc91",
    "dynasty": "清",
    "content": [
      "言寻朝阳岩，烟日初弄影。",
      "清晖媚幽姿，散步得妙领。",
      "连娟浮岩崿，远目试一骋。",
      "俯瞰潇水流，含漪渺千顷。",
      "探奇下幽窟，潜蛟舞浪井。",
      "虚徐清风来，萧洒俗缘屏。",
      "林梢法华寺，断梦凄以冷。",
      "清音非弦匏，吟啸坐日永。"
    ]
  },
  {
    "id": "adcfe4db14fe12a801c14f83176536ae",
    "title": "磨崖碑",
    "authorName": "汤右曾",
    "authorId": "adcfe4db14fe12a8712a3c98404dcc91",
    "dynasty": "清",
    "content": [
      "青骡蜀栈真危哉，西下逝水宁东回。移军六合卷清霁，中兴大业由天开。",
      "衡山山人谒灵武，鱼水道合无暌乖。桓桓忠勇李与郭，手执枹鼓如霆雷。",
      "奸凶满盈神鬼怒，将相和协功名偕。金妃木母火当殪，刲屠家祸谁胚胎。",
      "二京收复凯歌入，父老泣下长安街。烟花紫禁列冠冕，龙车鹤驾青春回。",
      "艰难秦越共肝胆，安乐骨肉相嫌猜。飞龙小儿窃国柄，表里宫掖乱所阶。",
      "长庆楼空夹城闭，玉房朱户生青苔。凄凉西内情尚尔，摘瓜况自歌黄台。",
      "漫郎摛辞意深痛，涪翁吊古留余哀。《春秋》史法非《颂》体，石湖晚出空议排。",
      "平生两眼熟拓本，爱此片石江山隈。蓬州垂老嗟远窜，岁久妙墨重摩揩。",
      "摄衣拾级历千尺，孤亭下瞰云涛堆。抚时感旧增叹息，啼猿落月同徘徊。"
    ]
  },
  {
    "id": "adcfe4db14fe12a8e3c0a6769a4b3bd9",
    "title": "陈升庵招游苏门百泉",
    "authorName": "汤右曾",
    "authorId": "adcfe4db14fe12a8712a3c98404dcc91",
    "dynasty": "清",
    "content": [
      "五更月坠天西南，残星耿耿配两三。出门风轻马蹄快，衣上一带侵山岚。",
      "苏门县前解铃驮，困思小憩投茅庵。贤侯东海我好友，劝我劫劫姑留骖。",
      "台符吏牍剧衡石，一笑不问先幽探。西门七里林谷绕，斜日半岭烟云含。",
      "涓涟已到百泉上，清晖杰阁凭耽耽。水妃何年此微步，明珠错落遗风潭。",
      "千鬟万髻作颜色，太行倒插绿玉篸。清泠忽听响琴筑，驶激更不容螺蚶。",
      "吾徒解衣聊快意，健笔往往兼雄谈。昔者东游过趵突，与此清泚同所媅。",
      "水晶盘中泻冰雪，一勺便瘿吾犹甘。水性悍急，饮之辄瘿。",
      "居人于十里外方汲。桃竹园西得微路，下者扪壁高乘篮。",
      "青山久无俗士驾，白石尚有仙人函。啸台鸾凤杳何处，遗诀或者留彭聃。",
      "重游后会谁与必，归路欲觅觞酒酣。环山三匝梦应熟，瞥眼一过心常贪。",
      "便捷休争百足蚿，缠裹莫作三眠蚕。人生婚嫁有时毕，便合夜雨同冥参。"
    ]
  },
  {
    "id": "adcfe4db14fe12a82bfc10bb1ae97426",
    "title": "湘山寺",
    "authorName": "汤右曾",
    "authorId": "adcfe4db14fe12a8712a3c98404dcc91",
    "dynasty": "清",
    "content": [
      "花雨飘宝幢，微风韵塔铃。",
      "驯鸽上斋钵，老僧间诵经。",
      "客子入门来，佛镫晚荧荧。",
      "被径蔓萝葛，闻香启幽扃。",
      "法界优昙华，三岁始一零。",
      "寺有千日莲，三年一开落。",
      "廊深苔藓古，地僻草木灵。",
      "缅惟咸通来，日月如奔霆。",
      "颀然金粟老，仿佛长眉青。"
    ]
  },
  {
    "id": "adcfe4db14fe12a82bfc10bbf492ba60",
    "title": "湘山寺",
    "authorName": "汤右曾",
    "authorId": "adcfe4db14fe12a8712a3c98404dcc91",
    "dynasty": "清",
    "content": [
      "林喧鸟知曙，钟殷寺初晓。",
      "踏石穿烟霏，屈曲罗翠筱。",
      "暗泉寻石罅，海眼逗云表。",
      "湘流去逶迤，青山明镜绕。",
      "云重岩岫复，水远凫鸥小。",
      "平生慕跻攀，志与禽向矫。",
      "香门昨夜梦，一去坠缥缈。",
      "怅焉解缆行，飞鞚尚林杪。"
    ]
  },
  {
    "id": "adcfe4db14fe12a824ca2f07f4e5feb3",
    "title": "发益阳",
    "authorName": "汤右曾",
    "authorId": "adcfe4db14fe12a8712a3c98404dcc91",
    "dynasty": "清",
    "content": [
      "行舻将安穷，南溟阻澜汗。",
      "交流汇沅沣，川路俄已半。",
      "风波话辛勤，寝兴错昏旦。",
      "萧条意不惬，凄厉岁云晏。",
      "伊余初祗役，苕华正堪玩。",
      "百卉今已腓，奄忽衣裘换。",
      "蒹葭天水永，凫鹜汀洲乱。",
      "落日长沙人，微风洞庭岸。",
      "遥岑眄欲尽，近虑澹已散。",
      "鼓枻聊一吟，悟赏非情叹。"
    ]
  },
  {
    "id": "adcfe4db14fe12a8743344c09371c5d5",
    "title": "上十八滩",
    "authorName": "汤右曾",
    "authorId": "adcfe4db14fe12a8712a3c98404dcc91",
    "dynasty": "清",
    "content": [
      "星陨如雨不在天，化为怪石沧江边。章川贡川不知数，抟沙撒菽谁使然。",
      "一滩复一滩，一湾复一湾。南来赣石三百里，恍在蜑风蛮雨间。",
      "参错列齿齿，屈曲鸣潺潺。争流喷薄冰雪涌，四面回合岩峦环。",
      "爱此万古立积铁，涛波出没坚且顽。有时娟娟弄秀色，仿佛明镜横烟鬟。",
      "既廉以刿神所刓，不夷而险天真悭。捎濆撇漩敢轻上，长年最能用力艰。",
      "我昨青洲过落濑，白雨飞洒衣裳斑。打鼓发船百丈牵，中流弱缆断蒯菅。",
      "吾生微命如戏耳，鱼龙底用藏神奸。明朝飞橹上天柱，沽酒一笑开心颜。",
      "苦乐更迭无不便，江鸥沙鹭尔许闲。他时放溜小艓子，看我倚棹乘风还。",
      "虔州福地昔所传，道人天眼开禅关。奇峰翠巘疑可到，待与猿狖相追攀。",
      "花开四照天女莲，居士之竹密不删。不须更载郁林石，即此便买愚公山。"
    ]
  },
  {
    "id": "adcfe4db1503e6a88b27f3f982599a24",
    "title": "雨中送春",
    "authorName": "伍秉镛",
    "authorId": "adcfe4db1503e6a8d1457b72d1457b72",
    "dynasty": "清",
    "content": [
      "倚遍阑干酒一浇，间情都付与春潮。",
      "桃花落尽惟潭水，柳絮黏时又板桥。",
      "回首蹉跎虚永昼，怀人容易过良宵。",
      "何堪雾重烟昏候，剪剪余寒到绮寮。"
    ]
  },
  {
    "id": "adcfe4db1527acd2893e782ed9adcade",
    "title": "送林武宣之楚",
    "authorName": "曹尔垣",
    "authorId": "adcfe4db1527acd2d1457b72d1457b72",
    "dynasty": "清",
    "content": [
      "金风秋气肃，霜林翳远道。",
      "游子辞故乡，登途展遐眺。",
      "寒烟横苍莽，积翠迷深窅。",
      "扬帆千里去，云山一何杳。",
      "江声日夜闻，清猿伤客抱。",
      "抑郁念伊人，抗情寄物表。",
      "俯仰今昔间，爰披江蓠草。",
      "相思秋水清，相见春风杪。",
      "同心蕙与兰，两地参与昴。",
      "侧身云梦泽，离怀空缭绕。",
      "申章托缱绻，意气良自宝。"
    ]
  },
  {
    "id": "adcfe4db15382a58d419a21a5cdf29da",
    "title": "瞿唐峡",
    "authorName": "李惺",
    "authorId": "adcfe4db15382a58d860bd12d072677d",
    "dynasty": "清",
    "content": [
      "地不此间裂，江应无处流。",
      "群山开一缝，万里送孤舟。",
      "石古黝如铁，潭秋腻欲油。",
      "自怜非画手，窜取入双眸。"
    ]
  },
  {
    "id": "adcfe4db15382a589d5875b1a9da531b",
    "title": "时事",
    "authorName": "李惺",
    "authorId": "adcfe4db15382a58d860bd12d072677d",
    "dynasty": "清",
    "content": [
      "黄阁自清邃，相公生较迟。",
      "可怜多难日，犹似太平时。",
      "绝技摸棱手，间情歇后诗。",
      "死伤都不问，丙吉是良师。"
    ]
  },
  {
    "id": "adcfe4db15382a589d5875b12a234958",
    "title": "时事",
    "authorName": "李惺",
    "authorId": "adcfe4db15382a58d860bd12d072677d",
    "dynasty": "清",
    "content": [
      "开府威权重，封疆计画疏。",
      "临危仍喛缓，讳败尽含胡。",
      "姑作目前计，专筹额外租。",
      "累朝仁寿泽，元气待谁扶。"
    ]
  },
  {
    "id": "adcfe4db15382a58e12aaed8c49b4908",
    "title": "自粤贼倡乱以来蔓延大江南北今已七年矣老师縻饷平定无期烦惋之余忾然有作",
    "authorName": "李惺",
    "authorId": "adcfe4db15382a58d860bd12d072677d",
    "dynasty": "清",
    "content": [
      "凶锋如烈火，所至肆焚屠。",
      "赖有雄藩耳，谁知一策无。",
      "神昏失肝胆，恩重惜头颅。",
      "福命苍生薄，君当恕小儒。"
    ]
  },
  {
    "id": "adcfe4db15382a58e12aaed846c06c8e",
    "title": "自粤贼倡乱以来蔓延大江南北今已七年矣老师縻饷平定无期烦惋之余忾然有作",
    "authorName": "李惺",
    "authorId": "adcfe4db15382a58d860bd12d072677d",
    "dynasty": "清",
    "content": [
      "将军新授钺，指顾奏饶歌。",
      "饷道飞刍急，行营坐甲多。",
      "声沈曹刚鼓，影戢鲁阳戈。",
      "小丑非难殄，其如弛纵何。"
    ]
  },
  {
    "id": "adcfe4db15382a58e12aaed85aeff3e0",
    "title": "自粤贼倡乱以来蔓延大江南北今已七年矣老师縻饷平定无期烦惋之余忾然有作",
    "authorName": "李惺",
    "authorId": "adcfe4db15382a58d860bd12d072677d",
    "dynasty": "清",
    "content": [
      "斩馘曾无几，铺张尽足豪。",
      "锋车凭奏捷，墨敕许酬劳。",
      "幕府黄金贵，辕门绛节高。",
      "乌鸦兼孔雀，可惜好翎毛。"
    ]
  },
  {
    "id": "adcfe4db15382a58e12aaed89aab50ec",
    "title": "自粤贼倡乱以来蔓延大江南北今已七年矣老师縻饷平定无期烦惋之余忾然有作",
    "authorName": "李惺",
    "authorId": "adcfe4db15382a58d860bd12d072677d",
    "dynasty": "清",
    "content": [
      "杀气半天下，频年毒未消。",
      "将多功益少，兵弱气逾骄。",
      "师律曾何有，王鈇竟汝饶。",
      "不堪摧败处，风景日萧条。"
    ]
  },
  {
    "id": "adcfe4db15382a58e12aaed8aa6ef1e0",
    "title": "自粤贼倡乱以来蔓延大江南北今已七年矣老师縻饷平定无期烦惋之余忾然有作",
    "authorName": "李惺",
    "authorId": "adcfe4db15382a58d860bd12d072677d",
    "dynasty": "清",
    "content": [
      "岁需千百万，科敛日骚然。",
      "刮地兵如笓，持人吏有权。",
      "连连下符牒，琐琐算缗钱。",
      "给得军储否，民生绝可怜。"
    ]
  },
  {
    "id": "adcfe4db15382a58e12aaed8bf103283",
    "title": "自粤贼倡乱以来蔓延大江南北今已七年矣老师縻饷平定无期烦惋之余忾然有作",
    "authorName": "李惺",
    "authorId": "adcfe4db15382a58d860bd12d072677d",
    "dynasty": "清",
    "content": [
      "国计皆私计，官穷胆气粗。",
      "脂膏恣朘削，色目借捐输。",
      "曾不怜人死，何尝怯鬼诛。",
      "黑丸随处有，可有护身符。"
    ]
  },
  {
    "id": "adcfe4db15382a58ae1073a92cb85a5a",
    "title": "接家书",
    "authorName": "李惺",
    "authorId": "adcfe4db15382a58d860bd12d072677d",
    "dynasty": "清",
    "content": [
      "客中日盼家书到，接得家书不忍看。",
      "纸尾定知言未尽，墨痕疑有泪难干。",
      "困人碌碌成何事，对此茫茫集百端。",
      "中酒阻风今夜又，寒镫影里漏声残。"
    ]
  },
  {
    "id": "adcfe4db15382a58a864b530bb3ea887",
    "title": "河间献王墓",
    "authorName": "李惺",
    "authorId": "adcfe4db15382a58d860bd12d072677d",
    "dynasty": "清",
    "content": [
      "风流儒雅最英英，藩邸人如棘下生。",
      "吾道中兴由汉室，斯文一劫是秦坑。",
      "诸陵而外存孤冢，小县于今尚旧名。",
      "芳躅遥遥谁继者，好从前路问东平。"
    ]
  },
  {
    "id": "adcfe4db15382a58b57470feec030a74",
    "title": "出关",
    "authorName": "李惺",
    "authorId": "adcfe4db15382a58d860bd12d072677d",
    "dynasty": "清",
    "content": [
      "西下空同东复东，黄河送我出关中。",
      "一年容易淹行李，万里回旋似转蓬。",
      "王屋山藏抱犊子，尸乡亭有祝鸡翁。",
      "岷峨亦是神仙窟，那向人间作寓翁。"
    ]
  },
  {
    "id": "adcfe4db15382a58882a044162e5d75c",
    "title": "释心",
    "authorName": "李惺",
    "authorId": "adcfe4db15382a58d860bd12d072677d",
    "dynasty": "清",
    "content": [
      "目愿为我目，口愿为我口。",
      "足愿为我足，手愿为我手。",
      "区区此一心，不乐为我有。",
      "我岂负心哉，问心心曰否。",
      "少小附君身，周旋日已久。",
      "灵府清且间，外缘息攻掊。",
      "不谓廿年来，君为利禄诱。",
      "却又大迂拘，事事落人后。",
      "饥寒日煎迫，无计可抖擞。",
      "辄以委之我，我能不任受。",
      "顾此方寸地，有似厨中臼。",
      "纷纷蓼与齑，辛苦乃杂揉。",
      "手不习钻刺，足不惯奔走。",
      "有目喜观书，有口善饮酒。",
      "惟心实难为，请君试分剖。",
      "我还语我心，此咎我自取。",
      "汝实主人翁，亦汝自取咎。",
      "长安诸贵人，腰金纡大绶。",
      "裘马鲜且肥，黄白积如阜。",
      "汝不附渠身，生即与我偶。",
      "我命既穷薄，汝福何由厚。",
      "抑汝有自来，乾父而坤母。",
      "气可沮金石，光可彻箕斗。",
      "细故辄悲摧，自待则已苟。",
      "我今与汝约，今已三十九。",
      "年光迅白驹，世熊幻苍狗。",
      "物有如许许，事有如某某。",
      "不敢复相烦，但愿坚自守。",
      "先以三昧火，为汝焚其蔀。",
      "继以三昧水，为汝涤其垢。",
      "沃劣不须膏，扫愁不用帚。",
      "翩翩鸟出笼，洋洋鱼脱笱。",
      "皮囊有坏时，祝汝长不朽。",
      "书此券来兹，时维岁乙酉。"
    ]
  },
  {
    "id": "adcfe4db15382a5872dc987855627ca9",
    "title": "庚戌元日日食一百二十韵",
    "authorName": "李惺",
    "authorId": "adcfe4db15382a58d860bd12d072677d",
    "dynasty": "清",
    "content": [
      "岭南逢元日，客子心悲伤。",
      "旁观谬测度，谓我思故乡。",
      "故乡虽云远，可以理归装。",
      "况自入山来，泉石慰膏肓。",
      "同行三数人，形迹亦想忘。",
      "晨起但一揖，随意倾壶觞。",
      "贺客概无有，酬应息奔忙。",
      "转觉此间乐，在家徒皇皇。",
      "所悲竟何事，欲写先彷徨。",
      "念自癸卯后，木饥金不穰。",
      "陕西三岁旱，河南五岁荒。",
      "牛无一束稿，有如坟首羊。",
      "耕无可耕处，屠以充饥肠。",
      "十室去其半，半死半流亡。",
      "戊申乃大熟，禾黍幸登场。",
      "窃谓脱此厄，六幕臻平康。",
      "岂知是岁夏，大水竟汪洋。",
      "或云洞庭湖，白昼日无光。",
      "中有数龙斗，莫辨赤白黄。",
      "腥风挟浊浪，万鼓声雷硠。",
      "一涌高于山，一泻何可当。",
      "混混湖与江，茫茫荆讫扬。",
      "翼轸斗牛间，气湿如银潢。",
      "去年水更大，发难仍沅湘。",
      "所决失堤堰，所浸蔑城隍。",
      "江宁地颇高，钟阜几怀襄。",
      "别有浙西水，顶潮趋钱塘。",
      "加以百日雨，势欲无余杭。",
      "浙之杭嘉湖，北达苏松常。",
      "又北为镇江，财赋甲他方。",
      "岁额千余万，地丁兼白粮。",
      "次如湖南北，安徽及豫章。",
      "亦俱供飞挽，亦且赖输将。",
      "一浸数千里，何者为苞稂。",
      "无米入漕运，何以实京仓。",
      "灾民极可悯，苦况不可详。",
      "有屋在水中，渺不见屋梁。",
      "爷娘儿女子，托命于舟航。",
      "嗷嗷中泽鸿，于何谋稻粱。",
      "死者委沟壑，存者犹羸尪。",
      "天下有大命，官仓有常平。",
      "常平久无实，社仓亦虚名。",
      "欲籴无可籴，议籴徕远商。",
      "巴蜀米价贱，千里连帆樯。",
      "道远风涛恶，贩到价则昂。",
      "有钱犹可买，无钱空踉跄。",
      "欲赈无可赈，驰奏叩天阊。",
      "批章下户部，司农询曹郎。",
      "频年逋赋多，灾区例缓征。",
      "金屡颁大库，钱并支水衡。",
      "昔有盈无缩，今有缩无盈。",
      "虽有缩无盈，犹且别筹量。",
      "通融资挹注，一滴亦天浆。",
      "去年干在己，今年干在庚。",
      "今年第一日，日食令人惊。",
      "午刻历未刻，计食五分赢。",
      "二气绾橐籥，日者太阳精。",
      "履端重首祚，元日记新正。",
      "而乃遭此变，能勿心怦怦。",
      "熙朝大一统，骏业天所昌。",
      "幅员廊无外，宝箓尤灵长。",
      "下自元明宋，上溯虞陶唐。",
      "六代六圣人，从古见未尝。",
      "今上夙敦敏，嗣服提乾纲。",
      "四目之所运，四表咸辉煌。",
      "阅今三十载，暇食恒不遑。",
      "所冀百君子，赤栋为干桢。",
      "堂堂位宰辅，先自笃忠贞。",
      "大度休休然，寸心冰玉清。",
      "衮职一无阙，运量周垓纮。",
      "六官有官守，毋偷毋纷更。",
      "言官有言责，毋噤口不鸣。",
      "其任封疆者，赫然民所望。",
      "安民在察吏，吏有良不良。",
      "墨吏一推排，脂膏涂橐囊。",
      "酷吏一哮吼，魂魄落锒铛。",
      "茸吏百不理，宿牒堆满床。",
      "是皆民之蠹，得不重惩创。",
      "奉法毋斁法，思患宜豫防。",
      "视寇攘奸宄，如猰貐豺狼。",
      "欺君大不敬，讳盗大不祥。",
      "养痈必流毒，剜肉难补疮。",
      "兵以练乃劲，简校肃戎行。",
      "谷以蓄乃足，句稽谨盖藏。",
      "事事务实济，内外同匡襄。",
      "孪者毋不破，弛者毋不张。",
      "氛翳顿豁除，险阻化康庄。",
      "闾阎获安堵，一意力农桑。",
      "天方命百神，为民节阴阳。",
      "日雨雨时若，日旸无恒旸。",
      "旱魃及水怪，曷敢肆狓猖。",
      "黄人行捧日，两耳垂璧珰。",
      "天保佑天子，端拱坐明堂。",
      "泮奂尔游矣，纯嘏永无疆。",
      "洚水儆帝尧，大旱疲成汤。",
      "从古多日食，日食亦无妨。",
      "造化递消息，气数交纵横。",
      "剥正欲其复，晦正欲其明。",
      "殷忧以启圣，天具有深情。",
      "圣躬则已劳，臣躬则已荣。",
      "温饱逮僮仆，岂复别有营。",
      "葵藿小草耳，心为太阳倾。",
      "矧人含血性，沥之即丹诚。",
      "所冀纾主忧，力与气数争。",
      "天心非不仁，在人宜作强。",
      "毋以绕指柔，误此百鍊刚。",
      "众心如一心，积渐通穹苍。",
      "苍苍密转移，感召非祈禳。",
      "我固旧史氏，亦忝少司成。",
      "自顾殊碌碌，未可縻华缨。",
      "归田曾无田，破砚聊代耕。",
      "久矣甘枯寂，万物秋毫轻。",
      "迩来胸臆间，一丝长自萦。",
      "时事日以艰，耳目岂聋盲。",
      "背人成此诗，不觉慨以慷。",
      "掷笔涧中泉，纵步凌苍茫。",
      "嗒然一长啸，愁云落我旁。",
      "四山色黯惨，飞鸟为不翔。",
      "天壤此一时，非我独伥伥。",
      "安知无烈士，仰天泪沾裳。"
    ]
  },
  {
    "id": "adcfe4db15382a58ca8bba178fcb83ab",
    "title": "自上杭旧县乡至永安湖口司无在非山山密而促登顿甚劳途中书此遣怀",
    "authorName": "李惺",
    "authorId": "adcfe4db15382a58d860bd12d072677d",
    "dynasty": "清",
    "content": [
      "我闻七闽之险绝人寰，今见闽西之山长且弯。",
      "如树有干干有枝，枝枝叶叶交回环。",
      "一山生出山无数，大抵无一直走皆横拦。",
      "初逾一岭谓山尽，未尽又见山当前。",
      "山脚稍稍得平处，过去竟为山所关。",
      "山头隐隐现凹处，上去仍为山所瞒。",
      "或数十丈十馀丈，迭上迭下劳跻攀。",
      "六日得程三百里，上下总在山之间。",
      "往时飞步凌孱颜，只今老矣筋骨孱。",
      "赖有两人能舆我，下舆姑让渠息肩。",
      "摄杖徐行复小憩，松边竹下时流连。",
      "但见山头石磊磊，但闻山脚水潺潺。",
      "石原不要下山去，水更不曾流上山。",
      "水兮何智石何顽，石固长间水亦间。",
      "咄哉上上下下劳如此，我殆不如石与水。"
    ]
  },
  {
    "id": "adcfe4db1546ec74b40fba01d1370972",
    "title": "喜杨长文见过",
    "authorName": "邢梦卜",
    "authorId": "adcfe4db1546ec74d1457b72d1457b72",
    "dynasty": "清",
    "content": [
      "乍惊声剥啄，门外有高车。",
      "君自辞彭泽，吾仍守敝庐。",
      "情亲还似旧，容鬓已非初。",
      "不是怜同气，何人问索居。"
    ]
  },
  {
    "id": "adcfe4db1546ec74aba6ea7d1d2ba543",
    "title": "送兄之宣城",
    "authorName": "邢梦卜",
    "authorId": "adcfe4db1546ec74d1457b72d1457b72",
    "dynasty": "清",
    "content": [
      "作客宣城去，何时揽辔还。",
      "亦知非别久，无奈独凄然。",
      "茅店更阑月，长途岁暮天。",
      "登高时远望，魂断敬亭巅。"
    ]
  },
  {
    "id": "adcfe4db155131c471b244cf20d9043a",
    "title": "同余慈柏徐秋雪汤点山游韬光",
    "authorName": "奚冈",
    "authorId": "adcfe4db155131c4442cde813fab5890",
    "dynasty": "清",
    "content": [
      "老衲石林迹，诗禅直到今。",
      "乱泉双涧落，修竹四山阴。",
      "出世消尘劫，频过长道心。",
      "同侪多胜概，吾独怅幽襟。"
    ]
  },
  {
    "id": "adcfe4db155131c46782709d658f4604",
    "title": "湖上晚归",
    "authorName": "奚冈",
    "authorId": "adcfe4db155131c4442cde813fab5890",
    "dynasty": "清",
    "content": [
      "晚来湖上景，浑似雨中看。",
      "云气沈山黑，烟痕带水宽。",
      "磬清知寺近，镫远到城难。",
      "荡漾凭舟子，孤吟吾自安。"
    ]
  },
  {
    "id": "adcfe4db155131c4634d9053d83d510e",
    "title": "陈春渠先生过冬花庵话旧",
    "authorName": "奚冈",
    "authorId": "adcfe4db155131c4442cde813fab5890",
    "dynasty": "清",
    "content": [
      "载酒红桥赋柳枝，廿年回首不堪思。",
      "图书已散江淹宅，荷芰应荒山简池。",
      "往事孤云无定迹，旧交寒竹有真姿。",
      "知君老去情多感，不敢临风诵此诗。"
    ]
  },
  {
    "id": "adcfe4db155131c43848fec71d5732a2",
    "title": "游宝石山",
    "authorName": "奚冈",
    "authorId": "adcfe4db155131c4442cde813fab5890",
    "dynasty": "清",
    "content": [
      "我登宝石山，山瘦削寒碧。",
      "巍然窣堵坡，天半卓孤立。",
      "回飙荡空林，霜叶鸣策策。",
      "侧步怯危梯，逼面起苍石。",
      "赏奇心固幽，造极境忽辟。",
      "属目送飞鸿，烟江一痕隔。",
      "冉冉空中云，转瞬已无迹。",
      "浮生正如斯，胡为苦行役。",
      "不若来山中，优游惬所适。",
      "醉卧苍松根，不知烟磬夕。"
    ]
  },
  {
    "id": "adcfe4db1551cc96ec94daece0dd538f",
    "title": "大湖感事其一",
    "authorName": "梁成楠",
    "authorId": "adcfe4db1551cc96d1457b72f7cb58fe",
    "dynasty": "清",
    "content": [
      "瓮盎堆人鲊，刀枪市鹿茸。",
      "贼难三箭定，山以一丸封。",
      "搏象应全力，从禽欲发踪。",
      "和番何草草，牛酒赏群凶。"
    ]
  },
  {
    "id": "adcfe4db1551cc96397fe41b37301321",
    "title": "阿罩雾理主人残书",
    "authorName": "梁成楠",
    "authorId": "adcfe4db1551cc96d1457b72f7cb58fe",
    "dynasty": "清",
    "content": [
      "儒术今当厄，人言可废书。",
      "市中云有虎，门下叹无鱼。",
      "幸得残编在，应同敝裤储。",
      "蠹虫轻拂拭，嗜好颇同余。"
    ]
  },
  {
    "id": "adcfe4db1551cc96bb43afa3df5dc0a5",
    "title": "佃客",
    "authorName": "梁成楠",
    "authorId": "adcfe4db1551cc96d1457b72f7cb58fe",
    "dynasty": "清",
    "content": [
      "佃客结茅庵，邻家屋两三。",
      "快牛过子弟，健妇抵丁男。",
      "鸡犬𥯨簩竹，鱼虾钴鉧潭。",
      "逃亡今略尽，寥落我何堪。"
    ]
  },
  {
    "id": "adcfe4db1551cc9637f696c857c64cb9",
    "title": "南湖至大湖风雨阻归者四日",
    "authorName": "梁成楠",
    "authorId": "adcfe4db1551cc96d1457b72f7cb58fe",
    "dynasty": "清",
    "content": [
      "风雨挟山浮，千溪水乱流。",
      "势危防败屋，身寄欲沈舟。",
      "里舍同交尽，薪刍独客愁。",
      "等闲为旅寓，何必厌勾留。"
    ]
  },
  {
    "id": "adcfe4db1551cc96c6e89d120aa3f3a4",
    "title": "南湖西行经九份鹿湖各山纪之以诗",
    "authorName": "梁成楠",
    "authorId": "adcfe4db1551cc96d1457b72f7cb58fe",
    "dynasty": "清",
    "content": [
      "鬼啸与狨啼，青天蜀道危。",
      "云扶张臂石，雨益恶声溪。",
      "野屋家家树，山田步步梯。",
      "劳薪劳不息，悔不事幽栖。"
    ]
  },
  {
    "id": "adcfe4db1551cc96d8d8c4eda26b02c2",
    "title": "南湖五六里人家",
    "authorName": "梁成楠",
    "authorId": "adcfe4db1551cc96d1457b72f7cb58fe",
    "dynasty": "清",
    "content": [
      "山中别有天，天上落飞泉。",
      "屋后千章木，门前几亩田。",
      "不贪何祸福，无患即神仙。",
      "试与停骖问，宁知魏晋年。"
    ]
  },
  {
    "id": "adcfe4db1551cc96cf4f78f010f6fa2e",
    "title": "九份为南湖山背鸟道丛菁过之懔慄",
    "authorName": "梁成楠",
    "authorId": "adcfe4db1551cc96d1457b72f7cb58fe",
    "dynasty": "清",
    "content": [
      "枉用飞泉注，无田可种苗。",
      "火沈樟脑灶，风入苎麻寮。",
      "木石依山鬼，烟尘出洞獠。",
      "忽闻林密处，斧响有人樵。"
    ]
  },
  {
    "id": "adcfe4db1551cc966f3ff7a620882df7",
    "title": "鹿湖山外人烟渐密",
    "authorName": "梁成楠",
    "authorId": "adcfe4db1551cc96d1457b72f7cb58fe",
    "dynasty": "清",
    "content": [
      "逃空喜足音，飞鸟欲投林。",
      "午树垂云幕，秋秧出水针。",
      "我思谋野获，今悔入山深。",
      "口腹滋生累，徒为越鸟吟。"
    ]
  },
  {
    "id": "adcfe4db1551cc964f501f609c861760",
    "title": "居蛮甚贫闻家又为贼掠悯然有作",
    "authorName": "梁成楠",
    "authorId": "adcfe4db1551cc96d1457b72f7cb58fe",
    "dynasty": "清",
    "content": [
      "荒谷犬嗥声，深疑鬼夜行。",
      "岩云笼树湿，山烧入窗明。",
      "故物青毡尽，新愁白发生。",
      "便归无所益，群盗正纵横。"
    ]
  },
  {
    "id": "adcfe4db1551cc96c676d7ce884e5393",
    "title": "春风一首自叹即送归人",
    "authorName": "梁成楠",
    "authorId": "adcfe4db1551cc96d1457b72f7cb58fe",
    "dynasty": "清",
    "content": [
      "春风昼夜吹，曾不入枯枝。",
      "亭长逼妻日，将军遇尉时。",
      "异香还左僻，蹇命及亲知。",
      "即事堪凄断，伤心更别离。"
    ]
  },
  {
    "id": "adcfe4db1551cc960883dcf04c63fb47",
    "title": "赠洪弃生",
    "authorName": "梁成楠",
    "authorId": "adcfe4db1551cc96d1457b72f7cb58fe",
    "dynasty": "清",
    "content": [
      "二百年文献，伊谁拟杜韩。",
      "渊源师友绝，著作古今难。",
      "可叹洪兴祖，徒为管幼安。",
      "蔚然章甫服，未许裸人看。"
    ]
  },
  {
    "id": "adcfe4db1551cc960883dcf05e9c8061",
    "title": "赠洪弃生",
    "authorName": "梁成楠",
    "authorId": "adcfe4db1551cc96d1457b72f7cb58fe",
    "dynasty": "清",
    "content": [
      "裸壤原无论，衣冠识者谁。",
      "高歌惊下里，长燄谤群儿。",
      "怀抱民生痛，文章乐府奇。",
      "长官虚问俗，死罪敢言之。"
    ]
  },
  {
    "id": "adcfe4db1551cc960883dcf0a4ee6976",
    "title": "赠洪弃生",
    "authorName": "梁成楠",
    "authorId": "adcfe4db1551cc96d1457b72f7cb58fe",
    "dynasty": "清",
    "content": [
      "如生为弃朕，朕亦弃生为。",
      "无路陈三策，思京赋五噫。",
      "愁怀形比块，恸哭血成诗。",
      "苦语声酸鼻，长吟猛虎词。"
    ]
  },
  {
    "id": "adcfe4db1551cc9607fbdbf3af99eaab",
    "title": "三月十八雨泊长崎",
    "authorName": "梁成楠",
    "authorId": "adcfe4db1551cc96d1457b72f7cb58fe",
    "dynasty": "清",
    "content": [
      "叵耐长崎雨，全昏海外天。",
      "万家临水屋，一鬨上煤船。",
      "男妇衣殊制，山川势欲仙。",
      "聊凭知道里，关吏笔抽铅。"
    ]
  },
  {
    "id": "adcfe4db1551cc9607fbdbf30b2da31d",
    "title": "三月十八雨泊长崎",
    "authorName": "梁成楠",
    "authorId": "adcfe4db1551cc96d1457b72f7cb58fe",
    "dynasty": "清",
    "content": [
      "三老来相告，船行入内河。",
      "浪方香港细，山较厦门多。",
      "鹰饿梢平水，鸥轻逐去波。",
      "明朝神户雨，无计奈愁何。"
    ]
  },
  {
    "id": "adcfe4db1551cc968c69b55968812f29",
    "title": "水长流吏",
    "authorName": "梁成楠",
    "authorId": "adcfe4db1551cc96d1457b72f7cb58fe",
    "dynasty": "清",
    "content": [
      "罗拜纷纷大小酋，建牙今在水长流。",
      "书名应署诸蛮长，划地公为小国侯。",
      "官职新加唐印绶，版图当入汉春秋。",
      "但令边徼无烽火，万叠青山足卧游。"
    ]
  },
  {
    "id": "adcfe4db1551cc9695673e5ec42c43b9",
    "title": "丙申1896三月初九夜有感",
    "authorName": "梁成楠",
    "authorId": "adcfe4db1551cc96d1457b72f7cb58fe",
    "dynasty": "清",
    "content": [
      "尝胆君臣计若何，匆匆又是一年过。",
      "暮春三月今逾朔，去岁兹辰正议和。",
      "莫倚神灵趋铁马，会看荆棘没铜驼。",
      "腐儒一饱虽无策，偻目伤心自纵歌。"
    ]
  },
  {
    "id": "adcfe4db1551cc963fef1efde93792f9",
    "title": "草髯书来黑江松岛游历全岛将枉道过存赋诗以待",
    "authorName": "梁成楠",
    "authorId": "adcfe4db1551cc96d1457b72f7cb58fe",
    "dynasty": "清",
    "content": [
      "南州八月暑云蒸，问俗三台策短藤。",
      "使鲁无鸠思集雁，殴丛有雀畏飞鹰。",
      "昆冈枉令焚炎火，渤海何人理乱绳。",
      "愿采家烝秋实意，登高作赋未为能。"
    ]
  },
  {
    "id": "adcfe4db1551cc963fef1efd24735efc",
    "title": "草髯书来黑江松岛游历全岛将枉道过存赋诗以待",
    "authorName": "梁成楠",
    "authorId": "adcfe4db1551cc96d1457b72f7cb58fe",
    "dynasty": "清",
    "content": [
      "虎口营生自笑愚，求田问舍入南湖。",
      "膏肓泉石成真隐，倨强蛮夷号老夫。",
      "辽左管宁容作客，秦中随会未归孥。",
      "翠裾金辔何时过，勿诮空山斗酒无。"
    ]
  },
  {
    "id": "adcfe4db1551cc96261213acd21ccb25",
    "title": "同人议钝翁主办广泰成垦事",
    "authorName": "梁成楠",
    "authorId": "adcfe4db1551cc96d1457b72f7cb58fe",
    "dynasty": "清",
    "content": [
      "亦知覆水苦难收，借箸聊为画一筹。",
      "有主青山如尔愿，无情白发上人头。",
      "莫疑枳棘栖鸾凤，好为儿孙作马牛。",
      "今日蚕丛犹待辟，不妨卧共少文游。"
    ]
  },
  {
    "id": "adcfe4db1551cc96dd20907afbf026b6",
    "title": "太平林钝翁葺茅高卧处今为虎穴矣",
    "authorName": "梁成楠",
    "authorId": "adcfe4db1551cc96d1457b72f7cb58fe",
    "dynasty": "清",
    "content": [
      "为恋田庐寄此身，田庐何意久沈沦。",
      "苦思骨肉愁无梦，自失山林老更贫。",
      "倦马嘶声空识路，饥鹰侧翅紧随人。",
      "只疑误入桃源里，未许渔舟再问津。"
    ]
  },
  {
    "id": "adcfe4db1551cc96474d3f3894f875b6",
    "title": "答幼春问讯之作",
    "authorName": "梁成楠",
    "authorId": "adcfe4db1551cc96d1457b72f7cb58fe",
    "dynasty": "清",
    "content": [
      "三叉河上望模糊，隐隐云端见大湖。",
      "草木不随人鲊腐，林菁时听鬼车呼。",
      "有如白水辞微禄，直为青山误老夫。",
      "愁愧双鱼劳问讯，长贫今较一锥无。"
    ]
  },
  {
    "id": "adcfe4db1551cc96474d3f386514c0b4",
    "title": "答幼春问讯之作",
    "authorName": "梁成楠",
    "authorId": "adcfe4db1551cc96d1457b72f7cb58fe",
    "dynasty": "清",
    "content": [
      "秋霜入鬓已堪怜，旧事思量更黯然。",
      "父子纪群交再世，主宾瑜策话同年。",
      "毛锥无用垂疏秃，羽扇非时合弃捐。",
      "谁料不谈阿堵客，老来偏欲乞囊钱。"
    ]
  },
  {
    "id": "adcfe4db1551cc96474d3f386c158b00",
    "title": "答幼春问讯之作",
    "authorName": "梁成楠",
    "authorId": "adcfe4db1551cc96d1457b72f7cb58fe",
    "dynasty": "清",
    "content": [
      "乞食茫然任所之，言词既拙计工诗。",
      "屈原泽畔吟多苦，庾信江南赋甚悲。",
      "归路渴思双马角，鬻身贱值五羊皮。",
      "不知七十虞奚老，尚有他时富贵为。"
    ]
  },
  {
    "id": "adcfe4db1551cc96474d3f38f6f88b57",
    "title": "答幼春问讯之作",
    "authorName": "梁成楠",
    "authorId": "adcfe4db1551cc96d1457b72f7cb58fe",
    "dynasty": "清",
    "content": [
      "年过方知畏后生，波澜才思令人惊。",
      "常闻温峤呼英物，未怪文渊爱客卿。",
      "新法祖龙方蔑士，诸儒孔鲋尚谈经。",
      "琴书不惜相持赠，望汝文章老更成。"
    ]
  },
  {
    "id": "adcfe4db1551cc96c8f41a047302cebf",
    "title": "春雨书怀寄草场君",
    "authorName": "梁成楠",
    "authorId": "adcfe4db1551cc96d1457b72f7cb58fe",
    "dynasty": "清",
    "content": [
      "谁似先生兴不休，雨中独往剑潭游。",
      "荷兰人启争棋局，艋舺蕃疑采宝舟。",
      "有志能延明日月，无功谁著晋阳秋。",
      "思今吊古情何极，点滴声声更益愁。"
    ]
  },
  {
    "id": "adcfe4db1551cc96c8f41a04312a67f5",
    "title": "春雨书怀寄草场君",
    "authorName": "梁成楠",
    "authorId": "adcfe4db1551cc96d1457b72f7cb58fe",
    "dynasty": "清",
    "content": [
      "苏鲁躬耕念昔年，细烟疏雨叱乌犍。",
      "参军幕职开蛮府，使者官衔署稻田。",
      "春树低迷无故旧，沧桑阅历即神仙。",
      "兼旬霢霂兴农事，愿就邦君再受廛。"
    ]
  },
  {
    "id": "adcfe4db1551cc96c8f41a04ff4064a1",
    "title": "春雨书怀寄草场君",
    "authorName": "梁成楠",
    "authorId": "adcfe4db1551cc96d1457b72f7cb58fe",
    "dynasty": "清",
    "content": [
      "滑滑泥深屐齿拖，偶从巡抚旧庭过。",
      "燕归陌上无相识，鹤语辽东可奈何。",
      "故国伤心生黍麦，新亭举目异山河。",
      "闭门独听潇潇雨，门外凄清雀可罗。"
    ]
  },
  {
    "id": "adcfe4db1551cc96c8f41a0452d47de3",
    "title": "春雨书怀寄草场君",
    "authorName": "梁成楠",
    "authorId": "adcfe4db1551cc96d1457b72f7cb58fe",
    "dynasty": "清",
    "content": [
      "屐响车声近市喧，最宜雨住板桥园。",
      "楼台罨画浑疑梦，桃李阴沈更不言。",
      "马齿又增人愈老，猪肝为累道非尊。",
      "谁怜七十侯赢窘，晚入豪家贵相门。"
    ]
  },
  {
    "id": "adcfe4db1551cc96c8f41a04b5d47998",
    "title": "春雨书怀寄草场君",
    "authorName": "梁成楠",
    "authorId": "adcfe4db1551cc96d1457b72f7cb58fe",
    "dynasty": "清",
    "content": [
      "蝗旱相仍创造艰，弥闻幕府苦愁颜。",
      "雨声恰及春归日，寒气遥看雪积山。",
      "郑盗取人当少止，秦人避世正思还。",
      "请君译与名王语，广厦须开十万间。"
    ]
  },
  {
    "id": "adcfe4db1551cc967a2e04d92b1303a3",
    "title": "题行箧内所携米海岳各帖戏效渔洋论诗绝句",
    "authorName": "梁成楠",
    "authorId": "adcfe4db1551cc96d1457b72f7cb58fe",
    "dynasty": "清",
    "content": [
      "雄豪奔放卓成家，肉里筋藏正不斜。",
      "真赝抵凭坡谷跋，评书堪笑李长沙。"
    ]
  },
  {
    "id": "adcfe4db1551cc967a2e04d9f2a5ac99",
    "title": "题行箧内所携米海岳各帖戏效渔洋论诗绝句",
    "authorName": "梁成楠",
    "authorId": "adcfe4db1551cc96d1457b72f7cb58fe",
    "dynasty": "清",
    "content": [
      "使虏王伦本不忠，澹庵疏劾欲生风。",
      "能将翰墨归天府，犹胜当年返梓宫。"
    ]
  },
  {
    "id": "adcfe4db1551cc967a2e04d928f170fc",
    "title": "题行箧内所携米海岳各帖戏效渔洋论诗绝句",
    "authorName": "梁成楠",
    "authorId": "adcfe4db1551cc96d1457b72f7cb58fe",
    "dynasty": "清",
    "content": [
      "举腕回锋下笔奇，怒猊渴骥势奔驰。",
      "小王韵味居然在，天马飞行不可羁。"
    ]
  },
  {
    "id": "adcfe4db1551cc967a2e04d964519a88",
    "title": "题行箧内所携米海岳各帖戏效渔洋论诗绝句",
    "authorName": "梁成楠",
    "authorId": "adcfe4db1551cc96d1457b72f7cb58fe",
    "dynasty": "清",
    "content": [
      "下岩岁贡治平初，歙石罗纹总不如。",
      "惟有研山人窃后，泪珠空滴玉蟾蜍。"
    ]
  },
  {
    "id": "adcfe4db1551cc967a2e04d9d19274cb",
    "title": "题行箧内所携米海岳各帖戏效渔洋论诗绝句",
    "authorName": "梁成楠",
    "authorId": "adcfe4db1551cc96d1457b72f7cb58fe",
    "dynasty": "清",
    "content": [
      "大苏老米抗颜行，解脱禅机草势狂。",
      "超世神仙遗世佛，同收秋壑半闲空。"
    ]
  },
  {
    "id": "adcfe4db1551cc967a2e04d9f7bcd3db",
    "title": "题行箧内所携米海岳各帖戏效渔洋论诗绝句",
    "authorName": "梁成楠",
    "authorId": "adcfe4db1551cc96d1457b72f7cb58fe",
    "dynasty": "清",
    "content": [
      "老笔追踪李括州，每于雄杰见风流。",
      "文成南赣从军苦，念作馀杭马少游。"
    ]
  },
  {
    "id": "adcfe4db1551cc967a2e04d97c43372f",
    "title": "题行箧内所携米海岳各帖戏效渔洋论诗绝句",
    "authorName": "梁成楠",
    "authorId": "adcfe4db1551cc96d1457b72f7cb58fe",
    "dynasty": "清",
    "content": [
      "女替爷征十二年，迷离雌兔竟能全。",
      "岳侯忠孝高千古，不独颠人字画妍。"
    ]
  },
  {
    "id": "adcfe4db1551cc967a2e04d9fad39a3f",
    "title": "题行箧内所携米海岳各帖戏效渔洋论诗绝句",
    "authorName": "梁成楠",
    "authorId": "adcfe4db1551cc96d1457b72f7cb58fe",
    "dynasty": "清",
    "content": [
      "欧九文章世罕俦，锦堂写记尚他求。",
      "君谟死后无神笔，合让先生出一头。"
    ]
  },
  {
    "id": "adcfe4db1551cc967a2e04d9e69a82ba",
    "title": "题行箧内所携米海岳各帖戏效渔洋论诗绝句",
    "authorName": "梁成楠",
    "authorId": "adcfe4db1551cc96d1457b72f7cb58fe",
    "dynasty": "清",
    "content": [
      "手迹乌程迭宝储，严尚书与闵尚书。",
      "匏庵跋后今何世，完璧曾无蚀蠹鱼。"
    ]
  },
  {
    "id": "adcfe4db1551cc967a2e04d94464d4d9",
    "title": "题行箧内所携米海岳各帖戏效渔洋论诗绝句",
    "authorName": "梁成楠",
    "authorId": "adcfe4db1551cc96d1457b72f7cb58fe",
    "dynasty": "清",
    "content": [
      "襄阳风景逊江南，天意存留米老庵。",
      "问月仙人知有意，如公翰墨许成三。"
    ]
  },
  {
    "id": "adcfe4db1551cc967a2e04d9184b0c53",
    "title": "题行箧内所携米海岳各帖戏效渔洋论诗绝句",
    "authorName": "梁成楠",
    "authorId": "adcfe4db1551cc96d1457b72f7cb58fe",
    "dynasty": "清",
    "content": [
      "唐宋书家两大宗，倾朝好尚习王钟。",
      "岂知字体趋时贵，古学谁人肯问踪。"
    ]
  },
  {
    "id": "adcfe4db1551cc967a2e04d9d74b3562",
    "title": "题行箧内所携米海岳各帖戏效渔洋论诗绝句",
    "authorName": "梁成楠",
    "authorId": "adcfe4db1551cc96d1457b72f7cb58fe",
    "dynasty": "清",
    "content": [
      "欧褚摹临觉逼真，鹿门居士但传神。",
      "赏心合在骊黄外，未必唐人过宋人。"
    ]
  },
  {
    "id": "adcfe4db1551cc967a2e04d922e7da75",
    "title": "题行箧内所携米海岳各帖戏效渔洋论诗绝句",
    "authorName": "梁成楠",
    "authorId": "adcfe4db1551cc96d1457b72f7cb58fe",
    "dynasty": "清",
    "content": [
      "襄阳祠内虎邱诗，古石苍苔字脱遗。",
      "此本独能毫发备，老颠活现见须眉。"
    ]
  },
  {
    "id": "adcfe4db1551cc966e02946aa6bf1425",
    "title": "春柳",
    "authorName": "梁成楠",
    "authorId": "adcfe4db1551cc96d1457b72f7cb58fe",
    "dynasty": "清",
    "content": [
      "不折章台柳，丝丝望转迷。",
      "晓烟芳草路，流水落花溪。",
      "青眼公看喜，蛮腰女舞低。",
      "枝轻难受露，絮薄未沾泥。",
      "夫婿无侯相，公孙有字题。",
      "服章占李相，眉妩斗张妻。",
      "白马双骖别，黄鹂两个啼。",
      "春云人渭北，朝雨客关西。",
      "丽映桃千树，寒依菜一畦。",
      "只应怜弱植，谁种向金闺。"
    ]
  },
  {
    "id": "adcfe4db1551cc96918a65aebe2bfd99",
    "title": "钓龙台歌",
    "authorName": "梁成楠",
    "authorId": "adcfe4db1551cc96d1457b72f7cb58fe",
    "dynasty": "清",
    "content": [
      "闽越王，安在哉，我来访古钓龙台。王与夫人寝殿开，寂廖常对古时梅。",
      "南台万屋瓦鳞鳞，当时海水未扬尘。王欲钓龙垂巨纶，谁缗之绳王夫人。",
      "钓龙囚在钓台井，井水千年碧逾冷。铁索锁龙波澜静，虎骨投龙雷雨猛。",
      "南越赵佗自椎髻，汉贤我贤争较计。翻然高筑朝汉台，台成左纛犹称帝。",
      "此台无事且百年，歌舞欢娱汉六世。呜呼，楚汉斗智斗力时，王为功狗出偏师。",
      "高天鸟尽兔走死，王有材力将何施。钓龙一事盖儿戏，驯狮伏象王能为。",
      "方今瀛海长蛟螭，夺我南溟作饮池。奋鬣欲入王阶墀，王能磔死抉其皮。",
      "如王真是奇男儿，王与夫人知不知。"
    ]
  },
  {
    "id": "adcfe4db1551cc9606f9f90c1ce962ee",
    "title": "由大湖至罩兰经八分林校栗林各处畏途也",
    "authorName": "梁成楠",
    "authorId": "adcfe4db1551cc96d1457b72f7cb58fe",
    "dynasty": "清",
    "content": [
      "肩舆入深菁，蓬蒿四围合。",
      "尽日不逢人，山风惊飒飒。",
      "崖危猿跳啸，林密鸟呼答。",
      "佃屋半倾欹，逃亡两三腊。"
    ]
  },
  {
    "id": "adcfe4db1551cc96be600a7876392aa2",
    "title": "七月七日再入大湖作",
    "authorName": "梁成楠",
    "authorId": "adcfe4db1551cc96d1457b72f7cb58fe",
    "dynasty": "清",
    "content": [
      "客行惨澹无颜色，十年枉用开山力。巨蛇不拔山不摧，山瘴如烟山树黑。",
      "五六月间蒸暑湿，大湖痞鬼家家入。饥鼠清宵绕案行，怪枭白昼当门立。",
      "瘴疠犹可，生番杀我。民为彼兽，山为彼囿。既择其肥，亦食其瘦。",
      "肥男瘦男为彼噬，鬼必搏膺诉天帝。坏门陷厕为大厉，不然或在彼膏肓，彼无医和那得制。",
      "岂知带血挟人头，况使骨肉成寇仇。鬼不仇番仇骨肉，骨肉吞声惟暗哭。",
      "鬼家不敢招魂祭，或恐魂引凶番至。生为肉兮死为伥，闻所未闻真骇异。",
      "民视番，猛于官，官奉番，骄于子。番屠民，如屠豕，官闻知，惟充耳。",
      "山水毒淫乃如彼，豺虎纵横复如此。居民皇皇走折趾，先生入山可已矣。"
    ]
  },
  {
    "id": "adcfe4db1551cc966c4a3454df034a6a",
    "title": "台中县房里大甲两溪",
    "authorName": "梁成楠",
    "authorId": "adcfe4db1551cc96d1457b72f7cb58fe",
    "dynasty": "清",
    "content": [
      "鸟嘴尖山何崿崿，白龙两缕排空落。",
      "卷尽泥沙入海波，弥迤盈眸石珞珞。",
      "千年水石恣击搏，水飞石立相为虐。",
      "有时水强挟石走，风雨声中猛虎作。",
      "有时石强水波怒，龙蛇拗触势尤恶。",
      "有时敌石潜师退，分道并侵争夺掠。",
      "飞沫怒流震万霆，巧乎有道难容脚。",
      "昔年乙酉初临渊，九十月交水始涸。",
      "舟人捩柁舟如驶，急睨岸人抛缆索。",
      "岸人齐力身手好，一声邪许无前却。",
      "水推之行人力挽，不尔船同鱼纵壑。",
      "劳生何啻百经过，今日孤云竟何托。",
      "藤县中丞真好事，驻军大甲为筹度。",
      "谬谓投鞭足断流，岂知铸铁空成错。",
      "人谋不遂鬼谋空，徒峙神祠称锁钥。",
      "今年丁酉我重游，日本工师事绳削。",
      "积木高齐火燄山，一溪一溪成略彴。",
      "真从枕席过鲜水，差拟复道萦剑阁。",
      "万事始知难见巧，馀生所见今非昨。",
      "寄书南北两飞鸿，行路虽艰艰亦乐。"
    ]
  },
  {
    "id": "adcfe4db1551cc96a084f8e5a60f4bfc",
    "title": "赠田庐生",
    "authorName": "梁成楠",
    "authorId": "adcfe4db1551cc96d1457b72f7cb58fe",
    "dynasty": "清",
    "content": [
      "先生学书兼学剑，左手钩镡右铅椠。先生学剑且学诗，哦诗惊起帐下儿。",
      "学书学剑皆无用，惟有诗篇常讽诵。诵诗满腹不疗贫，肘后青囊足活人。",
      "葫芦墩市气落落，口自吟诗身卖药。诗味清新药味恶，置炭以冰燃不著。",
      "近市中田有故庐，卖药归来又读书。心氛世垢静扫除，白日晶晶照太虚。",
      "昔者韩康卖药为沈冥，徒有女子知姓名。今君卖药价不二，女子学诗求执贽。",
      "嵚崎历落不逢时，华发萧萧红粉师。男不封侯女不嫁，英雄末路足悲咤。"
    ]
  },
  {
    "id": "adcfe4db1551cc96a1f762e6c253d468",
    "title": "田家春日",
    "authorName": "梁成楠",
    "authorId": "adcfe4db1551cc96d1457b72f7cb58fe",
    "dynasty": "清",
    "content": [
      "正月播嘉种，初苗铺幂历。",
      "分秧二月间，水深泥滑汩。",
      "三月蓐田草，妻儿共筋力。",
      "野人岂知书，莫辨阴阳历。",
      "计日不自闲，荷锄欣有适。",
      "新茶又出市，入郭探时值。",
      "寄声谢邻老，社酒不遑吃。"
    ]
  },
  {
    "id": "adcfe4db1551cc96a1f762e6645c26bf",
    "title": "田家春日",
    "authorName": "梁成楠",
    "authorId": "adcfe4db1551cc96d1457b72f7cb58fe",
    "dynasty": "清",
    "content": [
      "牛衣曝前檐，鸡栅树后圃。",
      "菜花如雪白，沤田成沃土。",
      "田功少宽暇，人事又劳苦。",
      "输租入富家，输税入官府。",
      "闻有孟家女，力足支门户。",
      "夭桃枝正繁，媒妁凭邻姥。",
      "燕燕亦归来，双飞入衡宇。"
    ]
  },
  {
    "id": "adcfe4db1551cc96a1f762e6d871ee9d",
    "title": "田家春日",
    "authorName": "梁成楠",
    "authorId": "adcfe4db1551cc96d1457b72f7cb58fe",
    "dynasty": "清",
    "content": [
      "东邻常闭门，远作殊方客。",
      "西邻为盗取，束缚求金帛。",
      "春阳有偏照，不得事阡陌。",
      "禾黍十亩田，桑榆一区宅。",
      "刺桐吐花红，新竹苞粉白。",
      "娇女马头蚕，小儿牛背笛。",
      "客来具鸡黍，浊酒娱今夕。"
    ]
  },
  {
    "id": "adcfe4db1551cc96a1f762e6706457c4",
    "title": "田家春日",
    "authorName": "梁成楠",
    "authorId": "adcfe4db1551cc96d1457b72f7cb58fe",
    "dynasty": "清",
    "content": [
      "过此春风节，徙家及鸡狗。",
      "我田非筐箧，胡可挈而走。",
      "播穫自高曾，小人敢不守。",
      "清明告诸墓，易世能知否。",
      "身是晋陶潜，宅边仍五柳。",
      "今春较阴寒，丰歉卜邻叟。",
      "盘饤落花生，寿以蕃薯酒。"
    ]
  },
  {
    "id": "adcfe4db1551cc96e6655c6b1bc63a90",
    "title": "赋答洪弃生",
    "authorName": "梁成楠",
    "authorId": "adcfe4db1551cc96d1457b72f7cb58fe",
    "dynasty": "清",
    "content": [
      "风尘已足伤，况滞非吾土。",
      "儒衣干酒肉，去入谁家宇。",
      "越人贵文身，始悔用章甫。",
      "曰归归未得，不归殆犹愈。",
      "潢池跳蛙黾，堂户守豺虎。",
      "薄命值时危，我生何泰苦。",
      "溺人且将笑，与子试论古。",
      "起喜迄倚那，世已千秋数。",
      "尔时操觚家，当有著韵谱。",
      "不然周女士，歌词振宫羽。",
      "庙朝十五风，曾无一逾矩。",
      "或云是天籁，天籁固为主。",
      "军容有步伐，持戟不失伍。",
      "舞行有缀兆，秉翟不失武。",
      "大义炳毛郑，遗文见齐鲁。",
      "自从四声作，束缚音低窳。",
      "我欲识元音，怅如无相瞽。",
      "说文论形义，笺传详训诂。",
      "精心事考索，十中或得五。",
      "有时口去钳，倔强得媚妩。",
      "格格或在喉，不茹先且吐。",
      "以诗娱日夜，遂忘贫且窭。",
      "赤手入太仓，觊能分斗庾。",
      "时命安足计，狂者自进取。",
      "聊布区区怀，以报洪兴祖。"
    ]
  },
  {
    "id": "adcfe4db1551cc9669ead74794511931",
    "title": "红头屿木盘木船泥碗歌",
    "authorName": "梁成楠",
    "authorId": "adcfe4db1551cc96d1457b72f7cb58fe",
    "dynasty": "清",
    "content": [
      "木盘三尺谁所斫，其制不雕复不琢。老髯好事作盘铭，铭字中央周四角。",
      "刳木为舟长尺咫，黑白二文皆两已。土簋土型分始见，混沌胚胎拙无比。",
      "老髯摩挲向予语，南溟之南番所处。火烧屿与红头屿，有如东西列两序。",
      "火烧屿有汉人至，舶来或载漳泉器。红屿诸夷但闭关，汉人不入昆明地。",
      "葡萄酒，淡芭菰。大瀛人，以为娱，口腹同嗜彼独无。",
      "干戈揖让何多事，结绳制字胡为乎。寄译象鞮皆不用，指天扪腹声呜呜。",
      "我闻有虞制器始用漆，日本漆师称第一。舟楫之用济不通，火轮奇妙逾神工。",
      "汝定哥窑纷制作，洋瓷缕采黄金错。金车玉辂本椎轮，茹毛得饱思猩唇。",
      "玉杯象箸莫太息，却怪先为火化人。髯乎莫笑红屿器朴拙，太朴不完生诡谲。",
      "弧矢收威震炮车，九州四海皆流血。何如民物尚得古人意，规矩高曾良不啻。",
      "反本复始当有时，愿君宝此勿轻弃。"
    ]
  },
  {
    "id": "adcfe4db1551cc96c20248214e333ece",
    "title": "答王友竹兼呈香谷主政毓臣上舍",
    "authorName": "梁成楠",
    "authorId": "adcfe4db1551cc96d1457b72f7cb58fe",
    "dynasty": "清",
    "content": [
      "诗骚出自秦火馀，毋乃古文奇字书。",
      "汉造魏制五言盛，八分小篆当无殊。",
      "七言歌行势奔放，何异草书夸雄壮。",
      "六朝初唐束声律，干禄字书下愈况。",
      "能者不随俗点画，宁费黄金买断石。",
      "要令体势入古妙，斯邕虽死神不隔。",
      "诗家操翰尚摹拟，康乐文通颇屈指。",
      "譬如欧褚写兰亭，纵未夺真亦得似。",
      "兴酣落笔声摩空，我与古人何必同。",
      "天马飞驰脱羁靮，岂外初时行步工。",
      "工倕旋指弃规矩，蛇珠荆玉群相诩。",
      "只知紫色眩儿童，试问宗门谁父祖。",
      "笔纵字大我犹笑，临池水黑人称妙。",
      "愧余白首志不衰，况汝黑头年尚少。",
      "王郎诗思卓不群，弄笔颇知书八分。",
      "投我四香楼近集，欲令迂拙张其军。",
      "我不知诗仅识字，笔势词源法不二。",
      "颂不忘规学赠言，古来良医三折臂。"
    ]
  },
  {
    "id": "adcfe4db1551cc969ca764a10873d538",
    "title": "十九日始见长崎山色喜赋长句",
    "authorName": "梁成楠",
    "authorId": "adcfe4db1551cc96d1457b72f7cb58fe",
    "dynasty": "清",
    "content": [
      "新妇隔朝便梳饰，晓来镜里青螺色。昨夜催妆吾有诗，老兴清狂饶笔力。",
      "海日初醺十丈红，江波远浸千寻碧。山川明媚入朝晖，作意来娱万里客。",
      "客行万里无交亲，以尔青山作主人。海外逢迎无俗态，客中揽结得情真。",
      "交情白日与皓月，山容青青我华发。但恨舟壑无久淹，转眼即为胡与粤。",
      "尔来先我二千岁，应见秦人来避世。安期游说本恢奇，徐福神仙多诡计。",
      "后来方士何荒唐，谬说迎仙需候气。倏云有地却可望，又患旋风难得至。",
      "山耶渺在白云乡，误死秦皇与汉皇。今我一挥东海袖，兹山尽入小奚囊。",
      "囊诗盛付中原去，化作霏霏五色雾。故人迢递隔尘中，不见倚舟临海题诗处。"
    ]
  },
  {
    "id": "adcfe4db1551cc960b29d700167df5ab",
    "title": "日本写东方朔陶朱公多子妇为三星图见陶朱公像甚怪伟因赋",
    "authorName": "梁成楠",
    "authorId": "adcfe4db1551cc96d1457b72f7cb58fe",
    "dynasty": "清",
    "content": [
      "富者与仙者，两者尔何乐。愿作陶朱公，不作东方朔。",
      "东方先生名神仙，日求二百四十钱。一囊之粟不得饱，大官分肉流馋涎。",
      "今观倭制陶朱像，肉食之貌谁为传。广额丰颐笑开口，两耳如聃垂至肩。",
      "左肩肩巨囊，其中何止百万钱。左手撮囊口，实恐钱刀落地化为泉。",
      "右手擎一鼓，有柄当中穿。想是左提右挈雄心在，昔操军柄今利权。",
      "其下金绳捆载三巨橐，两脚蹴踏两橐坚。一橐且复以臀坐，如畏探囊胠箧然。",
      "不脱军中金锁甲，懔如大敌当彼前。智尽能索始获富，既富情状何可怜。",
      "如斯富者鄙且吝，曷怪爱子中途捐。吁嗟世上守财翁，枉见戏侮日本东。",
      "愿为饥死东方朔，不愿为富者陶朱公。"
    ]
  },
  {
    "id": "adcfe4db1551cc96ccb6bbf1dba02ffa",
    "title": "耕山行",
    "authorName": "梁成楠",
    "authorId": "adcfe4db1551cc96d1457b72f7cb58fe",
    "dynasty": "清",
    "content": [
      "烈山焚长茅，漫天焚老木。老木中焚空，葺茅以为屋。",
      "茅根可伐，树根难斸。轮囷离奇不受犁，枉用驱来茧栗犊。",
      "春初种烟，夏初种谷。五月绿云收，八月黄云熟。深冬百昌尽，犹见蔓菁绿。",
      "山肥稍缩，树根稍秃。水工开浚，上引飞瀑。高高下下成良田，尽种黍稷与穜稑。",
      "山高水深，水不上陆。蔗园茶陇，足供饘粥。君不见塞翁之马有得失，耀德之陂旋反覆。",
      "耕山成败人岂知，知者天边两黄鹄。吁嗟乎，老农耕田不果腹，不耕村田耕山谷。",
      "山中豺虎食人肉，今日吞声向山哭。"
    ]
  },
  {
    "id": "adcfe4db1551cc96664b4cc38c73f168",
    "title": "隘丁行",
    "authorName": "梁成楠",
    "authorId": "adcfe4db1551cc96d1457b72f7cb58fe",
    "dynasty": "清",
    "content": [
      "日色无光光亦薄，瘴烟入鼻微闻恶。行人畏近隘头行，守隘隘丁昼击柝。",
      "柝上响停，行人胆惊。伏莽之戎，草木皆兵。柝声不绝，寻声出穴。",
      "为彼发踪，磨牙吮血。行人不敢经，饥吻馋涎腥。乘机伺利便，跳踉杀隘丁。",
      "挟刃犹敢侮，民间厉禁挟弓弩。利器凶兵遗彼虏，飞而食肉山中虎。"
    ]
  },
  {
    "id": "adcfe4db1551cc963e420aa0f348a4ca",
    "title": "重五日入山由苗栗至大湖",
    "authorName": "梁成楠",
    "authorId": "adcfe4db1551cc96d1457b72f7cb58fe",
    "dynasty": "清",
    "content": [
      "溪行有深湍，山行无寸土。",
      "当暑践炎石，似鱼游热釜。",
      "对岭见深林，林深防猛虎。",
      "杀人饮其血，手把髑髅舞。"
    ]
  },
  {
    "id": "adcfe4db155c177f7e993d06d0f53307",
    "title": "集次典寿香亭对菊限韵",
    "authorName": "曹爚",
    "authorId": "adcfe4db155c177fd1457b72d1457b72",
    "dynasty": "清",
    "content": [
      "雅会杂山农，风流羡仲容。",
      "秋光成五色，寒影见千重。",
      "日晚开高阁，村深闻远钟。",
      "杖头吾未办，率尔一相从。"
    ]
  },
  {
    "id": "adcfe4db155ff0d1a7df138c08e23cf6",
    "title": "赠高上林先生",
    "authorName": "鞠懙",
    "authorId": "adcfe4db155ff0d1d1457b72d1457b72",
    "dynasty": "清",
    "content": [
      "海边辜负旧林丘，南北经年伴远游。",
      "买酒鹊湖同倚棹，听歌燕市共登楼。",
      "上书又下刘蕡泪，长笛偏生赵嘏愁。",
      "可惜年年芳草绿，春明还与约淹留。"
    ]
  },
  {
    "id": "adcfe4db1562d22c2c04ecfd5936ecb3",
    "title": "定寨望洋",
    "authorName": "曾作霖",
    "authorId": "adcfe4db1562d22cd1457b72d1457b72",
    "dynasty": "清",
    "content": [
      "定军寨倚镇亭旁，放眼遥看碧水洋。",
      "赤剧村庄馀落叶，红夷海市闹斜阳。",
      "涛奔澎岛掀天动，汕绕蓬山特地长。",
      "沙鸟风帆明灭外，烟波无际感沧桑。"
    ]
  },
  {
    "id": "adcfe4db1562d22c31947a71e773d131",
    "title": "虎岩听竹",
    "authorName": "曾作霖",
    "authorId": "adcfe4db1562d22cd1457b72d1457b72",
    "dynasty": "清",
    "content": [
      "虎山岩寺窅而深，半是香花半竹林。",
      "赤剧有君当不俗，白沙许我最知音。",
      "禅参玉版空尘虑，梦入瑶篸惬素心。",
      "老衲怜渠风韵好，常教作笛效龙吟。"
    ]
  },
  {
    "id": "adcfe4db1562d22c2e5596744542ef5c",
    "title": "珠潭浮屿",
    "authorName": "曾作霖",
    "authorId": "adcfe4db1562d22cd1457b72d1457b72",
    "dynasty": "清",
    "content": [
      "山中有水水中山，山自凌空水自闲。",
      "谁划玻璃分色界，倒垂金碧浸烟鬟。",
      "蓬莱可许乘风到，艋舺知为举火还。",
      "别有洞天开海外，人家鸡犬绝尘寰。"
    ]
  },
  {
    "id": "adcfe4db1562d22cf934d1a150541b65",
    "title": "清水春光",
    "authorName": "曾作霖",
    "authorId": "adcfe4db1562d22cd1457b72d1457b72",
    "dynasty": "清",
    "content": [
      "策杖寻春镇日忙，■来清水见春光。",
      "山开图画天然秀，花隐禅林分外香。",
      "赠客何曾逢驿使，问津应许到渔郎。",
      "此间不是藏春色，蜂蝶如何竞过墙。"
    ]
  },
  {
    "id": "adcfe4db1562d22c1109d6c5048929cd",
    "title": "鹿港飞帆",
    "authorName": "曾作霖",
    "authorId": "adcfe4db1562d22cd1457b72d1457b72",
    "dynasty": "清",
    "content": [
      "鹿港沿溪大小舟，潮来叶叶趁潮流。",
      "水花乱溅飞红鹢，山势随奔压白鸥。",
      "几点帆才天际认，许多船在望中收。",
      "傍人亦具英雄气，破浪乘风往返游。"
    ]
  },
  {
    "id": "adcfe4db1562d22c93582ee3e0b36812",
    "title": "碧山曙色",
    "authorName": "曾作霖",
    "authorId": "adcfe4db1562d22cd1457b72d1457b72",
    "dynasty": "清",
    "content": [
      "碧山山寺半崖悬，九九峰尖刺眼前。",
      "微蒙夜气疑将雨，罨霭晨光别有天。",
      "世界恍如开混沌，俗尘真不到林泉。",
      "许多螺髻迷苍翠，杲杲犹留几点烟。"
    ]
  },
  {
    "id": "adcfe4db1562d22cd2eb383c1a98eb45",
    "title": "龙井观泉",
    "authorName": "曾作霖",
    "authorId": "adcfe4db1562d22cd1457b72d1457b72",
    "dynasty": "清",
    "content": [
      "龙目泉井浅又清，井边双石肖龙睛。",
      "醒人醉梦堪千古，沁我诗脾在一泓。",
      "饶有馀波供挹注，尽无纤滓翳晶莹。",
      "看他涌出泉花喷，似把真珠十斛倾。"
    ]
  },
  {
    "id": "adcfe4db1562d22c5107e29e6264774f",
    "title": "丰亭坐月",
    "authorName": "曾作霖",
    "authorId": "adcfe4db1562d22cd1457b72d1457b72",
    "dynasty": "清",
    "content": [
      "太极亭高夜气凉，更阑小坐月华光。",
      "多烹苦茗清诗思，好对冰壶洗俗肠。",
      "漫说前身人是玉，依然故我鬓如霜。",
      "关心惟有年丰乐，拟向姮娥祝降康。"
    ]
  },
  {
    "id": "adcfe4db15641859fd61aa31a1f17772",
    "title": "姚米山太守翀以卢观察望吴山八峰诗属和家君因率弟妹限韵分咏玉笋峰",
    "authorName": "韩鸾仪",
    "authorId": "adcfe4db15641859d1457b72d1457b72",
    "dynasty": "清",
    "content": [
      "㟏岈卓立自然渐，不逐龙孙冒雨添。",
      "解箨无心完太璞，笑他玉版断新尖。"
    ]
  },
  {
    "id": "adcfe4db156418594907b69b1e4711fe",
    "title": "棋盘峰",
    "authorName": "韩鸾仪",
    "authorId": "adcfe4db15641859d1457b72d1457b72",
    "dynasty": "清",
    "content": [
      "坦如方罫自然平，未许人将黑白争。",
      "惟有紫阳招野鹤，沧桑一局寄闲情。"
    ]
  },
  {
    "id": "adcfe4db1565b25750ab196792d61371",
    "title": "雨夜同牧原",
    "authorName": "纪淑曾",
    "authorId": "adcfe4db1565b257d1457b72d1457b72",
    "dynasty": "清",
    "content": [
      "急风催暝色，和雨到庭柯。",
      "寒近窗前蚤，愁如叶下多。",
      "田园催晚节，江水涨微波。",
      "相慰浑忘寐，孤灯耿薜萝。"
    ]
  },
  {
    "id": "adcfe4db1565b25759959799fa242566",
    "title": "庚子秋姚雪门学使将赴都门赠别",
    "authorName": "纪淑曾",
    "authorId": "adcfe4db1565b257d1457b72d1457b72",
    "dynasty": "清",
    "content": [
      "帆影破湘烟，春深古驿前。",
      "西窗话遥夜，南国喜凉天。",
      "交意淡如此，客心愁黯然。",
      "江头花月夕，强半是离筵。"
    ]
  },
  {
    "id": "adcfe4db1565b2575995979956bb6b19",
    "title": "庚子秋姚雪门学使将赴都门赠别",
    "authorName": "纪淑曾",
    "authorId": "adcfe4db1565b257d1457b72d1457b72",
    "dynasty": "清",
    "content": [
      "八月犹余热，清尊昨日开。",
      "江声兼雨至，岳色隔城来。",
      "虚馆穿花树，生香落酒杯。",
      "阿谁歌水调，惆怅鬓毛催。"
    ]
  },
  {
    "id": "adcfe4db1565b257f8b72ee4ecb4f0cd",
    "title": "再送牧原",
    "authorName": "纪淑曾",
    "authorId": "adcfe4db1565b257d1457b72d1457b72",
    "dynasty": "清",
    "content": [
      "大别山前春水长，伯牙台畔早梅香。",
      "君今买棹去沙渚，我亦回车思故乡。",
      "江上离筵惊草草，梦中白日过堂堂。",
      "鹿门烟树春明月，小立东风泪几行。"
    ]
  },
  {
    "id": "adcfe4db1565b25785f467538ef33e04",
    "title": "九日岳麓登高薄暮渡江即事",
    "authorName": "纪淑曾",
    "authorId": "adcfe4db1565b257d1457b72d1457b72",
    "dynasty": "清",
    "content": [
      "岭云汀树总宜秋，九日新晴作胜游。",
      "亭倚山腰低万壑，帆随洲影剪双流。",
      "澄江乱下渔人网，飞盖遥迎水驿楼。",
      "诗境苍凉残醉里，菊花天气木兰舟。"
    ]
  },
  {
    "id": "adcfe4db1565b257e8e0c14eb8180748",
    "title": "和顾牧原舟中见寄原韵",
    "authorName": "纪淑曾",
    "authorId": "adcfe4db1565b257d1457b72d1457b72",
    "dynasty": "清",
    "content": [
      "青山白浪晚峥嵘，愁指寒云是去程。",
      "天上星辰劳北望，舟中儿女倦西征。",
      "夕阳郧口帆初卸，野岸椒盘岁又更。",
      "独对庭梅思折赠，夜窗风雪暗孤檠。"
    ]
  },
  {
    "id": "adcfe4db1565b257e8e0c14ebd82f1e1",
    "title": "和顾牧原舟中见寄原韵",
    "authorName": "纪淑曾",
    "authorId": "adcfe4db1565b257d1457b72d1457b72",
    "dynasty": "清",
    "content": [
      "晴川西望渺春波，却喜移家野兴多。",
      "近市山亭开瓮酒，种花门巷绕梁歌。",
      "冻云回首江头别，芳岁惊心客里过。",
      "漫拟忘机去沙渚，竹烟深处鸟声和。"
    ]
  },
  {
    "id": "adcfe4db1565b257b2d04818ace996ca",
    "title": "寄轩即事用王少林韵",
    "authorName": "纪淑曾",
    "authorId": "adcfe4db1565b257d1457b72d1457b72",
    "dynasty": "清",
    "content": [
      "江上人家柳罨汀，寒山绕郭暮烟青。",
      "兰前一片潇湘色，落日秋心满洞庭。"
    ]
  },
  {
    "id": "adcfe4db1577f965832ca18489d6ef4b",
    "title": "题吴藟畦先生春江载酒图",
    "authorName": "曾维桢",
    "authorId": "adcfe4db1577f965d1457b72d1457b72",
    "dynasty": "清",
    "content": [
      "鹭水曲复曲，春来波泛绿。",
      "螺髻郁浓青，微茫射朝旭。",
      "沿岸柳毵毵，夭桃红绽玉。",
      "指点翠微间，岩壑如新沐。",
      "谁家书昼船，欸乃声断续。",
      "载酒并携柑，浩歌振林木。",
      "地远清且幽，兴移无拘束。",
      "我闻贺季真，镜湖擅芳躅。",
      "习氏高阳池，小筑岘山麓。",
      "先生大雅人，望古遥追逐。",
      "壮岁即挂冠，蜡屐当雕毂。",
      "愧我未识韩，交臂失良觌。",
      "舍人君家嗣，珥笔近天禄。",
      "为言旧亭台，遗植多芬馥。",
      "妙手李将军，绘事殊古穆。",
      "境澹云悠悠，天高风谡谡。",
      "披图为黯然，鬓眉宛在目。"
    ]
  },
  {
    "id": "adcfe4db157aa0686187ccc941dd4926",
    "title": "宜兴西北郭先彦升公钓台遗迹",
    "authorName": "任锡汾",
    "authorId": "adcfe4db157aa068d1457b72d1457b72",
    "dynasty": "清",
    "content": [
      "文章江左溯萧梁，负郭长流五马芳。",
      "虾虎旧城曾保障，蛟龙潜迹此贤良。",
      "遗徽远接袁公社，余荫遥攀召伯棠。",
      "终是南洲风俗美，永留故址历沧桑。"
    ]
  },
  {
    "id": "adcfe4db157c69dcf3ea7f639df423b8",
    "title": "田家",
    "authorName": "顾柔谦",
    "authorId": "adcfe4db157c69dcd1457b72d1457b72",
    "dynasty": "清",
    "content": [
      "田家本村朴，意颇好文人。目不晓《诗》《书》，识字为可尊。",
      "衣食苟有余，即思教子孙。敢望列科第，使足记姓名。",
      "慧勿诱之巧，愚贵留其真。因材以翼之，不失为良民。",
      "苟有负老农，宁不忝斯文。"
    ]
  },
  {
    "id": "adcfe4db157f789a82a3dd5f8c66f807",
    "title": "秋日忆雪航二兄",
    "authorName": "张善恒",
    "authorId": "adcfe4db157f789ad1457b72d1457b72",
    "dynasty": "清",
    "content": [
      "不耐萧条甚，秋思苦自吟。",
      "愁添千里雁，梦冷十年心。",
      "重以思兄念，因之别恨深。",
      "登城间散步，风雨满霜林。"
    ]
  },
  {
    "id": "adcfe4db157f789ad5f3c8d09c93036e",
    "title": "题东村茅舍",
    "authorName": "张善恒",
    "authorId": "adcfe4db157f789ad1457b72d1457b72",
    "dynasty": "清",
    "content": [
      "虽设柴门昼亦关，衡茅低架两三间。",
      "平分窗外千竿行，高卧林南一枕山。",
      "酿酒每逢秋色暮，钞书常爱纸痕斑。",
      "蓬蒿原是吾家物，仲蔚年来久不删。"
    ]
  },
  {
    "id": "adcfe4db157f789ad47289d45cc5c6b6",
    "title": "拜管幼安祠",
    "authorName": "张善恒",
    "authorId": "adcfe4db157f789ad1457b72d1457b72",
    "dynasty": "清",
    "content": [
      "英雄争逐鹿，百金买宝刀。",
      "贤者贵自守，一笑甘蓬蒿。",
      "所以管幼安，立志脱尘嚣。",
      "子鱼非吾友，谢绝挥金交。",
      "斗禄原不屑，况肯臣孙曹。",
      "濯足沧浪水，归来白发搔。",
      "荒祠何年建，再拜仰清高。",
      "感叹不能去，叶落风萧萧。"
    ]
  },
  {
    "id": "adcfe4db158586fecc623ec1bc569f7a",
    "title": "浮渡石",
    "authorName": "金启汾",
    "authorId": "adcfe4db158586fed1457b72d1457b72",
    "dynasty": "清",
    "content": [
      "鬼斧何年劈，穿岩水一湾。",
      "前朝仙尹笔，遗刻断崖间。",
      "石带寒泉润，苔皴古字斑。",
      "清幽探不尽，日暮未知还。"
    ]
  },
  {
    "id": "adcfe4db158d0b7789e2aa79aaf4a9ff",
    "title": "恭挽恩恤道四川崇庆州牧常老先生",
    "authorName": "方中选",
    "authorId": "adcfe4db158d0b77d1457b72d1457b72",
    "dynasty": "清",
    "content": [
      "挥戈歼馘烈当年，愈信文优武更全。",
      "志节淩霜飘玉阙，精忠贯日映金川。",
      "魂归夕岭乾坤老，祀享浣花俎豆鲜。",
      "麟阁标名垂万古，先生真不愧勋贤。"
    ]
  },
  {
    "id": "adcfe4db158d0b7789e2aa799c0f2955",
    "title": "恭挽恩恤道四川崇庆州牧常老先生",
    "authorName": "方中选",
    "authorId": "adcfe4db158d0b77d1457b72d1457b72",
    "dynasty": "清",
    "content": [
      "当年昔岭遇艰辛，慷慨捐生有几人。",
      "万古难磨忠义节，一心看得死生真。",
      "西民痛断碑前泪，北阙恩隆陇外身。",
      "最喜凤毛能继美，衣冠接武慰严亲。"
    ]
  },
  {
    "id": "adcfe4db158e292090af4fa4557da8c0",
    "title": "常山别同年王莪园太守",
    "authorName": "赛都",
    "authorId": "adcfe4db158e2920d1457b72d1457b72",
    "dynasty": "清",
    "content": [
      "兰谱同心共几年，琴尊今日对离筵。",
      "梦回春草池边路，人隔桃花洞口天。",
      "六诏风烟新紫绶，三朝人物旧青毡。",
      "门前一道滹沱水，锦字时凭赤鲤传。"
    ]
  },
  {
    "id": "adcfe4db1599b7bbab90229978a8d29f",
    "title": "观山秋眺",
    "authorName": "李枝青",
    "authorId": "adcfe4db1599b7bbd1457b72d1457b72",
    "dynasty": "清",
    "content": [
      "破晓秋光泼眼鲜，俯窥鳀壑立霞巅。",
      "轻烟一点扶桑岛，凉籁千山落木天。",
      "劫火才烧亭畔佛，引风还望海中仙。",
      "老僧遥指惊涛外，认得归来日本船。"
    ]
  },
  {
    "id": "adcfe4db1599b7bb873b1b2594586699",
    "title": "同李筠舫罗沁吾黄肖山游葛岭",
    "authorName": "李枝青",
    "authorId": "adcfe4db1599b7bbd1457b72d1457b72",
    "dynasty": "清",
    "content": [
      "直拟松颠叩寺扃，天梯九十二层经。",
      "僧披宿雾开精舍，人御罡风立画屏。",
      "湖影一痕浸城郭，江声三折下沧溟。",
      "依然伟观成终古，谁向山椒再筑亭。"
    ]
  },
  {
    "id": "adcfe4db1599b7bb873b1b256e066d0d",
    "title": "同李筠舫罗沁吾黄肖山游葛岭",
    "authorName": "李枝青",
    "authorId": "adcfe4db1599b7bbd1457b72d1457b72",
    "dynasty": "清",
    "content": [
      "初阳台迥出烟霞，后乐园荒噪乱鸦。",
      "仙令飞升仍有冢，相公赐第竟无家。",
      "阁光蘸碧岩围竹，云气蒸香坞焙茶。",
      "剩有苏公遗刻否，重来石壁剔苔花。"
    ]
  },
  {
    "id": "adcfe4db1599b7bb212481836c14da9c",
    "title": "四月三日初到临海县",
    "authorName": "李枝青",
    "authorId": "adcfe4db1599b7bbd1457b72d1457b72",
    "dynasty": "清",
    "content": [
      "乱峰飞舞下天台，勒住重峦百雉开。",
      "白鹤山冲云气起，金鳌涛拍海门来。",
      "越王土宇连天尽，徐福帆樯几日回。",
      "拟蹑括苍高绝处，青烟一点望蓬莱。"
    ]
  },
  {
    "id": "adcfe4db1599b7bb21248183084b02fe",
    "title": "四月三日初到临海县",
    "authorName": "李枝青",
    "authorId": "adcfe4db1599b7bbd1457b72d1457b72",
    "dynasty": "清",
    "content": [
      "前瞰灵江后枕屏，章安锁钥控东溟。",
      "楼台晴压蛮烟湿，城郭朝浮海气腥。",
      "潮上鱼虾罗市白，雨余笋蕨出林青。",
      "比邻吾土同风物，莫把华胥梦便醒。"
    ]
  },
  {
    "id": "adcfe4db159c82aa91309f3e921c64ad",
    "title": "别侄朝础",
    "authorName": "李骥元",
    "authorId": "adcfe4db159c82aad1457b72d1457b72",
    "dynasty": "清",
    "content": [
      "潞水东归海，潼关北护秦。",
      "此行重陟险，相望各伤春。",
      "雨暗山中树，云高马上人。",
      "莫忘痴叔语，努力爱吟身。"
    ]
  },
  {
    "id": "adcfe4db159c82aad8b5bb8bf4c4a5b6",
    "title": "所思",
    "authorName": "李骥元",
    "authorId": "adcfe4db159c82aad1457b72d1457b72",
    "dynasty": "清",
    "content": [
      "春风无待约，特地到窗前。",
      "杂树花仍发，三江客未还。",
      "断云依海水，晴日远吴天。",
      "世路艰难悉，归来枕石眠。"
    ]
  },
  {
    "id": "adcfe4db159c82aaf04b7371a1a83e29",
    "title": "喜墨庄兄回京",
    "authorName": "李骥元",
    "authorId": "adcfe4db159c82aad1457b72d1457b72",
    "dynasty": "清",
    "content": [
      "三载天涯滞，归无别物持。",
      "江山吴越画，烟月鲁齐诗。",
      "谈至日斜后，饮观星出时。",
      "家庭殊旅宿，欢笑自忘疲。"
    ]
  },
  {
    "id": "adcfe4db159c82aa76857627909ef493",
    "title": "野望",
    "authorName": "李骥元",
    "authorId": "adcfe4db159c82aad1457b72d1457b72",
    "dynasty": "清",
    "content": [
      "策马城西望，郊原带夕晖。",
      "霜凋秋树瘦，云补远山肥。",
      "跃水参鱼乐，横空慕雁飞。",
      "偶偕农父语，昏暮尚忘归。"
    ]
  },
  {
    "id": "adcfe4db159c82aafc8eadeee263051e",
    "title": "寄侄朝础",
    "authorName": "李骥元",
    "authorId": "adcfe4db159c82aad1457b72d1457b72",
    "dynasty": "清",
    "content": [
      "醒园当日共嬉游，采菊东篱趁晚秋。",
      "步月每过延月洞，穿云多上看云楼。",
      "晓逢村媪沽新酒，日伴渔翁戏小舟。",
      "回首故乡千里隔，思君况动别离愁。"
    ]
  },
  {
    "id": "adcfe4db159c82aa2ce7461f9236c361",
    "title": "得家书作",
    "authorName": "李骥元",
    "authorId": "adcfe4db159c82aad1457b72d1457b72",
    "dynasty": "清",
    "content": [
      "羁人每恨得书难，比至书来不忍看。",
      "已为家贫伤米贵，何堪岁暮惜衣单。",
      "霜枯塞草山俱瘦，雨减汾河水正乾。",
      "好挟太行云两片，相随征骑到长安。"
    ]
  },
  {
    "id": "adcfe4db159c82aa9198c1503819cd57",
    "title": "定兴道中遇张叔举翎检讨同年典试陕西回京",
    "authorName": "李骥元",
    "authorId": "adcfe4db159c82aad1457b72d1457b72",
    "dynasty": "清",
    "content": [
      "父没不扶归，母老不侍旁。",
      "积此万古恨，饥驱游他乡。",
      "南风蒸六月，客子汴梁歇。",
      "西风下太行，艰险磨瘦骨。",
      "瘦骨不自恕，云飘海东去。",
      "回忆北堂萱，意马索难驭。",
      "君归步金銮，天颜为之欢。",
      "愿一见吾母，言骥身平安。",
      "家远知自爱，天寒知著裳。",
      "勿为游子念，倚闾朝暮望。"
    ]
  },
  {
    "id": "adcfe4db159c82aa4f539ebaa83c10c7",
    "title": "泽口",
    "authorName": "李骥元",
    "authorId": "adcfe4db159c82aad1457b72d1457b72",
    "dynasty": "清",
    "content": [
      "楚天迟雪霜，千里青不断。",
      "舟将嘉树迎，目随远山转。",
      "篙师午系缆，游子夜登岸。",
      "岸连天上月，沙聚云中雁。",
      "人来雁行飞，河动月光乱。",
      "蒋蒲碧丛丛，镫火红烂烂。",
      "楚女不冶容，门中自炊爨。",
      "烹鱼复煮酒，殷勤供客案。",
      "太史若观风，兹风自江汉。"
    ]
  },
  {
    "id": "adcfe4db159c82aa5dd1704d27a1b07d",
    "title": "天雄关",
    "authorName": "李骥元",
    "authorId": "adcfe4db159c82aad1457b72d1457b72",
    "dynasty": "清",
    "content": [
      "左排山万峰，右包江一道。",
      "矗矗天雄关，冲霄崖未了。",
      "地鸣钟鼓多，天入秦陇小。",
      "波涛碧油油，霜霰白皓皓。",
      "自经阁道行，群山拓怀抱。",
      "及兹历益峻，如鹤凌苍昊。",
      "莫去寻山僧，僧归白云表。"
    ]
  },
  {
    "id": "adcfe4db159c82aa2095390130533166",
    "title": "龙洞背",
    "authorName": "李骥元",
    "authorId": "adcfe4db159c82aad1457b72d1457b72",
    "dynasty": "清",
    "content": [
      "逆龙引秦水，直向此山送。",
      "山灵塞前途，云崖密无缝。",
      "龙怒张爪牙，穿石遂为洞。",
      "千里辟成河，一门开若瓮。",
      "水声与石声，今古两相哄。",
      "山中何所闻，来去鸟音哢。",
      "幽意快心曲，徐揽青丝鞚。"
    ]
  },
  {
    "id": "adcfe4db159c82aaad586bf34708ecc7",
    "title": "赠何云峰",
    "authorName": "李骥元",
    "authorId": "adcfe4db159c82aad1457b72d1457b72",
    "dynasty": "清",
    "content": [
      "去年残腊天雨霜，吾子墨缞登我堂。",
      "踯躅哽咽声不扬，边尘染衣风透裳。",
      "为言乃父殁异乡，仁宦致此心摧伤。",
      "生前故交殁后忘，昔周人急今空囊。",
      "剑关迢递秦陇长，丹旐何由归梓桑。",
      "我方鼓缶歌悼亡，弦琴断绝难更张。",
      "侧身三晋观乐阳，山魈啼泣魑魅狂。",
      "何处招魂陈酒浆，束装无策心茫茫。",
      "今兹垂柳复垂杨，安得送汝归金堂。"
    ]
  },
  {
    "id": "adcfe4db15a6bd05ee23fbda020667f5",
    "title": "春寒",
    "authorName": "李德扬",
    "authorId": "adcfe4db15a6bd05d1457b72d1457b72",
    "dynasty": "清",
    "content": [
      "春寒晏起篆烟留，一桁湘帘缓上钩。",
      "浪簸飞花围曲沼，风掀猛雨入层楼。",
      "傍人悄宿栖檐蝶，逐妇纷啼隔竹鸠。",
      "天欲放晴还似吝，开箱重检木棉裘。"
    ]
  },
  {
    "id": "adcfe4db15b05f0a5647708017ff1447",
    "title": "画墁堂夜坐",
    "authorName": "谭莹",
    "authorId": "adcfe4db15b05f0ad1457b72d1457b72",
    "dynasty": "清",
    "content": [
      "庭空半残月，萤火入凉烟。",
      "竹柏影成画，香花心悟禅。",
      "倦游疑隔世，多故逼中年。",
      "静境无人共，支琴独未眠。"
    ]
  },
  {
    "id": "adcfe4db15b05f0aba04cbfa1c011d96",
    "title": "至乐",
    "authorName": "谭莹",
    "authorId": "adcfe4db15b05f0ad1457b72d1457b72",
    "dynasty": "清",
    "content": [
      "已无亲养总寻常，独以官贫去住忘。",
      "至乐蔼然依骨肉，求工无益悔词章。",
      "出山最苦难低首，游世何容太热肠。",
      "旧日酒徒犹未散，拗花同醉绿阴堂。"
    ]
  },
  {
    "id": "adcfe4db15b05f0a39957970122d5132",
    "title": "镜槛",
    "authorName": "谭莹",
    "authorId": "adcfe4db15b05f0ad1457b72d1457b72",
    "dynasty": "清",
    "content": [
      "镜槛无人月似冰，落梅依旧影崚嶒。",
      "犬声豪甚当关仆，鹤梦恬于退院僧。",
      "故宅未尝经丧乱，素交宁忍问衰兴。",
      "田园易主儿孙在，插架何当付羽陵。"
    ]
  },
  {
    "id": "adcfe4db15c3df7b8f391ed9a134135f",
    "title": "秋闱后登乌石山",
    "authorName": "谢锡朋",
    "authorId": "adcfe4db15c3df7bd1457b72d1457b72",
    "dynasty": "清",
    "content": [
      "插云高阁控神州，午后来登最上头。",
      "斜日西沉鸦背紫，大江东去海门秋。",
      "如山有约花应笑，与佛无缘客不留。",
      "多谢僧雏供茗惯，为淹题句镇江楼。"
    ]
  },
  {
    "id": "adcfe4db15c3df7b8f391ed9d4e687f5",
    "title": "秋闱后登乌石山",
    "authorName": "谢锡朋",
    "authorId": "adcfe4db15c3df7bd1457b72d1457b72",
    "dynasty": "清",
    "content": [
      "自携书剑走天涯，岁岁重阳不在家。",
      "一笑独斟茆店酒，十年空负故园花。",
      "秋深水国归帆远，树老山城落雁斜。",
      "西指乡关重回首，一团云暗一层遮。"
    ]
  },
  {
    "id": "adcfe4db15c3df7b9831a326c30b0f3d",
    "title": "得雨亭题壁",
    "authorName": "谢锡朋",
    "authorId": "adcfe4db15c3df7bd1457b72d1457b72",
    "dynasty": "清",
    "content": [
      "词人遗迹已零星，山水功名剩小亭。",
      "遮护百年来往客，不愁苦雨压江青。"
    ]
  },
  {
    "id": "adcfe4db15c3df7b3807fa57c74eb66a",
    "title": "梅岭之ㄧ",
    "authorName": "谢锡朋",
    "authorId": "adcfe4db15c3df7bd1457b72d1457b72",
    "dynasty": "清",
    "content": [
      "无佳山水寄吟身，赢得风光在小春。",
      "楼外梅花梅外路，不时驴背有诗人。"
    ]
  },
  {
    "id": "adcfe4db15c3df7b9c660fa7c5c429c4",
    "title": "梅岭其二",
    "authorName": "谢锡朋",
    "authorId": "adcfe4db15c3df7bd1457b72d1457b72",
    "dynasty": "清",
    "content": [
      "惯将双屐作生涯，浅水疏篱小住家。",
      "自笑得居香雪里，读书倦后便看花。"
    ]
  },
  {
    "id": "adcfe4db15c721eb5925eab264ea8fef",
    "title": "从妹琼娟未婚守志励节甚高寄示言志并见怀之作答之",
    "authorName": "曹贞秀",
    "authorId": "adcfe4db15c721eb17ed8abed1457b72",
    "dynasty": "清",
    "content": [
      "几年消息渺天涯，不道秦箫换鲁髽。",
      "黄鹄浩歌传白雪，紫鸾孤舞烂红霞。",
      "湘筠有泪多成节，古柏留春不在花。",
      "千里裁诗寄珍重，相思聊当折疏麻。"
    ]
  },
  {
    "id": "adcfe4db15c721eb4239f27926ebe1db",
    "title": "秋日偶成",
    "authorName": "曹贞秀",
    "authorId": "adcfe4db15c721eb17ed8abed1457b72",
    "dynasty": "清",
    "content": [
      "报秋梧叶卷窗前，岁月他乡不计年。",
      "冰簟寒生新雨后，玉砧声急晚凉天。",
      "蝉嘶疏柳轻烟外，雁度西风落照边。",
      "几度望归归未得，还将归信卜金钱。"
    ]
  },
  {
    "id": "adcfe4db15c721eb3a3d6a53e8a616de",
    "title": "澹香楼题词",
    "authorName": "曹贞秀",
    "authorId": "adcfe4db15c721eb17ed8abed1457b72",
    "dynasty": "清",
    "content": [
      "青元宫里悟前因，六甲灵飞拜玉真。",
      "跨虎不来同写韵，去随南岳魏夫人。"
    ]
  },
  {
    "id": "adcfe4db15c721eb3a3d6a53e77d5913",
    "title": "澹香楼题词",
    "authorName": "曹贞秀",
    "authorId": "adcfe4db15c721eb17ed8abed1457b72",
    "dynasty": "清",
    "content": [
      "姊妹花间买一鬟，明妃生长问乡关。",
      "镜中眉翠浓如许，月子弯弯句曲山。"
    ]
  },
  {
    "id": "adcfe4db15c721eb3a3d6a53f9f6894e",
    "title": "澹香楼题词",
    "authorName": "曹贞秀",
    "authorId": "adcfe4db15c721eb17ed8abed1457b72",
    "dynasty": "清",
    "content": [
      "曼殊小宛盛题词，淮海新编又一时。",
      "何日九龙封墓版，我当书志葬西施。"
    ]
  },
  {
    "id": "adcfe4db15dc58b199ab202abdff993c",
    "title": "送煦庵兄至朱仙归途偶成",
    "authorName": "欧阳述",
    "authorId": "adcfe4db15dc58b1d1457b72d1457b72",
    "dynasty": "清",
    "content": [
      "归路马蹄熟，夕阳蝉语忙。",
      "秋心动寥阔，别恨满青苍。",
      "沙起村墟失，天低草树长。",
      "孤踪休感喟，青眼有垂杨。"
    ]
  },
  {
    "id": "adcfe4db15dc58b1296b5ef876bfd301",
    "title": "署楼夜起",
    "authorName": "欧阳述",
    "authorId": "adcfe4db15dc58b1d1457b72d1457b72",
    "dynasty": "清",
    "content": [
      "开帘拂面水风腥，叶堕空林带雨听。",
      "半夜鸡声喑似柝，遥天鱼眼大如星。",
      "下方营梦人都蚁，沧海随波我亦萍。",
      "拟学义熙陶靖节，还愁醉眼有时醒。"
    ]
  },
  {
    "id": "adcfe4db15dc58b11d15b845c98281b8",
    "title": "守风杜关塘登岸望月",
    "authorName": "欧阳述",
    "authorId": "adcfe4db15dc58b1d1457b72d1457b72",
    "dynasty": "清",
    "content": [
      "篷底饭初罢，小步湖风前。",
      "夕照入已尽，夜气来无边。",
      "四山静同梦，远水寒生烟。",
      "渔镫点遥岸，光与疏星连。",
      "稍时月东上，樯影皆西偏。",
      "清光似怜客，故驻匡庐巅。",
      "此际绿杨城，二分人共妍。",
      "以我伫望劳，知彼心旌悬。",
      "宵景足凄感，况复别恨牵。",
      "徘徊永不寐，风露凉垂肩。",
      "远渚萤火没，浅莎虫语联。",
      "归舟意悄然，石濑流涓涓。"
    ]
  },
  {
    "id": "adcfe4db15dc58b127b22e9156602c73",
    "title": "水族博物馆",
    "authorName": "欧阳述",
    "authorId": "adcfe4db15dc58b1d1457b72d1457b72",
    "dynasty": "清",
    "content": [
      "日人新学重格致，馆名博物靡不陈。水族一馆尤诡异，移取龙宫蛟窟来。",
      "人尘海滨辟场筑，复室崇垣周护开。洞门人门阴湿但水气，客行水底同鲛人。",
      "𥓂砑怪石四围立，玻璃深嵌光璘璘。壁空贮水复贮气，天光斜射明纤鳞。",
      "人鱼戴头走戢戢，文鳐鼓翼飞振振。龟瞪六眸鳗九节，鳄长三丈鲐千斤。",
      "鳣红鲩赤鲫金色，鼋白蜧黑螭青文。鲵虾嶷嶷鳙鱮触，虎蛟策策䱐{鱼市}奔。",
      "虾鬣支筇蟹拥剑，蚌壳挂席蚶回轮。山蚝结屋若瑶岛，石𧉧吐华如锦茵。",
      "车渠挥扇螺抱瓮，明鳆翻手蜬摇唇。修螷圆𧑐各娟妙，觜𧓈玳瑁何轮囷。",
      "此外河伯小吏海若臣，元衣督邮青郎君。翠鳞黄甲难具状，奇情诡态尤纷纭。",
      "中间一室开瓮牖，内悬巨画画有神。隔镜可望不可即，但见水底璇宫贝阙浮氤氲。",
      "天吴蝄蟓呼欲出，土肉石华高可扪。紫𧄤披拂带芝乳，锦砂灿烂铺金银。",
      "珊瑚蟠磴树连理，琪花缀壁英缤纷。深处青红绚光怪，水玉草石无由分。",
      "相传北岛有奇士，探幽亲入蓬莱根。归摹所见作斯幅，献之天府藏为珍。",
      "颁悬此馆佐参究，万邦观者称叹频。吁嗟人巧夺造化，直从奥府穷涯津。",
      "牛渚无烦犀角照，淮南何必蚖脂焚。自教灵怪见白昼，任人狎视无敢嗔。",
      "我思禹鼎象魑魅，但图其形逸其身。今人格物务精至，刻划未免伤真醇。",
      "我言虽迂理则茂，海狶拜舞如有闻。出门目眩愁直视，霞烘海色初黄昏。"
    ]
  },
  {
    "id": "adcfe4db15e62be9768cd61fe1548b6a",
    "title": "正月十七日探梅俞园感逝成咏",
    "authorName": "陈三立",
    "authorId": "adcfe4db15e62be9d1457b72d1457b72",
    "dynasty": "清",
    "content": [
      "红艳蕾初胎，依然手植梅。",
      "年年花满眼，湖海一归来。",
      "栏楯迷前赏，风香写独哀。",
      "魂兮寻月下，应伴绕千回。"
    ]
  },
  {
    "id": "adcfe4db15e62be94f3bc2d49fafd281",
    "title": "同袁伯夔絜漪园观梅",
    "authorName": "陈三立",
    "authorId": "adcfe4db15e62be9d1457b72d1457b72",
    "dynasty": "清",
    "content": [
      "单车冲雨去，花盛旧园池。",
      "一径曾扶醉，三年得再窥。",
      "香寒蜂避屐，影好鹊存枝。",
      "飘梦东风满，安知主客谁。"
    ]
  },
  {
    "id": "adcfe4db15e62be96d7ff119a0169deb",
    "title": "尧衢写寄元旦之作依韵和酬",
    "authorName": "陈三立",
    "authorId": "adcfe4db15e62be9d1457b72d1457b72",
    "dynasty": "清",
    "content": [
      "牢落临溪宅，蹉跎抱古心。",
      "老惊残岁改，醉恋远钟沉。",
      "雁骛穿霄避，豺狼拥窟深。",
      "犹期烽燧外，钟岭引孤吟。"
    ]
  },
  {
    "id": "adcfe4db15e62be96d7ff119af216dbf",
    "title": "尧衢写寄元旦之作依韵和酬",
    "authorName": "陈三立",
    "authorId": "adcfe4db15e62be9d1457b72d1457b72",
    "dynasty": "清",
    "content": [
      "抉目是何年，归耕恐未然。",
      "旧游同偃蹇，吾道倚狂颠。",
      "忆汝孤罴坐，传声寒雁先。",
      "老人星出海，垂照和歌筵。"
    ]
  },
  {
    "id": "adcfe4db15e62be97c3ee6a6ea9d2091",
    "title": "园居看微雪",
    "authorName": "陈三立",
    "authorId": "adcfe4db15e62be9d1457b72d1457b72",
    "dynasty": "清",
    "content": [
      "初岁仍微雪，园亭意飒然。",
      "高枝噤鹊语，欹石活蜗涎。",
      "冻压千街静，愁明万像前。",
      "飘窗接梅蕊，零乱不成妍。"
    ]
  },
  {
    "id": "adcfe4db15e62be98e3313a9a8a363ed",
    "title": "步月溪上",
    "authorName": "陈三立",
    "authorId": "adcfe4db15e62be9d1457b72d1457b72",
    "dynasty": "清",
    "content": [
      "寒月满溪水，行吟僻更幽。",
      "峰峦依郭曙，草树映波浮。",
      "灯出捞虾岸，烟笼射鸭舟。",
      "鼾声茅舍底，顾影复淹留。"
    ]
  },
  {
    "id": "adcfe4db15e62be9f23db8a85f292bb2",
    "title": "鸡鸣寺倚楼作",
    "authorName": "陈三立",
    "authorId": "adcfe4db15e62be9d1457b72d1457b72",
    "dynasty": "清",
    "content": [
      "晴磴辉初眼，虚楼荡醉痕。",
      "划洲如线水，卫郭落钟村。",
      "逐鹜旗边合，群峰雪后尊。",
      "留窥巢底月，井口出啼魂。"
    ]
  },
  {
    "id": "adcfe4db15e62be96ae8b456543b81b9",
    "title": "始春初堂望钟山馀雪",
    "authorName": "陈三立",
    "authorId": "adcfe4db15e62be9d1457b72d1457b72",
    "dynasty": "清",
    "content": [
      "馀雪冠岩峦，高高水上看。",
      "笳音切云起，人语落溪残。",
      "钓稳鱼痕长，晴完雁背宽。",
      "引春文石径，梅气自生寒。"
    ]
  },
  {
    "id": "adcfe4db15e62be9fd6efea71706e08b",
    "title": "雨花台登山",
    "authorName": "陈三立",
    "authorId": "adcfe4db15e62be9d1457b72d1457b72",
    "dynasty": "清",
    "content": [
      "霁郭开吾意，孤寻瘗血冈。",
      "放春茸短短，翻野吹茫茫。",
      "石颗蛇遗卵，濠围鼠养疮。",
      "难忘随牧竖，飞雨在残阳。"
    ]
  },
  {
    "id": "adcfe4db15e62be917c0e2f9417b4e8f",
    "title": "南城外刘氏废园",
    "authorName": "陈三立",
    "authorId": "adcfe4db15e62be9d1457b72d1457b72",
    "dynasty": "清",
    "content": [
      "度阡穿乱冢，倒眼旧过园。",
      "斥废留枯树，追攀倚断垣。",
      "池鱼吞石气，篱犬吠诗魂。",
      "满抱纤儿恨，依稀故国痕。"
    ]
  },
  {
    "id": "adcfe4db15e62be9c85487602a1f531c",
    "title": "挽陈子青翁",
    "authorName": "陈三立",
    "authorId": "adcfe4db15e62be9d1457b72d1457b72",
    "dynasty": "清",
    "content": [
      "名德窥三世，沧桑一老儒。",
      "吟飞鸾鹤气，道应马牛呼。",
      "孤愤藏杯斝，深居润画图。",
      "先朝高两监，逸事泣弹珠。"
    ]
  },
  {
    "id": "adcfe4db15e62be9c85487606c79e57e",
    "title": "挽陈子青翁",
    "authorName": "陈三立",
    "authorId": "adcfe4db15e62be9d1457b72d1457b72",
    "dynasty": "清",
    "content": [
      "羁旅联英冑，依依寄命年。",
      "海灯摇寤寐，湖舸脱腥膻。",
      "待续移山志，终荒种秫田。",
      "魂亲林处士，神理雪梅传。"
    ]
  },
  {
    "id": "adcfe4db15e62be9545044adc56e2e03",
    "title": "莫愁湖看雨",
    "authorName": "陈三立",
    "authorId": "adcfe4db15e62be9d1457b72d1457b72",
    "dynasty": "清",
    "content": [
      "休蹄浮磬野，湿鬓落髹椽。",
      "半暝湖吹雨，一痕山卧烟。",
      "乱愁鸿雁底，旧句虎狼边。",
      "对茗魂相语，棋坪换岁年。"
    ]
  },
  {
    "id": "adcfe4db15e62be95a82b670cf807aab",
    "title": "庸庵用游半淞园韵见怀次答",
    "authorName": "陈三立",
    "authorId": "adcfe4db15e62be9d1457b72d1457b72",
    "dynasty": "清",
    "content": [
      "闲踪问园馆，晴色满江郊。",
      "织浪回廊侧，楼烟秃柳梢。",
      "杖寻晞发石，亭欠盖头茅。",
      "清景摹乘兴，含毫浴砚坳。"
    ]
  },
  {
    "id": "adcfe4db15e62be95a82b670c1166502",
    "title": "庸庵用游半淞园韵见怀次答",
    "authorName": "陈三立",
    "authorId": "adcfe4db15e62be9d1457b72d1457b72",
    "dynasty": "清",
    "content": [
      "落魂风月坐，耆旧夜围瓯。",
      "灯火摇深念，帘栊锁断愁。",
      "叠吟坚壁垒，老味殉林邱。",
      "湖海同听雁，声声博掉头。"
    ]
  },
  {
    "id": "adcfe4db15e62be9c3e685a2b83dc3fb",
    "title": "庸庵同年赋诗见怀时眼中兵起先发袭击感而次韵答所寄",
    "authorName": "陈三立",
    "authorId": "adcfe4db15e62be9d1457b72d1457b72",
    "dynasty": "清",
    "content": [
      "迹疏丛桂岭，待菊发华滋。",
      "贪接高人躅，翻传幼妇词。",
      "海霞辉寤寐，湖葑乱愁思。",
      "辟世存杯酒，休论惠与夷。"
    ]
  },
  {
    "id": "adcfe4db15e62be9c3e685a2a173a98e",
    "title": "庸庵同年赋诗见怀时眼中兵起先发袭击感而次韵答所寄",
    "authorName": "陈三立",
    "authorId": "adcfe4db15e62be9d1457b72d1457b72",
    "dynasty": "清",
    "content": [
      "覆国迎千劫，移家续一年。",
      "饱扬鹰已怒，突出蚁相连。",
      "气夺扬尘道，冤攀掌梦天。",
      "弄戈对把笔，留命作痴颠。"
    ]
  },
  {
    "id": "adcfe4db15e62be9dba4d9d395b13945",
    "title": "游孝陵",
    "authorName": "陈三立",
    "authorId": "adcfe4db15e62be9d1457b72d1457b72",
    "dynasty": "清",
    "content": [
      "穿郭趋斜径，晴云片片逢。",
      "春痕新草木，岩气隐虬龙。",
      "残甓同遗玺，孤亭倒晚钟。",
      "古悲收载去，仕女莫相从。"
    ]
  },
  {
    "id": "adcfe4db15e62be9bcf5cd0caa534f2a",
    "title": "翔冬示上元夜对月之作次韵奉献",
    "authorName": "陈三立",
    "authorId": "adcfe4db15e62be9d1457b72d1457b72",
    "dynasty": "清",
    "content": [
      "抱古向天语，姚湾一士痴。",
      "逢迎衔泪月，飞出写云诗。",
      "笛冷城头客，巢安叶底儿。",
      "挂霄明寸梦，过有羽衣知。"
    ]
  },
  {
    "id": "adcfe4db15e62be9c567aa8859253aed",
    "title": "蒋庄楼居一首",
    "authorName": "陈三立",
    "authorId": "adcfe4db15e62be9d1457b72d1457b72",
    "dynasty": "清",
    "content": [
      "听雨宜宵寐，看云得晓晴。",
      "残荷犹出涨，丛竹自飞声。",
      "塔势惊雄直，山光已满盈。",
      "一楼谁主客，题壁护芝瑛。"
    ]
  },
  {
    "id": "adcfe4db15e62be957e61087a4182ed2",
    "title": "鹤亭移监丹徒权关来金陵邀酌水榭写示杂咏十二篇",
    "authorName": "陈三立",
    "authorId": "adcfe4db15e62be9d1457b72d1457b72",
    "dynasty": "清",
    "content": [
      "抱关无人事，坐领好江山。",
      "歌诵归能者，英灵尽唤还。",
      "古怀迷醉醒，天运保痴顽。",
      "偶过分鱼炙，传诗溪水湾。"
    ]
  },
  {
    "id": "adcfe4db15e62be9dece68f97107fd90",
    "title": "庸庵尚书寄赠见怀二律依韵和酬",
    "authorName": "陈三立",
    "authorId": "adcfe4db15e62be9d1457b72d1457b72",
    "dynasty": "清",
    "content": [
      "敷坐同残衲，题轩欠此君。",
      "邻园闲倚杖，溪水自成文。",
      "怀旧悬灭壤，飞吟破海云。",
      "寒阳辉几榻，鹤唳已能分。"
    ]
  },
  {
    "id": "adcfe4db15e62be9dece68f990a392c8",
    "title": "庸庵尚书寄赠见怀二律依韵和酬",
    "authorName": "陈三立",
    "authorId": "adcfe4db15e62be9d1457b72d1457b72",
    "dynasty": "清",
    "content": [
      "湖上墓旁屋，传闻修水筒。",
      "寻幽一筇雨，吹梦万山风。",
      "收取英灵去，销磨醉醒中。",
      "放梅楼阁晓，应变北枝红。"
    ]
  },
  {
    "id": "adcfe4db15e62be9bd160ac064ae3a1a",
    "title": "哭次申",
    "authorName": "陈三立",
    "authorId": "adcfe4db15e62be9d1457b72d1457b72",
    "dynasty": "清",
    "content": [
      "锦衣玉貌过江人，几踬尘埃剩我亲。",
      "万恨都移疽发背，九幽更恐债缠身。",
      "羽毛自惜谁能识，圭角难砻稍未纯。",
      "此后溪桥候明月，一披萧卷一酸辛。"
    ]
  },
  {
    "id": "adcfe4db15e62be98db98b9b2ef9a3c9",
    "title": "乙丑除夕次韵答倦知同年",
    "authorName": "陈三立",
    "authorId": "adcfe4db15e62be9d1457b72d1457b72",
    "dynasty": "清",
    "content": [
      "残客光阴托烬馀，接床湖树鸟巢如。",
      "三年留命偿磨折，一室何心问扫除。",
      "催老杯浇终古恨，移情灯显数行书。",
      "杭人认入承平世，爆竹声沉万井庐。"
    ]
  },
  {
    "id": "adcfe4db15e62be996b7a371c3ded719",
    "title": "次韵余鹿门世讲感事",
    "authorName": "陈三立",
    "authorId": "adcfe4db15e62be9d1457b72d1457b72",
    "dynasty": "清",
    "content": [
      "斫地哀歌有此不，尽收怪变起相酬。",
      "长霄风乱旌旗影，独寐灯摇鼓角秋。",
      "堆案遗经从解秽，列盆晚菊对含愁。",
      "君家父子心源在，句法犹为汐社留。"
    ]
  },
  {
    "id": "adcfe4db15e62be98bafd96944e1d17f",
    "title": "次韵宗武寓楼对雪",
    "authorName": "陈三立",
    "authorId": "adcfe4db15e62be9d1457b72d1457b72",
    "dynasty": "清",
    "content": [
      "冰淤久壅放溪舠，飞雪衔眉把屈骚。",
      "聚想海鸥寒共没，窥馀梁鼠眩仍逃。",
      "天光破碎巢痕映，堞影凄迷角吹高。",
      "煮茗围花静楼壁，上衣小火坐人豪。"
    ]
  },
  {
    "id": "adcfe4db15e62be926959a3268ebedc2",
    "title": "次韵倦知同年病起",
    "authorName": "陈三立",
    "authorId": "adcfe4db15e62be9d1457b72d1457b72",
    "dynasty": "清",
    "content": [
      "倚海楼栏许养疴，田园挂梦领谁何。",
      "药香断续鼠为伴，兵气沉浮鸟不歌。",
      "自警痴怀虞夏没，犹擎大句杜韩多。",
      "至人息踵滋灵液，宛挺孤松悦涧阿。"
    ]
  },
  {
    "id": "adcfe4db15e62be955882ba2b53b9d36",
    "title": "次韵倦知同年感事",
    "authorName": "陈三立",
    "authorId": "adcfe4db15e62be9d1457b72d1457b72",
    "dynasty": "清",
    "content": [
      "肝胆早知成楚越，腹心偏许寄羌戎。",
      "何堪沧海看三变，漫向中原角两雄。",
      "踯躅宁为投鼠器，跳踉谁挂射蛟弓。",
      "痴儿托命吟声里，目笑尘飞万骑东。"
    ]
  },
  {
    "id": "adcfe4db15e62be9393a71315acea481",
    "title": "次韵答伯夔送太夷北行",
    "authorName": "陈三立",
    "authorId": "adcfe4db15e62be9d1457b72d1457b72",
    "dynasty": "清",
    "content": [
      "三叠犹传呜咽声，泪看注海与潮平。",
      "梦存大事将谁待，天鉴孤衷复此行。",
      "群盗相乘诗可讨，贱儒自喜谤非轻。",
      "衰残未预涓埃报，九逝魂依北斗明。"
    ]
  },
  {
    "id": "adcfe4db15e62be9c5483de6166b2610",
    "title": "次韵答德清知事袁潜修袁为湘潭人其县酱油最擅名故掇句及之",
    "authorName": "陈三立",
    "authorId": "adcfe4db15e62be9d1457b72d1457b72",
    "dynasty": "清",
    "content": [
      "僻性稍疑木石亲，得君添作眼中人。",
      "披襟却带烟霞气，选韵浑忘簿领身。",
      "乡县酱油应染梦，湖堤梅蕾已含春。",
      "偷闲射覆娱长夜，来去扁舟莫厌频。"
    ]
  },
  {
    "id": "adcfe4db15e62be9ca5fab433c874569",
    "title": "次韵蒿庵老人见寄",
    "authorName": "陈三立",
    "authorId": "adcfe4db15e62be9d1457b72d1457b72",
    "dynasty": "清",
    "content": [
      "轮蹄已劫风光去，聊叠盆花压酒筵。",
      "冷接鹤声穿远海，闲寻蝶梦保馀年。",
      "列仙自媚壶中景，望帝终迷剑外天。",
      "峰壑吐晴笼白发，写愁犹有放生船。"
    ]
  },
  {
    "id": "adcfe4db15e62be9e5b8ea512db5bee4",
    "title": "伯夔酬诗相奖感而次韵却寄不自禁哀音之发越也",
    "authorName": "陈三立",
    "authorId": "adcfe4db15e62be9d1457b72d1457b72",
    "dynasty": "清",
    "content": [
      "自挈哀音殉鼓盆，只馀骸骨块然存。",
      "燎原日愿同灰烬，灵窟天留照泪痕。",
      "为奏咸韶如有悟，终侪培塿不能尊。",
      "吟声出海迎湖舸，圣处还期立脚根。"
    ]
  },
  {
    "id": "adcfe4db15e62be903e7fe26d4967309",
    "title": "余尧衢同年古稀偕老图题句寄祝",
    "authorName": "陈三立",
    "authorId": "adcfe4db15e62be9d1457b72d1457b72",
    "dynasty": "清",
    "content": [
      "窈窈楼台接海居，紫霞辉暖染衣裾。",
      "五噫赁庑鸿光在，下噀归田陶翟如。",
      "以美人伦成教化，白邀天籁与吹嘘。",
      "逃秦仙眷依诗卷，图续花源不妒渠。"
    ]
  },
  {
    "id": "adcfe4db15e62be949e74fe3b2afd3f0",
    "title": "初秋夕咏怀次和宗武",
    "authorName": "陈三立",
    "authorId": "adcfe4db15e62be9d1457b72d1457b72",
    "dynasty": "清",
    "content": [
      "苍天已死立黄天，送老蛙声又十年。",
      "九逝骚魂当月落，万方兵气动秋先。",
      "星河写壁生图画，风叶喧阶自管弦。",
      "莫睨针楼妒儿女，卖痴木榻亦将穿。"
    ]
  },
  {
    "id": "adcfe4db15e62be93d0701d690569858",
    "title": "寿王息存翁八十",
    "authorName": "陈三立",
    "authorId": "adcfe4db15e62be9d1457b72d1457b72",
    "dynasty": "清",
    "content": [
      "劫灰不涴列仙儒，吐海朱霞影白须。",
      "绝学补苴秦博士，老谋填抚汉番禺。",
      "坐盟彝鼎寒兵气，道出羲皇结酒徒。",
      "安用养生求四印，胸中书味已如酥。"
    ]
  },
  {
    "id": "adcfe4db15e62be9e663848737276e23",
    "title": "寿余寿平同年七十",
    "authorName": "陈三立",
    "authorId": "adcfe4db15e62be9d1457b72d1457b72",
    "dynasty": "清",
    "content": [
      "樊山酒坐接昏晨，盘郁其怀尚绝伦。",
      "谁念功名归健者，聊同哀乐作流人。",
      "艰危自试皇穹察，疾苦难忘谠论伸。",
      "晚识长生有灵药，安心闲与海鸥亲。"
    ]
  },
  {
    "id": "adcfe4db15e62be976acd7d2c3f9d3b5",
    "title": "寿吴宽仲同年六十有九",
    "authorName": "陈三立",
    "authorId": "adcfe4db15e62be9d1457b72d1457b72",
    "dynasty": "清",
    "content": [
      "八荒蹄迹接纷纷，转徙馀生我与君。",
      "似水流年融过二，摩天钜刃甫超群。",
      "收身虎穴黄冠返，照影鸥波翠袖分。",
      "了却公家付儿辈，支颐看度北山云。"
    ]
  },
  {
    "id": "adcfe4db15e62be953d70873ae2edc8e",
    "title": "寿汪憬吾六十",
    "authorName": "陈三立",
    "authorId": "adcfe4db15e62be9d1457b72d1457b72",
    "dynasty": "清",
    "content": [
      "横流荡荡映行吟，独慕寻碑巨海阴。",
      "画策精魂辉史牍，著书声价满儒林。",
      "万梅花观飞仙影，三秀才歌烈士心。",
      "扶树人纲归自媚，南云窈窕护弦琴。"
    ]
  },
  {
    "id": "adcfe4db15e62be93411187174384411",
    "title": "寿陈止存翁七十",
    "authorName": "陈三立",
    "authorId": "adcfe4db15e62be9d1457b72d1457b72",
    "dynasty": "清",
    "content": [
      "每依群从挹襟期，照坐高寒野鹤姿。",
      "早解逃名馀玩世，老犹嗜学益工诗。",
      "湖漪写影须眉古，岩气传馨肺腑滋。",
      "自媚商歌护栖息，天倪曼衍一婴儿。"
    ]
  },
  {
    "id": "adcfe4db15e62be9d4e1b046d14a7af3",
    "title": "寿曾重伯六十",
    "authorName": "陈三立",
    "authorId": "adcfe4db15e62be9d1457b72d1457b72",
    "dynasty": "清",
    "content": [
      "搴芳逐具般游岁，潭叟矜夸得圣童。",
      "睥睨神州换歌哭，荡摩彩笔烂虚空。",
      "九流匿腹雷声出，万象堆眉岳气通。",
      "老去求田尊健妇，傲予遁作富家翁。"
    ]
  },
  {
    "id": "adcfe4db15e62be96f7d3d8e909bbfb9",
    "title": "花朝谭翰林重宴初堂赋以纪兴",
    "authorName": "陈三立",
    "authorId": "adcfe4db15e62be9d1457b72d1457b72",
    "dynasty": "清",
    "content": [
      "尽坼名园满意花，重寻石径日初斜。",
      "温馨融吹争翻蝶，光气笼霄欲避鸦。",
      "别院繁灯悬粉黛，一宵沉醉乱琵琶。",
      "江南留得伤春地，莫放边愁落臂纱。"
    ]
  },
  {
    "id": "adcfe4db15e62be9c1a5812b571e9dd7",
    "title": "谷日立春喜晴次和谭芝云翰林",
    "authorName": "陈三立",
    "authorId": "adcfe4db15e62be9d1457b72d1457b72",
    "dynasty": "清",
    "content": [
      "春动枝头鸟语催，晓风暖坼雪残梅。",
      "九垓震荡留吟几，万象低昂映酒杯。",
      "藩镇兵犹乘衅起，海邦使播歃盟回。",
      "腐儒把玩微阳复，莫问饥肠破疾雷。"
    ]
  },
  {
    "id": "adcfe4db15e62be9fc83c766f0e80fce",
    "title": "闰五月归张氏女子卧疴沪上嘉定余伯陶主方起之赠以此诗",
    "authorName": "陈三立",
    "authorId": "adcfe4db15e62be9d1457b72d1457b72",
    "dynasty": "清",
    "content": [
      "奔抚孤呻海上楼，药烟灯穗飒然秋。",
      "岂期与物同疵厉，稍欲祈天赦缚囚。",
      "症结竟窥囊底智，风光宛托剡中游。",
      "神州莽莽谁医国，方技馀存第一流。"
    ]
  },
  {
    "id": "adcfe4db15e62be9457847ce4de97ec3",
    "title": "和答闲止翁见赠同疴韵",
    "authorName": "陈三立",
    "authorId": "adcfe4db15e62be9d1457b72d1457b72",
    "dynasty": "清",
    "content": [
      "作健居然谢卧疴，万金良药饮亡何。",
      "醉魂并入凌云气，世患收为变徵歌。",
      "湿沫呴濡非不幸，素心赏析已无多。",
      "月宵霜径呼乘兴，山鬼从之薜荔阿。"
    ]
  },
  {
    "id": "adcfe4db15e62be9d6a7b9763847c337",
    "title": "宗武示过小院看牡丹之作和酬",
    "authorName": "陈三立",
    "authorId": "adcfe4db15e62be9d1457b72d1457b72",
    "dynasty": "清",
    "content": [
      "层层光气接飞翰，月底风前只独看。",
      "薄带烟痕围作晕，分黏香梦自生寒。",
      "谁寻灵谷随蜂蝶，争恋仓园照凤鸾。",
      "别趣孤襟馀此客，解偿俊句倚栏干。"
    ]
  },
  {
    "id": "adcfe4db15e62be9d14cf6ff839c5594",
    "title": "宗武寄示过金陵旧庐感赋一律次韵酬之",
    "authorName": "陈三立",
    "authorId": "adcfe4db15e62be9d1457b72d1457b72",
    "dynasty": "清",
    "content": [
      "死别匡床万景徂，魂痕犹啄白门乌。",
      "绵绵歌哭狞飙散，杳杳楼台冷月孤。",
      "渐挽心肝亲浩劫，独支皮骨出晴湖。",
      "吟人隔世衔杯处，手种孩松拂瓦无。"
    ]
  },
  {
    "id": "adcfe4db15e62be933223f27666bc81d",
    "title": "庚申二月金左临招集钟山造林场余与冯蒿叟同车往会酒次主人出示新句和之纪兴",
    "authorName": "陈三立",
    "authorId": "adcfe4db15e62be9d1457b72d1457b72",
    "dynasty": "清",
    "content": [
      "云片飞扶万嶂东，晴痕驰道破鸿蒙。",
      "横斜麦陇吹烟碧，高下花枝脱雨红。",
      "支遁买山同夙愿，橐驼种树有新功。",
      "楼栏对酒莺传句，哦立寒阳两秃翁。"
    ]
  },
  {
    "id": "adcfe4db15e62be9c76d00bdf3248220",
    "title": "林诒书自京师至携登扫叶楼",
    "authorName": "陈三立",
    "authorId": "adcfe4db15e62be9d1457b72d1457b72",
    "dynasty": "清",
    "content": [
      "看遍西山红叶来，江南霜气静楼台。",
      "闲驱疲马寻钟起，晴拂群鹰倚槛才。",
      "堞影参差浮积水，车音迤逦荡长雷。",
      "寒围高竹茶瓯洁，残客犹邀万壑陪。"
    ]
  },
  {
    "id": "adcfe4db15e62be9dfde526d7a50e558",
    "title": "叠韵再答伯夔",
    "authorName": "陈三立",
    "authorId": "adcfe4db15e62be9d1457b72d1457b72",
    "dynasty": "清",
    "content": [
      "看截堆盘酒泻盆，万花围客啸歌存。",
      "荒区移植开三径，冷月携魂并一痕。",
      "夜气自肥虫语静，烟光初漏鹊栖尊。",
      "何当蹑屦从诸老，世外餐英卧石根。"
    ]
  },
  {
    "id": "adcfe4db15e62be9de655b5c45e77818",
    "title": "雨中于北高峰下谒瞿文慎公墓",
    "authorName": "陈三立",
    "authorId": "adcfe4db15e62be9d1457b72d1457b72",
    "dynasty": "清",
    "content": [
      "灵境斜趋细雨中，山形墓道峙穹隆。",
      "碑前郭带鱼龙水，木末钟飘鹰隼风。",
      "乱竖披猖仍累岁，吟朋散落益思公。",
      "孤弹衰涕寒云里，魈魅如窥万竹丛。"
    ]
  },
  {
    "id": "adcfe4db15e62be94121aa89f01d838a",
    "title": "雨中自丁家山康庐还饮苍虬湖居被酒夜归同闲止作",
    "authorName": "陈三立",
    "authorId": "adcfe4db15e62be9d1457b72d1457b72",
    "dynasty": "清",
    "content": [
      "下窥湖水狭如盆，细雨灯窗笑颊存。",
      "暝曳虚无孤岛气，坐祲明灭万花痕。",
      "歌呼自寄神州痛，酩酊方知恶客尊。",
      "径黑夜归吠寒犬，掉头有宅系云根。"
    ]
  },
  {
    "id": "adcfe4db15e62be9801bb201383077dc",
    "title": "送文九移居天津",
    "authorName": "陈三立",
    "authorId": "adcfe4db15e62be9d1457b72d1457b72",
    "dynasty": "清",
    "content": [
      "忆挟阿兄过问津，停车旁睨国无人。",
      "卅年歌哭凭重觅，万影侏儒与作邻。",
      "撼海长鲸迷出没，处裈群虱自昏晨。",
      "蟠胸干莫终飞跃，与割层波溅虏尘。"
    ]
  },
  {
    "id": "adcfe4db15e62be9979027a5f6f969c7",
    "title": "除夕作",
    "authorName": "陈三立",
    "authorId": "adcfe4db15e62be9d1457b72d1457b72",
    "dynasty": "清",
    "content": [
      "屋山压雪对寒毡，旗影笳声酒盏前。",
      "方盼泥乾缘蝼蚁，坐闻风急逐鹰鹯。",
      "炉烟欲合疮痍气，劫运移支老悖年。",
      "为忆二雏羁绝域，长饥谁挂杖头钱。"
    ]
  },
  {
    "id": "adcfe4db15e62be94446eed0bf72f737",
    "title": "哭沈乙庵翁",
    "authorName": "陈三立",
    "authorId": "adcfe4db15e62be9d1457b72d1457b72",
    "dynasty": "清",
    "content": [
      "卧疴传句宠称觥，归序仍能腹稿成。",
      "十日死生逢绝笔，万流依倚失长城。",
      "乱离残客原同命，博大真人不可名。",
      "留咏荆轲一楼影，哀迎终古海涛声。"
    ]
  },
  {
    "id": "adcfe4db15e62be9c723b2ad3472c3bd",
    "title": "哭胡瘦唐侍御",
    "authorName": "陈三立",
    "authorId": "adcfe4db15e62be9d1457b72d1457b72",
    "dynasty": "清",
    "content": [
      "隔年邻寺与追寻，一径听钟绝足音。",
      "劫运更教孤气类，谏书忍问出呻吟。",
      "江湖摩荡回天梦，几榻绸缪学道心。",
      "收拾谁编独行传，岛人写恨海沉沉。"
    ]
  },
  {
    "id": "adcfe4db15e62be963ebab9e26ac1dbe",
    "title": "哭喻庶三",
    "authorName": "陈三立",
    "authorId": "adcfe4db15e62be9d1457b72d1457b72",
    "dynasty": "清",
    "content": [
      "垂老相望先我死，更谁坠绪探船山。",
      "卅年气类期闻道，八表氛祲为改颜。",
      "忍问海涯流恺涕，只今俎上寄痴顽。",
      "南朝台观鸿飞处，忆泣兴衰挟往还。"
    ]
  },
  {
    "id": "adcfe4db15e62be95b3a4964dfa19f4e",
    "title": "挽左南孙",
    "authorName": "陈三立",
    "authorId": "adcfe4db15e62be9d1457b72d1457b72",
    "dynasty": "清",
    "content": [
      "结邻湖曲笑啼同，酒圣诗豪落眼中。",
      "出管名山非俗吏，竟戕狂药问天公。",
      "陪游忍忆僧床对，娱老翻悲子舍空。",
      "剩检遗编侪作者，流传犹识故家风。"
    ]
  },
  {
    "id": "adcfe4db15e62be9e08ddaac623dc6d8",
    "title": "挽严几道",
    "authorName": "陈三立",
    "authorId": "adcfe4db15e62be9d1457b72d1457b72",
    "dynasty": "清",
    "content": [
      "死别犹存插海椽，救亡苦语雪灯前。",
      "埋忧分卧蛟蛇窟，移照曾开蠛蠓天。",
      "众噪飞扬成自废，后生沾被定谁贤。",
      "通人老学妨追忆，魂湿沧波万里船。"
    ]
  },
  {
    "id": "adcfe4db15e62be9bc53e01558f2349e",
    "title": "挽陈石遗翁长男公荆",
    "authorName": "陈三立",
    "authorId": "adcfe4db15e62be9d1457b72d1457b72",
    "dynasty": "清",
    "content": [
      "残年未灭思儿泪，今与而翁共此悲。",
      "我只吞声延气息，而翁犹及费文辞。",
      "互为药误天难问，独许才强世所期。",
      "料得九冥怜二老，兵戈相望更何之。"
    ]
  },
  {
    "id": "adcfe4db15e62be9bf6143dd038a02d5",
    "title": "晓抵九江作",
    "authorName": "陈三立",
    "authorId": "adcfe4db15e62be9d1457b72d1457b72",
    "dynasty": "清",
    "content": [
      "藏舟夜半负之去，摇兀江湖便可怜。",
      "合眼风涛移枕上，抚膺家国逼灯前。",
      "鼾声邻榻添雷吼，曙色孤篷漏日妍。",
      "咫尺琵琶亭畔客，起看啼雁万峰颠。"
    ]
  },
  {
    "id": "adcfe4db15e62be907b91edff634c6e9",
    "title": "庸庵同年来游白下用前韵赋赠",
    "authorName": "陈三立",
    "authorId": "adcfe4db15e62be9d1457b72d1457b72",
    "dynasty": "清",
    "content": [
      "曳杖经过数岁年，升平扰乱送华颠。",
      "种桑莫问山河改，得句还连鼓角传。",
      "濡沫馀生留我共，控抟奇景倚公先。",
      "谢墩灵谷堪笼袖，待散青苍落绮筵。"
    ]
  },
  {
    "id": "adcfe4db15e62be9d1dc4634a7dec7f5",
    "title": "庸庵同年寄示新篇且将以我辈最近所唱和各写而聚为一卷子命曰吴越五老联吟集亦纪一时之哀乐也至久远之保存遗落皆可成故事次韵戏酬并博蒿庵倦知两同年一笑",
    "authorName": "陈三立",
    "authorId": "adcfe4db15e62be9d1457b72d1457b72",
    "dynasty": "清",
    "content": [
      "彭泽奇游累负疴，谢公共和觅羊何。",
      "谁知五老分吴越，仍续前贤播咏歌。",
      "寂寞残年同命惜，凄迷故国告哀多。",
      "贾胡落手疑名姓，论世差非曲学阿。"
    ]
  },
  {
    "id": "adcfe4db15e62be97af364e735eedb6c",
    "title": "庸庵同年于甲子重九集饮浦江高楼有诗纪事依韵奉酬",
    "authorName": "陈三立",
    "authorId": "adcfe4db15e62be9d1457b72d1457b72",
    "dynasty": "清",
    "content": [
      "寄命湖船带梦游，又依海客恋残秋。",
      "楹书壁挂成千劫，波影花光聚一楼。",
      "映照须眉能玩世，支离皮骨故工愁。",
      "持杯各在飞鸿侧，咽入天风与唱愁。"
    ]
  },
  {
    "id": "adcfe4db15e62be97af364e72809ce9d",
    "title": "庸庵同年于甲子重九集饮浦江高楼有诗纪事依韵奉酬",
    "authorName": "陈三立",
    "authorId": "adcfe4db15e62be9d1457b72d1457b72",
    "dynasty": "清",
    "content": [
      "辟地沉冥一世豪，袖携大句压惊涛。",
      "炊连烽燧衣痕污，云卷啼号海气高。",
      "物外岁时犹可记，道旁骴骼待谁褒。",
      "逢辰负尽东篱菊，赢得霜颠倚槛搔。"
    ]
  },
  {
    "id": "adcfe4db15e62be910dfce5cb1bb893c",
    "title": "庸庵寄示重九海楼宴集之作适是夕饮仁先湖上宅放舟泛月而归次其韵答之",
    "authorName": "陈三立",
    "authorId": "adcfe4db15e62be9d1457b72d1457b72",
    "dynasty": "清",
    "content": [
      "动摇海色危楼上，隔岁听潮惜此筵。",
      "故老依然夸胜会，哀歌欲绝是何年。",
      "花光肯照鱼龙窟，野哭应连雁骛天。",
      "剩造湖居酌醇酝，峰前醉放月中船。"
    ]
  },
  {
    "id": "adcfe4db15e62be92f68b8afc8b9bada",
    "title": "清明抵西山上冢",
    "authorName": "陈三立",
    "authorId": "adcfe4db15e62be9d1457b72d1457b72",
    "dynasty": "清",
    "content": [
      "阻兵卧疾负归期，扶策今为上冢儿。",
      "一径馀花初脱雨，三年枯泪尚留碑。",
      "云风摩荡悬灵境，岩壑低昂拥故姿。",
      "痴对松林侵竖子，栖鸦啼失夕阳枝。"
    ]
  },
  {
    "id": "adcfe4db15e62be96f6cd6e783a805cc",
    "title": "清道人卜葬金陵哭以此诗",
    "authorName": "陈三立",
    "authorId": "adcfe4db15e62be9d1457b72d1457b72",
    "dynasty": "清",
    "content": [
      "楼壁车厢反复看，海云写影一黄冠。",
      "围城馀痛支离骨，辟地偷生共肺肝。",
      "中外声名归把笔，烦冤岁月了移棺。",
      "带陴新冢寻藜杖，滴泪应连碧血寒。"
    ]
  },
  {
    "id": "adcfe4db15e62be9f6f8424255b74af3",
    "title": "雪晴登四照阁同闲止杜园",
    "authorName": "陈三立",
    "authorId": "adcfe4db15e62be9d1457b72d1457b72",
    "dynasty": "清",
    "content": [
      "残雪犹留一角山，来凭高阁映衰颜。",
      "晴痕窈窕湖船出，寒籁吹嘘石像顽。",
      "渐湿枯根妨磴道，莫飞醉语落尘寰。",
      "白龙夭矫谁骑出，只带鸦边夕照还。"
    ]
  },
  {
    "id": "adcfe4db15e62be98799f1df3d8db06b",
    "title": "喜伯夔至次杜园用江风体韵",
    "authorName": "陈三立",
    "authorId": "adcfe4db15e62be9d1457b72d1457b72",
    "dynasty": "清",
    "content": [
      "生耽对簿与闲游，摇兀车箱驾海舟。",
      "排雁峰峦收暝色，楼鸦榆柳带残秋。",
      "袖携诗句清而远，坐接谈谐去又留。",
      "箕斗插椽浮茗气，还裁寸恨如灯不。"
    ]
  },
  {
    "id": "adcfe4db15e62be9b812e43d70c0a7ea",
    "title": "愔仲居杭有诗见怀依韵却寄",
    "authorName": "陈三立",
    "authorId": "adcfe4db15e62be9d1457b72d1457b72",
    "dynasty": "清",
    "content": [
      "湖上寻山四客同，流馨丛桂夕阳中。",
      "倦游已是经时别，活国终怜造物穷。",
      "寒杂啼号缠社鼓，醉扶童竖钓溪风。",
      "作邻居士存吟侣，两地骑驴摘小红。"
    ]
  },
  {
    "id": "adcfe4db15e62be975925982807f8008",
    "title": "游西溪秋雪庵看芦花用倦知庸庵闲止唱酬韵",
    "authorName": "陈三立",
    "authorId": "adcfe4db15e62be9d1457b72d1457b72",
    "dynasty": "清",
    "content": [
      "溪光荡入万峰晴，十二桥衔打桨声。",
      "到倚高楼花满眼，白波翻海接霄明。",
      "旁淤洲渚鸦巢照，裂幅云霞雁字横。",
      "冷抱孤芳荐杯酒，有灵词客鉴馀情。"
    ]
  },
  {
    "id": "adcfe4db15e62be9273fa963b53c9925",
    "title": "楼望次韵呈闲止翁",
    "authorName": "陈三立",
    "authorId": "adcfe4db15e62be9d1457b72d1457b72",
    "dynasty": "清",
    "content": [
      "楼头缩手系新疴，对酒共如缺月何。",
      "凉满沙堤浮水气，暝归帐卒动铙歌。",
      "劫馀一塔残钟灭，灯外双桡好影多。",
      "待看霜痕翻木叶，携公晞发杖阳阿。"
    ]
  },
  {
    "id": "adcfe4db15e62be97636c827a7d118dc",
    "title": "蒿叟居沪报得曾孙赋记一诗适庸庵同年至出示和作亦次韵寄贺",
    "authorName": "陈三立",
    "authorId": "adcfe4db15e62be9d1457b72d1457b72",
    "dynasty": "清",
    "content": [
      "海屋婆娑不记年，好春看满绿杨颠。",
      "方凭深念熊罴坐，遥带祥辉燕鹊传。",
      "四叶门楣天所大，一花世界道开先。",
      "含饴风味添佳话，为摘星辰暖酒筵。"
    ]
  },
  {
    "id": "adcfe4db15e62be9189e05eb7b4c244e",
    "title": "蒿翁游白下三宿返沪次和共留别之作",
    "authorName": "陈三立",
    "authorId": "adcfe4db15e62be9d1457b72d1457b72",
    "dynasty": "清",
    "content": [
      "瓮齑了我青溪曲，魂梦层层寇盗侵。",
      "乍得老成推倚伏，尽收寒饿杂呻吟。",
      "荒城开合悲笳语，奇服低垂恶木阴。",
      "一喙从公探四印，移情海上接听琴。"
    ]
  },
  {
    "id": "adcfe4db15e62be982b58cc565e0b44d",
    "title": "蒿庵同年寄诗见怀依韵和酬",
    "authorName": "陈三立",
    "authorId": "adcfe4db15e62be9d1457b72d1457b72",
    "dynasty": "清",
    "content": [
      "抱蜀起居笼万象，飞吟犹爱鹊声酬。",
      "荒荒魂绕疮痍地，澹澹杯邀岛屿秋。",
      "爬别蠹痕存国故，迷离蚕食乱乡愁。",
      "逃名逃世馀湖艇，公傥过予为少留。"
    ]
  },
  {
    "id": "adcfe4db15e62be959ea5ae0fc7e6d43",
    "title": "暮春过宗武",
    "authorName": "陈三立",
    "authorId": "adcfe4db15e62be9d1457b72d1457b72",
    "dynasty": "清",
    "content": [
      "海尾江头各自还，车音绕郭觅溪湾。",
      "倚墙花尽蜂犹恋，隔院苔寒鼠亦闲。",
      "放棹已迷桃叶渡，读书疑对敬亭山。",
      "尊前老宿违摩腹，唾落零晴断雨间。"
    ]
  }
]