[
  {
    "id": "adcfe4dbbcb9268cd3e0afaa9b1b3b5c",
    "title": "树声",
    "authorName": "郑国藩",
    "authorId": "adcfe4dbbcb9268cd1457b72d1457b72",
    "dynasty": "清",
    "content": [
      "满林潇飒势将摧，并入遥空旅雁哀。",
      "几度开门疑看雨，有人倚枕误听雷。",
      "枝头影压蟾光碎，叶底寒催鹤梦回。",
      "好是前山新雨后，岩泉终夜伴喧豗。"
    ]
  },
  {
    "id": "adcfe4dbbcb9268c64d16d3c61c898d0",
    "title": "虫声",
    "authorName": "郑国藩",
    "authorId": "adcfe4dbbcb9268cd1457b72d1457b72",
    "dynasty": "清",
    "content": [
      "无端唧唧应秋吟，引起离人惜别心。",
      "旅馆灯昏惊梦断，空庭月冷坐宵深。",
      "一年旧恨留荒径，五夜新愁动远林。",
      "轧轧缫车谁课织，伴他凄咽古桐阴。"
    ]
  },
  {
    "id": "adcfe4dbbcb9268c81da0bc57a35f8a2",
    "title": "砧声",
    "authorName": "郑国藩",
    "authorId": "adcfe4dbbcb9268cd1457b72d1457b72",
    "dynasty": "清",
    "content": [
      "秋来处处捣轻罗，急节繁音信手挝。",
      "窗隔绿纱知运杵，灯摇红豆想横波。",
      "谁家月照离情苦，永夜风传别绪多。",
      "却笑老怀容易感，苦吟无计逐诗魔。"
    ]
  },
  {
    "id": "adcfe4dbbcb9268c78903a2ea2e6e0e5",
    "title": "王逸叟以喜闻增海陆军诗见示次原韵寄和",
    "authorName": "郑国藩",
    "authorId": "adcfe4dbbcb9268cd1457b72d1457b72",
    "dynasty": "清",
    "content": [
      "亚雨欧风强自持，忽闻海陆已添师。",
      "谁将汉帝三朝略，来续周王六月诗。",
      "诚有先声而后实，但愁弱干不强枝。",
      "横磨十万徒虚语，叹息胶民蹂躏时。"
    ]
  },
  {
    "id": "adcfe4dbbcb9268cda23da8cd9b448ca",
    "title": "题画兰",
    "authorName": "郑国藩",
    "authorId": "adcfe4dbbcb9268cd1457b72d1457b72",
    "dynasty": "清",
    "content": [
      "疏疏花叶墨痕乾，刚欲平章下笔难。",
      "尽道香为王者贵，几人解共牡丹看。"
    ]
  },
  {
    "id": "adcfe4dbbcb9268ce473e8a25a64d19e",
    "title": "早梅",
    "authorName": "郑国藩",
    "authorId": "adcfe4dbbcb9268cd1457b72d1457b72",
    "dynasty": "清",
    "content": [
      "破萼无须羯鼓催，晓风时送暗香来。",
      "怪他玉骨崚嶒甚，不到天寒总不开。"
    ]
  },
  {
    "id": "adcfe4dbbcb9268c505cd698d166cfab",
    "title": "山行",
    "authorName": "郑国藩",
    "authorId": "adcfe4dbbcb9268cd1457b72d1457b72",
    "dynasty": "清",
    "content": [
      "履石穿云不计程，东风吹雨入松声。",
      "举头忽讶天如线，人在深山峡里行。"
    ]
  },
  {
    "id": "adcfe4dbbcb9268c505cd6987cbf20a1",
    "title": "山行",
    "authorName": "郑国藩",
    "authorId": "adcfe4dbbcb9268cd1457b72d1457b72",
    "dynasty": "清",
    "content": [
      "落花满径湿香泥，步过东坡又转西。",
      "忽听声声行不得，万山深处鹧鸪啼。"
    ]
  },
  {
    "id": "adcfe4dbbcb9268c505cd69805854fe6",
    "title": "山行",
    "authorName": "郑国藩",
    "authorId": "adcfe4dbbcb9268cd1457b72d1457b72",
    "dynasty": "清",
    "content": [
      "牛皮嶂上雨空蒙，俯视忽惊失众峰。",
      "记得旧游风景好，排青滴翠几千重。"
    ]
  },
  {
    "id": "adcfe4dbbcb9268cd459ea82dd73e19a",
    "title": "消夏词",
    "authorName": "郑国藩",
    "authorId": "adcfe4dbbcb9268cd1457b72d1457b72",
    "dynasty": "清",
    "content": [
      "楝花开过日方长，菡萏风来满院香。",
      "雪藕一瓯棋一局，人间何处不羲皇。"
    ]
  },
  {
    "id": "adcfe4dbbcb9268cd459ea8223068a4a",
    "title": "消夏词",
    "authorName": "郑国藩",
    "authorId": "adcfe4dbbcb9268cd1457b72d1457b72",
    "dynasty": "清",
    "content": [
      "银瓶滚雪试新茶，槐火新添兴味赊。",
      "最是月明风定后，一篇秋水读南华。"
    ]
  },
  {
    "id": "adcfe4dbbcb9268cd459ea82ad331abf",
    "title": "消夏词",
    "authorName": "郑国藩",
    "authorId": "adcfe4dbbcb9268cd1457b72d1457b72",
    "dynasty": "清",
    "content": [
      "镇日留香不卷帘，安排韵事斗叉尖。",
      "儿童识得闲中趣，宝鸭烟微仔细添。"
    ]
  },
  {
    "id": "adcfe4dbbcb9268cd459ea82c48d8ba9",
    "title": "消夏词",
    "authorName": "郑国藩",
    "authorId": "adcfe4dbbcb9268cd1457b72d1457b72",
    "dynasty": "清",
    "content": [
      "流水高山事偶然，敢将焦尾比前贤。",
      "拂琴抚缦君休笑，寄兴由来不在弦。"
    ]
  },
  {
    "id": "adcfe4dbbcb9268cdd5cd329d05bdce2",
    "title": "九日庭菊未开桃花反盛放异而索句得七绝四章但取协韵不分次第也",
    "authorName": "郑国藩",
    "authorId": "adcfe4dbbcb9268cd1457b72d1457b72",
    "dynasty": "清",
    "content": [
      "准拟花前醉浊醪，重阳无菊眼空劳。",
      "秋风恐被骚人怨，吹取晴霞上小桃。"
    ]
  },
  {
    "id": "adcfe4dbbcb9268cdd5cd3293d630585",
    "title": "九日庭菊未开桃花反盛放异而索句得七绝四章但取协韵不分次第也",
    "authorName": "郑国藩",
    "authorId": "adcfe4dbbcb9268cd1457b72d1457b72",
    "dynasty": "清",
    "content": [
      "枝头灼灼灿琼瑰，消息无烦羯鼓催。",
      "想是春情难自閟，含香又向九秋开。"
    ]
  },
  {
    "id": "adcfe4dbbcb9268cdd5cd32989f0740a",
    "title": "九日庭菊未开桃花反盛放异而索句得七绝四章但取协韵不分次第也",
    "authorName": "郑国藩",
    "authorId": "adcfe4dbbcb9268cd1457b72d1457b72",
    "dynasty": "清",
    "content": [
      "金风瑟瑟袅馀霞，春色依稀认未差。",
      "天为诗人新破例，众芳消尽尚开花。"
    ]
  },
  {
    "id": "adcfe4dbbcb9268cdd5cd329c10d2261",
    "title": "九日庭菊未开桃花反盛放异而索句得七绝四章但取协韵不分次第也",
    "authorName": "郑国藩",
    "authorId": "adcfe4dbbcb9268cd1457b72d1457b72",
    "dynasty": "清",
    "content": [
      "不向三春斗艳阳，翻从九日傲清霜。",
      "料应久厌繁华境，欲伴东篱晚菊香。"
    ]
  },
  {
    "id": "adcfe4dbbcb9268cc77ba3e1de2ae86f",
    "title": "次韵和麦召苃旅汕感怀",
    "authorName": "郑国藩",
    "authorId": "adcfe4dbbcb9268cd1457b72d1457b72",
    "dynasty": "清",
    "content": [
      "又是红羊换劫年，笳声吹破夕阳天。",
      "残棋半局谁收拾，坐对河山一黯然。"
    ]
  },
  {
    "id": "adcfe4dbbcb9268cc77ba3e1e48f1599",
    "title": "次韵和麦召苃旅汕感怀",
    "authorName": "郑国藩",
    "authorId": "adcfe4dbbcb9268cd1457b72d1457b72",
    "dynasty": "清",
    "content": [
      "忧世空惊两鬓丝，故园回首隔天涯。",
      "腊梅花放春光近，想见离怀共抚时。"
    ]
  },
  {
    "id": "adcfe4dbbcb9268cc77ba3e10f38b776",
    "title": "次韵和麦召苃旅汕感怀",
    "authorName": "郑国藩",
    "authorId": "adcfe4dbbcb9268cd1457b72d1457b72",
    "dynasty": "清",
    "content": [
      "江城镇日锁寒晖，拍岸涛声夜入帏。",
      "难得钱王射潮弩，尽倾浊酒掩荆扉。"
    ]
  },
  {
    "id": "adcfe4dbbcb9268cc77ba3e1478c6c1d",
    "title": "次韵和麦召苃旅汕感怀",
    "authorName": "郑国藩",
    "authorId": "adcfe4dbbcb9268cd1457b72d1457b72",
    "dynasty": "清",
    "content": [
      "弧矢当天斗柄欹，霜风料峭雁来时。",
      "诗书本是升平业，戎马仓皇枉费辞。"
    ]
  },
  {
    "id": "adcfe4dbbcb9268cc77ba3e1bf264211",
    "title": "次韵和麦召苃旅汕感怀",
    "authorName": "郑国藩",
    "authorId": "adcfe4dbbcb9268cd1457b72d1457b72",
    "dynasty": "清",
    "content": [
      "潮落鮀江旅梦清，地炉守岁夜灯明。",
      "酒边知有齐眉案，消尽离愁笑语生。"
    ]
  },
  {
    "id": "adcfe4dbbcb9268cfc21fc7144338908",
    "title": "续重阳湖山登高",
    "authorName": "郑国藩",
    "authorId": "adcfe4dbbcb9268cd1457b72d1457b72",
    "dynasty": "清",
    "content": [
      "为订登高约，裁笺尽日忙。",
      "鹤鸣频倡和，驹隙易参商。",
      "落帽晨空过，题糕愿待偿。",
      "展期开胜会，佳话续重阳。",
      "湖面蘋吹碧，岩腰菊吐黄。",
      "联翩争拾级，婉娈喜成行。",
      "迟客僧开径，窥人鸟坐墙。",
      "微霜寒石室，疏桁静禅房。",
      "竹籁添朝爽，茶烟扬午凉。",
      "青精分枣饵，白堕泛萸觞。",
      "选胜穷幽磴，探奇出上方。",
      "解衣同磅礴，掉臂任清狂。",
      "雁塔题摩藓，雷台屦试芒。",
      "乘风高阁立，待月小亭望。",
      "席布谈徐纵，歌徵兴倍长。",
      "双声翻绛树，三叠谱霓裳。",
      "倚笛云都遏，横琴耳更洋。",
      "旋宫知换律，刻羽看调簧。",
      "易水首收筑，雍门韵绕梁。",
      "观棋猧乱局，品画客登床。",
      "地僻尘缘隔，秋深桂子香。",
      "鸿飞留雪爪，鳷擘壮诗肠。",
      "砵击红裁候，珠联翠剪刚。",
      "烟霞供吐属，天地共低昂。",
      "竞病争䤹句，尖叉孰擅场。",
      "百篇才重李，四杰首推王。",
      "凤岭思陈迹，乌台演旧章。",
      "群贤皆入室，馀子亦升堂。",
      "罚例依金谷，摛词异醉乡。",
      "遥峰千稿本，大块一行囊。",
      "所慨天心异，凭谁国步匡。",
      "采风馀板荡，论世感沧桑。",
      "外侮交相逼，殷忧未易搪。",
      "处裈多蚤虱，同室况蜩螗。",
      "缺孰金瓯惜，冥如擿埴猖。",
      "釜鱼徒泼泼，幕燕故翔翔。",
      "薇蕨看谁采，安危在自强。",
      "二仪催短景，一笑下崇冈。",
      "唱晚渔歌起，吹归牧笛扬。",
      "人声喧夕照，鸦影乱疏樟。",
      "屐齿无前后，游踪互较量。",
      "回头烟霭合，黛色郁苍苍。"
    ]
  },
  {
    "id": "adcfe4dbbcb9268cf6b371121bed7330",
    "title": "祝长斋封翁八秩开一寿言",
    "authorName": "郑国藩",
    "authorId": "adcfe4dbbcb9268cd1457b72d1457b72",
    "dynasty": "清",
    "content": [
      "箕畴曾演范，五福寿为先。",
      "承家资壶德，锡类祝耆年。",
      "南极星常耀，东溟算又添。",
      "古稀人正健，瓜瓞况绵绵。"
    ]
  },
  {
    "id": "adcfe4dbbcb9268cdeab32709711256f",
    "title": "哀赵总戎",
    "authorName": "郑国藩",
    "authorId": "adcfe4dbbcb9268cd1457b72d1457b72",
    "dynasty": "清",
    "content": [
      "乘车载人危，食禄忠人事。",
      "忠既无所施，一死以明志。",
      "死亦人所难，贤者胡独异。",
      "黄冠旋故里，文山曾有意。",
      "首阳归路绝，舍生乃取义。",
      "哀哉赵总戎，信国傥可继。"
    ]
  },
  {
    "id": "adcfe4dbbcb9268cab4fbcc1ed0a3859",
    "title": "谢王君赠药",
    "authorName": "郑国藩",
    "authorId": "adcfe4dbbcb9268cd1457b72d1457b72",
    "dynasty": "清",
    "content": [
      "人生贵习勤，饱食岂为福。",
      "检摄偶然疏，六气恣相逐。",
      "结轖肠百转，轻车走鹿鹿。",
      "有如牛鸣窌，怒风号寒谷。",
      "海眼注狂澜，匡庐泻秋瀑。",
      "和缓抽手视，弄人造化酷。",
      "王君悯我瘁，持赠药半菽。",
      "未达强试尝，瞑眩收效速。",
      "戾气汨天和，干戈争蛮触。",
      "水火正深热，生机日以蹙。",
      "安得医国手，一解万民毒。"
    ]
  },
  {
    "id": "adcfe4dbbcb9268c428d498234e5d480",
    "title": "寿翁母李太夫人八秩晋一",
    "authorName": "郑国藩",
    "authorId": "adcfe4dbbcb9268cd1457b72d1457b72",
    "dynasty": "清",
    "content": [
      "笙诗谱南郂，萱闱隆孝养。",
      "宝婺焕中天，正照琼筵上。",
      "宾主盛觥筹，入眼衣光绚。",
      "寿母寿而康，八旬人尚健。",
      "祝哽珠玉多，云笺飞片片。",
      "膝下有佳儿，申江广酬唱。",
      "曾种河阳花，佐理皆英彦。",
      "忽逢陵谷迁，习坎资保障。",
      "驱车走南北，骏誉驰将遍。",
      "世事空中花，有为等露电。",
      "弹指去来今，谁是人我相。",
      "一语阿弥陀，同祝寿无量。"
    ]
  },
  {
    "id": "adcfe4dbbcb9268c1eb72e443ea9ed93",
    "title": "代陈邑侯友云寿某节母",
    "authorName": "郑国藩",
    "authorId": "adcfe4dbbcb9268cd1457b72d1457b72",
    "dynasty": "清",
    "content": [
      "苍苍岭上松，独立傲冰雪。",
      "岁寒百卉雕，霜筠正秀绝。",
      "栽者天所培，贤豪贵自决。",
      "节母励节时，艰难经百折。",
      "昼耕陇如梯，夜卧衾似铁。",
      "滫瀡奉亲劳，义方训子切。",
      "家有千里驹，腾骧迈前哲。",
      "苍黄国体变，匡时仗英杰。",
      "护法志不挠，囹圄任扃鐍。",
      "安有守节母，肯令儿失节。",
      "时清公论定，议院席再列。",
      "十月岭梅开，婺光照高洁。",
      "瑶觞集群贤，随风霏玉屑。",
      "我有介眉词，吏事苦羁绁。",
      "北望托冥鸿，聊表深诚结。"
    ]
  },
  {
    "id": "adcfe4dbbcb9268c365f758ed95bb597",
    "title": "赠吴画师约生",
    "authorName": "郑国藩",
    "authorId": "adcfe4dbbcb9268cd1457b72d1457b72",
    "dynasty": "清",
    "content": [
      "晋人重写貌，颊上曾添毫。",
      "唐周写赵纵，貌似未为高。",
      "吴君今妙手，落笔轶其曹。",
      "写我颓唐状，神肖非皮毛。",
      "引镜试自照，一笑倾醇醪。",
      "我身非我有，况乃久禅逃。"
    ]
  },
  {
    "id": "adcfe4dbbcb9268ccd7d4aaecbb26fe1",
    "title": "李生归自建业复橐笔应暹罗日报社聘为诗送之",
    "authorName": "郑国藩",
    "authorId": "adcfe4dbbcb9268cd1457b72d1457b72",
    "dynasty": "清",
    "content": [
      "我友有俊子，英年才艺多。",
      "橐笔走吴越，舆论资调和。",
      "直道三代远，坐看雉罹罗。",
      "归来重叹息，壮志未消磨。",
      "待价且蕴椟，荆璞防差讹。",
      "但愁驹隙驶，难返鲁阳戈。",
      "中山酲未解，岁月已蹉跎。",
      "双鲤忽远至，喜咏嘤鸣歌。",
      "长风万里破，直上湄公河。",
      "蛮方夜不禁，谁来醉尉呵。",
      "思想自由发，言论无媕娿。",
      "临厓送行旌，望洋意若何。",
      "努力加餐饭，异地慎风波。"
    ]
  },
  {
    "id": "adcfe4dbbcb9268cb09069a430fdb576",
    "title": "答陈芷云代简",
    "authorName": "郑国藩",
    "authorId": "adcfe4dbbcb9268cd1457b72d1457b72",
    "dynasty": "清",
    "content": [
      "好风东南来，吹堕双飞雁。",
      "雁足字行行，读罢滋惭汗。",
      "樗栎本庸材，翻作楩楠看。",
      "追琢千琅玕，照眼宝光绚。",
      "谷王量善下，齿牙随花灿。",
      "置我九天上，青云伟顾盼。",
      "念此不虞誉，坐起增永叹。",
      "多谢拳拳意，后尘傥可劝。"
    ]
  },
  {
    "id": "adcfe4dbbcb9268cb09069a4829d9c3f",
    "title": "答陈芷云代简",
    "authorName": "郑国藩",
    "authorId": "adcfe4dbbcb9268cd1457b72d1457b72",
    "dynasty": "清",
    "content": [
      "闻君构横逆，启衅在萧墙。",
      "临风一叹息，世态故诪张。",
      "眷彼阴阳理，屈伸事靡常。",
      "才高忌况众，群喙易中伤。",
      "中伤亦何害，暂晦发弥光。",
      "大苏文字狱，千古馀芬芳。",
      "澄清浇不浊，叔度自汪汪。"
    ]
  },
  {
    "id": "adcfe4dbbcb9268c0dd183cdcd04d256",
    "title": "慰陈芷公兼悼宗锦世兄",
    "authorName": "郑国藩",
    "authorId": "adcfe4dbbcb9268cd1457b72d1457b72",
    "dynasty": "清",
    "content": [
      "荀氏有八龙，君家少其一。",
      "七星看伴月，承欢同绕膝。",
      "顷岁月光掩，伤春集正刻。",
      "客秋一星沈，夺锦编又勒。",
      "孟郊哭子哀，写怀曾纵笔。",
      "父子有天性，情固难自克。",
      "不才且酸辛，矧乃才俊逸。",
      "吾谓君莫悲，君门方盛极。",
      "有子总师干，有子勤吏职。",
      "群季亦闻人，诗书状行色。",
      "兰桂满庭前，英英并秀出。",
      "君更寿而康，等身勤著述。",
      "天地无全美，三多况已得。",
      "达哉漆园叟，彭殇皆俦匹。",
      "释氏重真性，久存非物质。",
      "尼山有至言，闻道死何恤。",
      "修短有定分，奈何自恻恻。",
      "老我颓唐甚，思抽惭乙乙。",
      "一言聊慰君，色空傥可识。"
    ]
  },
  {
    "id": "adcfe4dbbcb9268c2474073f995cf815",
    "title": "自由叹",
    "authorName": "郑国藩",
    "authorId": "adcfe4dbbcb9268cd1457b72d1457b72",
    "dynasty": "清",
    "content": [
      "婚姻不自由，夫妇道常苦。",
      "自由流弊滋，还将道义补。",
      "欧西盛文明，离异多中土。",
      "漫说自由乐，自由翻自误。",
      "梁鸿配孟光，何尝以色取。",
      "举案敬如宾，千秋留芳矩。",
      "乃知正始道，可作护符护。",
      "爱情虽不深，名分维之固。",
      "寄语自由人，仳离莫轻赋。",
      "卫氓前车在，啜泣嗟何诉。"
    ]
  },
  {
    "id": "adcfe4dbbcb9268ce4cf341713ca7524",
    "title": "追悼前商会长蔡明南",
    "authorName": "郑国藩",
    "authorId": "adcfe4dbbcb9268cd1457b72d1457b72",
    "dynasty": "清",
    "content": [
      "沧海昔横流，孰把狂澜障。",
      "伟哉明南君，沈灾只手援。",
      "忆自陵谷迁，风云日千变。",
      "奔走唇舌焦，澒洞得清晏。",
      "四民商责重，谁与任劳怨。",
      "赖君长会席，群情争自劝。",
      "八二哀鸿多，助拯力曾遍。",
      "晚近欧风入，自由相竞煽。",
      "孔教乘时兴，中流砥柱见。",
      "组织功不居，论定绩弥绚。",
      "薤露忽已晞，万人同追唁。",
      "老我筋力衰，观礼空有愿。",
      "远寄诗一篇，聊作束刍奠。"
    ]
  },
  {
    "id": "adcfe4dbbcb9268cf66e44aa18bf9a06",
    "title": "题郭节母清芬录",
    "authorName": "郑国藩",
    "authorId": "adcfe4dbbcb9268cd1457b72d1457b72",
    "dynasty": "清",
    "content": [
      "孔圣昔编诗，柏舟录奇节。",
      "煌煌经籍中，千古挹芬烈。",
      "郭家有节母，抗心追前辙。",
      "老处怀清台，日月照高洁。",
      "回忆齐眉时，如宾同冀缺。",
      "忽伤黄鹄寡，五内暗崩裂。",
      "死易抚孤难，含辛志茹檗。",
      "晨先鸡鸣兴，夜后斗转辍。",
      "纺绩治生劳，堂构望子切。",
      "容易孤成立，阛阓推人杰。",
      "货殖坐起家，发身等阀阅。",
      "衔封几度荣，孙曾满前列。",
      "坊表嵯峨高，妇德资圭臬。",
      "不见汉桓嫠，彤史谁敢亵。",
      "旌典古今同，激扬意岂别。",
      "风气日趋新，大防虞溃决。",
      "斯录意何似，狂澜砥柱设。"
    ]
  },
  {
    "id": "adcfe4dbbcb9268c234fa968ddb7f9b1",
    "title": "云叟贻书录示所作哭女诗索和谓将有伤春集之刻爰成五言古体一章却寄用广其意云",
    "authorName": "郑国藩",
    "authorId": "adcfe4dbbcb9268cd1457b72d1457b72",
    "dynasty": "清",
    "content": [
      "鱼书自远来，云是芷公付。",
      "郑重开缄读，一读一惊顾。",
      "上言客子安，下言爱女故。",
      "伤春集正编，飞函远徵句。",
      "书尽诗文续，泪痕满纨素。",
      "道女幼学时，聪明类天赋。",
      "毓秀闺媛多，一时推独步。",
      "巧织迈回文，清吟等咏絮。",
      "语出惊其俦，艺成动乃傅。",
      "面试信非虚，不栉良可慕。",
      "选婿得乘龙，琼花依玉树。",
      "妇道况能修，内外称贤助。",
      "七诫续班昭，老怀常悦豫。",
      "忽闻二竖侵，挟医急奔赴。",
      "暝眩非关药，修短有定数。",
      "韶华刚四七，冥冥竟大暮。",
      "滴泪到黄泉，忍听歌薤露。",
      "子夏昔丧明，哀至难自喻。",
      "天下父母心，男女岂殊趣。",
      "吾谓君达者，斯言无乃误。",
      "有生即有灭，循环理堪悟。",
      "流转大化中，孰是金石固。",
      "年年花开落，开落在何处。",
      "世界等浮沤，何况沤中附。",
      "色相本非有，虚空徒目注。",
      "万劫弹指间，此心定何住。",
      "回头拍手笑，悟彻即自度。"
    ]
  },
  {
    "id": "adcfe4dbbcb9268cff9bb0525a19f1d3",
    "title": "予家被盗芷公书来慰问并录示逸叟诗书此奉答",
    "authorName": "郑国藩",
    "authorId": "adcfe4dbbcb9268cd1457b72d1457b72",
    "dynasty": "清",
    "content": [
      "三月十二日，喜得芷公书。",
      "末附逸叟什，为我遭盗吁。",
      "我盗犹有道，不掠衣与襦。",
      "但取阿堵物，迹与叟盗殊。",
      "叟劫同洗髓，竭泽苦鱼无。",
      "我劫只此耳，幸未罄吾庐。",
      "贤宰法如山，捕得即骈诛。",
      "军法安可玩，巧托适自愚。",
      "刑乱用重典，止辟自良图。",
      "所伤性命重，盗岂异发肤。",
      "坐此非分财，竟丧七尺躯。",
      "报赃诚过计，二百亦区区。",
      "既往不可咎，终夜目长盱。"
    ]
  },
  {
    "id": "adcfe4dbbcb9268cdff97b11700cd64e",
    "title": "次韵答陈芷公",
    "authorName": "郑国藩",
    "authorId": "adcfe4dbbcb9268cd1457b72d1457b72",
    "dynasty": "清",
    "content": [
      "书来才昨日，诗到又今朝。",
      "意重语重叠，高谊过王乔。",
      "闻我家遭劫，谓是绿林豪。",
      "那知戎服士，纠纠慑儿曹。",
      "倾囊恣搜索，搀枪当户高。",
      "青蚨经岁积，随手入云霄。",
      "煌煌军法在，相视等弁髦。",
      "饱扬如鹰隼，门户黯寂寥。",
      "四郊今多垒，忧世目方蒿。",
      "奈何威取术，奉同祖不祧。",
      "永夜听尨吠，守望亦徒劳。",
      "烽烟遍海内，百六运同遭。",
      "甲兵何日洗，天河望眼遥。",
      "萑苻处处警，密如瓜蔓抄。",
      "伤哉弱小民，釜鱼安所逃。",
      "况乃洪水泛，护堤鼓连宵。",
      "潦荒已有象，巧炊难为淘。",
      "可怜鱼丽辈，作气尚龙跳。",
      "畴念兵燹后，中泽有鸿嗷。",
      "分秧初夏近，欲插恐无苗。",
      "天高呼不得，仰首鬓空搔。",
      "德音何以报，一曲反离骚。"
    ]
  },
  {
    "id": "adcfe4dbbcb9268cc03e961f7eb47a6b",
    "title": "赠集安善堂四十周纪念",
    "authorName": "郑国藩",
    "authorId": "adcfe4dbbcb9268cd1457b72d1457b72",
    "dynasty": "清",
    "content": [
      "指囷笃交谊，前史传其名。",
      "赠麦助孝思，千载垂芳声。",
      "周急诚君子，惠及惟友生。",
      "仁浆与义粟，所济量尤宏。",
      "独念穷檐下，困阨向谁鸣。",
      "病侵患无药，魄掩苦无茔。",
      "造物虽云大，弥憾嗟未能。",
      "善哉集安社，轸䘏心常萦。",
      "良医萃卢扁，寿域期同登。",
      "公墓符周官，馀泽逮幽冥。",
      "善社如林立，课绩孰与京。",
      "迩来四十载，规模日益增。",
      "权舆何自起，道是翁与邢。",
      "邢君吾老友，见善能力行。",
      "建议为兹社，筹款囊先倾。",
      "作善果降祥，继志有宁馨。",
      "弘毅先贤训，善作当善成。",
      "寄语诸善士，莫忘旧典型。"
    ]
  },
  {
    "id": "adcfe4dbbcb9268c1953ca68906789db",
    "title": "谢陈小豪先生赠仁言利溥纪念牌",
    "authorName": "郑国藩",
    "authorId": "adcfe4dbbcb9268cd1457b72d1457b72",
    "dynasty": "清",
    "content": [
      "景公昔繁刑，市中有鬻踊。",
      "为感晏子言，汤网三面纵。",
      "治典有重轻，所贵因时用。",
      "谲谏果何补，期会适巧中。",
      "吾友小豪子，援溺怀隐痛。",
      "系铃期解铃，铃解反吾颂。",
      "雨露本天功，贪天虑惑众。",
      "对此纪念物，聊借碧纱幪。",
      "持置香案前，晨夕伴清供。"
    ]
  },
  {
    "id": "adcfe4dbbcb9268ca19ea413348625ee",
    "title": "鸡鹤叹",
    "authorName": "郑国藩",
    "authorId": "adcfe4dbbcb9268cd1457b72d1457b72",
    "dynasty": "清",
    "content": [
      "孤翥林间鹤，群游屋下鸡。",
      "由来异饥饱，谁信隔云泥。",
      "汤火朝朝近，天路安可齐。",
      "祸福有倚伏，长叹过桥西。"
    ]
  },
  {
    "id": "adcfe4dbbcb9268c5e440e9b68567e63",
    "title": "题陈乙星君行乐图",
    "authorName": "郑国藩",
    "authorId": "adcfe4dbbcb9268cd1457b72d1457b72",
    "dynasty": "清",
    "content": [
      "春风尚馀寒，披裘共游豫。行行欲何之，百花深处去。",
      "百花深处起楼台，夹道迎人花正开。挥麈辟咡颐一指，有童唯唯抱琴来。",
      "抱琴来，囊不解，问君此意果安在。君笑口不言，解人知有待。",
      "不见陶家绿绮柱无弦，弦外寄兴心悠然。濠濮华林皆化境，人间何处认真诠。"
    ]
  },
  {
    "id": "adcfe4dbbcb9268c19002b102d451d17",
    "title": "喜闻洪宪取消恢复旧制",
    "authorName": "郑国藩",
    "authorId": "adcfe4dbbcb9268cd1457b72d1457b72",
    "dynasty": "清",
    "content": [
      "帝祸今朝解，天心果爱民。",
      "但愁耳目异，平陂理非真。",
      "巢父顾我笑，杞忧无乃辛。",
      "过盛物当杀，刍狗大块仁。",
      "唐室苦藩镇，典午汨胡尘。",
      "扰扰蛮触事，谁能问苍旻。",
      "努力中山酒，同作太平人。"
    ]
  },
  {
    "id": "adcfe4dbbcb9268c7977808bcf743fde",
    "title": "苏君亦可庭莲开并蒂摄图索题漫笔赠之",
    "authorName": "郑国藩",
    "authorId": "adcfe4dbbcb9268cd1457b72d1457b72",
    "dynasty": "清",
    "content": [
      "吾闻殃祥以类至，禽虫草木能表异。",
      "君家有莲并蒂开，童稚欢呼作如意。",
      "如意原是吉庆语，感召还从人事致。",
      "羡君兄弟日怡怡，天遣花神一献瑞。",
      "不见田氏堂前荆，倏忽枯荣谁能閟。",
      "摄成图片珍重藏，留作他年祥符记。"
    ]
  },
  {
    "id": "adcfe4dbbcb9268cb242f10253e6b655",
    "title": "题陈耕三老友摄影玉照",
    "authorName": "郑国藩",
    "authorId": "adcfe4dbbcb9268cd1457b72d1457b72",
    "dynasty": "清",
    "content": [
      "五十年前老学友，韶华转瞬成白首。",
      "伊谁开镜摄君容，欲赠君诗感慨久。",
      "忆昔读书逊敏堂，书声尽日常琅琅。",
      "兄事愧无十年长，别后鸿泥几参商。",
      "原思清贫端木富，货殖儒林岂异趣。",
      "阅尽沧桑时局新，相逢幸未失旧步。",
      "老我儿孙绕膝多，君家福履更殊科。",
      "跨灶绍箕有贤子，等闲岁月易销磨。",
      "搀枪吐燄烟尘起，十五年来乱如枲。",
      "贼梳兵𥰕两不惊，见惯司空谁能訾。",
      "由来世界等浮沤，况乃沤中幻影留。",
      "笑煞庄叟妄齐物，蟪蛄冥灵孰为修。",
      "黄金铸范事空羡，日月跳丸奔似电。",
      "吟成诗句却寄君，留与他年作纪念。"
    ]
  },
  {
    "id": "adcfe4dbbcb9268c56b38807c4f457eb",
    "title": "崇礼学校二十周纪念索句成七古一章却寄",
    "authorName": "郑国藩",
    "authorId": "adcfe4dbbcb9268cd1457b72d1457b72",
    "dynasty": "清",
    "content": [
      "柯家学校号崇礼，成绩斐然良可喜。",
      "屈指星霜二十周，飞函速客和会启。",
      "忆昔清室图自强，变法先从育才起。",
      "诏下郡县急兴学，斯校乘时遂经始。",
      "松公首倡询谋同，群彦翩翩同董理。",
      "慎选师资广陶铸，兰桂森森尽桃李。",
      "共和肇造学制更，灌输欧化厚根柢。",
      "潮属高小推先河，绛县疑年谁敢齿。",
      "满目琳琅设备新，到此如入五都市。",
      "老我筋力已颓唐，返辔王阳空仰企。",
      "若教杖策随后尘，应共韶乐叹观止。",
      "却作巴渝当贺笺，留备他年修校史。"
    ]
  },
  {
    "id": "adcfe4dbbcb9268c279eb07ac1bc2716",
    "title": "题张母陈太恭人八十一冥寿",
    "authorName": "郑国藩",
    "authorId": "adcfe4dbbcb9268cd1457b72d1457b72",
    "dynasty": "清",
    "content": [
      "庄叟戏作齐物论，彭夭殇寿滋疑问。由来有质难久存，修短畴能分尺寸。",
      "世俗纷纷重引年，寿母先传鲁颂篇。舞彩介眉争继起，驻颜孰是大罗仙。",
      "吾谓阴阳同一理，山丘华屋难异视。事亡如存孝子心，岂必古来真无死。",
      "张君五云今达者，手捧桃觞称庆下。祝哽祝噎似生前，一曲南陔春无价。",
      "忆昔封翁弃养时，簉室霜寒鬓未丝。画荻自传义方教，文苑循吏有初基。",
      "自古艳传三不朽，没世无称圣所丑。死而犹有不死存，便是人间最上寿。",
      "君不见孟母三迁子学成，千秋庙享尚馀荣。恒河沙数巾帼在，身后谁复识姓名。"
    ]
  },
  {
    "id": "adcfe4dbbcb9268c0eba5a8e6ecbd2a1",
    "title": "题吴伯谦先生南京试马图",
    "authorName": "郑国藩",
    "authorId": "adcfe4dbbcb9268cd1457b72d1457b72",
    "dynasty": "清",
    "content": [
      "匹马冲风猛着鞭，驰驱国事话当年。浙闽苏皖前尘在，几度回思一怃然。",
      "记曾桑梓鸣琴治，常恐髀肉销壮志。重来戎幕赞戎机，蒿目人间今何世。",
      "展视当时试马图，雄心纠纠欲前驱。苍茫山色尘头起，战阵无勇信非夫。",
      "四顾海疆风云恶，男儿爱国莫踌躇。风云恶，莫踌躇，遑问履尾与剥肤。",
      "君不见五洲无此好广土，肯教伈伣羞外侮。睡狮不醒宰割忧，叹息周原空膴膴。"
    ]
  },
  {
    "id": "adcfe4dbbcc4d821d35af1f7c33c69c8",
    "title": "哀陈堂邑",
    "authorName": "黄金台",
    "authorId": "adcfe4dbbcc4d821ecd62de2f9d11525",
    "dynasty": "清",
    "content": [
      "凄恻陈堂邑，吾曾一见之。",
      "城空作乱后，身死去官时。",
      "河岳留青骨，旌竿笑赤眉。",
      "脊令随杜宇，噀血上连枝。"
    ]
  },
  {
    "id": "adcfe4dbbcc4d82152edf1bc5a1596e6",
    "title": "武昌杂诗将之沅州任作",
    "authorName": "黄金台",
    "authorId": "adcfe4dbbcc4d821ecd62de2f9d11525",
    "dynasty": "清",
    "content": [
      "客意含秋色，临行惨不舒。",
      "虽看衡岳雁，犹食武昌鱼。",
      "澹月窥囊橐，寒云送简书。",
      "江边古黄鹤，缥缈更愁予。"
    ]
  },
  {
    "id": "adcfe4dbbcc4d82152edf1bcaeb781c2",
    "title": "武昌杂诗将之沅州任作",
    "authorName": "黄金台",
    "authorId": "adcfe4dbbcc4d821ecd62de2f9d11525",
    "dynasty": "清",
    "content": [
      "挂席雄风在，吾将涉洞庭。",
      "乾坤万顷碧，今古数峰青。",
      "月落鱼龙寂，山空草木灵。",
      "邅回南去路，屈贾旧曾经。"
    ]
  },
  {
    "id": "adcfe4dbbcc4d82152edf1bc3c9d8a71",
    "title": "武昌杂诗将之沅州任作",
    "authorName": "黄金台",
    "authorId": "adcfe4dbbcc4d821ecd62de2f9d11525",
    "dynasty": "清",
    "content": [
      "岚翠环城郭，高斋待我登。",
      "溪蛮皆士女，山鬼亦宾朋。",
      "驱鳄唐韩愈，刑蛟蜀李冰。",
      "为官不庙食，后世有何称。"
    ]
  },
  {
    "id": "adcfe4dbbcc4d8210a2eda8619ba58f8",
    "title": "解组",
    "authorName": "黄金台",
    "authorId": "adcfe4dbbcc4d821ecd62de2f9d11525",
    "dynasty": "清",
    "content": [
      "罢郡衣堪典，谁言酒易赊。",
      "绳床留待月，铁笔拟评花。",
      "朱凤仙人宅，青牛柱史车。",
      "凄凉千里梦，无夜不还家。"
    ]
  },
  {
    "id": "adcfe4dbbcc4d8210a2eda86cd77f938",
    "title": "解组",
    "authorName": "黄金台",
    "authorId": "adcfe4dbbcc4d821ecd62de2f9d11525",
    "dynasty": "清",
    "content": [
      "官似远游客，才输新嫁娘。",
      "十年尘碌碌，一笑海茫茫。",
      "凄惋成诗妙，牢骚对酒狂。",
      "宁知葵藿性，冷暖向春阳。"
    ]
  },
  {
    "id": "adcfe4dbbcc4d8213e02f2e1fd892c3a",
    "title": "水绘园吊冒巢民先生",
    "authorName": "黄金台",
    "authorId": "adcfe4dbbcc4d821ecd62de2f9d11525",
    "dynasty": "清",
    "content": [
      "钩党东京籍，琴樽北海宾。",
      "清流几公子，白发老遗民。",
      "一代吟诗社，千金结客身。",
      "我怀不可见，寒日下荆榛。"
    ]
  },
  {
    "id": "adcfe4dbbcc4d82174fc919fc0c95f4d",
    "title": "贾阆仙墓",
    "authorName": "黄金台",
    "authorId": "adcfe4dbbcc4d821ecd62de2f9d11525",
    "dynasty": "清",
    "content": [
      "癖嗜我何甚，瘦吟君独能。",
      "并时一寒尉，别派九枯僧。",
      "下马人三拜，穿云路几层。",
      "荒原冥漠客，谁与尔传镫。"
    ]
  },
  {
    "id": "adcfe4dbbcc4d821a09e5b872251c295",
    "title": "湖上秋泛",
    "authorName": "黄金台",
    "authorId": "adcfe4dbbcc4d821ecd62de2f9d11525",
    "dynasty": "清",
    "content": [
      "湖水淡秋影，晓凉移画桡。",
      "好山皆绕郭，疏柳不藏桥。",
      "篷底一樽酒，楼头何处箫。",
      "汀洲采芳杜，残梦碧天遥。"
    ]
  },
  {
    "id": "adcfe4dbbcc4d8211cebc10453858f22",
    "title": "黄鹤楼",
    "authorName": "黄金台",
    "authorId": "adcfe4dbbcc4d821ecd62de2f9d11525",
    "dynasty": "清",
    "content": [
      "江城风月总如斯，尚有仙楼占古陴。",
      "黄鹤倦看人醉酒，青莲应笑我题诗。",
      "十洲花谢云空返，三户烟消水不知。",
      "惆怅秦关何处是，凭栏多在日斜时。"
    ]
  },
  {
    "id": "adcfe4dbbcc4d8215eab6c7706f8674a",
    "title": "三闾祠",
    "authorName": "黄金台",
    "authorId": "adcfe4dbbcc4d821ecd62de2f9d11525",
    "dynasty": "清",
    "content": [
      "三闾祠近楚王城，芳草年年绕砌生。",
      "雷雨若通山鬼路，丹青宜榜水仙名。",
      "西邻狼虎原无信，南浦蛟龙岂有情。",
      "莫以独醒看众醉，一尊椒酒为君倾。"
    ]
  },
  {
    "id": "adcfe4dbbcc4d821c341956eaf889c6c",
    "title": "谒家忠悯公祠",
    "authorName": "黄金台",
    "authorId": "adcfe4dbbcc4d821ecd62de2f9d11525",
    "dynasty": "清",
    "content": [
      "贡市纷纷乞罢兵，忧危竑议到儒生。",
      "万言封事批鳞切，一赋筹边走马成。",
      "忠愤岂应论左道，英灵犹欲请长缨。",
      "白莲风定余霞散，来奠椒浆雪涕横。"
    ]
  },
  {
    "id": "adcfe4dbbcc4d821385bfb8daa569c07",
    "title": "题树庐老人文集",
    "authorName": "黄金台",
    "authorId": "adcfe4dbbcc4d821ecd62de2f9d11525",
    "dynasty": "清",
    "content": [
      "钩党何人出范榜，遗民汐社亦沧桑。",
      "义熙甲子题犹恨，德祐庚申纪独详。",
      "生祭有文留幕府，死绥无地效疆场。",
      "一腔热血凭何洒，漫说程山与易堂。"
    ]
  },
  {
    "id": "adcfe4dbbcc4d8211e5de3c59d4bf0ff",
    "title": "黄竹子歌",
    "authorName": "黄金台",
    "authorId": "adcfe4dbbcc4d821ecd62de2f9d11525",
    "dynasty": "清",
    "content": [
      "江边黄竹子，风雨夜悲鸣。",
      "不堪截作笛，亦有断肠声。"
    ]
  },
  {
    "id": "adcfe4dbbcc4d82146d283856f49f3e4",
    "title": "杜鹃",
    "authorName": "黄金台",
    "authorId": "adcfe4dbbcc4d821ecd62de2f9d11525",
    "dynasty": "清",
    "content": [
      "鸳鸟忆三巴，啼痕湿露花。",
      "休言归去好，归去亦无家。"
    ]
  },
  {
    "id": "adcfe4dbbcc4d8211346c1589606c2db",
    "title": "送杨荔裳中书",
    "authorName": "黄金台",
    "authorId": "adcfe4dbbcc4d821ecd62de2f9d11525",
    "dynasty": "清",
    "content": [
      "峨峨雪岭与天齐，缩猬毛胶万马啼。",
      "多少诗家谈览胜，几人曾到大荒西。"
    ]
  },
  {
    "id": "adcfe4dbbcc4d8211346c158b2f08497",
    "title": "送杨荔裳中书",
    "authorName": "黄金台",
    "authorId": "adcfe4dbbcc4d821ecd62de2f9d11525",
    "dynasty": "清",
    "content": [
      "蓬婆城外月弯弯，陟屺行人望早还。",
      "原上脊令沙上雁，作书先报贺兰山。"
    ]
  },
  {
    "id": "adcfe4dbbcc4d821346e597f5e8e48f5",
    "title": "反招隐",
    "authorName": "黄金台",
    "authorId": "adcfe4dbbcc4d821ecd62de2f9d11525",
    "dynasty": "清",
    "content": [
      "太古不往来，九州一村落。",
      "巢由竞买山，何处容猿鹤。",
      "君但隐其心，金门有丘壑。"
    ]
  },
  {
    "id": "adcfe4dbbcc4d82197241bcead0dd08f",
    "title": "太玄洞怀古赠张孝廉南峰",
    "authorName": "黄金台",
    "authorId": "adcfe4dbbcc4d821ecd62de2f9d11525",
    "dynasty": "清",
    "content": [
      "阿𡡉乱天纪，四海生痏疮。",
      "太原真龙飞，凋瘵回春阳。",
      "飘飘孙徵君，肥遁际隋唐。",
      "妙术起白骨，还丹日月长。",
      "兹山实薖轴，警跸过其旁。",
      "六龙旧辙迹，草木增辉光。",
      "迢迢太玄洞，灵怪閟奇方。",
      "五月悬火铃，凉风不可当。",
      "张君此读书，负笈仍裹粮。",
      "邀我五台上，酌以流霞觞。",
      "君才如古人，巢居成文章。",
      "携手醉翁石，天风动衣裳。",
      "山钟忽告夕，归骑下岩廊。",
      "回首望烟谷，松萝更苍苍。"
    ]
  },
  {
    "id": "adcfe4dbbcc4d821b9748f1312ceed2b",
    "title": "赵飞燕玉印歌为文后山上舍作",
    "authorName": "黄金台",
    "authorId": "adcfe4dbbcc4d821ecd62de2f9d11525",
    "dynasty": "清",
    "content": [
      "赤帝死灰然不得，雊雉翔空燕飞入。山河玉碎不复全，此印千秋尚堪识。",
      "吾闻汉宫倢伃秩上卿，赵家姊弟夸倾城。手持人主婴儿似，一握摩挲想更轻。",
      "绿绨方底盛以进，犹疑封药中丞印。祸水初消莹碧浮，唾痕曾染绀华晕。",
      "又闻河间姹女拳夫人，倢伃氏亦天水分。昭阳钩弋竟谁主，石纵能言玉不闻。",
      "我语主人急韫椟，汉铜易见难得玉。莫似当时老寡妇，握玺不牢崩厥角。"
    ]
  },
  {
    "id": "adcfe4dbbcc4d821e028771c082f7e35",
    "title": "淮阴钓台",
    "authorName": "黄金台",
    "authorId": "adcfe4dbbcc4d821ecd62de2f9d11525",
    "dynasty": "清",
    "content": [
      "古今落落三钓台，钓名钓国台上来。韩侯尔亦何为者，可怜王孙穷饿谁相哀。",
      "羊裘不著，鹰扬复开。竹竿袅袅扬旗起，赤帜一立邯郸摧。",
      "台边学得背水阵，孙吴死法宁中裁。哙等碌碌非吾侪，贩缯屠狗兼椎埋。",
      "渭滨淮水两千古，英风令我长徘徊。刘季鼻大多雄猜，单父野鸡构祸胎。",
      "假王为饵死不悟，何如一星长客江之涯。萧相非怜国士才，却附吕后成其灾。",
      "当时大将坛何在，但见荒台突兀起草莱。"
    ]
  },
  {
    "id": "adcfe4dbbcc4d82190923e58a52688b6",
    "title": "赵松雪砚",
    "authorName": "黄金台",
    "authorId": "adcfe4dbbcc4d821ecd62de2f9d11525",
    "dynasty": "清",
    "content": [
      "白雁渡江空啄矢，大宋王孙作承旨。全家吹落北风中，割取南天片云紫。",
      "可怜不识玉带生，亦未卜卦来桥亭。天然至宝谢雕琢，鸥波洗濯留余腥。",
      "莲花庄冷红香死，泪滴蟾蜍泻铅水。物失所主二百年，流落还归党人子。",
      "党人之子湖海士，避地相携只君是。铜弦一唱天为惊，万点墨花飞不起。",
      "昔日仲姬捧，后此云郎擎，石虽不言如有情。篆铭凡八言，草铭十二字，笔所不到想其意。",
      "朴未能完拙不藏，毋亦苍茫感身世。吁嗟呼！赵家干净一片石，大都缁尘污颜色。",
      "庚申甲申运何极，劫烬余灰此顽魄。瞪尔鸲鹆双眼睛，阅尽沧桑几家国。"
    ]
  },
  {
    "id": "adcfe4dbbcc4d8211de1a0ff73bdb0dd",
    "title": "卑耳溪",
    "authorName": "黄金台",
    "authorId": "adcfe4dbbcc4d821ecd62de2f9d11525",
    "dynasty": "清",
    "content": [
      "寒溪绕山曲，载雪理短榜。",
      "一泓空水鲜，终古夕阳映。",
      "传闻齐小白，弭节此发令。",
      "引满欲援弓，涉浅未没胫。",
      "太公昔表海，赐履戒兼并。",
      "墨胎祀忽诸，夫岂先王命。",
      "柰何勤远略，不务德修行。",
      "将无俞儿神，现像以示儆。",
      "右袪走马前，直以回驭请。",
      "元祖见角端，耶律论乃正。",
      "仲父侈谀词，阿顺得毋佞。",
      "古欺受千载，兹覆发谁听。",
      "王霸几战争，山水仍绿净。",
      "吾意澹忘言，溪流与无竞。"
    ]
  },
  {
    "id": "adcfe4dbbcc4d821bdfeb1b43d16e5f4",
    "title": "吴越宝正四年砖歌为六舟上人作",
    "authorName": "黄金台",
    "authorId": "adcfe4dbbcc4d821ecd62de2f9d11525",
    "dynasty": "清",
    "content": [
      "古砖一片光黝黑，云是婆留旧抟埴。",
      "若非碧波亭畔遗，即应黄妃塔边得。",
      "宝正纪年方四祀，不比乾宁岁丁巳。",
      "岂有工名勒蜀师，依然国姓留钱氏。",
      "亦称帝制亦改元，犹说开门节度使。",
      "定论千秋属后人，鄱阳随笔庐陵史。",
      "钱王本是英雄流，保障东南十四洲。",
      "玉带锦衣荣故里，诏书册卷起三楼。",
      "当年土木穷金碧，只今荒陇埋瓴甓。",
      "坏藓犹疑陌上花，落星难问山头石。",
      "达公达公今贯休，独携瓶钵天涯游。",
      "摩挲古物不忍释，宝此奚啻琅玕球。",
      "土纳尚余残劫烬，瓦全终胜缺金瓯。",
      "磨来作镜烦诗答，此砖今亦归诗衲。",
      "为语方泉白石生，且休速礼金涂塔。"
    ]
  },
  {
    "id": "adcfe4dbbcc4d82156b441361d883718",
    "title": "周至伯剑",
    "authorName": "黄金台",
    "authorId": "adcfe4dbbcc4d821ecd62de2f9d11525",
    "dynasty": "清",
    "content": [
      "陆离古剑二尺长，屈曲绕指如鱼肠。",
      "酒酣斫地吹一吷，至伯二字铭其旁。",
      "吾闻伯者为明白，土花绣蚀犹可识。",
      "蜚景难藏匣内光，勒名莫认眉间赤。",
      "或云伯霸古字通，南阳秀霸将毋同。",
      "隐居旧录吾无取，邓师合伯皆神工。",
      "此真桃氏之下制，满堂宾客叹不置。",
      "不数当年北海孙，错金书辨延陵字。",
      "谢君弹铗来与俱，千金脱赠归匏庐。",
      "胸中绝少不平事，引杯独把何为乎。",
      "星眸截寸空射斗，佩犊吾愧渤海守。",
      "飞扬酹酒一杯酒，不须常作蛟龙吼。"
    ]
  },
  {
    "id": "adcfe4dbbccca1e775d6fdd12cfa2735",
    "title": "太原秋日",
    "authorName": "丁廷烺",
    "authorId": "adcfe4dbbccca1e7d1457b72d1457b72",
    "dynasty": "清",
    "content": [
      "商飙一夜发，萧瑟振高林。",
      "沙漠连关塞，河山巩古今。",
      "有书应候雁，无语更听砧。",
      "正值莼鲈好，能忘故国心。"
    ]
  },
  {
    "id": "adcfe4dbbccca1e79775c753e98ed748",
    "title": "荷花",
    "authorName": "丁廷烺",
    "authorId": "adcfe4dbbccca1e7d1457b72d1457b72",
    "dynasty": "清",
    "content": [
      "碧干濯清涟，亭亭净炎暑。",
      "微雨晚来过，香风满汀渚。"
    ]
  },
  {
    "id": "adcfe4dbbcd2fda203b92ed498c4f93c",
    "title": "虎丘",
    "authorName": "阚寿坤",
    "authorId": "adcfe4dbbcd2fda2d1457b72d1457b72",
    "dynasty": "清",
    "content": [
      "剑池风冷石陂陀，断塔荒凉一再过。",
      "闻道开元全盛日，夕阳箫鼓画桡多。"
    ]
  },
  {
    "id": "adcfe4dbbcd4bfe634cd8f67bab640f5",
    "title": "哀台湾",
    "authorName": "张秉铨",
    "authorId": "adcfe4dbbcd4bfe6d1457b72d1457b72",
    "dynasty": "清",
    "content": [
      "无端劫海起波澜，绝好金瓯竟不完。",
      "阴雨谁为桑土计，忧天徒作杞人看。",
      "皮如已失毛焉附，唇若先亡齿必寒。",
      "我是贾生真痛哭，三更拊枕泪阑干。"
    ]
  },
  {
    "id": "adcfe4dbbcd4bfe634cd8f6751aa0813",
    "title": "哀台湾",
    "authorName": "张秉铨",
    "authorId": "adcfe4dbbcd4bfe6d1457b72d1457b72",
    "dynasty": "清",
    "content": [
      "记曾巨舰赤嵌开，早识东彝伏祸胎。",
      "海外情天难补恨，人间劫火忽成灰。",
      "险随虎踞龙蟠失，忧逐山穷水尽来。",
      "枉说请缨旧儒将，沐猴终竟是庸才。"
    ]
  },
  {
    "id": "adcfe4dbbcd4bfe634cd8f675ca3b912",
    "title": "哀台湾",
    "authorName": "张秉铨",
    "authorId": "adcfe4dbbcd4bfe6d1457b72d1457b72",
    "dynasty": "清",
    "content": [
      "开门揖盗已难支，况复纷纷错著棋。",
      "太息群才皆竖子，何曾一个是男儿。",
      "河山风景伤无异，锁钥东南付与谁。",
      "笑煞谈兵均纸上，浪传都护策无遗。"
    ]
  },
  {
    "id": "adcfe4dbbcd4bfe634cd8f6704bf2d7d",
    "title": "哀台湾",
    "authorName": "张秉铨",
    "authorId": "adcfe4dbbcd4bfe6d1457b72d1457b72",
    "dynasty": "清",
    "content": [
      "瓯脱中朝本不存，可怜浩劫满乾坤。",
      "苍生蹂躏伤盈野，红女伶仃禁闭门。",
      "真宰诉天应掩泣，哀魂动地尚呼冤。",
      "黄金不共辽东赎，枢部分明近寡恩。"
    ]
  },
  {
    "id": "adcfe4dbbcd4bfe6da66272e5cdb3c3a",
    "title": "津门感事",
    "authorName": "张秉铨",
    "authorId": "adcfe4dbbcd4bfe6d1457b72d1457b72",
    "dynasty": "清",
    "content": [
      "登高远望恨无端，满目烽烟不忍看。",
      "未了寸心惭负国，欲擎只手恨休官。",
      "长河马邑西风紧，枯树蝉声夕照寒。",
      "青眼终歌一搔首，问谁砥柱挽狂澜。"
    ]
  },
  {
    "id": "adcfe4dbbcd4bfe6da66272e0e132d28",
    "title": "津门感事",
    "authorName": "张秉铨",
    "authorId": "adcfe4dbbcd4bfe6d1457b72d1457b72",
    "dynasty": "清",
    "content": [
      "忆昔春明作吏来，风波如此信堪哀。",
      "有人竟误东坡死，何地能容北海才。",
      "怅望飞鸿遵浅渚，虚传市骏上高台。",
      "凄凉怕听军书报，且尽茱萸酒一杯。"
    ]
  },
  {
    "id": "adcfe4dbbcd4bfe6da66272eb317f769",
    "title": "津门感事",
    "authorName": "张秉铨",
    "authorId": "adcfe4dbbcd4bfe6d1457b72d1457b72",
    "dynasty": "清",
    "content": [
      "酒酣万事付悠悠，其奈消愁愁更愁。",
      "去国荀卿偏适楚，辞家王粲强依刘。",
      "虚声到耳惊风鹤，浩气填胸逼斗牛。",
      "一语自嘲还自笑，江湖也抱庙廊忧。"
    ]
  },
  {
    "id": "adcfe4dbbcd92760d1bfb64ed3b6cbb0",
    "title": "间情",
    "authorName": "顾植",
    "authorId": "adcfe4dbbcd92760d1457b72d1457b72",
    "dynasty": "清",
    "content": [
      "十二雕栏倚碧城，好拈彩管理芳情。",
      "枇杷门巷银镫影，杨柳亭台玉笛声。",
      "昨夜星辰何黯淡，当年云雨不分明。",
      "茂陵久抱相如渴，香茗盈瓯为解酲。"
    ]
  },
  {
    "id": "adcfe4dbbcd92760d1bfb64eb74694dc",
    "title": "间情",
    "authorName": "顾植",
    "authorId": "adcfe4dbbcd92760d1457b72d1457b72",
    "dynasty": "清",
    "content": [
      "仆身余情忏悔多，华年流水去蹉跎。",
      "画帘烛暗潇潇雨，绮陌人归缓缓歌。",
      "桂叶自能香玉露，藕花何幸傍银河。",
      "不堪旧事成追忆，明镜重烦照泪波。"
    ]
  },
  {
    "id": "adcfe4dbbcd927603b303f242eb88c21",
    "title": "春寒曲",
    "authorName": "顾植",
    "authorId": "adcfe4dbbcd92760d1457b72d1457b72",
    "dynasty": "清",
    "content": [
      "雕窗深锁天桃病，鹦儿潜唤花朝近。",
      "帘箔湘波窣地垂，间门未启春寒嫩。",
      "欲晴不晴云意闷，烟霏引素凉生晕。",
      "刻意作春春岂知，金屏愁拥炉香烬。",
      "忽忽百五韶光老，惆怅心情向谁道。",
      "红阑半落断肠花，绿阶未长忘忧草。",
      "林雾微蒙霭昼阴，谷莺睍睆悲清晓。",
      "梦醒重衾怯峭寒，开门且把间花扫。"
    ]
  },
  {
    "id": "adcfe4dbbcd927600680ca00387a75b4",
    "title": "偕诸同人登君山绝顶望江放歌",
    "authorName": "顾植",
    "authorId": "adcfe4dbbcd92760d1457b72d1457b72",
    "dynasty": "清",
    "content": [
      "大江南来几千里，群山如龙跃江水。君山陡起扼其冲，水自奔流山自峙。",
      "我来正值新柳丝，连宵阴雨初霁时。遥峰破睡向我笑，似欲索取登临诗。",
      "爰偕俊侣梁园客，共吊青山兴废迹。浮远堂前夕照红，瞰江亭外春波碧。",
      "振衣直上览大荒，决眦鹳鹤乘风翔。茫茫万顷渺无际，其势其欲吞穹苍。",
      "披襟脱帽忽长啸，下视嵇康把头掉。刖足休遗白璧羞，抽身会向青溪钓。",
      "郁郁胸怀何日开，当筵幸有酒盈杯。君不见，贤愚终古俱尘埃，春申至今安在哉！"
    ]
  },
  {
    "id": "adcfe4dbbcd9276035cab22826f68ca6",
    "title": "杂诗",
    "authorName": "顾植",
    "authorId": "adcfe4dbbcd92760d1457b72d1457b72",
    "dynasty": "清",
    "content": [
      "高楼峙西北，缥缈浮云端。",
      "中有愁思妇，抚琴独长叹。",
      "容颜耀朝日，咳吐如芳兰。",
      "动作礼自持，秉质幽且间。",
      "阳春久不作，感怀时一弹。",
      "莫谓和者寡，知音良独难。",
      "举世尽扰扰，何处结古欢。"
    ]
  },
  {
    "id": "adcfe4dbbcd9276035cab22888cbeb2b",
    "title": "杂诗",
    "authorName": "顾植",
    "authorId": "adcfe4dbbcd92760d1457b72d1457b72",
    "dynasty": "清",
    "content": [
      "良会不可久，临别独远将。",
      "谁知一失所，道路阻且长。",
      "秋风摇落辰，启户心彷徨。",
      "欲行陆无车，欲渡河无梁。",
      "安得共携手，长歌累十觞。",
      "愿为云中鸿，奋翅起高翔。"
    ]
  },
  {
    "id": "adcfe4dbbcd9276035cab2285d1029fb",
    "title": "杂诗",
    "authorName": "顾植",
    "authorId": "adcfe4dbbcd92760d1457b72d1457b72",
    "dynasty": "清",
    "content": [
      "日夕登高楼，矫首瞩寰宇。",
      "寒暑递佳迁，中处皆逆旅。",
      "独雁无长鸣，秋林多宿雨。",
      "揽衣起徘徊，无言倚南户。",
      "青阳不长在，春华已尘土。",
      "何以写我忧，横琴不成抚。"
    ]
  },
  {
    "id": "adcfe4dbbce171e2720a9875a39f4d97",
    "title": "顾山新居",
    "authorName": "吴福",
    "authorId": "adcfe4dbbce171e2d1457b72d1457b72",
    "dynasty": "清",
    "content": [
      "竹里逶迤一径开，鸟声花色尽徘徊。",
      "人人可作山中相，日日当衔手内杯。",
      "邻父馈来红橘熟，溪童钓得白鱼回。",
      "醉馀独步寒皋望，疑上孙登古啸台。"
    ]
  },
  {
    "id": "adcfe4dbbce56996414d8287c562e2e9",
    "title": "暮夜有怀",
    "authorName": "刘谦",
    "authorId": "adcfe4dbbce56996d1457b72d1457b72",
    "dynasty": "清",
    "content": [
      "暮夜四瞻望，烟霏蔽高冈。",
      "浮云过微月，野草被清光。",
      "寒气厉凄紧，朔风吹衣裳。",
      "飞鸟尚有息，我独何彷徨。",
      "弟兄异乡县，焉得共翱翔。",
      "引领还复入，沾襟涕淋浪。"
    ]
  },
  {
    "id": "adcfe4dbbce56996c5c37d256560869c",
    "title": "游海珠寺同山阴族弟宸章",
    "authorName": "刘谦",
    "authorId": "adcfe4dbbce56996d1457b72d1457b72",
    "dynasty": "清",
    "content": [
      "苍苍海气羊城低，寒潮汨没清秋时。混茫巨石激潋滟，古寺屹镇飞丹榱。",
      "我来登此一临眺，满眼浩渺惊琉璃。千舸万艇浮鸭鹜，层栏曲槛纷鳞差。",
      "车马喧填入都市，衣冠炫耀奔星驰。鬼方之人言服异，猫睛闪闪争游嬉。",
      "忆昔刘鋹拥斯土，顾盼左右矜雄姿。割据偏安意自足，粉黛环列吹笙篪。",
      "此时歌舞惜光景，附城百万登熊罴。白日西倾伯气歇，花田夜雨狐狸悲。",
      "杳杳崖门拱崛峍，惨淡万古波涛吹。赵氏块肉舟已覆，英魄至今临海陲。",
      "寸心那共尺土灭，白骨独与苍天支。村落儿童不解事，犹能指识三忠祠。",
      "徘徊宝阁发感叹，疾风飒飒吹星汉。沉香浦头荒雾深，古鹅潭上余霞断。",
      "宸章谓我试作歌，我才衰薄柰若何。俯仰万类羁情多，吾侪何为郁郁困兹土，坐令白日空蹉跎。"
    ]
  },
  {
    "id": "adcfe4dbbce56996840d19737e34ace0",
    "title": "滩下候风",
    "authorName": "刘谦",
    "authorId": "adcfe4dbbce56996d1457b72d1457b72",
    "dynasty": "清",
    "content": [
      "迈迈夫何如，岁聿其暮矣。",
      "终日对寒山，闻此滩流驶。",
      "荒林乱风叶，繁声悲远耳。",
      "夜阑霜天高，悄然长途倚。"
    ]
  },
  {
    "id": "adcfe4dbbce56996840d197375712aaa",
    "title": "滩下候风",
    "authorName": "刘谦",
    "authorId": "adcfe4dbbce56996d1457b72d1457b72",
    "dynasty": "清",
    "content": [
      "四顾何警肃，山空起长烟。",
      "群响隐不见，月明声在川。",
      "崩湍向予怒，悲激毛发寒。",
      "天地多险途，岂必我独然。"
    ]
  },
  {
    "id": "adcfe4dbbcf42a6c43ef8e0846505c1c",
    "title": "初度同陆中黄登城话怀",
    "authorName": "李确",
    "authorId": "adcfe4dbbcf42a6cd1457b72d1457b72",
    "dynasty": "清",
    "content": [
      "浮生值秋杪，摇落更无端。",
      "着露花多瘦，吟风叶未安。",
      "谋身尔我拙，行路古今难。",
      "海色城头上，从君一倚栏。"
    ]
  },
  {
    "id": "adcfe4dbbcf42a6cf942f4a73a03f83f",
    "title": "苦雨即事",
    "authorName": "李确",
    "authorId": "adcfe4dbbcf42a6cd1457b72d1457b72",
    "dynasty": "清",
    "content": [
      "暑雨下民怨，惟予为甚之。",
      "如何小斗室，竟作一方池。",
      "沉灶古所叹，枕流今始知。",
      "桔槔非我事，抱瓮敢辞疲。"
    ]
  },
  {
    "id": "adcfe4dbbcf42a6c970613b5427c0654",
    "title": "癸酉元日",
    "authorName": "李确",
    "authorId": "adcfe4dbbcf42a6cd1457b72d1457b72",
    "dynasty": "清",
    "content": [
      "家人问我夜何其，我亦欣然笑答之。",
      "富贵肯来庄子梦，江山偏助少陵诗。",
      "临门有客堪茶话，命仆寻花佐酒卮。",
      "风物更兼云物好，不妨行乐及清时。"
    ]
  },
  {
    "id": "adcfe4dbbcf42a6cbab22d17efa856f2",
    "title": "确遭家难卧病空山辱沈献翁诸君笃将伯之谊俾返故园小诗奉谢",
    "authorName": "李确",
    "authorId": "adcfe4dbbcf42a6cd1457b72d1457b72",
    "dynasty": "清",
    "content": [
      "无端风雨旧巢倾，卧病空山感客情。",
      "北望我方怀有道，南飞君尚念余生。",
      "穷途下泣逢羊舌，分宅高风见郈城。",
      "何德厚邀知己盼，卑栖重许返柴荆。"
    ]
  },
  {
    "id": "adcfe4dbbcf42a6c0fd4a354bdd8394c",
    "title": "赋伤郑婴垣冻",
    "authorName": "李确",
    "authorId": "adcfe4dbbcf42a6cd1457b72d1457b72",
    "dynasty": "清",
    "content": [
      "贫居傲性不干人，楚楚衣冠迥绝尘。",
      "昨夜雪中骑蝶去，白云堆里一遗民。"
    ]
  },
  {
    "id": "adcfe4dbbcf42a6cb67fd34e780f75fd",
    "title": "湖月吟怀友而作",
    "authorName": "李确",
    "authorId": "adcfe4dbbcf42a6cd1457b72d1457b72",
    "dynasty": "清",
    "content": [
      "昔年湖上月，曾照故人心。",
      "月自有圆缺，心岂分古今。",
      "今年湖上月，独照故心人。",
      "人自分近远，月岂有疏亲。",
      "故人心不改，明月如相待。",
      "故心人不来，明月空徘徊。",
      "我愿同心人，夜夜共明月。",
      "我愿看月人，心期永白发。"
    ]
  },
  {
    "id": "adcfe4dbbcf42a6cb91a6b99a9d065a6",
    "title": "季冬初三日大雪",
    "authorName": "李确",
    "authorId": "adcfe4dbbcf42a6cd1457b72d1457b72",
    "dynasty": "清",
    "content": [
      "见月喜其清，见雪喜其洁。",
      "况抱岁寒意，讵肯因人热。",
      "欲买旗亭酒，远追高士辙。",
      "留此待月明，登山看奇绝。"
    ]
  },
  {
    "id": "adcfe4dbbcf42a6ca0131f4717441999",
    "title": "山城晚望",
    "authorName": "李确",
    "authorId": "adcfe4dbbcf42a6cd1457b72d1457b72",
    "dynasty": "清",
    "content": [
      "南山带城曲如抱，清溪绕郭明于缟。",
      "溪边红树岭头云，秋去无人共幽讨。",
      "登城倚阑发浩歌，俯仰岁月悲蹉跎。",
      "天地岂是有情者，人何对此伤情多。",
      "无情物态年年好，有情之人空复老。",
      "不信问之往来潮，沧桑岁度蓬莱岛。"
    ]
  },
  {
    "id": "adcfe4dbbcf42a6c8141c931d60497ee",
    "title": "江右魏冰叔枉访赋俚言十六韵赠谢",
    "authorName": "李确",
    "authorId": "adcfe4dbbcf42a6cd1457b72d1457b72",
    "dynasty": "清",
    "content": [
      "卧病掩衡门，最苦来客打。云老吾故人，其来有以也。",
      "云有高士驾，枉道访吾社。肃客疏礼文，入座钦风雅。",
      "怜予久失聪，烦君为抒写。遁迹栖名山，访友到荒野。",
      "高怀空古人，奇文妙天下。何幸衰朽翁，乃得亲贤者。",
      "蓬蒿生辉光，愚拙荷陶冶。贫居鲜供给，愧不具杯斝。",
      "时作遵海游，胸抱真潇洒。观涛带夕春，候旭浴初赭。",
      "海若与山灵，不恨知者寡。新知乐莫乐，分手念风马。",
      "不敢请后期，固所愿非假。因歌《黄雀行》，不觉泪盈把。"
    ]
  },
  {
    "id": "adcfe4dbbcf433b780d3a764006adaea",
    "title": "薄游",
    "authorName": "李发甲",
    "authorId": "adcfe4dbbcf433b7d1457b72d1457b72",
    "dynasty": "清",
    "content": [
      "迢递来京国，秋深旅舍寒。",
      "孤云依远岫，片月挂层峦。",
      "林木穷猿赴，盐车困骥叹。",
      "夜来思耿耿，归兴寄云端。"
    ]
  },
  {
    "id": "adcfe4dbbcf433b7b1f464dfec9855fc",
    "title": "长安秋怀",
    "authorName": "李发甲",
    "authorId": "adcfe4dbbcf433b7d1457b72d1457b72",
    "dynasty": "清",
    "content": [
      "肃肃霜风入，山云过户寒。",
      "黄花栖腐草，阳鸟宿江干。",
      "世路升沉易，名途出住难。",
      "乡心隋皓月，游子滞贫官。"
    ]
  },
  {
    "id": "adcfe4dbbcf433b7a8adbd33ea943935",
    "title": "登长沙城怀古",
    "authorName": "李发甲",
    "authorId": "adcfe4dbbcf433b7d1457b72d1457b72",
    "dynasty": "清",
    "content": [
      "雨霁沙汀鹳雀飞，凭高眺望对斜晖。",
      "六朝霸业今何在，三载民依愿已违。",
      "楚国山川杯底见，湘江风景望中归。",
      "只看太傅《怀沙》赋，无限离情恋旧畿。"
    ]
  },
  {
    "id": "adcfe4dbbcf433b729f14410113d76a9",
    "title": "独坐",
    "authorName": "李发甲",
    "authorId": "adcfe4dbbcf433b7d1457b72d1457b72",
    "dynasty": "清",
    "content": [
      "春草翻青色，春水漾绿波。",
      "瞻彼桃李姿，其如兰蕙何。",
      "野云幻物彩，秋风袅袅过。",
      "悠然万里心，良会漫蹉跎。",
      "有怀济川功，令我双鬓皤。"
    ]
  },
  {
    "id": "adcfe4dbbcf433b70d970839c9c66e68",
    "title": "在灵寿作",
    "authorName": "李发甲",
    "authorId": "adcfe4dbbcf433b7d1457b72d1457b72",
    "dynasty": "清",
    "content": [
      "平生无别怀，所志在素履。",
      "华膴非所荣，遑日羡金紫。",
      "鹤发垂高堂，捧檄聊相喜。",
      "跋涉赴中山，不以折腰耻。",
      "抚字良非轻，职守何敢弛。",
      "晨夕抱如伤，每饭怜赤子。",
      "饥溺良可扰，愧我官卑耳。",
      "以此痛肺肝，披衣常夜起。",
      "迂拙非逢时，肮脏招物訾。",
      "苍茫人世闲，吾道同敝屣。",
      "搔首问青天，悠悠何所止。",
      "缅古保民人，千载垂青史。",
      "熙熙仁寿风，歌颂犹未已。",
      "兀坐契遐心，思欲仿前轨。",
      "跬步多棘荆，何如乐秋水。"
    ]
  },
  {
    "id": "adcfe4dbbd04b5a7c58cba45f9d9efbf",
    "title": "张保受降口号",
    "authorName": "刘廷楠",
    "authorId": "adcfe4dbbd04b5a7d1457b72d1457b72",
    "dynasty": "清",
    "content": [
      "鼙鼓声中泛上游，海门何处觅封侯。",
      "城头指点洪涛里，刘令生还一叶舟。"
    ]
  },
  {
    "id": "adcfe4dbbd04b5a774e2725c2e02086e",
    "title": "题仲柘庵海天一览图",
    "authorName": "刘廷楠",
    "authorId": "adcfe4dbbd04b5a7d1457b72d1457b72",
    "dynasty": "清",
    "content": [
      "南溟上接银汉遥，谁实主之赤与寥。乾轮坤轴双丸跳，阳冰阴火冶不销。",
      "浑沌之初如浮泡，狂澜不肯循汐潮。飓母吹浪鼋鼍号，山泽错逆无支条。",
      "王公设险磐石牢，东崎大虎西崖蕉。三门一束如堂坳，零丁鸡足吾坰郊。",
      "利涉索度达沃焦，梯航万国百宝饶。商贾重利狎风飙，帆樯出没无昏朝。",
      "守兹土者若斗筲，蜑人龙户俱雄枭。海防海战纷哓哓，谈兵纸上嗤虚枵。",
      "柘庵吏事迈常僚，亭鼓无警民不佻。还虑萑苻伺劫剽，欲穷澳屿擒酋豪。",
      "山垄碨磊紫澜高，望涛远决色无挠。惊帆如叶舟如瓢，长年如豆橹如毛。",
      "海童马衔不敢邀，恍驱雷霆鞭巨鳌。天水混茫一色包，云谲波诡万象昭。",
      "或若神山隐岧峣，或若岛夷分土茅。或若冯夷击灵鼗，或若阳侯驭云䮽。",
      "或若群妖视眇䁘，或若鬼国状僬侥。或若蜃窟吐虹桥，或若鲛室挂冰绡。",
      "灵变惚恍难具描，风激浪骇促归桡。逻卒沙丁远然膏，鱼姑蚬姝夜吹箫。",
      "测海今知众言淆，世所未名目已遭。忆昔氛祲尚未消，水犀三千久垂橐。",
      "天吴不戢鲸鲵骄，幻化介鬼长鳞妖。红旗黑帜连千艘，安得周郎赤壁烧。",
      "帝咨元老建节旄，楼船五月下南交。封狼生貙雉卵蛟，岠虚负蟨猿援猱。",
      "右臂宜断左宜招，近者用抚远用剿。顾我素未谙钤韬，徒以命薄轻洪涛。",
      "慷慨请行浮一舠，冲其壁垒捣其巢。渠魁面缚不血刀，群丑解甲齐山腰。",
      "受降台筑拜嫖姚，不数伏波铜柱标。书生蹈险幸偶徼，虎穴得子敢告劳。",
      "披君此图白首搔，双眸犹眩心旌摇。方今环海涤腥臊，彯沙礐石无逋逃。",
      "余殄犹恐孕䗤{虫条}，安不忘危是吾曹。与君谊结古同袍，老矣壮志未全抛。",
      "共抒心力答熙朝，非徒奇绝诧游遨。"
    ]
  },
  {
    "id": "adcfe4dbbd04b5a7dbeedaf310821c51",
    "title": "李东田明经用东坡石鼓韵留别次韵奉和",
    "authorName": "刘廷楠",
    "authorId": "adcfe4dbbd04b5a7d1457b72d1457b72",
    "dynasty": "清",
    "content": [
      "我生之时在己丑，弹指流光变童叟。廿年岭海蚁磨旋，又到梅州牛马走。",
      "旧业全抛嗤负腹，新政试行慎防口。此邦文物盛渊源，多士云龙争先后。",
      "伊昔缔交识一二，于今望气得八九。驱车不须避阳鱎，闭门无从见泄柳。",
      "比年校士属有司，仔细量才数升斗。鲜新差拟管生花，诘屈或若柏生肘。",
      "模糊老眼溷场师，得毋兰艾埋蒿莠。五羊名士今谪仙，三载盟心吾畏友。",
      "别裁伪体黜轧茁，讹字方言辨乳{孛殳}。譬彼象罔索元珠，了如伏生识蝌蚪。",
      "青云意气爱少年，白首心情怜宿耇。我昔怀铅佐玉尺，候虫时乌纷唧嗾。",
      "漫屈诤人伸僬侥，敢重商提轻梁卣。所惧相皮反遗骨，五色全迷目同瞍。",
      "二十八宿动星文，指点翼岣与离嵝。陋儒一得窃自喜，与君论文觉颜厚。",
      "清言明理瓶泻水，宗派支流析某某。多钱不敢傲贫儿，良贾深藏如乌有。",
      "却惭俗吏逐风尘，委置诗书习鞭杻。饷我新诗抵百朋，应付琅嬛锁双狗。",
      "惜哉梳妆不入时，待字频年犹未偶。翻许刘安有仙骨，解得徐铉为龙首。",
      "瑰然大璞不雕琢，留待良匠施攻掊。老手斫轮自有真，雕虫小技何足取。",
      "传观见说愈头风，长吟顿使涤心垢。云路从此看腾达，风檐莫更叹株守。",
      "总然良马感孙阳，不遇先睹或同朽。一编愿付青梅巢，梨枣长媲乔松寿。"
    ]
  },
  {
    "id": "adcfe4dbbd096e836d1bb62927857b8d",
    "title": "席上即事其一",
    "authorName": "蔡惠如",
    "authorId": "adcfe4dbbd096e83b4568df2139f0874",
    "dynasty": "清",
    "content": [
      "徵歌侑酒嫩寒天，主客欢声杂管弦。",
      "红烛两行花四座，衣香人影落樽前。"
    ]
  },
  {
    "id": "adcfe4dbbd0d7ade4dab5f1ba1093881",
    "title": "重至安平镇",
    "authorName": "林树梅",
    "authorId": "adcfe4dbbd0d7aded1457b72e84eab69",
    "dynasty": "清",
    "content": [
      "又来经旧镇，指点七鲲洲。",
      "父执多青眼，军民半白头。",
      "楼高边海戍，路隔瘴云秋。",
      "不尽当年感，何心话壮游。"
    ]
  },
  {
    "id": "adcfe4dbbd0d7ade290fba919b745fb5",
    "title": "澎湖留别",
    "authorName": "林树梅",
    "authorId": "adcfe4dbbd0d7aded1457b72e84eab69",
    "dynasty": "清",
    "content": [
      "澎山三十六，荒垒半渔寮。",
      "虎井风烟壮，龙宫暑瘴消。",
      "云生香鼎屿，雷压吼门潮。",
      "访古屯军迹，周回荡短桡。"
    ]
  },
  {
    "id": "adcfe4dbbd0d7ade290fba913e834c0c",
    "title": "澎湖留别",
    "authorName": "林树梅",
    "authorId": "adcfe4dbbd0d7aded1457b72e84eab69",
    "dynasty": "清",
    "content": [
      "昔我初来处，舟从外堑迂。",
      "厨娘炊犊粪，蜑女鬻螺珠。",
      "日落风沙舞，乡偏气候殊。",
      "他年夸远客，瀛海有珊瑚。"
    ]
  },
  {
    "id": "adcfe4dbbd0d7ade290fba910d70c6fc",
    "title": "澎湖留别",
    "authorName": "林树梅",
    "authorId": "adcfe4dbbd0d7aded1457b72e84eab69",
    "dynasty": "清",
    "content": [
      "蜃气喜初收，承欢骋壮游。",
      "烽烟诸岛静，诗思一帆秋。",
      "阅岁同休戚，临行且唱酬。",
      "吾乡斜照里，指点是浯洲。"
    ]
  },
  {
    "id": "adcfe4dbbd0d7ade290fba91d212b1cc",
    "title": "澎湖留别",
    "authorName": "林树梅",
    "authorId": "adcfe4dbbd0d7aded1457b72e84eab69",
    "dynasty": "清",
    "content": [
      "踪迹如蓬转，风波又一经。",
      "地原多鬼市，人喜逐鱼腥。",
      "古剑寒肝胆，奇书瀹性灵。",
      "归装何所有，囊底贮空青。"
    ]
  },
  {
    "id": "adcfe4dbbd0d7ade0061c15f3e382b7f",
    "title": "曹侯既兴水利乃巡田劝农赋此以颂",
    "authorName": "林树梅",
    "authorId": "adcfe4dbbd0d7aded1457b72e84eab69",
    "dynasty": "清",
    "content": [
      "山郭新晴野草香，薰风吹动葛衣凉。",
      "劝农遍种三杯粟，引水新开九曲塘。",
      "事事便民真父母，心心报国大文章。",
      "昨朝应有村儿女，争看先生笠屐忙。"
    ]
  },
  {
    "id": "adcfe4dbbd0d7ade04b598bd0ed45ef8",
    "title": "登凤山县新筑城楼",
    "authorName": "林树梅",
    "authorId": "adcfe4dbbd0d7aded1457b72e84eab69",
    "dynasty": "清",
    "content": [
      "百尺层楼踞凤山，山高直欲控诸蛮。",
      "新城得地成强圉，旧治他时作外关。",
      "从此筹边消战气，最宜观稼念民艰。",
      "众心已信坚如许，烟火人家好市阛。"
    ]
  },
  {
    "id": "adcfe4dbbd0d7ade7f8152da22ac6e33",
    "title": "从曹侯巡山即事",
    "authorName": "林树梅",
    "authorId": "adcfe4dbbd0d7aded1457b72e84eab69",
    "dynasty": "清",
    "content": [
      "巡山不惮历崎岖，亦有壶浆在道途。",
      "孝弟从风徵雅化，田园指日辟荒芜。",
      "秋声作雨千林合，峦势如波万派趋。",
      "要使边军知号令，深宵露立尚弯弧。"
    ]
  },
  {
    "id": "adcfe4dbbd0d7ade988d9d2a35dcf725",
    "title": "重至台江闻湘云已化去三载矣",
    "authorName": "林树梅",
    "authorId": "adcfe4dbbd0d7aded1457b72e84eab69",
    "dynasty": "清",
    "content": [
      "台江不若湘江深，湘竹湘云愁我心。",
      "难买欢情到白首，人生何用多黄金。"
    ]
  },
  {
    "id": "adcfe4dbbd0d7ade3ae5f032541652ba",
    "title": "再渡台湾呈曹怀朴明府",
    "authorName": "林树梅",
    "authorId": "adcfe4dbbd0d7aded1457b72e84eab69",
    "dynasty": "清",
    "content": [
      "海客生长居海陬，风涛险恶能操舟。",
      "昔曾侍父驰边邮，一战败贼禽其酋。",
      "于今事往星亦周，久无梦想膺封侯。",
      "昨来剑气腾斗牛，又闻小丑横戈矛。",
      "台地关切桑梓忧，谁其平者心悠悠。",
      "曹侯御侮足智谋，奉檄邀我仍来游。",
      "张帆猎猎风飕飕，如箭离弦不可留。",
      "南有落漈东琉球，西界黑水红水沟。",
      "神鱼拍浪高舵楼，轰雷喷雪排山邱。",
      "水仙挟船船转头，眼前鹿港台咽喉。",
      "可怜一路多髑髅，良田万顷无人耰。",
      "吾皇仁圣汤武侔，解网不杀毋穷搜。",
      "安集之策须讲求，愿君莫遣流民流。"
    ]
  },
  {
    "id": "adcfe4dbbd11cc1fd63f46eb42b60ad2",
    "title": "七夕作",
    "authorName": "黎鶱",
    "authorId": "adcfe4dbbd11cc1fd1457b72d1457b72",
    "dynasty": "清",
    "content": [
      "灯掩香云坠宝花，龙膏照影月笼纱。",
      "尊前便是明河路，一访支机又岁华。"
    ]
  },
  {
    "id": "adcfe4dbbd13479011f2a48d2219aebb",
    "title": "初春过宋伊水次见赠韵",
    "authorName": "董樵",
    "authorId": "adcfe4dbbd134790d1457b72d1457b72",
    "dynasty": "清",
    "content": [
      "五岳终难竟，蹉跎岂漫游。",
      "家居如旅梦，春雨似深秋。",
      "樽冷山云外，潮寒岛石头。",
      "与君忘世故，正好此淹留。"
    ]
  },
  {
    "id": "adcfe4dbbd1347907e17ae76a69e5d8b",
    "title": "秋日同宋玉乡曲武英饮花石峰",
    "authorName": "董樵",
    "authorId": "adcfe4dbbd134790d1457b72d1457b72",
    "dynasty": "清",
    "content": [
      "海色当秋碧，潮声入午平。",
      "一尊黄叶落，万里暮云生。",
      "衰老思前事，豪华变世情。",
      "溪山独不改，仍是旧逢迎。"
    ]
  },
  {
    "id": "adcfe4dbbd134790b8b123ac0805ba79",
    "title": "还山至云门",
    "authorName": "董樵",
    "authorId": "adcfe4dbbd134790d1457b72d1457b72",
    "dynasty": "清",
    "content": [
      "烟覆平林霜树红，群山中豁曲溪通。",
      "园蔬已见连荒草，篱菊还应炫晚丛。",
      "一蹇江山新句在，三秋风雨敝庐空。",
      "倦游渐识闲居好，试拂尘衣倚碧桐。"
    ]
  },
  {
    "id": "adcfe4dbbd134790a63cc299111e9109",
    "title": "游禅觉寺",
    "authorName": "董樵",
    "authorId": "adcfe4dbbd134790d1457b72d1457b72",
    "dynasty": "清",
    "content": [
      "策杖寻幽径转深，禅关春意问啼禽。",
      "劳人山色偏多怨，留客溪声似有心。",
      "扫石争题苔断壁，倾樽直待月穿林。",
      "疏狂到处堪存迹，明日重来过北岑。"
    ]
  },
  {
    "id": "adcfe4dbbd14861e505cd6982100aea1",
    "title": "山行",
    "authorName": "查奕庆",
    "authorId": "adcfe4dbbd14861ed1457b72d1457b72",
    "dynasty": "清",
    "content": [
      "高眠白石爱松声，小犬频来掉尾迎。",
      "山缺恰看茅屋补，云归忽断柳桥晴。",
      "迷途好记临溪树，冒险重题峭壁名。",
      "偶共老翁谈往昔，为言桑海几回更。"
    ]
  },
  {
    "id": "adcfe4dbbd16233167b6ab7659cd8d9b",
    "title": "张翁止宿",
    "authorName": "胡在恪",
    "authorId": "adcfe4dbbd162331d1457b72d1457b72",
    "dynasty": "清",
    "content": [
      "檐云叆叇倚江边，篱菊萧疏暮柳前。",
      "汉上抱来空有瓮，成都卜后并无钱。",
      "榻悬客梦生残月，酒醒乡关隔晓天。",
      "莫道一廛犹小隐，青羊相忆计何年。"
    ]
  },
  {
    "id": "adcfe4dbbd2fecd143cb10cca8e5d2a4",
    "title": "秋山",
    "authorName": "尹嘉铨",
    "authorId": "adcfe4dbbd2fecd1d1457b72d1457b72",
    "dynasty": "清",
    "content": [
      "西山来爽气，万籁自然秋。",
      "树色经霜老，岚光向晚浮。",
      "清高偏拔地，苍翠待寻幽。",
      "极目遥天净，何时得壮游。"
    ]
  },
  {
    "id": "adcfe4dbbd2fecd16c5a2ffb799b7f62",
    "title": "谒己山先生",
    "authorName": "尹嘉铨",
    "authorId": "adcfe4dbbd2fecd1d1457b72d1457b72",
    "dynasty": "清",
    "content": [
      "柏锐松坚道貌尊，水云深处老乾坤。",
      "堂高竹里新阴茂，月印方塘旧泽存。",
      "在昔横经依马帐，于今点雪立程门。",
      "广川自得名园乐，大业千秋裕后昆。"
    ]
  },
  {
    "id": "adcfe4dbbd2fecd1a6dda5c54700a39b",
    "title": "董子故里",
    "authorName": "尹嘉铨",
    "authorId": "adcfe4dbbd2fecd1d1457b72d1457b72",
    "dynasty": "清",
    "content": [
      "云寒树老隐孤村，董子帷空故迹存。",
      "千载有人频驻马，三年兹地不窥园。"
    ]
  },
  {
    "id": "adcfe4dbbd2fecd11b50bb1c74841874",
    "title": "隆中怀古",
    "authorName": "尹嘉铨",
    "authorId": "adcfe4dbbd2fecd1d1457b72d1457b72",
    "dynasty": "清",
    "content": [
      "俊杰拥书观大略，致远襟怀安淡泊。平生谨慎有君知，六尺藐孤真可托。",
      "鱼水交欢起卧龙，纶巾羽扇倍雍容。世主岂无求贤意，天下才多恨未逢。",
      "三代而还共传语，伯仲之间见伊吕。谁忆长吟抱膝时，自比管乐人莫许。",
      "吁嗟文彩艳飞腾，席珍漫向时人称。未出草庐能相信，只有徐颍川与崔博陵。",
      "男儿有志长落落，风流千载犹如昨。君不见罗者烝然视薮泽，鹍鹏久已翔寥廓。"
    ]
  },
  {
    "id": "adcfe4dbbd2fecd19e9b19d2baaf094d",
    "title": "鲍步江见过",
    "authorName": "尹嘉铨",
    "authorId": "adcfe4dbbd2fecd1d1457b72d1457b72",
    "dynasty": "清",
    "content": [
      "有怀淡荡人，好共忘机者。",
      "举觞见宗之，论文称白也。",
      "山雨欲催诗，风来倍潇洒。"
    ]
  },
  {
    "id": "adcfe4dbbd3536776f54c5ff24c1ac3d",
    "title": "赠许二舸沨",
    "authorName": "傅霖",
    "authorId": "adcfe4dbbd353677d1457b72d1457b72",
    "dynasty": "清",
    "content": [
      "稽山镜水卜茅茨，又是炎炎六月时。",
      "因爱直名多召谤，为贪佳句少成诗。",
      "干戈历乱逃新鬼，书剑飘零远旧知。",
      "只有缠绵许丁卯，一帘疏雨话相思。"
    ]
  },
  {
    "id": "adcfe4dbbd35367725e73f9cf1647c1b",
    "title": "送友人出塞",
    "authorName": "傅霖",
    "authorId": "adcfe4dbbd353677d1457b72d1457b72",
    "dynasty": "清",
    "content": [
      "白草屯边路，黄花戍里程。",
      "西风三万里，吹满别离情。"
    ]
  },
  {
    "id": "adcfe4dbbd3536771e8ac36d25678af3",
    "title": "忆周菊存孝廉",
    "authorName": "傅霖",
    "authorId": "adcfe4dbbd353677d1457b72d1457b72",
    "dynasty": "清",
    "content": [
      "惆怅离踪一水分，澹香楼上忆孤云。",
      "多情夜夜江南梦，不为梅花便为君。"
    ]
  },
  {
    "id": "adcfe4dbbd3536779d43227a3062816e",
    "title": "王昭君",
    "authorName": "傅霖",
    "authorId": "adcfe4dbbd353677d1457b72d1457b72",
    "dynasty": "清",
    "content": [
      "欲诉琵琶泪满巾，边风到处是胡尘。",
      "伤心马上容憔悴，还胜当年画里人。"
    ]
  },
  {
    "id": "adcfe4dbbd353677401a521b24eb98f8",
    "title": "红簿祠",
    "authorName": "傅霖",
    "authorId": "adcfe4dbbd353677d1457b72d1457b72",
    "dynasty": "清",
    "content": [
      "绿柳红桥短簿祠，为瞻遗像献空卮。",
      "桓公毕竟非英物，喜怒由人不自知。"
    ]
  },
  {
    "id": "adcfe4dbbd353677a1fa842c9ac3c509",
    "title": "题王侣樵诗集",
    "authorName": "傅霖",
    "authorId": "adcfe4dbbd353677d1457b72d1457b72",
    "dynasty": "清",
    "content": [
      "愿食三斗艾，不欲逢屈突盖。愿食五斗葱，不欲逢屈突通。",
      "我自新亭来古历，海烟沙雨殊寥寂。不闻豪侠健如龙，徒见老伧多似鲫。",
      "瑶台七十二神仙，只有王乔最少年。倦驭红鸾朝紫府，偷骑彩凤下青天。",
      "紫府青天来我友，玉真一笑夷光丑。目空赵胜客三千，辞压庄生言十九。",
      "九尾妖狐双眼碧，珠光剑气知君得，夜戴骷髅哭山月。"
    ]
  },
  {
    "id": "adcfe4dbbd353677f2e9618ab79967cc",
    "title": "葛将军歌",
    "authorName": "傅霖",
    "authorId": "adcfe4dbbd353677d1457b72d1457b72",
    "dynasty": "清",
    "content": [
      "将军来，人间有杀敌才。将军去，世上无擎天柱。问将军何族，武侯骨肉。",
      "问将军何名，桓侯季昆。云云霓霓，将军之旌与旗。",
      "霹霹雳雳，将军之矢与石。将军曰走，龙咆狮吼。将军曰居，鳌喘鲸呿。",
      "将军曰贼可迎，孝娥庙口水都撑。将军曰贼可逐，义妇台前山乱扑。",
      "谍者为将军喜，曰我卒皆全，将军曰天。谍者为将军危，曰我师已尽，将军曰命。",
      "剖将军拳，拳密于函。割将军舌，舌长于尺。削将军首，首可削兮灵不朽。",
      "剥将军肤，肤可剥兮血不枯。吁嗟乎！将军存，贼如鼠。",
      "将军亡，贼如虎。贼兮贼兮，尔莫谓将军不复威，尔莫谓将军不复武。",
      "十万奇兵，八面丛生将军忠。五千厉鬼，三更哭死将军恶。"
    ]
  },
  {
    "id": "adcfe4dbbd3611a5c62b97ce9099d4fc",
    "title": "虔州",
    "authorName": "彭蠡",
    "authorId": "adcfe4dbbd3611a5d1457b72d1457b72",
    "dynasty": "清",
    "content": [
      "去年寒食五羊山，今日春分章贡间。",
      "尽有渔樵陪杖履，不劳车马出江关。",
      "经过村落先谋酒，逢著莺花便解颜。",
      "闻说浮春池馆尽，荒烟瘦石水潺潺。"
    ]
  },
  {
    "id": "adcfe4dbbd37673226c4926b76aa77ed",
    "title": "怀贾无染隐君",
    "authorName": "杜镇",
    "authorId": "adcfe4dbbd376732d1457b72d1457b72",
    "dynasty": "清",
    "content": [
      "琴书丘壑自闲闲，三十年前早闭关。",
      "未拟陶潜居栗里，真如安石卧东山。",
      "秋风故国悬霜鬓，夜月荒台照旅颜。",
      "指日赋归寻旧侣，相期颍水鹿门间。"
    ]
  },
  {
    "id": "adcfe4dbbd37bb619ddd903a64fb9148",
    "title": "感述之ㄧ",
    "authorName": "张百熙",
    "authorId": "adcfe4dbbd37bb6182cadb0677369e37",
    "dynasty": "清",
    "content": [
      "岛屿茫茫界，波涛汹汹秋。",
      "共传操铁舰，何以巩金瓯。",
      "宿将徵杨仆，专征用武侯。",
      "华夷此天险，防御要深谋。"
    ]
  },
  {
    "id": "adcfe4dbbd37bb61739c668fc051e7ec",
    "title": "感述其二",
    "authorName": "张百熙",
    "authorId": "adcfe4dbbd37bb6182cadb0677369e37",
    "dynasty": "清",
    "content": [
      "坐失基隆隘，深虞淡水危。",
      "张皇假旌节，惨澹见旄麾。",
      "大海中西势，全台南北陲。",
      "澎湖亦门户，扼险慎藩维。"
    ]
  },
  {
    "id": "adcfe4dbbd37bb61c614d7fb7ae8b5bb",
    "title": "书梦",
    "authorName": "张百熙",
    "authorId": "adcfe4dbbd37bb6182cadb0677369e37",
    "dynasty": "清",
    "content": [
      "昨夜王师大合围，骁腾万马尽騑騑。",
      "八方草木森兵气，一震雷霆壮国威。",
      "天上喜看飞将落，阵前生系左贤归。",
      "涛声卷地惊残梦，孤艇镫昏百事非。"
    ]
  },
  {
    "id": "adcfe4dbbd37bb612d90272ad18575ec",
    "title": "君贻伯翰见过",
    "authorName": "张百熙",
    "authorId": "adcfe4dbbd37bb6182cadb0677369e37",
    "dynasty": "清",
    "content": [
      "金茎不解孤怀渴，玉树欣攀二妙姿。",
      "梦里潇湘共清浅，愁中京国各淹迟。",
      "谈深烛影低窗瓮，秋老霜威入鬓丝。",
      "龙气郁蟠双剑在，豪情相望夜阑时。"
    ]
  },
  {
    "id": "adcfe4dbbd37bb616b3d671428466f8e",
    "title": "送舍弟啸石入闽",
    "authorName": "张百熙",
    "authorId": "adcfe4dbbd37bb6182cadb0677369e37",
    "dynasty": "清",
    "content": [
      "尘劳汝命无宁岁，岁暮天寒更远游。",
      "闽海烟波悬万里，楚江风雪下孤舟。",
      "读书识字终何益，别妇抛儿不自由。",
      "我亦艰难多病日，鹡鸰沙晚思悠悠。"
    ]
  },
  {
    "id": "adcfe4dbbd37bb613626ce0ebaa489b9",
    "title": "漫兴",
    "authorName": "张百熙",
    "authorId": "adcfe4dbbd37bb6182cadb0677369e37",
    "dynasty": "清",
    "content": [
      "广乐钧天事有无，梦回帝所一身孤。",
      "人间何路求三岛，世外扁舟隔五湖。",
      "耕钓逝当从漫叟，文章聊可学潜夫。",
      "药洲洲畔花如绣，独向西风听鹧鸪。"
    ]
  },
  {
    "id": "adcfe4dbbd37bb61789e1c63b75acf49",
    "title": "画马",
    "authorName": "张百熙",
    "authorId": "adcfe4dbbd37bb6182cadb0677369e37",
    "dynasty": "清",
    "content": [
      "覂驾昔闻千里马，良工谁是九方歅。",
      "更无羁靮遭惊败，但有新图寄慨呻。",
      "隐痛苍生喂豺虎，高歌青眼望骐驎。",
      "驽骀减尽天闲色，神物何时一降真。"
    ]
  },
  {
    "id": "adcfe4dbbd37bb6156554d85e3a53661",
    "title": "潮州刘教授以所辑东坡居士居儋录见贻意有所感遂题其后",
    "authorName": "张百熙",
    "authorId": "adcfe4dbbd37bb6182cadb0677369e37",
    "dynasty": "清",
    "content": [
      "绍圣当年党祸深，遗编千载一沾襟。",
      "神京北望恩非浅，瘴海南迁老更侵。",
      "报国孤忠空白首，投荒九死见丹心。",
      "桄榔尚说庵居旧，笠屐风流何处寻。"
    ]
  },
  {
    "id": "adcfe4dbbd37bb61e089fabe6de98b7b",
    "title": "别屠梅君庶常",
    "authorName": "张百熙",
    "authorId": "adcfe4dbbd37bb6182cadb0677369e37",
    "dynasty": "清",
    "content": [
      "风尘荏苒黑貂寒，异代关河马上看。",
      "晓日一鞭挥手别，乱沙如雪糁征鞍。"
    ]
  },
  {
    "id": "adcfe4dbbd37bb61d4373aa424b23184",
    "title": "酬秦梦九同年",
    "authorName": "张百熙",
    "authorId": "adcfe4dbbd37bb6182cadb0677369e37",
    "dynasty": "清",
    "content": [
      "故乡嗟尔路迢遥，乱后民如草木凋。",
      "话到十年兵火事，夜深茅店雨潇潇。"
    ]
  },
  {
    "id": "adcfe4dbbd37bb615c939174ba63b934",
    "title": "闻笛",
    "authorName": "张百熙",
    "authorId": "adcfe4dbbd37bb6182cadb0677369e37",
    "dynasty": "清",
    "content": [
      "秋城月小银河夕，孤馆镫昏正愁寂。",
      "万瓦沈沈露气深，谁家冷擪高楼笛。",
      "微风低度得纤妙，宛转悠扬意如惜。",
      "此意分明入倚栏，相思何处不关山。",
      "销魂莫按杨枝曲，瘦尽离人镜里颜。"
    ]
  },
  {
    "id": "adcfe4dbbd37bb6172ec642ef3bc404a",
    "title": "市橘",
    "authorName": "张百熙",
    "authorId": "adcfe4dbbd37bb6182cadb0677369e37",
    "dynasty": "清",
    "content": [
      "我家山中双橘林，秋来结实如黄金。",
      "客游道远那得食，泥土污肠尘满襟。",
      "阿奴市之自村谷，啖我忽如餐露菊。",
      "径思持此向风尘，凉遍炎炎贵人腹。",
      "炎凉异情难可知，霜重且保潇湘姿。",
      "清香贡入蓬莱殿，莫忘寒山晼晚时。"
    ]
  },
  {
    "id": "adcfe4dbbd37bb61eb17679c1bfbed44",
    "title": "丁稚璜宫保丈节署燕集谈次及山陕近事感赋",
    "authorName": "张百熙",
    "authorId": "adcfe4dbbd37bb6182cadb0677369e37",
    "dynasty": "清",
    "content": [
      "觥觥宫保秉壮猷，森列兵卫拥八驺。",
      "开轩坐我为我语，鲁酒不解苍生忧。",
      "去年山东多难民，今年山西人食人。",
      "安得输粮太原道，五百万人同一饱。"
    ]
  },
  {
    "id": "adcfe4dbbd37bb61eb17679cfa777658",
    "title": "丁稚璜宫保丈节署燕集谈次及山陕近事感赋",
    "authorName": "张百熙",
    "authorId": "adcfe4dbbd37bb6182cadb0677369e37",
    "dynasty": "清",
    "content": [
      "北风北来雁南飞，哀鸿四野将安归。",
      "黄狐白昼入人室，泾阳几日天无辉。",
      "葭萌关头云气恶，远控褒斜连剑阁。",
      "官军慎莫疏边防，北川亦复嗟年荒。"
    ]
  },
  {
    "id": "adcfe4dbbd37bb6105207783a7ad6980",
    "title": "白帝城谒昭烈庙",
    "authorName": "张百熙",
    "authorId": "adcfe4dbbd37bb6182cadb0677369e37",
    "dynasty": "清",
    "content": [
      "澹日颓云晚萧飒，苍莽荆榛见荒堞。汉家寂寞千载余，一片遗墟壮夔峡。",
      "忆昔先主师东征，七百里路纷连营。猇亭折辱亦天意，夜遁乃入公孙城。",
      "永安旧事难重问，玉殿空山豁幽闷。跃马全荒割据心，啼鹃尚带偏安恨。",
      "君不见建业还都王气销，楼船直捣金陵潮。吴宫花草黯春色，只今故垒生寒飙。",
      "又不见阿瞒汉贼倾天下，末路分香泪空泻。一代英雄让使君，漳河铲尽铜台瓦。",
      "成败三分迹已非，独留祠庙镇崔嵬。年年滟滪滩前水，呜咽东流更不回。"
    ]
  },
  {
    "id": "adcfe4dbbd37bb61d857a8bb97bec29a",
    "title": "过蔡与循兄寺居",
    "authorName": "张百熙",
    "authorId": "adcfe4dbbd37bb6182cadb0677369e37",
    "dynasty": "清",
    "content": [
      "长安五城朝复昏，古寺冷落城南根。",
      "百年鼎鼎不相待，万事悠悠难可论。",
      "嗟老未老镜中影，欲归不归湘上村。",
      "只应吾党二三子，早晚造君来叩门。"
    ]
  },
  {
    "id": "adcfe4dbbd37bb6110a9988bcc6c759f",
    "title": "和黄麓泉户部湘轩雅集之作",
    "authorName": "张百熙",
    "authorId": "adcfe4dbbd37bb6182cadb0677369e37",
    "dynasty": "清",
    "content": [
      "酒宴共赏湘祠秋，寄舫应同湘上游。",
      "云梯一取古时月，吹管三更何处楼。",
      "西江小社得君好，东轩新诗开我愁。",
      "吟余抚枕发清啸，破睡不须茶满瓯。"
    ]
  },
  {
    "id": "adcfe4dbbd37bb610bebd91981c64f90",
    "title": "题潇湘寄舫",
    "authorName": "张百熙",
    "authorId": "adcfe4dbbd37bb6182cadb0677369e37",
    "dynasty": "清",
    "content": [
      "我从潇湘来，苦忆潇湘水。不见潇湘见明月，月下关山几千里。",
      "去年秋气入悲歌，今年秋来情更多。张翰莼鲈等闲事，扁舟不决当如何，香王老人发奇想，宦海苍茫支奇舫。",
      "破浪时无宗悫风，蓬莱路阻行安往。眼底滔滔不可云，荒荒溟渤一迷津。",
      "狂澜势倒谁能挽，愁绝中流击楫人。"
    ]
  },
  {
    "id": "adcfe4dbbd37bb61cb55f272583ea8a7",
    "title": "青城山歌题易中实观察旧游图册",
    "authorName": "张百熙",
    "authorId": "adcfe4dbbd37bb6182cadb0677369e37",
    "dynasty": "清",
    "content": [
      "青城第五之洞天，真箓纪自轩皇年。宝仙九室此福地，上司岳渎蟠西川。",
      "二千里远势横绝，苍然秀压坤维裂。下界低飞灌口云，高台近见峨眉雪。",
      "灵区奥府接紫冥，搜奇讨胜徵图经。栖真古有丈人观，化鹤今谁徐佐卿。",
      "我行旧是成都客，惆怅名山游未得。妙绘何期入尘眼，蕉窗斗落芙蓉色。",
      "手君青城图，诵君青城诗。真形缥缈不可见，想见锦屏玉壁初攀时。",
      "幽岩猿鸟应前导，采药相逢几丹灶。瑶草琪花世外春，俗缘凡骨都稀到。",
      "石泉如雨洒玉坛，天风飒沓非人间。上清皛皛日月古，太素漠漠冰霜寒。",
      "行歌跨鹿刚秋霁，卅六霄光碧无际。蜡屐归来万绿中，襟裾半带星辰气。",
      "君乎壮游谁与同，为君吟望写灵踪。径思六翮凌风去，饱看岷山第一峰。"
    ]
  },
  {
    "id": "adcfe4dbbd37bb61fbc018fa7b0e669b",
    "title": "春堤试马图为何润夫京兆题",
    "authorName": "张百熙",
    "authorId": "adcfe4dbbd37bb6182cadb0677369e37",
    "dynasty": "清",
    "content": [
      "东风绿尽西湖树，春好凭谁觅春去。得意何郎试马来，寻春直到春深处。",
      "绣勒锦鞯新凿蹄，一鞭花雨草萋萋。天然画景垂杨路，知是苏堤是白堤。",
      "飞鞚翩𦒘疾于鸟，骏马才人争騕袅。可怜绮陌艳阳春，不见离宫旧时道。",
      "御道当时迤逦开，南巡仙跸扈龙媒。羽林万骑从天下，天厩骅骝尽轶材。",
      "雨骤星驰人事改，宫门冷閟湖山在。萧条林壑鸟呼风，盛事真应旷千载。",
      "寒日铜驼感慨中。乾嘉荏苒到咸同。黄尘蹴踏兵戈起，百战才收汗马功。",
      "遗踪划尽繁华歇，擪笛声凄唾壶缺。莫问龙盘九殿云，更无鹤守孤山雪。",
      "尊酒流连退省庵，幽寻我亦旧停骖。南屏钟动淹归辔，韵事无人写夕岚。",
      "君心清绝侔冰玉，选画徵诗灿成轴。一眴春游二十年，年年梦堕西湖曲。",
      "去住休论今昔情，壮怀如月向君倾。据鞍顾盼英雄事，君不见麟阁云台万古名。"
    ]
  },
  {
    "id": "adcfe4dbbd37bb6114b02b8bbc562923",
    "title": "意有未尽再题二律",
    "authorName": "张百熙",
    "authorId": "adcfe4dbbd37bb6182cadb0677369e37",
    "dynasty": "清",
    "content": [
      "奇才知遇感先皇，晚岁邅回徙瘴乡。万里岭南余涕泪，千秋海外有文章。",
      "采风手校《居儋录》，醉月心悬载酒堂。一事类公差不恨，七年供奉殿西廊。",
      "要使天骄识凤麟，读公诗句气无伦。岂期变法纷朝政，差免书名到党人。",
      "修怨古闻章相国，推恩今见宋宣仁。过书举烛明何在，削牍真惭旧侍臣。"
    ]
  },
  {
    "id": "adcfe4dbbd37bb6168fa464337226dae",
    "title": "南园画马为翁尚书题",
    "authorName": "张百熙",
    "authorId": "adcfe4dbbd37bb6182cadb0677369e37",
    "dynasty": "清",
    "content": [
      "天不见房星化马如化龙，地不闻渥洼产马成青骢。",
      "腥{月参}六合尽泥滓，谁与汗血收奇功。咄哉何处得此种，意态雄奇声价重。",
      "轩然神力扫驽骀，似恐驰驱忧驾覂。南园画笔迥绝伦，此马一出真空群。",
      "想当奇气发胸臆，泼墨淋漓如有神。意匠经营工画骨，曶霍精灵下云物。",
      "径思揽骏籋昆仑，伫盼成龙蹴溟渤。豪情壮志不可偿，风尘万里天苍茫。",
      "沙寒草衰苜蓿短，但见凡马多肉夸腾骧。监牧天闲有专政，御马深期知马性。",
      "骊黄牝牡亦何有，要豢长材成上乘。黄金骑，绿玉螭，绝足不假劳鞭笞。",
      "识途之效古所重，发纵指示今其时。按图低徊求画意，闻道人中有骐骥。"
    ]
  },
  {
    "id": "adcfe4dbbd37bb61c84877e61ecc80e2",
    "title": "骖鸾",
    "authorName": "张百熙",
    "authorId": "adcfe4dbbd37bb6182cadb0677369e37",
    "dynasty": "清",
    "content": [
      "骖鸾自何年，祠宇犹空山。",
      "春雨洗丹灶，秋星炯瑶坛。",
      "窈窕帝子灵，月影时姗姗。",
      "烟岫晕螺黛，风泉鸣佩环。",
      "仙境閟岩阿，神光日斓斓。",
      "荒碑字明灭，遗迹萧梁间。",
      "缥缈散花天，凡骨无由攀。",
      "空阶草色晚，邃殿松阴寒。",
      "不见蓬莱宫，但见飞鸟还。",
      "谁能测元邈，灵妙倾人寰。"
    ]
  },
  {
    "id": "adcfe4dbbd383b6b7c0f2bac856fefa3",
    "title": "访友不值",
    "authorName": "海岳",
    "authorId": "adcfe4dbbd383b6bd1457b72d1457b72",
    "dynasty": "清",
    "content": [
      "寻君复不见，寂寞出林闲。",
      "落叶溪边路，浮云海外山。",
      "午烟桑柘隐，秋色户庭闲。",
      "爱尔幽栖好，归来亦闭关。"
    ]
  },
  {
    "id": "adcfe4dbbd3c8c71de5fe6b8d2bfc912",
    "title": "与天宁寺僧宗可",
    "authorName": "魏周琬",
    "authorId": "adcfe4dbbd3c8c71d1457b72d1457b72",
    "dynasty": "清",
    "content": [
      "客候秋鸿至，信如江上潮。",
      "笑为蜗角道，来过虎溪桥。",
      "凉月洗孤院，妙香闻旅宵。",
      "因君借神骏，一看起超辽。"
    ]
  },
  {
    "id": "adcfe4dbbd3c8c71c8f8f18cd096ce00",
    "title": "夜泊露筋祠",
    "authorName": "魏周琬",
    "authorId": "adcfe4dbbd3c8c71d1457b72d1457b72",
    "dynasty": "清",
    "content": [
      "泊船孤客倦黄昏，寂历荒祠夜一扪。",
      "风破古墙犹露宿，月漫青野与潮吞。",
      "相逢无可投湘佩，行路何人赋礼魂。",
      "滔逝年年墟里异，碧天春水荐溪荪。"
    ]
  },
  {
    "id": "adcfe4dbbd3c8c7160608070c0870ec6",
    "title": "遣意",
    "authorName": "魏周琬",
    "authorId": "adcfe4dbbd3c8c71d1457b72d1457b72",
    "dynasty": "清",
    "content": [
      "骨比虞翻知相厄，才如灵运恨思迟。",
      "吾生料可行休矣，世事何须危得之。",
      "扶植道心新有力，破除俗学旧无师。",
      "阖门时许人来往，只是同骑竹马儿。"
    ]
  },
  {
    "id": "adcfe4dbbd3c8c7148a078fd6f583949",
    "title": "蚤起",
    "authorName": "魏周琬",
    "authorId": "adcfe4dbbd3c8c71d1457b72d1457b72",
    "dynasty": "清",
    "content": [
      "骨冷魂清梦寐稀，晓钟催彻自披衣。",
      "花垂重露迟人起，蛛失明河罢网归。",
      "点点孤烟生处直，苍苍群动定中微。",
      "山红涧碧思前路，几虑踌躇事又非。"
    ]
  },
  {
    "id": "adcfe4dbbd3c8c7104165564aea2d87d",
    "title": "秋风别意",
    "authorName": "魏周琬",
    "authorId": "adcfe4dbbd3c8c71d1457b72d1457b72",
    "dynasty": "清",
    "content": [
      "西风黄叶点人衣，明月高楼迥夜辉。",
      "去住一般难可说，悄闻天上雁声归。"
    ]
  },
  {
    "id": "adcfe4dbbd3c8c71ebffee25df1a73b1",
    "title": "读史",
    "authorName": "魏周琬",
    "authorId": "adcfe4dbbd3c8c71d1457b72d1457b72",
    "dynasty": "清",
    "content": [
      "首夏气恢台，览书竟每昼。",
      "书中多其词，检括理必覆。",
      "彼俱陈死人，潜魂听鞫究。",
      "贤愚止两门，蹈蹠有万构。",
      "肘足韩魏接，肝胆楚越斗。",
      "少忍俟其定，钟鸣彻尽漏。",
      "吾观古今来，亟亟总为救。",
      "烈火烧坤原，昏波泛天霤。",
      "救者苟未止，天地乃考寿。"
    ]
  },
  {
    "id": "adcfe4dbbd3c8c71dfa8a7c6379aefd5",
    "title": "登真州古光孝禅寺塔",
    "authorName": "魏周琬",
    "authorId": "adcfe4dbbd3c8c71d1457b72d1457b72",
    "dynasty": "清",
    "content": [
      "窅然意无住，方与青冥适。",
      "骋足上浮图，荡涤豁胸臆。",
      "目力亦不远，会其气所翕。",
      "理在万物先，江山列寥寂。",
      "千年人似草，陈根出新色。",
      "下界宫室多，眇矣裈中虱。",
      "经营绝顶处，吾此有与立。"
    ]
  },
  {
    "id": "adcfe4dbbd480fe14941acdac166d525",
    "title": "甲申四月朔重游鼓山",
    "authorName": "沈廷芳",
    "authorId": "adcfe4dbbd480fe1b9f94c7729957047",
    "dynasty": "清",
    "content": [
      "春光三月驶，岚翠万重深。",
      "选胜得清境，相于探远岑。",
      "瀑飞分练影，籁发和龙吟。",
      "却忆残秋日，登高豁朗襟。"
    ]
  },
  {
    "id": "adcfe4dbbd480fe11db6c9b5cfd2514e",
    "title": "饮杭大宗丁香花下",
    "authorName": "沈廷芳",
    "authorId": "adcfe4dbbd480fe1b9f94c7729957047",
    "dynasty": "清",
    "content": [
      "垫枝花又垂垂发，走马来看笑退之。",
      "绮席乍铺宾不速，琼英相对酒嫌迟。",
      "香生斜日温风候，开占春深夏浅时。",
      "为报流莺传好语，玉堂景色胜前期。"
    ]
  },
  {
    "id": "adcfe4dbbd480fe1e0d5d093de838506",
    "title": "送赵汉忠进士归常熟兼柬次山前辈",
    "authorName": "沈廷芳",
    "authorId": "adcfe4dbbd480fe1b9f94c7729957047",
    "dynasty": "清",
    "content": [
      "喜君归卧年方艾，廿六年间客帝城。",
      "一第艰于孟东野，高文欲准汉西京。",
      "尚湖雪净村如画，虞麓春来地可耕。",
      "若过闭门王侍御，道余频感别离情。"
    ]
  },
  {
    "id": "adcfe4dbbd480fe15fb6dd85d7c2ad0a",
    "title": "题侯元经天姥图次胡稚威韵",
    "authorName": "沈廷芳",
    "authorId": "adcfe4dbbd480fe1b9f94c7729957047",
    "dynasty": "清",
    "content": [
      "曦光真同赴壑蛇，身堕尘海无津涯。名山之约十年负，清游空絷白鼻騧。",
      "梦魂忽忽到天姥，山耶云耶路半遮。云衣逢逢花黄鹤，山陂叠叠披青霞。",
      "野水无人起光怪，匹练旋见金背蟆。天门詄荡回鸾车，却入迮径多书花。",
      "凉风萧萧吹我醒，檐前松月枝横斜。晨坐孤亭依树杪，庭宇窅深客来少。",
      "诸翁手提一灯画，开言首道侯生好。吾知生也天下才，奇崛文章冰雪抱。",
      "即观此图见性灵，尘壒难侵空翠绕。峭然坐我天姥下，对之恨未识生早。",
      "野鹿山麋本寡俦，两心契合堪绝倒。丹梯百丈凌清都，福地洞天何处无。",
      "与生久客胡为乎，惊沙眯目时模糊。生既居山与山别，卧游日日携此图。",
      "盍学叔{辶巳}且远去，持竿大泽随鸥鹭。不然思报信陵恩，慷慨夷门法乃祖。",
      "我惜时无真豪雄，爱才讵少昌黎公。笔摇五岳那终穷，肯艳春碧轻秋红。",
      "麻鞋亦登天子殿，仙骨自到蓬莱宫。他时却恐置身昆阆顶，回望天姥一气青蒙蒙。"
    ]
  },
  {
    "id": "adcfe4dbbd4a2f5bad094c8daab7eafa",
    "title": "夜泊庐陵",
    "authorName": "魏之琇",
    "authorId": "adcfe4dbbd4a2f5b404dcc9129957047",
    "dynasty": "清",
    "content": [
      "岸险沙痕折，江空露气澄。",
      "荒鸡迎戍鼓，宿雁避渔镫。",
      "客梦随枫落，乡思对月凝。",
      "秋声殊可赋，此夜泊庐陵。"
    ]
  },
  {
    "id": "adcfe4dbbd4a2f5b9a853e42696795cb",
    "title": "秋霁",
    "authorName": "魏之琇",
    "authorId": "adcfe4dbbd4a2f5b404dcc9129957047",
    "dynasty": "清",
    "content": [
      "伏雨初收意洒然，生衣乍试晚风前。",
      "怀人酒熟镫明候，顾影桐疏竹冷边。",
      "夜景楼台天倒合，秋光城郭月孤悬。",
      "无端忽著东南望，独卧蛮江忆往年。"
    ]
  },
  {
    "id": "adcfe4dbbd4a2f5bfb52293e11060116",
    "title": "年年",
    "authorName": "魏之琇",
    "authorId": "adcfe4dbbd4a2f5b404dcc9129957047",
    "dynasty": "清",
    "content": [
      "年年楼上盼飞鸿，二月春愁满镜中。",
      "芳草绿迷天近远，落花红隔水西东。",
      "未能化石身犹在，何处为云梦始通。",
      "欲织流黄回锦字，一番惆怅又成空。"
    ]
  },
  {
    "id": "adcfe4dbbd4a2f5b28159d202b208144",
    "title": "九日晦日坐雨示沈敬履",
    "authorName": "魏之琇",
    "authorId": "adcfe4dbbd4a2f5b404dcc9129957047",
    "dynasty": "清",
    "content": [
      "朔风凉雨共萧然，坐对薰炉手一编。",
      "黄叶有声霜后地，湿云如梦雁来天。",
      "江湖岁晚渔樵外，关塞秋高鼓角边。",
      "河渚荻花应更好，与君相约钓鱼船。"
    ]
  },
  {
    "id": "adcfe4dbbd4a2f5bf5662ce8480c59f8",
    "title": "晚过石门",
    "authorName": "魏之琇",
    "authorId": "adcfe4dbbd4a2f5b404dcc9129957047",
    "dynasty": "清",
    "content": [
      "溪流曲折绕城根，客棹夷犹过石门。",
      "小市疏镫沿碧柳，平桥细雨近黄昏。"
    ]
  },
  {
    "id": "adcfe4dbbd4a2f5b1df6cdaf1147b9a9",
    "title": "感交",
    "authorName": "魏之琇",
    "authorId": "adcfe4dbbd4a2f5b404dcc9129957047",
    "dynasty": "清",
    "content": [
      "陵苕本弱植，葳蕤托翘柯。",
      "春风吹林端，蒙茏吐繁华。",
      "曰余幼失所，飘转随蓬科。",
      "引蔓值松柏，垂阴搴薜萝。",
      "烟霞缅焕烂，云日思荡摩。",
      "钦哉数君子，晨夕更切磋。",
      "白玉幸辞璞，精金念离沙。",
      "廊庙虽弗施，管弦聊可歌。",
      "登高一望远，啸侣何其多。",
      "岁月亦易迈，存没频兴嗟。",
      "湖山自终古，江海无回波。",
      "逝者既云已，来者将如何。"
    ]
  },
  {
    "id": "adcfe4dbbd4a2f5b7dbae0645f4c9694",
    "title": "秋怀",
    "authorName": "魏之琇",
    "authorId": "adcfe4dbbd4a2f5b404dcc9129957047",
    "dynasty": "清",
    "content": [
      "万物皆有尽，孤生岂无休。",
      "冉冉即迟暮，脉脉怀殷忧。",
      "星霜忽已易，岁月嗟何遒。",
      "明河耿遥夜，皓魄扬清秋。",
      "吟蝉露下切，落叶烟中稠。",
      "银缸映户外，锦瑟横床头。",
      "美人怅何处，良会知末由。",
      "来晨不可计，去日焉能留。",
      "掩镜释浩叹，临觞激清讴。",
      "遗情以乘化，宇宙从悠悠。"
    ]
  },
  {
    "id": "adcfe4dbbd4a2f5b66c46b0a7f3c10dc",
    "title": "舟行登观音岩用太白同人舟行韵",
    "authorName": "魏之琇",
    "authorId": "adcfe4dbbd4a2f5b404dcc9129957047",
    "dynasty": "清",
    "content": [
      "长风天末来，吹动海东月。",
      "挂席凌沧洲，扬旌发溟渤。",
      "回望罗与浮，眇然青一发。",
      "合沓重山中，林峦互出没。",
      "崒嵂千仞岩，横空豁天骨。",
      "舍棹穷云根，攀跻势超忽。",
      "俯视临沧江，逝波无时歇。",
      "便欲乘丹梯，振衣入瑶阙。"
    ]
  },
  {
    "id": "adcfe4dbbd4a2f5b736b70e3b511b380",
    "title": "题严力庵画西溪探梅图",
    "authorName": "魏之琇",
    "authorId": "adcfe4dbbd4a2f5b404dcc9129957047",
    "dynasty": "清",
    "content": [
      "郡城西去三十里，万树梅花一溪水。",
      "日出烟销不见人，人家隐约梅花里。",
      "东风几日吹林薄，茅舍板桥春漠漠。",
      "娟如静女倚修竹，瘦若癯仙卧寒壑。",
      "陂塘寂寂花愔愔，清溪仿佛桃源深。",
      "了无尘埃污履迹，时有雁鸭惊挐音。",
      "天怜此境太幽绝，特倩我曹为搜抉。",
      "载酒晨冲古渡烟，寻诗暝踏荒林雪。",
      "轻舟荡晴花正开，入花渐深迷路回。",
      "月明疏影掠篷过，风起暗香随棹来。",
      "十年无复经河渚，回首同游半今古。",
      "重看水墨意茫然，始觉严兄用心苦。"
    ]
  },
  {
    "id": "adcfe4dbbd4a2f5bf09faa1388e28613",
    "title": "早春泛舟西湖用遗山泛舟大明湖韵",
    "authorName": "魏之琇",
    "authorId": "adcfe4dbbd4a2f5b404dcc9129957047",
    "dynasty": "清",
    "content": [
      "吴侬不唾西湖水，爱此渟泓三十里。",
      "东风吹船向天上，凫雁迎人飞欲起。",
      "两堤如带横弯弯，十二画桥连玦环。",
      "红楼翠馆天半出，倒影浮动烟波间。",
      "晚来系棹西泠渡，油碧香车松柏路。",
      "水佩风裳不可要，兰襟柳带愁烟露。",
      "孤山梅花别有情，邀我虚亭散余步。",
      "夕阳澹澹天悠悠，寒渚无人见双鹭。",
      "沉吟往日林逋仙，踪迹吾宗同仲先。",
      "草庐入画已千载，我来放歌空叩舷。",
      "笺天愿乞烟霞福，小住蓬莱五百年。"
    ]
  },
  {
    "id": "adcfe4dbbd548da009218ee6c3fd052d",
    "title": "听纯庵吹箫梅君约同作兼和纯庵",
    "authorName": "唐炯",
    "authorId": "adcfe4dbbd548da0728f206c0609154f",
    "dynasty": "清",
    "content": [
      "乞食封侯等一尘，生还此日倍相亲。",
      "百年未半垂垂老，万感于今事事真。",
      "我自偷间强作达，君能著述未全贫。",
      "诗成送与朱夫子，莫放深杯暗怆神。"
    ]
  },
  {
    "id": "adcfe4dbbd5aad824c36b9904e432acb",
    "title": "送宝知上人之江州",
    "authorName": "许旭",
    "authorId": "adcfe4dbbd5aad82d1457b72d1457b72",
    "dynasty": "清",
    "content": [
      "十载相看不定身，辞家重作渡江人。",
      "白门柳色千条雨，皖口山形二月春。",
      "虎去暮天樵径失，鹤归荒屿讲堂新。",
      "浔阳旧日经过地，双屐行随客路尘。"
    ]
  },
  {
    "id": "adcfe4dbbd5aad82f8e41df26f65fb26",
    "title": "游天界寺",
    "authorName": "许旭",
    "authorId": "adcfe4dbbd5aad82d1457b72d1457b72",
    "dynasty": "清",
    "content": [
      "法宇巍峨耸碧躔，珠宫宝刹故依然。",
      "平分白下山川胜，暗忆金陵创建年。",
      "名德到今传几辈，藏经犹自护诸天。",
      "江山尺寸归新主，尚有穹碑记赐田。"
    ]
  },
  {
    "id": "adcfe4dbbd5aad82310251b5e3e2793a",
    "title": "淮云寺",
    "authorName": "许旭",
    "authorId": "adcfe4dbbd5aad82d1457b72d1457b72",
    "dynasty": "清",
    "content": [
      "石径斜开路几层，扶筇携屐共攀登。",
      "花逢九日思兄弟，病阻文园念友朋。",
      "南渡白云悲古寺，西风黄叶哭昭陵。",
      "三年遥触伤心泪，欲讯沧洲愧未能。"
    ]
  },
  {
    "id": "adcfe4dbbd5aad826d5177787104593a",
    "title": "过废园有感",
    "authorName": "许旭",
    "authorId": "adcfe4dbbd5aad82d1457b72d1457b72",
    "dynasty": "清",
    "content": [
      "落日苍茫满客心，无端兴废愧登临。",
      "到公死后空存石，谢傅亡来久废琴。",
      "一代词人归蔓草，百年名苑化祇林。",
      "芙蓉金粟知何处，野水弥弥自古今。"
    ]
  },
  {
    "id": "adcfe4dbbd613e3f0493f25f1727aea6",
    "title": "张覆舆自西山来",
    "authorName": "申涵光",
    "authorId": "adcfe4dbbd613e3fd1457b72d1457b72",
    "dynasty": "清",
    "content": [
      "何事须城郭，人间复见君。",
      "全家依涧草，短褐带山云。",
      "薄俗居难定，忘形鹿可群。",
      "四方多战伐，羡尔未全闻。"
    ]
  },
  {
    "id": "adcfe4dbbd613e3fa66436cf22ee5830",
    "title": "谒张尚书湛虚先生",
    "authorName": "申涵光",
    "authorId": "adcfe4dbbd613e3fd1457b72d1457b72",
    "dynasty": "清",
    "content": [
      "结茅飞鸟上，秋色满悬壶。",
      "白发增幽事，黄冠屈壮图。",
      "琴樽山月好，风雨老臣孤。",
      "莫讶披云至，浮名此地无。"
    ]
  },
  {
    "id": "adcfe4dbbd613e3fbf540ec260772020",
    "title": "雨后林虑道中早行",
    "authorName": "申涵光",
    "authorId": "adcfe4dbbd613e3fd1457b72d1457b72",
    "dynasty": "清",
    "content": [
      "晓渡青泥坂，秋花乱马蹄。",
      "不知山寺近，渐觉远村低。",
      "万事惊鼙鼓，孤云入杖藜。",
      "苏门高卧处，为访碧峰西。"
    ]
  },
  {
    "id": "adcfe4dbbd613e3f5ca4fbef17212477",
    "title": "遣兴",
    "authorName": "申涵光",
    "authorId": "adcfe4dbbd613e3fd1457b72d1457b72",
    "dynasty": "清",
    "content": [
      "岂敢名高尚，山园已定居。",
      "数椽风雨外，万事死生余。",
      "避地寻丹诀，传家有《素书》。",
      "天寒松酒熟，日日溷樵渔。"
    ]
  },
  {
    "id": "adcfe4dbbd613e3f5ca4fbefd0bccc13",
    "title": "遣兴",
    "authorName": "申涵光",
    "authorId": "adcfe4dbbd613e3fd1457b72d1457b72",
    "dynasty": "清",
    "content": [
      "小筑容高卧，荒林失曙更。",
      "人从多难老，心向远天清。",
      "野屋悬鱼笋，霜滩落雁声。",
      "一年看又暮，新月几回明。"
    ]
  },
  {
    "id": "adcfe4dbbd613e3f51d804e65695e090",
    "title": "宝鸡巷访吴见末比部即订九日之游",
    "authorName": "申涵光",
    "authorId": "adcfe4dbbd613e3fd1457b72d1457b72",
    "dynasty": "清",
    "content": [
      "卜宅依寒水，朝回只闭关。",
      "见君当落叶，此地有空山。",
      "雨歇秋仍暖，官贫老更闲。",
      "登高何处好，屦杖许追攀。"
    ]
  },
  {
    "id": "adcfe4dbbd613e3f60a25152dec06901",
    "title": "不忘",
    "authorName": "申涵光",
    "authorId": "adcfe4dbbd613e3fd1457b72d1457b72",
    "dynasty": "清",
    "content": [
      "江上前朝酒，同人意不忘。",
      "衣冠临水榭，烟雨下金阊。",
      "入箸龙须软，登盘佛手香。",
      "归来南北异，生死各茫茫。"
    ]
  },
  {
    "id": "adcfe4dbbd613e3f60a251521e0a6eda",
    "title": "不忘",
    "authorName": "申涵光",
    "authorId": "adcfe4dbbd613e3fd1457b72d1457b72",
    "dynasty": "清",
    "content": [
      "旅食多归梦，庭帏正北悬。",
      "重来轻齿发，千里入烽烟。",
      "书画江城市，弓刀塞草天。",
      "至今明月夜，无地拜啼鹃。"
    ]
  },
  {
    "id": "adcfe4dbbd613e3f3625ad98abe048c7",
    "title": "登岱",
    "authorName": "申涵光",
    "authorId": "adcfe4dbbd613e3fd1457b72d1457b72",
    "dynasty": "清",
    "content": [
      "殿阁盘空界，镫香出绛霄。",
      "到门诸念绝，终夜百灵朝。",
      "石闼驯双虎，天风落皂雕。",
      "玉浆如可待，未觉沃州遥。"
    ]
  },
  {
    "id": "adcfe4dbbd613e3fe7351a4500df78a0",
    "title": "西郊",
    "authorName": "申涵光",
    "authorId": "adcfe4dbbd613e3fd1457b72d1457b72",
    "dynasty": "清",
    "content": [
      "风吹荻叶满渔梁，野菊乘秋亦暂香。",
      "边郡早寒沙漠漠，水村多雨月苍苍。",
      "常持白羽寻云壑，敢羡华裾负草堂。",
      "何事暗蛩催鬓发，一年今已过重阳。"
    ]
  },
  {
    "id": "adcfe4dbbd613e3f98f31a1bab734e60",
    "title": "寄宋吏部玉叔",
    "authorName": "申涵光",
    "authorId": "adcfe4dbbd613e3fd1457b72d1457b72",
    "dynasty": "清",
    "content": [
      "风雨常怀宋玉悲，岳云海树远离离。",
      "春生太液鱼龙啸，月满空陂雁鹜饥。",
      "先辈风流成李贺，同时歌咏附王维。",
      "定知脱略能倾倒，竹仗从为汗漫期。"
    ]
  },
  {
    "id": "adcfe4dbbd613e3fbb5b210cbddd5c85",
    "title": "无才",
    "authorName": "申涵光",
    "authorId": "adcfe4dbbd613e3fd1457b72d1457b72",
    "dynasty": "清",
    "content": [
      "窗下平田细路分，樵歌几处远犹闻。",
      "涛声夜落漳南树，山色晴分冀北云。",
      "曲岸人家依紫蓼，衡门客到煮青芹。",
      "无才合就穷途老，车马休惊白鹭群。"
    ]
  },
  {
    "id": "adcfe4dbbd613e3f89f57211be44cc45",
    "title": "己丑生日",
    "authorName": "申涵光",
    "authorId": "adcfe4dbbd613e3fd1457b72d1457b72",
    "dynasty": "清",
    "content": [
      "行歌何处问幽栖，滏口孤亭郡堞西。",
      "渐觉悲欢从俗懒，漫将怀抱向人低。",
      "惊猿莫讶频移树，羸马犹能惜障泥。",
      "烽火近连冬未雪，每逢喧乐倍凄凄。"
    ]
  },
  {
    "id": "adcfe4dbbd613e3fc7eed75544cbec68",
    "title": "灵岩寺",
    "authorName": "申涵光",
    "authorId": "adcfe4dbbd613e3fd1457b72d1457b72",
    "dynasty": "清",
    "content": [
      "天畔灵岩已昔闻，石桥花雨正纷纭。",
      "枫林乱掩浮图出，黛色遥从泰岳分。",
      "古殿横阑迷赤箭，秋泉带叶下青云。",
      "伊蒲会罢僧厨饭，倚杖看碑到日曛。"
    ]
  },
  {
    "id": "adcfe4dbbd613e3fc7eed755dbcc3107",
    "title": "灵岩寺",
    "authorName": "申涵光",
    "authorId": "adcfe4dbbd613e3fd1457b72d1457b72",
    "dynasty": "清",
    "content": [
      "云外笙簧拥碧霞，游人争看铁袈裟。",
      "虚岩白映山南日，老菊黄垂洞口花。",
      "溪水过桥喧鹤鹳，松根出石走龙蛇。",
      "飞梯万仞栖真地，可许寻源问鹿车。"
    ]
  },
  {
    "id": "adcfe4dbbd613e3f270a58a0c846c8f2",
    "title": "答人",
    "authorName": "申涵光",
    "authorId": "adcfe4dbbd613e3fd1457b72d1457b72",
    "dynasty": "清",
    "content": [
      "日日秋阴命笋舆，故人天上落双鱼。",
      "荷花未老村醪熟，为道无闲作报书。"
    ]
  },
  {
    "id": "adcfe4dbbd613e3f30b0ddc19d8854f8",
    "title": "黄花谷",
    "authorName": "申涵光",
    "authorId": "adcfe4dbbd613e3fd1457b72d1457b72",
    "dynasty": "清",
    "content": [
      "竹杖寻源入上方，满山槲叶晚苍苍。",
      "乱碑零落游人少，一道飞泉下夕阳。"
    ]
  },
  {
    "id": "adcfe4dbbd613e3f1777585b2ceade43",
    "title": "溪上",
    "authorName": "申涵光",
    "authorId": "adcfe4dbbd613e3fd1457b72d1457b72",
    "dynasty": "清",
    "content": [
      "微霜昨夜下庭槐，水畔闲登万里台。",
      "两岸芦花飞白雪，午桥烟里一舟来。"
    ]
  },
  {
    "id": "adcfe4dbbd613e3f2956bff16f80a909",
    "title": "泛舟明湖",
    "authorName": "申涵光",
    "authorId": "adcfe4dbbd613e3fd1457b72d1457b72",
    "dynasty": "清",
    "content": [
      "女墙倒影下寒空，树杪飞桥渡远虹。",
      "历下人家十万户，秋来俱在雁声中。"
    ]
  },
  {
    "id": "adcfe4dbbd613e3f494d9022cb30b3ca",
    "title": "燕京即事",
    "authorName": "申涵光",
    "authorId": "adcfe4dbbd613e3fd1457b72d1457b72",
    "dynasty": "清",
    "content": [
      "塞云宫月远苍苍，萧后妆楼亦渺茫。",
      "四百余年池水换，依然风动芰荷香。"
    ]
  },
  {
    "id": "adcfe4dbbd613e3f494d902265d20ae4",
    "title": "燕京即事",
    "authorName": "申涵光",
    "authorId": "adcfe4dbbd613e3fd1457b72d1457b72",
    "dynasty": "清",
    "content": [
      "汉畤秦原罢晓钟，黄绡牙轴市尘封。",
      "画图往往多隆准，传是先朝旧御容。"
    ]
  },
  {
    "id": "adcfe4dbbd613e3faf562aeb011727e7",
    "title": "匡庐吟问李饶州志清",
    "authorName": "申涵光",
    "authorId": "adcfe4dbbd613e3fd1457b72d1457b72",
    "dynasty": "清",
    "content": [
      "汝从江右返，正当秋雁分。几时离却鄱阳水，衣裘尚带匡山云。",
      "我闻匡山天下绝，飞泉百丈吹琼雪。香炉五老没层云，影入波涛峰势折。",
      "闻有陆羽井，又有远公台。李白读书心所好，至今魂魄应常来。",
      "我曾东入吴，扬帆下西浙。杨子太湖水，满眼吴山北固皆丘垤。",
      "十载匡庐幽梦结，西江血满鄱湖热。兵戈遥隔子猷船，汝若曾登可细说。"
    ]
  },
  {
    "id": "adcfe4dbbd613e3f66c6cf8caa582bc5",
    "title": "邯郸行",
    "authorName": "申涵光",
    "authorId": "adcfe4dbbd613e3fd1457b72d1457b72",
    "dynasty": "清",
    "content": [
      "西风吹落叶，飒飒邯郸道。邯郸兵火后，人家生白草。",
      "我闻邯郸全盛时，朱楼银烛光琉璃。赵女临窗调宝瑟，楼前走马黄金羁。",
      "即今富贵皆安在，惟有西山青不改。不见游侠子，白日报仇饮都市。",
      "亦不见垆边倡，华袿凤髻明月珰。旧城寥落荆榛里，楼台粉黛皆茫茫。",
      "城边过客飞黄土，城上凭临日正午。照眉池畔落寒鸦，不信此地曾歌舞。",
      "探鷇沙丘去不回，霸图消歇更堪哀。邯郸之人思旧德，至今犹上武灵台。"
    ]
  },
  {
    "id": "adcfe4dbbd613e3f4052718d61f5b064",
    "title": "岁晏",
    "authorName": "申涵光",
    "authorId": "adcfe4dbbd613e3fd1457b72d1457b72",
    "dynasty": "清",
    "content": [
      "岁晏百物息，草木随风沙。",
      "松柏惨不舒，况彼园中花。",
      "层阴昼萧条，微霰时复加。",
      "林中常鸣狐，屋上常鸣鸦。",
      "岂不思远游，负手还咨嗟。",
      "阳气动飞灰，枯荄渐萌芽。",
      "严威蕴华滋，深藏古所嘉。"
    ]
  },
  {
    "id": "adcfe4dbbd613e3f4052718df3a40b92",
    "title": "岁晏",
    "authorName": "申涵光",
    "authorId": "adcfe4dbbd613e3fd1457b72d1457b72",
    "dynasty": "清",
    "content": [
      "荆吴隔大江，风涛不可涉。",
      "短衣凌荒岑，挂桨拨寒月。",
      "玄云闭河梁，故人书久绝。",
      "目招谁家儿，轻扬弄绮陌。",
      "投我蛱蝶罗，系以双玉玦。",
      "我畏不敢过，中途自改辙。",
      "弱草披涧阴，梧桐峙高阙。",
      "本非同根生，荣瘁应各别。"
    ]
  },
  {
    "id": "adcfe4dbbd613e3f4052718d5cb80652",
    "title": "岁晏",
    "authorName": "申涵光",
    "authorId": "adcfe4dbbd613e3fd1457b72d1457b72",
    "dynasty": "清",
    "content": [
      "亭亭西山云，万仞青芙蓉。",
      "下临不测渊，土有太古松。",
      "松顶巢黄鹤，渊中藏蛟龙。",
      "蹑屐披云根，乱石翳蓊茸。",
      "隔溪三五人，濯足吟疏风。",
      "白发好容颜，无乃商山翁。",
      "汉庭亦已出，书币凋淳蒙。",
      "真隐自草木，岂贪世上功。",
      "落日凌紫烟，挥手吾焉从。"
    ]
  },
  {
    "id": "adcfe4dbbd613e3f8b5cef89fbc3a413",
    "title": "春雪歌",
    "authorName": "申涵光",
    "authorId": "adcfe4dbbd613e3fd1457b72d1457b72",
    "dynasty": "清",
    "content": [
      "北风昨夜吹林莽，雪片朝飞大如掌。",
      "南园老梅冻不开，饥乌啄落青苔上。",
      "破屋寒多午未餐，拥衾对雪空长叹。",
      "去岁雨频禾烂死，冰消委巷生波澜。",
      "吴楚井乾江底坼，北方翻作蛟龙宅。",
      "豪客椎牛昼杀人，弯弓笑入长安陌。",
      "长安画阁压氍毹，猎罢高悬金仆姑。",
      "歌声入夜华镫暖，不信人间有饿夫。"
    ]
  },
  {
    "id": "adcfe4dbbd64e09a525319b4ec0745ed",
    "title": "送钱抚棠师归里之作",
    "authorName": "载铨",
    "authorId": "adcfe4dbbd64e09ad1457b72d1457b72",
    "dynasty": "清",
    "content": [
      "待敷霖雨济苍生，疏傅襟期画锦荣。",
      "红蓼白蘋双桨下，淡烟疏雨一楼迎。",
      "艺林八法叨评论，文笥骈珍愧拜擎。",
      "绿野堂开多乐事，重看九老会耆英。"
    ]
  },
  {
    "id": "adcfe4dbbd64e09ae8a7f0fbd1a0bff5",
    "title": "冬晓",
    "authorName": "载铨",
    "authorId": "adcfe4dbbd64e09ad1457b72d1457b72",
    "dynasty": "清",
    "content": [
      "短梦初回曙色明，宵长枕簟觉寒生。",
      "纸窗料峭人慵起，卧听风吹落叶声。"
    ]
  },
  {
    "id": "adcfe4dbbd64e09afce945676734146c",
    "title": "题裕容斋画瓶中折枝菊花牡丹即次题画原韵",
    "authorName": "载铨",
    "authorId": "adcfe4dbbd64e09ad1457b72d1457b72",
    "dynasty": "清",
    "content": [
      "冷艳群芳与伍难，孤高曾耐暮冬寒。",
      "可知历尽冰霜后，才共春花一律看。"
    ]
  },
  {
    "id": "adcfe4dbbd64e09a0bdcfc80909cb546",
    "title": "夏夜",
    "authorName": "载铨",
    "authorId": "adcfe4dbbd64e09ad1457b72d1457b72",
    "dynasty": "清",
    "content": [
      "人静黄昏夜气清，轻飔薄暮引凉生。",
      "扶疏夏木翠欲滴，深浅烟光画不成。",
      "是时园林初过雨，千树万树新蝉鸣。",
      "好风徐卷浓云去，送出团团海月明。",
      "露重流萤低不起，更深夜久天如水。",
      "清浅池塘波不兴，明星遥没银河里。",
      "披襟独步自徘徊，隔岸荷香冉冉来。",
      "月到天心人影直，花阴细碎印莓笞。"
    ]
  },
  {
    "id": "adcfe4dbbd6d43b79b1634adddb07efd",
    "title": "春日",
    "authorName": "叶方霭",
    "authorId": "adcfe4dbbd6d43b75c50b4df6a81681a",
    "dynasty": "清",
    "content": [
      "柳短闲莎长，春风触处狂。",
      "蝶飞遗剩粉，莺过炙新簧。",
      "银榼频倾酒，金炉满爇香。",
      "可容穷阮籍，一恸绮罗旁。"
    ]
  },
  {
    "id": "adcfe4dbbd6d43b722cb8a3769ccd523",
    "title": "将至辰山寄勿庵子",
    "authorName": "叶方霭",
    "authorId": "adcfe4dbbd6d43b75c50b4df6a81681a",
    "dynasty": "清",
    "content": [
      "知近幽人住，溪流觉更清。",
      "偶随落花入，忽见群峰迎。",
      "石上迟谁酌，涧边遥独行。",
      "烟波三十里，无分与君争。"
    ]
  },
  {
    "id": "adcfe4dbbd6d43b728140d82c83d3292",
    "title": "吊铁崖墓",
    "authorName": "叶方霭",
    "authorId": "adcfe4dbbd6d43b75c50b4df6a81681a",
    "dynasty": "清",
    "content": [
      "先生不可见，遗冢自斜晖。",
      "无复携红袖，还闻葬白衣。",
      "才销明主忌，老幸故人依。",
      "铁笛吹云起，犹疑踏月归。"
    ]
  },
  {
    "id": "adcfe4dbbd6d43b7cc7bfce4faa54472",
    "title": "村舍见红紫葵花开特可爱",
    "authorName": "叶方霭",
    "authorId": "adcfe4dbbd6d43b75c50b4df6a81681a",
    "dynasty": "清",
    "content": [
      "插棘编荆茅舍清，此中谁拟见倾城。",
      "紫丝作障遮空暗，红锦裁衣曳地明。",
      "惆怅忽从攀处得，凄凉多为别时生。",
      "不须更结繁华梦，野蝶山蜂自有情。"
    ]
  },
  {
    "id": "adcfe4dbbd6d43b707422c2e5bb71b21",
    "title": "秋日过邻院",
    "authorName": "叶方霭",
    "authorId": "adcfe4dbbd6d43b75c50b4df6a81681a",
    "dynasty": "清",
    "content": [
      "山云禅榻静相因，偶为孤游得笑颦。",
      "闲对景光真逝水，暗悲身世总流尘。",
      "频来檐鸟疑新主，别去庭花是故人。",
      "一阕渔歌数声笛，溪边林下转情亲。"
    ]
  },
  {
    "id": "adcfe4dbbd6d43b7509c612ec7d1193c",
    "title": "枯树",
    "authorName": "叶方霭",
    "authorId": "adcfe4dbbd6d43b75c50b4df6a81681a",
    "dynasty": "清",
    "content": [
      "无复凌霄耸壑心，千寻落落卧幽岑。",
      "敢将荣悴争时代，独与岩流共古今。",
      "纵使帆来难近汉，便教斫就不堪琴。",
      "南朝名士虽工赋，未解庄休意更深。"
    ]
  },
  {
    "id": "adcfe4dbbd6d43b7c2fa1a0611b50374",
    "title": "清江",
    "authorName": "叶方霭",
    "authorId": "adcfe4dbbd6d43b75c50b4df6a81681a",
    "dynasty": "清",
    "content": [
      "清江水色碧于苔，南客扁舟北渡来。",
      "晓日未瞻鳷鹊观，阴云已满凤凰台。",
      "漫防酒醉先防醒，不怕花残却怕开。",
      "无限伤心还自语，此生终见太平回。"
    ]
  },
  {
    "id": "adcfe4dbbd6d43b729e6a94fb4e9339e",
    "title": "授职翰林学士感恩述怀",
    "authorName": "叶方霭",
    "authorId": "adcfe4dbbd6d43b75c50b4df6a81681a",
    "dynasty": "清",
    "content": [
      "麻衣席帽满尘埃，亲荷先皇衅沐来。",
      "敢道齐贤留异日，屡称苏轼是奇才。",
      "身离牛口惊还在，梦挽龙髯恨不回。",
      "今遇吾君重拂拭，孤桐果否爨余材。"
    ]
  },
  {
    "id": "adcfe4dbbd6d43b7224a09b8d590e2e8",
    "title": "柳",
    "authorName": "叶方霭",
    "authorId": "adcfe4dbbd6d43b75c50b4df6a81681a",
    "dynasty": "清",
    "content": [
      "袅雨拖烟万万丝，秋来憔悴不胜悲。",
      "何人曾到灵和殿，记得君王手种时。"
    ]
  },
  {
    "id": "adcfe4dbbd6d43b7606f3235b6eef094",
    "title": "琼树",
    "authorName": "叶方霭",
    "authorId": "adcfe4dbbd6d43b75c50b4df6a81681a",
    "dynasty": "清",
    "content": [
      "琼树何曾见一枝，纷靡众草竞英蕤。",
      "拟从骚客求兰佩，欲向灵妃问桂旗。",
      "天上只疑星是石，人间枉泣墨非丝。",
      "偶经抵鹊山前过，终古无端替玉悲。"
    ]
  },
  {
    "id": "adcfe4dbbd6d43b751f244512abff4f8",
    "title": "关陇平",
    "authorName": "叶方霭",
    "authorId": "adcfe4dbbd6d43b75c50b4df6a81681a",
    "dynasty": "清",
    "content": [
      "关岭茫茫，陇流汤汤。纡徐逶迤，峥嵘崄巇，面蜀肘凉，辅车相将。",
      "狡焉启疆，震惊我一方。"
    ]
  },
  {
    "id": "adcfe4dbbd6d43b751f244517f054b48",
    "title": "关陇平",
    "authorName": "叶方霭",
    "authorId": "adcfe4dbbd6d43b75c50b4df6a81681a",
    "dynasty": "清",
    "content": [
      "关岭兀兀，陇流潏潏。彼泾启戎，乃蠢兹蟊贼。为虺为蜴，为螟为螣。",
      "昂首张臆，助逆抗有德。如猬之集，如豨之突。"
    ]
  },
  {
    "id": "adcfe4dbbd6d43b751f24451cd399adc",
    "title": "关陇平",
    "authorName": "叶方霭",
    "authorId": "adcfe4dbbd6d43b75c50b4df6a81681a",
    "dynasty": "清",
    "content": [
      "泾原既清，群贼大睢睢盱盱，延旦夕之命。帝命臣海，为陇民徙灾。",
      "帝命臣勇，师出自西陲。"
    ]
  },
  {
    "id": "adcfe4dbbd6d43b751f24451ffb0463b",
    "title": "关陇平",
    "authorName": "叶方霭",
    "authorId": "adcfe4dbbd6d43b75c50b4df6a81681a",
    "dynasty": "清",
    "content": [
      "帝诏臣海，汝速入坂。出彼朝那，为勇军援。犄之角之，沓之蹙之，除民之慝。",
      "俾妇子恬适，尚嘉乃绩。"
    ]
  },
  {
    "id": "adcfe4dbbd6d43b751f24451238b043f",
    "title": "关陇平",
    "authorName": "叶方霭",
    "authorId": "adcfe4dbbd6d43b75c50b4df6a81681a",
    "dynasty": "清",
    "content": [
      "海涉河泾，言腾灞浐。秦山矗突，嵚崎陇坂。逾邠越凉，飞旓扬旆。",
      "扶舆猗靡，云罕綷䌨。雍部阻长，敢惮痡瘏。式遏寇虐，以宁尔室家。"
    ]
  },
  {
    "id": "adcfe4dbbd6d43b751f244518d4d4ff0",
    "title": "关陇平",
    "authorName": "叶方霭",
    "authorId": "adcfe4dbbd6d43b75c50b4df6a81681a",
    "dynasty": "清",
    "content": [
      "帝德振振，陇山既平。陇流既清，维天子之祯。陇山既伏，次黔粤滇。",
      "蜀敢不詟伏，如翰如飞，万福来威。"
    ]
  },
  {
    "id": "adcfe4dbbd6d43b751f244518b8f65d9",
    "title": "关陇平",
    "authorName": "叶方霭",
    "authorId": "adcfe4dbbd6d43b75c50b4df6a81681a",
    "dynasty": "清",
    "content": [
      "维臣之力，维师之武。絷缚巨憝。争刌脍脯，塞神人之怒。",
      "黔首喁喁，式歌且舞。亿万斯年，笃我皇景祜。"
    ]
  },
  {
    "id": "adcfe4dbbd6d43b7d6a6775217ea2575",
    "title": "海氛清",
    "authorName": "叶方霭",
    "authorId": "adcfe4dbbd6d43b75c50b4df6a81681a",
    "dynasty": "清",
    "content": [
      "巨浸稽天，滔滔如何。天吴蝄像，倚以为家。有鲸有鳄，有鲛有鼍。",
      "摧橦决帆，血人于牙。中国有圣人，尔独扬其波。"
    ]
  },
  {
    "id": "adcfe4dbbd6d43b7d6a677526c2f5ab2",
    "title": "海氛清",
    "authorName": "叶方霭",
    "authorId": "adcfe4dbbd6d43b75c50b4df6a81681a",
    "dynasty": "清",
    "content": [
      "蠢兹蛙黾，亦杂此处。曰予胜国，从诞敢继其绪。藉瑕蹈衅，伺窥肘腋。",
      "结连蜂螫，载逞凶慝。离间我臣仆，盗据我疆场。"
    ]
  },
  {
    "id": "adcfe4dbbd6d43b7d6a67752a17e80be",
    "title": "海氛清",
    "authorName": "叶方霭",
    "authorId": "adcfe4dbbd6d43b75c50b4df6a81681a",
    "dynasty": "清",
    "content": [
      "王承帝命，大将军旗鼓。我冠带之国，忍鳞介是伍。",
      "据我上游，张我罿罦。与子偕作，与子同仇。悉率左右，歼此群丑。"
    ]
  },
  {
    "id": "adcfe4dbbd6d43b7d6a6775249fe990f",
    "title": "海氛清",
    "authorName": "叶方霭",
    "authorId": "adcfe4dbbd6d43b75c50b4df6a81681a",
    "dynasty": "清",
    "content": [
      "暨暨藩臣，一心一德。讨贼自赎，不邛已恤。堑山堙谷，马腾舟驶。",
      "亲董其旅，以临蒙汜。陛下曲赦臣，臣敢不效死。"
    ]
  },
  {
    "id": "adcfe4dbbd6d43b7d6a677520eb100be",
    "title": "海氛清",
    "authorName": "叶方霭",
    "authorId": "adcfe4dbbd6d43b75c50b4df6a81681a",
    "dynasty": "清",
    "content": [
      "彼强者跳，我攘我逐。彼黠者穷，我殄我戮。神惎之毒，鬼速其覆。",
      "如探鷇鸟，如振槁木。非我黩武，取彼残已足。"
    ]
  },
  {
    "id": "adcfe4dbbd6d43b7d6a67752ae973302",
    "title": "海氛清",
    "authorName": "叶方霭",
    "authorId": "adcfe4dbbd6d43b75c50b4df6a81681a",
    "dynasty": "清",
    "content": [
      "前徒既莽，凶渠束手。计无复之，狼奔鼠走。茫茫烟岛，为逋逃薮。",
      "仁无必取，义不尽杀。屏诸穷发，无污我王钺。"
    ]
  },
  {
    "id": "adcfe4dbbd6d43b719a53f90fdc2e5ba",
    "title": "关陇平其六",
    "authorName": "叶方霭",
    "authorId": "adcfe4dbbd6d43b75c50b4df6a81681a",
    "dynasty": "清",
    "content": [
      "勇自河西，衔枚疾指。",
      "来从酒泉，转战天水。",
      "矫矫虎臣，一乃心力。",
      "摧坚挫锋，荡彼蟊贼。",
      "兵车百万，汹汹雷震。",
      "横会方州，为行为阵。"
    ]
  },
  {
    "id": "adcfe4dbbd6d43b719a53f90ad739820",
    "title": "关陇平其六",
    "authorName": "叶方霭",
    "authorId": "adcfe4dbbd6d43b75c50b4df6a81681a",
    "dynasty": "清",
    "content": [
      "东西合围，贼在釜底。",
      "其智斯竭，其魄斯夺。",
      "勇率其麾，崖诛谷讨。",
      "曰臣思克，曰臣进宝。",
      "赳赳奋武，为王干城。",
      "勇实帅之，桓桓于征。"
    ]
  },
  {
    "id": "adcfe4dbbd6d43b719a53f90271add3f",
    "title": "关陇平其六",
    "authorName": "叶方霭",
    "authorId": "adcfe4dbbd6d43b75c50b4df6a81681a",
    "dynasty": "清",
    "content": [
      "于征何所，于巩于临。",
      "道阻且长，蔽亏岑崟。",
      "深入其阻，禽狝草薙。",
      "申用三驱，根株断刈。",
      "余贼窜蜀，游魂犹悸。",
      "西夏以绥，贺兰其乂。"
    ]
  },
  {
    "id": "adcfe4dbbd6d43b719a53f9091ed6ce5",
    "title": "关陇平其六",
    "authorName": "叶方霭",
    "authorId": "adcfe4dbbd6d43b75c50b4df6a81681a",
    "dynasty": "清",
    "content": [
      "胁从蚩蚩，亦孔之哀。",
      "宽其诛锄，予以惠来。",
      "维海维勇，刚克柔克。",
      "勇也帅师，为辟为祓。",
      "海也敉民，为揉为活。",
      "北地上郡，稽颡归命。",
      "如旱望霓，海实绥之。"
    ]
  },
  {
    "id": "adcfe4dbbd6d43b719a53f90d6a6ac04",
    "title": "关陇平其六",
    "authorName": "叶方霭",
    "authorId": "adcfe4dbbd6d43b75c50b4df6a81681a",
    "dynasty": "清",
    "content": [
      "义威戢武，奠我西陲。",
      "剖蜩斮猬，人畏以怀。",
      "秦民嘘呵。",
      "化为讴吟。",
      "殄熄暴悖，克广德心。",
      "经战伐区，蠲除租赋。",
      "问孤吊死，起乃沈痼。",
      "廓我皇恩，义声先路。"
    ]
  },
  {
    "id": "adcfe4dbbd6d43b7657d9fd5937aed67",
    "title": "海氛清其三",
    "authorName": "叶方霭",
    "authorId": "adcfe4dbbd6d43b75c50b4df6a81681a",
    "dynasty": "清",
    "content": [
      "于兴于泉，于汀于漳。",
      "乃扬沸汤，乃噪蜩螗。",
      "我有城郭，倏为沮汝。",
      "我有民人，倏为鱊鮬。",
      "忍死须臾，后来其苏。"
    ]
  },
  {
    "id": "adcfe4dbbd6d43b7657d9fd56542614c",
    "title": "海氛清其三",
    "authorName": "叶方霭",
    "authorId": "adcfe4dbbd6d43b75c50b4df6a81681a",
    "dynasty": "清",
    "content": [
      "将士和睦，有凫在藻。",
      "既获贼师，如饥斯饱。",
      "或拔其角，或脱其距。",
      "或斧其吭，或截其膂。",
      "贼穷见窘，无地自处。"
    ]
  },
  {
    "id": "adcfe4dbbd6d43b7657d9fd5ffe75276",
    "title": "海氛清其三",
    "authorName": "叶方霭",
    "authorId": "adcfe4dbbd6d43b75c50b4df6a81681a",
    "dynasty": "清",
    "content": [
      "四州士女，来迎王旅。",
      "君子维何，元黄在篚。",
      "小人维何，饔殄在筥。",
      "复为王臣，以耕以仕。",
      "歌帝之德，诵王之武。"
    ]
  },
  {
    "id": "adcfe4dbbd6d43b7657d9fd56bc86a1f",
    "title": "海氛清其三",
    "authorName": "叶方霭",
    "authorId": "adcfe4dbbd6d43b75c50b4df6a81681a",
    "dynasty": "清",
    "content": [
      "帝德溥将，涵负吐纳。",
      "百谷来王，天与地沓。",
      "何人不绥，何物不怀。",
      "何戾不蠲，何善不嘉。",
      "皇仁熙熙，云何不来。"
    ]
  },
  {
    "id": "adcfe4dbbd6d43b7657d9fd59b00a893",
    "title": "海氛清其三",
    "authorName": "叶方霭",
    "authorId": "adcfe4dbbd6d43b75c50b4df6a81681a",
    "dynasty": "清",
    "content": [
      "皇帝在位，受天之箓。",
      "东西朔南，无思不服。",
      "其有不服，自婴显戮，献馘于泮，献俘于庙。",
      "武功既昭，文德用绍。",
      "史臣奏雅，来哲是诏。"
    ]
  },
  {
    "id": "adcfe4dbbd7095da57bedeaa3aeb99a3",
    "title": "伤逝",
    "authorName": "孔继孟",
    "authorId": "adcfe4dbbd7095dad1457b72d1457b72",
    "dynasty": "清",
    "content": [
      "肠断思君子，悲哉逝水流。",
      "温文娴礼乐，慷慨熟春秋。",
      "长啸刘琨壮，深心贾谊忧。",
      "玉楼天帝召，寡鹄恨难休。"
    ]
  },
  {
    "id": "adcfe4dbbd7095daae3538ec3dceedab",
    "title": "送春",
    "authorName": "孔继孟",
    "authorId": "adcfe4dbbd7095dad1457b72d1457b72",
    "dynasty": "清",
    "content": [
      "落花无迹怨春归，寂寂空枝舞蝶稀。",
      "惟有呢喃双燕子，殷勤依旧傍檐飞。"
    ]
  },
  {
    "id": "adcfe4dbbd729aec781616883fef5d65",
    "title": "朱亭",
    "authorName": "褚廷璋",
    "authorId": "adcfe4dbbd729aecd1457b72d1457b72",
    "dynasty": "清",
    "content": [
      "一簇人烟密，沿缘杜若洲。",
      "市门低有树，山屋迥成楼。",
      "网影斜阳漏，帆痕宿雨收。",
      "最宜春水活，槛外狎凫鸥。"
    ]
  },
  {
    "id": "adcfe4dbbd729aec4d29364f0b6e29c1",
    "title": "良乡早发",
    "authorName": "褚廷璋",
    "authorId": "adcfe4dbbd729aecd1457b72d1457b72",
    "dynasty": "清",
    "content": [
      "旅梦雄鸡破，肩舆纳曙光。",
      "晓寒怜半月，新霁爱初阳。",
      "鸟下芙蓉渚，虫吟薜荔墙。",
      "炊烟茅屋外，秫陇间青黄。"
    ]
  },
  {
    "id": "adcfe4dbbd729aec9cdc0dc86bbeda15",
    "title": "自辰溪舟行至沪溪用玉松自溆浦至辰溪道中韵",
    "authorName": "褚廷璋",
    "authorId": "adcfe4dbbd729aecd1457b72d1457b72",
    "dynasty": "清",
    "content": [
      "小雨辰溪道，乘流两桨间。",
      "垂藤花䍡𦌉，夹树鸟绵蛮。",
      "云堕仙人屋，风高帝女山。",
      "翻嫌滩意稳，不遣听潺湲。"
    ]
  },
  {
    "id": "adcfe4dbbd729aec9cdc0dc89d869f73",
    "title": "自辰溪舟行至沪溪用玉松自溆浦至辰溪道中韵",
    "authorName": "褚廷璋",
    "authorId": "adcfe4dbbd729aecd1457b72d1457b72",
    "dynasty": "清",
    "content": [
      "拾薪波面女，采铁岭头人。",
      "别种兼苗猓，遗风信鬼神。",
      "时清溪少瘴，戍古野余磷。",
      "往事传吴孽，茫茫感劫尘。"
    ]
  },
  {
    "id": "adcfe4dbbd729aec0f5fcb9540755578",
    "title": "自太湖县至宿松县境",
    "authorName": "褚廷璋",
    "authorId": "adcfe4dbbd729aecd1457b72d1457b72",
    "dynasty": "清",
    "content": [
      "乍入松滋雨似油，小姑想像髻光浮。",
      "秋云万本枫香驿，野水三篙桑落洲。",
      "官冷漫劳双弩候，主贤虚借八行酬。",
      "明晨吴楚分南北，灊皖龙眠是旧游。"
    ]
  },
  {
    "id": "adcfe4dbbd729aecbd0ddc04846c5e66",
    "title": "寻西迹诸山",
    "authorName": "褚廷璋",
    "authorId": "adcfe4dbbd729aecd1457b72d1457b72",
    "dynasty": "清",
    "content": [
      "寻山不厌深，远与白云合。",
      "云山互周遭，一气想输纳。",
      "团团明镜围，点点青螺匝。",
      "阴晴换朝昏，清景赴遥睫。",
      "人家梅花市，数里香复沓。",
      "溪回晓烟迷，径转残雪踏。",
      "佳游及春归，携屐兴屡惬。",
      "林峦启仙姿，洞府谢尘劫。",
      "指顾三山椒，霞气在巾屟。",
      "竟思骖青鸾，一笑左神接。"
    ]
  },
  {
    "id": "adcfe4dbbd729aecfcee4f9d13bba12a",
    "title": "自恩县至平原县途间积水",
    "authorName": "褚廷璋",
    "authorId": "adcfe4dbbd729aecd1457b72d1457b72",
    "dynasty": "清",
    "content": [
      "官衢积行潦，绕径出禾亩。",
      "纵横贸东西，登顿失前后。",
      "露叶纷拂面，风条乱捎肘。",
      "纡回深丛间，屡误问野叟。",
      "大河仍前横，半浸堤上柳。",
      "肩舆随波轩，拥卫戴而负。",
      "鸦飞类衔尾，猱度象接手。",
      "侧踔泥径横，斜奔石坡陡。",
      "一里迟及三，十步危得九。",
      "少焉赴夷涂，孤塔露平阜。",
      "村场转碌碡，篱案杂盆缶。",
      "瞥见贵客来，喧骇乃鸡狗。",
      "就阴老树根，晚风动林薮。",
      "暂解从役烦，一掬清入口。",
      "方塘水含漪，嫩碧剪秋韭。"
    ]
  },
  {
    "id": "adcfe4dbbd729aeca9f4befc6b1ae12b",
    "title": "沅陵道中观夹岸诸山奇秀可喜",
    "authorName": "褚廷璋",
    "authorId": "adcfe4dbbd729aecd1457b72d1457b72",
    "dynasty": "清",
    "content": [
      "绿波如美人，名山似良友。故交萦梦寐，家山别已久。",
      "兹晨觌群皱，若揖若招手。仿佛会面初，合志托侪耦。",
      "或泽如少年，或苍如耆耇。或好如自爱，或奇如独负。",
      "或如望矫足，或如思頫首。或如吟耸肩，或如笑哆口。",
      "或据厂如坐，或连冈如走。或戴树如冠，或垂藤如绶。",
      "貌或庄且严，品或端更厚。质或理而文，气或静以寿。",
      "左右应不暇，仓猝遇惟偶。拟翻志乘名，一一记谁某。",
      "山花知我来，烂漫吐红黝。山鸟知我来，啾啁竞呼雊。",
      "山云知我来，滃郁自纷纠。山灵知我来，万象各开剖。",
      "昌黎赋《南山》，卓荦得未有。我笔弱不振，报之愧琼玖。",
      "层峦影摇江，一别清且浏。俯窥明镜妆，亦不我訾丑。",
      "山川能娱人，有美且兼受。"
    ]
  },
  {
    "id": "adcfe4dbbd729aecf8ffa0270adbbc35",
    "title": "南平道中",
    "authorName": "褚廷璋",
    "authorId": "adcfe4dbbd729aecd1457b72d1457b72",
    "dynasty": "清",
    "content": [
      "南平山色佳，峰峦互陵跨。",
      "置身万绿中，衣袂与之化。",
      "晓凉风疏疏，候已殊藻夏。",
      "枫林数叶丹，感此秋气乍。",
      "逶迤上白沙，旭影林际射。",
      "坡陀八九重，高下势衔卸。",
      "进步恃前猛，稍懈力不暇。",
      "山腰簇人居，结构仿台榭。",
      "飞檐翼奔泉，百尺向空泻。",
      "潺湲赴沧峡，茶洋递迎迓。",
      "殷雷转空壑，万古阅晨夜。",
      "不厌尘根喧，濯缨就岩罅。",
      "他年傥重过，诛茅数弓借。",
      "枕漱高人踪，泉石本无价。"
    ]
  },
  {
    "id": "adcfe4dbbd729aec2bb8d2704dbabaa0",
    "title": "西阳岭",
    "authorName": "褚廷璋",
    "authorId": "adcfe4dbbd729aecd1457b72d1457b72",
    "dynasty": "清",
    "content": [
      "层青何崔巍，左右束山峡。",
      "乔荫森参天，岩巘互积压。",
      "中界一线堤，登顿苦力怯。",
      "万古擅形势，风云护周匝。",
      "桓桓胡将军，昔此驻戈钑。",
      "受困伪汉余，星沈一军泣。",
      "遗容依古佛，香火阅僧腊。",
      "夜半松涛翻，犹疑阵云合。",
      "官邮孟冬初，倚筇凌巀嶪。",
      "书生愧毛锥，怀古气空慑。",
      "萧条四山风，日晚冷巾袷。",
      "惊禽向客啼，扑面堕残叶。"
    ]
  },
  {
    "id": "adcfe4dbbd729aec9a3523ca4fd9701e",
    "title": "登子陵钓台",
    "authorName": "褚廷璋",
    "authorId": "adcfe4dbbd729aecd1457b72d1457b72",
    "dynasty": "清",
    "content": [
      "几人高倚石阑看，绝顶荒台数百盘。",
      "山色剩分残照紫，江波留映客星寒。",
      "苍凉雪月贤王馆，寂寞弓力大将坛。",
      "只有磻溪殊出处，千秋两地一渔竿。"
    ]
  },
  {
    "id": "adcfe4dbbd835d3f334facb575941b8b",
    "title": "金山",
    "authorName": "王洁",
    "authorId": "adcfe4dbbd835d3f52c518938303a79b",
    "dynasty": "清",
    "content": [
      "七级凌峰顶，虚窗总不扃。",
      "层岚开紫翠，急浪走雷霆。",
      "斯世方多故，高天果独醒。",
      "茫茫看尺五，敢欲问青冥。"
    ]
  },
  {
    "id": "adcfe4dbbd835d3f334facb51a1bd99c",
    "title": "金山",
    "authorName": "王洁",
    "authorId": "adcfe4dbbd835d3f52c518938303a79b",
    "dynasty": "清",
    "content": [
      "明月生东岭，波光一鉴开。",
      "欲寻甘露寺，更上妙高台。",
      "黄鹤千峰去，苍云万里来。",
      "无端吹觱篥，唤起洞龙哀。"
    ]
  },
  {
    "id": "adcfe4dbbd8ac983d5a94066003a35f1",
    "title": "丙午除夕偶成",
    "authorName": "姚学程",
    "authorId": "adcfe4dbbd8ac983d1457b72d1457b72",
    "dynasty": "清",
    "content": [
      "行踪历碌倦情加，客里迟旋北上车。",
      "腊雪一番调节气，春风十日换年华。",
      "辞将旧岁迎新岁，游遍山涯又水涯。",
      "已有归期传竹报，闺中无待卜镫花。"
    ]
  },
  {
    "id": "adcfe4dbbd8f01f5432c8f4a45ec3bd7",
    "title": "山村晚归",
    "authorName": "郭长清",
    "authorId": "adcfe4dbbd8f01f5d1457b72d1457b72",
    "dynasty": "清",
    "content": [
      "夕烟低罥绿杨丝，路畔酴醾落几枝。",
      "廿四番风春到尾，初三夜月细如眉。",
      "依稀人语樵还舍，轣辘车声犬吠篱。",
      "城郭归途犹十里，吟诗不觉马行迟。"
    ]
  },
  {
    "id": "adcfe4dbbd8f01f53c96a30e4323fcea",
    "title": "登孤竹城楼",
    "authorName": "郭长清",
    "authorId": "adcfe4dbbd8f01f5d1457b72d1457b72",
    "dynasty": "清",
    "content": [
      "槛外波光静不流，夕阳城郭万家秋。",
      "青莎断岸人呼渡，黄叶西风客倚楼。",
      "辽右山河千古壮，燕南烽火几时休。",
      "戎机无与书生事，惟愿群公借箸筹。"
    ]
  },
  {
    "id": "adcfe4dbbd91aa895067bb8330baa709",
    "title": "秋日早发尉氏县",
    "authorName": "邓献璋",
    "authorId": "adcfe4dbbd91aa89d1457b72d1457b72",
    "dynasty": "清",
    "content": [
      "尉氏征鞍早，行行入画中。",
      "深烟连断岸，斜月澹疏桐。",
      "驴背霜华冷，鸡声梦境空。",
      "东偏村落晓，柿叶烂秋红。"
    ]
  },
  {
    "id": "adcfe4dbbd91aa898b0509022cba0a89",
    "title": "都门送刘芳玖之官蜀中",
    "authorName": "邓献璋",
    "authorId": "adcfe4dbbd91aa89d1457b72d1457b72",
    "dynasty": "清",
    "content": [
      "青天不易上，蜀道古来难。",
      "十二巫峰里，飘然寄一官。",
      "雨云行处幻，琴鹤坐边寒。",
      "明岁北归雁，烦君寄羽翰。"
    ]
  },
  {
    "id": "adcfe4dbbd9661e43a6db057edd6032c",
    "title": "送董雨若西征",
    "authorName": "潘淳",
    "authorId": "adcfe4dbbd9661e4d1457b72d1457b72",
    "dynasty": "清",
    "content": [
      "笔砚宜焚久，虬髯铁裲裆。",
      "几年空作客，一醉即为乡。",
      "攀折官桥柳，悲歌古战场。",
      "回头尘滚滚，谁剧爱清狂。"
    ]
  },
  {
    "id": "adcfe4dbbd9661e45ca79d724601afe2",
    "title": "入关呈党二依草",
    "authorName": "潘淳",
    "authorId": "adcfe4dbbd9661e4d1457b72d1457b72",
    "dynasty": "清",
    "content": [
      "往事浑如梦，浮生亦有涯。",
      "不堪频记忆，且自惜年华。",
      "梁燕分明语，山桃次第花。",
      "春光无限好，都付阿谁家。"
    ]
  },
  {
    "id": "adcfe4dbbd9661e424b1638140d89d52",
    "title": "寄答田端云",
    "authorName": "潘淳",
    "authorId": "adcfe4dbbd9661e4d1457b72d1457b72",
    "dynasty": "清",
    "content": [
      "天边一雁过，仿佛入沅湘。",
      "霜雪榆关满，风烟楚塞长。",
      "故人经岁别，远道数行将。",
      "酒泠花寒日，离忧不暂忘。"
    ]
  },
  {
    "id": "adcfe4dbbd9661e424b1638121e1884e",
    "title": "寄答田端云",
    "authorName": "潘淳",
    "authorId": "adcfe4dbbd9661e4d1457b72d1457b72",
    "dynasty": "清",
    "content": [
      "纬萧河上客，于世本无争。",
      "晒药惟烦妇，题诗不爱名。",
      "艰难悲万里，飞动悔平生。",
      "空具扶犁手，何年遂耦耕。"
    ]
  },
  {
    "id": "adcfe4dbbd9661e4badf1d9c9505541b",
    "title": "赠杨朗溪",
    "authorName": "潘淳",
    "authorId": "adcfe4dbbd9661e4d1457b72d1457b72",
    "dynasty": "清",
    "content": [
      "廿载神相接，方壶步后尘。",
      "人间云物变，我辈性情真。",
      "渌酒频烧烛，青山许卜邻。",
      "明年重问渡，不复叹迷津。"
    ]
  },
  {
    "id": "adcfe4dbbd9661e4d6157ac06f8bed90",
    "title": "遗兴",
    "authorName": "潘淳",
    "authorId": "adcfe4dbbd9661e4d1457b72d1457b72",
    "dynasty": "清",
    "content": [
      "万事束高阁，关心现在身。",
      "何人光汗简，几辈没风尘。",
      "晚食无须肉，高歌信有神。",
      "乾坤容啸傲，谁道老夫贫。"
    ]
  },
  {
    "id": "adcfe4dbbd9661e49a600670a03c2303",
    "title": "书碧山堂稿后",
    "authorName": "潘淳",
    "authorId": "adcfe4dbbd9661e4d1457b72d1457b72",
    "dynasty": "清",
    "content": [
      "性癖耽寻老古锥，岩中宴坐已多时。",
      "忽惊片片花沾袂，又读田郎一卷诗。"
    ]
  },
  {
    "id": "adcfe4dbbd9661e4858d8940746f4323",
    "title": "山途",
    "authorName": "潘淳",
    "authorId": "adcfe4dbbd9661e4d1457b72d1457b72",
    "dynasty": "清",
    "content": [
      "一峰回处小桥崎，风磴松枝亚竹枝。",
      "溪水拖蓝山扑翠，大痴图画右丞诗。"
    ]
  },
  {
    "id": "adcfe4dbbd9661e44eaefb833bdce2eb",
    "title": "赠元允修观察",
    "authorName": "潘淳",
    "authorId": "adcfe4dbbd9661e4d1457b72d1457b72",
    "dynasty": "清",
    "content": [
      "君才十时流，名场累侘傺。",
      "夜光暗投人，鲜不按剑视。",
      "夙具礌砢节，怀中甘灭刺。",
      "放棹游山阴，新诗秋鹤唳。",
      "千岩与万壑，笔底纷然会。",
      "归来举似我，此宁毕君事。",
      "时乎难再来，幸睹雍熙世。"
    ]
  },
  {
    "id": "adcfe4dbbd9661e4d342f1f55df3f9ce",
    "title": "商丘访宋五西珝",
    "authorName": "潘淳",
    "authorId": "adcfe4dbbd9661e4d1457b72d1457b72",
    "dynasty": "清",
    "content": [
      "荻花如雪雁来天，重过西州泪尽然。",
      "把袂乍惊千里外，题襟却忆十年前。",
      "场登秫稻新篘酒，地近陂塘旋击鲜。",
      "相对莫愁人渐老，嵇康懒慢合高眼。"
    ]
  },
  {
    "id": "adcfe4dbbda3e7413d46eab835af9ba0",
    "title": "与友人山中夜坐",
    "authorName": "王孙蔚",
    "authorId": "adcfe4dbbda3e741d1457b72d1457b72",
    "dynasty": "清",
    "content": [
      "偶然缘水岸，落日见幽栖。",
      "野暮烟藏寺，山空月过溪。",
      "结篱松磴下，借树草堂低。",
      "明早如无事，披云更杖藜。"
    ]
  },
  {
    "id": "adcfe4dbbda3e741d053bb76d414caff",
    "title": "与石徽音饮酒",
    "authorName": "王孙蔚",
    "authorId": "adcfe4dbbda3e741d1457b72d1457b72",
    "dynasty": "清",
    "content": [
      "阅世亦云尽，如君未易遭。",
      "交情今管鲍，侠气古荆高。",
      "霜落镫前剑，花飞梦后毫。",
      "肯拚倾倒兴，不惜鹔鹴袍。"
    ]
  },
  {
    "id": "adcfe4dbbda3e7417a5c5a9029d96f11",
    "title": "将至应山",
    "authorName": "王孙蔚",
    "authorId": "adcfe4dbbda3e741d1457b72d1457b72",
    "dynasty": "清",
    "content": [
      "前山将入楚，秣马识曾游。",
      "风土渔樵旧，江村父老留。",
      "苔沈宋玉宅，日照鄂王楼。",
      "眼底飞鸿在，还须郑侠谋。"
    ]
  },
  {
    "id": "adcfe4dbbda3e74125b69193ef34e9b6",
    "title": "初发里门留别",
    "authorName": "王孙蔚",
    "authorId": "adcfe4dbbda3e741d1457b72d1457b72",
    "dynasty": "清",
    "content": [
      "年年高卧拟柴桑，何事骊歌动别觞。",
      "鸡肋浮名劳去就，鹿冠微愿惜行藏。",
      "征鞯渐欲登山路，回首何能忘草堂。",
      "作客更从今日始，二陵秋色正苍茫。"
    ]
  },
  {
    "id": "adcfe4dbbda3e7413c6c3444467bfec2",
    "title": "赋赠卢司李",
    "authorName": "王孙蔚",
    "authorId": "adcfe4dbbda3e741d1457b72d1457b72",
    "dynasty": "清",
    "content": [
      "蓟门相对故人情，同拜新纶事远征。",
      "明月一轮巴子国，秋风匹马鄂王城。",
      "羞言桑孔多心计，旧识于张有盛名。",
      "他日江天遥忆处，黄矶白渚楚云平。"
    ]
  },
  {
    "id": "adcfe4dbbda3e7419dffa7d12c7a1397",
    "title": "秋赴长安途次晋中杂兴",
    "authorName": "王孙蔚",
    "authorId": "adcfe4dbbda3e741d1457b72d1457b72",
    "dynasty": "清",
    "content": [
      "行人去去复青山，策马西风了未闲。",
      "碧草难寻绵上陇，白云何处雁门关。",
      "三更晓角来霜里，一片秋声在树间。",
      "此际萧森愁欲起，不缘客路亦潸潸。"
    ]
  },
  {
    "id": "adcfe4dbbda3e7417c149831ada766be",
    "title": "江行杂感",
    "authorName": "王孙蔚",
    "authorId": "adcfe4dbbda3e741d1457b72d1457b72",
    "dynasty": "清",
    "content": [
      "才离越岭又吴湄，寥落江湖忆故居。",
      "感愤千秋《鹦鹉赋》，雅骚一代《鹧鸪》诗。",
      "篱栽黄菊知今是，路入桃花自古疑。",
      "乘兴莫停明月棹，辋川山色待王维。"
    ]
  },
  {
    "id": "adcfe4dbbda3e7417c149831d8f82486",
    "title": "江行杂感",
    "authorName": "王孙蔚",
    "authorId": "adcfe4dbbda3e741d1457b72d1457b72",
    "dynasty": "清",
    "content": [
      "芙蓉山色有无间，烟棹芦花千里还。",
      "远涧寒声移晚树，晴江落照上秋山。",
      "逢人尽说风尘苦，出世方知云水闲。",
      "昨夜终南来梦里，宛然三径扣松关。"
    ]
  },
  {
    "id": "adcfe4dbbda3e741c7745307fd156038",
    "title": "早发峡石驿",
    "authorName": "王孙蔚",
    "authorId": "adcfe4dbbda3e741d1457b72d1457b72",
    "dynasty": "清",
    "content": [
      "西岩马首向层霄，秋树平明烟未消。",
      "寂寂空亭人不见，霜吹红叶过山桥。"
    ]
  },
  {
    "id": "adcfe4dbbda3e741f9476ec66d03df16",
    "title": "湘行绝句",
    "authorName": "王孙蔚",
    "authorId": "adcfe4dbbda3e741d1457b72d1457b72",
    "dynasty": "清",
    "content": [
      "幂䍥湖云淡带烟，渔镫明灭大堤边。",
      "风声夜半幽篁里，疑是湘灵廿五弦。"
    ]
  },
  {
    "id": "adcfe4dbbda3e741f9476ec6f082ab3c",
    "title": "湘行绝句",
    "authorName": "王孙蔚",
    "authorId": "adcfe4dbbda3e741d1457b72d1457b72",
    "dynasty": "清",
    "content": [
      "万里晴江落照迟，琵琶峰下小舟移。",
      "枫林日暮寒鸦影，飞入长沙贾傅祠。"
    ]
  },
  {
    "id": "adcfe4dbbda3e74160b33ac058761a71",
    "title": "秋江吟",
    "authorName": "王孙蔚",
    "authorId": "adcfe4dbbda3e741d1457b72d1457b72",
    "dynasty": "清",
    "content": [
      "轻舟如冯虚，江碧峰影倒。",
      "寥宇无尘埃，晴光动菱藻。",
      "幸因归棹闲，历此湖山好。",
      "寓眺日夕殊，佳景恣幽讨。",
      "向暮下江城，霜砧处处捣。",
      "时序已如此，我颜得无老。",
      "楚山风雨来，一夜白秋草。"
    ]
  },
  {
    "id": "adcfe4dbbdc8d5a2562cd36449b2f057",
    "title": "避地",
    "authorName": "方昌翰",
    "authorId": "adcfe4dbbdc8d5a2fface838af3303f8",
    "dynasty": "清",
    "content": [
      "避地危如巢幕燕，挈家情类触藩羊。",
      "一杯未饮心先醉，五夜含愁鬓欲霜。",
      "吾辈几人思蹈海，中原时事拟探汤。",
      "隆中圯上今何有，俯仰千秋意激昂。"
    ]
  },
  {
    "id": "adcfe4dbbdc8d5a22d2597de40cd3cef",
    "title": "大观亭",
    "authorName": "方昌翰",
    "authorId": "adcfe4dbbdc8d5a2fface838af3303f8",
    "dynasty": "清",
    "content": [
      "上凌霄汉下坡陀，眼底风帆日夜过。",
      "山色二龙开户牖，江声五月走鼋鼍。",
      "天连吴楚烟波阔，地接东南战伐多。",
      "四十年前吟啸处，那堪荆棘问铜驼。"
    ]
  },
  {
    "id": "adcfe4dbbdcaccaa102c4cedba3c3d66",
    "title": "琴川",
    "authorName": "周爔",
    "authorId": "adcfe4dbbdcaccaad1457b72d1457b72",
    "dynasty": "清",
    "content": [
      "古作海虞城，量地带山麓。",
      "中藏七道水，横亘东西属。",
      "建号曰琴川，焦尾天然琢。",
      "雨添韵自清，风荡波宁浊。",
      "近脉尚湖通，支流梅里续。",
      "忆昔几宰贤，莅兹顾名目。",
      "惟饮吴中水，能弹宓子曲。",
      "今舣宦游航，载归赋倍粟。",
      "冷冷只此存，清听销尘俗。"
    ]
  },
  {
    "id": "adcfe4dbbde1d97483e3d67b9ed7dc10",
    "title": "次牧《翁六月七日迎河东君于云间喜而有述》诗",
    "authorName": "何云",
    "authorId": "adcfe4dbbde1d974d1457b72d1457b72",
    "dynasty": "清",
    "content": [
      "锦衾爱绣两鸳鸯，罗荐嫌薰龙脑香。",
      "凤自丹山应蔽日，鸡从碧树莫登墙。",
      "鲛绡作帐宜冰簟，玳瑁为梁称玉堂。",
      "寄语秋来休驾鹊，银河从此接金昌。"
    ]
  },
  {
    "id": "adcfe4dbbde1d97483e3d67b1b0b7159",
    "title": "次牧《翁六月七日迎河东君于云间喜而有述》诗",
    "authorName": "何云",
    "authorId": "adcfe4dbbde1d974d1457b72d1457b72",
    "dynasty": "清",
    "content": [
      "织女迎秋欲到家，迢迢天汉未云赊。",
      "和风交倚琉璃扇，香雾深藏云母车。",
      "赋就锦篇催梦雨，妆成绣领待升霞。",
      "多情绛蜡浑如昼，剩取同心四照花。"
    ]
  },
  {
    "id": "adcfe4dbbde1d97483e3d67be0fcda5a",
    "title": "次牧《翁六月七日迎河东君于云间喜而有述》诗",
    "authorName": "何云",
    "authorId": "adcfe4dbbde1d974d1457b72d1457b72",
    "dynasty": "清",
    "content": [
      "鸳湖犹未比情深，蟾影只应照柳阴。",
      "结念芙蕖缘并蒂，关情栀子是同心。",
      "箫能迎鹤方知曲，琴解求凰始赏音。",
      "十斛明珠等闲事，头春争拟惜量金。"
    ]
  },
  {
    "id": "adcfe4dbbde1d974cbbf203aa2650d2a",
    "title": "留别小妓张凤",
    "authorName": "何云",
    "authorId": "adcfe4dbbde1d974d1457b72d1457b72",
    "dynasty": "清",
    "content": [
      "半载心期一夕休，晓风残月怅悠悠。",
      "刘晨去后花应谢，箫史归来凤少留。",
      "别梦易迷桃叶渡，离魂难上木兰舟。",
      "秦淮便是天河水，为有张星在上头。"
    ]
  },
  {
    "id": "adcfe4dbbde1d9740abfe7b33c16ba2f",
    "title": "杂诗从牧翁在西曹作",
    "authorName": "何云",
    "authorId": "adcfe4dbbde1d974d1457b72d1457b72",
    "dynasty": "清",
    "content": [
      "愁凭北酒缓中肠，情寄南云去路长。",
      "心似寒砧摇独杵，身同警枕转空床。",
      "梅花早白非关雪，蒲柳先衰可待霜。",
      "高足要津缘底事，也知老大是徒伤。"
    ]
  },
  {
    "id": "adcfe4dbbdeabafe21f9c689540231c1",
    "title": "即景怀华五贻堂",
    "authorName": "陆艺",
    "authorId": "adcfe4dbbdeabafed1457b72d1457b72",
    "dynasty": "清",
    "content": [
      "江风吹月上，松杪暗泉鸣。",
      "镫影凝寒重，秋声入户轻。",
      "倚栏人万里，对酒夜三更。",
      "隐隐西峰路，曾经此送行。"
    ]
  },
  {
    "id": "adcfe4dbbdeabafe3f817bf142a66e1e",
    "title": "高峣访友和杨慕如韵",
    "authorName": "陆艺",
    "authorId": "adcfe4dbbdeabafed1457b72d1457b72",
    "dynasty": "清",
    "content": [
      "市隐何由远俗喧，欣随胜友入仙源。",
      "云连树色微分岸，船载波光直到门。",
      "但有花时休罢酒，得看山处且开樽。",
      "年来颇解幽居趣，独乐宁须司马园。"
    ]
  },
  {
    "id": "adcfe4dbbdeac97f1777585b0e515634",
    "title": "溪上",
    "authorName": "张增庆",
    "authorId": "adcfe4dbbdeac97fd1457b72d1457b72",
    "dynasty": "清",
    "content": [
      "轻阴带斜日，杳霭前山夕。",
      "双鹭忽飞来，点破一溪碧。"
    ]
  },
  {
    "id": "adcfe4dbbdeac97f93589f201c822279",
    "title": "长信词",
    "authorName": "张增庆",
    "authorId": "adcfe4dbbdeac97fd1457b72d1457b72",
    "dynasty": "清",
    "content": [
      "天街雨过草萋萋，长信宫中乱鸟啼。",
      "莫向秋风泣纨扇，昭阳人在画楼西。"
    ]
  },
  {
    "id": "adcfe4dbbdf07bdd544b5863b033dde8",
    "title": "哀江岷樵中丞",
    "authorName": "蔡寿祺",
    "authorId": "adcfe4dbbdf07bddd1457b72d1457b72",
    "dynasty": "清",
    "content": [
      "罡风日夜起江滨，摧折东南柱石臣。",
      "诸葛有才方乐毅，贺兰无意救张巡。",
      "孤军竟尔成沙鹤，大节真堪泣鬼神。",
      "犹记腐儒曾献策，早将忠义达枫宸。"
    ]
  },
  {
    "id": "adcfe4dbbdf07bdd544b58639c804080",
    "title": "哀江岷樵中丞",
    "authorName": "蔡寿祺",
    "authorId": "adcfe4dbbdf07bddd1457b72d1457b72",
    "dynasty": "清",
    "content": [
      "危城援绝讵能全，百战余生一旦捐。",
      "投笔漫夸班定远，裹尸真见马文渊。",
      "丹心耿耿同朝惜，青史煌煌异日传。",
      "不为枌榆叨庇荫，临风也合泪潸然。"
    ]
  },
  {
    "id": "adcfe4dbbdf07bdd6f42cbc82a2f58b7",
    "title": "挽向军门荣",
    "authorName": "蔡寿祺",
    "authorId": "adcfe4dbbdf07bddd1457b72d1457b72",
    "dynasty": "清",
    "content": [
      "将星一夜堕江东，耿耿元精返太空。",
      "小丑孙恩仍负险，将军向宠竟无功。",
      "纵横雾气愁难扫，呜咽涛声恨不穷。",
      "两浙三吴失屏障，万家涕泪洒秋风。"
    ]
  },
  {
    "id": "adcfe4dbbdf07bdd6f42cbc8f1a72c30",
    "title": "挽向军门荣",
    "authorName": "蔡寿祺",
    "authorId": "adcfe4dbbdf07bddd1457b72d1457b72",
    "dynasty": "清",
    "content": [
      "粤西横槊战功高，吴楚奔驰胜算操。",
      "一代虎威谁继武，中原蚁贼尚如毛。",
      "兴唐裴郭偏无命，扶晋陶温枉自劳。",
      "帐下貔貅原可用，欲从李祐访星韬。"
    ]
  },
  {
    "id": "adcfe4dbbdf278b5a2d7a80cfdeed05a",
    "title": "山行遇雨",
    "authorName": "李逢时",
    "authorId": "adcfe4dbbdf278b5aa2a7737ba9a56ce",
    "dynasty": "清",
    "content": [
      "途中风雨积，夏五怯山寒。",
      "一水吞林吼，千峰引雾攒。",
      "危崖悬栈影，老马识溪滩。",
      "为问尘寰者，谁能得此欢。"
    ]
  },
  {
    "id": "adcfe4dbbdf278b55f2a38187be286ad",
    "title": "山居",
    "authorName": "李逢时",
    "authorId": "adcfe4dbbdf278b5aa2a7737ba9a56ce",
    "dynasty": "清",
    "content": [
      "幽栖傍碧水，水泻两山间。",
      "山近晴还雨，风轻云自闲。",
      "□□□□□，□□□□□。",
      "□□□□□，□□□□□。"
    ]
  },
  {
    "id": "adcfe4dbbe019e52d096709bda32361d",
    "title": "琉球难夷遭风到境加意抚恤照例护送诗以纪事",
    "authorName": "董正官",
    "authorId": "adcfe4dbbe019e52d1457b727503cfac",
    "dynasty": "清",
    "content": [
      "得生众命赖渔船，恭顺中山天亦怜。",
      "破艇底能漂海上，大龟屿恰属兰边。",
      "馆餐仰体怀柔远，额手欣看顶礼虔。",
      "此与琉球深夙契，前年护送又今年。"
    ]
  },
  {
    "id": "adcfe4dbbe019e52292c1b675d6ba6a9",
    "title": "兰防即事",
    "authorName": "董正官",
    "authorId": "adcfe4dbbe019e52d1457b727503cfac",
    "dynasty": "清",
    "content": [
      "兰山一路重巡边，轻坐篮舆便往旋。",
      "溪阔渡舠仍足涉，埔平行犊有车牵。",
      "竹围茅屋疏村落，柘厂砻房小懋迁。",
      "无数荒坪沙压断，稽今失垦又年年。"
    ]
  },
  {
    "id": "adcfe4dbbe019e52292c1b6708075700",
    "title": "兰防即事",
    "authorName": "董正官",
    "authorId": "adcfe4dbbe019e52d1457b727503cfac",
    "dynasty": "清",
    "content": [
      "虎寮马隘设防闲，半似沙喃逼内山。",
      "番害数从溪径出，庄屯都欠瓦楼环。",
      "牢穿莫惜亡羊补，虞备何嫌即鹿艰。",
      "丁壮甲田资保聚，石垣应在众擎间。"
    ]
  },
  {
    "id": "adcfe4dbbe019e52f3773a8855a9ebcc",
    "title": "兰阳杂咏八首",
    "authorName": "董正官",
    "authorId": "adcfe4dbbe019e52d1457b727503cfac",
    "dynasty": "清",
    "content": [
      "鳌岛斜拖象鼻长，天公设险界重洋。",
      "嘘帆兼候风南北，钩舵时防石显藏。",
      "米艇埯边行尚稳，草船浮海势难狂。",
      "梭巡楼舰终须慎，艋舺营师水一方。"
    ]
  },
  {
    "id": "adcfe4dbbe019e52f3773a88cacc6284",
    "title": "兰阳杂咏八首",
    "authorName": "董正官",
    "authorId": "adcfe4dbbe019e52d1457b727503cfac",
    "dynasty": "清",
    "content": [
      "想像三峰天外峣，现从岛国指三貂。",
      "猿梯直上云千仞，鸟道惟通路一条。",
      "望若茫茫西海隔，开兰步步北关遥。",
      "内山樵径来茶客，说距新庄只两朝。"
    ]
  },
  {
    "id": "adcfe4dbbe019e52f3773a884f813ab2",
    "title": "兰阳杂咏八首",
    "authorName": "董正官",
    "authorId": "adcfe4dbbe019e52d1457b727503cfac",
    "dynasty": "清",
    "content": [
      "凤竹原无雉堞名，藩篱捍蔽俨维城。",
      "复于隍卜苍筤老，瞻彼淇疑版筑成。",
      "翠幕一围资固圉，绿沉千个抵排兵。",
      "萧疏莫恃春云补，未雨修宜众手擎。"
    ]
  },
  {
    "id": "adcfe4dbbe019e52f3773a88c788ba87",
    "title": "兰阳杂咏八首",
    "authorName": "董正官",
    "authorId": "adcfe4dbbe019e52d1457b727503cfac",
    "dynasty": "清",
    "content": [
      "献地当年此熟番，社分卅六驻平原。",
      "译名武歹龟刘别，问俗榛狉鴂舌存。",
      "金鲤鱼悬双额喜，刺桐花发一年论。",
      "斗醪尺布售摹纸，忍极田租汉仔吞。"
    ]
  },
  {
    "id": "adcfe4dbbe019e52f3773a88502ab1ba",
    "title": "兰阳杂咏八首",
    "authorName": "董正官",
    "authorId": "adcfe4dbbe019e52d1457b727503cfac",
    "dynasty": "清",
    "content": [
      "闻道黔中雨势偏，秋冬兰雨更连绵。",
      "气迎塞北风掀浪，地处瀛东水上天。",
      "补石欲邀娲再鍊，变桑谁信海三迁。",
      "可怜冲压艰修复，租税年年泣废田。"
    ]
  },
  {
    "id": "adcfe4dbbe019e52f3773a889466da44",
    "title": "兰阳杂咏八首",
    "authorName": "董正官",
    "authorId": "adcfe4dbbe019e52d1457b727503cfac",
    "dynasty": "清",
    "content": [
      "百里民番错杂居，耕三耕一复何馀。",
      "荒坑试种人拼兽，浮埔经秋佃变渔。",
      "锄力丁男宜体恤，戈声甲仗戒粉挐。",
      "纵存地角无多隙，案吏犹谈报垦书。"
    ]
  },
  {
    "id": "adcfe4dbbe019e52f3773a883f6108b1",
    "title": "兰阳杂咏八首",
    "authorName": "董正官",
    "authorId": "adcfe4dbbe019e52d1457b727503cfac",
    "dynasty": "清",
    "content": [
      "此去汪洋接太空，传言万水尽朝宗。",
      "台阳琅峤难南渡，浙海舟山尚北通。",
      "乌石潮生归艇月，龟峰云起列屏风。",
      "蔡牵败退朱濆走，安土无忘击贼功。"
    ]
  },
  {
    "id": "adcfe4dbbe019e52f3773a88978e2b9f",
    "title": "兰阳杂咏八首",
    "authorName": "董正官",
    "authorId": "adcfe4dbbe019e52d1457b727503cfac",
    "dynasty": "清",
    "content": [
      "海角苍生共此生，腼然何独戾人情。",
      "饰金怪具髑髅癖，饮血群归鸟兽行。",
      "番割得毋忻搆祸，铁工疑亦暗赍兵。",
      "虽言隘隘难防遍，鬼怨糜粮瞰最明。"
    ]
  },
  {
    "id": "adcfe4dbbe019e52e6eddc1531fd79eb",
    "title": "由鸡笼口上三貂岭过双溪到远望坑界入噶玛兰境",
    "authorName": "董正官",
    "authorId": "adcfe4dbbe019e52d1457b727503cfac",
    "dynasty": "清",
    "content": [
      "闽峤东南尽海湾，重洋突涌大孱颜。",
      "鸡笼口踞全台北，信否来龙自鼓山。"
    ]
  },
  {
    "id": "adcfe4dbbe019e52e6eddc159c6fceec",
    "title": "由鸡笼口上三貂岭过双溪到远望坑界入噶玛兰境",
    "authorName": "董正官",
    "authorId": "adcfe4dbbe019e52d1457b727503cfac",
    "dynasty": "清",
    "content": [
      "不畏番林蓊翳迷，不嫌鸟道与云齐。",
      "盱衡小立三貂岭，大海茫茫转在西。"
    ]
  },
  {
    "id": "adcfe4dbbe019e52e6eddc159e248499",
    "title": "由鸡笼口上三貂岭过双溪到远望坑界入噶玛兰境",
    "authorName": "董正官",
    "authorId": "adcfe4dbbe019e52d1457b727503cfac",
    "dynasty": "清",
    "content": [
      "一夜飞逾黑水沟，山中又见大溪流。",
      "危帆甫卸还呼渡，真个无边宦海浮。"
    ]
  },
  {
    "id": "adcfe4dbbe019e52e6eddc153acc2759",
    "title": "由鸡笼口上三貂岭过双溪到远望坑界入噶玛兰境",
    "authorName": "董正官",
    "authorId": "adcfe4dbbe019e52d1457b727503cfac",
    "dynasty": "清",
    "content": [
      "云水天真以漏名，山灵慰我霁颜生。",
      "海邦风气殊中土，不喜随车雨喜晴。"
    ]
  },
  {
    "id": "adcfe4dbbe031d884237cec035f2271f",
    "title": "十四夜观龙舟二首",
    "authorName": "王坤",
    "authorId": "adcfe4dbbe031d88d1457b72d1457b72",
    "dynasty": "清",
    "content": [
      "遮须难觅彩云笺，却使瑶姬怨碧天。",
      "桃叶有舟空掩映，竹枝无谱尚缠绵。"
    ]
  },
  {
    "id": "adcfe4dbbe031d884237cec0b45b7951",
    "title": "十四夜观龙舟二首",
    "authorName": "王坤",
    "authorId": "adcfe4dbbe031d88d1457b72d1457b72",
    "dynasty": "清",
    "content": [
      "回心水爱双波折，长命灯愁两地悬。",
      "生怪珠廉依旧敞，梦中尚复赋游仙。"
    ]
  },
  {
    "id": "adcfe4dbbe031d8869b6eeed56594d01",
    "title": "瓠岱里索题龙舟辞得十二绝",
    "authorName": "王坤",
    "authorId": "adcfe4dbbe031d88d1457b72d1457b72",
    "dynasty": "清",
    "content": [
      "生怜楚客降庚寅，争驾飞凫棹水滨。",
      "锦缆千寻联雁齿，靴纹万叠蹙鱼麟。"
    ]
  },
  {
    "id": "adcfe4dbbe031d8869b6eeed685b7a52",
    "title": "瓠岱里索题龙舟辞得十二绝",
    "authorName": "王坤",
    "authorId": "adcfe4dbbe031d88d1457b72d1457b72",
    "dynasty": "清",
    "content": [
      "居人夙好叶公龙，更与涛头写幻踪。",
      "钲鼓喧阗铙吹亲，短歌剧喜问吴侬。"
    ]
  },
  {
    "id": "adcfe4dbbe031d8869b6eeed50b88aac",
    "title": "瓠岱里索题龙舟辞得十二绝",
    "authorName": "王坤",
    "authorId": "adcfe4dbbe031d88d1457b72d1457b72",
    "dynasty": "清",
    "content": [
      "十里波光净曲尘，牙旗锦帜各争新。",
      "东家女订西家女，桥上人看桥下人。"
    ]
  },
  {
    "id": "adcfe4dbbe031d8869b6eeed84fce321",
    "title": "瓠岱里索题龙舟辞得十二绝",
    "authorName": "王坤",
    "authorId": "adcfe4dbbe031d88d1457b72d1457b72",
    "dynasty": "清",
    "content": [
      "绝顶危楼架碧空，居然弹指现玲珑。",
      "缘知伎仿长生殿，也在机关一线中。"
    ]
  },
  {
    "id": "adcfe4dbbe031d8869b6eeedf5de1c03",
    "title": "瓠岱里索题龙舟辞得十二绝",
    "authorName": "王坤",
    "authorId": "adcfe4dbbe031d88d1457b72d1457b72",
    "dynasty": "清",
    "content": [
      "远水粼粼绿正滋，好凭彩鹢载金卮。",
      "纱窗到处开云母，锦瑟谁家按雪儿。"
    ]
  },
  {
    "id": "adcfe4dbbe031d8869b6eeedddfacbc1",
    "title": "瓠岱里索题龙舟辞得十二绝",
    "authorName": "王坤",
    "authorId": "adcfe4dbbe031d88d1457b72d1457b72",
    "dynasty": "清",
    "content": [
      "一缕情丝宛转通，淩波瞥见去匆匆。",
      "轻模柳叶眉边月，楼外桃花扇底风。"
    ]
  },
  {
    "id": "adcfe4dbbe23f4ffe46d0ef253cc31ec",
    "title": "重赴宜章",
    "authorName": "龚立海",
    "authorId": "adcfe4dbbe23f4ffd1457b72d1457b72",
    "dynasty": "清",
    "content": [
      "十载高台傍定王，秋空一雁又南翔。",
      "惭无楚典蓃鸡次，喜有神风借马当。",
      "久别山疑逢旧友，惯游人似未离乡。",
      "不知都慰当年柳，故垒萧萧剩几行。"
    ]
  },
  {
    "id": "adcfe4dbbe240e2fc2b56ee52048c348",
    "title": "奉寄秋谷兄山居",
    "authorName": "赵执端",
    "authorId": "adcfe4dbbe240e2fd1457b72d1457b72",
    "dynasty": "清",
    "content": [
      "闻说幽栖处，全家住翠微。",
      "偶同流水出，间伴倦云归。",
      "既喜清心迹，还堪远是非。",
      "相从空夙约，心事叹多违。"
    ]
  },
  {
    "id": "adcfe4dbbe240e2f56865378352146d3",
    "title": "读仲韬东皋集漫题",
    "authorName": "赵执端",
    "authorId": "adcfe4dbbe240e2fd1457b72d1457b72",
    "dynasty": "清",
    "content": [
      "束发慕通达，呫哔二十年。",
      "五谷不能分，安知衣食端。",
      "瓠叶与槐花，所遇良迍邅。",
      "旧业浸以荒，五亩成石田。",
      "贤哉北郭生，丘壑甘栖盘。",
      "戴笠狎风雨，负耒乘云烟。",
      "犯晓腰镰出，斜阳饮犊还。",
      "辍耕古原上，长吟秋树前。",
      "新诗亦已清，岁功良足观。",
      "顾我无所成，壮志徒颓然。",
      "愿为沮与溺，耦耕南亩间。"
    ]
  },
  {
    "id": "adcfe4dbbe2d9dfece84ad509fc04f2d",
    "title": "秋日之郡舟行即事",
    "authorName": "曹洪梁",
    "authorId": "adcfe4dbbe2d9dfed1457b72d1e946f4",
    "dynasty": "清",
    "content": [
      "小艇乘潮发，行来傍野塘。",
      "岸移杨柳影，风送稻花香。",
      "轻橹分秋水，孤帆扇夕阳。",
      "人家烟树外，此景最苍茫。"
    ]
  },
  {
    "id": "adcfe4dbbe491bc631e5aa9611222ecc",
    "title": "拟郭景纯游仙诗",
    "authorName": "许式金",
    "authorId": "adcfe4dbbe491bc6d1457b72d1457b72",
    "dynasty": "清",
    "content": [
      "富贵浮云视，高歌步蓬瀛。",
      "朝种瓜五色，夕餐芝九茎。",
      "山深足栖息，采药求长生。",
      "王乔云中舄，子晋岭上笙。",
      "清泉煮白石，凌虚上玉京。",
      "抗志出尘表，何为恋干旌。"
    ]
  },
  {
    "id": "adcfe4dbbe491bc631e5aa964727603c",
    "title": "拟郭景纯游仙诗",
    "authorName": "许式金",
    "authorId": "adcfe4dbbe491bc6d1457b72d1457b72",
    "dynasty": "清",
    "content": [
      "匡庐与天台，中多隐逸叟。",
      "日月明轩窗，烟霞带户牖。",
      "杳无人迹到，名姓知谁某。",
      "得毋老与庄，列真自古有。",
      "振衣千仞冈，天外任昂首。",
      "仙骨本珊珊，羽化诚非偶。",
      "潜修志倘坚，乔松皆我友。"
    ]
  },
  {
    "id": "adcfe4dbbe491bc631e5aa96799564a9",
    "title": "拟郭景纯游仙诗",
    "authorName": "许式金",
    "authorId": "adcfe4dbbe491bc6d1457b72d1457b72",
    "dynasty": "清",
    "content": [
      "青鸾集珠树，合鸣清且幽。",
      "紫藤绕古柏，夭娇如蟠虬。",
      "岩栖有高士，濯足临清流。",
      "偶然发长啸，万壑松风秋。",
      "白鹤来云中，招我阆苑游。",
      "褰衣揖黄石，挹袖从浮邱。",
      "沧桑无今古，日月常悠悠。"
    ]
  },
  {
    "id": "adcfe4dbbe49cc912cf1b457541e995c",
    "title": "落花",
    "authorName": "龚炳",
    "authorId": "adcfe4dbbe49cc91d1457b72d1457b72",
    "dynasty": "清",
    "content": [
      "梁园学舞不胜春，力怯东风罥草茵。",
      "日暮飘零作红雨，过墙犹是坠楼人。"
    ]
  },
  {
    "id": "adcfe4dbbe49cc9151a7e9f6c38949ab",
    "title": "西宫秋怨",
    "authorName": "龚炳",
    "authorId": "adcfe4dbbe49cc91d1457b72d1457b72",
    "dynasty": "清",
    "content": [
      "叶落空庭渐有声，长门深锁月斜明。",
      "玉阶寂寞无人迹，秋草年年傍我生。"
    ]
  },
  {
    "id": "adcfe4dbbe54b88f6b60318e7c6e4b70",
    "title": "泮水荷香",
    "authorName": "陈思敬",
    "authorId": "adcfe4dbbe54b88fd1457b72d1457b72",
    "dynasty": "清",
    "content": [
      "悠然相对可忘言，指点沙鸥与水鸳。",
      "月下亭亭才伫立，风前落落自偏反。",
      "扁舟轻载绿阴满，短袖时携香气温。",
      "胜地有怀频眺玩，未须采采涉江垠。"
    ]
  },
  {
    "id": "adcfe4dbbe54b88fc498066bc1d0424d",
    "title": "兔丝花",
    "authorName": "陈思敬",
    "authorId": "adcfe4dbbe54b88fd1457b72d1457b72",
    "dynasty": "清",
    "content": [
      "弱质不能自强持，蓬麻寄托却非宜。",
      "可怜零落浑如许，昨夜秋风又倒吹。"
    ]
  },
  {
    "id": "adcfe4dbbe54b88faa8690f88e88bb71",
    "title": "茉莉花",
    "authorName": "陈思敬",
    "authorId": "adcfe4dbbe54b88fd1457b72d1457b72",
    "dynasty": "清",
    "content": [
      "亦有微香浪得名，可怜妖媚被时轻。",
      "纷纷篱畔成无奈，莫怨狂风太薄情。"
    ]
  },
  {
    "id": "adcfe4dbbe62df43dd5bd15147e0cfa6",
    "title": "初闻罢官",
    "authorName": "邹山",
    "authorId": "adcfe4dbbe62df43d1457b72d1457b72",
    "dynasty": "清",
    "content": [
      "到今方赐罢，执政恕微官。",
      "覆局终何定，才休便已安。",
      "旁人为削色，稚子羡加餐。",
      "正好赋归去，《移文》报北山。"
    ]
  },
  {
    "id": "adcfe4dbbe68aa66d1536364b0691776",
    "title": "湖上迟魏大未至见寄",
    "authorName": "胡思敬",
    "authorId": "adcfe4dbbe68aa66d1457b72d1457b72",
    "dynasty": "清",
    "content": [
      "万种伤心事，伤心只在心。",
      "解人惟见汝，避禄早归林。",
      "但倚书为命，宁愁突不黔。",
      "他年徵野史，应向鲁溪寻。"
    ]
  },
  {
    "id": "adcfe4dbbe68aa66d153636415436a97",
    "title": "湖上迟魏大未至见寄",
    "authorName": "胡思敬",
    "authorId": "adcfe4dbbe68aa66d1457b72d1457b72",
    "dynasty": "清",
    "content": [
      "细数南州彦，谁居第一流。",
      "吾侪姑自勉，硕果听天留。",
      "未息巴人讼，方怀漆室忧。",
      "足音终寂寂，垂涕望高丘。"
    ]
  },
  {
    "id": "adcfe4dbbe68aa6684023281293e6af4",
    "title": "江亭小集",
    "authorName": "胡思敬",
    "authorId": "adcfe4dbbe68aa66d1457b72d1457b72",
    "dynasty": "清",
    "content": [
      "辇下文章日寥寂，孤亭兀坐一轩眉。",
      "春阴酽酽寻茶梦，宿草茫茫入酒悲。",
      "欲障浊尘风又起，乍聆清呗日将移。",
      "眼中百雉岧峣甚，曾陷危城听鼓鼙。"
    ]
  },
  {
    "id": "adcfe4dbbe68aa66d4657f43201fd019",
    "title": "送江杏村还莆田",
    "authorName": "胡思敬",
    "authorId": "adcfe4dbbe68aa66d1457b72d1457b72",
    "dynasty": "清",
    "content": [
      "江郎鬓发垂垂白，一伏青蒲便挂冠。",
      "大道黄尘驰羽盖，长门秋雨赋齐纨。",
      "酒边骂坐须如磔，梦里朝天涕亦寒。",
      "欲补谏书成野史，墨池馀沈起波澜。"
    ]
  },
  {
    "id": "adcfe4dbbe68aa66d4657f4360147086",
    "title": "送江杏村还莆田",
    "authorName": "胡思敬",
    "authorId": "adcfe4dbbe68aa66d1457b72d1457b72",
    "dynasty": "清",
    "content": [
      "归卧柴桑种秫田，东华回首泪潸然。",
      "九乌未落惊弓堕，一鹗孤飞愧瓦全。",
      "遗献待寻晞发集，朗吟遥盼浣花笺。",
      "他时幸践还山约，迟汝同烹第六泉。"
    ]
  },
  {
    "id": "adcfe4dbbe68aa66facd5fee4438c289",
    "title": "寄秦按察滇中",
    "authorName": "胡思敬",
    "authorId": "adcfe4dbbe68aa66d1457b72d1457b72",
    "dynasty": "清",
    "content": [
      "词客南迁雁未来，百年怀抱向谁开。",
      "遥瞻爨玩行师地，颇惜承明著作才。",
      "三策平边官豸节，一言耸听失乌台。",
      "水曹诗事谁能说，回首觚棱有百哀。"
    ]
  },
  {
    "id": "adcfe4dbbe68aa66d98c66f4f399547f",
    "title": "晦若临别贻笺有侥幸不死冀得再见之辞因赋长句奉慰",
    "authorName": "胡思敬",
    "authorId": "adcfe4dbbe68aa66d1457b72d1457b72",
    "dynasty": "清",
    "content": [
      "昔贤忧乱惟祈死，身死犹存耿耿心。",
      "今日天将留硕果，吾侪祸不到东林。",
      "信陵醇酒馀孤愤，杜甫麻鞋托苦吟。",
      "他日南归作流寓，昆山犹可托知音。"
    ]
  },
  {
    "id": "adcfe4dbbe68aa66579c5cb757e428dc",
    "title": "清明出郭访袁忠悯墓",
    "authorName": "胡思敬",
    "authorId": "adcfe4dbbe68aa66d1457b72d1457b72",
    "dynasty": "清",
    "content": [
      "行行路何纡，黯黯春将暮。老鸦衔纸钱，挂在梧桐树。",
      "十亩荒园径丈碑，云是胜朝都督墓。都督来，敌胆怖。",
      "手挽强弓身短裤，八千健儿塞下募，召封平台中使趣，宠以貂裘劳以酺。",
      "一朝谣诼起，五城塞黄雾。大道横尸不敢收，妻孥尽室投边戍。",
      "沈阳铁骑坚如山，设间陷君君勿悟。峣峣龙井关，谁实纵之度。",
      "慷慨勤王师，千里来相赴。自坏长城快敌雠，九州一错真难铸。",
      "地下孤魂不可招，閟宫疑有神呵护。珠娘窈窕来上坟，沽酒脱裙香满路。",
      "乱世生才疑不祥，蛾眉愈好人愈妒。君不见辽师一溃关门开，经略烦冤向谁诉。",
      "头颅裹血行九边，尚坐汪杨代行赂。"
    ]
  },
  {
    "id": "adcfe4dbbe68aa665d263240e376a34f",
    "title": "别谢文节公祠",
    "authorName": "胡思敬",
    "authorId": "adcfe4dbbe68aa66d1457b72d1457b72",
    "dynasty": "清",
    "content": [
      "鬼星犯座斗柄移，海风吹折枯桑枝。翻山倒海地轴裂，六鳌并力孱难支。",
      "丈夫屹立未可惧，剥复相代会有时。吾乡宋末有二老，不以节见谁则知。",
      "谢公无官亦无禄，并无一旅随奔驰。敌军开门受降表，大江南北无立锥。",
      "聘书到门以死拒，窃愿上比古伯夷。仲尼尊周守臣分，宜于革命多恕词。",
      "《三百篇》终录《商颂》，未敢滥及《采薇》诗。首阳饿死志未白，不遇公等当告谁。",
      "太公蒙面诛妲己，应立微子而臣之。马前数语寓史法，左右敢以兵甲施。",
      "大义凛凛在万世，公急起与相扶持。当公变名学卖卜，混迹岂屑同子皮。",
      "麻衣大哭建阳市，一琴一砚常相随。砚则毁矣琴则碎，铜驼卧棘秋生悲。",
      "幽燕古俗尚奇节，庙食于此佥曰宜。我欲从公卜死所，公其鉴我示我龟。",
      "骊驹在户不忍别，愿荐兰芷招湘累。悯忠相去不咫尺，恨未一读《曹娥碑》。"
    ]
  },
  {
    "id": "adcfe4dbbe6facad0966c160ca222ea9",
    "title": "漫题",
    "authorName": "宋湘",
    "authorId": "adcfe4dbbe6facadcefab442f442d33f",
    "dynasty": "清",
    "content": [
      "种菜英雄老，游山婚嫁迟。",
      "仙名留饮酒，官职折吟诗。",
      "肝胆今谁照，年华有镜知。",
      "飞鸿杳天际，独立看云时。"
    ]
  },
  {
    "id": "adcfe4dbbe6facad9c4956766d7ab890",
    "title": "接家信",
    "authorName": "宋湘",
    "authorId": "adcfe4dbbe6facadcefab442f442d33f",
    "dynasty": "清",
    "content": [
      "口有平安报，中宵泪亦多。",
      "经年曾不至，一纸定如何？",
      "为子可堪此，持缄重自讹。",
      "那禁先手战？",
      "老父字成蝌。"
    ]
  },
  {
    "id": "adcfe4dbbe6facadb02863209c532738",
    "title": "读杜工部集四首",
    "authorName": "宋湘",
    "authorId": "adcfe4dbbe6facadcefab442f442d33f",
    "dynasty": "清",
    "content": [
      "此老愁心极，千秋一擅场。",
      "不成为稷契，终得掩曹扬。",
      "流落才招取，遭逢事感伤。",
      "安排诗作史，有意果苍苍？"
    ]
  },
  {
    "id": "adcfe4dbbe6facadb02863205b46205f",
    "title": "读杜工部集四首",
    "authorName": "宋湘",
    "authorId": "adcfe4dbbe6facadcefab442f442d33f",
    "dynasty": "清",
    "content": [
      "献赋初心在，参谋百计违。",
      "艰难留草履，涕泪说戎衣。",
      "谏草无人见，朝班有梦归。",
      "十年秦蜀路，又逐楚云飞。"
    ]
  },
  {
    "id": "adcfe4dbbe6facadb028632081a6c48e",
    "title": "读杜工部集四首",
    "authorName": "宋湘",
    "authorId": "adcfe4dbbe6facadcefab442f442d33f",
    "dynasty": "清",
    "content": [
      "满目虽多事，扁舟亦可怜。",
      "逢人皆乞食，访道不成仙。",
      "兀傲开元老，峥嵘大历年。",
      "落花漫新句，风雨暮江前。"
    ]
  },
  {
    "id": "adcfe4dbbe6facadb028632093cef553",
    "title": "读杜工部集四首",
    "authorName": "宋湘",
    "authorId": "adcfe4dbbe6facadcefab442f442d33f",
    "dynasty": "清",
    "content": [
      "自许诗堪老，原知死更传。",
      "山川书剑过，歌哭日星悬。",
      "发岂风尘白，心犹道路怜。",
      "千秋江汉月，寂寞亦娟娟。"
    ]
  },
  {
    "id": "adcfe4dbbe6facadbd1f32e49b19caf8",
    "title": "适读杜少陵寄五弟诗，见其与四亡弟同名，掩卷感绝",
    "authorName": "宋湘",
    "authorId": "adcfe4dbbe6facadcefab442f442d33f",
    "dynasty": "清",
    "content": [
      "生离犹恻恻，死别况茫茫。",
      "破箧文长閟，残封蠹已僵。",
      "多年偷堕泪，有父在高堂。",
      "不见坟头草，而今又六霜。"
    ]
  },
  {
    "id": "adcfe4dbbe6facadc69226928871ede6",
    "title": "脚病",
    "authorName": "宋湘",
    "authorId": "adcfe4dbbe6facadcefab442f442d33f",
    "dynasty": "清",
    "content": [
      "瘦马伤蹄日，英雄抚髀时。",
      "避人扶小竖，削杖废长棰。",
      "筋骨千锤折，乾坤一絷维。",
      "平生浪蓬转，今日守株为。"
    ]
  },
  {
    "id": "adcfe4dbbe6facad88c1188dab43b20c",
    "title": "山斋秋夜四首",
    "authorName": "宋湘",
    "authorId": "adcfe4dbbe6facadcefab442f442d33f",
    "dynasty": "清",
    "content": [
      "树雨残留滴，林风远递生。",
      "无霜灯壁冷，有字草虫清。",
      "顿挫名心死，峥嵘病骨鸣。",
      "难孤山外月，蹩躠绕阶行。"
    ]
  },
  {
    "id": "adcfe4dbbe6facad88c1188d0a99ddc4",
    "title": "山斋秋夜四首",
    "authorName": "宋湘",
    "authorId": "adcfe4dbbe6facadcefab442f442d33f",
    "dynasty": "清",
    "content": [
      "乍见山河影，西窗一抹痕。",
      "渐多微碍树，又上欲当门。",
      "孤客荒吟思，沈疴负酒樽。",
      "掩关愁索卧，牢落梦中论。"
    ]
  },
  {
    "id": "adcfe4dbbe6facad88c1188d99a511e0",
    "title": "山斋秋夜四首",
    "authorName": "宋湘",
    "authorId": "adcfe4dbbe6facadcefab442f442d33f",
    "dynasty": "清",
    "content": [
      "不寝非关冷，何悲亦为秋。",
      "井栏鸣斗叶，帘角入牵牛。",
      "书剑怜生计，江湖感昔游。",
      "披衣行更坐，风露一萤流。"
    ]
  },
  {
    "id": "adcfe4dbbe6facad88c1188d96d1b861",
    "title": "山斋秋夜四首",
    "authorName": "宋湘",
    "authorId": "adcfe4dbbe6facadcefab442f442d33f",
    "dynasty": "清",
    "content": [
      "纂纂将英菊，离离就熟葵。",
      "叶明团露细，香暗着风迟。",
      "客味闲难得，秋心静易知。",
      "呼童看北斗，城柝夜何其。"
    ]
  },
  {
    "id": "adcfe4dbbe6facaddf0495cf2e01362f",
    "title": "泞道示仆",
    "authorName": "宋湘",
    "authorId": "adcfe4dbbe6facadcefab442f442d33f",
    "dynasty": "清",
    "content": [
      "我还尘满面，尔敢足争人。",
      "努力泥途走，回头虎豹嗔。",
      "目原无富贵，心莫枉酸辛。",
      "归去衣聊浣，先酬五字新。"
    ]
  },
  {
    "id": "adcfe4dbbe6facad32e35bced0c8704e",
    "title": "肺病",
    "authorName": "宋湘",
    "authorId": "adcfe4dbbe6facadcefab442f442d33f",
    "dynasty": "清",
    "content": [
      "骨发秋风入，山猿咳嗽如。",
      "聒邻疑老大，废业负居诸。",
      "高枕年无赖，垂头月有余。",
      "可怜成底事，四十此寒樗。"
    ]
  },
  {
    "id": "adcfe4dbbe6facadc06c022f440fa9b2",
    "title": "乾隆癸丑中秋，陈榕溪夫子自三河遣人走京师，招湘读书官舍，且命即日束装，趁节赏月，盖下车之第七日也。距今夕乃五年矣。夫子俸满不迁，湘复留滞都门，偃蹇如故。极思来会此节，一话万端，以病新起不果。对月孤吟，惆怅无极，时嘉庆三年戊午八月十五夜",
    "authorName": "宋湘",
    "authorId": "adcfe4dbbe6facadcefab442f442d33f",
    "dynasty": "清",
    "content": [
      "忆客三河县，今宵忽五年。",
      "感时瓜已熟，纪事月频圆。",
      "后会知何地，相违况眼前。",
      "平生一师弟，欲语转茫然。"
    ]
  },
  {
    "id": "adcfe4dbbe6facadc06c022fce8938fd",
    "title": "乾隆癸丑中秋，陈榕溪夫子自三河遣人走京师，招湘读书官舍，且命即日束装，趁节赏月，盖下车之第七日也。距今夕乃五年矣。夫子俸满不迁，湘复留滞都门，偃蹇如故。极思来会此节，一话万端，以病新起不果。对月孤吟，惆怅无极，时嘉庆三年戊午八月十五夜",
    "authorName": "宋湘",
    "authorId": "adcfe4dbbe6facadcefab442f442d33f",
    "dynasty": "清",
    "content": [
      "宦辙还如此，羁踪那复论。",
      "冯唐垂白首，芳草漫王孙。",
      "一病连三月，孤斟冗半蹲。",
      "遥知对良夜，感旧亦声吞。"
    ]
  },
  {
    "id": "adcfe4dbbe6facad64653edf0c41a2fa",
    "title": "小篱二首",
    "authorName": "宋湘",
    "authorId": "adcfe4dbbe6facadcefab442f442d33f",
    "dynasty": "清",
    "content": [
      "骤夕我愁雨，沉阴天忽开。",
      "小篱成独坐，冷客或能来。",
      "爱菊频探蕊，倾家一举杯。",
      "饥乌谁饭尔？",
      "落叶走枯苔。"
    ]
  },
  {
    "id": "adcfe4dbbe6facad64653edf2d573ab9",
    "title": "小篱二首",
    "authorName": "宋湘",
    "authorId": "adcfe4dbbe6facadcefab442f442d33f",
    "dynasty": "清",
    "content": [
      "客久邻儿狎，招群过短墙。",
      "但无惊蜀犬，亦爱舞商羊。",
      "病脚关门懒，秋声满屋凉。",
      "明年回首地，吹壁记行藏。"
    ]
  },
  {
    "id": "adcfe4dbbe6facad8319461d156c9aa2",
    "title": "支离四首",
    "authorName": "宋湘",
    "authorId": "adcfe4dbbe6facadcefab442f442d33f",
    "dynasty": "清",
    "content": [
      "著书无笔力，饮酒亦支离。",
      "眼底传人少，身前造物疑。",
      "闲花开自落，小圃我同谁。",
      "又是年垂晚，秋光到九时。"
    ]
  },
  {
    "id": "adcfe4dbbe6facad8319461d7e41dd60",
    "title": "支离四首",
    "authorName": "宋湘",
    "authorId": "adcfe4dbbe6facadcefab442f442d33f",
    "dynasty": "清",
    "content": [
      "爱菊嫌篱破，编篱护菊来。",
      "前年新种树，一半老成材。",
      "何处海潮汐，有车雷往回。",
      "闭门甘寂寞，怀古一登台。"
    ]
  },
  {
    "id": "adcfe4dbbe6facad8319461d49f081e6",
    "title": "支离四首",
    "authorName": "宋湘",
    "authorId": "adcfe4dbbe6facadcefab442f442d33f",
    "dynasty": "清",
    "content": [
      "久客名何在？",
      "奇穷骨奈骄。",
      "百思唯睡好，一枕得春饶。",
      "惜字留残刺，倾家赎敝貂。",
      "天寒日更短，庭树亦萧萧。"
    ]
  },
  {
    "id": "adcfe4dbbe6facad8319461de8b14ae1",
    "title": "支离四首",
    "authorName": "宋湘",
    "authorId": "adcfe4dbbe6facadcefab442f442d33f",
    "dynasty": "清",
    "content": [
      "落日衔林半，归禽各对呼。",
      "两三巡灶犬，五六候门奴。",
      "自笑客何者，能如耕也无？",
      "南山田二顷，四壁满瓜壶。"
    ]
  },
  {
    "id": "adcfe4dbbe6facadf2d3771ba085c2a8",
    "title": "闻雁",
    "authorName": "宋湘",
    "authorId": "adcfe4dbbe6facadcefab442f442d33f",
    "dynasty": "清",
    "content": [
      "只道霜应落，宁知雁已飞。",
      "寒空千响咽，独夜一灯微。",
      "到我门前水，逢人月下机。",
      "莫因无字去，须得有书归。"
    ]
  },
  {
    "id": "adcfe4dbbe6facad79dda79a89090162",
    "title": "重闻",
    "authorName": "宋湘",
    "authorId": "adcfe4dbbe6facadcefab442f442d33f",
    "dynasty": "清",
    "content": [
      "后雁续前雁，前鸣催后鸣。",
      "追飞应不远，急响若为情。",
      "月塞千山迥，霜天一夜明。",
      "如何北游者，不解向南征。"
    ]
  },
  {
    "id": "adcfe4dbbe6facad48b39d199f8c9d32",
    "title": "又闻",
    "authorName": "宋湘",
    "authorId": "adcfe4dbbe6facadcefab442f442d33f",
    "dynasty": "清",
    "content": [
      "每到人声定，长空又雁声。",
      "一年秋几夜，万里月孤明。",
      "作客原无赖，浮生复尔情。",
      "独怜来去易，偏挟羽毛轻。"
    ]
  },
  {
    "id": "adcfe4dbbe6facadf418d46b8684695f",
    "title": "陈榕溪师来札，辄有何有何无龟勉求之语。感集惭迸，系以短句",
    "authorName": "宋湘",
    "authorId": "adcfe4dbbe6facadcefab442f442d33f",
    "dynasty": "清",
    "content": [
      "只字堪千古，双鱼抵万金。",
      "正闻穷到骨，仍道客关心。",
      "俸半贫交减，恩全贱子深。",
      "邺风持好咏，和泪一长吟。"
    ]
  },
  {
    "id": "adcfe4dbbe6facadd8febc1c5e42e881",
    "title": "查大理家藏谢文节桥亭卜卦砚属余为诗",
    "authorName": "宋湘",
    "authorId": "adcfe4dbbe6facadcefab442f442d33f",
    "dynasty": "清",
    "content": [
      "摩挲剩墨玉庚庚，想见夷齐万古情。",
      "国既无人焉问卜，臣犹有母此埋名。",
      "从容岂愧文丞相，流落曾闻玉带生。",
      "同是山头一方石，人歌人哭至今并。"
    ]
  },
  {
    "id": "adcfe4dbbe6facade2924b35c05fd16e",
    "title": "南西门外游春即事",
    "authorName": "宋湘",
    "authorId": "adcfe4dbbe6facadcefab442f442d33f",
    "dynasty": "清",
    "content": [
      "好雨连番春已归，柳梢深浅绿成围。",
      "踏青天气晴三日，卖酒人家水半扉。",
      "草色尽迷公子马，花香都上美人衣。",
      "曲他沙暖鸳鸯睡，莫打芦芽恼鸭飞。"
    ]
  },
  {
    "id": "adcfe4dbbe6facadf6b30af1a6df088c",
    "title": "舟泊岳阳郭外",
    "authorName": "宋湘",
    "authorId": "adcfe4dbbe6facadcefab442f442d33f",
    "dynasty": "清",
    "content": [
      "楚山千里来江上，秋色三分入洞庭。",
      "初夜星辰黏渚白，落帆天地扑船青。",
      "客心无寄吟山鬼，舟路多间检水经。",
      "明日移桡向何处，岳阳城郭树冥冥。"
    ]
  },
  {
    "id": "adcfe4dbbe6facad0c8e8d1452742120",
    "title": "题昆明池大观楼壁",
    "authorName": "宋湘",
    "authorId": "adcfe4dbbe6facadcefab442f442d33f",
    "dynasty": "清",
    "content": [
      "空翠波光入酒杯，天风环佩亦仙才。",
      "杜陵眼老旌旗失，蛮徼云深关塞开。",
      "万里星辰依北极，百年草木上春台。",
      "君看一带山河影，浩荡蓬壶月照来。"
    ]
  },
  {
    "id": "adcfe4dbbe6facadecb315694923c4e7",
    "title": "八月十五日得四川官军扫荡安乐坪贼匪捷报二首",
    "authorName": "宋湘",
    "authorId": "adcfe4dbbe6facadcefab442f442d33f",
    "dynasty": "清",
    "content": [
      "谈兵不到草莱臣，闻喜犹能作颂声。",
      "三载圣人劳旰食，万方赤子请长缨。",
      "原知此辈鱼游釜，颇费将军灶减营。",
      "拉朽摧枯好乘胜，河清还我旧升平。"
    ]
  },
  {
    "id": "adcfe4dbbe6facadecb315696803e5ad",
    "title": "八月十五日得四川官军扫荡安乐坪贼匪捷报二首",
    "authorName": "宋湘",
    "authorId": "adcfe4dbbe6facadcefab442f442d33f",
    "dynasty": "清",
    "content": [
      "上皇万寿圣皇朝，一片红旗到九霄。",
      "自是天庥应如响，谁逃国法妄兴妖。",
      "势成破竹师无敌，幕有巢乌将勿骄。",
      "即待春农归洗甲，便趋春殿共闻韶。"
    ]
  },
  {
    "id": "adcfe4dbbe6facadc6c95ef8b7d00964",
    "title": "题画美人睡起三首",
    "authorName": "宋湘",
    "authorId": "adcfe4dbbe6facadcefab442f442d33f",
    "dynasty": "清",
    "content": [
      "看看一意慵，宵中疑被酒。",
      "下床不唤人，钗子枕前后。"
    ]
  },
  {
    "id": "adcfe4dbbe6facadc6c95ef8b149ab9f",
    "title": "题画美人睡起三首",
    "authorName": "宋湘",
    "authorId": "adcfe4dbbe6facadcefab442f442d33f",
    "dynasty": "清",
    "content": [
      "帘钩簌簌鸣，衣带纤纤弄。",
      "想是寻不来，分明有残梦。"
    ]
  },
  {
    "id": "adcfe4dbbe6facadc6c95ef80b3dad2d",
    "title": "题画美人睡起三首",
    "authorName": "宋湘",
    "authorId": "adcfe4dbbe6facadcefab442f442d33f",
    "dynasty": "清",
    "content": [
      "开落瓶上花，消息炉中火。",
      "犹怜初睡时，添香理花朵。"
    ]
  },
  {
    "id": "adcfe4dbbe6facad2ee51755c29e55d7",
    "title": "说诗",
    "authorName": "宋湘",
    "authorId": "adcfe4dbbe6facadcefab442f442d33f",
    "dynasty": "清",
    "content": [
      "池塘春草妙难寻，泥落空梁苦用心。",
      "若比大江流日夜，哀丝豪竹在知音。"
    ]
  },
  {
    "id": "adcfe4dbbe6facad2ee51755ea8febbd",
    "title": "说诗",
    "authorName": "宋湘",
    "authorId": "adcfe4dbbe6facadcefab442f442d33f",
    "dynasty": "清",
    "content": [
      "涂脂傅粉画长眉，按拍循腔疾复迟。",
      "学过邯郸多少步，可怜挨户卖歌儿。"
    ]
  },
  {
    "id": "adcfe4dbbe6facad2ee517550e3f429a",
    "title": "说诗",
    "authorName": "宋湘",
    "authorId": "adcfe4dbbe6facadcefab442f442d33f",
    "dynasty": "清",
    "content": [
      "读书万卷真须破，念佛千声好是空。",
      "多少英雄齐下泪，一生缠死笔头中。"
    ]
  },
  {
    "id": "adcfe4dbbe6facad2ee51755013f9d7e",
    "title": "说诗",
    "authorName": "宋湘",
    "authorId": "adcfe4dbbe6facadcefab442f442d33f",
    "dynasty": "清",
    "content": [
      "心源探到古人初，征实翻空总自如。",
      "好把臭皮囊洗净，神仙楼阁在高虚。"
    ]
  },
  {
    "id": "adcfe4dbbe6facad2ee517557a03922f",
    "title": "说诗",
    "authorName": "宋湘",
    "authorId": "adcfe4dbbe6facadcefab442f442d33f",
    "dynasty": "清",
    "content": [
      "文章妙绝有邱迟，一纸书中百首诗。",
      "正在将军旗鼓处，忽然花杂草长时。"
    ]
  },
  {
    "id": "adcfe4dbbe6facad2ee5175572e486c0",
    "title": "说诗",
    "authorName": "宋湘",
    "authorId": "adcfe4dbbe6facadcefab442f442d33f",
    "dynasty": "清",
    "content": [
      "三百诗人岂有诗，都成绝唱沁心脾。",
      "今人不讲源头水，只问支流派是谁。"
    ]
  },
  {
    "id": "adcfe4dbbe6facad2ee51755d6f56157",
    "title": "说诗",
    "authorName": "宋湘",
    "authorId": "adcfe4dbbe6facadcefab442f442d33f",
    "dynasty": "清",
    "content": [
      "学韩学杜学髯苏，自是排场与众殊。",
      "若使自家无曲子，等闲铙鼓与笙竽。"
    ]
  },
  {
    "id": "adcfe4dbbe6facad2ee51755b44804c0",
    "title": "说诗",
    "authorName": "宋湘",
    "authorId": "adcfe4dbbe6facadcefab442f442d33f",
    "dynasty": "清",
    "content": [
      "豫章出地势轮囷，细草孤花亦可人。",
      "独有五通仙杜老，各还命脉各精神。"
    ]
  },
  {
    "id": "adcfe4dbbe6facad1296ef529655fcbb",
    "title": "小圃四绝句",
    "authorName": "宋湘",
    "authorId": "adcfe4dbbe6facadcefab442f442d33f",
    "dynasty": "清",
    "content": [
      "槐树两年无此荣，抽枝接叶花细生。",
      "落英才扫又满地，围屋山蜂争晓晴。"
    ]
  },
  {
    "id": "adcfe4dbbe6facad1296ef52f15f9eeb",
    "title": "小圃四绝句",
    "authorName": "宋湘",
    "authorId": "adcfe4dbbe6facadcefab442f442d33f",
    "dynasty": "清",
    "content": [
      "客中寸土不易得，屋角墙根皆莳花。",
      "连日雨多藤蔓死，篱头再补及秋瓜。"
    ]
  },
  {
    "id": "adcfe4dbbe6facad1296ef52a2478f98",
    "title": "小圃四绝句",
    "authorName": "宋湘",
    "authorId": "adcfe4dbbe6facadcefab442f442d33f",
    "dynasty": "清",
    "content": [
      "名花天下口如一，草花一处一名殊。",
      "爱汝颜色得妍好，南人也学北人呼。"
    ]
  },
  {
    "id": "adcfe4dbbe6facad1296ef527295fbb8",
    "title": "小圃四绝句",
    "authorName": "宋湘",
    "authorId": "adcfe4dbbe6facadcefab442f442d33f",
    "dynasty": "清",
    "content": [
      "园中众花以色胜，一二色少以香多。",
      "夜深独起坐风露，时有清声闻落柯。"
    ]
  },
  {
    "id": "adcfe4dbbe6facadea3dd12912db9d2b",
    "title": "秋阴三绝句",
    "authorName": "宋湘",
    "authorId": "adcfe4dbbe6facadcefab442f442d33f",
    "dynasty": "清",
    "content": [
      "秋阴如梦不思醒，暮雨朝风亦自停。",
      "园里菊英三百本，争人瘦影入虚棂。"
    ]
  },
  {
    "id": "adcfe4dbbe6facadea3dd129d23978a7",
    "title": "秋阴三绝句",
    "authorName": "宋湘",
    "authorId": "adcfe4dbbe6facadcefab442f442d33f",
    "dynasty": "清",
    "content": [
      "不关多病故人疏，昼掩柴门百虑除。",
      "削竹补篱深护菊，移香就枕细摊书。"
    ]
  },
  {
    "id": "adcfe4dbbe6facadea3dd129b3e9d5d8",
    "title": "秋阴三绝句",
    "authorName": "宋湘",
    "authorId": "adcfe4dbbe6facadcefab442f442d33f",
    "dynasty": "清",
    "content": [
      "通家子弟陈香浦，百里能分小摘梨。",
      "枨触旧游秋又老，盘山红叶寺东西。"
    ]
  },
  {
    "id": "adcfe4dbbe6facad5246ac3caac4834f",
    "title": "人皆议少陵绝句为短，予以少陵自不肯为人之所长。若夫古今派别，焉可诬也。杜自云，法自儒家有，心从弱岁疲。或辄以别调目之，是可异已。作二绝句",
    "authorName": "宋湘",
    "authorId": "adcfe4dbbe6facadcefab442f442d33f",
    "dynasty": "清",
    "content": [
      "岂果开元天宝间，文章司命付梨园？",
      "诸公自有旗亭见，不爱田家老瓦盆。"
    ]
  },
  {
    "id": "adcfe4dbbe6facad5246ac3cbabf7aec",
    "title": "人皆议少陵绝句为短，予以少陵自不肯为人之所长。若夫古今派别，焉可诬也。杜自云，法自儒家有，心从弱岁疲。或辄以别调目之，是可异已。作二绝句",
    "authorName": "宋湘",
    "authorId": "adcfe4dbbe6facadcefab442f442d33f",
    "dynasty": "清",
    "content": [
      "满眼余波为绮丽，少陵家法必风骚。",
      "千秋尚有昌黎老，流出昆仑第二条。"
    ]
  },
  {
    "id": "adcfe4dbbe6facadba4073d37db82dc4",
    "title": "与人论东坡诗二首",
    "authorName": "宋湘",
    "authorId": "adcfe4dbbe6facadcefab442f442d33f",
    "dynasty": "清",
    "content": [
      "纵不前贤畏后生，名山胜水本无形。",
      "唐翻晋案颜家帖，几首唐诗守六经？"
    ]
  },
  {
    "id": "adcfe4dbbe6facadba4073d3f7041f3f",
    "title": "与人论东坡诗二首",
    "authorName": "宋湘",
    "authorId": "adcfe4dbbe6facadcefab442f442d33f",
    "dynasty": "清",
    "content": [
      "一生心醉陶彭泽，暗地师资杜少陵。",
      "毕竟要还真面目，人豪才是戒来僧。"
    ]
  },
  {
    "id": "adcfe4dbbe6facad12ded2adf6a7f8bf",
    "title": "孤灯效玉川子五首",
    "authorName": "宋湘",
    "authorId": "adcfe4dbbe6facadcefab442f442d33f",
    "dynasty": "清",
    "content": [
      "无言无笑非无灯，破寺龛前可见曾？",
      "又是黄昏供一碗，我真成佛仆成僧。"
    ]
  },
  {
    "id": "adcfe4dbbe6facad12ded2ad62d5e7cb",
    "title": "孤灯效玉川子五首",
    "authorName": "宋湘",
    "authorId": "adcfe4dbbe6facadcefab442f442d33f",
    "dynasty": "清",
    "content": [
      "不帷不檠案无鼠，乍北乍南窗有风。",
      "忽听邻鸡声似海，始知身是住城中。"
    ]
  },
  {
    "id": "adcfe4dbbe6facad12ded2ada456bb89",
    "title": "孤灯效玉川子五首",
    "authorName": "宋湘",
    "authorId": "adcfe4dbbe6facadcefab442f442d33f",
    "dynasty": "清",
    "content": [
      "三尺尘埃壁上剑，数本散乱床头书。",
      "剑光耿耿雪抱匣，书声咿咿霜压庐。"
    ]
  },
  {
    "id": "adcfe4dbbe6facad12ded2ad47f083de",
    "title": "孤灯效玉川子五首",
    "authorName": "宋湘",
    "authorId": "adcfe4dbbe6facadcefab442f442d33f",
    "dynasty": "清",
    "content": [
      "数茎黄须兀自撚，每到三更三点时。",
      "童子不知聊破寂，背言穷死只吟诗。"
    ]
  },
  {
    "id": "adcfe4dbbe6facad12ded2ad768cb59c",
    "title": "孤灯效玉川子五首",
    "authorName": "宋湘",
    "authorId": "adcfe4dbbe6facadcefab442f442d33f",
    "dynasty": "清",
    "content": [
      "长夜喜坐苦油少，童时躲读憎油多。",
      "躲读喜坐等自废，蹉跎嗟尔将奈何。"
    ]
  },
  {
    "id": "adcfe4dbbe6facad4bcbba56067cee0d",
    "title": "家园杂忆四十韵",
    "authorName": "宋湘",
    "authorId": "adcfe4dbbe6facadcefab442f442d33f",
    "dynasty": "清",
    "content": [
      "作客何其久，回头昨少年。",
      "羁情空复尔，乡思故依然。",
      "籍隶梅州古，村名白渡前。",
      "衡门当水曲，老屋负崖巅。",
      "鳞次比邻接，瓜绵一脉延。",
      "世吾过二十，族众约三千。",
      "鸡犬家家有，桑麻处处连。",
      "先畴耕共牧，旧泽诵兼弦。",
      "伏腊童翁集，堂阶子姓联。",
      "豚蹄祈岁社，柏酒介眉筵。",
      "乐事丘园旧，良辰景物妍。",
      "冬初梅已笑，秋尽菊犹钿。",
      "是岸排篁竹，逢桥有木棉。",
      "楼浓红杏雨，溪淡绿杨烟。",
      "树树飞蝴蝶，山山答杜鹃。",
      "鹧鸪多草际，翡翠只沙边。",
      "候过清明节，人忙谷雨天。",
      "茶时偏麦熟，馌日又蚕眠。",
      "叱犊声喧野，湔裙影倒渊。",
      "蓑衣携锸出，箬笠采山还。",
      "有市才通里，凭栏即在川。",
      "两三江上阁，七八渡头船。",
      "风雨归渔筏，朝昏响涧泉。",
      "桐蹊开酒店，榕径歇柴肩。",
      "笋蕨纷投筥，鱼盐各守廛。",
      "檐堆柑子大，盘货荔枝鲜。",
      "生小贪游戏，情闲那弃捐？",
      "趁墟呼辈行，绕膝索馋钱。",
      "遇钓敲针学，逢花卷袖搴。",
      "长歌爱樵答，短笛羡牛牵。",
      "九日登高屐，中秋斗饮拳。",
      "踏青衫楚楚，访友带翩翩。",
      "课旷愁师责，来迟得母怜。",
      "江湖宁此志，漂泪竟成缘。",
      "始尚依南粤，今仍滞北燕。",
      "亭从五里别，月渐百回圆。",
      "积面尘难扫，骑驴蹇岂鞭。",
      "化缁原是素，入梦必于田。",
      "便好留盟誓，终当问陌阡。",
      "归来他日事，先倩画图传。"
    ]
  },
  {
    "id": "adcfe4dbbe6facad2d8cb83d9d77e5fc",
    "title": "忆少年",
    "authorName": "宋湘",
    "authorId": "adcfe4dbbe6facadcefab442f442d33f",
    "dynasty": "清",
    "content": [
      "老屋柴门树打头，青山屋后水自流。",
      "受书十日九逃学，恨不先生命牧牛。"
    ]
  },
  {
    "id": "adcfe4dbbe6facad35ea0429a0cd70a8",
    "title": "鱼梁江",
    "authorName": "宋湘",
    "authorId": "adcfe4dbbe6facadcefab442f442d33f",
    "dynasty": "清",
    "content": [
      "群山莽回互，众水争一门。",
      "横以巨石梁，喷薄若雷奔。",
      "汇作重安江，一夫当关尊。",
      "黔疆古靡莫，地险何盘盘。",
      "何人名响琴，万马空山闻。",
      "巨魈閟白日，孤鹘翻寒云。",
      "草木紧精爽，萧萧如有人。",
      "桥头车马客，衣袂堆黄尘。",
      "照影自叹息，百虑删纷纭。",
      "解悟成与亏，何处无昭文。"
    ]
  },
  {
    "id": "adcfe4dbbe6facad53aa3edd1787da10",
    "title": "城南明氏庄纳凉适余手持摺叠扇为吴兰雪自书萋香轩雨集之作遂用其韵",
    "authorName": "宋湘",
    "authorId": "adcfe4dbbe6facadcefab442f442d33f",
    "dynasty": "清",
    "content": [
      "万事莫如游约急，晓露沾袍草香湿。三分池馆七山林，下马径须花里人，花梢高挂青油笠。"
    ]
  },
  {
    "id": "adcfe4dbbe6facad53aa3edd86bd1651",
    "title": "城南明氏庄纳凉适余手持摺叠扇为吴兰雪自书萋香轩雨集之作遂用其韵",
    "authorName": "宋湘",
    "authorId": "adcfe4dbbe6facadcefab442f442d33f",
    "dynasty": "清",
    "content": [
      "不雨不日林风凉，城外昼比城中长。况是花壁青竹墙，酒边安得生夕阳，西山劝客飞千觞。"
    ]
  },
  {
    "id": "adcfe4dbbe6facad53aa3edd7bc56662",
    "title": "城南明氏庄纳凉适余手持摺叠扇为吴兰雪自书萋香轩雨集之作遂用其韵",
    "authorName": "宋湘",
    "authorId": "adcfe4dbbe6facadcefab442f442d33f",
    "dynasty": "清",
    "content": [
      "五十老翁醉露顶，白发满头媚花影。此心忽落江湖艇，江湖艇子风萧萧，秋在蒹葭尖上招。"
    ]
  },
  {
    "id": "adcfe4dbbe6facad543a12c7097a7d21",
    "title": "杂诗四首",
    "authorName": "宋湘",
    "authorId": "adcfe4dbbe6facadcefab442f442d33f",
    "dynasty": "清",
    "content": [
      "汲井下银瓶，起瓶月上手。",
      "泻水入银杯，举杯月亦有。",
      "纳之心与肠，足可转八九。",
      "八九转无端，扪之清且寒。",
      "谁谓心肠中，不能如井宽？"
    ]
  },
  {
    "id": "adcfe4dbbe6facad543a12c7a32c7b55",
    "title": "杂诗四首",
    "authorName": "宋湘",
    "authorId": "adcfe4dbbe6facadcefab442f442d33f",
    "dynasty": "清",
    "content": [
      "终日营华服，服成人已老。",
      "终日营大田，田多生细草。",
      "何为世间人，力与天争巧。",
      "长安尘满城，炎天日杲杲。",
      "何不典清酒，莫自使枯稿。"
    ]
  },
  {
    "id": "adcfe4dbbe6facad543a12c7bf108233",
    "title": "杂诗四首",
    "authorName": "宋湘",
    "authorId": "adcfe4dbbe6facadcefab442f442d33f",
    "dynasty": "清",
    "content": [
      "阅世四十年，忽忽叹无成。",
      "人苦不自知，百感戕其生。",
      "陶潜犹乞食，杜甫尚依人。",
      "吟诗岂在好，得酒还独倾。",
      "公卿闻羡人，我何羡公卿？"
    ]
  },
  {
    "id": "adcfe4dbbe6facad543a12c7a6b9da52",
    "title": "杂诗四首",
    "authorName": "宋湘",
    "authorId": "adcfe4dbbe6facadcefab442f442d33f",
    "dynasty": "清",
    "content": [
      "东风吹绿来，好鸟鸣窗树。",
      "往复不愆期，朝朝复暮暮。",
      "树下读书人，今读到何处？",
      "书亦不尽读，读者何所悟。",
      "枝叶脱节根，岂伊古人误？"
    ]
  },
  {
    "id": "adcfe4dbbe6facad41cb7a91fd721975",
    "title": "种花三首",
    "authorName": "宋湘",
    "authorId": "adcfe4dbbe6facadcefab442f442d33f",
    "dynasty": "清",
    "content": [
      "北院槐树阴，日光午未杲。",
      "南院阴不到，杲杲达昏晓。",
      "同时所种花，南黄北青了。",
      "青者岂不喜，阴多露亦少。",
      "黄者岂不怜，脉炼气深老。",
      "不信待他日，花开看谁好。",
      "人生立功名，岂在迟与早。"
    ]
  },
  {
    "id": "adcfe4dbbe6facad41cb7a91b93d934b",
    "title": "种花三首",
    "authorName": "宋湘",
    "authorId": "adcfe4dbbe6facadcefab442f442d33f",
    "dynasty": "清",
    "content": [
      "种木计十年，种花计一岁。",
      "取适耳目前，亦贵使其继。",
      "朝来买花苗，红紫杂琐细。",
      "僮仆争艺之，顷刻一庭砌。",
      "诘旦掇新华，良亦盛佳丽。",
      "顾予独永怀，秋风会时至。",
      "何不多种菊，以为晚节计。"
    ]
  },
  {
    "id": "adcfe4dbbe6facad41cb7a91125b15f3",
    "title": "种花三首",
    "authorName": "宋湘",
    "authorId": "adcfe4dbbe6facadcefab442f442d33f",
    "dynasty": "清",
    "content": [
      "瓜蔓三尺长，豆蔓三尺短。",
      "绿叶何盘盘，一一穿篱眼。",
      "篱眼纵且横，中间花为城。",
      "行列既布置，深浅亦调停。",
      "时时察虫蚁，保护根与茎。",
      "灌溉苟不惰，理可回干晴。"
    ]
  },
  {
    "id": "adcfe4dbbe6facadb6ec2322767e1130",
    "title": "夜雨",
    "authorName": "宋湘",
    "authorId": "adcfe4dbbe6facadcefab442f442d33f",
    "dynasty": "清",
    "content": [
      "连日天气蒸，春光快花剪。",
      "楼阁生暮阴，顿失棉衣暖。",
      "幽人观化心，事事不得懒。",
      "一更纸窗鸣，二更声忽断；",
      "三更启户出，掌湿不可卷。",
      "始知春雨细，一使春风软。",
      "檐响始不闻，树滴渐可辨。",
      "水虫涩新吟，炉烟回虚转。",
      "不觉倍怀人，残灯伴孤馆。"
    ]
  },
  {
    "id": "adcfe4dbbe6facad367c5409fd12022e",
    "title": "孤鹊诗并序",
    "authorName": "宋湘",
    "authorId": "adcfe4dbbe6facadcefab442f442d33f",
    "dynasty": "清",
    "content": [
      "无侣复无巢，日夕旅即次。",
      "一枝岂有择，双栖若无意。",
      "尔鹊何为者，得非抱贞义？",
      "方春二三月，群飞竞相媚。",
      "乐生物之情，志勤物之事。",
      "而鹊处其间，不闻亦不避。",
      "莫或余敢侮，侮者自不至。",
      "有时风动枝，略效雨缩翅。",
      "晴干听天时，欢喜付人世。",
      "此岂果鹊情，无由道鹊志。",
      "荧荧檐际星，照影不到地。",
      "明当复归来，独客户且闭。"
    ]
  },
  {
    "id": "adcfe4dbbe6facadefdbc3647025a7d2",
    "title": "寄郑三丙昌",
    "authorName": "宋湘",
    "authorId": "adcfe4dbbe6facadcefab442f442d33f",
    "dynasty": "清",
    "content": [
      "挂帆向风浪，进退交怦怦。",
      "终日坐车壁，轰轰如耳鸣。",
      "心口自相语，八九不得呈。",
      "浪定马解鞍，一梦来生平。",
      "欠伸复大噫，稍自闻其声。",
      "我与晓园子，文字为友生。",
      "久乃见肝胆，终而成弟兄。",
      "己酉与庚戌，两载同昏晨。",
      "山下丛书阁，风雨嘈嘈听。",
      "登堂拜寿母，啼笑杂孩婴。",
      "依依真家人，不闻鸡犬惊。",
      "衣食共盘椸，憧仆无斗争。",
      "我出车子车，我入灯子灯。",
      "并影检文史，交綦倾杯觥。",
      "有时并马出，赏花兼听莺。",
      "莺花亦有意，昵子还我亲。",
      "我贫累八口，子富非千塍。",
      "每当家书来，辄亦指一囷。",
      "我才愧比管，君义高同陈。",
      "人生非木石，安得无性情。",
      "尔后或小别，逐逐肥马尘。",
      "数月得相见，夜语恒无眠。",
      "相期共跋浪，大海飞鲲鲸。",
      "壬年七八月，夜夜秋风清。",
      "为我僦夏屋，踏月五羊城。",
      "岂意梁上材，不及爨下薪。",
      "敢喜珠出海，翻憾玉遗荆。",
      "子乃殊欣然，盛饯江之滨。",
      "长途沮行色，一一劳经营。",
      "辙迹一以北，百叠书殷勤。",
      "阔怀有岁月，笃契无关津。",
      "区区两蜗角，望我如望君。",
      "如此五六年，郁郁俱未伸。",
      "顾我须裹戟，知子眉含颦。",
      "我今尚留滞，非官縻帑银。",
      "骑驴北门出，风雪满其身。",
      "希冀捧一檄，为养非为名。",
      "笔砚焚且尽，酒债时交征。",
      "此心如槁木，宇内唯寓形。",
      "楼中红杏花，或留与子孙。",
      "初秋有人来，自言君比邻。",
      "闻子颇欲出，行行摇双旌。",
      "扫榻逾三月，倒屣虚一迎。",
      "想又不复来，或待明年春。",
      "如子二顷田，进止俱可凭。",
      "前书略己及，不复唇舌申。",
      "忆子送我时，索诗何丁宁。",
      "数载不一报，繄岂忘故人。",
      "亦欲得佳境，稍与句俱新。",
      "岂谓气蔬笋，摆脱全无因。",
      "积悃那可道，着手难为停。",
      "喁喁儿女语，拉杂交甘辛。",
      "寂寞首重回，诊缕情乃真。",
      "八千里顿首，珍重双红鳞。"
    ]
  },
  {
    "id": "adcfe4dbbe6facad2e6452fc02202a3e",
    "title": "看瓜",
    "authorName": "宋湘",
    "authorId": "adcfe4dbbe6facadcefab442f442d33f",
    "dynasty": "清",
    "content": [
      "去年瓜大今年小，今年瓜迟去年早。",
      "去年瓜好雨亦好，今年雨涝瓜苗夭。",
      "拖泥带水补种瓜，秋来的的瓜初花。",
      "风露清微日光爽，蜂腰莺脰交篱笆。",
      "先生顾之色亦喜，晚食得少味应美。",
      "但莫秋雨复秋田，打落瓜花兼瓜子。",
      "城外园丁一万家，可曾翻覆泥瓜车。"
    ]
  },
  {
    "id": "adcfe4dbbe6facad6b659cafd638f826",
    "title": "健马篇",
    "authorName": "宋湘",
    "authorId": "adcfe4dbbe6facadcefab442f442d33f",
    "dynasty": "清",
    "content": [
      "健马可用而不可用，老马不可用而可用。君不见健马一日可万里，腾风掣电血微泚，失脚已困沟中水。",
      "健马不可用而可用，老马可用而不可用。君不见老马百战胆不寒，出生入死天地宽，血肉臭腐皮骨干。",
      "马兮马兮予心酸。"
    ]
  },
  {
    "id": "adcfe4dbbe6facad19462f72f6bb4362",
    "title": "煮瓜三首",
    "authorName": "宋湘",
    "authorId": "adcfe4dbbe6facadcefab442f442d33f",
    "dynasty": "清",
    "content": [
      "厨舍逼侧来瓜香，童子咂咂围炉旁。",
      "入秋几日瓜可食，却忆春初分瓜秧。",
      "先生种瓜如种玉，日日浇瓜浇不足。",
      "釜中霍霍亦可怜，饥来且果先生腹。"
    ]
  },
  {
    "id": "adcfe4dbbe6facad19462f729e4145a5",
    "title": "煮瓜三首",
    "authorName": "宋湘",
    "authorId": "adcfe4dbbe6facadcefab442f442d33f",
    "dynasty": "清",
    "content": [
      "担头卖瓜满街走，园中摘瓜我自有。",
      "耆秦人炙省吾炙，味亦相同趣则否。",
      "先生不是东陵侯，汉阴之臾难可俦。",
      "只欲自号老农圃，妇子远隔生人愁。"
    ]
  },
  {
    "id": "adcfe4dbbe6facad19462f72e71a5ee2",
    "title": "煮瓜三首",
    "authorName": "宋湘",
    "authorId": "adcfe4dbbe6facadcefab442f442d33f",
    "dynasty": "清",
    "content": [
      "伐檀伐檀河之干，园有瓜兮长且团。",
      "于国于家一无补，安得假借非素飧。",
      "先生潦倒牛马走，万事蹉跎可回首。",
      "再欲作歌声己酸，不如有瓜且赊酒。"
    ]
  },
  {
    "id": "adcfe4dbbe6facadafcba939d345141d",
    "title": "十月十五日夜雪一首",
    "authorName": "宋湘",
    "authorId": "adcfe4dbbe6facadcefab442f442d33f",
    "dynasty": "清",
    "content": [
      "檐日晚尚明，野烟昏已满。",
      "禁城柝递深，人海声遥缓。",
      "大噫一以息，寒邻百相款。",
      "昏灯照敞裘，滞客婴荒馆。",
      "移几俯炽炉，取泉注深碗。",
      "疏棂莹新明，虚幌薄馀暖。",
      "倒影浮楼台，流光接町疃。",
      "呀呀驴何鸣，浙浙叶微伴。",
      "检时正小雪，纪日当中浣。",
      "兆丰期匪愆，集霰晷叶短。",
      "以兹阴阳调，则喜灾沴罕。",
      "前者蓂一叶，窥天手寸管。",
      "曰朔乌则亏，曰望兔斯断。",
      "而皆浓阴护，章亥不足算。",
      "舜心自有云，宣时漫多旱。",
      "穆穆两圣人，旰食不忘远。",
      "合信德回天，况谈山压卵。",
      "洗兵岂无日，挽河即堪盥。",
      "纷纷楚蜀隅，踆踆麋鹿转。",
      "此皆太平民，轻弃百家酂。",
      "文德以远怀，武功亦载缵。",
      "歼渠咸维新，诞告在用亶。",
      "春牛郭北眠，思妇城南懒。",
      "诸将夫何人，庖丁识大窾。",
      "此夜倘入蔡，作碑韩谁袒。"
    ]
  },
  {
    "id": "adcfe4dbbe6facadff8e82569c288cfa",
    "title": "范蠡载西施图歌",
    "authorName": "宋湘",
    "authorId": "adcfe4dbbe6facadcefab442f442d33f",
    "dynasty": "清",
    "content": [
      "越王己霸吴王死，夜半传呼索西子。西子功成可以止，范大夫曰鸱夷矣。",
      "鸱夷何处寻，路人都指吴江心。宁知消夏湾前路，自出门来生怕住。",
      "若耶溪畔记相逢，只有一人真是故。无端歌舞可奈何，国恩知己两情多。",
      "白纻衣边浣纱泪，乌栖台侧采莲歌。朝亦复采莲，暮亦复采莲，妾心五湖水，妾梦五湖烟。",
      "五湖船头打两桨，五湖船尾芦葭响。钱刀意气付闲评，估客渔娘空比象。",
      "年年湖水绿油油，君王寿考臣扁舟。扁舟只在湖心里，一日扬帆一日留。",
      "如何不向湖头醉，郎本英雄妾本媚。十年辛苦百年闲，回头莫说吴宫事。",
      "吴王宫前有鹧鸪，越王宫前亦鹧鸪，千秋谁氏扁舟图。",
      "吁嗟乎，伍大夫。"
    ]
  },
  {
    "id": "adcfe4dbbe6facadff8e825646eece09",
    "title": "范蠡载西施图歌",
    "authorName": "宋湘",
    "authorId": "adcfe4dbbe6facadcefab442f442d33f",
    "dynasty": "清",
    "content": [
      "男儿生不军门杀贼子，泪泪江湖空老死。男儿报国岂必定封侯，美人醇酒复何求。",
      "乾坤浩荡山河悠，渔竿三尺当春流。波上鸳鸯沙上宿，日日双双任去留。",
      "大夫姓范人姓施，为问行人知不知。千金到手即挥洒，明日陶朱今子皮。",
      "世间万事谁真假，才道芙蓉又野马。十年变作吴宫秋，谁是当时浣纱者？",
      "吁嗟乎，君红粉，我白头，湖中有酒湖中游。仰天大笑出门去，西施即在湖中住。"
    ]
  },
  {
    "id": "adcfe4dbbe770fa2ab0fd8f96f3cd1ba",
    "title": "赠于晦若",
    "authorName": "陈澧",
    "authorId": "adcfe4dbbe770fa26e79ed05e1314fc0",
    "dynasty": "清",
    "content": [
      "桂海奇才出，英锋不可当。",
      "问年甫终机，读史似钱王。",
      "虎气必腾上，言谈宜善藏。",
      "参天二千尺，浑不露文章。"
    ]
  },
  {
    "id": "adcfe4dbbe770fa2a5fecea56cebee3a",
    "title": "题潘鸿轩茂才百花卷",
    "authorName": "陈澧",
    "authorId": "adcfe4dbbe770fa26e79ed05e1314fc0",
    "dynasty": "清",
    "content": [
      "拈出五色笔，齐开百种花。",
      "喧之沧海日，烂若赤城霞。",
      "草木谁能状，诗书信有华。",
      "骚坛推巨手，莫认画师家。"
    ]
  },
  {
    "id": "adcfe4dbbe770fa2d2893ad298bdba95",
    "title": "秋夜即事",
    "authorName": "陈澧",
    "authorId": "adcfe4dbbe770fa26e79ed05e1314fc0",
    "dynasty": "清",
    "content": [
      "中秋一醉不嫌迟，莫负今宵把酒卮。",
      "人有幽怀爱深夜，天将明月答新诗。",
      "四山雨气全成水，一桁楼阴倒入池。",
      "野鹤间鸥都睡了，此时清兴有谁知。"
    ]
  },
  {
    "id": "adcfe4dbbe770fa2bc154470cfb1f1dc",
    "title": "感旧",
    "authorName": "陈澧",
    "authorId": "adcfe4dbbe770fa26e79ed05e1314fc0",
    "dynasty": "清",
    "content": [
      "先师程侍郎，雄文兼硕儒。肯于侍坐间，问我读何书。",
      "我以《汉书》对，又问读何如。我言性善忘，读过几如无。",
      "师言不在记，记诵学乃粗。岂欲摘隽语，以资词赋欤。",
      "汉室之兴衰，班史之规模。读之能识此，乃为握其枢。",
      "廿年记师说，书以置座隅。"
    ]
  },
  {
    "id": "adcfe4dbbe780f0d9b3c8316472249c9",
    "title": "禾中感旧",
    "authorName": "汪文桂",
    "authorId": "adcfe4dbbe780f0dd1457b72d1457b72",
    "dynasty": "清",
    "content": [
      "白头无复古人存，清昼萧然静掩门。",
      "锄菜径迷新草色，垒巢梁涴旧泥痕。",
      "数椽差足遮风雪，千载曾经长子孙。",
      "回忆家园好风景，饧香粥白与谁论。"
    ]
  },
  {
    "id": "adcfe4dbbe82a0b1eea1ab6899f75df9",
    "title": "奉和牧翁催妆词四首",
    "authorName": "许经",
    "authorId": "adcfe4dbbe82a0b1d1457b72d1457b72",
    "dynasty": "清",
    "content": [
      "秀泖遥通银汉潮，先期一月鹊填桥。",
      "妆楼那有炎敲到，玉女头盆雪未消。"
    ]
  },
  {
    "id": "adcfe4dbbe82a0b1eea1ab68b8694aac",
    "title": "奉和牧翁催妆词四首",
    "authorName": "许经",
    "authorId": "adcfe4dbbe82a0b1d1457b72d1457b72",
    "dynasty": "清",
    "content": [
      "莫是前身柳七郎，晓风残月玉人傍。",
      "要将学士新词比，恰好横江双鹤翔。"
    ]
  },
  {
    "id": "adcfe4dbbe82a0b1eea1ab68f03a7f71",
    "title": "奉和牧翁催妆词四首",
    "authorName": "许经",
    "authorId": "adcfe4dbbe82a0b1d1457b72d1457b72",
    "dynasty": "清",
    "content": [
      "作赋登高未易才，香奁新样玉台开。",
      "更将补衮弥天线，问取针神薛夜来。"
    ]
  },
  {
    "id": "adcfe4dbbe82a0b1eea1ab689675ec20",
    "title": "奉和牧翁催妆词四首",
    "authorName": "许经",
    "authorId": "adcfe4dbbe82a0b1d1457b72d1457b72",
    "dynasty": "清",
    "content": [
      "勋名千古说汾阳，织女空中㖟记详。",
      "今日云軿映双好，柳星奎宿两辉光。"
    ]
  },
  {
    "id": "adcfe4dbbe89601ab926eaa8b66d18be",
    "title": "间行与文震青编修同赋",
    "authorName": "高其倬",
    "authorId": "adcfe4dbbe89601a86d7c8a084c6494d",
    "dynasty": "清",
    "content": [
      "曲径缘溪曲，平沙似掌平。",
      "波心双鹜没，雨外一峰晴。",
      "官冷闲游数，时和夏气清。",
      "桥东村北路，留待月中行。"
    ]
  },
  {
    "id": "adcfe4dbbe89601acba3a25e27188b3c",
    "title": "游万柳塘留赠天倪上人",
    "authorName": "高其倬",
    "authorId": "adcfe4dbbe89601a86d7c8a084c6494d",
    "dynasty": "清",
    "content": [
      "佳境天教与老倪，无边光景到招提。",
      "白蘋风细鱼苗长，红杏花深燕子低。",
      "胜日正当春社后，好山都在曲兰西。",
      "他时讲席容听法，万柳塘南即虎溪。"
    ]
  },
  {
    "id": "adcfe4dbbe89601a70c982805dde15cc",
    "title": "清桥驿晓发",
    "authorName": "高其倬",
    "authorId": "adcfe4dbbe89601a86d7c8a084c6494d",
    "dynasty": "清",
    "content": [
      "高原钟后见晨曦，水外残鸡尚喔咿。",
      "槐影半村烟绽处，禾香一片露晞时。",
      "才穿云过扪衣润，欲觅诗行任马迟。",
      "入栈渐深山渐好，却忘踪迹在天涯。"
    ]
  },
  {
    "id": "adcfe4dbbe89601a6b21ec5cf1a5b5c5",
    "title": "剑门",
    "authorName": "高其倬",
    "authorId": "adcfe4dbbe89601a86d7c8a084c6494d",
    "dynasty": "清",
    "content": [
      "两崖对起削云根，邸阁全倾佛寺存。",
      "千古衰兴几蛮触，一龛钟鼓自朝昏。",
      "无人战鬼啼清昼，不夜於菟到驿门。",
      "蜀道荒凉身万里，不闻铃雨亦消魂。"
    ]
  },
  {
    "id": "adcfe4dbbe89601a18289ec2b66d1cce",
    "title": "渡绵江",
    "authorName": "高其倬",
    "authorId": "adcfe4dbbe89601a86d7c8a084c6494d",
    "dynasty": "清",
    "content": [
      "江烟漠漠白鸥飞，倚棹中流看落晖。",
      "涪右水从中坝合，剑南山到左绵稀。",
      "孤松远岸如人立，游子他乡见燕归。",
      "又是一年秋欲半，荻花风起鲙鲈肥。"
    ]
  },
  {
    "id": "adcfe4dbbe89601a44f53cf664fee32c",
    "title": "同人元祐观看花小饮",
    "authorName": "高其倬",
    "authorId": "adcfe4dbbe89601a86d7c8a084c6494d",
    "dynasty": "清",
    "content": [
      "一丝朝雨减轻尘，十里啼莺碧树新。",
      "骄马频嘶曾到处，疏松全似不羁人。",
      "百花影里瞢腾酒，三月中间烂漫春。",
      "谁道金门无剧事，年年风景趁间身。"
    ]
  },
  {
    "id": "adcfe4dbbe89601ab8649f3969d40617",
    "title": "独坐感怀",
    "authorName": "高其倬",
    "authorId": "adcfe4dbbe89601a86d7c8a084c6494d",
    "dynasty": "清",
    "content": [
      "九十春光欲二旬，催花风起落镫辰。",
      "年华半向愁中尽，生事惟余懒处真。",
      "托意渐谙吟楚雨，闭门长似在漳滨。",
      "贾生未办千金赋，目断天涯辇路尘。"
    ]
  },
  {
    "id": "adcfe4dbbe89601ac580976e642b707b",
    "title": "不寐",
    "authorName": "高其倬",
    "authorId": "adcfe4dbbe89601a86d7c8a084c6494d",
    "dynasty": "清",
    "content": [
      "萤流高屋影相追，水外疏星拂地垂。",
      "吹绉葛衣风渐紧，滴残莼梦漏初迟。",
      "三秋似月才生魄，四序如花半在枝。",
      "砧韵虫声愁几许，旅人双鬓最先知。"
    ]
  },
  {
    "id": "adcfe4dbbe89601afa6f0d69c26eb78d",
    "title": "梦觉偶成",
    "authorName": "高其倬",
    "authorId": "adcfe4dbbe89601a86d7c8a084c6494d",
    "dynasty": "清",
    "content": [
      "织女斜河夜气清，残釭耿耿澹微明。",
      "天涯梦醒无人见，月照虚廊络纬鸣。"
    ]
  },
  {
    "id": "adcfe4dbbe89601a7efa276e70569f93",
    "title": "宿翠微寺",
    "authorName": "高其倬",
    "authorId": "adcfe4dbbe89601a86d7c8a084c6494d",
    "dynasty": "清",
    "content": [
      "林樾互蔽亏，冈峦相枕带。",
      "径回云磴高，溪转石梁隘。",
      "迸泉溅人衣，冲风振松籁。",
      "烟生墟里间，日下牛羊外。",
      "步屐随昏鸦，闻钟宿香界。"
    ]
  },
  {
    "id": "adcfe4dbbe89601a3a840f4b6e01af63",
    "title": "蓟州新城",
    "authorName": "高其倬",
    "authorId": "adcfe4dbbe89601a86d7c8a084c6494d",
    "dynasty": "清",
    "content": [
      "于役季冬月，东入渔阳域。",
      "城圮五十载，奉诏新经营。",
      "墉堞一云具，筑作功遂停。",
      "胡不事宏丽，役物劳皇情。",
      "此州实险要，世界方升平。",
      "长驭控八极，内地固所轻。",
      "昔当明之季，置镇藩神京。",
      "高起两重郭，遍徵九州丁。",
      "城中贮刍粟，城上罗旗旌。",
      "蓟门大帅任，郑重属老成。",
      "高议百僚会，推毂千人英。",
      "且复命丙魏，不啻求韩彭。",
      "陛辞涕汍澜，密诏言丁宁。",
      "志鸣伊吾剑，意洗鱼海兵。",
      "长计一蹉失，塞马仍纵横。",
      "连营一日溃，列障同时崩。",
      "尘来白日匿，烧猛苍天赪。",
      "九门戒楼橹，六府严关扃。",
      "平安一星火，重比千金琼。",
      "传呼达禁闼，夜寝始不惊。",
      "外召勤王师，内办迁都行。",
      "下诏责专阃，幕府空抢攘。",
      "拥兵不敢救，闭壁如聋盲。",
      "侦敌已出境，追骑甫及坰。",
      "杀人取其元，受赏都堂厅。",
      "累累鞍上级，一一田间氓。",
      "更奏塞外勋，肯耻城下盟。",
      "懦帅肆欺谩，勍敌生门庭。",
      "既以杀其躯，患亦贻朝廷。",
      "呜呼厉有阶，夫谁滋乱萌。",
      "或云右文士，误国由书生。",
      "或云吝边饷，饥卒难力争。",
      "南史与董狐，百喙同一声。",
      "敢独曰不然，奄寺实彗荧。",
      "监军专将柄，司礼为阿衡。",
      "众贿水输海，百度禾生螟。",
      "榜笞杀壮士，罗强戕名卿。",
      "刚鲠靡孑遗，媕婀忘忠诚。",
      "肯效鸷鸟击，转畏走狗烹。",
      "潢池弄兵子，竟射承天闳。",
      "缅维开创初，明祖垂家型。",
      "内官止四品，洒扫供使令。",
      "外事付卿贰，著戒在扆屏。",
      "孰畀铁牌毁，坐见九鼎倾。",
      "惜哉兴戎首，未正司寇刑。",
      "我皇法殷鉴，典制原六经。",
      "寺人无官阶，置员有定程。",
      "衣冠带履外，越者诛窜并。",
      "皇皇一王法，万世其勿更。",
      "愿献五百字，勒作城隅铭。"
    ]
  },
  {
    "id": "adcfe4dbbe89601a1137519993440dc1",
    "title": "晓行辞",
    "authorName": "高其倬",
    "authorId": "adcfe4dbbe89601a86d7c8a084c6494d",
    "dynasty": "清",
    "content": [
      "村鸡喔喔月坠烟，众星尽没明星悬。",
      "行人相向寂无语，风吹黄叶堕我前。",
      "鸦集平沙乱无数，晓角一声飞上树。",
      "远绿茫茫烟草深，愁来重对前年路。"
    ]
  },
  {
    "id": "adcfe4dbbe89601a2ce56d63e8f002e0",
    "title": "望雪山",
    "authorName": "高其倬",
    "authorId": "adcfe4dbbe89601a86d7c8a084c6494d",
    "dynasty": "清",
    "content": [
      "蜀山峍屼皆参天，雪山高压群山巅。",
      "剑岭巫峡总培塿，青城峨岫羌随肩。",
      "禹迹不到失搜纪，遂使岳镇居崇班。",
      "五丁有力不敢凿，胚浑元气无雕镌。",
      "到今尚存太始雪，盛夏早似初冬寒。",
      "我来成都苦卑湿，每遇高爽心安便。",
      "入秋十日九阴雨，侧身西望空长叹。",
      "忽然金风扫霾翳，半空横转兜罗绵。",
      "素云一段落天外，白头卓立罗烟鬟。",
      "天门玉龙露寒鬣，海风吹水排银澜。",
      "数百里外一举首，爽气已到须眉间。",
      "竖指数峰帽欲堕，如坐井底窥星躔。",
      "压覆常忧坤轴折，回旋怕触曦车翻。",
      "高鸟之翔不敢度，往来或是飞空仙。",
      "此外茫茫复何有，蜂屯蚁聚丛生番。",
      "乃知造物有深意，区界彝夏分中边。",
      "刀州刺史且好事，欲通天险招呼韩。",
      "橐驼载布马载粟，罗致火罽收冰蚕。",
      "去年行台留陆贾，今年绝塞归张骞。",
      "似闻西方诸部落，稽首请事天可汗。",
      "蜀人弱脆蛮顽奸，畏之不啻雀见鹯。",
      "况复此曹不耕织，毳衣肉食劳县官。",
      "安得天上巨灵手，擘山为塞邛崃关。"
    ]
  },
  {
    "id": "adcfe4dbbe89601a0bbcdb81d506c3ce",
    "title": "咏香与顾书宣陈南麓汪安公同赋",
    "authorName": "高其倬",
    "authorId": "adcfe4dbbe89601a86d7c8a084c6494d",
    "dynasty": "清",
    "content": [
      "掩冉清芬散，絪缊薄雾微。",
      "未浓飘欲断，渐远拟仍飞。",
      "侵晓生芳径，因春上舞衣。",
      "轻呵妆后镜，寒下夜浑帏。",
      "汤殿融融水，兰釭夜夜辉。",
      "一星篝火灺，六曲绣屏围。",
      "月榭初经雨，邻花不掩扉。",
      "蝶回知有恨，风定若无依。",
      "锦荐余温在，罗巾旧事非。",
      "背人匀麝罢，临水握兰归。",
      "荡子同韩嫣，名娃胜鲍徽。",
      "辟邪须作佩，莫只重珠玑。"
    ]
  },
  {
    "id": "adcfe4dbbe89601a311da27a80a2d64f",
    "title": "晓仙谣效温飞卿体",
    "authorName": "高其倬",
    "authorId": "adcfe4dbbe89601a86d7c8a084c6494d",
    "dynasty": "清",
    "content": [
      "明星出地月堕城，白河斜挂西南楹。",
      "丁冬细漏咽残响，兰釭短焰青荧荧。",
      "隆准翁孙赤龙子，夜看真图倦朝起。",
      "身轻梦入蓬莱宫，弱海三千一杯水。",
      "七曜回光照玉堂，倒持北斗倾天浆。",
      "绿华舞落玉条脱，醒闻坠地声锵锵。",
      "半尺琼签报天曙，宫女起收仙掌露。",
      "通侯更拜白茅人，岁星却入中郎署。"
    ]
  },
  {
    "id": "adcfe4dbbe89601accccf3a7444a3adb",
    "title": "放鹰行",
    "authorName": "高其倬",
    "authorId": "adcfe4dbbe89601a86d7c8a084c6494d",
    "dynasty": "清",
    "content": [
      "广原兀兀天四遮，树头月落吹早笳。",
      "将军锦袍金鞲靫，宝弓六石马五花。",
      "从者百骑寂不哗，班骓赤骠骊骝騧。",
      "骈头并驱如排衙，鞲上角鹰嘴爪佳。",
      "曾肉妖狐搏巨蛇，金铃掣臂风卷沙。",
      "马前一点掠地斜，飞走穷促喘且呀。",
      "裂眦溃脑困攫拿，举鞭数获载满车。",
      "雉大如鹅兔如豭，炙肝燔肉倾流霞。",
      "侍儿十五弹琵琶，归来犹作三日夸。",
      "相如竖儒井底蛙，如何上书谏大家。"
    ]
  },
  {
    "id": "adcfe4dbbe89601ae0d9c51394272180",
    "title": "碧云寺",
    "authorName": "高其倬",
    "authorId": "adcfe4dbbe89601a86d7c8a084c6494d",
    "dynasty": "清",
    "content": [
      "崔巍碧云寺，寿安山南陬。前貌众龙象，从植千松楸。",
      "于经首作俑，魏竖复效尤。规制骇心目，宏丽无匹俦。",
      "近屏罗翠嶂，远势交回洲。石室窈中空，缭垣屹外周。",
      "镂阶凤䙰䙕，琢壁龙蚴蟉。僣侈陋陵阙，岂止逾王侯。",
      "当其缮构际，乾坤困徵搜。攻石千仞冈，挽材万里舟。",
      "苍生莽流冗，四海输琛赇。竭彼血万斛，就此土一抔。",
      "刑余胡敢然，童昏寄垂旒。轸臂夺之柄，虫腹心舌喉。",
      "钳质杀乔固，轩墀延共兜。上擅天赏罚，下快私恩仇。",
      "敌张寇盗炽，木蠹禾生蟊。罪虽沦一族，祸乃延九州。",
      "高庙血祀斩，泗社苍烟愁。思陵葬无所，麦饭矧可求。",
      "昌平寒食日，春惨风飕飂。民家败纸钱，吹挂陵树头。",
      "穷奇旧衣冠，乃得归岩幽。百年有余恨，烈士涕横流。",
      "伟哉张侍御，一洗异代羞。仆碑划名氏，伐冢为平畴。",
      "兹事良几举，我更借箸筹。贤圣律既往，为后世罚褒。",
      "善固揭百世，恶亦昭千秋。诛奸赖直笔，不系冢去留。",
      "上世戮鲸鲵，封骨高崷崷。请肆彼遗骼，存此招魂丘。",
      "用之作京观，事异理亦侔。覆辙留眼前，后车庶回辀。",
      "殷墟歌《离黍》，鉴之者有周。作诗述胸臆，以侔采风輶。"
    ]
  },
  {
    "id": "adcfe4dbbe89601a04d256fc740e8df7",
    "title": "送陈南麓同年之奉天府丞任",
    "authorName": "高其倬",
    "authorId": "adcfe4dbbe89601a86d7c8a084c6494d",
    "dynasty": "清",
    "content": [
      "甲午夏月次鹑火，陈君东去丞陪京。月题之轮约青幰，翩翩白马悬朱缨。",
      "风吹苍髯拂肩领，长身突兀双颧赪。后车轮囷载坟卷，前驱合沓罗旗旌。",
      "路人如堵看祖帐，客前陈辞酒再行。山海之东富奇诡，水产陆孕纷千形。",
      "熊肪三寸削玉白，鲟鳇一丈如龙狞。活掎挺鹿掣生尾，痴掩雏雉披柔翎。",
      "巨蛤腴腹莹见子，芽蕨拳饱肥税萌。八梢偏口略粗俗，黄羊水獭犹膻腥。",
      "君到正遇八九月，应饕北食忘南烹。郭外日红看放猎，月轮压地排千兵。",
      "鹳弓可手称鸾箭，驯驹口熟知人情。马上射生下草檄，吏卒唶嚄官寮惊。",
      "书生如此良不恶，行矣最乐余何营。我时避坐亦为寿，敢有所献君吾听。",
      "蒲河铁岭我故土，身虽不到心能明。皇家大业首辽沈，有汉关陕唐汾并。",
      "膏原坱圠二千里，崇墉岌嶪一十城。薇局中开应箕尾，王气直上联魁衡。",
      "已闻方召降乔岳，宜有董贾钟菁英。后生无师孰埏铸，适喜硕彦司胶黉，愿稀射猎课文史，数亲短椠疏长荣。",
      "别裁讹体定涂轨，披汰瓦砾搜璜珩。中和乐职正宜作，子渊之后君再生。",
      "大海泱泱浸日出，长山矗矗撑天青。纵探极目厉其气，推排河岳鞭风霆。",
      "发为声诗被弦管，常武是弟绵是兄。便就童子觅何武，或有骨骼堪公卿。",
      "采风九牧贡轩陛，升歌一阕通神灵。咸池云门见光景，金泥玉简基云亭。",
      "君不见元和韩碑睨典诰，刘诗柳雅窥齐盟。生平羞与曹桧伍，归其视我当继声。"
    ]
  },
  {
    "id": "adcfe4dbbea12b95503c6f89a7a93118",
    "title": "题画",
    "authorName": "方桂",
    "authorId": "adcfe4dbbea12b95d1457b72d1457b72",
    "dynasty": "清",
    "content": [
      "一带疏林绕碧溪，小桥流水路东西。",
      "轻舟荡入烟深处，隔岸茅庐望欲低。"
    ]
  },
  {
    "id": "adcfe4dbbea175ebb6fa4bf1b7d0df3b",
    "title": "读理斋观察爱吟草书后",
    "authorName": "何广生",
    "authorId": "adcfe4dbbea175ebd1457b72d1457b72",
    "dynasty": "清",
    "content": [
      "绣岭钟灵秀，巴山系去思。",
      "好音赓鹿野，吉羽应鸿逵。",
      "特达蜚声早，峥嵘琢句奇。",
      "兴来能刻烛，公退几拈髭。",
      "沈郁开生面，清新发妙辞。",
      "已飞王子舄，犹下董生帷。",
      "化协弹琴雅，才觇制锦宜。",
      "秋风诸葛垒，春草杜陵祠。",
      "吊古情逾激，耽吟夜未疲。",
      "那知边月迥，忽奉羽书驰。",
      "叱驭馀风在，磨崖大业垂。",
      "志原殊燕雀，气早却熊罴。",
      "义重身何计，功成节不亏。",
      "崇褒天子诏，遗迹路人悲。",
      "哲嗣光前绪，明禋肃旧仪。",
      "一编心向往，遥忆蜀江湄。"
    ]
  },
  {
    "id": "adcfe4dbbea3abcb265517649c8dd44d",
    "title": "懒宜巢咏怀四首",
    "authorName": "王润生",
    "authorId": "adcfe4dbbea3abcbd1457b72d1457b72",
    "dynasty": "清",
    "content": [
      "懒性无从药，如鸠守一巢。",
      "尘从门外哄，经自室中钞。",
      "寂寞苔生发，参差竹放梢。",
      "得闲安我拙，心事付悬匏。"
    ]
  },
  {
    "id": "adcfe4dbbea3abcb2655176450740826",
    "title": "懒宜巢咏怀四首",
    "authorName": "王润生",
    "authorId": "adcfe4dbbea3abcbd1457b72d1457b72",
    "dynasty": "清",
    "content": [
      "白鹿山屏郭，青龙桥锁溪。",
      "林塘宜小筑，蔬水遂幽栖。",
      "酒乐忘何饮，诗多漫与题。",
      "厌闻尘世事，谈且就窗鸡。"
    ]
  },
  {
    "id": "adcfe4dbbea3abcb26551764a9ee45ee",
    "title": "懒宜巢咏怀四首",
    "authorName": "王润生",
    "authorId": "adcfe4dbbea3abcbd1457b72d1457b72",
    "dynasty": "清",
    "content": [
      "门业鸟衣旧，家风马粪馀。",
      "庭留忠厚诰，楹蓄子孙书。",
      "有庆承先德，无才愧隐居。",
      "故青毡一片，珍重守菑畬。"
    ]
  },
  {
    "id": "adcfe4dbbea3abcb2655176475489149",
    "title": "懒宜巢咏怀四首",
    "authorName": "王润生",
    "authorId": "adcfe4dbbea3abcbd1457b72d1457b72",
    "dynasty": "清",
    "content": [
      "乡社鸡虫哄，天关虎豹屯。",
      "双屝关寂寂，万事付浑浑。",
      "身并蟭螟寄，年随驷马奔。",
      "夷险不在境，方寸植灵根。"
    ]
  },
  {
    "id": "adcfe4dbbea3abcb1a09d122b2fd291d",
    "title": "龙砂八景十桥香雪",
    "authorName": "王润生",
    "authorId": "adcfe4dbbea3abcbd1457b72d1457b72",
    "dynasty": "清",
    "content": [
      "一坞埋香雪，梅开七百年。",
      "相传诸老辈，于此访臞仙。",
      "流向横桥在，荒村蔓草连。",
      "春风空寂寞，谁更驻吟鞭。"
    ]
  },
  {
    "id": "adcfe4dbbea3abcb1a09d1225f33e74a",
    "title": "龙砂八景十桥香雪",
    "authorName": "王润生",
    "authorId": "adcfe4dbbea3abcbd1457b72d1457b72",
    "dynasty": "清",
    "content": [
      "天半种长松，飞涛下五峰。",
      "云沈山作海，风卷树成龙。",
      "虚谷流寒吹，清宵答梵钟。",
      "斧斤摧折尽，樵径亦苔封。"
    ]
  },
  {
    "id": "adcfe4dbbea3abcb1a09d1225c0b08ab",
    "title": "龙砂八景十桥香雪",
    "authorName": "王润生",
    "authorId": "adcfe4dbbea3abcbd1457b72d1457b72",
    "dynasty": "清",
    "content": [
      "北斗挂阑干，楼高偪广寒。",
      "地连天咫尺，人共月团圞。",
      "玉宇淩无际，金波泻不干。",
      "一轮仍似昔，照到劫灰残。"
    ]
  },
  {
    "id": "adcfe4dbbea3abcb1a09d122cac54097",
    "title": "龙砂八景十桥香雪",
    "authorName": "王润生",
    "authorId": "adcfe4dbbea3abcbd1457b72d1457b72",
    "dynasty": "清",
    "content": [
      "春日木兰舟，春风行箭流。",
      "一湾之字木，来去耐夷犹。",
      "近岸疑无路，过桥别有邱。",
      "人文当日盛，于此溯源头。"
    ]
  },
  {
    "id": "adcfe4dbbea3abcb1a09d12214063eac",
    "title": "龙砂八景十桥香雪",
    "authorName": "王润生",
    "authorId": "adcfe4dbbea3abcbd1457b72d1457b72",
    "dynasty": "清",
    "content": [
      "亭水巧相迎，闲鸥此结盟。",
      "花晨兼月夕，酒国与诗城。",
      "湖酒连床话，琴樽剪烛情。",
      "风流渺何许，野草绿纵横。"
    ]
  },
  {
    "id": "adcfe4dbbea3abcb1a09d122f6fd2679",
    "title": "龙砂八景十桥香雪",
    "authorName": "王润生",
    "authorId": "adcfe4dbbea3abcbd1457b72d1457b72",
    "dynasty": "清",
    "content": [
      "鸳鸯飞不见，烟水白茫茫。",
      "夜月啼山鬼，春风落夜裳。",
      "楼台今荣圃，瓦砾旧华堂。",
      "惟到斜阳外，村歌犊背长。"
    ]
  },
  {
    "id": "adcfe4dbbea3abcb1a09d122f13f097e",
    "title": "龙砂八景十桥香雪",
    "authorName": "王润生",
    "authorId": "adcfe4dbbea3abcbd1457b72d1457b72",
    "dynasty": "清",
    "content": [
      "一磬禅心定，双扉曙色关。",
      "唤将尘梦醒，流出梵音闲。",
      "花雨龛中物，松风院外山。",
      "牛宫春草绿，陈迹有无间。"
    ]
  },
  {
    "id": "adcfe4dbbea3abcb1a09d122ffa5264b",
    "title": "龙砂八景十桥香雪",
    "authorName": "王润生",
    "authorId": "adcfe4dbbea3abcbd1457b72d1457b72",
    "dynasty": "清",
    "content": [
      "不放龙潜遁，庄严护梵宫。",
      "蒲牢鸣入夜，栋宇峙淩空。",
      "金碧天神壮，山川地脉雄。",
      "沧桑才一瞬，龙去久无踪。"
    ]
  },
  {
    "id": "adcfe4dbbea3abcb129dc989da176261",
    "title": "山行过赵庵二首其一",
    "authorName": "王润生",
    "authorId": "adcfe4dbbea3abcbd1457b72d1457b72",
    "dynasty": "清",
    "content": [
      "策杖看山色，纡回一径通。",
      "磴荒苔啮齿，墙坏灌分丛。",
      "风叶堕仍起，秋花开不红。",
      "僧雏清课罢，磬响定遥空。"
    ]
  },
  {
    "id": "adcfe4dbbea3abcbd7dd7829652232f1",
    "title": "题郁桥社庙古树",
    "authorName": "王润生",
    "authorId": "adcfe4dbbea3abcbd1457b72d1457b72",
    "dynasty": "清",
    "content": [
      "未识何年种，阴兼数亩横。",
      "根坚穿石出，顶秃截云平。",
      "雷火烧不死，霜风吹自荣。",
      "岁寒期励节，与尔证平生。"
    ]
  },
  {
    "id": "adcfe4dbbea3abcbf6832d27be92b2d4",
    "title": "归舟",
    "authorName": "王润生",
    "authorId": "adcfe4dbbea3abcbd1457b72d1457b72",
    "dynasty": "清",
    "content": [
      "啼鹃声不断，送我上归航。",
      "湖水自然碧，野花无数香。",
      "数家成聚落，一棹溯横塘。",
      "时听鸣榔响，渔舟出绿杨。"
    ]
  },
  {
    "id": "adcfe4dbbea3abcb9f6e0544299d74d9",
    "title": "自叹",
    "authorName": "王润生",
    "authorId": "adcfe4dbbea3abcbd1457b72d1457b72",
    "dynasty": "清",
    "content": [
      "老我青毡内，劳薪只自知。",
      "磨残一寸墨，添得几茎丝。",
      "心力抛闲处，头颅负壮时。",
      "平生期许意，到此不堪思。"
    ]
  },
  {
    "id": "adcfe4dbbea3abcbf71086e115dc8b18",
    "title": "立秋前一夕懒宜巢坐雨",
    "authorName": "王润生",
    "authorId": "adcfe4dbbea3abcbd1457b72d1457b72",
    "dynasty": "清",
    "content": [
      "但取居容膝，无妨屋打头。",
      "雨声凉入夜，灯影瘦知秋。",
      "络纬萧萧作，梧桐叶叶愁。",
      "暗中更节物，点滴与心谋。"
    ]
  },
  {
    "id": "adcfe4dbbea3abcb74ab781f9311a879",
    "title": "从侄吉臣辑龙砂诗存，属予校定，因成二律",
    "authorName": "王润生",
    "authorId": "adcfe4dbbea3abcbd1457b72d1457b72",
    "dynasty": "清",
    "content": [
      "遗响诗三百，经时岁半千。",
      "乡邦文献集，耆旧姓名传。",
      "风雅绵三代，精神聚一编。",
      "不辞搜辑瘁，斯道赖仔肩。"
    ]
  },
  {
    "id": "adcfe4dbbea3abcb74ab781f457debe7",
    "title": "从侄吉臣辑龙砂诗存，属予校定，因成二律",
    "authorName": "王润生",
    "authorId": "adcfe4dbbea3abcbd1457b72d1457b72",
    "dynasty": "清",
    "content": [
      "冷处寻生活，于今复几人？",
      "江干香草歇，海上蜃楼新。",
      "坛坫尊蛮语，图书泯劫尘。",
      "编摩吾与尔，郑重祝千春。"
    ]
  },
  {
    "id": "adcfe4dbbea3abcb319eb1f8bf935e2c",
    "title": "编校近作，漫书其后二首",
    "authorName": "王润生",
    "authorId": "adcfe4dbbea3abcbd1457b72d1457b72",
    "dynasty": "清",
    "content": [
      "诗人真诳我，穷极未能工。",
      "潦倒蓬茅底，沉吟风雨中。",
      "鬓丝搔欲白，囊血呕难红。",
      "岛佛须金铸，转惭敝橐空。"
    ]
  },
  {
    "id": "adcfe4dbbea3abcb319eb1f858d6abd6",
    "title": "编校近作，漫书其后二首",
    "authorName": "王润生",
    "authorId": "adcfe4dbbea3abcbd1457b72d1457b72",
    "dynasty": "清",
    "content": [
      "古人纷在眼，不到笔端来。",
      "知是孤吟陋，难当大雅裁。",
      "苦心空复托，生面几时开。",
      "且享千金帚，他年付劫灰。"
    ]
  },
  {
    "id": "adcfe4dbbea3abcb6715053bb404037b",
    "title": "感事二首",
    "authorName": "王润生",
    "authorId": "adcfe4dbbea3abcbd1457b72d1457b72",
    "dynasty": "清",
    "content": [
      "豹虎市横行，元戎此阅兵。",
      "连营喧鼓角，尽室避麾旌。",
      "叱咤风云变，威名草木惊。",
      "闻将军实讨，耀武到江城。"
    ]
  },
  {
    "id": "adcfe4dbbea3abcb6715053b5c838c07",
    "title": "感事二首",
    "authorName": "王润生",
    "authorId": "adcfe4dbbea3abcbd1457b72d1457b72",
    "dynasty": "清",
    "content": [
      "电火连宵放，楼船蔽海来。",
      "江鲸常跋扈，风鹤误疑猜。",
      "大将登坛戏，流民载道哀。",
      "惊弓禽易坠，何况劫馀灰。"
    ]
  },
  {
    "id": "adcfe4dbbea3abcbaa6d1201a3902786",
    "title": "山行过赵庵二首其二",
    "authorName": "王润生",
    "authorId": "adcfe4dbbea3abcbd1457b72d1457b72",
    "dynasty": "清",
    "content": [
      "中年哀乐总无端，镜里头颅渐改观。",
      "姓氏人嗤盲子夏，布衣自愧老方干。",
      "名心未净时沤起，世味略尝犹酒酸。",
      "差幸先人遗业在，不须饘粥鬻儒冠。"
    ]
  },
  {
    "id": "adcfe4dbbea3abcb760ded9746ff60bd",
    "title": "九日登白鹿山",
    "authorName": "王润生",
    "authorId": "adcfe4dbbea3abcbd1457b72d1457b72",
    "dynasty": "清",
    "content": [
      "浩浩霜天重九日，荒荒霸迹二千年。",
      "持螯偶动登临兴，射鹿难求谏猎篇。",
      "入手一杯消岁月，从头万事付云烟。",
      "疏疏野菊开岩畔，风送寒香掠鬓边。"
    ]
  },
  {
    "id": "adcfe4dbbea3abcbcdfebf10697de9b6",
    "title": "读王梧溪集",
    "authorName": "王润生",
    "authorId": "adcfe4dbbea3abcbd1457b72d1457b72",
    "dynasty": "清",
    "content": [
      "渺渺澄江发棹歌，盈怀哀怨楚骚多。",
      "眼看周鼎沦淮泗，愿采商薇老薜萝。",
      "旧事怕闻遗老说，新篇半为国殇哦。",
      "荒荒野史亭何在，席帽峰头载酒过。"
    ]
  },
  {
    "id": "adcfe4dbbea3abcb35c52287a6d0ec44",
    "title": "驿柳四首",
    "authorName": "王润生",
    "authorId": "adcfe4dbbea3abcbd1457b72d1457b72",
    "dynasty": "清",
    "content": [
      "只管春来不管愁，断肠青到玉关头。",
      "一鞭力促征人骑，双黛颦添少妇楼。",
      "远道绵绵留树表，离情絮絮化萍浮。",
      "东西南北天涯路，绿遍山邮与水邮。"
    ]
  },
  {
    "id": "adcfe4dbbea3abcb35c522871fa368a0",
    "title": "驿柳四首",
    "authorName": "王润生",
    "authorId": "adcfe4dbbea3abcbd1457b72d1457b72",
    "dynasty": "清",
    "content": [
      "短长亭畔短长条，到处销魂是灞桥。",
      "杨子江头波渺渺，武昌门外路迢迢。",
      "那堪雨雪人回首，常共风尘吏折腰。",
      "谁使着根官道上，鸿来燕去总无憀。"
    ]
  },
  {
    "id": "adcfe4dbbea3abcb35c522874f867398",
    "title": "驿柳四首",
    "authorName": "王润生",
    "authorId": "adcfe4dbbea3abcbd1457b72d1457b72",
    "dynasty": "清",
    "content": [
      "离恨天中堕一星，花为飞絮子为萍。",
      "不逢濯濯灵和殿，偏近劳劳送客亭。",
      "朝雨轻尘歌再叠，晓风残月酒初醒。",
      "纵教及第衣能染，几见高轩为尔停。"
    ]
  },
  {
    "id": "adcfe4dbbea3abcb35c52287616e69d3",
    "title": "驿柳四首",
    "authorName": "王润生",
    "authorId": "adcfe4dbbea3abcbd1457b72d1457b72",
    "dynasty": "清",
    "content": [
      "东风吹醒好楼台，无数游人载酒来。",
      "湖上听莺春欲语，桥边转马路忘回。",
      "如何客舍供攀折，也复天工费剪裁。",
      "独抱关山摇落感，茫茫青眼向谁抬。"
    ]
  },
  {
    "id": "adcfe4dbbea3abcb09601519355392eb",
    "title": "中兴名臣咏爵相曾文正公国藩",
    "authorName": "王润生",
    "authorId": "adcfe4dbbea3abcbd1457b72d1457b72",
    "dynasty": "清",
    "content": [
      "中兴气运一身肩，干济英雄学圣贤。",
      "议礼彤廷诚格主，从戎墨绖力回天。",
      "两朝将相归陶铸，一统江山赖斡旋。",
      "五等侯封非异数，庙庭配享待他年。"
    ]
  },
  {
    "id": "adcfe4dbbea3abcb0960151969446f1f",
    "title": "中兴名臣咏爵相曾文正公国藩",
    "authorName": "王润生",
    "authorId": "adcfe4dbbea3abcbd1457b72d1457b72",
    "dynasty": "清",
    "content": [
      "灵钟河岳应昌期，三十三山并效奇。",
      "潞国久当枢密任，温公深受圣慈知。",
      "赞成大计锄三孽，扫荡游氛掌六师。",
      "难得十年官二府，故乡田宅了无遗。"
    ]
  },
  {
    "id": "adcfe4dbbea3abcb8b8b65885833d44f",
    "title": "四月初二日生日有感",
    "authorName": "王润生",
    "authorId": "adcfe4dbbea3abcbd1457b72d1457b72",
    "dynasty": "清",
    "content": [
      "右提三万六千日，弹指流光半已徂。",
      "婚嫁魔人双鬓秃，文章蠹我一心枯。",
      "名场跳荡空陈迹，暮景飞腾变腐儒。",
      "已负先灵期望意，勉持门户保桑榆。"
    ]
  },
  {
    "id": "adcfe4dbbea3abcb626bca10190998b7",
    "title": "观薛叔耘副宪纪沔阳昆明二帅感题二律",
    "authorName": "王润生",
    "authorId": "adcfe4dbbea3abcbd1457b72d1457b72",
    "dynasty": "清",
    "content": [
      "开府江南地望尊，无多毛贼气能吞。",
      "何图貔虎方移节，反引貙豺尽入门。",
      "军法那容宽次律，时名毕竟误深源。",
      "危疆身殉终奚补，羞见诸公地下魂。"
    ]
  },
  {
    "id": "adcfe4dbbea3abcb626bca10a736b446",
    "title": "观薛叔耘副宪纪沔阳昆明二帅感题二律",
    "authorName": "王润生",
    "authorId": "adcfe4dbbea3abcbd1457b72d1457b72",
    "dynasty": "清",
    "content": [
      "浩劫东南孰酿成，沧桑馀泪尚纵横。",
      "颇闻枢相殷推毂，俾绾疆符谬典兵。",
      "势迫同舟甘掣肘，贼来满地且逃生。",
      "出身本是由厮养，屈杀书生两字名。"
    ]
  },
  {
    "id": "adcfe4dbbea3abcbe910632b2cdf6c95",
    "title": "长白文文端公庆相业",
    "authorName": "王润生",
    "authorId": "adcfe4dbbea3abcbd1457b72d1457b72",
    "dynasty": "清",
    "content": [
      "中兴上佐建戎功，政府迂儒眩圣聪。",
      "廷议独排融畛域，异材蔚起托帲幪。",
      "意无偏党裴中令，望重华夷王相公。",
      "转恨伟人为时出，易名偏与寿阳同。"
    ]
  },
  {
    "id": "adcfe4dbbea3abcb951dc18589c95fc0",
    "title": "平远丁文诚公诛安监",
    "authorName": "王润生",
    "authorId": "adcfe4dbbea3abcbd1457b72d1457b72",
    "dynasty": "清",
    "content": [
      "志歼凶竖豫张罗，快事真同剑斫鼍。",
      "肯使阴霾亏日月，直凭谈笑障江河。",
      "汉兴钩党清流尽，唐设监军债帅多。",
      "不是当机神一决，黄门遗祸复如何。"
    ]
  },
  {
    "id": "adcfe4dbbea3abcb00332fb63949edc0",
    "title": "宰相有学无识",
    "authorName": "王润生",
    "authorId": "adcfe4dbbea3abcbd1457b72d1457b72",
    "dynasty": "清",
    "content": [
      "文章位业冠通寰，桃李盈门捷径攀。",
      "身伺安危为进退，心凭好恶别贤奸。",
      "片言险败中兴局，夹辅惭居上相班。",
      "张禹孔光同列传，羞将著作说名山。"
    ]
  },
  {
    "id": "adcfe4dbbea3abcb76ea737d05890c3c",
    "title": "秋夜偶成",
    "authorName": "王润生",
    "authorId": "adcfe4dbbea3abcbd1457b72d1457b72",
    "dynasty": "清",
    "content": [
      "新秋天意作，疏雨晚来歇。",
      "檐溜时一鸣，虚庭滴残月。"
    ]
  },
  {
    "id": "adcfe4dbbea3abcb1478605ec1bcf9ca",
    "title": "咏燕",
    "authorName": "王润生",
    "authorId": "adcfe4dbbea3abcbd1457b72d1457b72",
    "dynasty": "清",
    "content": [
      "今年燕即去年燕，今岁人非去岁人。",
      "惭愧孤儿年十七，虚糜修脯累慈亲。"
    ]
  },
  {
    "id": "adcfe4dbbea3abcb18900a3c0362d951",
    "title": "华墅咏古吴王圃",
    "authorName": "王润生",
    "authorId": "adcfe4dbbea3abcbd1457b72d1457b72",
    "dynasty": "清",
    "content": [
      "遥遥华墅溯勾吴，花草尘埋迹未芜。",
      "不识苎萝村里女，采茶曾到此间无。"
    ]
  },
  {
    "id": "adcfe4dbbea3abcb7d1a70374609b260",
    "title": "白鹿山",
    "authorName": "王润生",
    "authorId": "adcfe4dbbea3abcbd1457b72d1457b72",
    "dynasty": "清",
    "content": [
      "霸迹销沈化北邙，剩留樵牧说沧桑。",
      "苏台久已游糜鹿，何况空山射猎场。"
    ]
  },
  {
    "id": "adcfe4dbbea3abcbef6a6dc441b84adc",
    "title": "白龙寺",
    "authorName": "王润生",
    "authorId": "adcfe4dbbea3abcbd1457b72d1457b72",
    "dynasty": "清",
    "content": [
      "白龙寺里旧时钟，一百八声唤懊侬。",
      "海水浮来兵火燬，待寻追蠡已无踪。"
    ]
  },
  {
    "id": "adcfe4dbbea3abcba8139c5a86816a9d",
    "title": "藏兵洞",
    "authorName": "王润生",
    "authorId": "adcfe4dbbea3abcbd1457b72d1457b72",
    "dynasty": "清",
    "content": [
      "五峰绵豆俯江皋，曾见蕲王驻节标。",
      "时有军持耕土出，藏兵洞来没莱蒿。"
    ]
  },
  {
    "id": "adcfe4dbbea3abcb47e307724d0484fc",
    "title": "阎公祠",
    "authorName": "王润生",
    "authorId": "adcfe4dbbea3abcbd1457b72d1457b72",
    "dynasty": "清",
    "content": [
      "三仙坛下吊孤忠，碧血当年祀寓公。",
      "庙貌无存严壑在，满山松桧飒灵风。"
    ]
  },
  {
    "id": "adcfe4dbbea3abcb955be3df3645163d",
    "title": "文昌阁",
    "authorName": "王润生",
    "authorId": "adcfe4dbbea3abcbd1457b72d1457b72",
    "dynasty": "清",
    "content": [
      "文昌一阁冠崇冈，旧是西园翰墨场。",
      "太息桂宫沦浩劫，读书声杳白云乡。"
    ]
  },
  {
    "id": "adcfe4dbbea3abcb3f86f74b8409666b",
    "title": "山满楼",
    "authorName": "王润生",
    "authorId": "adcfe4dbbea3abcbd1457b72d1457b72",
    "dynasty": "清",
    "content": [
      "雨山岚翠一楼收，楼面青山山满楼。",
      "不见王孙旧题墨，风骚坛坫付浮沤。"
    ]
  },
  {
    "id": "adcfe4dbbea3abcbf7f42cf4552de6cd",
    "title": "高酣阁",
    "authorName": "王润生",
    "authorId": "adcfe4dbbea3abcbd1457b72d1457b72",
    "dynasty": "清",
    "content": [
      "唱到圆圆曲可哀，故家乔木亦蒿莱。",
      "世恩堂后高酣阁，空说惊鸣照影来。"
    ]
  },
  {
    "id": "adcfe4dbbea3abcbe1153fc223fe756a",
    "title": "牧牛庵",
    "authorName": "王润生",
    "authorId": "adcfe4dbbea3abcbd1457b72d1457b72",
    "dynasty": "清",
    "content": [
      "凤毛继起乐投篸，清福林泉享一庵。",
      "此日真成牛砺角，铜铺草没牧童探。"
    ]
  },
  {
    "id": "adcfe4dbbea3abcb5c8446c8e3e66b1d",
    "title": "烟水阁",
    "authorName": "王润生",
    "authorId": "adcfe4dbbea3abcbd1457b72d1457b72",
    "dynasty": "清",
    "content": [
      "水田护绿闼排青，花石池台结构灵。",
      "春燕来巢频易主，山茶一树亦飘零。"
    ]
  },
  {
    "id": "adcfe4dbbea3abcb7b641823b1a5181f",
    "title": "废圃蜀葵盛开，偶成七绝",
    "authorName": "王润生",
    "authorId": "adcfe4dbbea3abcbd1457b72d1457b72",
    "dynasty": "清",
    "content": [
      "年年废圃我葵放，浅紫深红艳若何。",
      "一丈高枝花百朵，被人嫌处只缘多。"
    ]
  },
  {
    "id": "adcfe4dbbea3abcb63da980259e44dee",
    "title": "夫差种花处",
    "authorName": "王润生",
    "authorId": "adcfe4dbbea3abcbd1457b72d1457b72",
    "dynasty": "清",
    "content": [
      "遥遥古墅溯勾吴，花草尘埋迹未芜。",
      "不识苎罗村里女，采香曾到此间无。"
    ]
  },
  {
    "id": "adcfe4dbbea3abcbf1f37049d95c9505",
    "title": "莲华穴",
    "authorName": "王润生",
    "authorId": "adcfe4dbbea3abcbd1457b72d1457b72",
    "dynasty": "清",
    "content": [
      "状元孝子峙佳城，一朵莲华结穴成。",
      "宰树尚留天水碧，至今过客识庵名。"
    ]
  },
  {
    "id": "adcfe4dbbea3abcb91913425e94fb70e",
    "title": "八月二十三日先慈八秩忌辰礼佛志感四首",
    "authorName": "王润生",
    "authorId": "adcfe4dbbea3abcbd1457b72d1457b72",
    "dynasty": "清",
    "content": [
      "慈俭传家庇后昆，零丁坠绪赖延存。",
      "绸缪耗尽心头血，牖户于今有泪痕。"
    ]
  },
  {
    "id": "adcfe4dbbea3abcb91913425bd2f0dd8",
    "title": "八月二十三日先慈八秩忌辰礼佛志感四首",
    "authorName": "王润生",
    "authorId": "adcfe4dbbea3abcbd1457b72d1457b72",
    "dynasty": "清",
    "content": [
      "一镫五夜永蓬庐，半照呜机半读书。",
      "毕竟孤儿蹭蹬老，九原遗恨定何如。"
    ]
  },
  {
    "id": "adcfe4dbbea3abcb91913425c6eb2056",
    "title": "八月二十三日先慈八秩忌辰礼佛志感四首",
    "authorName": "王润生",
    "authorId": "adcfe4dbbea3abcbd1457b72d1457b72",
    "dynasty": "清",
    "content": [
      "荫失春辉廿九年，祝釐八秩礼金仙。",
      "不知果证蟠桃后，此日神游第几天。"
    ]
  },
  {
    "id": "adcfe4dbbea3abcb919134255ecdc53d",
    "title": "八月二十三日先慈八秩忌辰礼佛志感四首",
    "authorName": "王润生",
    "authorId": "adcfe4dbbea3abcbd1457b72d1457b72",
    "dynasty": "清",
    "content": [
      "年年八月廿三日，一度经过一断肠。",
      "生我劬劳无可说，人间天上泣称觞。"
    ]
  },
  {
    "id": "adcfe4dbbea3abcba5db1cab2cc154c5",
    "title": "物候",
    "authorName": "王润生",
    "authorId": "adcfe4dbbea3abcbd1457b72d1457b72",
    "dynasty": "清",
    "content": [
      "秋分斫早谷，寒露斫晚稻。寒露无青禾，霜降一齐倒。",
      "小暑一声雷，四十五日到黄梅。小暑一条吼，拔下黄秧种赤豆。"
    ],
    "annotation": [
      "一条吼：吼，俗谓“虹”。"
    ]
  },
  {
    "id": "adcfe4dbbea3abcbfcf48f59dd02db54",
    "title": "泥滑滑",
    "authorName": "王润生",
    "authorId": "adcfe4dbbea3abcbd1457b72d1457b72",
    "dynasty": "清",
    "content": [
      "泥滑滑，行路难。前有网罗，后有弹丸，欲往从之摧羽翰。",
      "尔既无黄鹄翔云之俊翮，又无白鹤乘轩之仙骨。",
      "颉之颃之亦何苦，鹗荐秋风岂及汝。云霄虽高不如衡茅，雕笼虽华不如故巢。",
      "倦羽氋氃屡前却，行路之难亦已觉，况听一声泥滑滑。"
    ]
  },
  {
    "id": "adcfe4dbbea3abcbe71f6a9aacd5b451",
    "title": "养蚕词",
    "authorName": "王润生",
    "authorId": "adcfe4dbbea3abcbd1457b72d1457b72",
    "dynasty": "清",
    "content": [
      "养蚕如养儿，饥饱谨护视。蚕饥蚕娘愁，蚕饱蚕娘喜。",
      "朝采桑，暮采桑，日晡未食鸣饥肠。侬食不饱犹自可，蚕若饥时愁煞我。",
      "典却青布裙，买取绿桑叶。絮祷马头娘，愿蚕食努力。",
      "蚕腹日饱蚕身肥，吐丝盈箔光辉辉。用织机中锦，为谁身上衣。",
      "卖新丝，粜新谷，全家饱暖出蚕腹，那惜经旬废膏沐。",
      "养蚕养蚕辛苦多，今年蚕事定如何？几多大道青楼女，裁剪歌衫要绮罗。"
    ]
  },
  {
    "id": "adcfe4dbbea3abcbefb8bb78a6f15c09",
    "title": "赖瓒尝有江南春曲，或离为二，味其音节，似作一章读之为合，因同前韵成此",
    "authorName": "王润生",
    "authorId": "adcfe4dbbea3abcbd1457b72d1457b72",
    "dynasty": "清",
    "content": [
      "燕咒东风竹生笋，迟日帘栊人意静。",
      "卖杏已闻巷口声，落梅犹堕林梢影。",
      "柳线作暖榆钱冷，昨夜碧桃开露井。",
      "游女如云珠贴巾，钿车一路碾香尘。",
      "春至春迟春归急，落红吹雨沾衣湿。",
      "待欲留春留不及，极目天涯芳草碧。",
      "数声鶗鴂增呜咽，蝴蝶呆向空枝立。",
      "昨日杨花今日萍，东君何苦太纷营。"
    ]
  },
  {
    "id": "adcfe4dbbea3abcb411033ef9dd877de",
    "title": "李天下",
    "authorName": "王润生",
    "authorId": "adcfe4dbbea3abcbd1457b72d1457b72",
    "dynasty": "清",
    "content": [
      "天子真，伶人假，百战功成李天下。天子假，伶人真，草草登场了一身。",
      "朝筑受禅台，暮改击鞠地，傀儡衣冠本儿戏。镜新磨使天下光，郭门高贻天下殃。",
      "愁台一登俄下场，黎园乐器充黄肠。天子亦伶人，伶人亦天子，假假真真一而已。",
      "君不见，黄袍加身只如此。"
    ]
  },
  {
    "id": "adcfe4dbbea3abcb9b5bc306b55bd3e3",
    "title": "狗肉贵",
    "authorName": "王润生",
    "authorId": "adcfe4dbbea3abcbd1457b72d1457b72",
    "dynasty": "清",
    "content": [
      "人肉贱，狗肉贵。人肉斤百钱，狗肉五倍费，奇货之居只为一皇帝。",
      "岐王劫驾归凤翔，梁王迎銮出汴梁。岐王不敌梁王强，重围久困军无粮。",
      "梁人饱欲死，岐人饥欲死，雀鼠俱空父食子。狗肉之贵贵倍人，人肉之贱贱过豕。",
      "贵狗肉，贱人肉，梁王岐王互逞毒，皇帝日食惟不托。",
      "朱三篡逆万段不蔽辜，茂贞考终一生造何福。"
    ]
  },
  {
    "id": "adcfe4dbbea3abcbe04b739ba926832f",
    "title": "衣锦城",
    "authorName": "王润生",
    "authorId": "adcfe4dbbea3abcbd1457b72d1457b72",
    "dynasty": "清",
    "content": [
      "三节还乡驷马骋，林树溪山尽衣锦。始终不作夜郎王，毕竟英雄命能审。",
      "王气上烛牛斗缠，真人崛起鱼盐间。罗平鸟送董昌死，一代功归石鉴山。",
      "辟地千里馀，封国六朝久。正朔禀中朝，宗祊能世守。",
      "黄袍一领祸相寻，何若衣锦还乡乐杯酒。呜呼，鸡鱼税，鷇卵征，剥民未免史官评。",
      "亦思东南半壁粗得安耕凿，保障还资衣锦城。"
    ]
  },
  {
    "id": "adcfe4dbbea3abcbe7311ce1c78d5b82",
    "title": "五十述怀",
    "authorName": "王润生",
    "authorId": "adcfe4dbbea3abcbd1457b72d1457b72",
    "dynasty": "清",
    "content": [
      "流年如驶不可控，白驹骎骎将客送。",
      "人生五十例云衰，况我早衰抱冤痛。",
      "幼更离乱乾荫倾，壮失慈亲家累重。",
      "独行手足苦踽瞏，少贱衣冠稀过从。",
      "得子差较商瞿先，娶妇未能孟光共。",
      "终年八口费经营，万事双身劳倥偬。",
      "负郭纵馀二顷田，课耕不够一家俸。",
      "既无陶白货殖才，更鲜罗吉网钳用。",
      "寒乞相自夙世修，学究科误今生中。",
      "低首下心求童蒙，嚼字咬文狂愚蠢。",
      "唾馀糟粕拾周秦，依样壶卢书唐宋。",
      "石田幸得丐馀润，尘釜不至嗟屡空。",
      "青毡株守几经年，白发萌生若有种。",
      "子夏目眇举世嗤，昌黎头童诸生讽。",
      "磨牛受轭无奈何，瞎马临池竟忘恐。",
      "半生婚嫁羁向平，三径蓬蒿隐张仲。",
      "养拙甘同巢守鸠，腾讥一任门题凤。",
      "蛮疆触界蜗国争，朝三暮四狙公讼。",
      "世事纷纷冷眼看，山居寂寂柔毫弄。",
      "五十服官非所期，五十为诗聊自哄。",
      "亦知心力抛等闲，或者年光胜醉梦。",
      "扬子何心解客嘲，杜陵得句教儿诵。",
      "蠹鱼活计不离书，茧蛹苦思倘成瓮。",
      "雪里寒梅又报春，点笔且破墨池冻。"
    ]
  },
  {
    "id": "adcfe4dbbea3abcba9720c16f0757f76",
    "title": "述先训示儿",
    "authorName": "王润生",
    "authorId": "adcfe4dbbea3abcbd1457b72d1457b72",
    "dynasty": "清",
    "content": [
      "忠厚传家诰在庭，还期松柏与同青。",
      "诒谋宜识先人意，缵绪常留后嗣型。",
      "退一步行途总坦，作三冬计节长馨。",
      "高曾矩矱分明在，莫等建党陋室铭。",
      "卜宅龙砂五世馀，云仍庇荫此权舆。",
      "百年生聚椒繁衍，一室经营草茀除。",
      "附郭田堪供祭祀，传家业总在诗书。",
      "宗门科第联翩起，食报当思播穫初。"
    ]
  },
  {
    "id": "adcfe4dbbea3abcb38f96d286b64be05",
    "title": "忆昔行三首",
    "authorName": "王润生",
    "authorId": "adcfe4dbbea3abcbd1457b72d1457b72",
    "dynasty": "清",
    "content": [
      "忆昔咸丰之十载，粤西大盗来东吴。",
      "异军苍头起吾里，白布帕首争前驱。",
      "斩馘剧贼颇亦夥，日久粮乏难枝梧。",
      "贼更积忿逞一决，户口十万遭焚屠。",
      "贱子亡命草间活，但馀皮骨无肌肤。",
      "贼退来归旧井里，积尸狼藉横交衢。",
      "狗食人肉喜其腴，夜夜属餍肥其躯。",
      "东邻老妪饿莫起，攫之而走冲门趋。",
      "眼中所睹竟若此，咄哉天道何其诬。",
      "三十年来事犹昨，至今梦寐常惊呼。"
    ]
  },
  {
    "id": "adcfe4dbbea3abcb38f96d285d9286ec",
    "title": "忆昔行三首",
    "authorName": "王润生",
    "authorId": "adcfe4dbbea3abcbd1457b72d1457b72",
    "dynasty": "清",
    "content": [
      "忆昔同治之三载，王师航海来江东。",
      "苏常郡县次第下，炊烟渐起荆榛丛。",
      "畴道遗黎祸未已，劫火更照江天红。",
      "突踞吾里作窟穴，一网打尽哀鸣鸿。",
      "犹幸寒门得天悯，一家星散同霜蓬。",
      "逾月乱定后先返，骨肉无恙家则空。",
      "家空于我复何有，老父竟以忧伤终。",
      "是时尽室朝无饔，意外歘又遭闵凶。",
      "生者无食死曷殓，屋材手撤黄肠充。",
      "葬之以礼乃若此，每一念及悲填胸。",
      "人生百愆会可赎，独有此眼长无穷。"
    ]
  },
  {
    "id": "adcfe4dbbea3abcb38f96d281f96640e",
    "title": "忆昔行三首",
    "authorName": "王润生",
    "authorId": "adcfe4dbbea3abcbd1457b72d1457b72",
    "dynasty": "清",
    "content": [
      "忆昔吾年十四五，干戈飘荡丁百忧。蹉跎乾荫又旋失，拊我畜我维母留。",
      "时艰斗米钱八百，寻常一饭劳绸缪。生计尽出母十指，机声晨夜无停休。",
      "母病一日废操作，举家饥困啼啾啾。母闻儿啼为强起，机丝重理宵镫篝。",
      "更出看囊钱数个，命市不饦聊充喉。儿既得饱惟慢游，母恐儿贻门户羞。",
      "补缉楹书就外傅，节缩缣帛供束脩。吁嗟呼，母之爱儿无不周，儿之报母无一酬。",
      "白头空洒孤儿泪，江水滔滔不尽流。"
    ]
  },
  {
    "id": "adcfe4dbbea3abcb6cdd73f4593365c5",
    "title": "近世",
    "authorName": "王润生",
    "authorId": "adcfe4dbbea3abcbd1457b72d1457b72",
    "dynasty": "清",
    "content": [
      "近世州县官，动呼曰不肖。",
      "不能肖父母，转能肖显要。",
      "父母之于子，各以诗书教。",
      "子当读书年，亦复谈忠孝。",
      "奈何一入官，辄以不肖号。",
      "呵叱鸡狗同，奔走马牛效。",
      "习为妾妇容，幸博上官笑。",
      "柔媚若性生，奥灶无不到。",
      "呼蹴与涕唾，未尝生计较。",
      "奈何一临民，性气忽粗暴。",
      "喜怒动任情，衣冠恣践蹈。",
      "昔日凫何卑，今日鹅何傲。",
      "岂受上官侮，合向部民报。",
      "抑或官有样，宪体宜则效。",
      "绾到州悬符，演出天神貌。",
      "不肖肖斯真，难为外人告。",
      "面目忘本来，顶踵殉时好。",
      "呜呼官若此，父母岂及料。"
    ]
  },
  {
    "id": "adcfe4dbbea5fb38f5c2c20b042be478",
    "title": "孤花",
    "authorName": "德亮",
    "authorId": "adcfe4dbbea5fb38d1457b72d1457b72",
    "dynasty": "清",
    "content": [
      "一点出尘绿，春情仍自深。",
      "香微怜土薄，开晚少人寻。",
      "雨渍犹堪赏，风吹略不禁。",
      "翛然苔石畔，谁为表孤心。"
    ]
  },
  {
    "id": "adcfe4dbbea79af768be07ab3d7fe474",
    "title": "诵山鬼",
    "authorName": "白孕彩",
    "authorId": "adcfe4dbbea79af7d1457b72d1457b72",
    "dynasty": "清",
    "content": [
      "不知身是鬼，道路一何幽。",
      "芳草为谁折，灵修怛独留。",
      "死生长夜恨，风雨满山愁。",
      "有字还应泣，无君宁弗忧。"
    ]
  },
  {
    "id": "adcfe4dbbea79af72be94e9762f413c3",
    "title": "雪夜归即事",
    "authorName": "白孕彩",
    "authorId": "adcfe4dbbea79af7d1457b72d1457b72",
    "dynasty": "清",
    "content": [
      "登台作贼事成空，闭肆围棋技未雄。",
      "天连白色疏星澹，狭巷无人一火红。"
    ]
  },
  {
    "id": "adcfe4dbbea79af73fddddaf771ad608",
    "title": "杏薄",
    "authorName": "白孕彩",
    "authorId": "adcfe4dbbea79af7d1457b72d1457b72",
    "dynasty": "清",
    "content": [
      "杏薄作瓜架，支撑两相宜。",
      "彼无支蔓苦，此无缠束辞。",
      "虽经恶风雨，愈信相扶持。",
      "瓜老充作薪，胜燃湿花枝。"
    ]
  },
  {
    "id": "adcfe4dbbea7bd8c928aa3f04c8df45d",
    "title": "感慨",
    "authorName": "郑用锡",
    "authorId": "adcfe4dbbea7bd8cdb957c62ad23aa99",
    "dynasty": "清",
    "content": [
      "老至偏多难，生民涂炭时。",
      "盛衰无定局，今古一含悲。",
      "大地鸱鸮恶，高堂燕雀嬉。",
      "万牛回首日，梁栋要人为。"
    ]
  },
  {
    "id": "adcfe4dbbea7bd8cb632804c4fcbbffe",
    "title": "唐升庵司马",
    "authorName": "郑用锡",
    "authorId": "adcfe4dbbea7bd8cdb957c62ad23aa99",
    "dynasty": "清",
    "content": [
      "识途推老马，得驭定为良。",
      "幸有前车鉴，当无覆餗伤。",
      "官箴重柱石，民命固苞桑。",
      "九鼎群奸铸，相期化日光。"
    ]
  },
  {
    "id": "adcfe4dbbea7bd8cce2d373a3a92a36c",
    "title": "禁米运出口",
    "authorName": "郑用锡",
    "authorId": "adcfe4dbbea7bd8cdb957c62ad23aa99",
    "dynasty": "清",
    "content": [
      "救邻宜惠籴，王政已推详。",
      "深愿舟多泛，其如户鲜藏。",
      "取鱼愁竭泽，割肉笑医疮。",
      "为语关津客，防饥念故乡。"
    ]
  },
  {
    "id": "adcfe4dbbea7bd8c45f00a937eebab08",
    "title": "慨时",
    "authorName": "郑用锡",
    "authorId": "adcfe4dbbea7bd8cdb957c62ad23aa99",
    "dynasty": "清",
    "content": [
      "无才堪报国，笑汝竟为官。",
      "鸡犬升天易，牛羊在牧难。",
      "兢兢谁自履，琐琐尽高冠。",
      "洗耳吾归去，何如乐涧盘！"
    ]
  },
  {
    "id": "adcfe4dbbea7bd8cebc4baab32b53a8a",
    "title": "景孙读书邻花居",
    "authorName": "郑用锡",
    "authorId": "adcfe4dbbea7bd8cdb957c62ad23aa99",
    "dynasty": "清",
    "content": [
      "不出门庭外，潜修托草茅。",
      "丹铅谁默契，文字几知交？",
      "努力传家学，游心在典爻。",
      "退闲无一事，吾岂等悬匏！"
    ]
  },
  {
    "id": "adcfe4dbbea7bd8c0e52b05a31752ccb",
    "title": "自题拙稿",
    "authorName": "郑用锡",
    "authorId": "adcfe4dbbea7bd8cdb957c62ad23aa99",
    "dynasty": "清",
    "content": [
      "一卷尧夫集，同为击壤声。",
      "雕虫嫌尚小，画虎恐难成。",
      "藉以娱衰老，奚堪起后生。",
      "他年投圊好，月旦任讥评。"
    ]
  },
  {
    "id": "adcfe4dbbea7bd8c4cb60b7897c32307",
    "title": "郊居即事",
    "authorName": "郑用锡",
    "authorId": "adcfe4dbbea7bd8cdb957c62ad23aa99",
    "dynasty": "清",
    "content": [
      "野处半郊城，西风淅淅声。",
      "晨钟兴废寺，夜柝短长更。",
      "深巷闻砧急，前村穫稻成。",
      "何当冠盖过，又作折腰迎。"
    ]
  },
  {
    "id": "adcfe4dbbea7bd8c9919b766be5ef56a",
    "title": "鸩毒",
    "authorName": "郑用锡",
    "authorId": "adcfe4dbbea7bd8cdb957c62ad23aa99",
    "dynasty": "清",
    "content": [
      "鸩毒来西土，斯人何久迷。",
      "阿房三月火，函谷一丸泥；",
      "能使心肝黑，全令面目黧。",
      "昏昏成世界，竟认作刀圭。"
    ]
  },
  {
    "id": "adcfe4dbbea7bd8c2ea60bdaabf1f4f4",
    "title": "听春楼",
    "authorName": "郑用锡",
    "authorId": "adcfe4dbbea7bd8cdb957c62ad23aa99",
    "dynasty": "清",
    "content": [
      "壁立千峰拱，危楼独向东。",
      "建瓴檐注雨，涵镜月当空。",
      "户牖堪延爽，亭台此最中。",
      "晓来高处望，红日正瞳瞳。"
    ]
  },
  {
    "id": "adcfe4dbbea7bd8cbc5aa2b9cf7030de",
    "title": "望屺亭",
    "authorName": "郑用锡",
    "authorId": "adcfe4dbbea7bd8cdb957c62ad23aa99",
    "dynasty": "清",
    "content": [
      "古屋隔尘寰，孤亭屹此间。",
      "有风皆入座，无壁怕遮山。",
      "列岫凌空接，浮云入望间。",
      "青苍松柏在，我亦泪潸潸。"
    ]
  },
  {
    "id": "adcfe4dbbea7bd8c233ea86eb4041b1d",
    "title": "凌虚台",
    "authorName": "郑用锡",
    "authorId": "adcfe4dbbea7bd8cdb957c62ad23aa99",
    "dynasty": "清",
    "content": [
      "拾级共攀跻，层台百尺梯。",
      "几疑无地险，直欲与天齐。",
      "海气收偏近，山光望转低。",
      "孤鸿明灭外，指点夕阳西。"
    ]
  },
  {
    "id": "adcfe4dbbea7bd8c858ad4596fd869dc",
    "title": "诸君赠诗，作此答之",
    "authorName": "郑用锡",
    "authorId": "adcfe4dbbea7bd8cdb957c62ad23aa99",
    "dynasty": "清",
    "content": [
      "纵得江郎笔，难生五色花。",
      "无端髭屡断，枉费手频叉。",
      "劳尔珠玑赠，增予瓦砾嗟。",
      "敢云诗律细，箸作称名家。"
    ]
  },
  {
    "id": "adcfe4dbbea7bd8c5a3697d8b8bf18cc",
    "title": "新春",
    "authorName": "郑用锡",
    "authorId": "adcfe4dbbea7bd8cdb957c62ad23aa99",
    "dynasty": "清",
    "content": [
      "领略春光好，其如鬓二毛。",
      "自惭生世拙，敢许在山高。",
      "花下时题壁，松阴独听涛。",
      "闲来无一事，展卷课儿曹。"
    ]
  },
  {
    "id": "adcfe4dbbea7bd8c9df74ba99f471947",
    "title": "林鹤山观察",
    "authorName": "郑用锡",
    "authorId": "adcfe4dbbea7bd8cdb957c62ad23aa99",
    "dynasty": "清",
    "content": [
      "四方男子志，今更挂桑弧。",
      "天上诞麟种，人间浴凤雏。",
      "共夸田得玉，早叶梦投珠。",
      "清福知谁享，孤山一幅图。"
    ]
  },
  {
    "id": "adcfe4dbbea7bd8c59ca1fe7362b32fa",
    "title": "中秋日黄蜂集木兰花作",
    "authorName": "郑用锡",
    "authorId": "adcfe4dbbea7bd8cdb957c62ad23aa99",
    "dynasty": "清",
    "content": [
      "似择乐郊适，飞来近草堂。",
      "寻花期酿蜜，引队解尊王。",
      "蚁聚嘲封垤，蜗争笑画疆。",
      "分甘吾赖尔，采采木兰香。"
    ]
  },
  {
    "id": "adcfe4dbbea7bd8c29c24c6bae1e5996",
    "title": "景孙丧妇作",
    "authorName": "郑用锡",
    "authorId": "adcfe4dbbea7bd8cdb957c62ad23aa99",
    "dynasty": "清",
    "content": [
      "才得司中馈，翻教泪暗潸。",
      "南园真蝶幻，东海有鱼鳏。",
      "别汝时何速？",
      "怜他命太悭！",
      "独看天上月，破镜不重还。"
    ]
  },
  {
    "id": "adcfe4dbbea7bd8c34654d6338d32f5d",
    "title": "邻花居即事二首",
    "authorName": "郑用锡",
    "authorId": "adcfe4dbbea7bd8cdb957c62ad23aa99",
    "dynasty": "清",
    "content": [
      "日月双丸弹，春秋一草庐。",
      "寄身无别业，退老此幽居。",
      "庭静花添韵，窗阴竹补虚。",
      "有时成午梦，亦自到华胥。"
    ]
  },
  {
    "id": "adcfe4dbbea7bd8c34654d63083d9503",
    "title": "邻花居即事二首",
    "authorName": "郑用锡",
    "authorId": "adcfe4dbbea7bd8cdb957c62ad23aa99",
    "dynasty": "清",
    "content": [
      "机心忘已久，群鸟亦相亲。",
      "稻啄红鹦惯，笼开孔雀驯。",
      "匡床供鹤料，扫壁净咮尘。",
      "更有能言鸭，呼名代接宾。"
    ]
  },
  {
    "id": "adcfe4dbbea7bd8caf855463967a5b5e",
    "title": "秒夜感怀",
    "authorName": "郑用锡",
    "authorId": "adcfe4dbbea7bd8cdb957c62ad23aa99",
    "dynasty": "清",
    "content": [
      "秋色平分日，园亭迹渐稀。",
      "风凉时入榻，露冷夜侵衣。",
      "萤火流三径，虫声唧四围。",
      "况当人意懒，旅雁月明归。"
    ]
  },
  {
    "id": "adcfe4dbbea7bd8cbd2fc660b0c61104",
    "title": "自夏至冬，得痒疾，夜辄不寐",
    "authorName": "郑用锡",
    "authorId": "adcfe4dbbea7bd8cdb957c62ad23aa99",
    "dynasty": "清",
    "content": [
      "莫道无关事，爬搔已切身。",
      "如何成小癣，竟夕大劳神。",
      "岂有形相隔，何曾技未伸？",
      "不胜虮虱感，下界耻称臣。"
    ]
  },
  {
    "id": "adcfe4dbbea7bd8c646a829c0424b5a1",
    "title": "不觉",
    "authorName": "郑用锡",
    "authorId": "adcfe4dbbea7bd8cdb957c62ad23aa99",
    "dynasty": "清",
    "content": [
      "不觉吾衰矣，蹉跎岁月迁。",
      "循途如转磨，息驾幸收鞭。",
      "心是沾泥絮，身同退院禅。",
      "所欣无一事，藉此度馀年。"
    ]
  },
  {
    "id": "adcfe4dbbea7bd8cba95d769729dccae",
    "title": "余年四十五，眼已花矣，近复能灯下作小楷",
    "authorName": "郑用锡",
    "authorId": "adcfe4dbbea7bd8cdb957c62ad23aa99",
    "dynasty": "清",
    "content": [
      "自笑看花雾里同，此心如镜倩谁砻。",
      "精神敢诩仍无恙，世界何因更发蒙。",
      "岂有金鎞能刮目，幸看银海已回瞳。",
      "老天怜我耽书癖，为放光明在此中。"
    ]
  },
  {
    "id": "adcfe4dbbea7bd8c9f6e054405f328b5",
    "title": "自叹",
    "authorName": "郑用锡",
    "authorId": "adcfe4dbbea7bd8cdb957c62ad23aa99",
    "dynasty": "清",
    "content": [
      "解组归来鬓渐皤，问年已觉六旬多。",
      "盛时早啖红绫饼，旧梦曾游瑞锦窠。",
      "子舍光阴留寸草，君恩重叠到岩河。",
      "名山事业传人在，未报涓埃愧若何！"
    ]
  },
  {
    "id": "adcfe4dbbea7bd8c28dda321cf1e1ab5",
    "title": "荏苒",
    "authorName": "郑用锡",
    "authorId": "adcfe4dbbea7bd8cdb957c62ad23aa99",
    "dynasty": "清",
    "content": [
      "荏苒光阴已七旬，依然牖下若吟身。",
      "得归闾里原为福，能守田园敢说贫？",
      "缄口不谈阿堵事，抚怀自愧葛天民。",
      "如何结习留文字，犹有青灯未了因。"
    ]
  },
  {
    "id": "adcfe4dbbea7bd8c03b2b8da32804423",
    "title": "堑垣因粤匪掠争，民食不足，时适唐升庵司马赴艋，诸绅驰商禁口，从之；乃瓜代者至，惑于他说，旋",
    "authorName": "郑用锡",
    "authorId": "adcfe4dbbea7bd8cdb957c62ad23aa99",
    "dynasty": "清",
    "content": [
      "我本乾坤一腐儒，微言敢许动当途。",
      "为防枵腹伸乡约，谁绘流民达上都。",
      "升斗价腾民怨沸，舟车禁弛佐情趋。",
      "如何学得狙公法，朝夕纷更作远图。"
    ]
  },
  {
    "id": "adcfe4dbbea7bd8c452a9fc415b05bc1",
    "title": "颂张焕堂司马",
    "authorName": "郑用锡",
    "authorId": "adcfe4dbbea7bd8cdb957c62ad23aa99",
    "dynasty": "清",
    "content": [
      "能绍椿庭弓冶谋，一行作吏著勋猷。",
      "初登仕版才方富，乍试新硎学自优。",
      "赤嵌曾歌来暮曲，澎城尚系去思讴。",
      "翩翩不负佳公子，为报君恩借箸筹。"
    ]
  },
  {
    "id": "adcfe4dbbea7bd8c452a9fc4dfac80ee",
    "title": "颂张焕堂司马",
    "authorName": "郑用锡",
    "authorId": "adcfe4dbbea7bd8cdb957c62ad23aa99",
    "dynasty": "清",
    "content": [
      "榆社归来叹二毛，太平幸得好官曹。",
      "甘棠树下新祠宇，细柳门前旧节旄。",
      "酌水自盟心不扰，销兵能使俗无嚣。",
      "磺溪今日逢龚遂，赖有循良竞卖刀。"
    ]
  },
  {
    "id": "adcfe4dbbea7bd8c072aa5a7aa8be7b3",
    "title": "警学歌者",
    "authorName": "郑用锡",
    "authorId": "adcfe4dbbea7bd8cdb957c62ad23aa99",
    "dynasty": "清",
    "content": [
      "白雪阳春漫擅场，难逢顾误有周郎。",
      "须知鼓吹群经在，勿负金丝四壁藏。",
      "古乐好将虞典溯，淫声莫逐郑风狂。",
      "千秋谁解弦歌意，许汝彭宣到后堂。"
    ]
  },
  {
    "id": "adcfe4dbbea7bd8cd280e187b074d945",
    "title": "有感，寄述安司",
    "authorName": "郑用锡",
    "authorId": "adcfe4dbbea7bd8cdb957c62ad23aa99",
    "dynasty": "清",
    "content": [
      "水懦何如火烈强，养痈终见逞鸱张。",
      "伏戎已长三年莽，聚啸难通百里粮。",
      "冯妇君原羞臂攘，庖丁我最叹刀藏。",
      "新村无树凭谁伐，小憩令人忆召棠。"
    ]
  },
  {
    "id": "adcfe4dbbea7bd8c2ceb0f4518c05f54",
    "title": "堑垣普施南坛",
    "authorName": "郑用锡",
    "authorId": "adcfe4dbbea7bd8cdb957c62ad23aa99",
    "dynasty": "清",
    "content": [
      "胜会盂兰簇一场，南坛跽拜去来忙。",
      "殽堆珍错罗山海，饭贮筐笼罄稻粱。",
      "无主不知谁子姓，有魂何处觅家乡？",
      "年年此夕中元节，宣赦门开礼法王。"
    ]
  },
  {
    "id": "adcfe4dbbea7bd8c1c8017ec31d1ea7f",
    "title": "赠斯盛社同人",
    "authorName": "郑用锡",
    "authorId": "adcfe4dbbea7bd8cdb957c62ad23aa99",
    "dynasty": "清",
    "content": [
      "磊落英姿正少年，诸君结社各翩翩。",
      "留松开径邀三益，种竹成林得七贤。",
      "壮志好登瀛海岛，文光齐射斗牛躔。",
      "积薪望汝能居上，联臂相期尺五天！"
    ]
  },
  {
    "id": "adcfe4dbbea7bd8c0d67dc8f868d35fe",
    "title": "闻延建诸郡捷音",
    "authorName": "郑用锡",
    "authorId": "adcfe4dbbea7bd8cdb957c62ad23aa99",
    "dynasty": "清",
    "content": [
      "十八滩头起瘴烟，相望烽火叹年年。",
      "安危谁是中流柱，冲突须防下水船。",
      "得扫萑苻期迅速，毋滋瓜蔓苦牵连。",
      "昨宵闻返元戎旆，报道销兵一快然。"
    ]
  },
  {
    "id": "adcfe4dbbea7bd8c82b45c654aad58b5",
    "title": "咏朱履",
    "authorName": "郑用锡",
    "authorId": "adcfe4dbbea7bd8cdb957c62ad23aa99",
    "dynasty": "清",
    "content": [
      "权作白头朱履客，何当相赠壮闲行。",
      "山中我是担簦侣，天上谁为曳革声。",
      "好伴衰翁助颜色，还教健步慰生平。",
      "红尘踏遍长安路，正好归来趁晚晴。"
    ]
  },
  {
    "id": "adcfe4dbbea7bd8c483ec61ec8127544",
    "title": "再赠斯盛社同人",
    "authorName": "郑用锡",
    "authorId": "adcfe4dbbea7bd8cdb957c62ad23aa99",
    "dynasty": "清",
    "content": [
      "萧森竹木映窗纱，聚首论文日未斜。",
      "牛耳登坛惭我执，龙头夺锦许谁夸。",
      "心苗好种文章福，腹稿能便气象华。",
      "得失全凭三寸管，榜中花即笔中花。"
    ]
  },
  {
    "id": "adcfe4dbbea7bd8c66d7f38e38dae61f",
    "title": "朽蠹",
    "authorName": "郑用锡",
    "authorId": "adcfe4dbbea7bd8cdb957c62ad23aa99",
    "dynasty": "清",
    "content": [
      "六经以外难窥测，老去方知学尚荒。",
      "谁笑半生惟祭獭，漫陈百轴似搬姜。",
      "可怜努力终无补，况值衰年更善忘。",
      "自分此身成朽蠹，奈他嗜好在巾箱！"
    ]
  },
  {
    "id": "adcfe4dbbea7bd8c526857752d4cb0ef",
    "title": "陈迂谷中翰",
    "authorName": "郑用锡",
    "authorId": "adcfe4dbbea7bd8cdb957c62ad23aa99",
    "dynasty": "清",
    "content": [
      "四面青山爽气浮，何人卜宅最高头？",
      "此墩终属谢安石，胜地今为陈太邱。",
      "古寺钟沉狮子吼，疏林日暮鸟声幽。",
      "分明一幅倪迂画，合与先生雅号留。"
    ]
  },
  {
    "id": "adcfe4dbbea7bd8c00691ed513cd43be",
    "title": "拟游淡江访迂谷，阻雨不果",
    "authorName": "郑用锡",
    "authorId": "adcfe4dbbea7bd8cdb957c62ad23aa99",
    "dynasty": "清",
    "content": [
      "明月屋梁颜色亲，情当久别恋尤真。",
      "敢持牛耳寻盟主，犹恐猪肝累主人。",
      "五载离怀成旧雨，连番命驾阻征尘。",
      "与君同是归田客，何日名山共买邻？"
    ]
  },
  {
    "id": "adcfe4dbbea7bd8c750bddc44fe5c611",
    "title": "鸡笼纪游",
    "authorName": "郑用锡",
    "authorId": "adcfe4dbbea7bd8cdb957c62ad23aa99",
    "dynasty": "清",
    "content": [
      "已偿婚嫁更何求，胜阜差当五岳游。",
      "贴水雌雄寻鲎屿，隔江大小辨狮毬。",
      "茫茫波浪天边涌，一一帆樯眼底收。",
      "别有孤峰峙空际，遥从砥柱溯中流。"
    ]
  },
  {
    "id": "adcfe4dbbea7bd8c41d14091f62f4c5b",
    "title": "又之茂才客游鹿港，富益斋司马",
    "authorName": "郑用锡",
    "authorId": "adcfe4dbbea7bd8cdb957c62ad23aa99",
    "dynasty": "清",
    "content": [
      "扬帆一夕海东来，览古谁登百尺台。",
      "入幕芙蓉初日丽，圜池芹藻古香开。",
      "羁身作客愁生计，迁地为良许借才。",
      "此去吴刚有同伴，桂花看汝月中栽。"
    ]
  },
  {
    "id": "adcfe4dbbea7bd8c41d1409188b49743",
    "title": "又之茂才客游鹿港，富益斋司马",
    "authorName": "郑用锡",
    "authorId": "adcfe4dbbea7bd8cdb957c62ad23aa99",
    "dynasty": "清",
    "content": [
      "解组归田学杜门，龙钟一老敢称尊。",
      "衰年黄卷仍为伴，故物青毡幸尚存。",
      "差喜足音到空谷，相携佳句倒芳樽。",
      "最愁风雨中秋夜，莫共乘槎贯月论。"
    ]
  },
  {
    "id": "adcfe4dbbea7bd8c599ce964503452e9",
    "title": "游栖野巢访迂谷，留饮赋赠二首",
    "authorName": "郑用锡",
    "authorId": "adcfe4dbbea7bd8cdb957c62ad23aa99",
    "dynasty": "清",
    "content": [
      "谷饮岩栖物外闲，今朝何幸得追攀！",
      "牙签架上书千卷，锦缆门前水一湾。",
      "底事移居嫌近市，何心挂笏共看山？",
      "知君胸次饶丘壑，一任白云自往还。"
    ]
  },
  {
    "id": "adcfe4dbbea7bd8c599ce96416fe8a52",
    "title": "游栖野巢访迂谷，留饮赋赠二首",
    "authorName": "郑用锡",
    "authorId": "adcfe4dbbea7bd8cdb957c62ad23aa99",
    "dynasty": "清",
    "content": [
      "山中世界本清真，兼味盘餐笑语亲。",
      "北海开樽逢此日，西窗剪烛话前因。",
      "衣冠相对人希古，风月为邻我是宾。",
      "甚欲勾留穷一览，江潮催梦又归津。"
    ]
  },
  {
    "id": "adcfe4dbbea7bd8c3d1c148f58637dc0",
    "title": "北郭园即事",
    "authorName": "郑用锡",
    "authorId": "adcfe4dbbea7bd8cdb957c62ad23aa99",
    "dynasty": "清",
    "content": [
      "愧无广厦庇欢颜，舞鹤匡床日往还。",
      "四壁丝匏有文字，数村松竹是家山。",
      "天教境界邻城郭，地幸喧嚣隔市寰。",
      "我本武陵新避世，苍苔十里掩柴关。"
    ]
  },
  {
    "id": "adcfe4dbbea7bd8ca19827b5ac01b9f8",
    "title": "和许荫庭明经",
    "authorName": "郑用锡",
    "authorId": "adcfe4dbbea7bd8cdb957c62ad23aa99",
    "dynasty": "清",
    "content": [
      "乡关踪迹溷樵渔，买得田园且卜居。",
      "桑亩可能开蒋径，萧斋今欲仿陶庐。",
      "欣将隙地资归隐，聊借馀年读旧书。",
      "为语儿孙须树立，向平婚嫁莫愁余！"
    ]
  },
  {
    "id": "adcfe4dbbea7bd8ca19827b5b910abe9",
    "title": "和许荫庭明经",
    "authorName": "郑用锡",
    "authorId": "adcfe4dbbea7bd8cdb957c62ad23aa99",
    "dynasty": "清",
    "content": [
      "春明解组为娱亲，弹指俄成白发人。",
      "且喜昂头来峤外，敢将洗耳向江滨。",
      "为贪幽僻山兼水，幸引宾朋夕又晨。",
      "花外楼亭池畔月，区区度此百年身。"
    ]
  },
  {
    "id": "adcfe4dbbea7bd8ca6e072b5e65266f4",
    "title": "述怀",
    "authorName": "郑用锡",
    "authorId": "adcfe4dbbea7bd8cdb957c62ad23aa99",
    "dynasty": "清",
    "content": [
      "无端画饼愿空酬，忽忽馀生已白头。",
      "婚嫁幸完儿女债，田园谁足稻粱谋？",
      "成阴林木同名节，垂暮光阴等幻沤。",
      "富贵浮云随分好，微躯此外复何求？"
    ]
  },
  {
    "id": "adcfe4dbbea7bd8caa205a61d488a447",
    "title": "再和荫庭二首",
    "authorName": "郑用锡",
    "authorId": "adcfe4dbbea7bd8cdb957c62ad23aa99",
    "dynasty": "清",
    "content": [
      "老夫归计问耕渔，新筑吟窝徙旧居。",
      "僻地无尘留静境，凌霄有竹爱吾庐。",
      "敢夸门地称通德，尚望儿曹读父书。",
      "我本疏慵忘宦况，为牛为马任呼余。"
    ]
  },
  {
    "id": "adcfe4dbbea7bd8caa205a611c007631",
    "title": "再和荫庭二首",
    "authorName": "郑用锡",
    "authorId": "adcfe4dbbea7bd8cdb957c62ad23aa99",
    "dynasty": "清",
    "content": [
      "一卷陔华乐养亲，依然海上作闲人。",
      "挂冠早见辞天阙，漱石长思问水滨。",
      "得藉丘园娱晚节，且培林木对芳晨。",
      "角巾已遂柴桑愿，省却浮名绊此身。"
    ]
  },
  {
    "id": "adcfe4dbbea7bd8c2f7085dd5a6be57b",
    "title": "友人自豫章来，喜食蟹，云不尝此味十三年矣，作此赠之",
    "authorName": "郑用锡",
    "authorId": "adcfe4dbbea7bd8cdb957c62ad23aa99",
    "dynasty": "清",
    "content": [
      "郭索由来价易偿，幸将乡味此间尝。",
      "一帆莼菜思吴郡，十载家山别豫章。",
      "岂有将军甘负腹，应知公子本无肠。",
      "而今正好秋风饱，且自持螯一举觞。"
    ]
  },
  {
    "id": "adcfe4dbbea7bd8c7723e93b7add02c7",
    "title": "侄孙纪南入泮",
    "authorName": "郑用锡",
    "authorId": "adcfe4dbbea7bd8cdb957c62ad23aa99",
    "dynasty": "清",
    "content": [
      "回忆归田解组时，髫龄乍见早称奇。",
      "成篇一一诗书诵，属对泠泠响应随。",
      "洗耳幸传千里报，关心又到九秋期。",
      "頖宫骥足初教展，努力加鞭莫放迟。"
    ]
  },
  {
    "id": "adcfe4dbbea7bd8ce8db0a43f74d52aa",
    "title": "对菊",
    "authorName": "郑用锡",
    "authorId": "adcfe4dbbea7bd8cdb957c62ad23aa99",
    "dynasty": "清",
    "content": [
      "物候催移岁月忙，繁英代谢感风霜。",
      "人夸老圃秋容淡，我爱疏篱傲骨香。",
      "晚节几同韩相国，孤标此即鲁灵光。",
      "平生何处寻知己，五柳门前隐士乡。"
    ]
  },
  {
    "id": "adcfe4dbbea7bd8c59af200a826ad930",
    "title": "自遣",
    "authorName": "郑用锡",
    "authorId": "adcfe4dbbea7bd8cdb957c62ad23aa99",
    "dynasty": "清",
    "content": [
      "富贵祇归春梦婆，柴门无事日张罗。",
      "已成书癖消闲好，欲索枯肠奈老何！",
      "坛沾晨星同辈少，天涯今雨少年多。",
      "敢夸驽马途能识，聊对桑榆托浩歌。"
    ]
  },
  {
    "id": "adcfe4dbbea7bd8c1947e74a20a49c99",
    "title": "余主明志讲席，入都后，代者为藻亭弟，今春假还，仍主之，志感",
    "authorName": "郑用锡",
    "authorId": "adcfe4dbbea7bd8cdb957c62ad23aa99",
    "dynasty": "清",
    "content": [
      "载酒仍看问字奇，再来渐觉鬓成丝。",
      "追陪杖履趋榆社，惭愧丹铅托绛帷。",
      "少不如人何况老，才难信己敢称师。",
      "青毡本是吾家物，十载门墙共护持。"
    ]
  },
  {
    "id": "adcfe4dbbea7bd8cf1e83c6cea814ebc",
    "title": "哭棨亭弟",
    "authorName": "郑用锡",
    "authorId": "adcfe4dbbea7bd8cdb957c62ad23aa99",
    "dynasty": "清",
    "content": [
      "相随日日雁行亲，卜筑家山托比邻。",
      "谁料汝为长夜客，始惊我亦暮年人。",
      "还教妻老持门户，却恸儿雏累米薪。",
      "屈指弟兄亡过半，此身虽在已伤神。"
    ]
  },
  {
    "id": "adcfe4dbbea7bd8ce90aa24a5dc19502",
    "title": "即景",
    "authorName": "郑用锡",
    "authorId": "adcfe4dbbea7bd8cdb957c62ad23aa99",
    "dynasty": "清",
    "content": [
      "连旬阴雨望时晴，扶杖聊为郭外行。",
      "啼鸟有声闲布谷，叱牛到处看催耕。",
      "一泓池沼春三月，两部蛙蟆夜六更。",
      "最是名园风景丽，新栽花柳已抽萌。"
    ]
  },
  {
    "id": "adcfe4dbbea7bd8c5a3697d87cc32118",
    "title": "新春",
    "authorName": "郑用锡",
    "authorId": "adcfe4dbbea7bd8cdb957c62ad23aa99",
    "dynasty": "清",
    "content": [
      "梅花万本笑巡檐，久叠朝衫岁又添。",
      "春漏日迟钟报晷，萧斋书积架分签。",
      "池塘有梦寻青草，风雨催人到黑甜。",
      "差喜此身仍健在，不劳家计问齑盐。"
    ]
  },
  {
    "id": "adcfe4dbbea7bd8c3c41197bb8a06938",
    "title": "苦雨",
    "authorName": "郑用锡",
    "authorId": "adcfe4dbbea7bd8cdb957c62ad23aa99",
    "dynasty": "清",
    "content": [
      "年华初度已清明，阴雨连旬尚未晴。",
      "麦饭纸钱人上冢，提壶布谷鸟催耕。",
      "可怜柳絮飞仍坠，又值秧针插未成。",
      "为祝东皇香自爇，莫教物候误苍生！"
    ]
  },
  {
    "id": "adcfe4dbbea7bd8c10b1e4e3a72e25e7",
    "title": "偶咏",
    "authorName": "郑用锡",
    "authorId": "adcfe4dbbea7bd8cdb957c62ad23aa99",
    "dynasty": "清",
    "content": [
      "檐檐无事掩柴扉，草长阶前藓自肥。",
      "扫叶时开元亮径，灌园早息汉阴机。",
      "满腔春意心常在，一穗书灯愿不违。",
      "退院我同僧寂寞，只应兀坐到斜晖。"
    ]
  },
  {
    "id": "adcfe4dbbea7bd8c9f6e05446d19d6e4",
    "title": "自叹",
    "authorName": "郑用锡",
    "authorId": "adcfe4dbbea7bd8cdb957c62ad23aa99",
    "dynasty": "清",
    "content": [
      "劳劳世事欲何为，自古名流志不羁。",
      "快意每耽丝竹肉，遣情或寄画书诗。",
      "迂拘似我全无用，懒拙教人共笑痴。",
      "只有一经聊独守，平生端未负须眉。"
    ]
  },
  {
    "id": "adcfe4dbbea7bd8c26ed0a628897f216",
    "title": "壬子生日二首",
    "authorName": "郑用锡",
    "authorId": "adcfe4dbbea7bd8cdb957c62ad23aa99",
    "dynasty": "清",
    "content": [
      "六旬又长五年期，两鬓星霜已似丝。",
      "闻见四朝还是福，艰难一第不为迟。",
      "隙驹转瞬惭添齿，盥兕连朝醉祝眉。",
      "差幸筋骸仍健在，家园杖履免扶持。"
    ]
  },
  {
    "id": "adcfe4dbbea7bd8c26ed0a626496c0ad",
    "title": "壬子生日二首",
    "authorName": "郑用锡",
    "authorId": "adcfe4dbbea7bd8cdb957c62ad23aa99",
    "dynasty": "清",
    "content": [
      "蒲酒觞开览揆辰，此生修短本前因。",
      "故乡旧雨稀同辈，天末晨星剩几人！",
      "敢拟灵光存鲁殿，同游衢壤作尧民。",
      "自惭樗栎终无用，居上由来望积薪。"
    ]
  },
  {
    "id": "adcfe4dbbea7bd8c2e42463f9382a44f",
    "title": "荐阶茂才小饮北郭园赠诗，和原韵四首",
    "authorName": "郑用锡",
    "authorId": "adcfe4dbbea7bd8cdb957c62ad23aa99",
    "dynasty": "清",
    "content": [
      "幸逢孔李属通家，难得英龄富五车。",
      "愧我鬓丝添作雪，羡君手笔梦生花。",
      "多时蠖屈才逾壮，此去鹏抟路岂赊！",
      "自古晚成原大器，一杯相属莫咨嗟。"
    ]
  },
  {
    "id": "adcfe4dbbea7bd8c2e42463fc795c71f",
    "title": "荐阶茂才小饮北郭园赠诗，和原韵四首",
    "authorName": "郑用锡",
    "authorId": "adcfe4dbbea7bd8cdb957c62ad23aa99",
    "dynasty": "清",
    "content": [
      "功深面壁已多年，一梦邱迟碎锦妍。",
      "文选维摩承祖德，法书萧寺继前贤。",
      "莲花入幕称佳士，鹤氅同舟望若仙。",
      "曾伴词曹星使出，天涯衣钵待人传！"
    ]
  },
  {
    "id": "adcfe4dbbea7bd8c2e42463fad5a565e",
    "title": "荐阶茂才小饮北郭园赠诗，和原韵四首",
    "authorName": "郑用锡",
    "authorId": "adcfe4dbbea7bd8cdb957c62ad23aa99",
    "dynasty": "清",
    "content": [
      "丘园养拙拜经神，敢比躬耕郑子贞！",
      "懒扫门庭留鼓吹，曾携杖履近星辰。",
      "林泉有梦依天上，文学何缘托海滨。",
      "幸遇足音空谷贲，多君不薄退休人。"
    ]
  },
  {
    "id": "adcfe4dbbea7bd8c2e42463f0ebe8a91",
    "title": "荐阶茂才小饮北郭园赠诗，和原韵四首",
    "authorName": "郑用锡",
    "authorId": "adcfe4dbbea7bd8cdb957c62ad23aa99",
    "dynasty": "清",
    "content": [
      "七年书剑感飘零，今日相逢水上萍。",
      "折柬相招来旧雨，衔杯无语怅晨星。",
      "才如曲逆贫非病，人是次公醉亦醒。",
      "此别为君操左券，应从千佛列名经。"
    ]
  },
  {
    "id": "adcfe4dbbea7bd8c243ef95bca546ca7",
    "title": "丙辰元日",
    "authorName": "郑用锡",
    "authorId": "adcfe4dbbea7bd8cdb957c62ad23aa99",
    "dynasty": "清",
    "content": [
      "蜗角蛮疆息战争，海隅又复岁时更。",
      "持家生计忧难补，比户官祖苦尚征。",
      "对镜二毛惭易老，观书双眼幸犹明。",
      "为充天庾催输粟，转漕功谁第一成！"
    ]
  },
  {
    "id": "adcfe4dbbea7bd8c1d09127697be3179",
    "title": "荐阶赠诗，再和元韵二首",
    "authorName": "郑用锡",
    "authorId": "adcfe4dbbea7bd8cdb957c62ad23aa99",
    "dynasty": "清",
    "content": [
      "谁能只手挽狂澜，莽莽乾坤醉里看。",
      "绛帐十年吾已老，青毡一领汝犹寒。",
      "得供菽饱知非易，说到薪传大是难。",
      "千古几人能述作，文章我愧尚推韩。"
    ]
  },
  {
    "id": "adcfe4dbbea7bd8c1d091276a07a0a8e",
    "title": "荐阶赠诗，再和元韵二首",
    "authorName": "郑用锡",
    "authorId": "adcfe4dbbea7bd8cdb957c62ad23aa99",
    "dynasty": "清",
    "content": [
      "如此头颅唤奈何，蚕丝到老已无多。",
      "聊同蚓吹重泉出，敢许蛙鸣两部歌。",
      "自笑桑田容我适，无端铁砚课孙磨。",
      "诗书且领清闲福，日月凭他似掷梭。"
    ]
  },
  {
    "id": "adcfe4dbbea7bd8c5fa03de535e15568",
    "title": "有感",
    "authorName": "郑用锡",
    "authorId": "adcfe4dbbea7bd8cdb957c62ad23aa99",
    "dynasty": "清",
    "content": [
      "缃帙何曾富五车，稍能吟咏足豪华。",
      "无多远识辽东豕，自笑拘墟井里蛙。",
      "嘈杂声音惟和蚓，编排字句欲涂鸦。",
      "詅痴符己人人画，覆瓿文章莫漫夸！"
    ]
  },
  {
    "id": "adcfe4dbbea7bd8cfb4f67005b21ac11",
    "title": "颂述安司马德政二首",
    "authorName": "郑用锡",
    "authorId": "adcfe4dbbea7bd8cdb957c62ad23aa99",
    "dynasty": "清",
    "content": [
      "盘根错节独恢恢，两载需公保障才。",
      "每为鞭长防远道，却愁火灭更燃灰。",
      "栉风沐雨知谁苦，卧辙攀辕盼再来。",
      "如此劬劳真父母，替人召杜许追陪。"
    ]
  },
  {
    "id": "adcfe4dbbea7bd8cfb4f67008127247a",
    "title": "颂述安司马德政二首",
    "authorName": "郑用锡",
    "authorId": "adcfe4dbbea7bd8cdb957c62ad23aa99",
    "dynasty": "清",
    "content": [
      "谁借阶前尺地扬，春风桃李遍公堂。",
      "万间广厦罗冯铗，一勺廉泉润赵囊。",
      "月旦衡文亲几席，璆琳得士列门墙。",
      "却惭笔砚荒芜者，许我青毡炙末光。"
    ]
  },
  {
    "id": "adcfe4dbbea7bd8c0a9d2166f8d04f94",
    "title": "正月三日即景",
    "authorName": "郑用锡",
    "authorId": "adcfe4dbbea7bd8cdb957c62ad23aa99",
    "dynasty": "清",
    "content": [
      "年华今日叶三阳，微雨初睛曙色光。",
      "胜地谁游邛竹杖，名园仍守古柴桑。",
      "衣冠揖让分甘赠，杯勺纵横索酒尝。",
      "赢得老夫仍独坐，欲寻梅柳问东皇。"
    ]
  },
  {
    "id": "adcfe4dbbea7bd8c8a3ce853db05b8e2",
    "title": "送神迎神作",
    "authorName": "郑用锡",
    "authorId": "adcfe4dbbea7bd8cdb957c62ad23aa99",
    "dynasty": "清",
    "content": [
      "阊阖鹓班玉笋联，如何诸佛亦朝天？",
      "云车风马家家送，卯酒辛盘度度虔。",
      "乞奏绿章香一缕，拈投杯珓酒当筵。",
      "邮程计汝无多日，只在新年接旧年。"
    ]
  },
  {
    "id": "adcfe4dbbea7bd8cffea7d31f5c804b9",
    "title": "罗兼三",
    "authorName": "郑用锡",
    "authorId": "adcfe4dbbea7bd8cdb957c62ad23aa99",
    "dynasty": "清",
    "content": [
      "音书久已断文鳞，今日刀环幸再亲。",
      "一十三年沉苦海，二千馀里作劳薪。",
      "西江流水难销恨，南国归帆许问津。",
      "从此家乡长聚首，赢他遗骨瘗边尘。"
    ]
  },
  {
    "id": "adcfe4dbbea7bd8c59687dfa91796fa7",
    "title": "叹老",
    "authorName": "郑用锡",
    "authorId": "adcfe4dbbea7bd8cdb957c62ad23aa99",
    "dynasty": "清",
    "content": [
      "为底踆乌岁月催，挥戈莫挽夕阳回。",
      "关心此后情难了，触目当前志已灰。",
      "老得馀闲庸是福，身能早退拙为媒。",
      "悠悠世事凭谁料，剥复盈亏任去来。"
    ]
  },
  {
    "id": "adcfe4dbbea7bd8c9829ce5921c9a74e",
    "title": "遣闷",
    "authorName": "郑用锡",
    "authorId": "adcfe4dbbea7bd8cdb957c62ad23aa99",
    "dynasty": "清",
    "content": [
      "蓬门寂寂久张罗，兀坐如僧奈老何！",
      "已分闲云容我懒，可怜短墨当人磨。",
      "春来欲访梅花讯，梦醒初听鸟雀歌。",
      "如此韶华聊自遣，敢云托体并山阿？"
    ]
  },
  {
    "id": "adcfe4dbbea7bd8cd5411bc8a02450d1",
    "title": "述德",
    "authorName": "郑用锡",
    "authorId": "adcfe4dbbea7bd8cdb957c62ad23aa99",
    "dynasty": "清",
    "content": [
      "当知贻厥起寒儒，凿砚为田得食租。",
      "毕世俭勤尝薤韭，千秋俎豆盼枌榆。",
      "刊碑父老谈名姓，遗矱儿孙谨步趋。",
      "犹记弥留清白语，传家即此是良图。"
    ]
  },
  {
    "id": "adcfe4dbbea7bd8c96b49d5498fede56",
    "title": "铁钱",
    "authorName": "郑用锡",
    "authorId": "adcfe4dbbea7bd8cdb957c62ad23aa99",
    "dynasty": "清",
    "content": [
      "竟化铜山作铁钱，一文偿十百偿千。",
      "度支已告脂膏竭，阿堵无殊品质悬。",
      "如此六州真铸错，可怜九府欲通权。",
      "从今万选何人重，却对泉刀一黯然。"
    ]
  },
  {
    "id": "adcfe4dbbea7bd8cbd383a07ac094503",
    "title": "改葬先茔",
    "authorName": "郑用锡",
    "authorId": "adcfe4dbbea7bd8cdb957c62ad23aa99",
    "dynasty": "清",
    "content": [
      "牛眠欲卜几盘桓，劫火连天泪暗弹。",
      "生有宝田传世在，死无石椁护身难。",
      "一坏骨肉仍同穴，百代衣冠择所安。",
      "此后儿孙应稍慰，天长地久共漫漫。"
    ]
  },
  {
    "id": "adcfe4dbbea7bd8cb29408a8d2e2ef2a",
    "title": "咏斋中梅柳",
    "authorName": "郑用锡",
    "authorId": "adcfe4dbbea7bd8cdb957c62ad23aa99",
    "dynasty": "清",
    "content": [
      "小斋梅柳斗韶光，各自争春各擅长。",
      "柳竟让梅花掩映，梅犹输柳叶青苍。",
      "有花无叶徒夸艳，有叶无花自逞狂。",
      "好是人工能补缀，移将花叶两相当。"
    ]
  },
  {
    "id": "adcfe4dbbea7bd8ce69df79e5629fe63",
    "title": "元宵感事",
    "authorName": "郑用锡",
    "authorId": "adcfe4dbbea7bd8cdb957c62ad23aa99",
    "dynasty": "清",
    "content": [
      "春光艳说到元宵，为底观灯更寂寥？",
      "无复鱼龙喧百戏，谁看蹴鞠转三桥？",
      "祈男柑向龛前乞，听卜香藏袖里烧。",
      "此是海邦今夕景，不妨记取作风谣。"
    ]
  },
  {
    "id": "adcfe4dbbea7bd8c0354010d4deb35cc",
    "title": "司马薛耘庐",
    "authorName": "郑用锡",
    "authorId": "adcfe4dbbea7bd8cdb957c62ad23aa99",
    "dynasty": "清",
    "content": [
      "四十年来惠爱遗，馨香始报未嫌迟。",
      "竞传循吏堪留传，为记前尘倍去思。",
      "一代名尊司户竹，千秋泪坠岘山碑。",
      "可知直道人心在，召杜应为后起师。"
    ]
  },
  {
    "id": "adcfe4dbbea7bd8c3f802555f5210b17",
    "title": "闲健二首",
    "authorName": "郑用锡",
    "authorId": "adcfe4dbbea7bd8cdb957c62ad23aa99",
    "dynasty": "清",
    "content": [
      "古稀只隔一年期，矍铄全凭口福贻。",
      "傲骨本难腰委折，衰躯未藉杖扶持。",
      "名归画饼终何用，梦破炊粱敢自痴。",
      "造物予闲兼予健，老翁尚忆放翁诗。"
    ]
  },
  {
    "id": "adcfe4dbbea7bd8c3f802555d0274eff",
    "title": "闲健二首",
    "authorName": "郑用锡",
    "authorId": "adcfe4dbbea7bd8cdb957c62ad23aa99",
    "dynasty": "清",
    "content": [
      "晚景真无一事娱，得邀闲健度桑榆。",
      "河山非昔交游少，朋辈无多笑语孤。",
      "每欲倾杯愁量窄，偶思对局怕棋输。",
      "不如还把残书看，到老依然是故吾。"
    ]
  },
  {
    "id": "adcfe4dbbea7bd8cc105fdd5e09d518b",
    "title": "白梅花",
    "authorName": "郑用锡",
    "authorId": "adcfe4dbbea7bd8cdb957c62ad23aa99",
    "dynasty": "清",
    "content": [
      "孤山隔断软红尘，冷淡生涯铁石人。",
      "尽洗铅华空色相，独留雪月见精神。",
      "接䍦倒著谁过访，茅屋相依不厌贫。",
      "信是百花头上占，白衣能酿万家春。"
    ]
  },
  {
    "id": "adcfe4dbbea7bd8c9331f0e653cb7c4d",
    "title": "盂兰盆词十首",
    "authorName": "郑用锡",
    "authorId": "adcfe4dbbea7bd8cdb957c62ad23aa99",
    "dynasty": "清",
    "content": [
      "幡花龙伞玉京山，载鬼驱车簇市阛。",
      "堪笑冕旒争一饱，大难桎梏赎千锾。",
      "丹青磨灭麟空绘，华表荒凉鹤未还。",
      "鼎食钟鸣都往事，可怜袍笏尚人间。"
    ]
  },
  {
    "id": "adcfe4dbbea7bd8c9331f0e61355953c",
    "title": "盂兰盆词十首",
    "authorName": "郑用锡",
    "authorId": "adcfe4dbbea7bd8cdb957c62ad23aa99",
    "dynasty": "清",
    "content": [
      "十万青蚨撒手哀，曾无富贵到泉台。",
      "舍身瓦器终求蜜，敌国铜山总化灰。",
      "甲乙何人操鬼簿，卵胎有劫付轮回。",
      "纸钱今夕新盈贯，莫便揶揄作态来。"
    ]
  },
  {
    "id": "adcfe4dbbea7bd8c9331f0e6d301747c",
    "title": "盂兰盆词十首",
    "authorName": "郑用锡",
    "authorId": "adcfe4dbbea7bd8cdb957c62ad23aa99",
    "dynasty": "清",
    "content": [
      "馁魂窣窣逐良辰，犹是烟蓑雨笠身。",
      "甘露可能沾白骨，火坑暂许咽青唇。",
      "田园笋蕨谋孙子，邱陇牛羊属别人。",
      "寄语此间多菜色，饥驱难饱藿羹尘。"
    ]
  },
  {
    "id": "adcfe4dbbea7bd8c9331f0e6866138a1",
    "title": "盂兰盆词十首",
    "authorName": "郑用锡",
    "authorId": "adcfe4dbbea7bd8cdb957c62ad23aa99",
    "dynasty": "清",
    "content": [
      "钿影钗光土一邱，声声梵筴唤回头。",
      "有情眷属完婚嫁，绝代红颜是髑髅。",
      "百日成妖南岳障，千金酿祸绿珠楼。",
      "重泉莲步艰难苦，结得香花入袖不？"
    ]
  },
  {
    "id": "adcfe4dbbea7bd8c9331f0e64957800a",
    "title": "盂兰盆词十首",
    "authorName": "郑用锡",
    "authorId": "adcfe4dbbea7bd8cdb957c62ad23aa99",
    "dynasty": "清",
    "content": [
      "又是哀丝豪竹天，梨园子弟散如烟。",
      "一场笑噱留唇舌，十载生涯付管弦。",
      "托钵赧颜新鬼唱，赠袍熨体故人怜。",
      "而今听彻皈依佛，应悔徵歌到昔年。"
    ]
  },
  {
    "id": "adcfe4dbbea7bd8c9331f0e6713a9bfe",
    "title": "盂兰盆词十首",
    "authorName": "郑用锡",
    "authorId": "adcfe4dbbea7bd8cdb957c62ad23aa99",
    "dynasty": "清",
    "content": [
      "校籍头衔属地官，众僧解夏具盘餐。",
      "一瓢此日分羹足，千蹠生前下箸难。",
      "萧衍面牲终早计，冯驩鱼铗莫轻弹。",
      "老饕欲破蔬茹例，多事瑜珈护法坛。"
    ]
  },
  {
    "id": "adcfe4dbbea7bd8c9331f0e62cae23a0",
    "title": "盂兰盆词十首",
    "authorName": "郑用锡",
    "authorId": "adcfe4dbbea7bd8cdb957c62ad23aa99",
    "dynasty": "清",
    "content": [
      "寸魂尺魄亦登场，玉碎兰摧事可伤。",
      "五载孱躯非寿者，一家泥首礼空王。",
      "今宵佩䚢应来受，再世衔环总渺茫。",
      "愿祝莲花生净土，莫教容易化衣裳。"
    ]
  },
  {
    "id": "adcfe4dbbea7bd8c9331f0e67adb4c71",
    "title": "盂兰盆词十首",
    "authorName": "郑用锡",
    "authorId": "adcfe4dbbea7bd8cdb957c62ad23aa99",
    "dynasty": "清",
    "content": [
      "一坏何处哭文星，误坠秦坑梦不醒。",
      "三尺红罗留字去，十年燐火逼灯青。",
      "酸儒枵腹哀呼癸，饱鬼顽皮岂识丁。",
      "笑煞宫花成底事，是非忏尽法华经。"
    ]
  },
  {
    "id": "adcfe4dbbea7bd8c9331f0e6ec40db6a",
    "title": "盂兰盆词十首",
    "authorName": "郑用锡",
    "authorId": "adcfe4dbbea7bd8cdb957c62ad23aa99",
    "dynasty": "清",
    "content": [
      "苦海沉沦不记年，沙虫猿鹤化三千。",
      "英雄末路钓难脱，水火何人发倒悬。",
      "嚼齿九原呶厉鬼，断头大将立刑天。",
      "恩仇到此冰销未？",
      "洒遍杨枝碧血膻。"
    ]
  },
  {
    "id": "adcfe4dbbea7bd8c9331f0e6ff872dba",
    "title": "盂兰盆词十首",
    "authorName": "郑用锡",
    "authorId": "adcfe4dbbea7bd8cdb957c62ad23aa99",
    "dynasty": "清",
    "content": [
      "元都狮吼斗狰狞，𧉮犬重围破铁城。",
      "尘世收场皆傀儡，魔宫褫魄到公卿。",
      "四山宿草月将曙，满地纸灰铃有声。",
      "太息中原兵燹苦，烽烟十里水灯明。"
    ]
  },
  {
    "id": "adcfe4dbbea7bd8ca98fbe6c5e471014",
    "title": "游金山寺",
    "authorName": "郑用锡",
    "authorId": "adcfe4dbbea7bd8cdb957c62ad23aa99",
    "dynasty": "清",
    "content": [
      "挂帆飞渡大江流，重踏金山最上头。",
      "缥缈云烟笼石塔，苍茫树木隐沙洲。",
      "银涛涌出三千界，玉宇回看十二楼。",
      "身在东坡图画里，当年留带是奇游。"
    ]
  },
  {
    "id": "adcfe4dbbea7bd8c9a163e067f151ca7",
    "title": "落叶二首",
    "authorName": "郑用锡",
    "authorId": "adcfe4dbbea7bd8cdb957c62ad23aa99",
    "dynasty": "清",
    "content": [
      "凄迷莫辨路西东，古木萧萧度塞鸿。",
      "入世何人不易节，出山几辈免飘蓬！",
      "满阶月冷苔无迹，一夜霜高泪欲红。",
      "终是托根未牢固，敢将摇落怨秋风？"
    ]
  },
  {
    "id": "adcfe4dbbea7bd8c9a163e0641814640",
    "title": "落叶二首",
    "authorName": "郑用锡",
    "authorId": "adcfe4dbbea7bd8cdb957c62ad23aa99",
    "dynasty": "清",
    "content": [
      "叠叠重重万里沙，高音四起乱筝琶。",
      "空山落月惊寒蟀，孤驿斜阳数暮鸦。",
      "自古落花不返树，几时飞絮得成家？",
      "遥怜湖海飘摇子，离合关心天一涯。"
    ]
  },
  {
    "id": "adcfe4dbbea7bd8ccb91af4ab561a868",
    "title": "送述安司马入郡",
    "authorName": "郑用锡",
    "authorId": "adcfe4dbbea7bd8cdb957c62ad23aa99",
    "dynasty": "清",
    "content": [
      "长亭祖帐正归期，父老殷勤颂口碑。",
      "奈此多情争卧辙，那堪相送怅临歧！",
      "来曾何暮歌襦裤，去有馀思托赋诗。",
      "可是阳春留不得，万家壶酒拜旌旗。"
    ]
  },
  {
    "id": "adcfe4dbbea7bd8c587e92a62a52cb39",
    "title": "五雅吟吏",
    "authorName": "郑用锡",
    "authorId": "adcfe4dbbea7bd8cdb957c62ad23aa99",
    "dynasty": "清",
    "content": [
      "五柳头衔岘首碑，六衙昼永且弹棋。",
      "几清案牍书堆满，堂有琴声月上迟。",
      "薄俸无多堪豢鹤，小胥镇日只钞诗。",
      "春风桃李河阳暮，又向湖西看水嬉。"
    ]
  },
  {
    "id": "adcfe4dbbea7bd8c587e92a631cf0931",
    "title": "五雅吟吏",
    "authorName": "郑用锡",
    "authorId": "adcfe4dbbea7bd8cdb957c62ad23aa99",
    "dynasty": "清",
    "content": [
      "不觅封侯觅爱卿，春深柳锁亚夫营。",
      "扇巾潇洒真无敌，裘带宽闲旧有名。",
      "驴背老存垂钓叟，虎头前是叶繻生。",
      "沙场听惯投壶唱，十万貔貅亦解声。"
    ]
  },
  {
    "id": "adcfe4dbbea7bd8c587e92a6df9de7ac",
    "title": "五雅吟吏",
    "authorName": "郑用锡",
    "authorId": "adcfe4dbbea7bd8cdb957c62ad23aa99",
    "dynasty": "清",
    "content": [
      "旅食莲花借一枝，寄人篱下总堪悲。",
      "半生知己牛僧孺，绝代怜才严挺之。",
      "元夕张灯邀上客，权门弹铗笑群儿。",
      "平原去后扁舟渺，谁上当年乞米诗。"
    ]
  },
  {
    "id": "adcfe4dbbea7bd8c587e92a6141b616c",
    "title": "五雅吟吏",
    "authorName": "郑用锡",
    "authorId": "adcfe4dbbea7bd8cdb957c62ad23aa99",
    "dynasty": "清",
    "content": [
      "缘天深处爱逃禅，杖锡名山不记年。",
      "䬪饦高谈坡老宴，袈裟醉贳沈郎钱。",
      "半龛明月寒偎衲，古刹梅花夜擘笺。",
      "携手白莲成一笑，吟魂犹逐虎溪烟。"
    ]
  },
  {
    "id": "adcfe4dbbea7bd8c587e92a65416b42a",
    "title": "五雅吟吏",
    "authorName": "郑用锡",
    "authorId": "adcfe4dbbea7bd8cdb957c62ad23aa99",
    "dynasty": "清",
    "content": [
      "负笈携囊学抱琴，昆仑酿熟玉杯斟。",
      "不甘守舍通关节，却喜浮家有稿砧。",
      "答客一生羞垢面，爱才如汝算知心。",
      "柳车赖汝奴星送，莫作咸阳捧剑吟。"
    ]
  },
  {
    "id": "adcfe4dbbea7bd8c7a65abbac7dd52dc",
    "title": "碧纱幮",
    "authorName": "郑用锡",
    "authorId": "adcfe4dbbea7bd8cdb957c62ad23aa99",
    "dynasty": "清",
    "content": [
      "卐字围屏护碧纱，玲珑四面净尘沙。",
      "冰绡笼月疏偏密，雾縠疑烟静不哗。",
      "禅榻初醒孤枕梦，诗龛曾伴一灯花。",
      "好教容膝同酣睡，肯许罗浮纸帐夸。"
    ]
  },
  {
    "id": "adcfe4dbbea7bd8c93ee8c9f9b40c416",
    "title": "家恬波茂才",
    "authorName": "郑用锡",
    "authorId": "adcfe4dbbea7bd8cdb957c62ad23aa99",
    "dynasty": "清",
    "content": [
      "海外羁栖久犹眠，萧斋兀坐似孤禅。",
      "亦知井臼依鸿久，难把沧溟唤鹊填。",
      "螺墨新妆今日黛，琵琶胜谱旧时弦。",
      "从兹红袖添香夜，佐读刚逢学易年。"
    ]
  },
  {
    "id": "adcfe4dbbea7bd8c6724f4059c995815",
    "title": "园居遣兴",
    "authorName": "郑用锡",
    "authorId": "adcfe4dbbea7bd8cdb957c62ad23aa99",
    "dynasty": "清",
    "content": [
      "半亩园林景色幽，禽鱼花木足遨游。",
      "何人乘兴同看竹，斯世浮名尽幻沤。",
      "道味须从闲处玩，物情最爱静中求。",
      "此间真趣谁能识，悟到南华蝶与周。"
    ]
  },
  {
    "id": "adcfe4dbbea7bd8c424731b7c5eb2028",
    "title": "如兰、如金二侄入泮，书以勖之",
    "authorName": "郑用锡",
    "authorId": "adcfe4dbbea7bd8cdb957c62ad23aa99",
    "dynasty": "清",
    "content": [
      "两两阿咸素志伸，摩挲喜作石麒麟。",
      "藻芹一水游今日，棠棣双开趁早春。",
      "如此成名真拾艾，须知吾道在传薪。",
      "家风幸守青毡旧，努力清芬望后人。"
    ]
  },
  {
    "id": "adcfe4dbbea7bd8ca25661f005da838f",
    "title": "读书",
    "authorName": "郑用锡",
    "authorId": "adcfe4dbbea7bd8cdb957c62ad23aa99",
    "dynasty": "清",
    "content": [
      "自笑前身一蠹鱼，白头仍向酉山居。",
      "千秋于我终乌有，万卷如今付子虚。",
      "只此嗜痂留痼癖，忽将食蹠弃残馀。",
      "穷年兀兀无长策，不为功名亦读书。"
    ]
  },
  {
    "id": "adcfe4dbbea7bd8c7e379a6be5adcda4",
    "title": "飓风",
    "authorName": "郑用锡",
    "authorId": "adcfe4dbbea7bd8cdb957c62ad23aa99",
    "dynasty": "清",
    "content": [
      "秋风一夜起狂飙，飓母西来怒气骄。",
      "何似排云驱万马，乍疑传箭落双雕。",
      "倾摧树木山皆动，喷激波涛水亦摇。",
      "最是关情收穫近，田畴禾稼恐枯焦。"
    ]
  },
  {
    "id": "adcfe4dbbea7bd8c2f20b099940b3a2d",
    "title": "乙卯秋、姻丈陈昙轩封翁",
    "authorName": "郑用锡",
    "authorId": "adcfe4dbbea7bd8cdb957c62ad23aa99",
    "dynasty": "清",
    "content": [
      "登堂祝嘏才经岁，转眼添筹又一年。",
      "鸠杖优游泉石畔，凤毛环绕几筵前。",
      "画屏日月称觥夜，绮幄云霞舞镜天。",
      "此去鸡窠知有分，几人能作地行仙！"
    ]
  },
  {
    "id": "adcfe4dbbea7bd8c5431bf69a4f7af8b",
    "title": "玉兔耳",
    "authorName": "郑用锡",
    "authorId": "adcfe4dbbea7bd8cdb957c62ad23aa99",
    "dynasty": "清",
    "content": [
      "亭亭玉质出幽丛，计日将毋小卯同。",
      "夜月侵时疑孕月，秋风拂处欲追风。",
      "添毫欲借中山笔，捣药应资上寿功。",
      "莫误梁园寻旧种，陶家本是主人翁。"
    ]
  },
  {
    "id": "adcfe4dbbea7bd8c993562a57fbe6ccc",
    "title": "虎爪黄",
    "authorName": "郑用锡",
    "authorId": "adcfe4dbbea7bd8cdb957c62ad23aa99",
    "dynasty": "清",
    "content": [
      "金精禀气异寻常，握爪般般色自黄。",
      "几展雄威啸空谷，独将劲节傲寒霜。",
      "九秋冷入山君梦，一醉催开寿友觞。",
      "好向东篱同把臂，悠然何必问柴桑！"
    ]
  },
  {
    "id": "adcfe4dbbea7bd8cc1df9d866992a7a4",
    "title": "老来妇",
    "authorName": "郑用锡",
    "authorId": "adcfe4dbbea7bd8cdb957c62ad23aa99",
    "dynasty": "清",
    "content": [
      "雁阵声中百卉雕，深丛叶叶逞红娇。",
      "浓妆可有秋娘妒，艳质偏于老圃饶。",
      "生似鸡皮年少日，啼残鹃血可怜宵。",
      "人情竞说春光好，如此容颜岂寂寥。"
    ]
  },
  {
    "id": "adcfe4dbbea7bd8c05a26044711c4c86",
    "title": "明志书院勖诸生",
    "authorName": "郑用锡",
    "authorId": "adcfe4dbbea7bd8cdb957c62ad23aa99",
    "dynasty": "清",
    "content": [
      "多年解组寄浮沤，文字因缘一席留。",
      "聊借毫端评月旦，敢夸皮里有春秋。",
      "赋成五色虽迷目，笔扫千军始出头。",
      "我倘识途惭老马，年年栈豆欲何求。"
    ]
  },
  {
    "id": "adcfe4dbbea7bd8c10738f8394d2ccff",
    "title": "感事",
    "authorName": "郑用锡",
    "authorId": "adcfe4dbbea7bd8cdb957c62ad23aa99",
    "dynasty": "清",
    "content": [
      "何人不识金银气，千古铜山是祸胎。",
      "舞或能工长在袖，债如可避苦无台。",
      "只缘腐木虫先附，莫怪闻膻蚁自来。",
      "至此补牢应一悔，始知奴辈利吾财。"
    ]
  },
  {
    "id": "adcfe4dbbea7bd8c40bcbb5f0763aec0",
    "title": "明年五月为七十生辰，先期示儿子",
    "authorName": "郑用锡",
    "authorId": "adcfe4dbbea7bd8cdb957c62ad23aa99",
    "dynasty": "清",
    "content": [
      "修短非凭自主持，何须祷祝望期颐！",
      "古而不死人何在，生可长延我岂辞。",
      "酒进艾蒲难益寿，文成屈宋亦谀词。",
      "得瓜得豆分明判，只此心田雨露滋。"
    ]
  },
  {
    "id": "adcfe4dbbea7bd8cd6a08791ad59d457",
    "title": "景孙体弱，未严课而诗文日进，喜而赋此",
    "authorName": "郑用锡",
    "authorId": "adcfe4dbbea7bd8cdb957c62ad23aa99",
    "dynasty": "清",
    "content": [
      "暮年藉此足欢娱，镇日摩挲笔砚俱。",
      "冀汝清声逾老凤，喜无覂驾异凡驹。",
      "文章有福关聪顈，轨范相期共步趋。",
      "最慰书香传一脉，天将晚景慰桑榆。"
    ]
  },
  {
    "id": "adcfe4dbbea7bd8c9c4f1c4fafcf7216",
    "title": "冬至祠祭",
    "authorName": "郑用锡",
    "authorId": "adcfe4dbbea7bd8cdb957c62ad23aa99",
    "dynasty": "清",
    "content": [
      "缇室葭灰应岁寒，年年家祭荐杯盘。",
      "世遥端赖馨香报，老去方知拜跪难。",
      "百代清芬传俎豆，一庭文苑列衣冠。",
      "君恩重叠丝纶捧，肸蚃应承告庙欢。"
    ]
  },
  {
    "id": "adcfe4dbbea7bd8c768f2f33769f22e8",
    "title": "闻警四首",
    "authorName": "郑用锡",
    "authorId": "adcfe4dbbea7bd8cdb957c62ad23aa99",
    "dynasty": "清",
    "content": [
      "化日光天代几更，斯民何幸享升平！",
      "百年衽席登仁寿，一夕萑苻起战争。",
      "火始燎原须扑灭，草经滋蔓易纵横。",
      "东南半壁成涂炭，养虎无端祸已萌。"
    ]
  },
  {
    "id": "adcfe4dbbea7bd8c768f2f330e58014f",
    "title": "闻警四首",
    "authorName": "郑用锡",
    "authorId": "adcfe4dbbea7bd8cdb957c62ad23aa99",
    "dynasty": "清",
    "content": [
      "此是红羊换劫年，无端杀气动蛮天。",
      "何人专阃河山寄，天地斯民水火悬。",
      "风鹤一声惊草木，沙虫四野化烽烟。",
      "出师太息英雄老，十万貔貅尚裹毡。"
    ]
  },
  {
    "id": "adcfe4dbbea7bd8c768f2f335b7d3719",
    "title": "闻警四首",
    "authorName": "郑用锡",
    "authorId": "adcfe4dbbea7bd8cdb957c62ad23aa99",
    "dynasty": "清",
    "content": [
      "到处闻声向镯铙，良田万顷作荒郊。",
      "当关一将空称勇，捣穴无人更进剿。",
      "国帑民财遍罗掘，吴头楚尾恣咆哮。",
      "六朝金粉成灰土，例与人间总幻泡。"
    ]
  },
  {
    "id": "adcfe4dbbea7bd8c768f2f33e006fced",
    "title": "闻警四首",
    "authorName": "郑用锡",
    "authorId": "adcfe4dbbea7bd8cdb957c62ad23aa99",
    "dynasty": "清",
    "content": [
      "二十年来返故林，极天戎马动愁吟。",
      "愧无大海回澜力，仍抱孤臣报国忱。",
      "身老何堪频抚髀，时艰敢幸早抽簪。",
      "瓣香自向苍穹祷，献馘相期奏凯音。"
    ]
  },
  {
    "id": "adcfe4dbbea7bd8cbc95c84eb97d4b5b",
    "title": "女孙于归有日，途梗未通，曾蓝田总戎适携少君来迎，喜赋",
    "authorName": "郑用锡",
    "authorId": "adcfe4dbbea7bd8cdb957c62ad23aa99",
    "dynasty": "清",
    "content": [
      "男钱女布亦寻常，酬酢纷纷此日忙。",
      "自检衣裳添作嫁，竟劳钗钿助催妆。",
      "襜轺远道行亲迎，棨戟名门附末光。",
      "知汝一篇娴内则，善心应解事姑嫜。"
    ]
  },
  {
    "id": "adcfe4dbbea7bd8c84ef43a25cc2dd88",
    "title": "红梅",
    "authorName": "郑用锡",
    "authorId": "adcfe4dbbea7bd8cdb957c62ad23aa99",
    "dynasty": "清",
    "content": [
      "已过东篱菊傲霜，何来冷艳衬红妆！",
      "万株偏带胭脂色，一赋犹留铁石肠。",
      "垂老生涯归独鹤，迎年花事问寒螀。",
      "应教纸帐重重护，第一春风绛幔香。"
    ]
  },
  {
    "id": "adcfe4dbbea7bd8c877dec5de487a66c",
    "title": "除夕",
    "authorName": "郑用锡",
    "authorId": "adcfe4dbbea7bd8cdb957c62ad23aa99",
    "dynasty": "清",
    "content": [
      "忽忽光阴逆旅身，祭诗此夕话艰辛。",
      "频闻爆竹千家响，又换桃符一度新。",
      "粢饵甑炊寒具品，椒花瓮酿隔年春。",
      "老夫疏懒浑无事，随例衣冠拜岁辰。"
    ]
  },
  {
    "id": "adcfe4dbbea7bd8ce90aa24a79f9f360",
    "title": "即景",
    "authorName": "郑用锡",
    "authorId": "adcfe4dbbea7bd8cdb957c62ad23aa99",
    "dynasty": "清",
    "content": [
      "一春连日展晴晖，应识风光草际归。",
      "梅蕊已开花尚少，柳芽初茁叶犹稀。",
      "每思健步还留屐，便欲寻春且掩扉。",
      "万紫千红看未遍，肯教相赏暂相违？"
    ]
  },
  {
    "id": "adcfe4dbbea7bd8c778827447fe839f0",
    "title": "迂谈",
    "authorName": "郑用锡",
    "authorId": "adcfe4dbbea7bd8cdb957c62ad23aa99",
    "dynasty": "清",
    "content": [
      "莫听迂谈笑口开，从来大匠费心裁。",
      "金防跃冶洪炉守，树盼参天土脉培。",
      "未必文章关口耳，谁云混沌属胚胎。",
      "读书万卷君须破，好仿昭明且筑台。"
    ]
  },
  {
    "id": "adcfe4dbbea7bd8c36c323065c054486",
    "title": "钟馗除夕嫁妹图二首",
    "authorName": "郑用锡",
    "authorId": "adcfe4dbbea7bd8cdb957c62ad23aa99",
    "dynasty": "清",
    "content": [
      "堂堂如戟好髯须，一幅丹青嫁妹图。",
      "岂筮羲爻归帝乙，休教营室误黄姑。",
      "女萝山鬼三章曲，槐笏乌靴七尺躯。",
      "恰值桃符新换日，终南迎送有神荼。"
    ]
  },
  {
    "id": "adcfe4dbbea7bd8c36c32306bb339c8a",
    "title": "钟馗除夕嫁妹图二首",
    "authorName": "郑用锡",
    "authorId": "adcfe4dbbea7bd8cdb957c62ad23aa99",
    "dynasty": "清",
    "content": [
      "凤历新颁溯斗躔，七旬自是古稀年。",
      "河山两戒升平日，闻见四朝僻壤天。",
      "酒饮屠苏杯共醉，音调太簇律开先。",
      "遥知烽火今犹警，愿祝东南奏凯旋。"
    ]
  },
  {
    "id": "adcfe4dbbea7bd8c2e159aaa8b5eb4e9",
    "title": "斋居遣兴",
    "authorName": "郑用锡",
    "authorId": "adcfe4dbbea7bd8cdb957c62ad23aa99",
    "dynasty": "清",
    "content": [
      "小筑三间安乐窝，蒲团坐破老头陀。",
      "呼牛世上吾能答，旋马厅前地岂多。",
      "幸可消闲搜典籍，有时乘兴托吟哦。",
      "园丁为报春光到，如梦莺花一刹那。"
    ]
  },
  {
    "id": "adcfe4dbbea7bd8c386854f685ad9ce1",
    "title": "赠佐才侄",
    "authorName": "郑用锡",
    "authorId": "adcfe4dbbea7bd8cdb957c62ad23aa99",
    "dynasty": "清",
    "content": [
      "适馆依然肮脏身，一枝可借岂愁贫。",
      "青云不坠心犹壮，白日频过气未伸。",
      "辙鲋斗升谁话汝，铗鱼来去久依人。",
      "堪嗟肉眼多同辈，肥瘠相看似越秦。"
    ]
  },
  {
    "id": "adcfe4dbbea7bd8c3a98a9d094e86b39",
    "title": "和曾籋云茂才",
    "authorName": "郑用锡",
    "authorId": "adcfe4dbbea7bd8cdb957c62ad23aa99",
    "dynasty": "清",
    "content": [
      "旗鼓雄坛百万兵，淋漓大笔冠群英。",
      "无官好叙天伦乐，得地偏逢入境清。",
      "今日衣冠萃东海，多年琴剑别春明。",
      "小山咫尺如招隐，桂树经冬亦向荣。"
    ]
  },
  {
    "id": "adcfe4dbbea7bd8c07d803e7c2a155fa",
    "title": "叠前韵曾籋云",
    "authorName": "郑用锡",
    "authorId": "adcfe4dbbea7bd8cdb957c62ad23aa99",
    "dynasty": "清",
    "content": [
      "紫电青霜武库兵，如君岳岳复英英。",
      "直原在己身难枉，热不因人心自清。",
      "岂过屠门思大嚼，为分壁火借馀明。",
      "相期此笔凌云去，升斗沾恩亦足荣。"
    ]
  },
  {
    "id": "adcfe4dbbea7bd8c8ed87621a2465a6b",
    "title": "丁巳春日柬述安司马二首",
    "authorName": "郑用锡",
    "authorId": "adcfe4dbbea7bd8cdb957c62ad23aa99",
    "dynasty": "清",
    "content": [
      "无分攀辕爱日瞻，音书一纸到闾阎。",
      "暮云春树三年别，流水桃花两度兼。",
      "淮老临行曾乞霸，赵人戴德尚思廉。",
      "知君到处苍生祝，指顾康侯锡马占。"
    ]
  },
  {
    "id": "adcfe4dbbea7bd8c8ed876210932e96b",
    "title": "丁巳春日柬述安司马二首",
    "authorName": "郑用锡",
    "authorId": "adcfe4dbbea7bd8cdb957c62ad23aa99",
    "dynasty": "清",
    "content": [
      "遥闻卜宅又新迁，宦海劳劳暂息肩。",
      "听鼓转蓬仍走马，登车揽辔好先鞭。",
      "风尘未了三千牍，樾荫长留十万廛。",
      "我愧青毡还自守，头衔如水度衰年。"
    ]
  },
  {
    "id": "adcfe4dbbea7bd8cd3e6d4fbe2e242ca",
    "title": "生日志谢",
    "authorName": "郑用锡",
    "authorId": "adcfe4dbbea7bd8cdb957c62ad23aa99",
    "dynasty": "清",
    "content": [
      "投老乡关二十春，回思往事笑劳薪。",
      "朝廷于我同疣赘，乡里凭谁许善人！",
      "两序生徒留月旦，一经家学守轮囷。",
      "只今四海多兄弟，愧寿阿同己卯辰。"
    ]
  },
  {
    "id": "adcfe4dbbea7bd8c02db5a043c3de26b",
    "title": "同年富益斋别驾枉顾，赋赠",
    "authorName": "郑用锡",
    "authorId": "adcfe4dbbea7bd8cdb957c62ad23aa99",
    "dynasty": "清",
    "content": [
      "北辙南航四十春，剪灯一夕话前因。",
      "箧中新检同年录，海上欣逢聚首辰。",
      "治谱如君闻已久，高轩今日始相亲。",
      "天涯握手嗟何晚，回忆苔岑尚几人！"
    ]
  },
  {
    "id": "adcfe4dbbea7bd8cbfd534e2c5450543",
    "title": "望雨",
    "authorName": "郑用锡",
    "authorId": "adcfe4dbbea7bd8cdb957c62ad23aa99",
    "dynasty": "清",
    "content": [
      "播种清明候已迟，今将榖雨未翻镃。",
      "方虞先蛰雷频发，何意愆阳泽靳施。",
      "泣到鲋鱼仍涸辙，唤来鸠鸟更晴曦。",
      "在山自笑闲云閟，未作甘霖慰怨咨。"
    ]
  },
  {
    "id": "adcfe4dbbea7bd8ccf6f5625dfd64257",
    "title": "和籋云见赠元韵",
    "authorName": "郑用锡",
    "authorId": "adcfe4dbbea7bd8cdb957c62ad23aa99",
    "dynasty": "清",
    "content": [
      "久遂初衣结草堂，奇书百轴自生香。",
      "江山此去留模范，文物如今几典章。",
      "筑室相依三径在，登坛虽老一军张。",
      "毕生到此将何用，我且倾杯对酿王。"
    ]
  },
  {
    "id": "adcfe4dbbea7bd8c2194c26985137b97",
    "title": "和籋云望雨原韵",
    "authorName": "郑用锡",
    "authorId": "adcfe4dbbea7bd8cdb957c62ad23aa99",
    "dynasty": "清",
    "content": [
      "袯襫耰锄尚未亲，谁为琴剑太平民？",
      "莫疑恤纬非关己，窃恐䑛糠累及身。",
      "沟洫已枯频待泽，桔频才歇又生尘。",
      "吾儒岂有回天力，只自忧煎作杞人。"
    ]
  },
  {
    "id": "adcfe4dbbea7bd8c8aaa44d854966133",
    "title": "读籋云诗寄赠",
    "authorName": "郑用锡",
    "authorId": "adcfe4dbbea7bd8cdb957c62ad23aa99",
    "dynasty": "清",
    "content": [
      "卓荦英才愿未偿，饥驱无力赴名场。",
      "长途屡蹶蹉羸马，修脯无多渐饩羊。",
      "挟策能伸三寸舌，忧时空结九回肠。",
      "匡庐啸咏终何补？",
      "恐有旁人笑汝狂！"
    ]
  },
  {
    "id": "adcfe4dbbea7bd8c978344734095d067",
    "title": "示儿子",
    "authorName": "郑用锡",
    "authorId": "adcfe4dbbea7bd8cdb957c62ad23aa99",
    "dynasty": "清",
    "content": [
      "喜惧亲年汝亦知，人生几见到期颐！",
      "情须称量心常泰，福要能消分自宜。",
      "一脉书香当振刷，百年门祚赖扶持。",
      "关心葵笋家家饷，西崦何堪待泽时！"
    ]
  },
  {
    "id": "adcfe4dbbea7bd8c5789427df23321ed",
    "title": "白桃花和籋云作",
    "authorName": "郑用锡",
    "authorId": "adcfe4dbbea7bd8cdb957c62ad23aa99",
    "dynasty": "清",
    "content": [
      "莫嗟鬓影几成霜，篱菊当秋老更香。",
      "谁赠绨袍怜范叔，曾烧丹鼎学淮王。",
      "枯桐爨下终知遇，宝剑匣中宁久藏？",
      "且暂笼樊依野鹜，冲霄看汝好飞扬！"
    ]
  },
  {
    "id": "adcfe4dbbea7bd8cb882b835c196e641",
    "title": "籋云将归里应秋试",
    "authorName": "郑用锡",
    "authorId": "adcfe4dbbea7bd8cdb957c62ad23aa99",
    "dynasty": "清",
    "content": [
      "红雨飞残日又晴，铅华一洗本天成。",
      "初开玉佩江干梦，新剪冰绡竹外明。",
      "沅水美人双鬓缟，天台仙子五铢轻。",
      "可怜靧面重重恨，留与梨花订此生。"
    ]
  },
  {
    "id": "adcfe4dbbea7bd8ca2ab9f1111241ae6",
    "title": "曾汝舟孙女倩",
    "authorName": "郑用锡",
    "authorId": "adcfe4dbbea7bd8cdb957c62ad23aa99",
    "dynasty": "清",
    "content": [
      "云衢发轫此初基，努力英年及早期。",
      "驷马高门欣迈种，蒹葭倚玉望荣施。",
      "勋高虎帐家声远，锦夺龙山祖德贻。",
      "莫道将门惟有将，文坛如汝亦称师。"
    ]
  },
  {
    "id": "adcfe4dbbea7bd8c178e6f89e6113c59",
    "title": "作诗",
    "authorName": "郑用锡",
    "authorId": "adcfe4dbbea7bd8cdb957c62ad23aa99",
    "dynasty": "清",
    "content": [
      "时时拥鼻作诗人，衰老馀闲砚席亲。",
      "岂有江山供晚景，无多风月结芳邻。",
      "编成束笋难医俗，步学重台且效颦。",
      "自笑三章下里曲，聊同击壤太平民。"
    ]
  },
  {
    "id": "adcfe4dbbea7bd8c9c98d8c21287b7c3",
    "title": "赠蓝田姻丈二首",
    "authorName": "郑用锡",
    "authorId": "adcfe4dbbea7bd8cdb957c62ad23aa99",
    "dynasty": "清",
    "content": [
      "海疆借汝作干城，极北磺溪一柱擎。",
      "堪叹河山成浩劫，能令草木亦疑兵。",
      "貔貅在昔称威武，蛮触于今息战争。",
      "独向鸡笼山上望，摩崖大笔合书名。"
    ]
  },
  {
    "id": "adcfe4dbbea7bd8c9c98d8c209993e61",
    "title": "赠蓝田姻丈二首",
    "authorName": "郑用锡",
    "authorId": "adcfe4dbbea7bd8cdb957c62ad23aa99",
    "dynasty": "清",
    "content": [
      "里闬相依谊最真，茑萝幸施倍情深。",
      "云泥虽隔欣联臂，风月何缘托比邻。",
      "君自虎罴称上将，我仍鸥鹭作闲人。",
      "请看玉树阶前立，稚子能文是石麟。"
    ]
  },
  {
    "id": "adcfe4dbbea7bd8ce1bf38deb7d7778d",
    "title": "生辰得雨",
    "authorName": "郑用锡",
    "authorId": "adcfe4dbbea7bd8cdb957c62ad23aa99",
    "dynasty": "清",
    "content": [
      "湖海归来剩此身，廿年间散守江滨。",
      "空留出岫为云态，犹作平畴课雨人。",
      "已博斗升分涸辙，竞传孤矢正嘉辰。",
      "长去报束惭何敢，聊伴尧天击壤民。"
    ]
  },
  {
    "id": "adcfe4dbbea7bd8c5de8ac465af04ad4",
    "title": "败将",
    "authorName": "郑用锡",
    "authorId": "adcfe4dbbea7bd8cdb957c62ad23aa99",
    "dynasty": "清",
    "content": [
      "登坛犹是汉嫖姚，垂首沙场马不骄。",
      "一付头颅知苟免，半生肝胆愧全消。",
      "惊弓欲避同飞鸟，解印无功纪插貂。",
      "莫笑于思曾弃甲，十年猿臂病无聊。"
    ]
  },
  {
    "id": "adcfe4dbbea7bd8c7e8297e2b53f56b6",
    "title": "七十自寿八首",
    "authorName": "郑用锡",
    "authorId": "adcfe4dbbea7bd8cdb957c62ad23aa99",
    "dynasty": "清",
    "content": [
      "微躯七尺宰官身，弹指春华去日陈。",
      "家世巾箱多茹苦，生涯饘粥讳言贫。",
      "千章乔荫承先泽，一领寒毡作替人。",
      "缓带敢同羊太傅，金环了了忆前因。"
    ]
  },
  {
    "id": "adcfe4dbbea7bd8c7e8297e258d0a030",
    "title": "七十自寿八首",
    "authorName": "郑用锡",
    "authorId": "adcfe4dbbea7bd8cdb957c62ad23aa99",
    "dynasty": "清",
    "content": [
      "一卷琅琅读父书，趋庭曾记惜居诸。",
      "五经鼓吹依函几，十载篝灯课草庐。",
      "拜母相传能择里，生儿敢负望充闾。",
      "每思三命铭恭语，遗训循墙尚宛如。"
    ]
  },
  {
    "id": "adcfe4dbbea7bd8c7e8297e250e9e326",
    "title": "七十自寿八首",
    "authorName": "郑用锡",
    "authorId": "adcfe4dbbea7bd8cdb957c62ad23aa99",
    "dynasty": "清",
    "content": [
      "负笈才逾弱冠时，黉宫尺地许扬眉。",
      "待赓蘋野三番试，曾踏槐花两度迟。",
      "人羡开荒先得第，我惭摩垒独搴旗。",
      "高堂白发双亲在，赢得浮名慰所思。"
    ]
  },
  {
    "id": "adcfe4dbbea7bd8c7e8297e2b075097c",
    "title": "七十自寿八首",
    "authorName": "郑用锡",
    "authorId": "adcfe4dbbea7bd8cdb957c62ad23aa99",
    "dynasty": "清",
    "content": [
      "小驻东瀛又十春，更从北斗望星辰。",
      "分班枢部文兼武，画诺仪曹夜复晨。",
      "拳曲非才难报国，初衣欲遂为娱亲。",
      "南陔日月从今永，馐膳筵开酒再巡。"
    ]
  },
  {
    "id": "adcfe4dbbea7bd8c7e8297e2326ca283",
    "title": "七十自寿八首",
    "authorName": "郑用锡",
    "authorId": "adcfe4dbbea7bd8cdb957c62ad23aa99",
    "dynasty": "清",
    "content": [
      "迁流日月几寒暄，故我依然虱处裈。",
      "敢说有才堪用世，谬从无佛独称尊。",
      "艰难夸父羲轮逐，惭愧灵光鲁殿存。",
      "今日更增非分感，五花捧诰拜皇恩。"
    ]
  },
  {
    "id": "adcfe4dbbea7bd8c7e8297e243f7e5b6",
    "title": "七十自寿八首",
    "authorName": "郑用锡",
    "authorId": "adcfe4dbbea7bd8cdb957c62ad23aa99",
    "dynasty": "清",
    "content": [
      "朝簪久脱谢京华，击马阶前往事赊。",
      "自诩名山客著屐，欲将身世问乘槎。",
      "鬓丝垂老浑如雪，枯木逢春笑作花。",
      "回首大罗天上事，红绫早啖剩零牙。"
    ]
  },
  {
    "id": "adcfe4dbbea7bd8c7e8297e224b521e1",
    "title": "七十自寿八首",
    "authorName": "郑用锡",
    "authorId": "adcfe4dbbea7bd8cdb957c62ad23aa99",
    "dynasty": "清",
    "content": [
      "马齿才添七十辰，恰当斗柄指双春。",
      "古稀每叹同侪少，夏五争推置闰因。",
      "两度杯盘邀上客，百年风月几闲人！",
      "老夫今日成衰朽，蓬矢桑弧负此身。"
    ]
  },
  {
    "id": "adcfe4dbbea7bd8c0c4af82956d89a02",
    "title": "羸卒",
    "authorName": "郑用锡",
    "authorId": "adcfe4dbbea7bd8cdb957c62ad23aa99",
    "dynasty": "清",
    "content": [
      "桑干负戟又葱河，万里奔驰两鬓皤。",
      "懒听军书徵姓字，强将病骨曳干戈。",
      "千山风鹤闻声惮，一辈沙虫奈老何！",
      "似此颓唐呼不起，淮阴无计将多多。"
    ]
  },
  {
    "id": "adcfe4dbbea7bd8c368fcc4431d07aca",
    "title": "咏柳二首",
    "authorName": "郑用锡",
    "authorId": "adcfe4dbbea7bd8cdb957c62ad23aa99",
    "dynasty": "清",
    "content": [
      "长条细拂午风轻，添得园林景色清。",
      "满地夕阳谁击马，一庭细雨每藏莺。",
      "随花掩映饶佳胜，与竹高低互送迎。",
      "若便柴门招隐去，也应五柳号先生。"
    ]
  },
  {
    "id": "adcfe4dbbea7bd8c368fcc4464706415",
    "title": "咏柳二首",
    "authorName": "郑用锡",
    "authorId": "adcfe4dbbea7bd8cdb957c62ad23aa99",
    "dynasty": "清",
    "content": [
      "春明门外逐车轮，一色青青迹已陈。",
      "铺白毡如迎贵客，舒青眼总属才人。",
      "曾依九陌弹衣汁，犹拂千丝扫路尘。",
      "生性缠绵情最软，故应独占渡江春。"
    ]
  },
  {
    "id": "adcfe4dbbea7bd8cb2c69d74aeeee851",
    "title": "柝声",
    "authorName": "郑用锡",
    "authorId": "adcfe4dbbea7bd8cdb957c62ad23aa99",
    "dynasty": "清",
    "content": [
      "折戟沉沙二百年，重闻严柝抱关前。",
      "白裘狗盗应难遁，绛帻鸡人不再眠。",
      "百堞孤城环守地，万家残月薄寒天。",
      "声声莫怨西风急，管钥微臣隐亦贤。"
    ]
  },
  {
    "id": "adcfe4dbbea7bd8cc0f1d44be5fa0aca",
    "title": "机声",
    "authorName": "郑用锡",
    "authorId": "adcfe4dbbea7bd8cdb957c62ad23aa99",
    "dynasty": "清",
    "content": [
      "鲛室波寒不废机，何堪促织又声悲。",
      "倩桃悔抵青楼曲，苏蕙愁编锦字诗。",
      "十载故人从阁去，一灯慈母课儿时。",
      "报章拟向天河索，牛女当年事亦痴。"
    ]
  },
  {
    "id": "adcfe4dbbea7bd8c8036ce15497c36d9",
    "title": "琴声",
    "authorName": "郑用锡",
    "authorId": "adcfe4dbbea7bd8cdb957c62ad23aa99",
    "dynasty": "清",
    "content": [
      "碧梧庭院七弦悲，扫地焚香待月迟。",
      "山水有缘应识我，斧柯莫假更何之？",
      "机心此后鸣蝉捕，绝调当年舞鹤知。",
      "霜籁一天花落去，可曾魂梦入牙期？"
    ]
  },
  {
    "id": "adcfe4dbbea7bd8c5df2abde9a26da30",
    "title": "雁声",
    "authorName": "郑用锡",
    "authorId": "adcfe4dbbea7bd8cdb957c62ad23aa99",
    "dynasty": "清",
    "content": [
      "旧国啼霜浅渚边，入秋诗思冷于烟。",
      "江南客梦三千里，塞北音书十九年。",
      "露白不堪如此夜，月明无可奈何天。",
      "伤心寒到芦花水，莫叩潇湘渔父舷！"
    ]
  },
  {
    "id": "adcfe4dbbea7bd8c11d594b99dbe8caa",
    "title": "蛩声",
    "authorName": "郑用锡",
    "authorId": "adcfe4dbbea7bd8cdb957c62ad23aa99",
    "dynasty": "清",
    "content": [
      "亭院萧条秋草生，孤灯四壁夜三更。",
      "从军有女思何苦，卒岁无衣懒亦惊。",
      "高枕最难将梦续，空阶况是欲天明。",
      "半间堂圮昏钟动，落叶江山漫战争。"
    ]
  },
  {
    "id": "adcfe4dbbea7bd8cf3f57edf70832608",
    "title": "鸡声",
    "authorName": "郑用锡",
    "authorId": "adcfe4dbbea7bd8cdb957c62ad23aa99",
    "dynasty": "清",
    "content": [
      "振衣猛省恶声来，起舞刘琨匣剑开。",
      "断尾却怜身自弃，雄冠犹冀世多才。",
      "危关无路何人唱，茅店残更有月催。",
      "寄语司晨休错过，汝南埘桀长蒿莱。"
    ]
  },
  {
    "id": "adcfe4dbbea7bd8c3ed0bdf97a88f4c6",
    "title": "蝉声",
    "authorName": "郑用锡",
    "authorId": "adcfe4dbbea7bd8cdb957c62ad23aa99",
    "dynasty": "清",
    "content": [
      "独听宫槐寒雨晴，荒凉不似去年声。",
      "此心高尚原难饱，无口何缘解喜鸣。",
      "莫作化身中夜泣，争禁久客万愁生。",
      "劲风危露休呜咽，我亦头衔一例清。"
    ]
  },
  {
    "id": "adcfe4dbbea7bd8cc8f20fe73d47a4b9",
    "title": "陈迂谷中翰维英移居狮子岩斋额曰栖野巢赋此赠之其二",
    "authorName": "郑用锡",
    "authorId": "adcfe4dbbea7bd8cdb957c62ad23aa99",
    "dynasty": "清",
    "content": [
      "设铎归来未二毛，竟从退迹托蓬蒿。",
      "堂开马帐生徒集，门对龟山道脉高。",
      "某壑某邱真福地，一觞一咏即名豪。",
      "何时得订登临约，健步尚欣免杖操。"
    ]
  },
  {
    "id": "adcfe4dbbea7bd8cc8f20fe7a4090d8e",
    "title": "陈迂谷中翰维英移居狮子岩斋额曰栖野巢赋此赠之其二",
    "authorName": "郑用锡",
    "authorId": "adcfe4dbbea7bd8cdb957c62ad23aa99",
    "dynasty": "清",
    "content": [
      "为慕名山舍故邱，盈盈一水隔前洲。",
      "避嚣正爱门罗雀，买胜真同地爽鸠。",
      "古寺钟沈狮子吼，疏林日暮鸟声幽。",
      "好将崖壁磨书字，传与后人景旧游。"
    ]
  },
  {
    "id": "adcfe4dbbea7bd8c08dc75cc3b0eb3ef",
    "title": "新拟北郭园八景小楼听雨",
    "authorName": "郑用锡",
    "authorId": "adcfe4dbbea7bd8cdb957c62ad23aa99",
    "dynasty": "清",
    "content": [
      "南楼凭几坐，过雨又潇潇。",
      "有味青灯夜，为予破寂寥。"
    ]
  },
  {
    "id": "adcfe4dbbea7bd8c08dc75cc222c7af0",
    "title": "新拟北郭园八景小楼听雨",
    "authorName": "郑用锡",
    "authorId": "adcfe4dbbea7bd8cdb957c62ad23aa99",
    "dynasty": "清",
    "content": [
      "闲立此孤亭，春光到眼青。",
      "东南山最好，金碧列围屏。"
    ]
  },
  {
    "id": "adcfe4dbbea7bd8c08dc75cc451a7df6",
    "title": "新拟北郭园八景小楼听雨",
    "authorName": "郑用锡",
    "authorId": "adcfe4dbbea7bd8cdb957c62ad23aa99",
    "dynasty": "清",
    "content": [
      "鼓楫正中流，莲塘泛小舟。",
      "连城桥下过，四面芰荷浮。"
    ]
  },
  {
    "id": "adcfe4dbbea7bd8c08dc75cc26f327d6",
    "title": "新拟北郭园八景小楼听雨",
    "authorName": "郑用锡",
    "authorId": "adcfe4dbbea7bd8cdb957c62ad23aa99",
    "dynasty": "清",
    "content": [
      "且理钓鱼丝，石桥独坐时。",
      "一竿遗世虑，最爱夕阳迟。"
    ]
  },
  {
    "id": "adcfe4dbbea7bd8c08dc75ccc2d67bf7",
    "title": "新拟北郭园八景小楼听雨",
    "authorName": "郑用锡",
    "authorId": "adcfe4dbbea7bd8cdb957c62ad23aa99",
    "dynasty": "清",
    "content": [
      "有山兼有竹，宜夏亦宜秋。",
      "绝似筼筜谷，新封千户侯。"
    ]
  },
  {
    "id": "adcfe4dbbea7bd8c08dc75cc25103e47",
    "title": "新拟北郭园八景小楼听雨",
    "authorName": "郑用锡",
    "authorId": "adcfe4dbbea7bd8cdb957c62ad23aa99",
    "dynasty": "清",
    "content": [
      "逍遥深院里，一片读书声。",
      "金石开环堵，应推福地名。"
    ]
  },
  {
    "id": "adcfe4dbbea7bd8c08dc75ccdf427298",
    "title": "新拟北郭园八景小楼听雨",
    "authorName": "郑用锡",
    "authorId": "adcfe4dbbea7bd8cdb957c62ad23aa99",
    "dynasty": "清",
    "content": [
      "新筑辟蒿莱，名花倚槛栽。",
      "迎年长有菊，羯鼓不须催。"
    ]
  },
  {
    "id": "adcfe4dbbea7bd8c08dc75ccc50baf43",
    "title": "新拟北郭园八景小楼听雨",
    "authorName": "郑用锡",
    "authorId": "adcfe4dbbea7bd8cdb957c62ad23aa99",
    "dynasty": "清",
    "content": [
      "好雨平畴足，门前似罫棋。",
      "绘来台笠好，一一聚东菑。"
    ]
  },
  {
    "id": "adcfe4dbbea7bd8ce782ab227614f079",
    "title": "目力",
    "authorName": "郑用锡",
    "authorId": "adcfe4dbbea7bd8cdb957c62ad23aa99",
    "dynasty": "清",
    "content": [
      "目力无多不似前，看花如雾更茫然。",
      "笑他秋水双瞳剪，我已劳劳七十年。"
    ]
  },
  {
    "id": "adcfe4dbbea7bd8c59687dfafdd82536",
    "title": "叹老",
    "authorName": "郑用锡",
    "authorId": "adcfe4dbbea7bd8cdb957c62ad23aa99",
    "dynasty": "清",
    "content": [
      "裘马五陵同学辈，云龙下上日相亲。",
      "那知到老交游尽，落落孤踪剩此身。"
    ]
  },
  {
    "id": "adcfe4dbbea7bd8c562f2ed2024ccbd9",
    "title": "虚名",
    "authorName": "郑用锡",
    "authorId": "adcfe4dbbea7bd8cdb957c62ad23aa99",
    "dynasty": "清",
    "content": [
      "一生尽博此虚名，经济文章两不成。",
      "天亦曲全宽赋予，免教泯没度升平。"
    ]
  },
  {
    "id": "adcfe4dbbea7bd8c8a05bcc8acb6633b",
    "title": "童子普",
    "authorName": "郑用锡",
    "authorId": "adcfe4dbbea7bd8cdb957c62ad23aa99",
    "dynasty": "清",
    "content": [
      "寸魂尺魄竟丛丛，普施彭殇一例同。",
      "知否草元亭下路，童乌今日哭秋风。"
    ]
  },
  {
    "id": "adcfe4dbbea7bd8ca10e7e1a2e9d7f48",
    "title": "盂兰会三首",
    "authorName": "郑用锡",
    "authorId": "adcfe4dbbea7bd8cdb957c62ad23aa99",
    "dynasty": "清",
    "content": [
      "中元肆赦事荒唐，点鬼如何岁岁忙。",
      "变幻岂真有地狱，人心险恶即桁杨。"
    ]
  },
  {
    "id": "adcfe4dbbea7bd8ca10e7e1a4e208a8d",
    "title": "盂兰会三首",
    "authorName": "郑用锡",
    "authorId": "adcfe4dbbea7bd8cdb957c62ad23aa99",
    "dynasty": "清",
    "content": [
      "燄口家家说账孤，盘堆珍果酒盈壶。",
      "若敖有鬼如真馁，博得酆都一饭无？"
    ]
  },
  {
    "id": "adcfe4dbbea7bd8ca10e7e1a2df638f7",
    "title": "盂兰会三首",
    "authorName": "郑用锡",
    "authorId": "adcfe4dbbea7bd8cdb957c62ad23aa99",
    "dynasty": "清",
    "content": [
      "姓氏编排各一行，先期觉路列灯光。",
      "喧天箫鼓鱼龙舞，举国今宵尽若狂。"
    ]
  },
  {
    "id": "adcfe4dbbea7bd8c92e1913bf6be9b27",
    "title": "安晚",
    "authorName": "郑用锡",
    "authorId": "adcfe4dbbea7bd8cdb957c62ad23aa99",
    "dynasty": "清",
    "content": [
      "最爱安闲乐晚年，人生何事被尘牵！",
      "我今亦自称安晚，要与吾家作比肩。"
    ]
  },
  {
    "id": "adcfe4dbbea7bd8c721ecd4821f43f48",
    "title": "十年",
    "authorName": "郑用锡",
    "authorId": "adcfe4dbbea7bd8cdb957c62ad23aa99",
    "dynasty": "清",
    "content": [
      "十年难学到诗翁，少不如人老岂工！",
      "只为村居无一事，聊将晚景付吟筒。"
    ]
  },
  {
    "id": "adcfe4dbbea7bd8cda0a77262f11e654",
    "title": "中元观城隍神账孤二首",
    "authorName": "郑用锡",
    "authorId": "adcfe4dbbea7bd8cdb957c62ad23aa99",
    "dynasty": "清",
    "content": [
      "神辇扶来卤簿哗，满街首火迓爷爷。",
      "不知男女缘何事，为解凶灾共荷枷。"
    ]
  },
  {
    "id": "adcfe4dbbea7bd8cda0a77264f1cc358",
    "title": "中元观城隍神账孤二首",
    "authorName": "郑用锡",
    "authorId": "adcfe4dbbea7bd8cdb957c62ad23aa99",
    "dynasty": "清",
    "content": [
      "恤祭阴孤饭满筐，抛遗尘土杂馀粮。",
      "可怜南邑珠同贵，莫贷监河半粒偿！"
    ]
  },
  {
    "id": "adcfe4dbbea7bd8c033c46847e03b56f",
    "title": "梁儿添孙喜赋",
    "authorName": "郑用锡",
    "authorId": "adcfe4dbbea7bd8cdb957c62ad23aa99",
    "dynasty": "清",
    "content": [
      "七十筵开北海樽，才经两月又生孙。",
      "老夫正喜含饴弄，他日能兴通德门。"
    ]
  },
  {
    "id": "adcfe4dbbea7bd8c987f118fb0dcf8cf",
    "title": "戏作",
    "authorName": "郑用锡",
    "authorId": "adcfe4dbbea7bd8cdb957c62ad23aa99",
    "dynasty": "清",
    "content": [
      "转眼光阴境易迁，敢云心绪似当年。",
      "而今已作泥沾絮，不学神仙只学禅。"
    ]
  },
  {
    "id": "adcfe4dbbea7bd8c3a98825090ac25a0",
    "title": "舂槟榔",
    "authorName": "郑用锡",
    "authorId": "adcfe4dbbea7bd8cdb957c62ad23aa99",
    "dynasty": "清",
    "content": [
      "生长蛮烟瘴雨乡，非关消食馈槟榔。",
      "可怜衰齿全无用，薄味仍须借汝尝。"
    ]
  },
  {
    "id": "adcfe4dbbea7bd8cbe31caa2beafbd94",
    "title": "小孙放风筝，志勖",
    "authorName": "郑用锡",
    "authorId": "adcfe4dbbea7bd8cdb957c62ad23aa99",
    "dynasty": "清",
    "content": [
      "昂藏意气入云烟，喜放风筝到九天。",
      "要识扶摇能直上，全凭一线手中牵。"
    ]
  },
  {
    "id": "adcfe4dbbea7bd8cdbe03acaefb2e15e",
    "title": "借菊",
    "authorName": "郑用锡",
    "authorId": "adcfe4dbbea7bd8cdb957c62ad23aa99",
    "dynasty": "清",
    "content": [
      "三径新开欲仿陶，愧无素艳负清高。",
      "借人颜色秋花好，伴我来题九日糕。"
    ]
  },
  {
    "id": "adcfe4dbbea7bd8c5fba88badd9d4fb0",
    "title": "三月菊花",
    "authorName": "郑用锡",
    "authorId": "adcfe4dbbea7bd8cdb957c62ad23aa99",
    "dynasty": "清",
    "content": [
      "历尽风霜年复年，天留晚节斗繁妍。",
      "春花不比秋花瘦，此是延龄第一仙。"
    ]
  },
  {
    "id": "adcfe4dbbea7bd8c5fba88ba02ba6c03",
    "title": "三月菊花",
    "authorName": "郑用锡",
    "authorId": "adcfe4dbbea7bd8cdb957c62ad23aa99",
    "dynasty": "清",
    "content": [
      "处士家非富贵家，偏教冷艳作春华。",
      "莫嫌老圃无颜色，又向东君殿百花。"
    ]
  },
  {
    "id": "adcfe4dbbea7bd8c233ea86e74dca7ab",
    "title": "凌虚台",
    "authorName": "郑用锡",
    "authorId": "adcfe4dbbea7bd8cdb957c62ad23aa99",
    "dynasty": "清",
    "content": [
      "亭亭花木恰相宜，添筑高楼景更奇。",
      "赢得亲朋相过访，敢夸好客郑当时。"
    ]
  },
  {
    "id": "adcfe4dbbea7bd8c1c3207b77461a803",
    "title": "感作",
    "authorName": "郑用锡",
    "authorId": "adcfe4dbbea7bd8cdb957c62ad23aa99",
    "dynasty": "清",
    "content": [
      "劳劳相送碧油幢，遗爱重寻系马桩。",
      "一笑衣冠同傀儡，上场又说换新腔。"
    ]
  },
  {
    "id": "adcfe4dbbea7bd8c22e78959442f214e",
    "title": "和迂谷题赠北郭园原韵三首",
    "authorName": "郑用锡",
    "authorId": "adcfe4dbbea7bd8cdb957c62ad23aa99",
    "dynasty": "清",
    "content": [
      "斋居环堵半依城，到老全无一事成。",
      "差喜青灯仍有味，时听儿辈读书声。"
    ]
  },
  {
    "id": "adcfe4dbbea7bd8c22e78959d82dec78",
    "title": "和迂谷题赠北郭园原韵三首",
    "authorName": "郑用锡",
    "authorId": "adcfe4dbbea7bd8cdb957c62ad23aa99",
    "dynasty": "清",
    "content": [
      "一局残棋袖手观，园林拓地水云宽。",
      "人间熟梦知多少，敢托高名不爱官。"
    ]
  },
  {
    "id": "adcfe4dbbea7bd8c22e7895942bdb6fb",
    "title": "和迂谷题赠北郭园原韵三首",
    "authorName": "郑用锡",
    "authorId": "adcfe4dbbea7bd8cdb957c62ad23aa99",
    "dynasty": "清",
    "content": [
      "闲来又自种花忙，为借春阴奏绿章。",
      "他日亲朋重访处，好教认作郑公乡。"
    ]
  },
  {
    "id": "adcfe4dbbea7bd8ce166648da882fe7a",
    "title": "斋柳为飓风所催，以绳系之",
    "authorName": "郑用锡",
    "authorId": "adcfe4dbbea7bd8cdb957c62ad23aa99",
    "dynasty": "清",
    "content": [
      "生来弱质易飘零，谁向风前独乞灵。",
      "我欲长绳垂地绾，莫教人误护花铃！"
    ]
  },
  {
    "id": "adcfe4dbbea7bd8ceb87fdb4c571d9b9",
    "title": "杂咏二首",
    "authorName": "郑用锡",
    "authorId": "adcfe4dbbea7bd8cdb957c62ad23aa99",
    "dynasty": "清",
    "content": [
      "兴到时将墨细磨，长笺一幅自吟哦。",
      "此中别有长生术，自古神仙脉望多。"
    ]
  },
  {
    "id": "adcfe4dbbea7bd8ceb87fdb4b67d8fee",
    "title": "杂咏二首",
    "authorName": "郑用锡",
    "authorId": "adcfe4dbbea7bd8cdb957c62ad23aa99",
    "dynasty": "清",
    "content": [
      "世事如今果大难，人情反覆似波澜。",
      "只须静守江头看，不上滩来便下滩。"
    ]
  },
  {
    "id": "adcfe4dbbea7bd8ce7857d2e20a673d0",
    "title": "饯春",
    "authorName": "郑用锡",
    "authorId": "adcfe4dbbea7bd8cdb957c62ad23aa99",
    "dynasty": "清",
    "content": [
      "离筵狼籍落花辰，燕子莺哥孰主宾？",
      "寄语东君须痛饮，十千婪尾莫辞贫！"
    ]
  },
  {
    "id": "adcfe4dbbea7bd8c16d2288e2b90d4da",
    "title": "忍冻敲诗二首",
    "authorName": "郑用锡",
    "authorId": "adcfe4dbbea7bd8cdb957c62ad23aa99",
    "dynasty": "清",
    "content": [
      "蛮烟瘴雨暗江滨，瘦尽梅花悟昔因。",
      "到底不知风雪苦，策驴犹自觅前身。"
    ]
  },
  {
    "id": "adcfe4dbbea7bd8c16d2288e3eed2d82",
    "title": "忍冻敲诗二首",
    "authorName": "郑用锡",
    "authorId": "adcfe4dbbea7bd8cdb957c62ad23aa99",
    "dynasty": "清",
    "content": [
      "砚冰料峭笔呵频，耸立吟肩雪一身。",
      "怕冷诗僮私自语，可怜辛苦作词人。"
    ]
  },
  {
    "id": "adcfe4dbbea7bd8c3ef2d407eb41421f",
    "title": "龙王嫁女",
    "authorName": "郑用锡",
    "authorId": "adcfe4dbbea7bd8cdb957c62ad23aa99",
    "dynasty": "清",
    "content": [
      "一派笙歌出禹门，波臣水伯送鱼轩。",
      "他时九子传奇种，赑屃真堪作外孙。"
    ]
  },
  {
    "id": "adcfe4dbbea7bd8c7ec3e825a52346c8",
    "title": "鸿门宴",
    "authorName": "郑用锡",
    "authorId": "adcfe4dbbea7bd8cdb957c62ad23aa99",
    "dynasty": "清",
    "content": [
      "鸿门风急剑光寒，炎汉天心欲改难。",
      "生斫卯金亦痴事，空教碎斗发冲冠。"
    ]
  },
  {
    "id": "adcfe4dbbea7bd8c7c9fc253d6ca6aa0",
    "title": "广平赋梅",
    "authorName": "郑用锡",
    "authorId": "adcfe4dbbea7bd8cdb957c62ad23aa99",
    "dynasty": "清",
    "content": [
      "几生修福到清闲，铁石心肠伴玉颜。",
      "宰相头衔花一品，调羹赋手重人间。"
    ]
  },
  {
    "id": "adcfe4dbbea7bd8ca382253868cbd20a",
    "title": "征边",
    "authorName": "郑用锡",
    "authorId": "adcfe4dbbea7bd8cdb957c62ad23aa99",
    "dynasty": "清",
    "content": [
      "貔貅十万抵胡天，拔帜登坛众志坚。",
      "虏得降王期报国，论功不羡勒燕然。"
    ]
  },
  {
    "id": "adcfe4dbbea7bd8c80fd1b98fd8571ae",
    "title": "酒衣二首",
    "authorName": "郑用锡",
    "authorId": "adcfe4dbbea7bd8cdb957c62ad23aa99",
    "dynasty": "清",
    "content": [
      "衾天席地醉江干，别有乾坤酒国宽。",
      "千载知心剩红友，绨袍合赠故人寒。"
    ]
  },
  {
    "id": "adcfe4dbbea7bd8c80fd1b98fc7de92f",
    "title": "酒衣二首",
    "authorName": "郑用锡",
    "authorId": "adcfe4dbbea7bd8cdb957c62ad23aa99",
    "dynasty": "清",
    "content": [
      "典尽金貂怯影单，垆头一醉不知寒。",
      "菟裘营向糟印老，衣被春风两袖宽。"
    ]
  },
  {
    "id": "adcfe4dbbea7bd8c906e31f743af7208",
    "title": "元旦新门神到任",
    "authorName": "郑用锡",
    "authorId": "adcfe4dbbea7bd8cdb957c62ad23aa99",
    "dynasty": "清",
    "content": [
      "头衔初换喜新迁，印绶长披玉阙前。",
      "从此门前无狗盗，劳他锁钥管年年。"
    ]
  },
  {
    "id": "adcfe4dbbea7bd8cedaec3ad77875fdc",
    "title": "旧剑",
    "authorName": "郑用锡",
    "authorId": "adcfe4dbbea7bd8cdb957c62ad23aa99",
    "dynasty": "清",
    "content": [
      "补缀原关中阃事，莫邪不用太无聊。",
      "牵衣我欲持三尺，斩此安昌答圣朝。"
    ]
  },
  {
    "id": "adcfe4dbbea7bd8c33920ad2d3a9f791",
    "title": "明妃出塞二首",
    "authorName": "郑用锡",
    "authorId": "adcfe4dbbea7bd8cdb957c62ad23aa99",
    "dynasty": "清",
    "content": [
      "万里胡沙月暗天，琵琶声断玉关前。",
      "解环羞寄征边将，为结君王再世缘。"
    ]
  },
  {
    "id": "adcfe4dbbea7bd8c33920ad240c61fae",
    "title": "明妃出塞二首",
    "authorName": "郑用锡",
    "authorId": "adcfe4dbbea7bd8cdb957c62ad23aa99",
    "dynasty": "清",
    "content": [
      "一曲声寒马上弦，酸风苦雨泣胡天。",
      "出宫得见君王面，犹胜阿房卅六年。"
    ]
  },
  {
    "id": "adcfe4dbbea7bd8cbd1b6dce74ec5337",
    "title": "征边将",
    "authorName": "郑用锡",
    "authorId": "adcfe4dbbea7bd8cdb957c62ad23aa99",
    "dynasty": "清",
    "content": [
      "万里风寒夜枕戈，为君收拾旧山河。",
      "封侯岂是儒去福，愧向胡沙奏凯歌。"
    ]
  },
  {
    "id": "adcfe4dbbea7bd8c591273ddb2823e83",
    "title": "琵琶",
    "authorName": "郑用锡",
    "authorId": "adcfe4dbbea7bd8cdb957c62ad23aa99",
    "dynasty": "清",
    "content": [
      "大小盘珠落指头，忽雷声绕四弦秋。",
      "明妃去后浔阳老，塞草江花一例愁。"
    ]
  },
  {
    "id": "adcfe4dbbea7bd8c0eeec21184011e7c",
    "title": "一纸炉",
    "authorName": "郑用锡",
    "authorId": "adcfe4dbbea7bd8cdb957c62ad23aa99",
    "dynasty": "清",
    "content": [
      "纸爇银铛巧制高，纯青火里煮松涛。",
      "趋炎到底成灰易，多事抽薪止沸劳。"
    ]
  },
  {
    "id": "adcfe4dbbea7bd8c0eeec2114818c57e",
    "title": "一纸炉",
    "authorName": "郑用锡",
    "authorId": "adcfe4dbbea7bd8cdb957c62ad23aa99",
    "dynasty": "清",
    "content": [
      "此去无须扫叶劳，列铛松下夕阳高。",
      "可怜世上人情薄，冰炭丛中闹一遭。"
    ]
  },
  {
    "id": "adcfe4dbbea7bd8c2d4dbc8cbb648cd9",
    "title": "斗酒",
    "authorName": "郑用锡",
    "authorId": "adcfe4dbbea7bd8cdb957c62ad23aa99",
    "dynasty": "清",
    "content": [
      "森严酒令出奇筹，拇战纷哗未肯休。",
      "忽报降旗坛上竖，乘酣奏凯过糟邱。"
    ]
  },
  {
    "id": "adcfe4dbbea7bd8ce87e9b3e9457baaf",
    "title": "照身镜",
    "authorName": "郑用锡",
    "authorId": "adcfe4dbbea7bd8cdb957c62ad23aa99",
    "dynasty": "清",
    "content": [
      "空中色相证瞿昙，看取狂奴故态憨。",
      "我自前身认明月，举杯一笑影成三。"
    ]
  },
  {
    "id": "adcfe4dbbea7bd8ca0cee703adf49560",
    "title": "冬至后数日，斋中山茶红白一时齐开",
    "authorName": "郑用锡",
    "authorId": "adcfe4dbbea7bd8cdb957c62ad23aa99",
    "dynasty": "清",
    "content": [
      "黍谷春回后，曼陀绽晓霜。",
      "门庭方有烂，花事正相当。",
      "分朵红和白，连枝色并香。",
      "应无形尹妒，想是虢韩行。",
      "玉茗先生宅，丹砂仙子裳。",
      "一丛深爱护，倩尔为催妆。"
    ]
  },
  {
    "id": "adcfe4dbbea7bd8cbdead0d8a8596cbf",
    "title": "北郭园即景",
    "authorName": "郑用锡",
    "authorId": "adcfe4dbbea7bd8cdb957c62ad23aa99",
    "dynasty": "清",
    "content": [
      "北郭郊原地，家园正落成。",
      "避嚣仍近市，卜筑恰当城。",
      "雉堞门前拱，鸦锄陇上耕。",
      "畦通环带绕，山远列屏横。",
      "花木先春发，楼台待月明。",
      "窗虚风气爽，院静竹阴清。",
      "积石峰能耸，穿池水自盈。",
      "此间消受乐，坐听读书声。"
    ]
  },
  {
    "id": "adcfe4dbbea7bd8c5eeb320a259e5f79",
    "title": "咏闽儒三则李延平先生",
    "authorName": "郑用锡",
    "authorId": "adcfe4dbbea7bd8cdb957c62ad23aa99",
    "dynasty": "清",
    "content": [
      "遁世终无悔，平居四十年。",
      "科名惭末第，河洛悟先天。",
      "一室箪瓢乐，千秋衣钵传。",
      "机倪阐神鬼，奥窔洞山川。",
      "斯道存文字，吾身可圣贤。",
      "冰壶真了彻，圭角独磨研。",
      "况抱邱林志，能操笔削权。",
      "忧时长默默，恋国复拳拳。",
      "大节完忠孝，名言记简编。",
      "风云当路幻，日月此心圆。",
      "危坐能终日，豪情属少年。",
      "至今过剑浦，水竹荐羞笾。"
    ]
  },
  {
    "id": "adcfe4dbbea7bd8c5eeb320a4c7b4e88",
    "title": "咏闽儒三则李延平先生",
    "authorName": "郑用锡",
    "authorId": "adcfe4dbbea7bd8cdb957c62ad23aa99",
    "dynasty": "清",
    "content": [
      "千古樵川水，重招丞相魂。",
      "文章肝胆在，社稷姓名存。",
      "十议终何补，两宫休更论。",
      "君王自明圣，臣子独烦冤。",
      "先世推西陇，何人割太原？",
      "输金真左计，刺臂有危言。",
      "我更悲坏士，长嗟过墓门。",
      "遗书成劫火，残碣入田园。",
      "华表无丁令，丹青付子孙。",
      "已醒三月梦，难叩九重阍。",
      "铸铁汪黄错，观兵樊邓屯。",
      "独怜留血食，庙貌太师尊。"
    ]
  },
  {
    "id": "adcfe4dbbea7bd8c5eeb320a036e6f3c",
    "title": "咏闽儒三则李延平先生",
    "authorName": "郑用锡",
    "authorId": "adcfe4dbbea7bd8cdb957c62ad23aa99",
    "dynasty": "清",
    "content": [
      "一卷参同契，读书破万行。",
      "测天知朒朓，吹律叶宫商。",
      "河洛千秋秘，韬钤百技长。",
      "先生能啖荠，老友许联床。",
      "忽下门人泪，何来御史狂。",
      "含沙多鬼蜮，昭祸岂文章。",
      "风雨孤舟别，江湖去国忙。",
      "难忘萧寺语，长恸道州亡。",
      "斗酒空山酹，遗编败箧藏。",
      "不孤属吾道，小谪亦何妨！",
      "有子称同调，何人吊故乡。",
      "九原应一慰，两字迪功郎。"
    ]
  },
  {
    "id": "adcfe4dbbea7bd8c834d77f9bae06dd7",
    "title": "和黄寿丞上舍",
    "authorName": "郑用锡",
    "authorId": "adcfe4dbbea7bd8cdb957c62ad23aa99",
    "dynasty": "清",
    "content": [
      "书带草青青，题门愧德星。",
      "退闲乌就养，置散雀罗庭。",
      "座乏谈心辈，车谁问字停。",
      "一毡传旧学，十载抱遗经。",
      "尚幸身还健，如从帝乞灵。",
      "猥蒙佳什赠，强饭胜参苓。"
    ]
  },
  {
    "id": "adcfe4dbbea7bd8c7db1e151fbb0e14c",
    "title": "虎邱泊船",
    "authorName": "郑用锡",
    "authorId": "adcfe4dbbea7bd8cdb957c62ad23aa99",
    "dynasty": "清",
    "content": [
      "何处韶光好，轻帆泊虎邱。",
      "江山多胜迹，冠履尽风流。",
      "锦绣成花坞，烟云入酒楼。",
      "梵钟天欲曙，宝塔影初收。",
      "铸剑终腾气，谈经可点头。",
      "瓯评茶荈夕，碑护藓苔秋。",
      "片石千人坐，名泉第一幽。",
      "可中亭上月，独照古今愁。"
    ]
  },
  {
    "id": "adcfe4dbbea7bd8c78f3a46a09e7771a",
    "title": "风气",
    "authorName": "郑用锡",
    "authorId": "adcfe4dbbea7bd8cdb957c62ad23aa99",
    "dynasty": "清",
    "content": [
      "风气日趋下，滔滔递变迁。",
      "何堪今日后，不似我生前。",
      "狡诈心逾薄，骄奢俗自便。",
      "夸多因斗靡，踵事复增妍。",
      "珍错穷山海，香资费万千。",
      "人情忘俭朴，恶习更绵延。",
      "剽悍携刀剑，乖张逞棒拳。",
      "蜗争起蛮触，铃劫遍山渊。",
      "国帑虚谁补，民财困可怜。",
      "泛舟空乞籴，铸铁亦为钱。",
      "已漏千卮酒，难寻九仞泉。",
      "狂澜流不息，空盼障川年。"
    ]
  },
  {
    "id": "adcfe4dbbea7bd8ca2d69920997feffc",
    "title": "即事",
    "authorName": "郑用锡",
    "authorId": "adcfe4dbbea7bd8cdb957c62ad23aa99",
    "dynasty": "清",
    "content": [
      "狐兔何纵横，大地遍荆杞。",
      "干戈何扰攘，谁洒河山耻！",
      "蒿目战争场，相持鹬蚌死。",
      "忆昔炽彝氛，荡乱将一纪。",
      "何期不逾时，西粤纷刀矢。",
      "小丑任跳梁，蔓草渐迤逦。",
      "无计靖妖魔，一扫逃穴蚁。",
      "提帅百战孤，吁天拊髋髀。",
      "宫傅陨大星，狼烟何日止？",
      "悲哉沙虫军，鸢旗屡屡靡！",
      "继之山左饥，泗决没田里。",
      "呼山庚癸哀，横流奔马驶。",
      "羽书驰九阍，群臣魂魄褫。",
      "议赈杼柚空，顾表恐失里。",
      "况复艇寇肆，沿海啜脂髓。",
      "更逢大厉秋，爨骸将命抵。",
      "吁嗟世事乖，丝棼孰得理？",
      "努力报清时，长城帝所倚。"
    ]
  },
  {
    "id": "adcfe4dbbea7bd8c72968c6ac052f8ac",
    "title": "家大人诞辰书示二弟",
    "authorName": "郑用锡",
    "authorId": "adcfe4dbbea7bd8cdb957c62ad23aa99",
    "dynasty": "清",
    "content": [
      "亲年六十七，懔懔怀无逸。",
      "世路薄春冰，人生爱春日。",
      "秉性厌纷华，经史课儿侄。",
      "生平所愿望，箕裘能继述。",
      "我今三十馀，何时报鼎实？",
      "请还读父书，埙篪吹一一。",
      "长著老莱衣，高堂安且吉。"
    ]
  },
  {
    "id": "adcfe4dbbea7bd8c6342b7a1e72d40d8",
    "title": "感遇",
    "authorName": "郑用锡",
    "authorId": "adcfe4dbbea7bd8cdb957c62ad23aa99",
    "dynasty": "清",
    "content": [
      "青山千馀仞，仰见白云飞。",
      "出岫何太急，为霖当及时。",
      "伤哉造化孩，待哺杳无期。",
      "斯人今不出，匍匐将何之！"
    ]
  },
  {
    "id": "adcfe4dbbea7bd8c6342b7a1fba3a0a5",
    "title": "感遇",
    "authorName": "郑用锡",
    "authorId": "adcfe4dbbea7bd8cdb957c62ad23aa99",
    "dynasty": "清",
    "content": [
      "蜉蝣阅朝暮，易死复易生。",
      "蠢彼幺麽辈，扬尘薄太清。",
      "雄兵四十万，不战功何成？",
      "悠悠我心忧，白日欲西暝。",
      "阴风振林木，感叹几时平！"
    ]
  },
  {
    "id": "adcfe4dbbea7bd8c3bb0cdbfe8fc16d9",
    "title": "同黄雨生水部",
    "authorName": "郑用锡",
    "authorId": "adcfe4dbbea7bd8cdb957c62ad23aa99",
    "dynasty": "清",
    "content": [
      "鼓棹溯中流，骋目穷千里。",
      "夏日何炎炎，湖心平似砥；",
      "四面围山光，双塔东西峙。",
      "对此息尘襟，坐看白云起。",
      "嗟彼岳王坟，千载栖霞址；",
      "胡为铸铁者，累累墓前跪！",
      "乃知判忠奸，惟在身后耳。",
      "寄语行路人，猛省当如此。"
    ]
  },
  {
    "id": "adcfe4dbbea7bd8c60ab1471ce53a412",
    "title": "志懒",
    "authorName": "郑用锡",
    "authorId": "adcfe4dbbea7bd8cdb957c62ad23aa99",
    "dynasty": "清",
    "content": [
      "老至精力衰，事事嫌繁渎。",
      "我辈共论文，亦复厌心目。",
      "回首少年场，见闻虑寡独。",
      "结社集良朋，为期三五六。",
      "惭愧老斫轮，推我为耆宿。",
      "岂知岁月更，展卷苦羁束。",
      "扬之愁失当，抑之恐太酷。",
      "举手谢群公，让我享清福。"
    ]
  },
  {
    "id": "adcfe4dbbea7bd8c1c3207b7ccf3e42a",
    "title": "感作",
    "authorName": "郑用锡",
    "authorId": "adcfe4dbbea7bd8cdb957c62ad23aa99",
    "dynasty": "清",
    "content": [
      "我生本不才，庸庸何所见？",
      "一官归去来，幸侍寝门膳。",
      "倏忽廿馀年，流光如掣电。",
      "到处皆险巇，人情多幻变。",
      "轩冕似泥涂，昔贵今亦贱。",
      "不如收桑榆，行乐且安便。"
    ]
  },
  {
    "id": "adcfe4dbbea7bd8c2c507d086722d685",
    "title": "示松儿",
    "authorName": "郑用锡",
    "authorId": "adcfe4dbbea7bd8cdb957c62ad23aa99",
    "dynasty": "清",
    "content": [
      "男儿贵自立，弧矢昔所悬。",
      "相期在千古，不让今人前。",
      "我年三十六，一第幸登天。",
      "蹉跎犹自悔，兀兀嗟穷年。",
      "穷通虽有命，尔志当益坚。",
      "譬如登华岱，奋迹陟其巅。",
      "且披邺侯架，更着祖生鞭。",
      "光阴如过隙，转瞬难久延。",
      "桑榆收已晚，时逾境亦迁。",
      "门闾吾望子，勿复废钻研！"
    ]
  },
  {
    "id": "adcfe4dbbea7bd8c93429a0e4300ea28",
    "title": "书带草",
    "authorName": "郑用锡",
    "authorId": "adcfe4dbbea7bd8cdb957c62ad23aa99",
    "dynasty": "清",
    "content": [
      "在昔称康成，著述传吾道；",
      "两序列生徒，高密儒名噪。",
      "不期城外山，山下生瑞草；",
      "称之曰书带，形肖名亦好。",
      "我闻周濂溪，窗前生意绕；",
      "又闻杜荀鹤，科名有吉兆。",
      "屈轶长明廷，紫芝来四皓。",
      "同是托灵根，一一成大造。",
      "未若此葳甤，左萦复右抱。",
      "为语儿辈知，此乃吾家宝。",
      "一室拜经神，青青长摛藻。"
    ]
  },
  {
    "id": "adcfe4dbbea7bd8c9f7a10e4f81195a8",
    "title": "盆菊",
    "authorName": "郑用锡",
    "authorId": "adcfe4dbbea7bd8cdb957c62ad23aa99",
    "dynasty": "清",
    "content": [
      "丛菊生荒园，何殊置榛莽；",
      "移植入乌盆，名流日相赏。",
      "物色出风尘，由来事标榜；",
      "乃知天所生，亦视人培养。"
    ]
  },
  {
    "id": "adcfe4dbbea7bd8c8c1c7923e674bf9d",
    "title": "赏菊",
    "authorName": "郑用锡",
    "authorId": "adcfe4dbbea7bd8cdb957c62ad23aa99",
    "dynasty": "清",
    "content": [
      "有菊当有诗，有诗当有菊。",
      "无菊诗何工，无诗菊亦俗。",
      "采采南山隈，清香愿盈掬；",
      "不见古高人，吟诗三往复。",
      "柴桑处士家，隐者花为族。"
    ]
  },
  {
    "id": "adcfe4dbbea7bd8c4c6893e8ac85da15",
    "title": "草堂题壁",
    "authorName": "郑用锡",
    "authorId": "adcfe4dbbea7bd8cdb957c62ad23aa99",
    "dynasty": "清",
    "content": [
      "我欲游名山，此地无峻岭。",
      "只此一亩园，规画亦井井。",
      "编篱藉筼筜，薙草辟蛙黾。",
      "茅屋三两间，已足供游骋。",
      "人生易百年，转移在俄顷。",
      "何如此小住，朝夕今以永。",
      "池塘春雨痕，花坞夕阳影；",
      "数弓虽不廓，颇亦称胜景。"
    ]
  },
  {
    "id": "adcfe4dbbea7bd8cd7550676244d017a",
    "title": "感叹",
    "authorName": "郑用锡",
    "authorId": "adcfe4dbbea7bd8cdb957c62ad23aa99",
    "dynasty": "清",
    "content": [
      "人同天地生，职业随所止；",
      "士农与工商，执业分彼此。",
      "欲耕当问奴，欲织当问婢；",
      "兼之有弗能，专之乃足恃。",
      "繄余读父书，精勤日砺砥。",
      "所幸先人谋，衣食颇自喜。",
      "讵知五旬馀，拂袖归田里。",
      "蓼莪既废吟，伯兄亦云死。",
      "门户强支撑，家督从兹始。",
      "问舍与求田，况复生平耻。",
      "惟存知足心，守约戒豪侈。",
      "有基苟勿坏，差自慰乃尔。"
    ]
  },
  {
    "id": "adcfe4dbbea7bd8cd7550676cd1bcfff",
    "title": "感叹",
    "authorName": "郑用锡",
    "authorId": "adcfe4dbbea7bd8cdb957c62ad23aa99",
    "dynasty": "清",
    "content": [
      "勤俭为家宝，此语得真诠。",
      "生众而食寡，交济乃无偏。",
      "譬如成泰岱，积壤到其巅；",
      "又如浚深井，掘土乃得泉。",
      "予家无恒产，衣食敢云便！",
      "况更崦嵫迫，食指动盈千。",
      "亦知有兴废，岸谷海为田。",
      "所贵读诗者，能吟山枢篇。"
    ]
  },
  {
    "id": "adcfe4dbbea7bd8cd755067683d54600",
    "title": "感叹",
    "authorName": "郑用锡",
    "authorId": "adcfe4dbbea7bd8cdb957c62ad23aa99",
    "dynasty": "清",
    "content": [
      "能痴复能聋，许作阿家翁。",
      "斯言有至理，尚口恐致穷。",
      "我生思大造，泽物雨和风。",
      "当其气郁塞，辰雷何𥀼𥀼。",
      "须兼恩与畏，嘻嗃归至公。",
      "我读家人卦，照然若发蒙。"
    ]
  },
  {
    "id": "adcfe4dbbea7bd8cd9e0fee52837693c",
    "title": "警世",
    "authorName": "郑用锡",
    "authorId": "adcfe4dbbea7bd8cdb957c62ad23aa99",
    "dynasty": "清",
    "content": [
      "人当入世初，便作呱呱哭；",
      "可知此一身，都为忧患伏。",
      "贫富虽不同，名利纷相逐。",
      "何人悟大造，有剥必有复。",
      "沧海变桑田，高岸成深谷。",
      "劳劳复奚为，天地如转毂。"
    ]
  },
  {
    "id": "adcfe4dbbea7bd8c07fd4398b1770998",
    "title": "有议析爨者，感作",
    "authorName": "郑用锡",
    "authorId": "adcfe4dbbea7bd8cdb957c62ad23aa99",
    "dynasty": "清",
    "content": [
      "棣萼同根生，风雨连床契；",
      "纵或死生殊，依然伯与季。",
      "余独嗟雁行，生初厥有四；",
      "乃今孑然存，时陨鸰原泪。",
      "犹子相晨夕，差幸左右侍。",
      "道北与道南，原无隔膜异。",
      "不图阶厉者，一朝出中馈；",
      "愿勿听妇言，彼此生嫉忌。",
      "田家紫荆花，荣枯谁所致？",
      "卜式让田宅，终得千羊饲。"
    ]
  },
  {
    "id": "adcfe4dbbea7bd8c82b752c39c8b98ee",
    "title": "论青鸟法",
    "authorName": "郑用锡",
    "authorId": "adcfe4dbbea7bd8cdb957c62ad23aa99",
    "dynasty": "清",
    "content": [
      "吾岂异人情，尊生而贱死？",
      "不分地吉凶，但论人臧否。",
      "嗟彼堪舆家，群逞谋生技。",
      "愚者坠术中，指挥任所使。",
      "区区土一坏，千金弃敝屣。",
      "福利以惑人，罪魁此为始。",
      "在昔范公坟，万弩石齿齿；",
      "山灵倏变幻，朝天千笏倚。",
      "郭璞著葬经，天乃斩其祀。",
      "可凭不可凭，兴衰难尽恃。",
      "岂知相阴阳，冈原随所止；",
      "处处有佳城，何必夸奇诡。",
      "枯骨可荫人，生者胡为耳？",
      "一卷青鸟经，归根在天理。"
    ]
  },
  {
    "id": "adcfe4dbbea7bd8c019e6e43cbe9e5ab",
    "title": "慈茔为盗所发，遗体如生，恸纪其事",
    "authorName": "郑用锡",
    "authorId": "adcfe4dbbea7bd8cdb957c62ad23aa99",
    "dynasty": "清",
    "content": [
      "我母殁十年，马鬣营高垒。",
      "何来意外遭，槥木痛伤毁！",
      "衣服幸无亏，毛发亦条理。",
      "譬彼枯树春，精气尚存矣。",
      "当其环观时，众论纷比拟。",
      "为考古遗书，一一道原委。",
      "相传乃尸解，集仙传曾纪。",
      "冥冥造化间，孰为主宰是？",
      "大哉圣人言，知生焉知死！"
    ]
  },
  {
    "id": "adcfe4dbbea7bd8c6e1656449552983f",
    "title": "明发泣怀",
    "authorName": "郑用锡",
    "authorId": "adcfe4dbbea7bd8cdb957c62ad23aa99",
    "dynasty": "清",
    "content": [
      "营营过一生，敢期能表暴。",
      "明发怀二人，咨嗟独仰屋。",
      "云胡罹劫灰，毁伤及山谷。",
      "有儿负疚多，百身难再赎。"
    ]
  },
  {
    "id": "adcfe4dbbea7bd8cec10b7f6f76979d5",
    "title": "自题泥塑小像",
    "authorName": "郑用锡",
    "authorId": "adcfe4dbbea7bd8cdb957c62ad23aa99",
    "dynasty": "清",
    "content": [
      "绣丝平原公，铸金鸱夷子；",
      "传人或象形，自古乃有此。",
      "嗟予复何为，天地一蝼蚁。",
      "即令面目真，不过土偶耳。",
      "敢云年七旬，矍铄差堪喜。",
      "珍重执简编，所期在后起。",
      "兀坐弥勒龛，玻光绝尘滓。",
      "勉从儿辈请，岂曰前贤比。",
      "研媸本天成，慎修凭一己。",
      "悠悠千载后，谁臧与谁否。"
    ]
  },
  {
    "id": "adcfe4dbbea7bd8ca04f73686b9c3de4",
    "title": "排遣",
    "authorName": "郑用锡",
    "authorId": "adcfe4dbbea7bd8cdb957c62ad23aa99",
    "dynasty": "清",
    "content": [
      "作文少者事，老大非其责。",
      "既老尚好文，笔砚何役役！",
      "堪叹少年场，科名易弋获。",
      "未擅雕虫工，空持腐鼠吓。",
      "枉自执一编，时时劳笺擘。",
      "鸡肋空咀嚼，弃之良可惜。",
      "且与古为徒，兼以安形魄。"
    ]
  },
  {
    "id": "adcfe4dbbea7bd8c8890a6a0ff4d5305",
    "title": "读易示诸儿",
    "authorName": "郑用锡",
    "authorId": "adcfe4dbbea7bd8cdb957c62ad23aa99",
    "dynasty": "清",
    "content": [
      "五经众说郛，惟易汇众理；",
      "道通月窟中，义蕴天根里。",
      "嗟彼读易者，不过混沌耳。",
      "不知先后天，图自羲文始；",
      "爻词彖象系，周公及孔子。",
      "彖以括其全，爻各随所视。",
      "三百八四爻，取象皆虚拟。",
      "其间德位时，当须判臧否。",
      "承乘兼比应，毫发难差徙。",
      "吉凶同悔吝，占词辨由起。",
      "二五位居中，论正或未是；",
      "惟中能兼正，馀虽正莫比。",
      "互卦与错卦，旁通悟其旨。",
      "一阴复一阳，变化无涯涘。",
      "何人执此编，一一穷原委；",
      "由浅而及深，幸勿逾前轨。"
    ]
  },
  {
    "id": "adcfe4dbbea7bd8c732a97f219d80ccb",
    "title": "闻丁述安司马",
    "authorName": "郑用锡",
    "authorId": "adcfe4dbbea7bd8cdb957c62ad23aa99",
    "dynasty": "清",
    "content": [
      "劳薪暂息闲无事，新修廨舍三弓地。",
      "隔断红尘境自清，先忧后乐心心寄。",
      "山房双桂苦栽培，小山招隐非公志。",
      "榴花艳照眼中明，五月开轩应献媚。",
      "松生书屋匝地阴，此是公家梦所致。",
      "扫径吾亦爱吾庐，广厦谁作万间庇？",
      "惟公丘壑足胸中，不拘于吏为仙吏。",
      "故山猿鹤不须愁，数笏石存归岫意。"
    ]
  },
  {
    "id": "adcfe4dbbea7bd8ceb8d1d269e4bf609",
    "title": "读东坡「无事此静坐、一日当两日」诗感赋",
    "authorName": "郑用锡",
    "authorId": "adcfe4dbbea7bd8cdb957c62ad23aa99",
    "dynasty": "清",
    "content": [
      "一日清闲两日仙，人生何为名利牵！",
      "愚公移山智者笑，夸父追日时易迁！",
      "我今行年已七十，得过且过皆由天。",
      "坡公大笑应许我，此是一百四十年。"
    ]
  },
  {
    "id": "adcfe4dbbea7bd8cd98dfc16d1d086f0",
    "title": "和东坡石鼓原韵",
    "authorName": "郑用锡",
    "authorId": "adcfe4dbbea7bd8cdb957c62ad23aa99",
    "dynasty": "清",
    "content": [
      "玄黄开辟当子丑，鸟迹龟书肇仓叟。",
      "周宣大作籀史文，字形变幻蛟螭走。",
      "车攻马同古什存，高歌脍炙尚人口。",
      "伊谁考证独评章，吏部在前长公后。",
      "忆昔中兴大会同，俯视齐州烟点九。",
      "不惟采芑有遗编，鱮鲂一一贯杨柳。",
      "雕镌篆刻纪功勋，淋漓大笔光牛斗。",
      "物聚所好似非常，何异千金悬于肘。",
      "胡为沿久废荒郊，无人赏识埋蒿莠。",
      "嵚奇磊落挟风霜，日与麋鹿为群友。",
      "阅历秦汉迄隋唐，莫辨鱼鲁与楚㪍。",
      "坡老着意搜新奇，一波一撇认蝌蚪。",
      "嗟尔剥蚀费推寻，问字天不遗耆耇。",
      "欲从宵雅时咿唔，雌黄聚讼声相嗾。",
      "此物谁为伯仲间，夏鼎殷盘周癸卣。",
      "移来太学争摩挲，依稀鳌鼓奏蒙瞍。",
      "硬黄响拓遍人间，几等禹碑立岣嵝。",
      "始知古迹难销沉，护持神力何其厚！",
      "远溯吉甫共和年，岁月遥深谁识某。",
      "纵横遗器信辉煌，六经纪载此中有。",
      "成康以后得嗣音，合并南山颂台杻。",
      "咄哉下士苦诘曲，载酒亭前夸刍狗。",
      "不见凤翔富搜罗，旷怀直与古人偶。",
      "八观钜制悼时俗，青天在上一搔首。",
      "为怜石鼓发长言，小儒见之莫击掊。",
      "斯文直欲凌古今，牙慧不甘他拾取。",
      "惟我熙朝釐定真，稽古字字刮瑕垢。",
      "圜桥重立排甲乙，先代法物同遵守。",
      "承平一片雅颂声，碑碣题名垂不朽。",
      "灵台偃伯敷文教，巩固山河金石寿。"
    ]
  },
  {
    "id": "adcfe4dbbea7bd8cd95a35970402ff85",
    "title": "和汪韵舟少尉",
    "authorName": "郑用锡",
    "authorId": "adcfe4dbbea7bd8cdb957c62ad23aa99",
    "dynasty": "清",
    "content": [
      "世人竞羡春花早，我说秋花迟更好。春花从无百日红，惟有秋花偏耐老。",
      "花花相对换新年，观者一时齐称妍。当筵不惟菊度岁，寒梅一树相比肩。",
      "此物何为同位置，老圃孤山争献媚。留此孤标傲世姿，化工指点非无意。",
      "君不见西湖处士家，水边篱落枝横斜；又不见五柳先生宅，葛巾大醉欢今夕。",
      "抚时且共霜中守，乘兴看花兼把酒。劝君畅饮延龄杯，劝君小试调羹手。"
    ]
  },
  {
    "id": "adcfe4dbbea7bd8c1f7e2e4a2d9b18d5",
    "title": "题铁丐传后",
    "authorName": "郑用锡",
    "authorId": "adcfe4dbbea7bd8cdb957c62ad23aa99",
    "dynasty": "清",
    "content": [
      "君不见伏枥老骥难遭遇，只眼风尘谁独具；又不见古来英雄落拓多，冷暖人情可奈何！",
      "当其穷在下，甘为知己死；一旦判云泥，此谊东流水。",
      "黑云牢网无羽翼，何人援却苦海溺。回首绨袍受恩人，今朝谁解故交厄。",
      "利禄薰心，不记分金；凉风天末，我欲碎琴。吁嗟乎！",
      "淮阴去后恩惠委尘氛，馀子何足数纷纷。谁其继者，古粤铁丐吴将军。"
    ]
  },
  {
    "id": "adcfe4dbbea7bd8c6abca1c8c13be860",
    "title": "北郭园即事勖诸儿",
    "authorName": "郑用锡",
    "authorId": "adcfe4dbbea7bd8cdb957c62ad23aa99",
    "dynasty": "清",
    "content": [
      "中人千金产，得地才几亩。",
      "商量辟草庐，当度力可否。",
      "所期绝尘缘，差足娱皓首。",
      "高低成楼台，屈曲通户牖。",
      "凿沼引流泉，编篱植花柳。",
      "将毋愚公愚，贻笑曲河叟。",
      "君看百年物，何人能世守。",
      "平泉醒酒石，旋落监军手。",
      "晋公绿野堂，终为张相有。",
      "人生贵行乐，奚遑恤其后。",
      "笑我戒诸儿，有基当立久。"
    ]
  },
  {
    "id": "adcfe4dbbea7bd8c6abca1c8cc07e05b",
    "title": "北郭园即事勖诸儿",
    "authorName": "郑用锡",
    "authorId": "adcfe4dbbea7bd8cdb957c62ad23aa99",
    "dynasty": "清",
    "content": [
      "百年计树人，十年计树木。",
      "树木与树人，彼此分迟速。",
      "嗟予疲且劳，皇皇日卜筑。",
      "自今勤栽培，何忧暮景蹙。",
      "莳花当及时，植果期成熟。",
      "有柳自成阴，有竹可当肉。",
      "不惟足游观，或可供口腹。",
      "树木效如此，树人理岂独。",
      "老境有何娱，所志耕与读。",
      "笑我戒诸儿，念念在式谷。"
    ]
  },
  {
    "id": "adcfe4dbbeb79808a53111d477aa5265",
    "title": "雨后夜坐",
    "authorName": "冷烜",
    "authorId": "adcfe4dbbeb79808d1457b72d1457b72",
    "dynasty": "清",
    "content": [
      "水国乍阴晴，秋从短褐生。",
      "乡思来雁影，凉意入蛩声。",
      "树定留残滴，窗虚待早明。",
      "寂寥依烛坐，疏漏已三更。"
    ]
  },
  {
    "id": "adcfe4dbbed192eaa8d16089a1623fa8",
    "title": "病中述还",
    "authorName": "侯蓁宜",
    "authorId": "adcfe4dbbed192ead1457b72d1457b72",
    "dynasty": "清",
    "content": [
      "秋风策策雁来迟，病况缠绵强自支。",
      "有药难医贫到骨，无钱可买命如丝。",
      "燕台梦隔三千里，槐枕肠回十二时。",
      "儿女关情谁判遣，聊凭一纸寄君知。"
    ]
  },
  {
    "id": "adcfe4dbbed192ea8f56ff9ec7eff8e7",
    "title": "记原大兄邀看桂",
    "authorName": "侯蓁宜",
    "authorId": "adcfe4dbbed192ead1457b72d1457b72",
    "dynasty": "清",
    "content": [
      "红衣半褪忆莲塘，又报秋香一树黄。",
      "不待折来心已醉，年年花下为开觞。"
    ]
  },
  {
    "id": "adcfe4dbbedb12a96190281cf5b5f2ec",
    "title": "序乐堂与家兄夜话",
    "authorName": "郎大乾",
    "authorId": "adcfe4dbbedb12a9d1457b72d1457b72",
    "dynasty": "清",
    "content": [
      "露坐空阶夜漏迟，白头兄弟话当时。",
      "宾朋似雪春垂尽，邻里如星晚更移。",
      "粉壁月添新种树，曲廊苔没旧题诗。",
      "回头默默频看影，狂喜霜髯变黑髭。"
    ]
  },
  {
    "id": "adcfe4dbbeec7f0148a44db70273461a",
    "title": "登太行山",
    "authorName": "钟令嘉",
    "authorId": "adcfe4dbbeec7f01d1457b72d1457b72",
    "dynasty": "清",
    "content": [
      "绝磴马萧萧，群峰气力骄。",
      "苍云横上党，寒色满中条。",
      "返辙河如带，扪车迹未遥。",
      "龙门划诸水，禹力万年昭。"
    ]
  },
  {
    "id": "adcfe4dbbeec7f01d943f4ce43055002",
    "title": "腊日寄铨儿",
    "authorName": "钟令嘉",
    "authorId": "adcfe4dbbeec7f01d1457b72d1457b72",
    "dynasty": "清",
    "content": [
      "北地寒威重，怜伊客里身。",
      "音书差慰我，贫贱莫骄人。",
      "失路皆由命，安时即报亲。",
      "师言当服习，莫负诲谆谆。"
    ]
  },
  {
    "id": "adcfe4dbbeec7f01d943f4ce02932f3e",
    "title": "腊日寄铨儿",
    "authorName": "钟令嘉",
    "authorId": "adcfe4dbbeec7f01d1457b72d1457b72",
    "dynasty": "清",
    "content": [
      "汝妇能承顺，无时离膝前。",
      "居然兼子职，久已得姑怜。",
      "生育宜佳气，平安似昔年。",
      "传声语夫婿，孤馆减忧煎。"
    ]
  },
  {
    "id": "adcfe4dbbeec7f01d943f4ce2b509421",
    "title": "腊日寄铨儿",
    "authorName": "钟令嘉",
    "authorId": "adcfe4dbbeec7f01d1457b72d1457b72",
    "dynasty": "清",
    "content": [
      "汝妹依丘嫂，幽窗共食眠。",
      "穿针才学绣，识字不成篇。",
      "闺训粗知听，童心未尽蠲。",
      "归期宁解卜，时刻掷金钱。"
    ]
  },
  {
    "id": "adcfe4dbbeec7f01d943f4ce6bd2bdc8",
    "title": "腊日寄铨儿",
    "authorName": "钟令嘉",
    "authorId": "adcfe4dbbeec7f01d1457b72d1457b72",
    "dynasty": "清",
    "content": [
      "频年思子泪，前月抱孙才。",
      "忆汝孩提似，原他祖德该。",
      "啼声劳客试，秀骨或天来。",
      "归日应过膝，闻当笑口开。"
    ]
  },
  {
    "id": "adcfe4dbbeec7f01d943f4ce8374208e",
    "title": "腊日寄铨儿",
    "authorName": "钟令嘉",
    "authorId": "adcfe4dbbeec7f01d1457b72d1457b72",
    "dynasty": "清",
    "content": [
      "心情怜下第，约略似前番。",
      "官道应攀柳，家庭已树萱。",
      "恃才防暗忌，交友戒多言。",
      "结习还当扫，新诗莫诉冤。"
    ]
  },
  {
    "id": "adcfe4dbbeec7f01d943f4ce213e3c99",
    "title": "腊日寄铨儿",
    "authorName": "钟令嘉",
    "authorId": "adcfe4dbbeec7f01d1457b72d1457b72",
    "dynasty": "清",
    "content": [
      "仆婢爱菘韭，同锄半亩园。",
      "门关饶岁月，居僻远尘喧。",
      "夜火机伊轧，家人乐笑言。",
      "眼昏今益甚，书帙懒重翻。"
    ]
  },
  {
    "id": "adcfe4dbbeec7f01d943f4ce00edaf36",
    "title": "腊日寄铨儿",
    "authorName": "钟令嘉",
    "authorId": "adcfe4dbbeec7f01d1457b72d1457b72",
    "dynasty": "清",
    "content": [
      "梦尔天涯路，肩舆往复频。",
      "师方为讲学，客岂是依人。",
      "驷马题桥志，双亲属望身。",
      "而翁坟上草，今已四回春。"
    ]
  },
  {
    "id": "adcfe4dbbeec7f01c12a7d01f31b1ed2",
    "title": "送铨儿赴礼闱",
    "authorName": "钟令嘉",
    "authorId": "adcfe4dbbeec7f01d1457b72d1457b72",
    "dynasty": "清",
    "content": [
      "半生常在别离间，又整行衣厚著绵。",
      "双眼渐昏针线乱，寸心无著梦魂牵。",
      "关河此去风霜远，骨肉何因聚散偏。",
      "不用登高望亲舍，泥金须早慰堂前。"
    ]
  },
  {
    "id": "adcfe4dbbeec7f01252142859c1d38b0",
    "title": "题自绣梅花诗图",
    "authorName": "钟令嘉",
    "authorId": "adcfe4dbbeec7f01d1457b72d1457b72",
    "dynasty": "清",
    "content": [
      "屈铁孤梅葬古苔，巡檐寒萼冻难开。",
      "分明一幅鹅溪绢，绣出诗人小像来。"
    ]
  },
  {
    "id": "adcfe4dbbeec7f01252142853e3d7e18",
    "title": "题自绣梅花诗图",
    "authorName": "钟令嘉",
    "authorId": "adcfe4dbbeec7f01d1457b72d1457b72",
    "dynasty": "清",
    "content": [
      "泪珠成串上残绒，十指寒香敌朔风。",
      "蓦地停针魂欲语，梅花如雪照房栊。"
    ]
  },
  {
    "id": "adcfe4dbbeec7f0125214285aab408a3",
    "title": "题自绣梅花诗图",
    "authorName": "钟令嘉",
    "authorId": "adcfe4dbbeec7f01d1457b72d1457b72",
    "dynasty": "清",
    "content": [
      "身后君无封禅书，回文老去底须摹。",
      "他时留与儿孙看，此是安人绣字图。"
    ]
  },
  {
    "id": "adcfe4dbbeec7f0103b9e9696e117721",
    "title": "腊日寄铨儿其六",
    "authorName": "钟令嘉",
    "authorId": "adcfe4dbbeec7f01d1457b72d1457b72",
    "dynasty": "清",
    "content": [
      "力学看驹隙，从游汝得师。",
      "遥分五秉粟，足供十人炊。",
      "汝友皆相念，肥甘数见贻。",
      "呼吾如若母，问慰过时时。"
    ]
  },
  {
    "id": "adcfe4dbbefa06170e18c47214b3954a",
    "title": "到家后挽张介轩",
    "authorName": "吴德旋",
    "authorId": "adcfe4dbbefa0617e8fd4a8a201d7288",
    "dynasty": "清",
    "content": [
      "江乡旧侣多零落，诗酒过从独有君。",
      "小别那知成永诀，他年谁与定吾文。",
      "难忘共步桥边月，未忍回看渡口云。",
      "一卷芳华初禊草，几回吟讽对炉薰。"
    ]
  },
  {
    "id": "adcfe4dbbefa0617c4301ca298f9da72",
    "title": "怀人",
    "authorName": "吴德旋",
    "authorId": "adcfe4dbbefa0617e8fd4a8a201d7288",
    "dynasty": "清",
    "content": [
      "怀人春夜坐，坐久微风生。",
      "远远闻清吹，谁家玉笛声。",
      "开帘纳归燕，倚槛听啼莺。",
      "苔砌露偏重，花檐月倍明。",
      "颓思方就枕，惆怅曙鸡鸣。"
    ]
  },
  {
    "id": "adcfe4dbbefa06173f79952e0aca71cb",
    "title": "友人有问余诗法者走笔答之",
    "authorName": "吴德旋",
    "authorId": "adcfe4dbbefa0617e8fd4a8a201d7288",
    "dynasty": "清",
    "content": [
      "君莫问我诗，我诗多变格。知音最蚤惟陆君，许我清才世无敌。",
      "自交仁和宋左彝，风人之意时一窥。南朝鲍谢不可到，侧艳往往如温岐。",
      "吾州数子才不羁，论议绝出高难跻。南宋不数陆务观，中州姑置元裕之。",
      "嶙峋坡谷犹下乘，更谁比数诗人诗。我今偏得采诗法，不论浓淡与平奇。",
      "但须妙合兴观群怨之大旨，导源三百其无迷。"
    ]
  },
  {
    "id": "adcfe4dbbefa0617fec5f9222205fe8e",
    "title": "蟋蟀",
    "authorName": "吴德旋",
    "authorId": "adcfe4dbbefa0617e8fd4a8a201d7288",
    "dynasty": "清",
    "content": [
      "蟋蟀将在堂，君子尚行役。",
      "行役无归期，愁思向谁说。",
      "明月上帘来，光流玉镜台。",
      "含情属明月，莫更入罗帷。"
    ]
  },
  {
    "id": "adcfe4dbbf0191acd0003277af886a34",
    "title": "重宿江郎山下逆旅",
    "authorName": "杨文莹",
    "authorId": "adcfe4dbbf0191acd1457b72d1457b72",
    "dynasty": "清",
    "content": [
      "千里归丧行路难，天涯涕泪一身单。",
      "树经久雨尽情碧，月照愁人特地寒。",
      "多故长途恒失睡，大难来日强加餐。",
      "江郎壁立空依倚，山色回头不厌看。"
    ]
  },
  {
    "id": "adcfe4dbbf0191acdc4ff3fabcf08539",
    "title": "涧石",
    "authorName": "杨文莹",
    "authorId": "adcfe4dbbf0191acd1457b72d1457b72",
    "dynasty": "清",
    "content": [
      "天生涧底石，头角何觺然。",
      "久久与水斗，不转亦已圆。"
    ]
  },
  {
    "id": "adcfe4dbbf0191acdc4ff3fa5a8e24b2",
    "title": "涧石",
    "authorName": "杨文莹",
    "authorId": "adcfe4dbbf0191acd1457b72d1457b72",
    "dynasty": "清",
    "content": [
      "石资水磨磋，锋敛无外炫。",
      "水东石向西，虽圆誓不转。"
    ]
  },
  {
    "id": "adcfe4dbbf0191ac93128206cd66ad12",
    "title": "信阳道中",
    "authorName": "杨文莹",
    "authorId": "adcfe4dbbf0191acd1457b72d1457b72",
    "dynasty": "清",
    "content": [
      "水田碧气溢四围，白鸟得意双双飞。",
      "我今驱车渡淮水，风物顿触江南思。",
      "丁戊之灾一何酷，天公幸锡年来熟。",
      "猪鸡肥大稻头粗，黄茅矮屋儿呱呱。"
    ]
  },
  {
    "id": "adcfe4dbbf0191ac93128206a578ed5f",
    "title": "信阳道中",
    "authorName": "杨文莹",
    "authorId": "adcfe4dbbf0191acd1457b72d1457b72",
    "dynasty": "清",
    "content": [
      "片云挟雨火急行，南村忽阴北村晴。",
      "百里外见黾阨山，峰尖正与吾眉平。",
      "沙石荦确路纡仄，投驿停车日已匿。",
      "仆夫争饼饥火煎，驱蚊马粪烧青烟。"
    ]
  },
  {
    "id": "adcfe4dbbf0806bc5c38f293238e35ff",
    "title": "赠卢苕园",
    "authorName": "卢文弨",
    "authorId": "adcfe4dbbf0806bc8b5700010731460a",
    "dynasty": "清",
    "content": [
      "寂寂扬雄宅，惟君数往还。",
      "交怜同臭味，贫有好容颜。",
      "疑义常从析，新诗更许删。",
      "闷来谁慰藉，真意最相关。"
    ]
  },
  {
    "id": "adcfe4dbbf0806bc940a3ff8300e949b",
    "title": "送莫又张栻之润州",
    "authorName": "卢文弨",
    "authorId": "adcfe4dbbf0806bc8b5700010731460a",
    "dynasty": "清",
    "content": [
      "新年初见黯离颜，杨柳才青未可攀。",
      "有客萍蓬还独泛，何人风雪最相关。",
      "寒冲凫雁春前水，梦到金焦望里山。",
      "我亦扁舟向东去，樯乌背发几时还。"
    ]
  },
  {
    "id": "adcfe4dbbf473c2ae3e0a9466ec15ba8",
    "title": "送顾息存大廷尉册封安南",
    "authorName": "张翯",
    "authorId": "adcfe4dbbf473c2ad1457b72d1457b72",
    "dynasty": "清",
    "content": [
      "平明捧册下青霄，桂郡珠崖道路遥。",
      "秋去黄花迎使节，春归杨柳映征镳。",
      "百蛮碑版传荒服，三殿泥书降圣朝。",
      "载得声灵通万里，论功应不让铜标。"
    ]
  },
  {
    "id": "adcfe4dbbf489783adbfc923d42c49d9",
    "title": "和陶饮酒",
    "authorName": "王体健",
    "authorId": "adcfe4dbbf48978369d658d05d79099f",
    "dynasty": "清",
    "content": [
      "千载仰高风，常怀郭有道。",
      "托志苟无欺，穷困何辞老。",
      "自幼寡欢谐，因之就枯槁。",
      "不知与捷足，相视孰为好。",
      "我闻古人言，人生各有宝。",
      "仲子匪能廉，犹当推物表。"
    ]
  },
  {
    "id": "adcfe4dbbf4e1600a6bb85a629a1a698",
    "title": "篱菊呈家大人",
    "authorName": "蒋佩玉",
    "authorId": "adcfe4dbbf4e1600d1457b72d1457b72",
    "dynasty": "清",
    "content": [
      "秋光何澹荡，黄菊满篱东。",
      "瘦影安排静，幽香点缀工。",
      "霜华延令色，晚节傲清风。",
      "独有陶彭泽，吟诗逸兴同。"
    ]
  },
  {
    "id": "adcfe4dbbf4e1600503c6f89384a42ca",
    "title": "题画",
    "authorName": "蒋佩玉",
    "authorId": "adcfe4dbbf4e1600d1457b72d1457b72",
    "dynasty": "清",
    "content": [
      "几点青山杳霭中，柴门引水带烟笼。",
      "结庐谁在幽篁里，半贮朝霞半晚风。"
    ]
  },
  {
    "id": "adcfe4dbbf4e16006a20e5f4b7dd1671",
    "title": "秋夜",
    "authorName": "蒋佩玉",
    "authorId": "adcfe4dbbf4e1600d1457b72d1457b72",
    "dynasty": "清",
    "content": [
      "锡魄动秋光，淡淡云轻护。",
      "夜静独凭栏，徘徊时坦步。",
      "清露湿罗衣，商飙来远树。",
      "河汉碧迢迢，微茫星斗布。",
      "丛桂影婆娑，广寒疑有路。"
    ]
  },
  {
    "id": "adcfe4dbbf5091d8bcf3ead612aac27e",
    "title": "碾伯县",
    "authorName": "斌良",
    "authorId": "adcfe4dbbf5091d8d1457b72d1457b72",
    "dynasty": "清",
    "content": [
      "蒲海沿边郡，峥嵘磴道盘。",
      "河冰连地结，岭雪极天寒。",
      "属国秋持节，将军老据鞍。",
      "西戌今底定，何事剪楼兰。"
    ]
  },
  {
    "id": "adcfe4dbbf5091d86ac6ee8b6ccdf957",
    "title": "游破山寺用常少府韵",
    "authorName": "斌良",
    "authorId": "adcfe4dbbf5091d8d1457b72d1457b72",
    "dynasty": "清",
    "content": [
      "北郭崦嵫接，支筇访道林。",
      "潭空千月印，寺辟万松深。",
      "藓碣通禅悟，风幡见佛心。",
      "悠然攒玉槊，天半凤鸾音。"
    ]
  },
  {
    "id": "adcfe4dbbf5091d8a13b5af8e1998e27",
    "title": "北镇庙",
    "authorName": "斌良",
    "authorId": "adcfe4dbbf5091d8d1457b72d1457b72",
    "dynasty": "清",
    "content": [
      "山势东趋压广宁，芙蓉几朵列围屏。",
      "云迷雉堞千重白，雪冷虬松万古青。",
      "浩荡雕盘低朔漠，扶摇鹏奋接南溟。",
      "时清早彻防边骑，觱栗吹寒对曙星。"
    ]
  },
  {
    "id": "adcfe4dbbf5091d87f24c6f7bf5cfd9d",
    "title": "金陵过朝阳作",
    "authorName": "斌良",
    "authorId": "adcfe4dbbf5091d8d1457b72d1457b72",
    "dynasty": "清",
    "content": [
      "钟山王气黯消亡，台殿全芜草树荒。",
      "牙将射雕驰阁道，牧儿挑菜傍宫墙。",
      "嵯峨华表临秋渚，零落铜驼卧夕阳。",
      "殷鉴胜朝遗炯戒，漫夸天堑锁江长。"
    ]
  },
  {
    "id": "adcfe4dbbf5091d86bcbcf697d45c2f7",
    "title": "商都杂兴",
    "authorName": "斌良",
    "authorId": "adcfe4dbbf5091d8d1457b72d1457b72",
    "dynasty": "清",
    "content": [
      "有元拓跋旧宫庭，消尽头鹅诈马名。",
      "满目丘墟少禾黍，微茫草色接开平。"
    ]
  },
  {
    "id": "adcfe4dbbf5091d86bcbcf69fc03288f",
    "title": "商都杂兴",
    "authorName": "斌良",
    "authorId": "adcfe4dbbf5091d8d1457b72d1457b72",
    "dynasty": "清",
    "content": [
      "明昌捺钵似坻平，水草丰时骆橐生。",
      "一抹微云山翠外，舂锄依旧劝春耕。"
    ]
  },
  {
    "id": "adcfe4dbbf5091d86bcbcf6900174993",
    "title": "商都杂兴",
    "authorName": "斌良",
    "authorId": "adcfe4dbbf5091d8d1457b72d1457b72",
    "dynasty": "清",
    "content": [
      "戈壁苍茫万里途，盘车北上塞云孤。",
      "海龙江獭鱼油锦，留易新通恰克图。"
    ]
  },
  {
    "id": "adcfe4dbbf5091d86bcbcf69ce91c432",
    "title": "商都杂兴",
    "authorName": "斌良",
    "authorId": "adcfe4dbbf5091d8d1457b72d1457b72",
    "dynasty": "清",
    "content": [
      "滑笏波流克蚌河，滥吹钢冻舞婆娑。",
      "插竿累甓当兰若，雅岱山巅鄂博多。"
    ]
  },
  {
    "id": "adcfe4dbbf5091d86bcbcf6904ead818",
    "title": "商都杂兴",
    "authorName": "斌良",
    "authorId": "adcfe4dbbf5091d8d1457b72d1457b72",
    "dynasty": "清",
    "content": [
      "鸳鸯城畔草萌芽，毳幕毡房著处家。",
      "风卷驼茸铺白氎，错疑边塞落杨花。"
    ]
  },
  {
    "id": "adcfe4dbbf5091d86bcbcf69f86fe83a",
    "title": "商都杂兴",
    "authorName": "斌良",
    "authorId": "adcfe4dbbf5091d8d1457b72d1457b72",
    "dynasty": "清",
    "content": [
      "丹栱凌霄梵唱圆，驼酥镫照九枝莲。",
      "西方兜率多欢喜，姽婳花鬘色界天。"
    ]
  },
  {
    "id": "adcfe4dbbf5091d89bdff481a3211730",
    "title": "舟泊东昌望光岳楼欲登未果",
    "authorName": "斌良",
    "authorId": "adcfe4dbbf5091d8d1457b72d1457b72",
    "dynasty": "清",
    "content": [
      "青帝所宅震位崇，岩岩气象凌华嵩。",
      "阴阳阖辟割昏晓，富媪孕碧延嵱嵷。",
      "雕镌造化青未了，紫翠变灭东海东。",
      "博平楼观屹然向，妙构不数般倕工。",
      "枌橑高矗碝磩镂，琼榱丹栱真珠栊。",
      "扶桑鸡唱灵景曜，瀛壖烛照炮朣胧。",
      "扉明玉女望窈窕，榜题韦诞惊心忡。",
      "不闻华鲸吼午夜，仰见铁凤骞晨风。",
      "想象俯瞰烟九点，徂徕凫绎培塿封。",
      "讵知坤轴郁灵脉，岱宗一气开鸿蒙。",
      "泬寥穹宇睇莫极，我来正值鹑火中。",
      "鱼鳞扫尽鸟革现，苦思楖栗梯长空。",
      "艨艟遮道吏卒守，可望难即壶峤同。",
      "蕊珠阆苑岂易到，声闻咳唾金天通。",
      "几年奔走困尘壒，襟怀茅塞嗤吴蒙。",
      "会须振袂蹑绝顶，屏除六凿吞长虹。",
      "昨者防秋驻河上，吕梁直下惊涛洪。",
      "其鱼虽免洒沈叹，寘薪湛璧终无功。",
      "量移江左督输转，岂有筹策追牟融。",
      "垂鱼依旧窈光宠，天之施我禄已丰。",
      "蚁臣虱处愧无状，欲排阊阖舒深衷。",
      "长风引去又解缆，梦魂常绕清虚宫。"
    ]
  },
  {
    "id": "adcfe4dbbf509e7581509c352cf1e02c",
    "title": "过文石山房有感牧园先生",
    "authorName": "吴兰庭",
    "authorId": "adcfe4dbbf509e75d1457b72d1457b72",
    "dynasty": "清",
    "content": [
      "安昌弦管最风流，池馆荒凉几度秋。",
      "岂有虎贲怜北海，空余马策恸西州。",
      "他年国士谁青眼，此日书生已白头。",
      "瓠落自惭知遇厚，一尊重与酹松楸。"
    ]
  },
  {
    "id": "adcfe4dbbf509e75eab39955d38d465e",
    "title": "韩信岭",
    "authorName": "吴兰庭",
    "authorId": "adcfe4dbbf509e75d1457b72d1457b72",
    "dynasty": "清",
    "content": [
      "一径走峻阪，崖壁若环卫。",
      "行行渐幽黯，如入永巷内。",
      "日御历线天，见午不见未。",
      "乱山鲜木石，蠢蠢惟积块。",
      "堆阜忽俯瞰，突兀压我背。",
      "脉疏质已离，砉然恐其坠。",
      "势险比岩墙，疾驱思纵辔。",
      "却怪绕马首，抗行断复缀。",
      "保无或偶然，适与祸机会。",
      "颇闻汉韩侯，奋迹致高位。",
      "一蹶中危法，乃为儿女卖。",
      "讵伊非英豪，良由昧进退。",
      "即今吊荒冢，行客发深慨。",
      "懔懔抱微躯，羁孤弥自贵。"
    ]
  },
  {
    "id": "adcfe4dbbf509e753f14ca6a1703eab4",
    "title": "雀鼠谷",
    "authorName": "吴兰庭",
    "authorId": "adcfe4dbbf509e75d1457b72d1457b72",
    "dynasty": "清",
    "content": [
      "土炕冷无烟，夜分气凄恻。",
      "启户整行装，一庭霜月白。",
      "跨马行数里，依稀见曙色。",
      "迤逦冠雀津，夹立积铁壁。",
      "汾流出中间，束缚益荡激。",
      "阁道亘崖半，偪仄瞰不测。",
      "前驱振金铃，后骑蹑其迹。",
      "登降递隐见，不离一水侧。",
      "我生阅奇险，剑栈曾未识。",
      "心揣将无同，顾步丧精魄。",
      "造物何恢恢，设此观人力。",
      "古来几雄才，长驱遂奋戟。",
      "废兴迭相倚，所恃非阻厄。",
      "行客独踌躇，蹙蹙安所迫。"
    ]
  },
  {
    "id": "adcfe4dbbf6030336ab164ed6862e593",
    "title": "将有远游示舍弟美叔",
    "authorName": "李佳",
    "authorId": "adcfe4dbbf603033d1457b72d1457b72",
    "dynasty": "清",
    "content": [
      "行行远离别，手足诉悲辛。",
      "万里吾为客，三年汝养亲。",
      "仓皇忧世乱，少小际家贫。",
      "淮海春波绿，相期寄尺鳞。"
    ]
  },
  {
    "id": "adcfe4dbbf6030332a85f3fa5a64a90a",
    "title": "客思",
    "authorName": "李佳",
    "authorId": "adcfe4dbbf603033d1457b72d1457b72",
    "dynasty": "清",
    "content": [
      "少小依亲侧，饥驱走此身。",
      "堪怜倚闾意，常念远游人。",
      "树色随淮尽，梅花过海春。",
      "南辕何日返，挥涕望风尘。"
    ]
  },
  {
    "id": "adcfe4dbbf603033ff87831abad29747",
    "title": "郭外",
    "authorName": "李佳",
    "authorId": "adcfe4dbbf603033d1457b72d1457b72",
    "dynasty": "清",
    "content": [
      "佣书已罢浑无事，出郭寻春不厌遥。",
      "桑桑满畴蚕妇喜，麦田三月雉媒骄。",
      "香雏美酒村前市，画鹢垂杨水外桥。",
      "岁晚傥营三亩宅，故人栖隐许相招。"
    ]
  },
  {
    "id": "adcfe4dbbf6030338853b8b116f89257",
    "title": "金陵词忆葆之",
    "authorName": "李佳",
    "authorId": "adcfe4dbbf603033d1457b72d1457b72",
    "dynasty": "清",
    "content": [
      "城北城南杨柳枝，金陵三月雨如丝。",
      "天涯有客应惆怅，正是江南草长时。"
    ]
  },
  {
    "id": "adcfe4dbbf603033962d83b131bdbf5b",
    "title": "南山访友人",
    "authorName": "李佳",
    "authorId": "adcfe4dbbf603033d1457b72d1457b72",
    "dynasty": "清",
    "content": [
      "朝雨过清溪，风生水云活。",
      "馀霞散城表，残虹霁天末。",
      "青山如拱人，万黛浓欲泼。",
      "小桥通幽径，林尽见疏豁。",
      "坐石扫苔花，登峰拊藤葛。",
      "隔树透晨烟，依依一痕抹。",
      "遥仪素心人，越夕成契阔。",
      "抱琴叩柴关，相见慰饥渴。"
    ]
  },
  {
    "id": "adcfe4dbbf6030334b9a8f669e2f5ef1",
    "title": "出门行",
    "authorName": "李佳",
    "authorId": "adcfe4dbbf603033d1457b72d1457b72",
    "dynasty": "清",
    "content": [
      "十五出门行，父母泣中堂。",
      "二十出门行，妻子悲空房。",
      "三十出门行，儿女牵衣裳。",
      "出门既已苦，况复道路长。",
      "道路三万里，不复见家乡。",
      "黄金络马头，青丝为马缰。",
      "行行从此去，已去休旁皇。",
      "上堂别父母，父母愁未央。",
      "入房别妻子，妻子悲断肠。",
      "出门别儿女，儿女询归装。",
      "此去三万里，远道殊茫茫。",
      "黄河无舟楫，深山多虎狼。",
      "绝域不通书，谁复知死亡。",
      "家居何不乐，耽此道路长。"
    ]
  },
  {
    "id": "adcfe4dbbf6030337c9337c75d6d362b",
    "title": "短歌行赠王义门",
    "authorName": "李佳",
    "authorId": "adcfe4dbbf603033d1457b72d1457b72",
    "dynasty": "清",
    "content": [
      "相君不合长数奇，胡为劳劳久行役。",
      "一第驰驱国士心，十年沧海风尘色。",
      "世乱纷纷如弈棋，归来少妇展双眉。",
      "出门谁道长安乐，老大王生空尔为。"
    ]
  },
  {
    "id": "adcfe4dbbf6871350e4cd06cc75c8b0d",
    "title": "曹仁宪谨荣寿五言排律一首",
    "authorName": "周承敬",
    "authorId": "adcfe4dbbf687135d1457b72d1457b72",
    "dynasty": "清",
    "content": [
      "今日共称觥，当年赋鹿鸣。",
      "雄才挥笔阵，弱冠拔茅征。",
      "北阙蒲轮逮，南陬竹马迎。",
      "官方鳌岫著，宦迹凤山呈。",
      "会展交衢骥，旋迁出谷莺。",
      "紫陵飞舄至，淡水旧弦更。",
      "时雨随车澍，春风满座生。",
      "虚堂悬镜朗，片玉贮壶清。",
      "鹿洞规频训，鸿都字细评。",
      "卧碑齐士肄，停讼课农耕。",
      "政类屯田佛，人原洛社英。",
      "岁星符出丙，巴曲谱长庚。",
      "宽惠能滋福，廉勤不爱名。",
      "南山开寿域，东阁订诗盟。",
      "晋爵黄钟叩，摛词寸莛轻。",
      "有邦烝至治，大化普无声。",
      "郦菊他年饮，园葵此度倾。",
      "登龙怀御李，司马幸瞻荆。",
      "妙手栽花遍，天庥戬谷赓。",
      "弧辉宜久照，松柏重莼羹。"
    ]
  },
  {
    "id": "adcfe4dbbf6e5df3c0a7c4748f78f7ee",
    "title": "吴山眺望",
    "authorName": "陈广宁",
    "authorId": "adcfe4dbbf6e5df3d1457b72155fa095",
    "dynasty": "清",
    "content": [
      "石磴高攀到岫巅，空蒙遥望夕阳天。",
      "江边树色都含雾，湖上岚光欲化烟。",
      "越国云山原不隔，宋家宫阙更谁怜。",
      "思乡吊古空回首，独立苍茫万感牵。"
    ]
  },
  {
    "id": "adcfe4dbbf6e5df34d181b27753a9d39",
    "title": "蓬莱山观海",
    "authorName": "陈广宁",
    "authorId": "adcfe4dbbf6e5df3d1457b72155fa095",
    "dynasty": "清",
    "content": [
      "忽讶乾坤一气浮，双丸终古浸洪流。",
      "此身直欲穷三岛，是外犹传有九州。",
      "盘折好循仙掌露，微茫难认大洋舟。",
      "诸山罗立如儿辈，我独携筇最上头。"
    ]
  },
  {
    "id": "adcfe4dbbf6e5df3c2cbe4b7a38dd31c",
    "title": "兰亭",
    "authorName": "陈广宁",
    "authorId": "adcfe4dbbf6e5df3d1457b72155fa095",
    "dynasty": "清",
    "content": [
      "兰渚山深渺烟树，旧是越王种兰处。孤亭耸峙寒云中，内史幽踪曾暂住。",
      "忆昔永和修禊年，交游一一皆词仙。孙李许支并杰出，青山亦乐多名贤。",
      "修竹茂林殊自好，回头往事伤怀抱。觞咏于今无一人，春风空发亭边草。",
      "吁嗟乎，昔贤已去不可留，亭虚水曲徒悠悠。胜举欲嗣二千载，眼前争得逢名流。",
      "令人凭吊空增愁。"
    ]
  },
  {
    "id": "adcfe4dbbf6e5df33cae8c55d339d3d2",
    "title": "深秋与徐渔庄登玉屏晚眺",
    "authorName": "陈广宁",
    "authorId": "adcfe4dbbf6e5df3d1457b72155fa095",
    "dynasty": "清",
    "content": [
      "两人合著画屏里，身似寒松心似水。穿松涉水吟未已，落日平芜澹千里。",
      "萧萧枫叶飘丹黄，林下人家打稻忙。遥指炊烟风袅处，矮脚鸡肥白酒香。",
      "猗嗟山村人兮乐莫乐，何不与子买庐落。"
    ]
  },
  {
    "id": "adcfe4dbbf6e5df3698c56ea256d3b41",
    "title": "曹山",
    "authorName": "陈广宁",
    "authorId": "adcfe4dbbf6e5df3d1457b72155fa095",
    "dynasty": "清",
    "content": [
      "镂刻疑鬼神，玲珑成户牖。",
      "深黑不见光，摇艇入岩窦。",
      "净绿灵境开，碎碧晴光漏。",
      "苔藓何凄寒，日夜错昏昼。",
      "稍觉萝蔓深，渐见松竹茂。",
      "深渊耸石崖，浅濑注奔溜。",
      "转迓铲削工，得睹芙蓉秀。"
    ]
  },
  {
    "id": "adcfe4dbbf6e5df3698c56ea10f2e730",
    "title": "曹山",
    "authorName": "陈广宁",
    "authorId": "adcfe4dbbf6e5df3d1457b72155fa095",
    "dynasty": "清",
    "content": [
      "山循石窦入，曲折难摹写。",
      "暗牖穿穴深，飞瀑缀帘下。",
      "面面开画图，胜境尘世寡。",
      "西曜射流光，峭壁忽丹赭。",
      "岭松涧横截，山梁云倒泻。",
      "差似入仙源，颇宜居隐者。",
      "何年此读书，慨息发中野。"
    ]
  },
  {
    "id": "adcfe4dbbf7714f0b33e8bba6be316b9",
    "title": "题水峪寺",
    "authorName": "陈璔",
    "authorId": "adcfe4dbbf7714f0d1457b72d1457b72",
    "dynasty": "清",
    "content": [
      "白云红叶冷萧林，初地人生出世心。",
      "最是夕阳烟树暝，磬声遥在半山阴。"
    ]
  },
  {
    "id": "adcfe4dbbf7dca9c3a5b6f63bd171e43",
    "title": "独居",
    "authorName": "陈宗起",
    "authorId": "adcfe4dbbf7dca9cac5dab2e61b1fb3f",
    "dynasty": "清",
    "content": [
      "贫约性所安，索居独难耐。",
      "舍业起踟蹰，何处觅良会。",
      "庭桂冬森森，高可出檐外。",
      "黄梅正发花，疏拙别有熊。",
      "欣然与盘桓，游兴忽中怠。",
      "乃知林栖者，种树有深赖。"
    ]
  },
  {
    "id": "adcfe4dbbf7dca9c8439b9344a55d5ba",
    "title": "出郭",
    "authorName": "陈宗起",
    "authorId": "adcfe4dbbf7dca9cac5dab2e61b1fb3f",
    "dynasty": "清",
    "content": [
      "出郭见牧童，牵牛下冈去。",
      "缓步如不前，逢人语絮絮。",
      "牛饥思美草，且置不遑顾。",
      "语罢复间间，余情向何处。",
      "予故无心者，悠然与之遇。",
      "恐有尘劳人，因兹百感聚。"
    ]
  },
  {
    "id": "adcfe4dbbf842b8bad56a9ab6a5fdec2",
    "title": "游峡山",
    "authorName": "马鼎梅",
    "authorId": "adcfe4dbbf842b8bd1457b72d1457b72",
    "dynasty": "清",
    "content": [
      "我来二禺峡，不见二禺君。",
      "古洞余苍藓，空山起白云。",
      "江流何浩浩，帆影自纷纷。",
      "返棹一回首，清钟天际闻。"
    ]
  },
  {
    "id": "adcfe4dbbf842b8b14001be618b4438e",
    "title": "月夜登燕子矶",
    "authorName": "马鼎梅",
    "authorId": "adcfe4dbbf842b8bd1457b72d1457b72",
    "dynasty": "清",
    "content": [
      "风涛自吐吞，今古向谁论。",
      "山欲截江住，云思挟月奔。",
      "潮汹瓜步阔，峰拥秣陵尊。",
      "多少登临客，都无名姓存。"
    ]
  },
  {
    "id": "adcfe4dbbf842b8bfa206070305fd677",
    "title": "喜遇陈曼生明府",
    "authorName": "马鼎梅",
    "authorId": "adcfe4dbbf842b8bd1457b72d1457b72",
    "dynasty": "清",
    "content": [
      "几年别梦绕沧洲，此日逢君破旅愁。",
      "自爱养闲辞幕府，人传余论动诸侯。",
      "襟怀不为贫来减，笔墨多从冷处留。",
      "何怪浮沉下僚属，声名官职两相仇。"
    ]
  },
  {
    "id": "adcfe4dbbf842b8b9ebad97dc328b828",
    "title": "金陵病愈写怀",
    "authorName": "马鼎梅",
    "authorId": "adcfe4dbbf842b8bd1457b72d1457b72",
    "dynasty": "清",
    "content": [
      "纸阁绳床静似禅，药炉茗碗自周旋。",
      "书凭黄耳愁难寄，镜对朱颜幸早痊。",
      "绝塞雁来霜叶后，小楼人散菊花前。",
      "龙江几点潇潇雨，梦醒秋风又一年。"
    ]
  },
  {
    "id": "adcfe4dbbf842b8b51753a9a5be5d682",
    "title": "忆昔",
    "authorName": "马鼎梅",
    "authorId": "adcfe4dbbf842b8bd1457b72d1457b72",
    "dynasty": "清",
    "content": [
      "征南幕府诩名流，蛮语参军忆昔游。",
      "锦帐夜悬珠海月，牙旗高卷虎门秋。",
      "解鞍立就卢循表，饮器擎看林邑头。",
      "今日扁舟风雨恶，短篷孤枕蓼花洲。"
    ]
  },
  {
    "id": "adcfe4dbbf8977e96f2940bd590b16b3",
    "title": "太原阎百诗先生见示尚书古文疏证因赠",
    "authorName": "范允{钅芮}",
    "authorId": "adcfe4dbbf8977e9d1457b72d1457b72",
    "dynasty": "清",
    "content": [
      "东南淮水壮波澜，鲁殿遗经树讲坛。",
      "不见古人时有恨，尝疑知者亦良难。",
      "典型莫忘中郎似，谭笑宁同楚相观。",
      "千载梅生应悔作，无瑕白璧久当完。"
    ]
  },
  {
    "id": "adcfe4dbbf8977e9b1e7454e7f5872bc",
    "title": "赵文敏十子碑在宫后今已断缺感赋",
    "authorName": "范允{钅芮}",
    "authorId": "adcfe4dbbf8977e9d1457b72d1457b72",
    "dynasty": "清",
    "content": [
      "金人辞汉泪收痕，一任推挤出里门。",
      "内院但知元学士，东吴犹唤赵王孙。",
      "丰碑僵卧人争写，碧藓深蟠手可扪。",
      "杀马毁车胡不逝，尚留文采动天阍。"
    ]
  },
  {
    "id": "adcfe4dbbf8977e98bcc4129e2bcfb34",
    "title": "晓发钱塘",
    "authorName": "范允{钅芮}",
    "authorId": "adcfe4dbbf8977e9d1457b72d1457b72",
    "dynasty": "清",
    "content": [
      "望海楼头更漏息，残星耿耿江月黑。",
      "摩肩掉臂争一门，渡口茫茫行不得。",
      "何郎操楫近颓岸，客子棼如褰衣涉。",
      "自云恰受十五人，过此一钱辞若直。",
      "岂意廉贾出君辈，人生何者非贪墨。",
      "昔闻江边拉渡客，不满百夫无行色。",
      "公然劫夺入船来，何异对面为盗贼。",
      "水痕欲上与船平，颠风扑面孤帆侧。",
      "谁与习没是吴儿，千载含沙为鬼蜮。",
      "今年长吏除弊政，篙工惴惴自投劾。",
      "弃灰徒木令必行，以之正用亦有力。",
      "我乘轻舟捷于鸟，霎到西兴未午食。",
      "腐儒念国岂止此，百感频生无终极。"
    ]
  },
  {
    "id": "adcfe4dbbf9f39788949c7b8c2004279",
    "title": "戊申1908三月送儿侄赴东京及台北留学",
    "authorName": "张元荣",
    "authorId": "adcfe4dbbf9f3978a3545bd7c3395dd4",
    "dynasty": "清",
    "content": [
      "春风喜气溢眉端，吩咐儿曹急上坛。",
      "东北夹攻期足捷，弟兄游学各心殚。",
      "山川人物供参考，品行文章合立钻。",
      "倘得平安三五载，老夫那有不加餐。"
    ]
  },
  {
    "id": "adcfe4dbbf9f3978f765279674009632",
    "title": "己巳1929三月步银婚感作原韵",
    "authorName": "张元荣",
    "authorId": "adcfe4dbbf9f3978a3545bd7c3395dd4",
    "dynasty": "清",
    "content": [
      "果添十载祝金婚，得失升沉漫细论。",
      "侍榻休夸怜与宠，传家幸有子而孙。",
      "柘榴枝上腰重折，杨柳风前醉数樽。",
      "已过古稀年益健，何时何处不天恩。"
    ]
  },
  {
    "id": "adcfe4dbbf9f397814823189f61e31dc",
    "title": "乙未1895季秋沧桑之变疮痍未复",
    "authorName": "张元荣",
    "authorId": "adcfe4dbbf9f3978a3545bd7c3395dd4",
    "dynasty": "清",
    "content": [
      "兵燹馀生梦未安，愁怀无限上眉端。",
      "科名徵逐终归幻，诗酒遨游强自宽。",
      "书味浑忘成枘凿，人情翻覆似波澜。",
      "曩时经史堆高阁，静对寒灯独慨叹。"
    ]
  },
  {
    "id": "adcfe4dbbf9f3978fd92e8c7395480a1",
    "title": "辛亥1911季冬因东市场边元帅庙街一带民居尽行拆毁赋此志感",
    "authorName": "张元荣",
    "authorId": "adcfe4dbbf9f3978a3545bd7c3395dd4",
    "dynasty": "清",
    "content": [
      "双忠庙里绛帷开，三载从游远近来。",
      "鼓箧穷经将致用，挑灯问字亦须才。",
      "心多妄想闲方觉，事到难谋念转灰。",
      "此地依稀权小别，书窗知否再叨陪。"
    ]
  },
  {
    "id": "adcfe4dbbf9f397831de725f053549c0",
    "title": "地震",
    "authorName": "张元荣",
    "authorId": "adcfe4dbbf9f3978a3545bd7c3395dd4",
    "dynasty": "清",
    "content": [
      "震灾从古几回观，危险今难一枕安。",
      "昔日疮痍犹待复，者番摇动愈雕残。",
      "浮屠广做犹虚幻，赈恤施行幸勿宽。",
      "任是肝肠同铁石，也应泪洒与心酸。"
    ]
  },
  {
    "id": "adcfe4dbbf9f3978ad18213404b82469",
    "title": "自咏",
    "authorName": "张元荣",
    "authorId": "adcfe4dbbf9f3978a3545bd7c3395dd4",
    "dynasty": "清",
    "content": [
      "夫不能刚妇莫柔，齐眉卅载仰神庥。",
      "敢夸家督恢前绪，又幸儿曹助晚筹。",
      "男女婚姻期了愿，裙钗随侍果何修。",
      "明知遭遇关前定，毕竟私心慰我不。"
    ]
  },
  {
    "id": "adcfe4dbbfa2af127d4488a042950b14",
    "title": "示长媳杨珊珊",
    "authorName": "方京",
    "authorId": "adcfe4dbbfa2af12d1457b72d1457b72",
    "dynasty": "清",
    "content": [
      "十年为妇蓼莪馀，疏水家风乐自如。",
      "宛似举场勤苦士，妆成惟对古人书。"
    ]
  },
  {
    "id": "adcfe4dbbfa2af122c6a260358faf2c7",
    "title": "薤上露",
    "authorName": "方京",
    "authorId": "adcfe4dbbfa2af12d1457b72d1457b72",
    "dynasty": "清",
    "content": [
      "薤上露，日出晞。朝槿花，日暮萎。微物转瞬间，人生谅如斯。",
      "彭祖帝尧民，亦复同所归。服食求神仙，仙成竟何时。",
      "守道以待终，令名庶可垂。"
    ]
  },
  {
    "id": "adcfe4dbbfa2af12fd761e2f87a1cdd9",
    "title": "送孟调大侄南还",
    "authorName": "方京",
    "authorId": "adcfe4dbbfa2af12d1457b72d1457b72",
    "dynasty": "清",
    "content": [
      "相对疑梦寐，言别百愁生。",
      "孤飞易为感，使我心魂惊。",
      "聚散人生常，此别难为情。",
      "尔我本一树，相期共枯荣。",
      "尔今折枝条，芽肄何时萌。",
      "沾润我本怀，老髦愿难行。",
      "尔今返吴中，闭门守硁硁。",
      "勉哉崇令德，努力以扬名。",
      "取法不在远，祖父有遗型。",
      "周亲我老矣，垂涕重丁宁。"
    ]
  },
  {
    "id": "adcfe4dbbfad7e55e929677d88ebce98",
    "title": "茂宰蔡公设建顾山文选书院纪事一首",
    "authorName": "吴宣培",
    "authorId": "adcfe4dbbfad7e55d1457b72d1457b72",
    "dynasty": "清",
    "content": [
      "昭明文藻炳千秋，遗迹人传山半楼。",
      "陵谷几迁尘世劫，云霞忽涌海中州。",
      "枯枝得气萌芽茁，良宰培材俊秀收。",
      "午夜谈经兼咏赋，一轮皓月正当头。"
    ]
  },
  {
    "id": "adcfe4dbbfb223b8c6e5dc45c8065323",
    "title": "拟登泰山怀古",
    "authorName": "程芳铭",
    "authorId": "adcfe4dbbfb223b8d1457b72d1457b72",
    "dynasty": "清",
    "content": [
      "神房阿阁谺然开，玉策金函访道来。",
      "不是秦皇能羽化，岂知汉帝有仙才。",
      "燕齐怪士空闻语，辽海仙人候不回。",
      "自是鼎湖龙去杳，山形终古隔蓬莱。"
    ]
  },
  {
    "id": "adcfe4dbbfb223b8cdb195144d74867c",
    "title": "玉山草堂歌",
    "authorName": "程芳铭",
    "authorId": "adcfe4dbbfb223b8d1457b72d1457b72",
    "dynasty": "清",
    "content": [
      "杨柳萧疏拂绮窗，芙蓉烂漫开秋江。凉月娟娟露华白，渔歌欸乃歌轻艭。",
      "玉缸香泛流霞席，搊筝小伎来迎客。素手高擎鹦鹉杯，朱唇低按《霓裳》拍。",
      "此时月色明秋河，芗泽微闻酒更多。麻笺已度《花游曲》，苍玉重翻铁笛歌。",
      "纪昔流传玉山第，舞榭歌楼绵藻丽。更筑幽居号草堂，奇禽珍玩开清閟。",
      "桐帽棕鞋去不还，余钱买郭惟青山。鸳鸯弹尽《骊驹》曲，鸂𪄠空栖流水湾。",
      "几年佳处题名改，旧址犹留玉峰在。赐第新开菉竹堂，忠贞并入青编载。",
      "三百年来忆胜游，渔庄台榭成墟丘。芙蓉落尽红颜色，杨柳飘残过客愁。",
      "马鞍山前十里路，禾黍秋风起烟雾。学士徒瞻顾相祠，行人但识归公墓。",
      "文庄旧宅已苍凉，郑氏园林亦久荒。茜泾西望界溪水，湘湖云树俱茫茫。"
    ]
  },
  {
    "id": "adcfe4dbbfb223b80d354f385fbd952f",
    "title": "铜雀台",
    "authorName": "程芳铭",
    "authorId": "adcfe4dbbfb223b8d1457b72d1457b72",
    "dynasty": "清",
    "content": [
      "漳水东流去不回，穗纬寂寞鸟啼哀。",
      "夕阳一片西陵土，曾见宫人歌吹来。"
    ]
  },
  {
    "id": "adcfe4dbbfb223b8c1eefc5c47659449",
    "title": "少年行",
    "authorName": "程芳铭",
    "authorId": "adcfe4dbbfb223b8d1457b72d1457b72",
    "dynasty": "清",
    "content": [
      "玉勒金羁百万钱，五陵车骑日翩翩。",
      "乐游原畔争相问，一曲胡姬酒肆眠。"
    ]
  },
  {
    "id": "adcfe4dbbfcca6f35f0bd30fcc19527b",
    "title": "螳斧",
    "authorName": "施士升",
    "authorId": "adcfe4dbbfcca6f3d1457b72d1457b72",
    "dynasty": "清",
    "content": [
      "莫笑么么力，森然斧奋螳。",
      "剑同沙蟹拥，怒比水虫张。",
      "猛气琴先觉，雄心辙敢当。",
      "蝉边黄雀在，劝尔善刀藏。"
    ]
  },
  {
    "id": "adcfe4dbbfcca6f3f4b32d9e6baac51a",
    "title": "蜂房",
    "authorName": "施士升",
    "authorId": "adcfe4dbbfcca6f3d1457b72d1457b72",
    "dynasty": "清",
    "content": [
      "岁岁分房夥，添丁合贺蜂。",
      "生涯资蜜课，眷属聚花封。",
      "户墐秋冬月，衙随晓暮钟。",
      "芳邻通问讯，金使屡相逢。"
    ]
  },
  {
    "id": "adcfe4dbbfcca6f3f1c72db94437d79c",
    "title": "地瓜行",
    "authorName": "施士升",
    "authorId": "adcfe4dbbfcca6f3d1457b72d1457b72",
    "dynasty": "清",
    "content": [
      "葡萄绿乳西土贡，荔支丹实南州来。",
      "此瓜传闻出吕宋，地不爱宝呈奇材。",
      "有明末年通舶使，桶底缄藤什袭至。",
      "植溉初惊外域珍，蔓延反作中邦利。",
      "白花朱实盈郊原，田夫只解薯称番。",
      "岂知糗粮资甲货，唪唪可比蹲鸱蹲。",
      "海隅苍生艰稼穑，惟土爱物补硗瘠。",
      "不得更考范氏书，丰年穰穰满阡陌。"
    ]
  },
  {
    "id": "adcfe4dbbfdb490565ccc59d16ca362a",
    "title": "得鹤川守崔斗瞻札",
    "authorName": "苏嵋",
    "authorId": "adcfe4dbbfdb4905d1457b72d1457b72",
    "dynasty": "清",
    "content": [
      "剑津离别后，廿载各天涯。",
      "山雨迷归雁，淮云急逝骓。",
      "干戈方过眼，发鬓已成丝。",
      "万里伤心事，音书到下邳。"
    ]
  },
  {
    "id": "adcfe4dbbfdb4905260d2c8779d3f0c7",
    "title": "子房山",
    "authorName": "苏嵋",
    "authorId": "adcfe4dbbfdb4905d1457b72d1457b72",
    "dynasty": "清",
    "content": [
      "圯桥进履处，洪波没碑颡。",
      "留得子房山，颓然立榛莽。",
      "可怜楚王峰，朝昏共俯仰。",
      "黄石与赤松，令人有余想。",
      "当年秦皇鹿，得失如反掌。",
      "况乃韩彭辈，身命付罗网。",
      "今古此浮名，谁能塞天壤。",
      "悲风起林末，谡谡发枯响。",
      "空瞻博浪墟，轮蹄自来往。"
    ]
  },
  {
    "id": "adcfe4dbbfdb49053957f8a777901a95",
    "title": "秋望",
    "authorName": "苏嵋",
    "authorId": "adcfe4dbbfdb4905d1457b72d1457b72",
    "dynasty": "清",
    "content": [
      "关山迢递夕阳斜，衰草离离客路赊。",
      "野水连天惟渡鸟，孤城隐雾半藏花。",
      "南来旅雁云边笛，北云归鞍塞上笳。",
      "独怪湖滨垂老叟，经年寂寞滞天涯。"
    ]
  },
  {
    "id": "adcfe4dbbfe394a6b0aac4f23e54be3f",
    "title": "答遐瞩",
    "authorName": "李贶",
    "authorId": "adcfe4dbbfe394a6d1457b72d1457b72",
    "dynasty": "清",
    "content": [
      "四月江南花已残，却回来伴子陵竿。",
      "室营燕垒归犹客，梦渡江涛险似官。",
      "长夏疏篱摇老绿，短衣由槛俯回澜。",
      "此中著述浑闲事，偏耐幽人冷眼看。"
    ]
  },
  {
    "id": "adcfe4dbbfe40842d9ab7c5198ede897",
    "title": "咏古",
    "authorName": "潘素心",
    "authorId": "adcfe4dbbfe40842d1457b72d1457b72",
    "dynasty": "清",
    "content": [
      "一曲琴声两意投，当垆贳酒不知愁。",
      "相如空有《长门赋》，却使文君叹《白头》。"
    ]
  },
  {
    "id": "adcfe4dbbfe41cb047c3d0af81e63338",
    "title": "丙午九月自东里抵任城与茝坪弟夜话",
    "authorName": "仓兆麟",
    "authorId": "adcfe4dbbfe41cb0d1457b72d1457b72",
    "dynasty": "清",
    "content": [
      "又向西风听雁声，茱萸插后赋东征。",
      "生原如寄须行乐，家已无田罢耦耕。",
      "伏枥久忘京国梦，对床老慰弟兄情。",
      "不须分占东西屋，今夜团栾月倍明。"
    ]
  },
  {
    "id": "adcfe4dbbfeee0ac0fa410ebe3f44c4e",
    "title": "登玉山县城楼",
    "authorName": "杨奏瑟",
    "authorId": "adcfe4dbbfeee0acd1457b72d1457b72",
    "dynasty": "清",
    "content": [
      "地扼东南隘，无关亦号关。",
      "楼当三面水，城割半边山。",
      "天马澄江外，虹桥落照间。",
      "骡车纷络绎，早晚不曾闲。"
    ]
  },
  {
    "id": "adcfe4dbbfeee0ac4e363a5a15a0ca51",
    "title": "官溪春兴",
    "authorName": "杨奏瑟",
    "authorId": "adcfe4dbbfeee0acd1457b72d1457b72",
    "dynasty": "清",
    "content": [
      "杨柳东西岸，桃花里外村。",
      "板桥春雨滑，林屋午鸡喧。",
      "地僻无车马，风淳长子孙。",
      "胜游吾已遍，此是武陵源。"
    ]
  },
  {
    "id": "adcfe4dbbfeee0ac505cd69824bbaf8c",
    "title": "山行",
    "authorName": "杨奏瑟",
    "authorId": "adcfe4dbbfeee0acd1457b72d1457b72",
    "dynasty": "清",
    "content": [
      "登山蹴云飞，便欲乘云去。",
      "白云不相待，先出岩巅树。",
      "云行但向风，我行犹窘步。",
      "独立倚半山，缓缓江村暮。"
    ]
  },
  {
    "id": "adcfe4dbbffaaa2ddcda7cae2fa8c047",
    "title": "客夜",
    "authorName": "严禹沛",
    "authorId": "adcfe4dbbffaaa2dd1457b72d1457b72",
    "dynasty": "清",
    "content": [
      "一身镫共影，相对亦何为。",
      "世故天涯见，乡心岁暮知。",
      "虚窗落残月，宿鸟动寒枝。",
      "容易明朝看，萧萧生鬓丝。"
    ]
  },
  {
    "id": "adcfe4dbbffaaa2d0fbb77750946d166",
    "title": "宿虞山逍遥游是先文靖公读书馆",
    "authorName": "严禹沛",
    "authorId": "adcfe4dbbffaaa2dd1457b72d1457b72",
    "dynasty": "清",
    "content": [
      "萧然一丘壑，明哲此幽栖。",
      "墙借悬崖匝，轩因荫桂低。",
      "月明松鼠啸，林暗草虫啼。",
      "烦抱清风涤，中宵梦不迷。"
    ]
  },
  {
    "id": "adcfe4dbbffaaa2dca3efbe4fcba16cd",
    "title": "题鸣沙城",
    "authorName": "严禹沛",
    "authorId": "adcfe4dbbffaaa2dd1457b72d1457b72",
    "dynasty": "清",
    "content": [
      "蹀躞霜蹄沙自鸣，环州形胜旧隋城。",
      "云楼壮压河流激，时听蛟龙怒吼声。"
    ]
  },
  {
    "id": "adcfe4dbbffaaa2d8502193a39ed19d8",
    "title": "青铜峡",
    "authorName": "严禹沛",
    "authorId": "adcfe4dbbffaaa2dd1457b72d1457b72",
    "dynasty": "清",
    "content": [
      "青铜峡口过轻舟，百八亭亭塔影浮。",
      "奇绝两山中擘处，黄河千古自东流。"
    ]
  },
  {
    "id": "adcfe4dbc018cb0daf09f406d70de984",
    "title": "酬纪心斋游平氏园林见怀之作",
    "authorName": "鞠恺",
    "authorId": "adcfe4dbc018cb0dd1457b72d1457b72",
    "dynasty": "清",
    "content": [
      "良朋胜地足句留，何事临风动远愁。",
      "池涨半篙初过雨，井飘一叶早惊秋。",
      "青山碧树多离索，白露苍葭旧溯游。",
      "千里乡关暮云隔，劝君休上仲宣楼。"
    ]
  },
  {
    "id": "adcfe4dbc019ce69a9779d66d4c4b959",
    "title": "兰溪晓发",
    "authorName": "杨懋珩",
    "authorId": "adcfe4dbc019ce69d1457b72d1457b72",
    "dynasty": "清",
    "content": [
      "晴江沙白树霏微，衰草荒原露未晞。",
      "永夜滩声连野碓，凌晨山色破晴晖。",
      "竿头风急樯乌转，浦口云深塞雁飞。",
      "远道星霜惊屡易，客程犹傍钓鱼矶。"
    ]
  },
  {
    "id": "adcfe4dbc029936281ff576ac84ab644",
    "title": "龟山步月",
    "authorName": "郑际魁",
    "authorId": "adcfe4dbc0299362d1457b72d1457b72",
    "dynasty": "清",
    "content": [
      "为爱清奇绝磴行，东方岭上月初生。",
      "却嫌僻坞光偏小，纵过疏林影未平。"
    ]
  },
  {
    "id": "adcfe4dbc0299362b9af3fd584a396c2",
    "title": "西瓜",
    "authorName": "郑际魁",
    "authorId": "adcfe4dbc0299362d1457b72d1457b72",
    "dynasty": "清",
    "content": [
      "莫将萍实异兹看，老邵当年学种难。",
      "青蔓依微缘力弱，含香独抱此心丹。"
    ]
  },
  {
    "id": "adcfe4dbc03025a09b7decf0deed6b1b",
    "title": "恭和御制柳絮诗",
    "authorName": "徐本",
    "authorId": "adcfe4dbc03025a0fddd79383e15cc11",
    "dynasty": "清",
    "content": [
      "轻似吴绵薄似霜，相依静院与间堂。",
      "添将挂衲僧衣软，引得穿花蝶翅狂。",
      "无力只缘清露重，有情还逐野云忙。",
      "但空结习无留滞，任点春衣总未妨。"
    ]
  },
  {
    "id": "adcfe4dbc03025a0370afa3f52685ace",
    "title": "恭和御制落叶诗",
    "authorName": "徐本",
    "authorId": "adcfe4dbc03025a0fddd79383e15cc11",
    "dynasty": "清",
    "content": [
      "曾为春归怅落红，那堪绿荫又飘空。",
      "飞来远嶂随寒雁，散入清溪逐断蓬。",
      "茗沦林间吹活火，贝书坛畔带秋风。",
      "遥从碧宇丹霄望，片片余霞掩映中。"
    ]
  },
  {
    "id": "adcfe4dbc03025a0370afa3f649df620",
    "title": "恭和御制落叶诗",
    "authorName": "徐本",
    "authorId": "adcfe4dbc03025a0fddd79383e15cc11",
    "dynasty": "清",
    "content": [
      "策策商飙气候殊，凋零万木亦斯须。",
      "句留不住群芳歇，系恋浑忘一物无。",
      "芒径夕阳闻踏马，空山残月静啼乌。",
      "李将军书传烘染，傍屋依檐列数株。"
    ]
  },
  {
    "id": "adcfe4dbc03127b544c1efe6d98ef8a8",
    "title": "海上",
    "authorName": "李宪噩",
    "authorId": "adcfe4dbc03127b5d1457b72d1457b72",
    "dynasty": "清",
    "content": [
      "数里闻涛响，到来烟雾迷。",
      "平看疑地尽，回首觉天低。",
      "落日片帆外，暮云孤岛西。",
      "苍茫人绝语，独有海禽啼。"
    ]
  },
  {
    "id": "adcfe4dbc03127b5f07f0ddcb990389f",
    "title": "送族弟梦锡北游",
    "authorName": "李宪噩",
    "authorId": "adcfe4dbc03127b5d1457b72d1457b72",
    "dynasty": "清",
    "content": [
      "白首尚求试，知君驱马迟。",
      "共当身贱日，相视路岐时。",
      "春雁雨迷影，野棠风绕枝。",
      "文章知有数，不敢问归期。"
    ]
  },
  {
    "id": "adcfe4dbc03127b5a010cdd82230117b",
    "title": "秋日东园闲居四首",
    "authorName": "李宪噩",
    "authorId": "adcfe4dbc03127b5d1457b72d1457b72",
    "dynasty": "清",
    "content": [
      "霁后添凉冷，偏知小院东。",
      "新封窗满日，初脱树多风。",
      "草静下饥缺，叶低藏病蠹。",
      "此时机虑息，还似在山中。"
    ]
  },
  {
    "id": "adcfe4dbc03127b5a010cdd8509c1d6b",
    "title": "秋日东园闲居四首",
    "authorName": "李宪噩",
    "authorId": "adcfe4dbc03127b5d1457b72d1457b72",
    "dynasty": "清",
    "content": [
      "庭前槐叶落，不复听鸣蝉。",
      "朝食当新谷，秋衣著旧绵。",
      "惜花愁雨夜，晒药看晴天。",
      "渐次中秋近，楼头月又圆。"
    ]
  },
  {
    "id": "adcfe4dbc03127b5a010cdd8b6f3d0e5",
    "title": "秋日东园闲居四首",
    "authorName": "李宪噩",
    "authorId": "adcfe4dbc03127b5d1457b72d1457b72",
    "dynasty": "清",
    "content": [
      "荒斋人不到，当路长秋苔。",
      "澹日合云上，凉风吹雨来。",
      "鸟喧园枣熟，蝶乱井葵开。",
      "复是去年候，草堂思几回？"
    ]
  },
  {
    "id": "adcfe4dbc03127b5a010cdd89832024a",
    "title": "秋日东园闲居四首",
    "authorName": "李宪噩",
    "authorId": "adcfe4dbc03127b5d1457b72d1457b72",
    "dynasty": "清",
    "content": [
      "本无家计累，容易作闲身。",
      "买药寄山客，写诗呈故人。",
      "微霜竹篱净，晓日石床新。",
      "园里菊花发，又堪招近邻。"
    ]
  },
  {
    "id": "adcfe4dbc03127b5427e7ce6b185a92d",
    "title": "赠单绍伯先生",
    "authorName": "李宪噩",
    "authorId": "adcfe4dbc03127b5d1457b72d1457b72",
    "dynasty": "清",
    "content": [
      "一家背溪水，郭外有柴关。",
      "野近每独往，僧来相伴闲。",
      "病犹恋诗酒，老复爱云山。",
      "愿得捧琴杖，逐君泉石间。"
    ]
  },
  {
    "id": "adcfe4dbc03127b59124078c7ce0c8f2",
    "title": "夜坐闻远水声",
    "authorName": "李宪噩",
    "authorId": "adcfe4dbc03127b5d1457b72d1457b72",
    "dynasty": "清",
    "content": [
      "孤村群动息，远水夜闻声。",
      "想得暗流处，无人空月明。",
      "遥应连石急，复似杂松清。",
      "独听浑无尽，机心自不生。"
    ]
  },
  {
    "id": "adcfe4dbc03127b517ea1e5236a805b7",
    "title": "寄赠庐山人",
    "authorName": "李宪噩",
    "authorId": "adcfe4dbc03127b5d1457b72d1457b72",
    "dynasty": "清",
    "content": [
      "高隐庐峰下，终朝理素琴。",
      "客留春夜坐，诗对晓山吟。",
      "野墅养幽性，涧泉清道心。",
      "何时策藜杖，云外远相寻。"
    ]
  },
  {
    "id": "adcfe4dbc03127b5d7192480275bb609",
    "title": "送赵玉文东归",
    "authorName": "李宪噩",
    "authorId": "adcfe4dbc03127b5d1457b72d1457b72",
    "dynasty": "清",
    "content": [
      "天边候雁飞，白发望荆扉。",
      "落叶满山径，秋风孤客归。",
      "何时到乡里，前路授寒衣。",
      "知是无人问，空洲理钓矶。"
    ]
  },
  {
    "id": "adcfe4dbc03127b5e31c86371d69adce",
    "title": "东溪送客",
    "authorName": "李宪噩",
    "authorId": "adcfe4dbc03127b5d1457b72d1457b72",
    "dynasty": "清",
    "content": [
      "春云乱远空，送客小溪东。",
      "茅屋秋千雨，板桥杨柳风。",
      "路分高碛上，人去远烟中。",
      "独有双白鹭，沙边飞不穷。"
    ]
  },
  {
    "id": "adcfe4dbc03127b5cebb494819646a7a",
    "title": "游道士谷二首",
    "authorName": "李宪噩",
    "authorId": "adcfe4dbc03127b5d1457b72d1457b72",
    "dynasty": "清",
    "content": [
      "未至二三里，混茫全欲收。",
      "乱云迷谷口，急雨下峰头。",
      "陇麦山田错，苔花石径幽。",
      "何来风气冷，萧飒转如秋。"
    ]
  },
  {
    "id": "adcfe4dbc03127b5cebb4948336042ee",
    "title": "游道士谷二首",
    "authorName": "李宪噩",
    "authorId": "adcfe4dbc03127b5d1457b72d1457b72",
    "dynasty": "清",
    "content": [
      "鸟啼山客去，一径下深松。",
      "薄雾散幽壑，夕阳生远峰。",
      "出林初见月，离谷尚闻钟。",
      "还望杖藜处，白云依旧封。"
    ]
  },
  {
    "id": "adcfe4dbc03127b52d85eaeb6c2b028f",
    "title": "远归",
    "authorName": "李宪噩",
    "authorId": "adcfe4dbc03127b5d1457b72d1457b72",
    "dynasty": "清",
    "content": [
      "暝色动山郭，近乡频拂衣。",
      "田园新麦熟，风雨远人归。",
      "母念应扶杖，儿迎早候扉。",
      "从头说风土，语笑满庭闱。"
    ]
  },
  {
    "id": "adcfe4dbc03127b510938568bec24a62",
    "title": "对月忆海东旧游",
    "authorName": "李宪噩",
    "authorId": "adcfe4dbc03127b5d1457b72d1457b72",
    "dynasty": "清",
    "content": [
      "荒村一片月，曾照海东游。",
      "树暗山城路，花明水寺楼。",
      "春风几回别，皓魄十年愁。",
      "欲溯当时乐，飞光不可留。"
    ]
  },
  {
    "id": "adcfe4dbc03127b58a807db00363102a",
    "title": "历下感秋",
    "authorName": "李宪噩",
    "authorId": "adcfe4dbc03127b5d1457b72d1457b72",
    "dynasty": "清",
    "content": [
      "朝昏变气候，秋思转茫茫。",
      "旅病觉寒早，独眠知夜长。",
      "湖风晴似雨，山月晓如霜。",
      "那更闻新雁，楼头去数行。"
    ]
  },
  {
    "id": "adcfe4dbc03127b5c5ec4adf3447864c",
    "title": "览镜",
    "authorName": "李宪噩",
    "authorId": "adcfe4dbc03127b5d1457b72d1457b72",
    "dynasty": "清",
    "content": [
      "独坐览清镜，萧然贫病兼。",
      "漫嗟人共弃，相对我犹嫌。",
      "骨相本来薄，身名合用潜？",
      "不须生妄想，频复就爻占。"
    ]
  },
  {
    "id": "adcfe4dbc03127b53e3b2b0ea1447996",
    "title": "园居三首选二",
    "authorName": "李宪噩",
    "authorId": "adcfe4dbc03127b5d1457b72d1457b72",
    "dynasty": "清",
    "content": [
      "荒圃二三亩，种蔬兼种花。",
      "栽葵留宿柢，分菊护新芽。",
      "野蔓架成壁，山条斸作笆。",
      "初泥茅屋净，坐卧野情赊。"
    ]
  },
  {
    "id": "adcfe4dbc03127b53e3b2b0e544e4a8b",
    "title": "园居三首选二",
    "authorName": "李宪噩",
    "authorId": "adcfe4dbc03127b5d1457b72d1457b72",
    "dynasty": "清",
    "content": [
      "由来疏懒性，合得住荒村。",
      "佃客使裁柳，家僮教灌园。",
      "花求远县种，药长旧年根。",
      "为爱当风坐，茅亭不作门。"
    ]
  },
  {
    "id": "adcfe4dbc03127b5c9e14a81557b6712",
    "title": "过无怀先生故居，今为单方伯第",
    "authorName": "李宪噩",
    "authorId": "adcfe4dbc03127b5d1457b72d1457b72",
    "dynasty": "清",
    "content": [
      "旧是黔叟宅，今来崇构新。",
      "乍惊行处改，常忆往时贫。",
      "楼榭何曾识，莺花别作春。",
      "独怜庭际月，还照执经人。"
    ]
  },
  {
    "id": "adcfe4dbc03127b5f717e7e4281e5103",
    "title": "题七舅新居",
    "authorName": "李宪噩",
    "authorId": "adcfe4dbc03127b5d1457b72d1457b72",
    "dynasty": "清",
    "content": [
      "新向溪头住，门前有水云。",
      "远山晴始见，高树夜偏闻。",
      "带露收园果，方春掇野芹。",
      "不才惭宅相，好共事耕耘。"
    ]
  },
  {
    "id": "adcfe4dbc03127b567ec1634ba1326a3",
    "title": "瘦骡",
    "authorName": "李宪噩",
    "authorId": "adcfe4dbc03127b5d1457b72d1457b72",
    "dynasty": "清",
    "content": [
      "羸骖筋力少，知是主家贫。",
      "称作闲人骑，宜将病客身。",
      "寻诗同伫兴，步月亦怜春。",
      "瘦骨高如许，无劳鞭策频。"
    ]
  },
  {
    "id": "adcfe4dbc03127b5252ddac99d3478f1",
    "title": "赠梦锡移居",
    "authorName": "李宪噩",
    "authorId": "adcfe4dbc03127b5d1457b72d1457b72",
    "dynasty": "清",
    "content": [
      "县西门外宅，东野近移居。",
      "有客寻荒径，无钱补草庐。",
      "谷风秋树远，城月夜钟疏。",
      "时见携童子，开窗教读书。"
    ]
  },
  {
    "id": "adcfe4dbc03127b56a6697d2872bc2dd",
    "title": "子乔赴都后二日作",
    "authorName": "李宪噩",
    "authorId": "adcfe4dbc03127b5d1457b72d1457b72",
    "dynasty": "清",
    "content": [
      "暝鸟栖初定，遥砧响欲阑。",
      "此时还不语，孤兴正无端。",
      "牛女夜犹灿，风霜秋已寒。",
      "城西岭下路，幼弟去长安。"
    ]
  },
  {
    "id": "adcfe4dbc03127b5e2c510e25ab15eb7",
    "title": "送山人",
    "authorName": "李宪噩",
    "authorId": "adcfe4dbc03127b5d1457b72d1457b72",
    "dynasty": "清",
    "content": [
      "山翁暂来访，相送越邱樊。",
      "自识过桥路，遥归背岭村。",
      "新霜出高树，寒日下平原。",
      "惆怅自临水，翛然返筚门。"
    ]
  },
  {
    "id": "adcfe4dbc03127b51ce80fb871c8f8c0",
    "title": "酬子起长至日雪见寄",
    "authorName": "李宪噩",
    "authorId": "adcfe4dbc03127b5d1457b72d1457b72",
    "dynasty": "清",
    "content": [
      "长至雪初下，当看未作诗。",
      "高情解相寄，静理独能推。",
      "遥想卷帘处，共谁凭几时。",
      "即今消复尽，空见日痕移。"
    ]
  },
  {
    "id": "adcfe4dbc03127b50cfb1bcebd28ea3d",
    "title": "冬暮村居杂咏，寄叔白七首",
    "authorName": "李宪噩",
    "authorId": "adcfe4dbc03127b5d1457b72d1457b72",
    "dynasty": "清",
    "content": [
      "寂寞应甘分，清泠味若何？",
      "四时欲行尽，一岁又闲过。",
      "夜雪晓方觉，朔风晴更多。",
      "寻常闭门坐，抱膝自吟哦。"
    ]
  },
  {
    "id": "adcfe4dbc03127b50cfb1bcecdc805c4",
    "title": "冬暮村居杂咏，寄叔白七首",
    "authorName": "李宪噩",
    "authorId": "adcfe4dbc03127b5d1457b72d1457b72",
    "dynasty": "清",
    "content": [
      "翳翳荒烟合，村家近晚餐。",
      "犬偎日阳短，鸟啄木声乾。",
      "暗牖寂已暝，茅檐低正寒。",
      "闲愁方岁晏，触次亦无端。"
    ]
  },
  {
    "id": "adcfe4dbc03127b50cfb1bce6d34eec4",
    "title": "冬暮村居杂咏，寄叔白七首",
    "authorName": "李宪噩",
    "authorId": "adcfe4dbc03127b5d1457b72d1457b72",
    "dynasty": "清",
    "content": [
      "暄时此亦静，寒月更须闲。",
      "野客雪中去，村僮城里还。",
      "新书借未读，旧句定犹删。",
      "聊复倚藤杖，门前看暮山。"
    ]
  },
  {
    "id": "adcfe4dbc03127b50cfb1bce3b38ccde",
    "title": "冬暮村居杂咏，寄叔白七首",
    "authorName": "李宪噩",
    "authorId": "adcfe4dbc03127b5d1457b72d1457b72",
    "dynasty": "清",
    "content": [
      "贫后依荒坞，忧来行近园。",
      "雀争墙外树，牛入路旁村。",
      "日落昼风止，烟寒冬岭昏。",
      "樵人归又晚，深巷叩柴门。"
    ]
  },
  {
    "id": "adcfe4dbc03127b50cfb1bce764d481b",
    "title": "冬暮村居杂咏，寄叔白七首",
    "authorName": "李宪噩",
    "authorId": "adcfe4dbc03127b5d1457b72d1457b72",
    "dynasty": "清",
    "content": [
      "盥漱临堂户，清霜日气澄。",
      "炉灰留夜火，砚水结晨冰。",
      "事少常如客，情多始羡僧。",
      "疏慵生自惯，何处著人称？"
    ]
  },
  {
    "id": "adcfe4dbc03127b50cfb1bcee4228c82",
    "title": "冬暮村居杂咏，寄叔白七首",
    "authorName": "李宪噩",
    "authorId": "adcfe4dbc03127b5d1457b72d1457b72",
    "dynasty": "清",
    "content": [
      "茅堂耽夜坐，布被恋朝眠。",
      "诗句还随历，身名不称年。",
      "森沈残腊日，错莫早阴天。",
      "只对陶公集，闲哦饮酒篇。"
    ]
  },
  {
    "id": "adcfe4dbc03127b50cfb1bced4998da6",
    "title": "冬暮村居杂咏，寄叔白七首",
    "authorName": "李宪噩",
    "authorId": "adcfe4dbc03127b5d1457b72d1457b72",
    "dynasty": "清",
    "content": [
      "孤吟知兴远，闲坐亦深更。",
      "僮睡呼不醒，镫昏挑暂明。",
      "夜寒如有悟，钟尽即无声。",
      "晓寄城中客，还能识此情。"
    ]
  },
  {
    "id": "adcfe4dbc03127b5bdb8560ee834f6e2",
    "title": "送远道人归九仙山",
    "authorName": "李宪噩",
    "authorId": "adcfe4dbc03127b5d1457b72d1457b72",
    "dynasty": "清",
    "content": [
      "西岩白云里，师去及春晖。",
      "日晓双峰出，天晴一鹤归。",
      "涧花粉棠艳，山菜刺楸肥。",
      "谁见孤吟罢，松间倚石扉。"
    ]
  },
  {
    "id": "adcfe4dbc03127b536bb8b53a1e0d654",
    "title": "送流人",
    "authorName": "李宪噩",
    "authorId": "adcfe4dbc03127b5d1457b72d1457b72",
    "dynasty": "清",
    "content": [
      "说着路人感，况于心所知？",
      "舆图到穷处，春梦是归时。",
      "江树瘴云暗，山城蛮鸟悲。",
      "何因见边使，却寄望乡诗。"
    ]
  },
  {
    "id": "adcfe4dbc03127b59dc0bee5e1d4ba1e",
    "title": "酬王蜀子",
    "authorName": "李宪噩",
    "authorId": "adcfe4dbc03127b5d1457b72d1457b72",
    "dynasty": "清",
    "content": [
      "雅道谁能好，希声淡过琴。",
      "不逢千载士，空负一生心。",
      "古意常先得，闲情或对吟。",
      "从教尘世上，难更说知音。"
    ]
  },
  {
    "id": "adcfe4dbc03127b5af7c76d82971cc24",
    "title": "和新亭、蜀子《访远道人，时游九仙山未归》之作，并寄远道人",
    "authorName": "李宪噩",
    "authorId": "adcfe4dbc03127b5d1457b72d1457b72",
    "dynasty": "清",
    "content": [
      "仙家云巘里，松径有柴扉。",
      "野客每相访，山人远未归。",
      "春风动遥念，诗律发清机。",
      "讵识同斯感，天寒早雁稀。"
    ]
  },
  {
    "id": "adcfe4dbc03127b529dc91308e43081c",
    "title": "南山早行",
    "authorName": "李宪噩",
    "authorId": "adcfe4dbc03127b5d1457b72d1457b72",
    "dynasty": "清",
    "content": [
      "杖策寻烟渡，前村尚晓钟。",
      "山中过新雨，日气满春松。",
      "雾谷暗人响，水沙澄鸟踪。",
      "却回看别处，犹见最高峰。"
    ]
  },
  {
    "id": "adcfe4dbc03127b52cf1b457a766f857",
    "title": "落花",
    "authorName": "李宪噩",
    "authorId": "adcfe4dbc03127b5d1457b72d1457b72",
    "dynasty": "清",
    "content": [
      "恨紫与愁红，飘零西复东。",
      "离枝犹带雨，拂树乍惊风。",
      "客去小斋静，鸟啼春榭空。",
      "物情有荣落，只是与人同。"
    ]
  },
  {
    "id": "adcfe4dbc03127b5eaecfac2ba3957b6",
    "title": "雪后晚望，寄子起",
    "authorName": "李宪噩",
    "authorId": "adcfe4dbc03127b5d1457b72d1457b72",
    "dynasty": "清",
    "content": [
      "风色向林际，冷吟还水边。",
      "夕阳晴照雪，归鸟暮沈烟。",
      "树远分高寺，山昏合冻天。",
      "仍怀北城下，镫火独萧然。"
    ]
  },
  {
    "id": "adcfe4dbc03127b5dc39f24126e4309b",
    "title": "哭单伯先生二首选一",
    "authorName": "李宪噩",
    "authorId": "adcfe4dbc03127b5d1457b72d1457b72",
    "dynasty": "清",
    "content": [
      "先生笃幽静，清苦本能诗。",
      "古性少相合，菲才时见推。",
      "每容榻前醉，常感病中思。",
      "今日捐俦侣，知音更有谁？"
    ]
  },
  {
    "id": "adcfe4dbc03127b526cc0b9fecf67ae6",
    "title": "寄任大文温州",
    "authorName": "李宪噩",
    "authorId": "adcfe4dbc03127b5d1457b72d1457b72",
    "dynasty": "清",
    "content": [
      "欲寄新诗句，怜君在永嘉。",
      "暮山蛮雨暗，春树越江斜。",
      "异国初谙俗，前书已到家。",
      "相思谢楼上，空复海云遮。"
    ]
  },
  {
    "id": "adcfe4dbc03127b53fa6d65be14000a3",
    "title": "寄子乔容城",
    "authorName": "李宪噩",
    "authorId": "adcfe4dbc03127b5d1457b72d1457b72",
    "dynasty": "清",
    "content": [
      "燕山独游客，几日住容城。",
      "关马雪中役，淀人冰上行。",
      "登楼望乡国，书赋谒公卿。",
      "何处逢张籍？",
      "仍传越女名。"
    ]
  },
  {
    "id": "adcfe4dbc03127b58566aca8bab27a72",
    "title": "酬李孟亭",
    "authorName": "李宪噩",
    "authorId": "adcfe4dbc03127b5d1457b72d1457b72",
    "dynasty": "清",
    "content": [
      "若较最清净，自知输老僧。",
      "四民中有愧，五字外无能。",
      "看长砌旁草，闻开溪里冰。",
      "非君频见赏，淡泊有谁称？"
    ]
  },
  {
    "id": "adcfe4dbc03127b5cfac305470c0c465",
    "title": "送单青侅之任铜仁",
    "authorName": "李宪噩",
    "authorId": "adcfe4dbc03127b5d1457b72d1457b72",
    "dynasty": "清",
    "content": [
      "不惜炎州去，天南诗景饶。",
      "城开万山小，路向百蛮遥。",
      "红觜过江鸟，黄头出洞苗。",
      "未谙远人俗，何处复停轺。"
    ]
  },
  {
    "id": "adcfe4dbc03127b539470d03512c2242",
    "title": "子起城下新斋",
    "authorName": "李宪噩",
    "authorId": "adcfe4dbc03127b5d1457b72d1457b72",
    "dynasty": "清",
    "content": [
      "县内最深处，竹斋新辟幽。",
      "闲来坐此卧，不异住林邱。",
      "野性多孤兴，诗心善远愁。",
      "时还因玩月，独步上城楼。"
    ]
  },
  {
    "id": "adcfe4dbc03127b539e09bc5716fb048",
    "title": "酬新亭《重经海曲见怀》",
    "authorName": "李宪噩",
    "authorId": "adcfe4dbc03127b5d1457b72d1457b72",
    "dynasty": "清",
    "content": [
      "海曲同经处，春风过几时。",
      "每言成往事，独坐亦常思。",
      "带郭楼临水，依山竹隔篱。",
      "闻君重历此，怀旧意迟迟。"
    ]
  },
  {
    "id": "adcfe4dbc03127b5dd1651960d164948",
    "title": "子乔、东亭所栽竹已抽新笋，因感去年予在海上，今子乔游津门，成此诗",
    "authorName": "李宪噩",
    "authorId": "adcfe4dbc03127b5d1457b72d1457b72",
    "dynasty": "清",
    "content": [
      "去年新竹移，海上报余诗。",
      "今日春苞解，燕南自不知。",
      "独看过雨后，斜立带烟时。",
      "徒倚东亭上，风吹向北枝。"
    ]
  },
  {
    "id": "adcfe4dbc03127b52a666cafb0f528d2",
    "title": "送人往杭州",
    "authorName": "李宪噩",
    "authorId": "adcfe4dbc03127b5d1457b72d1457b72",
    "dynasty": "清",
    "content": [
      "南屏山下去，复是晚春天。",
      "沽酒宿江驿，待关逢越船。",
      "长桥雨中没，架屋渡头偏。",
      "见说西湖好，君应住几年。"
    ]
  },
  {
    "id": "adcfe4dbc03127b505a0752f271ae083",
    "title": "单使君说巴力风土",
    "authorName": "李宪噩",
    "authorId": "adcfe4dbc03127b5d1457b72d1457b72",
    "dynasty": "清",
    "content": [
      "更向伊吾外，心知过紫台。",
      "无时不有雪，经世未闻雷。",
      "路绕凉州出，山环热海回。",
      "使君头已白，曾到此中来。"
    ]
  },
  {
    "id": "adcfe4dbc03127b51ffe94b053016e40",
    "title": "赠新安令",
    "authorName": "李宪噩",
    "authorId": "adcfe4dbc03127b5d1457b72d1457b72",
    "dynasty": "清",
    "content": [
      "高闲古时性，合与众心违。",
      "束带嫌犹重，看山说未归。",
      "春阴县斋冷，昼雨吏人稀。",
      "近邑多陂淀，时闻鹳鹤飞。"
    ]
  },
  {
    "id": "adcfe4dbc03127b55aaaf8619cb819c1",
    "title": "寄怀王蜀子病还故山",
    "authorName": "李宪噩",
    "authorId": "adcfe4dbc03127b5d1457b72d1457b72",
    "dynasty": "清",
    "content": [
      "时节去悠悠，亭皋野水流。",
      "怀人雨侵晓，归客病兼秋。",
      "闭户多黄叶，穷经易白头。",
      "思君无限意，不独感离愁。"
    ]
  },
  {
    "id": "adcfe4dbc03127b57c34d4047e7d2a8d",
    "title": "送周松干游辽东",
    "authorName": "李宪噩",
    "authorId": "adcfe4dbc03127b5d1457b72d1457b72",
    "dynasty": "清",
    "content": [
      "关外独游客，风沙几日程。",
      "霜秋过燕市，边路入辽城。",
      "荒驿逢人住，深山避虎行。",
      "平时无处士，谁重幼安名？"
    ]
  },
  {
    "id": "adcfe4dbc03127b5afdaabd12b7af3f8",
    "title": "咏贫士，赠林鸣九",
    "authorName": "李宪噩",
    "authorId": "adcfe4dbc03127b5d1457b72d1457b72",
    "dynasty": "清",
    "content": [
      "落木深秋节，贫家雨又风。",
      "旧衣春典尽，新榖日支空。",
      "冷灶偎饥犬，晴阶卧病僮。",
      "独应书卷里，时复见梁鸿。"
    ]
  },
  {
    "id": "adcfe4dbc03127b5b75fd6e110b6ec75",
    "title": "送林二偕刘明府之任河南",
    "authorName": "李宪噩",
    "authorId": "adcfe4dbc03127b5d1457b72d1457b72",
    "dynasty": "清",
    "content": [
      "落叶满行路，送君秋已残。",
      "长贫为客惯，渐老别乡难。",
      "雨气岳边暝，霜天河外寒。",
      "宁知洛阳令，还解重袁安。"
    ]
  },
  {
    "id": "adcfe4dbc03127b51e5ecac256540c89",
    "title": "张阳扶自济南过宿别",
    "authorName": "李宪噩",
    "authorId": "adcfe4dbc03127b5d1457b72d1457b72",
    "dynasty": "清",
    "content": [
      "漂泊来何处，惊心鬓欲华。",
      "故乡惟有墓，去日已无家。",
      "坐久孤镫暗，夜凉春雨赊。",
      "来朝更分散，还是隔天涯。"
    ]
  },
  {
    "id": "adcfe4dbc03127b55fbe846e3af6d028",
    "title": "与颖叔宿山庙",
    "authorName": "李宪噩",
    "authorId": "adcfe4dbc03127b5d1457b72d1457b72",
    "dynasty": "清",
    "content": [
      "空廊春草深，游客到时心。",
      "日色众山暝，树声高殿阴。",
      "迎门无道侣，共宿有栖禽。",
      "对此易成感，况君悲昔今。"
    ]
  },
  {
    "id": "adcfe4dbc03127b55d7cd4c7dfe56cd2",
    "title": "游麻衣洞将归，因雨复留，赠王颖叔兄弟",
    "authorName": "李宪噩",
    "authorId": "adcfe4dbc03127b5d1457b72d1457b72",
    "dynasty": "清",
    "content": [
      "偶来遂连夜，将别复悠悠。",
      "春雨应无限，归心自可留。",
      "微风山叶动，孤烛草堂幽。",
      "转眼又成故，还堪几载愁。"
    ]
  },
  {
    "id": "adcfe4dbc03127b506c32b47eeec9f8e",
    "title": "订《中晚唐诗人主客图》既成，怅然有感，题卷末二首",
    "authorName": "李宪噩",
    "authorId": "adcfe4dbc03127b5d1457b72d1457b72",
    "dynasty": "清",
    "content": [
      "古来耽此道，清味本酸寒。",
      "思入如中病，吟成胜拜官。",
      "物生皆不隐，情动即教看。",
      "未识成何用？",
      "凭将鬓发残。"
    ]
  },
  {
    "id": "adcfe4dbc03127b506c32b47fc38001d",
    "title": "订《中晚唐诗人主客图》既成，怅然有感，题卷末二首",
    "authorName": "李宪噩",
    "authorId": "adcfe4dbc03127b5d1457b72d1457b72",
    "dynasty": "清",
    "content": [
      "前生应有罪，天谴作诗人。",
      "但见无双士，常膺不次贫。",
      "青山穷道路，白首役精神。",
      "独为求知己，淹留万古身。"
    ]
  },
  {
    "id": "adcfe4dbc03127b56b761bec37f195c1",
    "title": "泺口山寺",
    "authorName": "李宪噩",
    "authorId": "adcfe4dbc03127b5d1457b72d1457b72",
    "dynasty": "清",
    "content": [
      "鸟鸣石桥外，流水寺门关。",
      "秣马客方倦，扫阶僧自闲。",
      "烟松浮晓日，华殿倚秋山。",
      "聊可息尘念，胡为岐路闲？"
    ]
  },
  {
    "id": "adcfe4dbc03127b59cb86c6bd69215c4",
    "title": "登华不住阁，读吕仙诗",
    "authorName": "李宪噩",
    "authorId": "adcfe4dbc03127b5d1457b72d1457b72",
    "dynasty": "清",
    "content": [
      "凭槛晓风急，客行悲早秋。",
      "日边海乡远，天末岳云流。",
      "故垒不可见，仙踪何处求？",
      "无因却情累，驱马但悠悠。"
    ]
  },
  {
    "id": "adcfe4dbc03127b5ade7067209aaa742",
    "title": "与叔白登太山绝顶，怀子乔燕中",
    "authorName": "李宪噩",
    "authorId": "adcfe4dbc03127b5d1457b72d1457b72",
    "dynasty": "清",
    "content": [
      "不信人能到，相看已是仙。",
      "云中还有路，山上似无天。",
      "真觉吴门近，初惊海域偏。",
      "未知重岭外，何处是幽燕？"
    ]
  },
  {
    "id": "adcfe4dbc03127b50962c797684f4008",
    "title": "赠蟠龙山洞道者",
    "authorName": "李宪噩",
    "authorId": "adcfe4dbc03127b5d1457b72d1457b72",
    "dynasty": "清",
    "content": [
      "深洞几年住，道成休诵经。",
      "共眠看虎迹，久静觉人腥。",
      "弟子头还白，山云色独青。",
      "世中遥望此，空复嶂如屏。"
    ]
  },
  {
    "id": "adcfe4dbc03127b552e5de47884f591d",
    "title": "济南闻族兄梦锡没",
    "authorName": "李宪噩",
    "authorId": "adcfe4dbc03127b5d1457b72d1457b72",
    "dynasty": "清",
    "content": [
      "气高言语新，白首亦精神。",
      "乍听悲难变，寻思恐不真。",
      "论交群从晚，为学一生贫。",
      "明日看闱卷，城中少此人。"
    ]
  },
  {
    "id": "adcfe4dbc03127b5d0c93841e3069af0",
    "title": "送友人秋捷后，复还济南",
    "authorName": "李宪噩",
    "authorId": "adcfe4dbc03127b5d1457b72d1457b72",
    "dynasty": "清",
    "content": [
      "稷下争名地，此游生彩辉。",
      "听鸿关月晓，驻马岱云飞。",
      "九族知同饥，双亲念早归。",
      "唯余嗟病母，门户渐衰微。"
    ]
  },
  {
    "id": "adcfe4dbc03127b5f6bdb0b7e6b7bb32",
    "title": "阻雨地藏庵",
    "authorName": "李宪噩",
    "authorId": "adcfe4dbc03127b5d1457b72d1457b72",
    "dynasty": "清",
    "content": [
      "临海草庵小，云中三两间。",
      "偶来逢雨住，几宿共僧闲。",
      "石气冷侵阁，树声秋满山。",
      "黄昏叩门者，知是采樵还。"
    ]
  },
  {
    "id": "adcfe4dbc03127b5d77c250dd1a6b08a",
    "title": "宿山家",
    "authorName": "李宪噩",
    "authorId": "adcfe4dbc03127b5d1457b72d1457b72",
    "dynasty": "清",
    "content": [
      "谷口敛斜晖，树中烟火微。",
      "鸟栖游客倦，犬吠主人归。",
      "夜饭烧山栗，荒眠藉草衣。",
      "自知无寇盗，不拟作荆扉。"
    ]
  },
  {
    "id": "adcfe4dbc03127b569daec2d00786fee",
    "title": "寄新亭、蜀子",
    "authorName": "李宪噩",
    "authorId": "adcfe4dbc03127b5d1457b72d1457b72",
    "dynasty": "清",
    "content": [
      "五字谁能乐，栖迟鬓欲丝。",
      "名教身后出，心薄世间思。",
      "淡味疑无趣，寒吟似有悲。",
      "未忘将此志，报与故人知。"
    ]
  },
  {
    "id": "adcfe4dbc03127b591ba947819731e64",
    "title": "东亭月夜宴集，分韵得“宵”字",
    "authorName": "李宪噩",
    "authorId": "adcfe4dbc03127b5d1457b72d1457b72",
    "dynasty": "清",
    "content": [
      "东亭竹间月，好是雪晴宵。",
      "有客共来集，吟诗孤兴遥。",
      "夜华分远甸，春霭罩寒条。",
      "更爱清徽冷，临流一雨挑。"
    ]
  },
  {
    "id": "adcfe4dbc03127b55913ddab5c8e7d61",
    "title": "盆菊，和叔白诗",
    "authorName": "李宪噩",
    "authorId": "adcfe4dbc03127b5d1457b72d1457b72",
    "dynasty": "清",
    "content": [
      "梅本盆中植，轻寒始放时。",
      "漫疑春信早，不受晓霜欺。",
      "镫下挂疏惢，砚旁横短枝。",
      "移来傍粉壁，还似画中窥。"
    ]
  },
  {
    "id": "adcfe4dbc03127b5d2af464cd1abe288",
    "title": "哭单子起二首",
    "authorName": "李宪噩",
    "authorId": "adcfe4dbc03127b5d1457b72d1457b72",
    "dynasty": "清",
    "content": [
      "忆从相识时，五字共牵思。",
      "有景皆同赏，无愁不并知。",
      "教看未成句，使定欲删诗。",
      "细数城中伴，此情还向谁？"
    ]
  },
  {
    "id": "adcfe4dbc03127b5d2af464ce38e8e5e",
    "title": "哭单子起二首",
    "authorName": "李宪噩",
    "authorId": "adcfe4dbc03127b5d1457b72d1457b72",
    "dynasty": "清",
    "content": [
      "新斋几回宿，壁有去年诗。",
      "竹户无人闭，书童见我悲。",
      "秋霖初歇处，庭菊尽开时。",
      "从此一哭罢，出门何所之？"
    ]
  },
  {
    "id": "adcfe4dbc03127b5f77272cb47bb2703",
    "title": "检旧卷，悲子起",
    "authorName": "李宪噩",
    "authorId": "adcfe4dbc03127b5d1457b72d1457b72",
    "dynasty": "清",
    "content": [
      "诗中见名姓，始觉往来频。",
      "自此无知己，相看成古人。",
      "闲酬多为雪，远念每当春。",
      "知有平生句，装留几卷新？"
    ]
  },
  {
    "id": "adcfe4dbc03127b566c47359dc68d95e",
    "title": "冬晚，自城还，投宿东村即事，示子和",
    "authorName": "李宪噩",
    "authorId": "adcfe4dbc03127b5d1457b72d1457b72",
    "dynasty": "清",
    "content": [
      "欲访幽人宿，严天掩暮城。",
      "朔云凝不散，孤月迥初生。",
      "出树野镫影，隔溪寒犬声。",
      "深斋拥炉火，又共一宵清。"
    ]
  },
  {
    "id": "adcfe4dbc03127b58f219a92a9d04a68",
    "title": "雪夜，忆子乔、新亭、颖叔九仙山中",
    "authorName": "李宪噩",
    "authorId": "adcfe4dbc03127b5d1457b72d1457b72",
    "dynasty": "清",
    "content": [
      "知宿何峰顶，应怜此夜寒。",
      "未眠僧舍静，共坐佛镫残。",
      "隔牖松风急，上方钟磬阑。",
      "幽情已堪忆，况是晓来看。"
    ]
  },
  {
    "id": "adcfe4dbc03127b55f638410ccb6c975",
    "title": "东斋雪晓，寄近邻",
    "authorName": "李宪噩",
    "authorId": "adcfe4dbc03127b5d1457b72d1457b72",
    "dynasty": "清",
    "content": [
      "昨暮东斋雪，清吟彻夜寒。",
      "频闻洒窗急，独起卷帘看。",
      "已合晓枝重，远连平野宽。",
      "萧条村径漫，知访筚门难。"
    ]
  },
  {
    "id": "adcfe4dbc03127b5d058b55fc6c5bfe8",
    "title": "任二十六鹄其兄大文以事遣温州，近以《秋日感怀》诗见寄，酬此篇",
    "authorName": "李宪噩",
    "authorId": "adcfe4dbc03127b5d1457b72d1457b72",
    "dynasty": "清",
    "content": [
      "闲贫阅时物，偏易感离愁。",
      "日苦雨连夕，朝来天已秋。",
      "荒鸡鸣屋后，野水涨原头。",
      "况复故人远，短吟谁与酬？"
    ]
  },
  {
    "id": "adcfe4dbc03127b539a9d5658316d5f0",
    "title": "孤山伯夷《碣志》待清处",
    "authorName": "李宪噩",
    "authorId": "adcfe4dbc03127b5d1457b72d1457b72",
    "dynasty": "清",
    "content": [
      "宁识待清处，云中孤庙寒。",
      "一峰临海远，千载此人难。",
      "寂历晓风吹，霏微秋雨漫。",
      "山前名利客，日日往来看。"
    ]
  },
  {
    "id": "adcfe4dbc03127b5ffb9e51c0bd70c28",
    "title": "三友亭并序",
    "authorName": "李宪噩",
    "authorId": "adcfe4dbc03127b5d1457b72d1457b72",
    "dynasty": "清",
    "content": [
      "结搆湖亭意，秋风生水滨。",
      "宁知此情古，翻使得名新。",
      "槛外过寒雁，风前忆故人。",
      "如何同画壁？",
      "不及昔时春。"
    ]
  }
]