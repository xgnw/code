[
  {
    "id": "c16655dfc275fc8cc9629f9f60abbeb3",
    "title": "次赵可大见赠二首",
    "authorName": "龚璛",
    "authorId": "c16655dfc275fc8cd1457b72d1457b72",
    "dynasty": "元",
    "content": [
      "江浦有捐佩，幽兰共芳馨。",
      "解后展良晤，习容观玉声。",
      "翱翔谁与偕，即之溯修名。",
      "友士常来足，蹇予车盖倾。",
      "寒宵念邻居，皎月临中庭。",
      "信知西坡翁，老眼千载明。",
      "士生有穷达，不辱斯为荣。"
    ]
  },
  {
    "id": "c16655dfc275fc8cc9629f9ff32ced2e",
    "title": "次赵可大见赠二首",
    "authorName": "龚璛",
    "authorId": "c16655dfc275fc8cd1457b72d1457b72",
    "dynasty": "元",
    "content": [
      "美哉慈乌诗，倚歌鼻酸辛。",
      "矫矫寸草微，茫茫天地恩。",
      "人人有此乐，回看亲舍云。",
      "何如奉菽水，晼晚严晨昏。",
      "但云谷口耕，名为京师闻。"
    ]
  },
  {
    "id": "c16655dfc275fc8c4c080f5e46655f5f",
    "title": "书台像",
    "authorName": "龚璛",
    "authorId": "c16655dfc275fc8cd1457b72d1457b72",
    "dynasty": "元",
    "content": [
      "荆江亭诗长沙酒，浩浩东流泻南斗。守德之宅扬子云，疾恶如风朱伯厚，仕虽可久耕欲耦。"
    ]
  },
  {
    "id": "c16655dfc275fc8cae1bbd2680e8d857",
    "title": "周氏野泉别墅图",
    "authorName": "龚璛",
    "authorId": "c16655dfc275fc8cd1457b72d1457b72",
    "dynasty": "元",
    "content": [
      "皋陶旧国群山里，寂寂野泉山谷底。",
      "试寻山脉问泉源，定有蛟龙拔湫起。",
      "城郭犹堪万家汲，芜秽适从何代理。",
      "大雨不溢旱不枯，育德渊然古君子。",
      "簿领三年报政成，习俗能谙风土美。",
      "桐乡爱我爱桐乡，旧日劝农曾到此。",
      "身闲却作负耒来，愿与吾民同井里。",
      "安仁已种环县花，伯道惟饮吴中水。",
      "毋勤父老歌去思，此处枕流方洗耳。"
    ]
  },
  {
    "id": "c16655dfc275fc8c7debb7b6caca2f12",
    "title": "题了堂所藏郭天锡作乱山烟雨图",
    "authorName": "龚璛",
    "authorId": "c16655dfc275fc8cd1457b72d1457b72",
    "dynasty": "元",
    "content": [
      "南郭山人隐几处，青山白云无所住。",
      "万壑度尽松风声，更向了堂参一句。"
    ]
  },
  {
    "id": "c16655dfc275fc8cf6ff7878d9af26c0",
    "title": "读元祐党籍碑",
    "authorName": "龚璛",
    "authorId": "c16655dfc275fc8cd1457b72d1457b72",
    "dynasty": "元",
    "content": [
      "彼狂曰予圣，莫辨乌雄雌。",
      "安知百世公，乃在党籍碑。",
      "在昔汉唐末，所无恐为之。",
      "安真或敢侮，自是宋德衰。",
      "空令大梁人，至今歌黍离。"
    ]
  },
  {
    "id": "c16655dfc275fc8ce7e842ed4a6f17a0",
    "title": "与照元晦月夜闻人读诸葛武侯传得南字",
    "authorName": "龚璛",
    "authorId": "c16655dfc275fc8cd1457b72d1457b72",
    "dynasty": "元",
    "content": [
      "繄惟诸葛公，谋国雅性耽。",
      "怀宝世不售，龙卧南阳庵。",
      "风雨耒耜底，忧国如焚惔。",
      "自比管与乐，关张渠得谙。",
      "平生益州牧，枉顾至于三。",
      "君臣天作合，鲲鲸钜海涵。",
      "堂堂汉丞相，大星在西南。",
      "斯文出师表，奸贼安足戡。",
      "典午何人斯，巾帼诚不男。",
      "天自不祚汉，论功可无惭。",
      "星陨尚千载，耿耿在立谈。",
      "九原不可作，有泪浊如泔。"
    ]
  },
  {
    "id": "c16655dfc275fc8ca8ab3eb4fb858a8b",
    "title": "送僧归仙居",
    "authorName": "龚璛",
    "authorId": "c16655dfc275fc8cd1457b72d1457b72",
    "dynasty": "元",
    "content": [
      "一雨暑气熸，秋声著梧叶。",
      "故山入幽梦，晨起事远涉。",
      "故家仙人居，矗矗山如楼。",
      "三林与海通，我家林边头。",
      "功名不救死，文字不乐饥。",
      "开门风雨夕，且食故山薇。"
    ]
  },
  {
    "id": "c16655dfc275fc8c51ce23b7e6020df3",
    "title": "张清夫心远堂",
    "authorName": "龚璛",
    "authorId": "c16655dfc275fc8cd1457b72d1457b72",
    "dynasty": "元",
    "content": [
      "张君旷士惺，逸翮辞笼樊。",
      "天游绝有待，旁魄造化原。",
      "春风菰蒲影，璧月湖上村。",
      "归栖度华搆，敛翅寂不喧。",
      "床敷学僧跏，梵夹手自翻。",
      "神交匡山远，遗烈千载存。",
      "华榱见芳扁，雅意识素敦。",
      "何时载茗碗，妙理迟细论。"
    ]
  },
  {
    "id": "c16655dfc275fc8c253be2498a38ac0a",
    "title": "次贡仲章登虎丘韵",
    "authorName": "龚璛",
    "authorId": "c16655dfc275fc8cd1457b72d1457b72",
    "dynasty": "元",
    "content": [
      "远客喜旧交，相逢乘兴游。",
      "轻帆不用楫，出郭望林丘。",
      "旭日时来暑，春服何清修。",
      "涉世儒生腐，寻芳僧寺幽。",
      "红尘避人远，绿阴入山稠。",
      "奕奕文翰英，于于江海陬。",
      "凭高剧吊古，濯缨便临流。",
      "蒸郁变雷风，倚徙客迟留。",
      "取凉尽酒尊，沾湿坏诗篝。",
      "空蒙驾归舸，起灭波中沤。"
    ]
  },
  {
    "id": "c16655dfc275fc8cfdea7256794de1b5",
    "title": "吴中寒食",
    "authorName": "龚璛",
    "authorId": "c16655dfc275fc8cd1457b72d1457b72",
    "dynasty": "元",
    "content": [
      "寒食清明卖酒家，酒瓶乱插红白花。",
      "江南蚕子非一种，日暖蜂房报午衙。",
      "八十渔翁罾半破，往来醉客路三叉。",
      "村中女伴无忙事，疏雨小塘收漾纱。"
    ]
  },
  {
    "id": "c16655dfc275fc8c652ddfed037a2069",
    "title": "文泉",
    "authorName": "龚璛",
    "authorId": "c16655dfc275fc8cd1457b72d1457b72",
    "dynasty": "元",
    "content": [
      "泉者水之原，其初果何适。",
      "泓澄末沄沄，取辟人畜德。",
      "畜德唯其深，行道亦在兹。",
      "以彼周流意，于焉文命之。",
      "噫古所谓文，即礼乐法制。",
      "从世将奈何，而非此之谓。",
      "华身习口语，逢时贵词章。",
      "油油青山云，不到白玉堂。",
      "文者理而已，循理属君子。",
      "谓予言不信，法看逝川水。"
    ]
  },
  {
    "id": "c16655dfc275fc8cc49d2e69df94a33b",
    "title": "题龚圣子画马",
    "authorName": "龚璛",
    "authorId": "c16655dfc275fc8cd1457b72d1457b72",
    "dynasty": "元",
    "content": [
      "人问能有几天马，试问来从西极者。",
      "二十万匹从贰师，攻破大宛仅得之。",
      "执驱校尉奏妙选，帝闲自此收权奇。",
      "未央宫门铜作式，矫矫如此龙八尺。",
      "绊者自绊逸者逸，不是老龚谁貌得。"
    ]
  },
  {
    "id": "c16655dfc275fc8c7d2a7f0829fcbdd0",
    "title": "马虚中柳城春色图",
    "authorName": "龚璛",
    "authorId": "c16655dfc275fc8cd1457b72d1457b72",
    "dynasty": "元",
    "content": [
      "城中尘头十丈高，欲画春风风怒号。佩霞仙人骑鹤背，却度太虚观乐郊。",
      "当时丹青争出色，借与天公动摇碧。上流老子馀旧踪，恒大将军亦曾植。",
      "树犹如此我何堪，莫学江南系船客。雉堞平成天下平，有情有思弄春晴，隔叶睍睆黄鹂声。"
    ]
  },
  {
    "id": "c16655dfc275fc8c28d2bfefccf0cf7a",
    "title": "海底眼歌为陆茂林作",
    "authorName": "龚璛",
    "authorId": "c16655dfc275fc8cd1457b72d1457b72",
    "dynasty": "元",
    "content": [
      "海底宁有眼，幽暗鱼龙渊。海底若无眼，何为腾腾光。",
      "烛天定有明珠在，其下能令世间长不夜。试看露出珊瑚枝，神物效灵纷变化。",
      "吴门别驾理伯雍，卜肆从谁问吉凶。陆姓森名特奇验，识高见远术非浅，以此喻之名遂显。",
      "扬火以致墨，冢宰总列职。其法今不传，太史载龟筴。",
      "足臑仿佛意颇遗，南士按书犹或知。九江纳锡不闻矣，偻句成欺皆弃之。",
      "流俗沈沦海波底，藉子一言与提耳。我作好歌以赠子，会访茂林谈物理。"
    ]
  },
  {
    "id": "c16655dfc275fc8c55654339bdd44950",
    "title": "次张仲实送项桂山韵",
    "authorName": "龚璛",
    "authorId": "c16655dfc275fc8cd1457b72d1457b72",
    "dynasty": "元",
    "content": [
      "昔时闻隐处，桂树满岩幽。",
      "凉雨飘归梦，江湖万里秋。",
      "我亦翛然客，相逢恋一游。",
      "鲈鱼政堪鲙，无酒为君谋。"
    ]
  },
  {
    "id": "c16655dfc275fc8c4fdf562ebf6a8210",
    "title": "题张氏所藏石经",
    "authorName": "龚璛",
    "authorId": "c16655dfc275fc8cd1457b72d1457b72",
    "dynasty": "元",
    "content": [
      "洛溢河清世之季，钩党诸贤死无避。",
      "桥门冠带此何时，诏与群经正文字。",
      "议郎郎将工隶书，观者缤纷门外车。",
      "似忧方册重灰烬，且可镌摹辨鲁鱼。",
      "南台四部存几碛，谁见世间完六籍。",
      "汉儒区区掇拾方，到今不是糊涂墨。"
    ]
  },
  {
    "id": "c16655dfc275fc8c0966d34a78e0972d",
    "title": "述怀简张仲实教授",
    "authorName": "龚璛",
    "authorId": "c16655dfc275fc8cd1457b72d1457b72",
    "dynasty": "元",
    "content": [
      "霜清起病骨，卧久忘籧篨。",
      "残息不暖衣，短发渐入梳。",
      "涉世何用早，意适事不如。",
      "既知非所能，裁足不愿馀。",
      "药苦尚可饮，家贫难可居。",
      "秋来窘繁阴，百亩沈嘉蔬。",
      "滞穗尚采掇，吾生愧耕锄。",
      "南窗美朝阳，昔贤遗古书。",
      "风竹如应门，一室自扫除。",
      "西庠张公子，为我日回车。",
      "言笑适相娱，绸缪焉得疏。"
    ]
  },
  {
    "id": "c16655dfc275fc8c37830c6024aef9cb",
    "title": "次韵刘景初偕陈元佐见访",
    "authorName": "龚璛",
    "authorId": "c16655dfc275fc8cd1457b72d1457b72",
    "dynasty": "元",
    "content": [
      "松阁启晨眺，东云白英英。",
      "空尊愧坐客，幽道闻屐声。",
      "郊墟地自扃，林峦暑逾清。",
      "官居属冗散，朋从多澹成。",
      "拂麈急雨过，联镳去堤平。",
      "书味一何长，襟期浩已盈。",
      "挑灯展篇什，寤寐山中行。"
    ]
  },
  {
    "id": "c16655dfc275fc8cf473789927dea15d",
    "title": "楚云湘水图歌谢张师夔教授",
    "authorName": "龚璛",
    "authorId": "c16655dfc275fc8cd1457b72d1457b72",
    "dynasty": "元",
    "content": [
      "离骚之国几千里，十幅蒲帆顺风驶。顺风犹须两月程，伊谁移来堕书几。",
      "张君墨妙游戏尔，乱峰因君接天起。苍然古木摧不死，君应曾隐茅屋底。",
      "得非是间种兰芷，惨澹经营那及此。松连阁上听秋声，读书眼花字如蚁。",
      "玉立长身挟童子，披图置我平生喜。忆昔诗家爱许浑，凌歊荒台寻旧址。",
      "云何姑孰大江边，望湘潭云尺有咫。我今识君意，总为诗料理。",
      "云兮楚之云，水兮湘之水，回雁夕阳衔一苇。山高见衡岳，江远会南纪。",
      "君兮君兮可奈何，我诗敢劘屈贾垒。"
    ]
  },
  {
    "id": "c16655dfc275fc8c2a3b71ad7294fde8",
    "title": "述怀二首",
    "authorName": "龚璛",
    "authorId": "c16655dfc275fc8cd1457b72d1457b72",
    "dynasty": "元",
    "content": [
      "古道直如矢，古心能断金。",
      "今人思古人，寥落谁知音。",
      "旭日临前除，暄风散幽襟。",
      "相彼好鸟鸣，择阴嘉树林。",
      "岂无念朝饥，溉之釜与鬵。",
      "大川无停波，高山上嵚崟。",
      "白发何由玄，寒暑日夜侵。",
      "叔孙独楚制，庄生常越吟。",
      "载歌行路难，歌阕意弥深。"
    ]
  },
  {
    "id": "c16655dfc275fc8c2a3b71add54980af",
    "title": "述怀二首",
    "authorName": "龚璛",
    "authorId": "c16655dfc275fc8cd1457b72d1457b72",
    "dynasty": "元",
    "content": [
      "葺荷不用织，采莲尚可食。",
      "芳时安可常，秋风鸣槭槭。",
      "美人明月珰，青霓以为裳。",
      "手揽北斗柄，低昂挹天浆。",
      "天浆解渴心，下土何茫茫。",
      "九牡阊阖开，寸诚函绿章。",
      "焉得飞仙术，与陪鸾鹤翔。",
      "所忧岁年驶，敢畏道阻长。",
      "启户辨夜色，驱车溯晨光。",
      "终然江海澨，临路空彷徨。"
    ]
  },
  {
    "id": "c16655dfc275fc8c36dfd842502fc87c",
    "title": "水村歌",
    "authorName": "龚璛",
    "authorId": "c16655dfc275fc8cd1457b72d1457b72",
    "dynasty": "元",
    "content": [
      "吴中水为乡，人与凫鹥□。□□□□年，黄梅少时雨。",
      "农不田畴占洲渚，乡风用锄不用犁，筑塍踏车儿女妻。",
      "农家辛苦亦复乐，高低两□□□角。自爱茅檐暖，莫厌社酒薄，□□赛神卜东作。",
      "饭牛何必歌，□□尚可著。十年种树树满村，明年养蚕蚕百箔。"
    ]
  },
  {
    "id": "c16655dfc275fc8cc01a3210127b95ab",
    "title": "题石民瞻兰石邓觉非画兰",
    "authorName": "龚璛",
    "authorId": "c16655dfc275fc8cd1457b72d1457b72",
    "dynasty": "元",
    "content": [
      "石子画石，积墨如山。",
      "化为邓林，兰生竹间。",
      "我怀古人，见此粲者。",
      "草木臭味，日月潇洒。"
    ]
  },
  {
    "id": "c16655dfc275fc8c065c02afecffcd57",
    "title": "题邓觉非云山图",
    "authorName": "龚璛",
    "authorId": "c16655dfc275fc8cd1457b72d1457b72",
    "dynasty": "元",
    "content": [
      "云欲行兮时止，山将闇兮日章。",
      "渺太虚而观化，载神气以无方。"
    ]
  },
  {
    "id": "c16655dfc275fc8c7c5b48ef7fbeec6f",
    "title": "题王君章山水",
    "authorName": "龚璛",
    "authorId": "c16655dfc275fc8cd1457b72d1457b72",
    "dynasty": "元",
    "content": [
      "山中古寺秋阴，有客携筇独寻。",
      "归来自可一榻，江南落尽枫林。"
    ]
  },
  {
    "id": "c16655dfc275fc8cd796b4469fbe591d",
    "title": "为邓觉非赋倦篷",
    "authorName": "龚璛",
    "authorId": "c16655dfc275fc8cd1457b72d1457b72",
    "dynasty": "元",
    "content": [
      "倦游已学渔翁，渔舟倦来掩篷。",
      "虾蟆䱥鱼天气，菰羹莼菜秋风。"
    ]
  },
  {
    "id": "c16655dfc275fc8c181bdbc656b02184",
    "title": "题龚岩翁龙马图",
    "authorName": "龚璛",
    "authorId": "c16655dfc275fc8cd1457b72d1457b72",
    "dynasty": "元",
    "content": [
      "学古斋中楚龚，揽天飘御风鬃。",
      "莫论将军画马，试看老子犹龙。"
    ]
  },
  {
    "id": "c16655dfc275fc8cc0df83f70bf8694e",
    "title": "题醉女六言",
    "authorName": "龚璛",
    "authorId": "c16655dfc275fc8cd1457b72d1457b72",
    "dynasty": "元",
    "content": [
      "至人猖狂妄行，吾欲名非常名。",
      "自为燕西王母，或从逢左女生。"
    ]
  },
  {
    "id": "c16655dfc275fc8c8f50b021f5db2845",
    "title": "龚岩翁以焦墨作乱山甚奇为题六言",
    "authorName": "龚璛",
    "authorId": "c16655dfc275fc8cd1457b72d1457b72",
    "dynasty": "元",
    "content": [
      "无力拔山竟去，奋髯饮研欲枯。",
      "介甫但有执拗，吕端不是糊涂。"
    ]
  },
  {
    "id": "c16655dfc275fc8cbe8655503fdbd1b6",
    "title": "题宋杨大年山景二首",
    "authorName": "龚璛",
    "authorId": "c16655dfc275fc8cd1457b72d1457b72",
    "dynasty": "元",
    "content": [
      "漠漠云连远水，荻湾舂锄成双。",
      "误随绛城叶影，王孙本愿秋江。"
    ]
  },
  {
    "id": "c16655dfc275fc8cbe865550d84898f7",
    "title": "题宋杨大年山景二首",
    "authorName": "龚璛",
    "authorId": "c16655dfc275fc8cd1457b72d1457b72",
    "dynasty": "元",
    "content": [
      "蒲柳萧条秋晚，错漠江南远村。",
      "碛月照人无寐，翻江要湔泪痕。"
    ]
  },
  {
    "id": "c16655dfc279813a1f70461713fd90a5",
    "title": "舞月歌",
    "authorName": "骆妃",
    "authorId": "c16655dfc279813ad1457b72d1457b72",
    "dynasty": "元",
    "content": [
      "五华兮如织，照临兮一色。",
      "丽正兮中域，同乐兮万国。"
    ]
  },
  {
    "id": "c16655dfc28439790e9a005e93d89aac",
    "title": "自题蜻蜓画卷",
    "authorName": "王振鹏",
    "authorId": "c16655dfc2843979d1457b72d1457b72",
    "dynasty": "元",
    "content": [
      "露凉芳草晓风吹，纱翼轻明水影欹。",
      "莫便临平山下去，眼睛双眩碧琉璃。"
    ]
  },
  {
    "id": "c16655dfc2f16d9abf3c84ffe8fa72e1",
    "title": "次韵落日墟上晚眺",
    "authorName": "张简",
    "authorId": "c16655dfc2f16d9ad1457b72d1457b72",
    "dynasty": "元",
    "content": [
      "荒墟属晚眺，日暮烟华消。",
      "落花散芳渚，孤云度晴霄。",
      "感物微情切，怀人幽思遥。",
      "辛夷花未发，难寄最长条。"
    ]
  },
  {
    "id": "c16655dfc2f16d9af584684e81979fc3",
    "title": "送徐教授晓山归武林",
    "authorName": "张简",
    "authorId": "c16655dfc2f16d9ad1457b72d1457b72",
    "dynasty": "元",
    "content": [
      "三年言子邑，寂寞鼓鸣琴。",
      "官舍冷如水，杏花春满林。",
      "化风敦薄俗，清气集虚襟。",
      "归去吴山下，青青草正深。"
    ]
  },
  {
    "id": "c16655dfc2f16d9a4ff3e7d0896f5a71",
    "title": "次韵寄铁崖",
    "authorName": "张简",
    "authorId": "c16655dfc2f16d9ad1457b72d1457b72",
    "dynasty": "元",
    "content": [
      "铁笛先生老更迂，摩空有赋拟相如。",
      "奇文一变中吴学，大□犹编后世书。",
      "绛帐风摇珠络索，水窗云沁玉蟾蜍。",
      "小娃唱得新翻曲，多是芳亭春雨馀。"
    ]
  },
  {
    "id": "c16655dfc2f16d9a8218e44bcf5388cb",
    "title": "次韵寄云林",
    "authorName": "张简",
    "authorId": "c16655dfc2f16d9ad1457b72d1457b72",
    "dynasty": "元",
    "content": [
      "栖神之山云雨齐，雪消春水涨横溪。",
      "长松正与层楼对，高士还同独鹤栖。",
      "每见迂名嗤薄俗，绝无尘事恼清闺。",
      "燕游一月不归去，应爱竹林莺乱啼。"
    ]
  },
  {
    "id": "c16655dfc2f16d9a85712a5bf3d3d3b8",
    "title": "破山涧上听水",
    "authorName": "张简",
    "authorId": "c16655dfc2f16d9ad1457b72d1457b72",
    "dynasty": "元",
    "content": [
      "破山龙去雨初歇，坐听飞泉溅石冈。",
      "万壑风雷喧地轴，九秋云露泻天潢。",
      "好从细草陈瑶席，更趁飞花送羽觞。",
      "饮犊上流奔轶者，何年来此结茅堂。"
    ]
  },
  {
    "id": "c16655dfc2f16d9a35f744b8ab6ad0e6",
    "title": "寄灵石张尊师",
    "authorName": "张简",
    "authorId": "c16655dfc2f16d9ad1457b72d1457b72",
    "dynasty": "元",
    "content": [
      "杨许遗经久不闻，能书只说华阳君。",
      "清修每自披灵笈，高卧因谁写练裙。",
      "春昼雨晴山拥坐，秋空月皎鹤成群。",
      "何时去觅幽栖地，郁木坑头礼白云。"
    ]
  },
  {
    "id": "c16655dfc2f16d9aefcec3c54770f385",
    "title": "长句寄叔方先生",
    "authorName": "张简",
    "authorId": "c16655dfc2f16d9ad1457b72d1457b72",
    "dynasty": "元",
    "content": [
      "卢橘花开梓树疏，故人安稳在楼居。",
      "翠眉狎坐春行酒，绛帐悬灯夜读书。",
      "未必醉来忘简寂，只缘老去尚高虚。",
      "离群应念任舂者，道远天寒欲命车。"
    ]
  },
  {
    "id": "c16655dfc2f16d9a05e8d5a3eded9f44",
    "title": "和铁崖小临海十首",
    "authorName": "张简",
    "authorId": "c16655dfc2f16d9ad1457b72d1457b72",
    "dynasty": "元",
    "content": [
      "海静不扬波，仙人鞚鹤过。",
      "灵峰七十二，何处月明多？"
    ]
  },
  {
    "id": "c16655dfc2f16d9a05e8d5a3bc604131",
    "title": "和铁崖小临海十首",
    "authorName": "张简",
    "authorId": "c16655dfc2f16d9ad1457b72d1457b72",
    "dynasty": "元",
    "content": [
      "扁舟下彭蠡，望见大君山。",
      "只道支机石，移来天汉湾。"
    ]
  },
  {
    "id": "c16655dfc2f16d9a05e8d5a38d657ffc",
    "title": "和铁崖小临海十首",
    "authorName": "张简",
    "authorId": "c16655dfc2f16d9ad1457b72d1457b72",
    "dynasty": "元",
    "content": [
      "歌按《霓裳曲》，分行舞广庭。",
      "天坛看星斗，散乱若浮萍。"
    ]
  },
  {
    "id": "c16655dfc2f16d9a05e8d5a3754928ca",
    "title": "和铁崖小临海十首",
    "authorName": "张简",
    "authorId": "c16655dfc2f16d9ad1457b72d1457b72",
    "dynasty": "元",
    "content": [
      "海门棹驭出，鲸吼浪花飞。",
      "孔翠排旌盖，云昏黄鹤矶。"
    ]
  },
  {
    "id": "c16655dfc2f16d9a05e8d5a3a282eced",
    "title": "和铁崖小临海十首",
    "authorName": "张简",
    "authorId": "c16655dfc2f16d9ad1457b72d1457b72",
    "dynasty": "元",
    "content": [
      "龙子丹砂鬣，金芒耀水盆。",
      "真人忽骑去，霹雳破天根。"
    ]
  },
  {
    "id": "c16655dfc2f16d9a05e8d5a3d130630d",
    "title": "和铁崖小临海十首",
    "authorName": "张简",
    "authorId": "c16655dfc2f16d9ad1457b72d1457b72",
    "dynasty": "元",
    "content": [
      "夜过洞庭曲，青山玉作堆。",
      "仙人吹铁笛，白鹤自飞来。"
    ]
  },
  {
    "id": "c16655dfc2f16d9a05e8d5a3e378bfec",
    "title": "和铁崖小临海十首",
    "authorName": "张简",
    "authorId": "c16655dfc2f16d9ad1457b72d1457b72",
    "dynasty": "元",
    "content": [
      "雨过积金顶，芙蓉万朵青。",
      "神鱼不飞去，风伏翠涛腥。"
    ]
  },
  {
    "id": "c16655dfc2f16d9a05e8d5a313282455",
    "title": "和铁崖小临海十首",
    "authorName": "张简",
    "authorId": "c16655dfc2f16d9ad1457b72d1457b72",
    "dynasty": "元",
    "content": [
      "忆坐松根石，相看说大还。",
      "昆仑云一朵，唤作九华山。"
    ]
  },
  {
    "id": "c16655dfc2f16d9a05e8d5a39e7607c0",
    "title": "和铁崖小临海十首",
    "authorName": "张简",
    "authorId": "c16655dfc2f16d9ad1457b72d1457b72",
    "dynasty": "元",
    "content": [
      "仙花云万叠，浩劫与春开。",
      "却笑珊瑚树，焦枯作死灰。"
    ]
  },
  {
    "id": "c16655dfc2f16d9a05e8d5a316ebcbb5",
    "title": "和铁崖小临海十首",
    "authorName": "张简",
    "authorId": "c16655dfc2f16d9ad1457b72d1457b72",
    "dynasty": "元",
    "content": [
      "海上三神峤，尝看羽盖飘。",
      "玉虹三百尺，嘘气结成桥。"
    ]
  },
  {
    "id": "c16655dfc2f16d9a37655bd37f7d6618",
    "title": "游石湖和铁崖韵",
    "authorName": "张简",
    "authorId": "c16655dfc2f16d9ad1457b72d1457b72",
    "dynasty": "元",
    "content": [
      "梁燕低飞妒舞腰，春洲寂寂百花消。",
      "扁舟不见鸱夷子，空使江城响怒潮。"
    ]
  },
  {
    "id": "c16655dfc2f16d9a57f9203e9dc4f2e6",
    "title": "题云林竹二首",
    "authorName": "张简",
    "authorId": "c16655dfc2f16d9ad1457b72d1457b72",
    "dynasty": "元",
    "content": [
      "广平旧作梅花赋，铁石心肠妩媚辞。",
      "高士岩前清赏足，月明竹外写横枝。"
    ]
  },
  {
    "id": "c16655dfc2f16d9a57f9203ea9df2bda",
    "title": "题云林竹二首",
    "authorName": "张简",
    "authorId": "c16655dfc2f16d9ad1457b72d1457b72",
    "dynasty": "元",
    "content": [
      "笠泽庄头道士家，书林风竹翠交加。",
      "新梢便有凌云势，高出墙檐扫落花。"
    ]
  },
  {
    "id": "c16655dfc2f16d9a15c459a0056ef4dd",
    "title": "周玄初来鹤诗",
    "authorName": "张简",
    "authorId": "c16655dfc2f16d9ad1457b72d1457b72",
    "dynasty": "元",
    "content": [
      "手把芙蓉摄羽裙，飞书南启魏元君。",
      "祝融峰顶云初起，借与长风送鹤群。"
    ]
  },
  {
    "id": "c16655dfc2f16d9acda37dcc731c849a",
    "title": "春日斋居书事",
    "authorName": "张简",
    "authorId": "c16655dfc2f16d9ad1457b72d1457b72",
    "dynasty": "元",
    "content": [
      "垂帘觉春静，水槛幽情多。",
      "兰香舞双蝶，渌水浮群鹅。",
      "微微晴云度，辉辉野气和。",
      "新柳带长坂，飞花泛轻波。",
      "闲居违佳景，芳事俱凋讹。",
      "忽忽已初夏，绿暗青山阿。"
    ]
  },
  {
    "id": "c16655dfc2f16d9a6661b4e6dc973eb7",
    "title": "初夏偶成",
    "authorName": "张简",
    "authorId": "c16655dfc2f16d9ad1457b72d1457b72",
    "dynasty": "元",
    "content": [
      "清风度虚阁，飞花集罗帏。",
      "方欣昼晷永，不觉春光归。",
      "鸣琴发逸响，嘉树含清辉。",
      "幽情多默悟，澹景宁相违。",
      "览书感虚寂，独闭南斋扉。"
    ]
  },
  {
    "id": "c16655dfc2f16d9a00e861637579f8cf",
    "title": "题赵彦徵苕溪山水图",
    "authorName": "张简",
    "authorId": "c16655dfc2f16d9ad1457b72d1457b72",
    "dynasty": "元",
    "content": [
      "吴兴佳山水，远近蓄清光。",
      "苕峣金盖峰，秀色独苍苍。",
      "烟云互出没，草木生风香。",
      "长桥接回溪，积石倚崇冈。",
      "樵渔识径幽，于以乐深藏。",
      "击鲜列鲂鲤，启翳理松篁。",
      "晨雨况可锄，春泉亦堪湘。",
      "既以长孙子，所愿安是乡。",
      "嗟哉风尘中，何由得徜徉。",
      "赵君钟神秀，挥洒发奇章。",
      "卷图思旧游，掩抑不能忘。"
    ]
  },
  {
    "id": "c16655dfc2f16d9aa92dcdadc9f3b6bf",
    "title": "鬻石篇",
    "authorName": "张简",
    "authorId": "c16655dfc2f16d9ad1457b72d1457b72",
    "dynasty": "元",
    "content": [
      "山中学仙人，断谷自有方。",
      "泌水生石精，鬻之以为粮。",
      "候火中夜起，松材袭馨香。",
      "切以昆吾刀，间以琼茎浆。",
      "长年尚服食，玉体生光芒。",
      "一朝凡骨换，白日凌风翔。"
    ]
  },
  {
    "id": "c16655dfc2f16d9acaafb53ebe67f43e",
    "title": "送郑同夫归豫章分题姑苏台",
    "authorName": "张简",
    "authorId": "c16655dfc2f16d9ad1457b72d1457b72",
    "dynasty": "元",
    "content": [
      "崇台去千载，风日丽飞甍。",
      "漠漠春洲草，宁知歌舞轻。",
      "香泥污麋迹，婵娟若为情。",
      "登览犹悒怏，况乃送君行。"
    ]
  },
  {
    "id": "c16655dfc2f16d9abc07da1dafa26f17",
    "title": "幽兰题姚节妇金氏传后",
    "authorName": "张简",
    "authorId": "c16655dfc2f16d9ad1457b72d1457b72",
    "dynasty": "元",
    "content": [
      "幽兰生深谷，靡靡多容光。",
      "众草虽共长，安得比其芳。",
      "修丛泛光风，紫蕤明朝阳。",
      "岂徒媚春色，特以持贞良。",
      "幽闲意自得，婉淑情不伤。",
      "忽然商飙发，肃肃飞严霜。",
      "卉木竞凋谢，山林亦荒凉。",
      "惟兹一寸芳，枯槁犹馨香。",
      "岂同桃李花，零落随风扬。",
      "小草有坚操，虽死而不亡。",
      "佳人在空谷，遭时不平康。",
      "能以礼自持，与世扶纲常。",
      "我歌幽兰诗，楚调悲中肠。",
      "掩抑发鸣琴，声尽馀慨慷。"
    ]
  },
  {
    "id": "c16655dfc2f16d9a50fb9df15341d3d5",
    "title": "玉笙引",
    "authorName": "张简",
    "authorId": "c16655dfc2f16d9ad1457b72d1457b72",
    "dynasty": "元",
    "content": [
      "我尝蹑轻鸿，浮空度瑶阙。醉看碧桃花，吹笙弄明月。",
      "仙人王乔董双成，为作春水流花声。昆仑十三凤，飞舞相和鸣。",
      "曲终飘然上鹤去，逸韵散落天风清。自从失脚堕尘世，飞梦尚缭芙蓉城。",
      "浮丘公，今不见，白玉龟台走雷电。云和妙曲杳无闻，万壑松风洗清怨。"
    ]
  },
  {
    "id": "c16655dfc2f16d9ab8f61b586875cdd8",
    "title": "醉樵歌",
    "authorName": "张简",
    "authorId": "c16655dfc2f16d9ad1457b72d1457b72",
    "dynasty": "元",
    "content": [
      "东吴市中逢醉樵，铁冠攲侧发飘萧。",
      "两肩矻矻何所负，青松一枝悬酒瓢。",
      "自言华盖峰头住，足迹踏遍人间路。",
      "学书学剑总不成，惟有饮酒得真趣。",
      "管乐本是王霸才，乔松自有烟霞具。",
      "手持昆冈白玉斧，曾向月里斫桂树。",
      "月里仙人不我嗔，特令下饮洞庭春。",
      "兴来一吸海水尽，却把珊瑚樵作薪。",
      "醒时邂逅逢王质，石上看棋黄鹄立。",
      "斧柯烂尽不成仙，不如一醉三千日。",
      "于今老去名空在，处处题诗偿酒债。",
      "淋漓醉墨落人间，夜夜风雷起光怪。"
    ]
  },
  {
    "id": "c16655dfc3488abb4edc8d497dec5e1f",
    "title": "梅",
    "authorName": "何中",
    "authorId": "c16655dfc3488abb0ce2ffd228e209b6",
    "dynasty": "元",
    "content": [
      "一径苍苔深，梅龙着花早。",
      "初回天际春，更觉江南好。",
      "月色冰霜寒，角声天地老。",
      "寄语宋广平，时无苏味道。"
    ]
  },
  {
    "id": "c16655dfc3488abb7c02670277cee2ef",
    "title": "同乡客",
    "authorName": "何中",
    "authorId": "c16655dfc3488abb0ce2ffd228e209b6",
    "dynasty": "元",
    "content": [
      "遥见江西船，认是同乡客。",
      "何日发龙兴，迎人问消息。",
      "长河落雁秋，古渡啼鸦夕。",
      "不见楚天长，重重暮云色。"
    ]
  },
  {
    "id": "c16655dfc3488abb1a6c08c4e5c245c9",
    "title": "正月五日吾族诸老儒服纵游",
    "authorName": "何中",
    "authorId": "c16655dfc3488abb0ce2ffd228e209b6",
    "dynasty": "元",
    "content": [
      "山中忘世换，人事又从新。",
      "儒服吾宗老，南冠故国人。",
      "悲风千载泪，幽谷一年春。",
      "折取山花供，清香已满巾。"
    ]
  },
  {
    "id": "c16655dfc3488abbcab34b9e3f0421b2",
    "title": "伯艾坚白道人挽词",
    "authorName": "何中",
    "authorId": "c16655dfc3488abb0ce2ffd228e209b6",
    "dynasty": "元",
    "content": [
      "昼静清江狱，春调衣锦弦。",
      "去妖人共异，息盗史堪传。",
      "使节临乡国，郎星照楚天。",
      "穆陵亲擢士，公不愧诸贤。"
    ]
  },
  {
    "id": "c16655dfc3488abb13402b37d3e5b608",
    "title": "春郊二首",
    "authorName": "何中",
    "authorId": "c16655dfc3488abb0ce2ffd228e209b6",
    "dynasty": "元",
    "content": [
      "试数乱离年，伤情更惘然。",
      "牛羊荒草树，天地老风烟。",
      "白骨苍苔外，山花野水边。",
      "幽禽未栖宿，来往自翩翩。"
    ]
  },
  {
    "id": "c16655dfc3488abb13402b370eedb706",
    "title": "春郊二首",
    "authorName": "何中",
    "authorId": "c16655dfc3488abb0ce2ffd228e209b6",
    "dynasty": "元",
    "content": [
      "归鸟情方远，啼鹃泪未收。",
      "渊明姑托醉，老杜不胜愁。",
      "云冷花无主，山寒雨似秋。",
      "江南春水足，何处具扁舟。"
    ]
  },
  {
    "id": "c16655dfc3488abbcc6d339168e8060f",
    "title": "奇石",
    "authorName": "何中",
    "authorId": "c16655dfc3488abb0ce2ffd228e209b6",
    "dynasty": "元",
    "content": [
      "奇石争迎立，青杉互引前。",
      "泠泠两溪水，澹澹一峰烟。",
      "闲作题岩字，时逢采药仙。",
      "苍厓恐陡绝，松影一飔然。"
    ]
  },
  {
    "id": "c16655dfc3488abb62399d005f3b4f65",
    "title": "雨后晚行二首",
    "authorName": "何中",
    "authorId": "c16655dfc3488abb0ce2ffd228e209b6",
    "dynasty": "元",
    "content": [
      "谩适闲中兴，应知事外情。",
      "江山归钓影，天地入笳声。",
      "小市风烟合，孤村竹树清。",
      "眼中赊小景，收拾即诗成。"
    ]
  },
  {
    "id": "c16655dfc3488abb62399d003afe0f45",
    "title": "雨后晚行二首",
    "authorName": "何中",
    "authorId": "c16655dfc3488abb0ce2ffd228e209b6",
    "dynasty": "元",
    "content": [
      "栖鸟黄昏后，归牛苍莽间。",
      "水明疑有月，烟澹欲无山。",
      "幽谷元非隐，高人自喜闲。",
      "徘徊不能去，莎碧耿荒湾。"
    ]
  },
  {
    "id": "c16655dfc3488abb40eb97bbe24d4167",
    "title": "山中",
    "authorName": "何中",
    "authorId": "c16655dfc3488abb0ce2ffd228e209b6",
    "dynasty": "元",
    "content": [
      "何处征徭急，兹山水石奇。",
      "鸟鸣新叶长，磴仄断云移。",
      "趺坐天正碧，起行风自迟。",
      "径穿松罅去，巾袂罥蛛丝。"
    ]
  },
  {
    "id": "c16655dfc3488abb053b5a17e3771dea",
    "title": "晓晴",
    "authorName": "何中",
    "authorId": "c16655dfc3488abb0ce2ffd228e209b6",
    "dynasty": "元",
    "content": [
      "一雨生春色，千山起晓晴。",
      "落花萦树转，幽鸟过林鸣。",
      "杳杳天如古，茫茫世有兵。",
      "开扉小倚杖，沙上草初生。"
    ]
  },
  {
    "id": "c16655dfc3488abbc27870e430815b1f",
    "title": "南居寺",
    "authorName": "何中",
    "authorId": "c16655dfc3488abb0ce2ffd228e209b6",
    "dynasty": "元",
    "content": [
      "闭户未从容，出门谁适从。",
      "聊随碧溪转，忽与白鸥逢。",
      "小雨十数点，澹烟三四峰。",
      "峰峰看不足，山寺已鸣钟。"
    ]
  },
  {
    "id": "c16655dfc3488abbdd23bf01a6a64ef9",
    "title": "饶州道上",
    "authorName": "何中",
    "authorId": "c16655dfc3488abb0ce2ffd228e209b6",
    "dynasty": "元",
    "content": [
      "新晴破积阴，淑气泛行襟。",
      "千里山河眼，百年耆旧心。",
      "霞飞沧海远，烟入绿村深。",
      "学剑江东者，茫茫不可寻。"
    ]
  },
  {
    "id": "c16655dfc3488abb50729356d80b0b3c",
    "title": "采山归步",
    "authorName": "何中",
    "authorId": "c16655dfc3488abb0ce2ffd228e209b6",
    "dynasty": "元",
    "content": [
      "松边采药去，谷里带云归。",
      "步转半厓侧，影涵空涧微。",
      "独寻茅宇歇，因看水舂机。",
      "数点山花落，孤禽避客飞。"
    ]
  },
  {
    "id": "c16655dfc3488abbdba1106928ec3e92",
    "title": "病中感怀",
    "authorName": "何中",
    "authorId": "c16655dfc3488abb0ce2ffd228e209b6",
    "dynasty": "元",
    "content": [
      "多病他乡外，孤怀始觉愁。",
      "山围双鹭晓，门闭一蝉秋。",
      "遇合冯生铗，勋名季子裘。",
      "悠悠耦耕者，端暇为人谋。"
    ]
  },
  {
    "id": "c16655dfc3488abb6b0d81eec31c6f2d",
    "title": "留金溪夜雨达旦有怀",
    "authorName": "何中",
    "authorId": "c16655dfc3488abb0ce2ffd228e209b6",
    "dynasty": "元",
    "content": [
      "忽见干戈动，他乡隔老亲。",
      "一窗如此雨，两地未归人。",
      "雁度关山暗，鸡催海宇晨。",
      "谁能更敧枕，聊挹曙光新。"
    ]
  },
  {
    "id": "c16655dfc3488abb296d2cbd13f2adba",
    "title": "陈家源",
    "authorName": "何中",
    "authorId": "c16655dfc3488abb0ce2ffd228e209b6",
    "dynasty": "元",
    "content": [
      "翠雾断厓侧，丹霞流水西。",
      "竹从幽处密，松自古来敧。",
      "落叶半藏路，清风时满溪。",
      "仙家元不远，未许众人知。"
    ]
  },
  {
    "id": "c16655dfc3488abb45e64fc7d2d61911",
    "title": "龙池寺蒲石",
    "authorName": "何中",
    "authorId": "c16655dfc3488abb0ce2ffd228e209b6",
    "dynasty": "元",
    "content": [
      "底有贪奇意，吾行亦偶然。",
      "寻泉经绝壑，看石到幽禅。",
      "鸟语前林日，鸡声曲巷烟。",
      "偶逢樵客歇，共坐偃松边。"
    ]
  },
  {
    "id": "c16655dfc3488abb8eaeaf4dfe1db4de",
    "title": "立秋夕作",
    "authorName": "何中",
    "authorId": "c16655dfc3488abb0ce2ffd228e209b6",
    "dynasty": "元",
    "content": [
      "但觉焦原苦，何当沛泽流。",
      "夕风微报响，古木暗藏秋。",
      "未事冥难测，闲心远作愁。",
      "乱山高下碧，烟霭澹浮浮。"
    ]
  },
  {
    "id": "c16655dfc3488abb930b13c08fcf8d63",
    "title": "雨馀桂花盛开",
    "authorName": "何中",
    "authorId": "c16655dfc3488abb0ce2ffd228e209b6",
    "dynasty": "元",
    "content": [
      "搔首发清磬，开扉啼早鸦。",
      "西风一夜雨，丹桂满林花。",
      "老托心犹壮，愚云识有加。",
      "平生读书眼，闲送晓天霞。"
    ]
  },
  {
    "id": "c16655dfc3488abbeaf43e6e8faf438d",
    "title": "刘太博挽词三首",
    "authorName": "何中",
    "authorId": "c16655dfc3488abb0ce2ffd228e209b6",
    "dynasty": "元",
    "content": [
      "恳款忧危国，从容友大臣。",
      "竟孤婴臼志，遂作绮园身。",
      "名节非无寿，乾坤更有人。",
      "堂堂天下士，何必画麒麟。"
    ]
  },
  {
    "id": "c16655dfc3488abbeaf43e6e995a717c",
    "title": "刘太博挽词三首",
    "authorName": "何中",
    "authorId": "c16655dfc3488abb0ce2ffd228e209b6",
    "dynasty": "元",
    "content": [
      "妙悟通群圣，微言刺六经。",
      "千年遗此老，四海□先生。",
      "文字空传迹，知闻谩敬名。",
      "岂无房杜者，犹足致隆平。"
    ]
  },
  {
    "id": "c16655dfc3488abbeaf43e6efc9e32b0",
    "title": "刘太博挽词三首",
    "authorName": "何中",
    "authorId": "c16655dfc3488abb0ce2ffd228e209b6",
    "dynasty": "元",
    "content": [
      "如许龙门近，胡宁忍阔疏。",
      "不为终古别，讵信此生虚。",
      "未始壶丘学，颇知扬子书。",
      "向来香一瓣，薄命竟何如。"
    ]
  },
  {
    "id": "c16655dfc3488abb97cf7a8568e7b8fe",
    "title": "槎溪",
    "authorName": "何中",
    "authorId": "c16655dfc3488abb0ce2ffd228e209b6",
    "dynasty": "元",
    "content": [
      "岸断风敧柳，村寒雨病花。",
      "妄心贪自适，危路得长嗟。",
      "别壑乱云散，危滩归鹭斜。",
      "平生谢康乐，幽意满天涯。"
    ]
  },
  {
    "id": "c16655dfc3488abba2d69920ada10f87",
    "title": "即事",
    "authorName": "何中",
    "authorId": "c16655dfc3488abb0ce2ffd228e209b6",
    "dynasty": "元",
    "content": [
      "落红瑟瑟叠苍苔，古径无人独到来。",
      "野蝶山蜂浑不见，春风更许草花开。"
    ]
  },
  {
    "id": "c16655dfc3488abbeea9e0d6567b7254",
    "title": "夕阳",
    "authorName": "何中",
    "authorId": "c16655dfc3488abb0ce2ffd228e209b6",
    "dynasty": "元",
    "content": [
      "夕阳尽入笛声中，两岸樵渔一水通。",
      "杨柳已疏枫渐落，黄花浑未识秋风。"
    ]
  },
  {
    "id": "c16655dfc3488abb1376e586b7ef7449",
    "title": "绝句",
    "authorName": "何中",
    "authorId": "c16655dfc3488abb0ce2ffd228e209b6",
    "dynasty": "元",
    "content": [
      "山似芙蓉向晚开，水如罗带束林回。",
      "世间只有闲鸥鹭，立尽寒空待我来。"
    ]
  },
  {
    "id": "c16655dfc3488abbdcc3238051f9d9fa",
    "title": "次史药房池上即事韵",
    "authorName": "何中",
    "authorId": "c16655dfc3488abb0ce2ffd228e209b6",
    "dynasty": "元",
    "content": [
      "万蕊飞香百草芽，帘旌不动柳阴斜。",
      "幽禽还识栏边客，曾立东风仗外花。"
    ]
  },
  {
    "id": "c16655dfc3488abb972da03a57b5f6e7",
    "title": "登高",
    "authorName": "何中",
    "authorId": "c16655dfc3488abb0ce2ffd228e209b6",
    "dynasty": "元",
    "content": [
      "数峰高耸万峰低，看到斜阳意欲迷。",
      "一朵碧云深浅碧，殷勤只在数峰西。"
    ]
  },
  {
    "id": "c16655dfc3488abb4748b5102321c942",
    "title": "小斋独坐",
    "authorName": "何中",
    "authorId": "c16655dfc3488abb0ce2ffd228e209b6",
    "dynasty": "元",
    "content": [
      "老苏朱墨十分工，应笑林间远世踪。",
      "翠树玄蝉秋满院，更添何处一声钟？"
    ]
  },
  {
    "id": "c16655dfc3488abbf72f4e3ce7f384db",
    "title": "穆山",
    "authorName": "何中",
    "authorId": "c16655dfc3488abb0ce2ffd228e209b6",
    "dynasty": "元",
    "content": [
      "一陂凝绿倒垂天，直上层峰积翠边。",
      "迢递烟云三百曲，水声徐出石门前。"
    ]
  },
  {
    "id": "c16655dfc3488abb5da916db4362abfe",
    "title": "邗沟",
    "authorName": "何中",
    "authorId": "c16655dfc3488abb0ce2ffd228e209b6",
    "dynasty": "元",
    "content": [
      "衰柳残荷并惨然，青山隔岸弄婵娟。",
      "多情唯有邗沟水，长送江南过客船。"
    ]
  },
  {
    "id": "c16655dfc3488abb3cb892fbc2a94861",
    "title": "微雨",
    "authorName": "何中",
    "authorId": "c16655dfc3488abb0ce2ffd228e209b6",
    "dynasty": "元",
    "content": [
      "一天微雨湿芳尘，红绿相依几聚春。",
      "家在海棠花下住，伤心长是未归人。"
    ]
  },
  {
    "id": "c16655dfc3488abb2c808ddd42319622",
    "title": "维扬道中二绝",
    "authorName": "何中",
    "authorId": "c16655dfc3488abb0ce2ffd228e209b6",
    "dynasty": "元",
    "content": [
      "淮天如水水如秋，叶叶渔郎下钓舟。",
      "北畔荷花南畔柳，殷勤送我到扬州。"
    ]
  },
  {
    "id": "c16655dfc3488abb2c808dddf91f2631",
    "title": "维扬道中二绝",
    "authorName": "何中",
    "authorId": "c16655dfc3488abb0ce2ffd228e209b6",
    "dynasty": "元",
    "content": [
      "香霏满棹渡长沟，浓著秋光浅著愁。",
      "日暮女郎清唱发，鸳鸯斜拂柳边洲。"
    ]
  },
  {
    "id": "c16655dfc3488abb37cfe93bb4b36bd1",
    "title": "放船",
    "authorName": "何中",
    "authorId": "c16655dfc3488abb0ce2ffd228e209b6",
    "dynasty": "元",
    "content": [
      "晚色重重放客舟，轻风吹漾落潮流。",
      "林峦尽异来时路，知是明朝到福州。"
    ]
  },
  {
    "id": "c16655dfc3488abbb93ed62d25f69f65",
    "title": "清江道间阻雨",
    "authorName": "何中",
    "authorId": "c16655dfc3488abb0ce2ffd228e209b6",
    "dynasty": "元",
    "content": [
      "峰影微昏树影明，人烟深浅水纵横。",
      "前时逢雪今逢雨，长在江南画里行。"
    ]
  },
  {
    "id": "c16655dfc3488abb0c4feee4abc4de2f",
    "title": "莆阳歌五绝",
    "authorName": "何中",
    "authorId": "c16655dfc3488abb0ce2ffd228e209b6",
    "dynasty": "元",
    "content": [
      "两两筠篮湿暖烟，窄衫短鬓袅行肩。",
      "到门迎著郎来早，待向街头卖海鲜。"
    ]
  },
  {
    "id": "c16655dfc3488abb0c4feee48c3c86f3",
    "title": "莆阳歌五绝",
    "authorName": "何中",
    "authorId": "c16655dfc3488abb0ce2ffd228e209b6",
    "dynasty": "元",
    "content": [
      "惯得骄骢识妾家，佛桑庭院绣帘斜。",
      "镂银合子槟榔片，戏喷猩红散唾花。"
    ]
  },
  {
    "id": "c16655dfc3488abb0c4feee4f0e25814",
    "title": "莆阳歌五绝",
    "authorName": "何中",
    "authorId": "c16655dfc3488abb0ce2ffd228e209b6",
    "dynasty": "元",
    "content": [
      "天妃庙前斜日时，女郎歌断彩鸳飞。",
      "林花满地瓜船散，城里官人排马归。"
    ]
  },
  {
    "id": "c16655dfc3488abb0c4feee4f26e923d",
    "title": "莆阳歌五绝",
    "authorName": "何中",
    "authorId": "c16655dfc3488abb0ce2ffd228e209b6",
    "dynasty": "元",
    "content": [
      "乌石山前飐酒旗，醉来健倒日平西。",
      "蔡家石刻端明字，卖与他人作墓题。"
    ]
  },
  {
    "id": "c16655dfc3488abb0c4feee40f0c062d",
    "title": "莆阳歌五绝",
    "authorName": "何中",
    "authorId": "c16655dfc3488abb0ce2ffd228e209b6",
    "dynasty": "元",
    "content": [
      "丞相堂前草暗阶，尚书池上树生台。",
      "子鱼风起秋芜路，记得谁家甲第开。"
    ]
  },
  {
    "id": "c16655dfc3488abbddb6c35a0c879a86",
    "title": "新淦蓝步溪",
    "authorName": "何中",
    "authorId": "c16655dfc3488abb0ce2ffd228e209b6",
    "dynasty": "元",
    "content": [
      "阴霭通烟翠作霏，春风入雨暖成泥。",
      "女郎挑菜不知湿，调笑相携过水西。"
    ]
  },
  {
    "id": "c16655dfc3488abb2bc9021cad60454d",
    "title": "山行随兴二首",
    "authorName": "何中",
    "authorId": "c16655dfc3488abb0ce2ffd228e209b6",
    "dynasty": "元",
    "content": [
      "暖风吹雨湿平沙，远色疑青草欲芽。",
      "谁是多情能爱我，野梅一路腊前花。"
    ]
  },
  {
    "id": "c16655dfc3488abb2bc9021cf4610c7d",
    "title": "山行随兴二首",
    "authorName": "何中",
    "authorId": "c16655dfc3488abb0ce2ffd228e209b6",
    "dynasty": "元",
    "content": [
      "金石台前鸦乱飞，空蒙山影出阴霏。",
      "野塘水活柳生眼，茅舍聚人迎妇归。"
    ]
  },
  {
    "id": "c16655dfc3488abbf08d26d0ef5c1425",
    "title": "题墨菊",
    "authorName": "何中",
    "authorId": "c16655dfc3488abb0ce2ffd228e209b6",
    "dynasty": "元",
    "content": [
      "橘枳兰芽玉易瑕，商山一出便忘家。",
      "几回惆怅梅花别，并有缁尘到菊花。"
    ]
  },
  {
    "id": "c16655dfc3488abb0d8f5364d3c9964c",
    "title": "酬友人见访不遇",
    "authorName": "何中",
    "authorId": "c16655dfc3488abb0ce2ffd228e209b6",
    "dynasty": "元",
    "content": [
      "荷笠深山采药回，荆扉石径损秋苔。",
      "花边稚子相迎说，昨日有人骑马来。"
    ]
  },
  {
    "id": "c16655dfc3488abb9775c7538a35941f",
    "title": "荷花",
    "authorName": "何中",
    "authorId": "c16655dfc3488abb0ce2ffd228e209b6",
    "dynasty": "元",
    "content": [
      "曲沼芙蓉映竹嘉，绿红相倚拥云霞。",
      "生来不得东风力，终作薰风第一花。"
    ]
  },
  {
    "id": "c16655dfc3488abb43ea809deb04f310",
    "title": "除夜自封溪归高渊",
    "authorName": "何中",
    "authorId": "c16655dfc3488abb0ce2ffd228e209b6",
    "dynasty": "元",
    "content": [
      "鸳鸯翻雨戏回溪，溪路迢遥湿翠围。",
      "隔竹杏花红万点，何因知我此时归。"
    ]
  },
  {
    "id": "c16655dfc3488abbe393c78f651d3868",
    "title": "豫撞登舟作",
    "authorName": "何中",
    "authorId": "c16655dfc3488abb0ce2ffd228e209b6",
    "dynasty": "元",
    "content": [
      "城南无树识神仙，闲往闲来四十年。",
      "西岸青山东岸塔，为谁相对老秋烟。"
    ]
  },
  {
    "id": "c16655dfc3488abb6f57bee6addc7274",
    "title": "移菊",
    "authorName": "何中",
    "authorId": "c16655dfc3488abb0ce2ffd228e209b6",
    "dynasty": "元",
    "content": [
      "仅得林间趣，闲寻菊本移。",
      "人家深竹里，枫叶夕阳时。",
      "汲井浇畦润，将锄下手迟。",
      "护丛愁蕊损，带土怕根知。",
      "每被归樵问，深怜冷蝶随。",
      "寒香生径术，幽事补湾埼。",
      "斗柄西北落，雁声霜露垂。",
      "徘徊绕丛畔，自笑可能痴。"
    ]
  },
  {
    "id": "c16655dfc3488abb6bc41dc03f0ad72b",
    "title": "皮氏逸亭",
    "authorName": "何中",
    "authorId": "c16655dfc3488abb0ce2ffd228e209b6",
    "dynasty": "元",
    "content": [
      "地僻藏吾逸，随宜托数椽。",
      "池新何许水？",
      "枫寿不知年。",
      "竹让前林月，花归隔浦天。",
      "彩鳞孤镜照，幽哢四窗圆。",
      "曲几清时里，闲心太古前。",
      "入因添晓起，出每及宵眠。",
      "句得思仙寄，棋高许客传。",
      "乾坤馀蠹简，勋业老觥船。",
      "智有过荣计，先求胜祖鞭。",
      "太章短东极，夸父恨虞渊。",
      "世共称工者，吾知付莞然。",
      "他时耆旧传，应指某公贤。"
    ]
  },
  {
    "id": "c16655dfc3488abb2dcf62ec0e4cd4ef",
    "title": "别谢提刑",
    "authorName": "何中",
    "authorId": "c16655dfc3488abb0ce2ffd228e209b6",
    "dynasty": "元",
    "content": [
      "峨峨楼观地，寂寂风雨墟。",
      "可怜零落身，万里投修涂。",
      "窅窕千蛾眉，已奉他人娱。",
      "主恩天罔极，苟生岂良图。",
      "行行重行行，善保千金躯。",
      "别怀不敢诉，顾步复踟蹰。"
    ]
  },
  {
    "id": "c16655dfc3488abbd2d0f07efe717479",
    "title": "安上人兰若",
    "authorName": "何中",
    "authorId": "c16655dfc3488abb0ce2ffd228e209b6",
    "dynasty": "元",
    "content": [
      "独寻小兰若，积翠森松筠。",
      "禽声悟禅家，幽花吐清芬。",
      "晴日水光合，时飞野鸭群。",
      "娟娟前山秀，适来何处云。",
      "清心欣有得，澹焉失腥氛。",
      "道人煮春茗，离坐与晤言。",
      "亦忘此境邃，两耳天乐闻。",
      "何当脱世网，于焉穷朝曛。"
    ]
  },
  {
    "id": "c16655dfc3488abb80d565d4326a0551",
    "title": "穆山山中",
    "authorName": "何中",
    "authorId": "c16655dfc3488abb0ce2ffd228e209b6",
    "dynasty": "元",
    "content": [
      "江南有丘壑，我生良独闲。",
      "秋风二三友，朅来游兹山。",
      "山深不见寺，但见飞泉寒。",
      "蛇行两山挟，天风鸣佩环。",
      "青烟从何来，堕我前林端。",
      "未知有径否，钟磬犹未残。",
      "长歌万谷应，仰见数峰攒。",
      "纡馀缘涧入，侧步寒云关。",
      "豁然得空旷，聊复解破颜。",
      "殿静藓花润，松危鹤声乾。",
      "僧宝炯数珠，相我般礡观。",
      "大开双白眼，应接几青鬟。",
      "徘徊日已晚，人间行路难。",
      "猛虎蔽丛薄，潜蛟漱风湍。",
      "振衣出山去，大啸惊人寰。"
    ]
  },
  {
    "id": "c16655dfc3488abbec637f5a5eb3c806",
    "title": "菊二首",
    "authorName": "何中",
    "authorId": "c16655dfc3488abb0ce2ffd228e209b6",
    "dynasty": "元",
    "content": [
      "我耕不半亩，黄花列千丛。",
      "萧条变衰时，一夕万里风。",
      "立孤不作难，英英异风骨。",
      "君看墙东客，夜寒步霜月。"
    ]
  },
  {
    "id": "c16655dfc3488abbec637f5af1cfbef4",
    "title": "菊二首",
    "authorName": "何中",
    "authorId": "c16655dfc3488abb0ce2ffd228e209b6",
    "dynasty": "元",
    "content": [
      "菊花如幽人，梅花如烈士。",
      "同居冰雪中，标格不相似。",
      "道里阻荒寒，故人万里馀。",
      "菊枝傥可折，持以寄远书。"
    ]
  },
  {
    "id": "c16655dfc3488abbdfe975353398ca18",
    "title": "夜久",
    "authorName": "何中",
    "authorId": "c16655dfc3488abb0ce2ffd228e209b6",
    "dynasty": "元",
    "content": [
      "夜久□□步，蛛露空盈襟。",
      "萧条川气高，惨澹浦色侵。",
      "河横星渐转，露厚山将沈。",
      "鸣虫促繁响，飞萤乱寒阴。",
      "时物遂如此，恻怆抱寸心。",
      "天将落月去，何当复东临。",
      "乾坤入冥汉，众窍酣哀音。",
      "欲令万梦觉，谁忧独难任。",
      "商歌浩忘疲，俯仰情逾深。",
      "忽闻鸡声起，左右风满林。"
    ]
  },
  {
    "id": "c16655dfc3488abb89b17d1e53de220d",
    "title": "读史三首",
    "authorName": "何中",
    "authorId": "c16655dfc3488abb0ce2ffd228e209b6",
    "dynasty": "元",
    "content": [
      "桓桓韩将军，当年谁寄目。岂无漂母食，亦有胯下辱。",
      "雄剑一朝飞，举手拾秦鹿。风雷走倏烁，乾坤困驰逐。",
      "荥阳广武间，楚汉寄我足。王业四百年，尺封屡翻覆。",
      "赏厚岂势摇，功成乃身戮。所贵英雄人，岂甘草中伏。",
      "谁为后来者？感此空碌碌。举头见青天，天边有鸿鹄。"
    ]
  },
  {
    "id": "c16655dfc3488abb89b17d1e7e9506d4",
    "title": "读史三首",
    "authorName": "何中",
    "authorId": "c16655dfc3488abb0ce2ffd228e209b6",
    "dynasty": "元",
    "content": [
      "嬴法四海热，震荡昏三光。",
      "云飞大风起，赤子沐清凉。",
      "当时周旋人，一瞰罹身殃。",
      "悠悠赤松子，不识为何祥。",
      "千年有崔浩，前修持自彰。",
      "岂知愧所事，乃是元家王。",
      "恐非凤衔图，但见雁求梁。",
      "伊尔山中人，勿弃兰蕙芳。"
    ]
  },
  {
    "id": "c16655dfc3488abb89b17d1efc4f128f",
    "title": "读史三首",
    "authorName": "何中",
    "authorId": "c16655dfc3488abb0ce2ffd228e209b6",
    "dynasty": "元",
    "content": [
      "鼎移炎德烬，南阳尚躬耕。胸中经济事，感我三顾诚。",
      "保蜀非王基，何似田一成。顾岂志功名，乃欲表忠精。",
      "煌煌汉家业，草木岂无情。谁知邺中儿，元是汉人生。",
      "运去身或移，事往恨难平。悠悠《梁父吟》，终古有馀声。"
    ]
  },
  {
    "id": "c16655dfc3488abbe787609e331273fa",
    "title": "偶书",
    "authorName": "何中",
    "authorId": "c16655dfc3488abb0ce2ffd228e209b6",
    "dynasty": "元",
    "content": [
      "桐寒叶落风，菊净花开雨。",
      "掩映半畦秋，好竹三四五。",
      "对此憔悴人，忽笑不复语。"
    ]
  },
  {
    "id": "c16655dfc3488abb5fcf44302de5bfcc",
    "title": "杂述二首",
    "authorName": "何中",
    "authorId": "c16655dfc3488abb0ce2ffd228e209b6",
    "dynasty": "元",
    "content": [
      "天龙地用马，健顺理亦宜。",
      "谁于其两间，赤手握阴机。",
      "东门一长啸，四海皆惊迷。",
      "向来种桃人，此去当何之。",
      "悠悠黄唐远，来者邈难期。",
      "龙逝白云征，马轻九坂驰。",
      "行行马上郎，万里长风吹。",
      "不见长江边，折尽杨柳枝。"
    ]
  },
  {
    "id": "c16655dfc3488abb5fcf4430aa89d2b4",
    "title": "杂述二首",
    "authorName": "何中",
    "authorId": "c16655dfc3488abb0ce2ffd228e209b6",
    "dynasty": "元",
    "content": [
      "萧萧白杨风，依依吹井烟。",
      "旷哉上下宇，逝者不待年。",
      "彼陇亦何祥，一日几新阡。",
      "谁招皋某复，递哭送九泉。",
      "高楼当西日，落花满寒川。",
      "流浪旷劫间，彭殇俱可怜。",
      "汉陵春萧瑟，回首尚变迁。",
      "万古一起灭，此意何茫然。"
    ]
  },
  {
    "id": "c16655dfc3488abb85907b6f45788eee",
    "title": "掩卷",
    "authorName": "何中",
    "authorId": "c16655dfc3488abb0ce2ffd228e209b6",
    "dynasty": "元",
    "content": [
      "掩卷如郁郁，郁郁亦何似。",
      "野人每多忧，不悟本无事。",
      "仰观千载前，去者极所诣。",
      "俯期千载后，来者邈难至。",
      "惟我于其间，欲策无名骥。",
      "出门万里远，寸挽何能至。",
      "山空白云合，日黑野风驶。",
      "独默已如喑，闲送飞鸦坠。"
    ]
  },
  {
    "id": "c16655dfc3488abb420f81237c04e979",
    "title": "读晋史九首",
    "authorName": "何中",
    "authorId": "c16655dfc3488abb0ce2ffd228e209b6",
    "dynasty": "元",
    "content": [
      "林疏暑风剧，窗户殊未凉。",
      "悠然倦不力，吾我已俱忘。",
      "眼醒见周秦，眼醉游轩黄。",
      "日月山外过，兴废枕中藏。",
      "振衣起长啸，六合何轩昂。",
      "斯人纵高视，旁皇复旁皇。",
      "于焉读晋史，感激系中肠。",
      "言言不能已，自笑已如狂。"
    ]
  },
  {
    "id": "c16655dfc3488abb420f8123543d1da8",
    "title": "读晋史九首",
    "authorName": "何中",
    "authorId": "c16655dfc3488abb0ce2ffd228e209b6",
    "dynasty": "元",
    "content": [
      "哀荣无尽变，俯仰还自推。",
      "陈留既作宾，何如山阳时。",
      "中都血流杵，江左中兴基。",
      "不待卯金刀，嬴彊吕已移。",
      "天道巧相复，人理固易知。",
      "巢由遇高躅，今古无还期。"
    ]
  },
  {
    "id": "c16655dfc3488abb420f812317498e1c",
    "title": "读晋史九首",
    "authorName": "何中",
    "authorId": "c16655dfc3488abb0ce2ffd228e209b6",
    "dynasty": "元",
    "content": [
      "天地一虚器，所寄在斯人。",
      "人能主天地，岂不贵我身。",
      "嗟哉嵇阮辈，酒乡为隐沦。",
      "朝醉既及暮，暮醉还及晨。",
      "裸饮或称达，丧□乃名真。",
      "独善谅非计，况此国与民。",
      "被发祭伊川，岂不在诸臣。",
      "平阳有馀恨，千载同悲辛。"
    ]
  },
  {
    "id": "c16655dfc3488abb420f8123006a6008",
    "title": "读晋史九首",
    "authorName": "何中",
    "authorId": "c16655dfc3488abb0ce2ffd228e209b6",
    "dynasty": "元",
    "content": [
      "蛰龙卧沧渊，瑞凤栖蓬海。",
      "悠悠接舆歌，千古消光彩。",
      "出处酌其宜，勿为世所骇。",
      "预人家国事，此身固有在。",
      "嗣宗济世心，无为著达庄。",
      "叔夜明养生，东市援琴伤。",
      "一出与一处，徒能决籓墙。",
      "淳风竟不返，二子俱亡羊。",
      "汲郡苏门山，其人游何乡？",
      "我欲振奇翮，碧宇追翱翔。"
    ]
  },
  {
    "id": "c16655dfc3488abb420f8123f4cd0632",
    "title": "读晋史九首",
    "authorName": "何中",
    "authorId": "c16655dfc3488abb0ce2ffd228e209b6",
    "dynasty": "元",
    "content": [
      "高平释时论，鲁褒钱神篇。",
      "晋辙固难挽，犹胜谈虚玄。",
      "夷甫晚良悔，将死复何言。",
      "谁登平乘楼，尚能议诸贤。",
      "老庄异端学，冥合归自然。",
      "萧曹相业大，文景王道便。",
      "尊尚本非异，兴衰由此迁。",
      "信知浮论者，亡国有馀愆。"
    ]
  },
  {
    "id": "c16655dfc3488abb420f812387aa101e",
    "title": "读晋史九首",
    "authorName": "何中",
    "authorId": "c16655dfc3488abb0ce2ffd228e209b6",
    "dynasty": "元",
    "content": [
      "江左二百年，立国初何恃。",
      "中夜荒鸡鸣，天地皆英气。",
      "枕戈刘越石，击楫祖士稚。",
      "如此中原间，端能了公事。",
      "局促并豫州，奇功中道坠。",
      "呜呼二豪雄，本为宗社计。",
      "异类禽兽心，推议谅非意。",
      "石死固可哀，稚则吾何议。",
      "徒怀墟墓间，还念金行祀。",
      "谁令若思来，后代常歔欷。"
    ]
  },
  {
    "id": "c16655dfc3488abb420f812328bf6823",
    "title": "读晋史九首",
    "authorName": "何中",
    "authorId": "c16655dfc3488abb0ce2ffd228e209b6",
    "dynasty": "元",
    "content": [
      "两贤不相厄，王庾乃如斯。",
      "天步政多艰，此岂私愤时。",
      "东山谢安石，造次威凤仪。",
      "三贤抱宏器，继出相等夷。",
      "风流文雅尽，同惟世所推。",
      "但恨立朝间，典礼殊未施。",
      "玄谈竟浇俗，逆臣终乱阶。",
      "汤武肇王业，伊周垂纲维。",
      "桓景彰伯道，管晏横要规。",
      "古人不作远，所立百世师。",
      "奈何民具瞻，退食徒委蛇。",
      "卜世固天定，欲责当谁归？"
    ]
  },
  {
    "id": "c16655dfc3488abb420f81230d6145e8",
    "title": "读晋史九首",
    "authorName": "何中",
    "authorId": "c16655dfc3488abb0ce2ffd228e209b6",
    "dynasty": "元",
    "content": [
      "春风满南国，公子争为欢。",
      "锦绣少花艳，珊瑚耀日寒。",
      "美人佩兰麝，骢马驰雕鞍。",
      "酣歌金谷迥，笑舞凉台宽。",
      "一朝化为血，付与来世叹。",
      "人国亦如此，荣落朝夕看。",
      "悠悠劝进者，端似坠楼难。"
    ]
  },
  {
    "id": "c16655dfc3488abb420f8123f309361a",
    "title": "读晋史九首",
    "authorName": "何中",
    "authorId": "c16655dfc3488abb0ce2ffd228e209b6",
    "dynasty": "元",
    "content": [
      "填石□□□，胶杯谁能舟。",
      "我岂不知我，量力乃哲谋。",
      "有才比管葛，感奋为武侯。",
      "保身慕夷齐，静退渊明俦。",
      "物亦非所忌，名亦非所求。",
      "北窗羲皇上，东篱晋宋秋。",
      "零陵一杯酒，终古属斯愁。"
    ]
  },
  {
    "id": "c16655dfc3488abb0c721edeec020619",
    "title": "李千户至自南海分遗椰实戏赋",
    "authorName": "何中",
    "authorId": "c16655dfc3488abb0ce2ffd228e209b6",
    "dynasty": "元",
    "content": [
      "乱馀乏佳实，贱者犹贵之。",
      "招呼梨栗辈，已作席珍推。",
      "岂无仙人枣，无胫至山蹊。",
      "桓桓李将军，色映海峤奇。",
      "归马驼椰子，濩落魏瓠垂。",
      "徇华壳初剖，濯濯脍玉肥。",
      "来饷山中人，意重千金遗。",
      "香酽□石髓，味腴轻肉芝。",
      "尊前有南海，顿压众果卑。",
      "向当逋子龄，待亲曲江湄。",
      "啖此不知厌，亦与槟榔宜。",
      "既别十五年，犹有梦往时。",
      "故人忽相见，唤起三生悲。",
      "遇难心易快，感至情还移。",
      "百年能有此，再见安可期。",
      "子西忧蜜果，东坡叹荔支。",
      "虽云供贡劳，吾念君臣仪。",
      "安得白玉盘，登之白玉墀。",
      "万古还纲常，不令世愈衰。",
      "苍茫叫虞舜，魂绕天南维。",
      "梅花满庭净，香烟一帘迟。",
      "椰杯更自酌，聊欲捐余思。"
    ]
  },
  {
    "id": "c16655dfc3488abb69ece44aab31b6ba",
    "title": "游芙蓉山八首",
    "authorName": "何中",
    "authorId": "c16655dfc3488abb0ce2ffd228e209b6",
    "dynasty": "元",
    "content": [
      "十里五里石，一步一长嗟。",
      "行行山转高，悠悠日将斜。",
      "萦折抵深谷，直下十数家。",
      "来往自成村，桃柳映桑麻。",
      "崖杉老绛叶，石棕垂枯花。",
      "阴凝四时雪，阳燄一川霞。",
      "谁令余到此，幽意浩无涯。",
      "行将办畚锸，来此耕山畬。"
    ]
  },
  {
    "id": "c16655dfc3488abb69ece44a082f262c",
    "title": "游芙蓉山八首",
    "authorName": "何中",
    "authorId": "c16655dfc3488abb0ce2ffd228e209b6",
    "dynasty": "元",
    "content": [
      "岧岧青芙蓉，峻秀琢寒玉。",
      "危流千丈飞，铿鍧石相触。",
      "幽閟鱼龙宫，荒寒雾雨蓄。",
      "凄神不可留，前登散遐瞩。",
      "参差杂花动，香气泛深谷。",
      "日照丹霞开，万峰洗晴绿。",
      "同心有长镵，缓寻灵药斸。",
      "葛仙早见招，庶得从所欲。"
    ]
  },
  {
    "id": "c16655dfc3488abb69ece44aa34620ac",
    "title": "游芙蓉山八首",
    "authorName": "何中",
    "authorId": "c16655dfc3488abb0ce2ffd228e209b6",
    "dynasty": "元",
    "content": [
      "春风吹众树，春唤如鸣梭。",
      "平烟带远村，时闻樵者歌。",
      "田父有真乐，东皋牧群鹅。",
      "烟暖众草合，艳绿如流波。",
      "搔首负白日，欢然得婆娑。",
      "事立或福的，识深乃愁多。",
      "西家酒正熟，况此天气和。"
    ]
  },
  {
    "id": "c16655dfc3488abb69ece44acf73ba12",
    "title": "游芙蓉山八首",
    "authorName": "何中",
    "authorId": "c16655dfc3488abb0ce2ffd228e209b6",
    "dynasty": "元",
    "content": [
      "侧足上翠微，石磴八九折。",
      "开尽满厓花，坐来群香歇。",
      "游目尽远空，乱数碧簪列。",
      "草木颇葱茏，云兴复霞蔚。",
      "不知十日雨，还长几枝蕨。",
      "山中无事业，特用慰采撷。",
      "盈筐归路遥，忽见满山月。"
    ]
  },
  {
    "id": "c16655dfc3488abb69ece44a44d42a63",
    "title": "游芙蓉山八首",
    "authorName": "何中",
    "authorId": "c16655dfc3488abb0ce2ffd228e209b6",
    "dynasty": "元",
    "content": [
      "绿峰在头上，落月在脚下。",
      "点点烟鬟开，春晴真无价。",
      "红泉响哀玉，苍石饮渴马。",
      "林穷兰雪香，厓古萝衣挂。",
      "属闻绝壑底，松声更清洒。",
      "世远事难即，趣深月弥暇。",
      "谁知须臾间，白云已无罅。",
      "都失眼中奇，茫然独悲咤。"
    ]
  },
  {
    "id": "c16655dfc3488abb69ece44afe7d41f5",
    "title": "游芙蓉山八首",
    "authorName": "何中",
    "authorId": "c16655dfc3488abb0ce2ffd228e209b6",
    "dynasty": "元",
    "content": [
      "花开风自柔，谷深日无晖。",
      "高萝鸟声转，葱翠摇阴霏。",
      "孤娱有穷深，境异心不移。",
      "东峰虎长啸，西涧獐争啼。",
      "运往人理尽，物新古道违。",
      "欣然抱奇怀，白云遥相知。",
      "日夕意犹缅，信有忘归时。"
    ]
  },
  {
    "id": "c16655dfc3488abb69ece44af011d2b8",
    "title": "游芙蓉山八首",
    "authorName": "何中",
    "authorId": "c16655dfc3488abb0ce2ffd228e209b6",
    "dynasty": "元",
    "content": [
      "日日碧山去，香草生还蹋。",
      "幽禽识履声，间鸣故相狎。",
      "意行不知远，清啸得虚答。",
      "石上绿云生，岩下紫烟合。",
      "莫负今日晴，聊折山花插。"
    ]
  },
  {
    "id": "c16655dfc3488abb69ece44a4f980343",
    "title": "游芙蓉山八首",
    "authorName": "何中",
    "authorId": "c16655dfc3488abb0ce2ffd228e209b6",
    "dynasty": "元",
    "content": [
      "商山非远遐，胡为可避世。",
      "人间已帝秦，紫芝尚周味。",
      "看瓜有奇祸，纷纷谁能避。",
      "此翁良优游，乃为秦所置。",
      "独恨六籍尊，友爱陋儒累。",
      "傥使诚德人，罗者谁敢睨。",
      "萧散东陵侯，隐约济南士。",
      "清风百世存，庶激懦夫志。"
    ]
  },
  {
    "id": "c16655dfc3488abb9e093f359c438237",
    "title": "华盖山",
    "authorName": "何中",
    "authorId": "c16655dfc3488abb0ce2ffd228e209b6",
    "dynasty": "元",
    "content": [
      "三山立天半，苍翠横古今。",
      "断厓三万丈，花落紫烟深。",
      "路蟠一带危，上薄元气侵。",
      "乱霞导飞舄，闲云护行襟。",
      "风岩虎豹穴，泉壑蛟龙吟。",
      "川明散众色，空碧生清音。",
      "仰憩星河次，飞鸟下阶临。",
      "肃然刚风近，仙人抚瑶琴。",
      "立身如此高，人世宁不钦。",
      "苍茫万里色，浩荡一寸心。",
      "期为太清游，不独往山林。"
    ]
  },
  {
    "id": "c16655dfc3488abb8f38100c2cb43c4c",
    "title": "春日书怀二首",
    "authorName": "何中",
    "authorId": "c16655dfc3488abb0ce2ffd228e209b6",
    "dynasty": "元",
    "content": [
      "墙东绿阴好，稍觉朝日迟。",
      "人间事轮囷，我枕聊复攲。",
      "开扉览晓色，万端集两眉。",
      "风狂忽倒人，迎立爱其吹。",
      "掠我径西去，花影□逶迤。",
      "微吟视青天，一笑聊自持。",
      "相如不妨慢，长康政须痴。"
    ]
  },
  {
    "id": "c16655dfc3488abb8f38100c74f1fd02",
    "title": "春日书怀二首",
    "authorName": "何中",
    "authorId": "c16655dfc3488abb0ce2ffd228e209b6",
    "dynasty": "元",
    "content": [
      "蛙声池上起，竹声窗外传。",
      "吹万不可息，聒我春昼眠。",
      "林外固多累，林间复多喧。",
      "誓欲蹑太清，冥冥不得前。",
      "□我一寸心，焚香小窗边。",
      "以我无尽目，送此有尽烟。"
    ]
  },
  {
    "id": "c16655dfc3488abb90863846a6b6a4e2",
    "title": "松野即事罗氏园林",
    "authorName": "何中",
    "authorId": "c16655dfc3488abb0ce2ffd228e209b6",
    "dynasty": "元",
    "content": [
      "娱心仗老筇，细数诸峰影。",
      "微烟过前树，澹日有半岭。",
      "幽鸟识归宿，遑恤云路永。",
      "冥鸿各有见，日边半行整。",
      "出处无定期，是非谅难省。",
      "归休忽已夜，夜月变光景。"
    ]
  },
  {
    "id": "c16655dfc3488abbc68ef62350cb22ef",
    "title": "岁晚咏怀三首",
    "authorName": "何中",
    "authorId": "c16655dfc3488abb0ce2ffd228e209b6",
    "dynasty": "元",
    "content": [
      "阴风入空林，玄云幂平野。",
      "薄帷负閟寒，飞雪鸣古瓦。",
      "抱衾不成温，孤怀浩难写。",
      "荒荒豺虎区，三殇无遗者。",
      "王风不列国，安得犹存雅。",
      "黄竹声久沈，伤来泪盈把。"
    ]
  },
  {
    "id": "c16655dfc3488abbc68ef623de845210",
    "title": "岁晚咏怀三首",
    "authorName": "何中",
    "authorId": "c16655dfc3488abb0ce2ffd228e209b6",
    "dynasty": "元",
    "content": [
      "前檐立闲夜，园中珍木长。",
      "雪云正澄澈，霜飙复飘扬。",
      "众星凭幽闇，各出争耀芒。",
      "东方起圆月，失此万点忙。",
      "不有照烛功，何以尊其光。",
      "安得骑蟾蜍，偃息桂树傍。"
    ]
  },
  {
    "id": "c16655dfc3488abbc68ef6238493380a",
    "title": "岁晚咏怀三首",
    "authorName": "何中",
    "authorId": "c16655dfc3488abb0ce2ffd228e209b6",
    "dynasty": "元",
    "content": [
      "门扃幽树声，窗销群峰影。",
      "寒气迎遥夜，华星在西岭。",
      "秋虫无馀声，时雁有新警。",
      "天机自消长，冥参得深省。",
      "名衢万里辙，理海载孤艇。",
      "力弱昧前驰，心彊溯真境。",
      "即俗幸无能，澹然聊自领。"
    ]
  },
  {
    "id": "c16655dfc3488abb267f18601efe1cff",
    "title": "远离别",
    "authorName": "何中",
    "authorId": "c16655dfc3488abb0ce2ffd228e209b6",
    "dynasty": "元",
    "content": [
      "空村落叶乱，旷野飞云迟。",
      "抽尽园客茧，难比妾相思。",
      "自从出门来，足茧拆兆龟。",
      "夜宿茅篁杂，晓行霜露凄。",
      "仰举千重岑，俯涉百渡溪。",
      "骨肉无一在，亲戚知为谁？",
      "群刀血模糊，杀人相娱嬉。",
      "有声不敢吐，有泪不敢垂。",
      "妾魂久已逝，妾身终何之。",
      "行行忽遇兵，扰扰贪获资。",
      "力战岂不胜，何以救蒸黎。",
      "乡兵又掳妾，无异在贼时。",
      "朝汲风激面，暮春日皴肌。",
      "妾无使令者，远胜妾在兹。",
      "寄言北去鸟，妾死君得知。",
      "自从结昏姻，得备奉盥匜。",
      "幸甚终所托，可保黄发期。",
      "苟死又何戚，有此生别离。",
      "自尽亦非难，冀君赎妾归。",
      "君心宁绝妾，望君君来斯。",
      "又恐多险艰，为妾使君危。",
      "怫郁一寸心，撩乱百结丝。",
      "牵牛与织女，乘隔始不疑。",
      "昨夜梦到家，银烛照华榱。",
      "梦觉恍见君，回回日如迷。",
      "果如两龙剑，长怀相望悲。",
      "人人傥如妾，何以生世为。"
    ]
  },
  {
    "id": "c16655dfc3488abb27a13fee17bee036",
    "title": "由书堂寺入芙蓉之麓五代时有胡先生隐居其地寺故名云今碑不书有游生者写华严经留寺清整可观生宁宗时人",
    "authorName": "何中",
    "authorId": "c16655dfc3488abb0ce2ffd228e209b6",
    "dynasty": "元",
    "content": [
      "雨歇入幽麓，朝气笼澹晴。夷涂何所虑，乃此沿流行。",
      "夭矫玉虬飞，惊波□天明。急播万珠络，递应千雷轰。",
      "忽激群鹭跃，徐肆游丝萦。曲曲揭清浅，盘盘度崚嶒。",
      "明生一掬绿，幽閟两林清。胡为夥生聚，却羡非世嬴。",
      "苍烟出磬响，深谷藏经声。闲过小兰若，茶香满前楹。",
      "谁写天竺书？秋雁点寒汀。盛代安可及，隅谷有精能。",
      "尝闻昔五季，胡君亦豪英。读书向此地，讵冀千载名。",
      "俗士轻高人，不著石丽牲。空令绕竹泉，长作琅琅鸣。",
      "寸心持馀感，出门陟寒青。驳石当目隙，高下拥精灵。",
      "朋聚鸟□伏，孤兀苍虎狞。左峰覆欲压，右厓危将倾。",
      "乾坤有此险，始□性命轻。前迈忽自哂，天定亦何惊。",
      "万杉列云际，浓澹因云成。佳棕交翠竹，茅屋矗相凭。",
      "向来看尽意，尽向眼中生。老翁理泉窦，东菑秧事兴。",
      "隃谓乐如此，翁颦诉其情。历述先朝美，言罢泪纵横。",
      "方余起醲羡，属闻意冥冥。古来多隐者，全身一何精。",
      "将非智不及，亦岂福难胜。不然幽胜地，自可饱芝苓。",
      "放麑心不忍，力极还小停。歌吟杂悲乐，写之苍石屏。",
      "他年有知者，此语良足徵。"
    ]
  },
  {
    "id": "c16655dfc3488abb0cfc62f54f07529f",
    "title": "黄塘渡",
    "authorName": "何中",
    "authorId": "c16655dfc3488abb0ce2ffd228e209b6",
    "dynasty": "元",
    "content": [
      "早闻东吴路，今识黄塘滩。",
      "聊乘舴艋过，一篙济艰难。",
      "绿秧映屋秀，古木垂村寒。",
      "旷野何所尊，乱跃千平峦。",
      "回眺寒烟外，浮屠乃上千。",
      "乾坤我来迟，促促宁遑安。",
      "遥谢山中人，合眼无悲欢。"
    ]
  },
  {
    "id": "c16655dfc3488abb9de343927fe13fb0",
    "title": "秋日山行杂兴三首",
    "authorName": "何中",
    "authorId": "c16655dfc3488abb0ce2ffd228e209b6",
    "dynasty": "元",
    "content": [
      "独往非避俗，散怀聊寻芳。",
      "流风澹翠麓，理策秋路长。",
      "苍石含幽色，樛木落寒香。",
      "一片太古云，化为孤凤翔。",
      "忽然归紫霄，荡漾不可望。",
      "浩歌向夕霁，敢事接舆狂。"
    ]
  },
  {
    "id": "c16655dfc3488abb9de34392bb1a4098",
    "title": "秋日山行杂兴三首",
    "authorName": "何中",
    "authorId": "c16655dfc3488abb0ce2ffd228e209b6",
    "dynasty": "元",
    "content": [
      "山回杉熛清，厓倾花雨下。",
      "讵知吾道非，偶然适旷野。",
      "磊落万陨星，赴流饮奔马。",
      "风微叶时落，磴寒雪自洒。",
      "孤松萦萝转，幽峰抱岚灺。",
      "景晦良遇稀，心异真赏寡。",
      "举手谢时人，岩阴栖古瓦。"
    ]
  },
  {
    "id": "c16655dfc3488abb9de3439200a79325",
    "title": "秋日山行杂兴三首",
    "authorName": "何中",
    "authorId": "c16655dfc3488abb0ce2ffd228e209b6",
    "dynasty": "元",
    "content": [
      "晚山菡萏开，浓秀映秋碧。",
      "长风泻万里，寒花落石壁。",
      "云气静欲消，霞光乱相射。",
      "缥缈浮丘翁，素手垂鹤翼。",
      "笑看蓬莱波，与世共陈迹。",
      "天地无恒春，群儿倚少色。",
      "功名犹自误，口体乃相贼。",
      "安知骨为尘，不得同瓦砾。"
    ]
  },
  {
    "id": "c16655dfc3488abb6cfa9de5f8262adb",
    "title": "宿十里村",
    "authorName": "何中",
    "authorId": "c16655dfc3488abb0ce2ffd228e209b6",
    "dynasty": "元",
    "content": [
      "朝出顺承门，暮宿十里村。",
      "臂鹰猎骑归，积雪明郊原。",
      "居人喜客来，汲井邻墙温。",
      "羹汤稍暖热，饼饵亦烧燔。",
      "此夕羁旅意，深知路人恩。",
      "重林隐城堞，昉此劳心魂。"
    ]
  },
  {
    "id": "c16655dfc3488abbe45c649749b2d1ff",
    "title": "涿州道间雪霁",
    "authorName": "何中",
    "authorId": "c16655dfc3488abb0ce2ffd228e209b6",
    "dynasty": "元",
    "content": [
      "昨日饭良乡，今失涿州城。",
      "此路有终去，安能缓车声。",
      "平野散寒景，流辉起浮英。",
      "蒙烘远树密，落削僵柳明。",
      "獝律共鸦牧，团瓢忽鸡鸣。",
      "殊方雪初霁，余抱孤赏情。",
      "胡尔同车人，苦云路难行。"
    ]
  },
  {
    "id": "c16655dfc3488abb6afb54ba6ee03c70",
    "title": "河间晓行",
    "authorName": "何中",
    "authorId": "c16655dfc3488abb0ce2ffd228e209b6",
    "dynasty": "元",
    "content": [
      "归人心久归，车夫苦相促。",
      "衣裳急披揽，衾毯自装束。",
      "寒深肌骨痛，夜久情怀独。",
      "万里多往还，他人媚僮仆。",
      "霜枝叫羸雀，雪径过山鹿。",
      "望野欣海霞，辨烟识村屋。",
      "饥寻麦粉粗，到夕当得粥。",
      "南中好男儿，闬廛绝行躅。",
      "河间猴子多，毋烦记生熟。"
    ]
  },
  {
    "id": "c16655dfc3488abb0748641550134db4",
    "title": "淮安道中",
    "authorName": "何中",
    "authorId": "c16655dfc3488abb0ce2ffd228e209b6",
    "dynasty": "元",
    "content": [
      "声钟起前林，悠悠向南客。",
      "天垂大野高，月澹行路白。",
      "鸡犬淮上村，云霞海边色。",
      "旧时塞垣地，来往人驰驿。"
    ]
  },
  {
    "id": "c16655dfc3488abb1996fdaf9da44349",
    "title": "得风自施团一日至梅根",
    "authorName": "何中",
    "authorId": "c16655dfc3488abb0ce2ffd228e209b6",
    "dynasty": "元",
    "content": [
      "溯游缩程期，景气异昏旦。",
      "波声船头响，旗尾樯竿转。",
      "施团方入望，忽过繁昌县。",
      "雄吹彻奫冥，阴色形怪变。",
      "凌虚彍超轶，坤六酣龙战。",
      "几日西南风，去帆眼中羡。",
      "苍苍水云乡，九华今不见。"
    ]
  },
  {
    "id": "c16655dfc3488abb03475d7b6710be60",
    "title": "南浦旅怀",
    "authorName": "何中",
    "authorId": "c16655dfc3488abb0ce2ffd228e209b6",
    "dynasty": "元",
    "content": [
      "乡近岁已阑，犹为候风客。",
      "落霙盖篷深，三日不知息。",
      "浦树分城烟，水明远沙色。",
      "满筐红竹枝，渡人隔村夕。",
      "久滞妻孥望，孤还友朋惜。",
      "音形两暌离，情生自难抑。"
    ]
  },
  {
    "id": "c16655dfc3488abb421fa56d96c2384c",
    "title": "朱方偶作",
    "authorName": "何中",
    "authorId": "c16655dfc3488abb0ce2ffd228e209b6",
    "dynasty": "元",
    "content": [
      "雪馀春水生，日上暖云泮。",
      "杳霭松林中，柴扉起樵爨。",
      "新妆携童稚，邻曲欣年换。",
      "坎坎村鼓鸣，沙头酒声乱。",
      "江西田家乐，丰岁尤盛观。",
      "山市溪桥春，还多看灯伴。"
    ]
  },
  {
    "id": "c16655dfc3488abb6944308035aedd79",
    "title": "访程汉翁不遇赋寄",
    "authorName": "何中",
    "authorId": "c16655dfc3488abb0ce2ffd228e209b6",
    "dynasty": "元",
    "content": [
      "高躅洽冥栖，钝资得暌阻。",
      "逢人问来期，指日往城府。",
      "俄闻幽軨至，迎候急江浒。",
      "沙柳归流风，阴虹割飞雨。",
      "还同骑马客，寻竹叩深户。",
      "多蕴喜顿倾，失觏还茹苦。",
      "度鸟遗还声，缄情促归武。",
      "怊怅新城云，秋山事晴妩。",
      "幸因揭阳侯，日日闲玄悟。"
    ]
  },
  {
    "id": "c16655dfc3488abb59f69999a41659a0",
    "title": "暮行城东怀程汉翁因寄",
    "authorName": "何中",
    "authorId": "c16655dfc3488abb0ce2ffd228e209b6",
    "dynasty": "元",
    "content": [
      "倚郛起遥悲，日下沧波阔。",
      "何处是新城，层峰翰飞灭。",
      "始反今悔悟，沈想还成结。",
      "百里诡称遥，长年忍为别。",
      "回风归山霞，道景发沙月。",
      "独殷今夕情，凄迷转城阙。"
    ]
  },
  {
    "id": "c16655dfc3488abb3d3b2180424d4740",
    "title": "丹霞洞天",
    "authorName": "何中",
    "authorId": "c16655dfc3488abb0ce2ffd228e209b6",
    "dynasty": "元",
    "content": [
      "飞舄落丹霞，苍然洞天划。草木皆异香，烟雰有灵色。",
      "寒苔洁宜坐，幽水甘可涤。樵子指峰赏，野翁教药摘。",
      "琳宫积筠阴，虑消景难昃。道人供仙名，亹亹古所历。",
      "唐王悬旧照，唐帖式遗墨。使年知几何？山前事多易。",
      "稽首浮丘翁，归欤紫玄宅。"
    ]
  },
  {
    "id": "c16655dfc3488abbd7efb91d21ffa838",
    "title": "照武西塔山报恩寺",
    "authorName": "何中",
    "authorId": "c16655dfc3488abb0ce2ffd228e209b6",
    "dynasty": "元",
    "content": [
      "山椒敞禅扃，幽欣失微倦。",
      "密林稍深沈，新笋亦葱茜。",
      "磴折迎空香，台虚得清啭。",
      "芸芸趋前尘，往往遗胜践。",
      "始知佛力弘，能使地灵见。",
      "市声俯一席，山色照三面。",
      "郡小览易穷，兴高赏难遍。",
      "微生谅何缘，周流散遐眷。"
    ]
  },
  {
    "id": "c16655dfc3488abbf13b986dafabddf5",
    "title": "三仙谣",
    "authorName": "何中",
    "authorId": "c16655dfc3488abb0ce2ffd228e209b6",
    "dynasty": "元",
    "content": [
      "红纱笼玉香，金翠绣鸳小。",
      "鹤顶压青丝，斜戴花枝袅。",
      "何方马上郎，下马佯惊悄。",
      "罗扇掩微颊，答语相萦缭。",
      "郎有千金重，妾惜容华少。",
      "怕不称郎心，看郎几曾老。"
    ]
  },
  {
    "id": "c16655dfc3488abb98173387ff8fab47",
    "title": "苦热得雨",
    "authorName": "何中",
    "authorId": "c16655dfc3488abb0ce2ffd228e209b6",
    "dynasty": "元",
    "content": [
      "炎德王瓯骆，羁羸负天刑。",
      "不为冰谷留，乃使热阪经。",
      "几席集蝇蚋，舆台乱猱鼪。",
      "居烦易激疾，习静难遗形。",
      "每倚高阁立，但爱方山青。",
      "林端动虚籁，殿角摇飞霆。",
      "雨影袭虹气，土香杂龙腥。",
      "翛翛改神虑，肃肃宾仙灵。",
      "散襟澹幽伫，稻花如雪馨。"
    ]
  },
  {
    "id": "c16655dfc3488abb631e9b30c6f96bee",
    "title": "九日",
    "authorName": "何中",
    "authorId": "c16655dfc3488abb0ce2ffd228e209b6",
    "dynasty": "元",
    "content": [
      "嘱耳喧令序，虚旻景清温。",
      "久生理难期，阳德圣所尊。",
      "菊篱黄未坼，萸枝绿初繁。",
      "幽嵎寡芳物，离索谁相存。",
      "白日照杯酒，壶山落秋痕。",
      "高歌行太清，海翳开浑浑。",
      "倚伏祥视履，登高倦跻攀。",
      "化机何由息，悠哉委乾坤。"
    ]
  },
  {
    "id": "c16655dfc3488abb5ae564b5e3c8de5d",
    "title": "壶山绝顶望海",
    "authorName": "何中",
    "authorId": "c16655dfc3488abb0ce2ffd228e209b6",
    "dynasty": "元",
    "content": [
      "萦磴入苍霭，断厓倚晴暾。",
      "天飙荡□驶，城气回瞩昏。",
      "磐石偃危椒，谷王浩无垠。",
      "鸣交群龙战，舶点微鸥翻。",
      "浮云岌云朵，悬霄浴霞根。",
      "空溶东南突，䢔□日月门。",
      "指数十洲翳，招呼九仙存。",
      "余怀已瀁瀁，前境方浑浑。",
      "乘槎寄虚感，微迹犹当论。"
    ]
  },
  {
    "id": "c16655dfc3488abb1ebedc3b5a023f5a",
    "title": "登九仙山",
    "authorName": "何中",
    "authorId": "c16655dfc3488abb0ce2ffd228e209b6",
    "dynasty": "元",
    "content": [
      "吾宗九仙人，鍊药此山上。渺渺嘉遁心，□烟一相访。",
      "海门葱茏外，山气嵽嵲状。侧目明远潮，归遐委孤嶂。",
      "尘缘误良契，仙事敦夙尚。何处乘鲤归？微风起清漾。"
    ]
  },
  {
    "id": "c16655dfc3488abb867e383354489ace",
    "title": "乌石山天王寺",
    "authorName": "何中",
    "authorId": "c16655dfc3488abb0ce2ffd228e209b6",
    "dynasty": "元",
    "content": [
      "天王小精庐，山角临城闉。",
      "古称藩服雄，毕境环相陈。",
      "塔影六七枝，瓦缝千万鳞。",
      "烟明南台树，潮壮方山津。",
      "老僧肯前揖，似余异人人。",
      "指点壁间画，修庑行逡巡。",
      "观音大自在，维摩妙悲颦。",
      "苍然古木阴，寒山砦可亲。",
      "版扉几尊者，一一皆风神。",
      "老僧太息言，劫馀偶遗珍。",
      "从今几年算，此壁终成尘。",
      "余笑谓老僧，子意亦良勤。",
      "适见俄已失，当悟无还真。"
    ]
  },
  {
    "id": "c16655dfc3488abbc508a27f6738a4a0",
    "title": "黄溪口看白水",
    "authorName": "何中",
    "authorId": "c16655dfc3488abb0ce2ffd228e209b6",
    "dynasty": "元",
    "content": [
      "黄溪且缓程，白水方迎赏。",
      "石扇千馀仞，雪源数百丈。",
      "幽光照天动，寒气发地爽。",
      "松杉含清英，猿鸟玩奇响。",
      "仰视葱蔚中，当得一席敞。",
      "移家结香茅，把书寄泉上。"
    ]
  },
  {
    "id": "c16655dfc3488abb7ca5c4f2e39f6d9c",
    "title": "访贡仲章舟行阻风",
    "authorName": "何中",
    "authorId": "c16655dfc3488abb0ce2ffd228e209b6",
    "dynasty": "元",
    "content": [
      "今旦始自信，余坐非数奇。",
      "怀人发清兴，欲雪成良时。",
      "波响双橹涩，滩宽众帆驰。",
      "危槎立小渡，残竹悬断旗。",
      "指浦见鸦合，转篷惜峰移。",
      "深烟曲江磬，微雨三洲炊。",
      "寂阒有馀适，蒙鸿无定姿。",
      "余宁不可奈，久与西山期。"
    ]
  },
  {
    "id": "c16655dfc3488abb8f344df843de16d0",
    "title": "早起",
    "authorName": "何中",
    "authorId": "c16655dfc3488abb0ce2ffd228e209b6",
    "dynasty": "元",
    "content": [
      "觉来日已升，花梢众禽语。",
      "何许白浮萍，池间散还聚。",
      "起见梅已空，夜来几更雨。",
      "鱼行春到水，草暖香在露。",
      "溪上人语諠，樵薪满沙路。"
    ]
  },
  {
    "id": "c16655dfc3488abbfbd1e88944da25ac",
    "title": "抚州魏坛观",
    "authorName": "何中",
    "authorId": "c16655dfc3488abb0ce2ffd228e209b6",
    "dynasty": "元",
    "content": [
      "何年女仙坛，百步远城堞。",
      "树色随春新，飞花袭枯叶。",
      "廊虚苔绿重，帘静药香浃。",
      "主人勉逢迎，小憩薄名呷。",
      "却读鲁公碑，仙事公素惬。",
      "是时中兴颂，笔力泰华压。",
      "此书最为小，劲气亦嶪嶪。",
      "大节照古今，片石即光烨。",
      "人生果何为，草草度尘劫。",
      "挥手谢坛扉，天长碧云叠。"
    ]
  },
  {
    "id": "c16655dfc3488abb2ba6c4cb09afb014",
    "title": "洪都灵应观榜云径",
    "authorName": "何中",
    "authorId": "c16655dfc3488abb0ce2ffd228e209b6",
    "dynasty": "元",
    "content": [
      "厌烦取萧闲，随意入云径。",
      "上堂敲响板，山童质辞令。",
      "地寂室生凉，体畅心逾静。",
      "出门看木阴，佳鸣发清听。",
      "风光匀可爱，水色艳相映。",
      "真契成自怡，归路得新咏。",
      "城市今滞留，将无失幽性。"
    ]
  },
  {
    "id": "c16655dfc3488abb316d315162ff0b86",
    "title": "新淦太平山",
    "authorName": "何中",
    "authorId": "c16655dfc3488abb0ce2ffd228e209b6",
    "dynasty": "元",
    "content": [
      "纵观不知远，言登太平山。",
      "诸峰卷秋雨，日射风霏间。",
      "悬磴折古石，侧溪倒危潺。",
      "金灯如丹红，异卉相斓斑。",
      "忽怅经丘绝，俄欣寻壑间。",
      "筠阴聚森爽，樵人指幽关。",
      "声钟出晻霭，演梵作孱颜。",
      "静者足吾契，语莹冰珊珊。",
      "厓东野月上，露华膏夜鬟。",
      "松杉炯玲珑，流飙过瑶环。",
      "既静有馀听，焉知趺坐顽。",
      "偶然在尘表，非能悟无还。"
    ]
  },
  {
    "id": "c16655dfc3488abbf8c357977f732254",
    "title": "崇仁钟山寺",
    "authorName": "何中",
    "authorId": "c16655dfc3488abb0ce2ffd228e209b6",
    "dynasty": "元",
    "content": [
      "方看望仙雪，仍访钟山泉。",
      "石限阨危溜，峡厓减青天。",
      "不知路深浅，但爱山苍圆。",
      "俄惊侈楼观，一礼黄金仙。",
      "衲僧喜客来，觞行续茶煎。",
      "仰视慈竹题，俯吟慈竹篇。",
      "前修凛高躅，滋久馀芳传。",
      "白日倚山转，倒晕千峰烟。",
      "悠悠思难极，且与樵风还。"
    ]
  },
  {
    "id": "c16655dfc3488abb361d05032745afd9",
    "title": "枥溪",
    "authorName": "何中",
    "authorId": "c16655dfc3488abb0ce2ffd228e209b6",
    "dynasty": "元",
    "content": [
      "林岭甚可爱，溪源无尽时。",
      "山花已乱发，烟暖东风迟。",
      "因与采樵者，坐谈树阴移。",
      "日斜自归缓，我兴非人知。"
    ]
  },
  {
    "id": "c16655dfc3488abbb3e3336775392e5a",
    "title": "河湖市岐山观与友人皮季武同游",
    "authorName": "何中",
    "authorId": "c16655dfc3488abb0ce2ffd228e209b6",
    "dynasty": "元",
    "content": [
      "旦旦望岐山，樛木森山椒。",
      "其下美清荫，仙真集萧寥。",
      "佳友谢尘虑，导余度飞桥。",
      "危潨溅跳雪，石磴藏灵飙。",
      "探邃裂凝阴，凭颠洞遐宵。",
      "寒苍贯晴紫，滉瀁峰壑摇。",
      "久无登临适，快此烦怯消。",
      "日驭谅难迅，人区亦非遥。",
      "迟迟敢迷复，亹亹同欢谣。"
    ]
  },
  {
    "id": "c16655dfc3488abbecd6d84171e51647",
    "title": "丰城疏山寺",
    "authorName": "何中",
    "authorId": "c16655dfc3488abb0ce2ffd228e209b6",
    "dynasty": "元",
    "content": [
      "天气良晏温，山原足游衍。",
      "石溪试初涉，衣裳费牵挽。",
      "油油风力舒，恍恍烟色远。",
      "指峰左右赏，爱草行坐软。",
      "情兴俱笑谈，造诣各深浅。",
      "望望苍寒中，禅关路犹缅。"
    ]
  },
  {
    "id": "c16655dfc3488abb4b4bd6b97f5a9eb1",
    "title": "樟树镇五公寺",
    "authorName": "何中",
    "authorId": "c16655dfc3488abb0ce2ffd228e209b6",
    "dynasty": "元",
    "content": [
      "久幽厌拘维，暂弛欣舒散。",
      "近关得禅扉，择步历苍藓。",
      "沈沈松阴重，滟滟水光远。",
      "残花起馀香，乳禽响新啭。",
      "虚廊清昼长，高僧坐谈简。",
      "学空素所昧，虑妄还自遣。",
      "移晷始知归，生烟满林晚。"
    ]
  },
  {
    "id": "c16655dfc3488abb736474dbb3e281c3",
    "title": "儒学提举司宴集",
    "authorName": "何中",
    "authorId": "c16655dfc3488abb0ce2ffd228e209b6",
    "dynasty": "元",
    "content": [
      "贱子久在野，低头事躬耕。",
      "堂堂贤宰辅，胡为知姓名。",
      "许辞庠序责，复假宾师称。",
      "仰既惭简书，俯仍愧舆评。",
      "公馆良宴会，文雅有馀清。",
      "粲粲珠玉质，嗈嗈鸾凤声。",
      "深意修绠汲，雄辩四筵惊。",
      "我衰但多感，一出宁非轻。",
      "白日照天碧，耿耿梅花明。",
      "城南有归路，西山能送迎。"
    ]
  },
  {
    "id": "c16655dfc3488abbdf74840dc133da75",
    "title": "除日文江书怀",
    "authorName": "何中",
    "authorId": "c16655dfc3488abb0ce2ffd228e209b6",
    "dynasty": "元",
    "content": [
      "驰外心久息，求安志惜违。",
      "江受风雪压，帆从波浪飞。",
      "眄彼东山云，妄行已足非。",
      "为谁饯残腊，荡漾不知归。",
      "沈沈州郭暝，黯黯烟火稀。",
      "流炊理多悟，孤暌情自微。"
    ]
  },
  {
    "id": "c16655dfc3488abb11d08b6671e3b5f7",
    "title": "汉宫春",
    "authorName": "何中",
    "authorId": "c16655dfc3488abb0ce2ffd228e209b6",
    "dynasty": "元",
    "content": [
      "君不见汉宫六六多佳丽，露花半染云裾翠。少翁招得夫人魂，孤鸾夜啼月波坠。",
      "赵家姊妹专风流，双蛾不识人生愁。芙蓉并蒂敧一朵，西风青鸟徒离忧。",
      "飞龙翩翩上天去，云幕椒房土花雨。堕腻埋胭恨未消，香魂尚寄寒茎舞。",
      "人间炎日焦众芳，肯随葵藿来倾阳。柔情幽怨透地脉，烟帏寂寞彊成妆。",
      "谁吹旧曲缘云切，寸寸婉婉应愁绝。绿罗几叠御赐衣，红绡半点守宫血。",
      "凄兮媚脸栖馀妍，遥忆羊车望幸年。至今一片巫山雨，化为飞烟空潸然。",
      "故家陵苑孤云外，绿树如云草如海。殷勤唯有虞美人，同向墙阴弄晴霭。"
    ]
  },
  {
    "id": "c16655dfc3488abb6b69f16b00f78ac3",
    "title": "用欧阳文忠公神清洞韵题维士鼎所藏米元晖神清洞图",
    "authorName": "何中",
    "authorId": "c16655dfc3488abb0ce2ffd228e209b6",
    "dynasty": "元",
    "content": [
      "元晖昔作西江客，夜飞墨花晓无迹。",
      "春风留此二百年，幸是山中至人识。",
      "有千黄金双白璧，鹅溪白茧才数尺。",
      "颍阳山高风露寒，几处高堂挂生色。"
    ]
  },
  {
    "id": "c16655dfc3488abbdb2a5dc95272abdb",
    "title": "中秋走笔",
    "authorName": "何中",
    "authorId": "c16655dfc3488abb0ce2ffd228e209b6",
    "dynasty": "元",
    "content": [
      "忽忽不知秋已中，起来望尽江之东。",
      "天风吹上一片月，万古有尽明无穷。",
      "自歌自酌自起舞，失喜堕在明光宫。",
      "须臾见云不见月，九州之外俱昏蒙。",
      "我狂绝叫天何聪，乾坤如此宁匆匆。",
      "江流冥冥上有枫，云边又叫南飞鸿。",
      "有酒且醉无酒可，有月不与无月同。",
      "丈夫意气见石裂，直欲扫裂云皆空。",
      "低徊一笑良自悟，事与变会谁其逢。",
      "仰看云月勿复道，西风落山人睡觉。"
    ]
  },
  {
    "id": "c16655dfc3488abb8371e2da79163f4d",
    "title": "春怨二首",
    "authorName": "何中",
    "authorId": "c16655dfc3488abb0ce2ffd228e209b6",
    "dynasty": "元",
    "content": [
      "洛人倾国赏牡丹，东家绣毂西家园。黄鹂紫燕新得意，柔云如酥花迷魂。",
      "游人寂寂归何处？花亦年年占风雨。江南却遇李龟年，苏州空感杨开府。",
      "谁吹玉笛断人肠，斜桥浅浅流水香。惟有千年老铜狄，看尽人间几夕阳。"
    ]
  },
  {
    "id": "c16655dfc3488abb8371e2da1de0c071",
    "title": "春怨二首",
    "authorName": "何中",
    "authorId": "c16655dfc3488abb0ce2ffd228e209b6",
    "dynasty": "元",
    "content": [
      "天女手剪五色云，鞭雷控电行青春。",
      "散作江南万锦绣，烛龙眩转空无尘。",
      "燕儿眼寒心更苦，吴娃情酣梦无据。",
      "依然锦绣化为云，却恨风来挟云去。",
      "十二楼边芳草多，知今鹦鹉听谁歌。",
      "千金买取新丰酒，地久天长耐乐何。"
    ]
  },
  {
    "id": "c16655dfc3488abbef555d0555b15fdd",
    "title": "塞野纵目",
    "authorName": "何中",
    "authorId": "c16655dfc3488abb0ce2ffd228e209b6",
    "dynasty": "元",
    "content": [
      "读书万卷不经济，懒境最佳工坐睡。手持绿玉信步行，穿破麦花到林际。",
      "萦回空谷含幽光，隐映深松发清吹。北风掠野牧者谁？牛影参差霜草悴。",
      "一牛闲卧意方安，童子何知鞭已至。回头一望尽天南，高下千峰洒浓翠。",
      "近村远浦合寒霏，落木平林归暮气。世工善画贵逼真，悠悠真境谁能契。",
      "古来文章亦如此，真处看来有深味。竞为幻语欲幻人，敢向人前辨醒醉。",
      "归来归来勿为留，幸有禽声媵予沸。"
    ]
  },
  {
    "id": "c16655dfc3488abbf403682d1ec78823",
    "title": "宿紫玄洞天",
    "authorName": "何中",
    "authorId": "c16655dfc3488abb0ce2ffd228e209b6",
    "dynasty": "元",
    "content": [
      "闲招双白鹤，驾我吹玉笙。去谒紫玄君，飞飞入青冥。",
      "石古天风吹不剥，银汉残波厓畔落。万年碧树春长花，花间弭节听天乐。",
      "戏拈北斗柄，细酌瑶露团。八面烟霞沧海曙，四垂星月碧天寒。",
      "珊珊晓佩人间去，万顷飞尘入挥麈。徜徉九县卖金丹，邂逅千秋人未度。"
    ]
  },
  {
    "id": "c16655dfc3488abb986c11ecb20e9da3",
    "title": "寄题疏山寺半闲禅房",
    "authorName": "何中",
    "authorId": "c16655dfc3488abb0ce2ffd228e209b6",
    "dynasty": "元",
    "content": [
      "往时沿溯盱毋川，李花阴阴曾系船。",
      "丰茸沙草取幽径，叩关一礼白云禅。",
      "千柱空廊绝人迹，苍苔乱点飞红妍。",
      "松香四袭翠滴雨，江影半侵明映烟。",
      "鹳鹤流声出岩谷，轻霏忽散风锵然。",
      "长哦欲写不能就，每寄清梦时周旋。",
      "秋风吹空客如仙，名山有记持相传。",
      "乃知昙花解重现，弹指一瞬五百年。",
      "经阁香台雪几春，戏成小果留人天。",
      "先师吾乡白云寺，卓锡尚令题榜鲜。",
      "半间之半可著我，呼童亟办青行缠。",
      "身前旧境馀一念，定许邻舍香茅编。"
    ]
  },
  {
    "id": "c16655dfc3488abbc129873b516d5b7e",
    "title": "高渊四时歌",
    "authorName": "何中",
    "authorId": "c16655dfc3488abb0ce2ffd228e209b6",
    "dynasty": "元",
    "content": [
      "春风东来泛幽谷，出门一笑人间绿。",
      "新雨池塘柳带莺，嫩云洲渚沙眠犊。",
      "一蓑一笠东西村，天高地下斯人存。",
      "归来醒醉聊随意，翠树无言花满门。"
    ]
  },
  {
    "id": "c16655dfc3488abbc129873bd6c28d61",
    "title": "高渊四时歌",
    "authorName": "何中",
    "authorId": "c16655dfc3488abb0ce2ffd228e209b6",
    "dynasty": "元",
    "content": [
      "阳乌炎炎焦九土，老农吁嗟气如缕。山中神化出移时，一片闲云半溪雨。",
      "谁家金谷有凉台？葵扇桃笙争自媒。清风却在长松下，不须用智不须才。"
    ]
  },
  {
    "id": "c16655dfc3488abbc129873b1c87e203",
    "title": "高渊四时歌",
    "authorName": "何中",
    "authorId": "c16655dfc3488abb0ce2ffd228e209b6",
    "dynasty": "元",
    "content": [
      "杨柳矶头天万里，长笛一声风不起。",
      "翠洒千峰日映烟，清涵双涧霞通水。",
      "季鹰底事却思归，岂是鲈鱼轻别离。",
      "晚知□悔又何益，湾头钓竿君好持。"
    ]
  },
  {
    "id": "c16655dfc3488abbc129873b048f05a1",
    "title": "高渊四时歌",
    "authorName": "何中",
    "authorId": "c16655dfc3488abb0ce2ffd228e209b6",
    "dynasty": "元",
    "content": [
      "寒鸦万点落叶赤，山风萧萧野日白。",
      "池上梅花俱有情，林间茅舍元无客。",
      "人言梅花知岁寒，花亦偶然冰雪间。",
      "向来群芳令欲尽，兰芽已动春将还。"
    ]
  },
  {
    "id": "c16655dfc3488abb3482c06f5cc77174",
    "title": "郝思温大字歌",
    "authorName": "何中",
    "authorId": "c16655dfc3488abb0ce2ffd228e209b6",
    "dynasty": "元",
    "content": [
      "东山手提雪庵笔，笔中出此万钧力。重如岱岳镇坤维，奇如古鼎跃泗侧。",
      "点如沧海之碣石，直如参天之古柏。曲如老龙恣盘挐，横如方城立铁壁。",
      "快如大泽斩蛇剑，妖夔幻魈□辟易，巨灵引指太华擘。",
      "三千狮子座，举臂可移得。偶然挥毫□，世间壮士不能掷。",
      "瘗鹤铭，摩厓碑，后来者谁谁继之。我尝见龙溪之字大如箕，五百年间无此奇。",
      "雪庵老，东山子，优钵昙花重现世。昆仑以为笔，东溟以为砚，青天以为纸，为我写太平两大字。",
      "持献天皇九九八十一万岁，我歌尔字我老矣。"
    ]
  },
  {
    "id": "c16655dfc3488abb0bb9b109608b4c81",
    "title": "题江南烟雨骑驴图",
    "authorName": "何中",
    "authorId": "c16655dfc3488abb0ce2ffd228e209b6",
    "dynasty": "元",
    "content": [
      "风发发，雨潇潇。渡船未度山相招，骑驴不知前路遥。",
      "路遥抵何处？南山之南且稳住。莫向长安街上去，京尹今无韩吏部。"
    ]
  },
  {
    "id": "c16655dfc3488abb02ae213e73391a47",
    "title": "车碌碌",
    "authorName": "何中",
    "authorId": "c16655dfc3488abb0ce2ffd228e209b6",
    "dynasty": "元",
    "content": [
      "车碌碌，车上行人雪中宿。三更驱驴声陆续，顿憾肝肠眩心目。",
      "霜棱飞刀风激镞，荒邮无烟抱空腹。橐驼不收马成簇，暗里低心避群牧。",
      "望断海光上东旭，木末天低星煜煜。"
    ]
  },
  {
    "id": "c16655dfc3488abb72a288fbd6b22d81",
    "title": "龙湾阻风次日舟人必行解舟风回喜赋",
    "authorName": "何中",
    "authorId": "c16655dfc3488abb0ce2ffd228e209b6",
    "dynasty": "元",
    "content": [
      "东风吹船行，西风留船住。髼松黄头郎，作底使风去。",
      "芦篷两扇当江开，船船相趁风初回。龙渊烟气隔洲失，宣化山光随棹来。",
      "潮头又上推船走，一时便过新河口。两人胜负篷底棋，船行迟速人不知。",
      "黄头郎，稳扶柁，信风宿。大信肉色花枝红，采石酒波春水绿。"
    ]
  },
  {
    "id": "c16655dfc3488abb5e0d261d7a90f171",
    "title": "长风沙",
    "authorName": "何中",
    "authorId": "c16655dfc3488abb0ce2ffd228e209b6",
    "dynasty": "元",
    "content": [
      "长风沙，酒旗斜。风沙有情留郎住，劝郎莫向前江去。",
      "前江去，转风波。牛渚圻边须过得，皇天荡里奈郎何。",
      "郎船但系门前柳，唱曲好歌劝郎酒。与郎不是平生亲，怜郎却愿郎长久。",
      "郎今必去当何为，教郎解有思人时。"
    ]
  },
  {
    "id": "c16655dfc3488abb4ce282d8a4ad170c",
    "title": "山碅碅",
    "authorName": "何中",
    "authorId": "c16655dfc3488abb0ce2ffd228e209b6",
    "dynasty": "元",
    "content": [
      "山碅碅，石确确，一滩翻下一滩恶。",
      "青衫黄帽扶招竿，铦锋如戟波心攒。",
      "打桨失手能荡过，扶竿失眼船随破。",
      "三山城中女如花，高楼酒贱多鱼虾。",
      "荔支林中寻屋住，上滩难转莫归去。"
    ]
  },
  {
    "id": "c16655dfc3488abb9d04dc5008b8cfcb",
    "title": "冲虚宫景真堂",
    "authorName": "何中",
    "authorId": "c16655dfc3488abb0ce2ffd228e209b6",
    "dynasty": "元",
    "content": [
      "怡山东麓堂静深，欲寻真景真难寻。",
      "华钟时发贞明韵，秀木递悬天监阴。",
      "天风飂飂吹余发，戏绾幽藤作条脱。",
      "骑凤箫惊乌石云，降龙剑照古山月。",
      "丹炉药灶长周旋，六时采撷三芝鲜。",
      "蓬莱书札失幽约，几度归潮深碧烟。"
    ]
  },
  {
    "id": "c16655dfc3488abb45293c4e4cf79a5a",
    "title": "了娘囝",
    "authorName": "何中",
    "authorId": "c16655dfc3488abb0ce2ffd228e209b6",
    "dynasty": "元",
    "content": [
      "了娘囝，西禅寺里粥鼓鸣。殿前殿后荔支密，叶落当扫草久生。",
      "衣裙洁峭苕锄轻，戏将苔石闲敲铿。廊阴同伴笑相谑，话字难通知有情。",
      "绀园花香日易晚，行童迟打昏钟声。"
    ]
  },
  {
    "id": "c16655dfc3488abbd919b49a510e2d42",
    "title": "题卢鸿十志图",
    "authorName": "何中",
    "authorId": "c16655dfc3488abb0ce2ffd228e209b6",
    "dynasty": "元",
    "content": [
      "厓欲脱，峰欲飞。水洒洒，烟熹熹。石间老树不老色，翳萝悬阴石入黑。",
      "调琴未了趣观泉，十处奇踪日相迫。紫虚万里丹霞开，直上倒景之高台。",
      "佳云好花满嵩少，仙友为我今归来。莫嫌登山脚，曾踏东都路。",
      "姚崇宋璟可人故，不然岂肯容易出山去。"
    ]
  },
  {
    "id": "c16655dfc3488abbf4c94a3dfa9e1444",
    "title": "拟岘台",
    "authorName": "何中",
    "authorId": "c16655dfc3488abb0ce2ffd228e209b6",
    "dynasty": "元",
    "content": [
      "拟岘台，山如杯，树如苔。台前东风花乱开，流云藏雨花间来。",
      "花根得雨新绿催，花枝随雨成香泥。神工鞭策不停手，七尺容形争好丑。",
      "桐林领头木香酒，百钱一盏当酤否？"
    ]
  },
  {
    "id": "c16655dfc3488abbefd51724db60047a",
    "title": "古秋夜长晴雨二首",
    "authorName": "何中",
    "authorId": "c16655dfc3488abb0ce2ffd228e209b6",
    "dynasty": "元",
    "content": [
      "壁带悬素琴，冲牙起瑶林。月寒文甃百虫语，帘外桂花香雪深。",
      "绣茵暗辍双龙枕，纹笥密收团凤锦。西邻少妇少齐眉，宝帐芙蓉携醉归。",
      "独自佳期长是误，璿霜欲下雁惊飞。"
    ]
  },
  {
    "id": "c16655dfc3488abbefd517244d9d79e2",
    "title": "古秋夜长晴雨二首",
    "authorName": "何中",
    "authorId": "c16655dfc3488abb0ce2ffd228e209b6",
    "dynasty": "元",
    "content": [
      "雪浪流碧虚，雨花散前除。西风红叶石栏曲，尽并寒声归绮疏。",
      "回文读罢双蛾敛，城上啼乌稀漏点。东家娇小乍迎郎，沈水银篝残晚妆。",
      "灯里镜台闲自照，红颜相似夜偏长。"
    ]
  },
  {
    "id": "c16655dfc3488abb0bb5dd7b8eda5e6b",
    "title": "雪中度崇仁望仙峰",
    "authorName": "何中",
    "authorId": "c16655dfc3488abb0ce2ffd228e209b6",
    "dynasty": "元",
    "content": [
      "游乐之溪清可沿，天风剡剡山盘盘。愈行愈深愈幽邃，疑有仙者栖神丹。",
      "樛木怪藤鸟鸣答，绿潭青壁龙嬉蟠。徘徊赏爱不能已，步步驻目摇荒寒。",
      "寒云平凝帟帷妥，急霰乱下珠玑完。忽而两厓苍苍散花雪，板桥石路浮霎乾。",
      "交迎密扑迷欲眩，怯下疑高行自难。凭涧茅房所居雅，叩门烟火相依安。",
      "澄渟夜气造宁极，婴冒晓冻追殊观。忍触珑璁纵健踏，喜聆环朗藏鸣湍。",
      "垂蕤不动偃杉竹，悬柱偶脱争岩峦。前源未穷取危磴，直上百折陵巑岏。",
      "新爪痕痕过饥虎，高翰叶叶游飞鸾。□然独立倚霄汉，波涛翻海镕银宽。",
      "双瞳四彻洞万境，肯与尘界循忧端。蹇余看雪知几处？何如此时望仙峰上看。",
      "仙之人兮来不来，浩浩元气与我同朝餐。"
    ]
  },
  {
    "id": "c16655dfc3488abbf1889fc1948cf4d7",
    "title": "题五马猎归图",
    "authorName": "何中",
    "authorId": "c16655dfc3488abb0ce2ffd228e209b6",
    "dynasty": "元",
    "content": [
      "秋野肃肃，秋草萋萋，天空雁度呼鹰时。一马前行四马随，前者回顾相指挥。",
      "最后两人俱下马，一人拱手俯听之，一人挐獐毛色肥。",
      "角弓在韬箭在房，人马意态何迟迟？知从底处射猎归，莫是营州少年并州儿。",
      "闲中貌此知为谁，笔力精劲妙莫窥。我疑此画有似汲冢古书出，蠹简残逸有缺遗。",
      "不须完足自可宝，古人日远何由追？呜呼古人日远何由追。"
    ]
  },
  {
    "id": "c16655dfc3488abbb22c7f420d3d7750",
    "title": "黄氏南园歌",
    "authorName": "何中",
    "authorId": "c16655dfc3488abb0ce2ffd228e209b6",
    "dynasty": "元",
    "content": [
      "南园花，南园花，白于雪，红于霞。深处定有仙人家，花阴乱驻七香车。",
      "山香尽舞花不老，花艳直上摇金鸦。琼膏一吸香入骨，醉呵金鸦不令斜。",
      "南园竹，南园竹，寒于冰，绿于玉。割得何天土一丘，炎官虽炎谁敢酷。",
      "天山太古雪皎皎，蓬莱绝境风萧萧。白鹤翻空啼一声，下占清阴对棋局。",
      "君不见古南园，锦茵红皱琵琶弦，珊瑚碧树沈水烟。",
      "嘉宾列坐鼓咽咽，白石诗句吟成编，放翁记文笔如椽。",
      "挟策博塞若为贤，抚掌一笑睨青天。不如花竹之间汲清泉，且取粟粒香芽煎。"
    ]
  },
  {
    "id": "c16655dfc3488abb5a71574233f0e09e",
    "title": "由宝塘舟行至临汝",
    "authorName": "何中",
    "authorId": "c16655dfc3488abb0ce2ffd228e209b6",
    "dynasty": "元",
    "content": [
      "卢鸿十志看不足，爱雪贪行雪相逐。晴风吹散圯山寒，三十六陂水初绿。",
      "黄洲挐得罩篷船，松筠缭绕烟成渊。陂声叠下滩声恶，鲍照却歌《行路难》。"
    ]
  },
  {
    "id": "c16655dfc3488abb5ea85e1dbe7ddc32",
    "title": "龙雾洲",
    "authorName": "何中",
    "authorId": "c16655dfc3488abb0ce2ffd228e209b6",
    "dynasty": "元",
    "content": [
      "龙雾洲，水油油，中有驿驰南越舟。",
      "庾岭瘴天云不收，直到海边天尽头。",
      "天尽头，海茫茫，金珠璀粲平斗量。",
      "鸿毛性命此难忘，槛车何事招巫阳。",
      "不如回雁峰前雁，雁门旧侣年年见。"
    ]
  },
  {
    "id": "c16655dfc3488abb22cc86ad761dec77",
    "title": "山中乐效欧阳公四首",
    "authorName": "何中",
    "authorId": "c16655dfc3488abb0ce2ffd228e209b6",
    "dynasty": "元",
    "content": [
      "东方风回春山道，趁暖行歌霁华早。溪源露歇逢药苗，石径烟轻掇芝草。",
      "红英洒地燕将乳，绿树添阴莺未老。入笿鱼虾朝赴馔，顷筐笋蕨夕供芼。",
      "山中之乐谁得知？我独知之来何为！水竹沙头闲检校，村村箫鼓太平时。"
    ]
  },
  {
    "id": "c16655dfc3488abb22cc86ad276c7bd7",
    "title": "山中乐效欧阳公四首",
    "authorName": "何中",
    "authorId": "c16655dfc3488abb0ce2ffd228e209b6",
    "dynasty": "元",
    "content": [
      "堤柳绿摇新罨画，石榴红摺娇裙衩。莲荡风闲翡翠敧，菱塘雨定鸳鸯下。",
      "溪女浣纱朝出村，行官饮水暮归舍。瓦瓶手挈隔年醅，石下坐围明月夜。",
      "山中之乐谁得知？我独知之来何为！空里乌蟾飞影过，桑麻课效胜书帷。"
    ]
  },
  {
    "id": "c16655dfc3488abb22cc86ad9e9ba099",
    "title": "山中乐效欧阳公四首",
    "authorName": "何中",
    "authorId": "c16655dfc3488abb0ce2ffd228e209b6",
    "dynasty": "元",
    "content": [
      "空山一夜生新雨，凉起赏心千万绪。扇团自守不依人，桐叶知几寻脱路。",
      "隔陇笑谈杂樵牧，临流宾从惟鸥鹭。旋庖芦菔美胜酥，精淅新粳香满户。",
      "山中之乐谁得知？我独知之来何为！青林红树人烟湿，护得金橙密处垂。"
    ]
  },
  {
    "id": "c16655dfc3488abb22cc86ad963f56ce",
    "title": "山中乐效欧阳公四首",
    "authorName": "何中",
    "authorId": "c16655dfc3488abb0ce2ffd228e209b6",
    "dynasty": "元",
    "content": [
      "千花重作阳春节，野杏山桃随处发。莫思前度看花谁，已见新坟芳草歇。",
      "穆山山下数湾月，华山山厓千丈雪。幽人独在雪月中，要与梅花成四绝。",
      "山中之乐谁得知？我独知之来何为！除却山家新腊酝，世间无事可相宜。"
    ]
  },
  {
    "id": "c16655dfc3488abb2a80dcb89c094622",
    "title": "风雨",
    "authorName": "何中",
    "authorId": "c16655dfc3488abb0ce2ffd228e209b6",
    "dynasty": "元",
    "content": [
      "池上风雨来，柴扉人迹绝。",
      "隔水烟气生，林峰半明灭。",
      "蛤吠秋草深，鱼惊晚荷折。",
      "孤坐倚匡床，微红隐天末。"
    ]
  },
  {
    "id": "c16655dfc3488abbd6f600fae71f4052",
    "title": "次韵宁志道表氏偕庵夜兴",
    "authorName": "何中",
    "authorId": "c16655dfc3488abb0ce2ffd228e209b6",
    "dynasty": "元",
    "content": [
      "空庭山色重，积此松桂阴。",
      "微风从何来，一鸟惊前林。",
      "清心有密契，幽听得远音。",
      "寒灯照孤馆，岁晏夜偏深。"
    ]
  },
  {
    "id": "c16655dfc3488abb20dae9e9bd91f5a3",
    "title": "除夜",
    "authorName": "何中",
    "authorId": "c16655dfc3488abb0ce2ffd228e209b6",
    "dynasty": "元",
    "content": [
      "风萦萦，雨霏霏。寒轻新柳润，春到落梅稀。筠篮入市买红烛，烟火松林人醉归。"
    ]
  },
  {
    "id": "c16655dfc3488abbc32337cb89e64bc9",
    "title": "辛亥元夕二日",
    "authorName": "何中",
    "authorId": "c16655dfc3488abb0ce2ffd228e209b6",
    "dynasty": "元",
    "content": [
      "顽坐故贪默，忽行时自言。",
      "寒沙梅影路，微雪酒香村。",
      "时序鬓发改，人家童稚喧。",
      "街头试灯候，不到郭西门。"
    ]
  },
  {
    "id": "c16655dfc3abcdacb481e5527a2b1540",
    "title": "滦京杂咏一百首",
    "authorName": "杨允孚",
    "authorId": "c16655dfc3abcdacd1457b72d1457b72",
    "dynasty": "元",
    "content": [
      "北顾宫庭暑气清，神尧圣禹继升平。",
      "今朝建德门前马，千里滦京第一程。"
    ]
  },
  {
    "id": "c16655dfc3abcdacb481e552df72e125",
    "title": "滦京杂咏一百首",
    "authorName": "杨允孚",
    "authorId": "c16655dfc3abcdacd1457b72d1457b72",
    "dynasty": "元",
    "content": [
      "纳宝盘营象辇来，画帘毡暖九重开。",
      "大臣奏罢行程记，万岁声传龙虎台。"
    ]
  },
  {
    "id": "c16655dfc3abcdacb481e55262845d68",
    "title": "滦京杂咏一百首",
    "authorName": "杨允孚",
    "authorId": "c16655dfc3abcdacd1457b72d1457b72",
    "dynasty": "元",
    "content": [
      "宫车次第起昌平，烛炬千笼列火城。",
      "才入居庸三四里，珠帘高揭听啼莺。"
    ]
  },
  {
    "id": "c16655dfc3abcdacb481e5523b2996fd",
    "title": "滦京杂咏一百首",
    "authorName": "杨允孚",
    "authorId": "c16655dfc3abcdacd1457b72d1457b72",
    "dynasty": "元",
    "content": [
      "营盘风软净无沙，乳饼羊酥当啜茶。",
      "底事燕支山下女，生平马上惯琵琶。"
    ]
  },
  {
    "id": "c16655dfc3abcdacb481e552c4c2bfa0",
    "title": "滦京杂咏一百首",
    "authorName": "杨允孚",
    "authorId": "c16655dfc3abcdacd1457b72d1457b72",
    "dynasty": "元",
    "content": [
      "羽猎山阴射白狼，太平天子狩封疆。",
      "峰峦频转丹楼稳，辇辂初停白昼长。"
    ]
  },
  {
    "id": "c16655dfc3abcdacb481e5523761a0fd",
    "title": "滦京杂咏一百首",
    "authorName": "杨允孚",
    "authorId": "c16655dfc3abcdacd1457b72d1457b72",
    "dynasty": "元",
    "content": [
      "居庸千古翠屏环，飞骑将军驻两关。",
      "万里车书来上国，太平弓矢护青山。"
    ]
  },
  {
    "id": "c16655dfc3abcdacb481e5525db52bca",
    "title": "滦京杂咏一百首",
    "authorName": "杨允孚",
    "authorId": "c16655dfc3abcdacd1457b72d1457b72",
    "dynasty": "元",
    "content": [
      "穹崖幻出梵王宫，双塔中间一径通。",
      "四月雨馀山更碧，六龙行处日初红。"
    ]
  },
  {
    "id": "c16655dfc3abcdacb481e55216d7afb6",
    "title": "滦京杂咏一百首",
    "authorName": "杨允孚",
    "authorId": "c16655dfc3abcdacd1457b72d1457b72",
    "dynasty": "元",
    "content": [
      "翎出王侯部落多，香风簇簇锦盘陀。",
      "燕姬翠袖颜如玉，自按辕条驾骆驼。"
    ]
  },
  {
    "id": "c16655dfc3abcdacb481e5529b93deee",
    "title": "滦京杂咏一百首",
    "authorName": "杨允孚",
    "authorId": "c16655dfc3abcdacd1457b72d1457b72",
    "dynasty": "元",
    "content": [
      "仙峡琴鸣水木多，别离见月奈愁何。",
      "题名石壁辽金字，宿雨残风半灭磨。"
    ]
  },
  {
    "id": "c16655dfc3abcdacb481e552d25ad00b",
    "title": "滦京杂咏一百首",
    "authorName": "杨允孚",
    "authorId": "c16655dfc3abcdacd1457b72d1457b72",
    "dynasty": "元",
    "content": [
      "狼山山下晓风酸，掩面佳人半怯寒。",
      "倚户殷勤唤尝粥，止宜倦客宿征鞍。"
    ]
  },
  {
    "id": "c16655dfc3abcdacb481e552cecb6f96",
    "title": "滦京杂咏一百首",
    "authorName": "杨允孚",
    "authorId": "c16655dfc3abcdacd1457b72d1457b72",
    "dynasty": "元",
    "content": [
      "榆林御苑柳丝丝，昨夜宫车又黑围。",
      "宿卫一时金帐卷，鎗竿珍重白云飞。"
    ]
  },
  {
    "id": "c16655dfc3abcdacb481e552f73206c2",
    "title": "滦京杂咏一百首",
    "authorName": "杨允孚",
    "authorId": "c16655dfc3abcdacd1457b72d1457b72",
    "dynasty": "元",
    "content": [
      "断堤遗址古长城，一径中分万柳青。",
      "年少每忺春酒美，诗人偏厌绮罗腥。"
    ]
  },
  {
    "id": "c16655dfc3abcdacb481e552011275ed",
    "title": "滦京杂咏一百首",
    "authorName": "杨允孚",
    "authorId": "c16655dfc3abcdacd1457b72d1457b72",
    "dynasty": "元",
    "content": [
      "汲井佳人意若何，辘轳浑似挽天河。",
      "我来濯足分馀滴，不及新丰酒较多。"
    ]
  },
  {
    "id": "c16655dfc3abcdacb481e55255ea285d",
    "title": "滦京杂咏一百首",
    "authorName": "杨允孚",
    "authorId": "c16655dfc3abcdacd1457b72d1457b72",
    "dynasty": "元",
    "content": [
      "莫道枪竿危复危，有人家住白云西。",
      "儿童采棘颠崖去，杜宇伤春尽日啼。"
    ]
  },
  {
    "id": "c16655dfc3abcdacb481e5523125d2d2",
    "title": "滦京杂咏一百首",
    "authorName": "杨允孚",
    "authorId": "c16655dfc3abcdacd1457b72d1457b72",
    "dynasty": "元",
    "content": [
      "李老谷前山石癯，何年此上遂民居。",
      "老龙若作三更雨，顷刻茅檐数尺馀。"
    ]
  },
  {
    "id": "c16655dfc3abcdacb481e552a83cdee2",
    "title": "滦京杂咏一百首",
    "authorName": "杨允孚",
    "authorId": "c16655dfc3abcdacd1457b72d1457b72",
    "dynasty": "元",
    "content": [
      "马上重看尖帽山，山头无数白云间。",
      "汉家天子真龙种，抔土长陵为设关。"
    ]
  },
  {
    "id": "c16655dfc3abcdacb481e5527ac00866",
    "title": "滦京杂咏一百首",
    "authorName": "杨允孚",
    "authorId": "c16655dfc3abcdacd1457b72d1457b72",
    "dynasty": "元",
    "content": [
      "北去云州去路赊，马驼残梦忆京华。",
      "寒风淅沥山无数，树影参差月未斜。"
    ]
  },
  {
    "id": "c16655dfc3abcdacb481e5522df749e2",
    "title": "滦京杂咏一百首",
    "authorName": "杨允孚",
    "authorId": "c16655dfc3abcdacd1457b72d1457b72",
    "dynasty": "元",
    "content": [
      "万古龙门镇两京，悬崖飞瀑一般清。",
      "天连翠壁千寻险，路绕寒流百折横。"
    ]
  },
  {
    "id": "c16655dfc3abcdacb481e5527158b20e",
    "title": "滦京杂咏一百首",
    "authorName": "杨允孚",
    "authorId": "c16655dfc3abcdacd1457b72d1457b72",
    "dynasty": "元",
    "content": [
      "塞北凝阴无子规，晓看山色不胜奇。",
      "坚冰怪石涧边路，残月疏星马上诗。"
    ]
  },
  {
    "id": "c16655dfc3abcdacb481e552d900687e",
    "title": "滦京杂咏一百首",
    "authorName": "杨允孚",
    "authorId": "c16655dfc3abcdacd1457b72d1457b72",
    "dynasty": "元",
    "content": [
      "东京亭下水蒙蒙，敕赐游船两两红。",
      "回纥舞时杯在手，玉奴归去马嘶风。"
    ]
  },
  {
    "id": "c16655dfc3abcdacb481e55247cb029e",
    "title": "滦京杂咏一百首",
    "authorName": "杨允孚",
    "authorId": "c16655dfc3abcdacd1457b72d1457b72",
    "dynasty": "元",
    "content": [
      "南国乡音渐渐稀，朔风吹雪上征衣。",
      "边鸿飞过桓州去，更向穷阴何处归。"
    ]
  },
  {
    "id": "c16655dfc3abcdacb481e552e98fdaf2",
    "title": "滦京杂咏一百首",
    "authorName": "杨允孚",
    "authorId": "c16655dfc3abcdacd1457b72d1457b72",
    "dynasty": "元",
    "content": [
      "窝名檐子果何如，野草黄云入画图。",
      "弧矢纵悬仍觅侣，塞前番语笑人迂。"
    ]
  },
  {
    "id": "c16655dfc3abcdacb481e5527803431a",
    "title": "滦京杂咏一百首",
    "authorName": "杨允孚",
    "authorId": "c16655dfc3abcdacd1457b72d1457b72",
    "dynasty": "元",
    "content": [
      "驱车偏岭客南还，始见胡姬笑整鬟。",
      "谁信片云三十里，寒暄只隔此重山。"
    ]
  },
  {
    "id": "c16655dfc3abcdacb481e5528524a47a",
    "title": "滦京杂咏一百首",
    "authorName": "杨允孚",
    "authorId": "c16655dfc3abcdacd1457b72d1457b72",
    "dynasty": "元",
    "content": [
      "李陵台畔野云低，月白风清狼夜啼。",
      "健卒五千归未得，至今芳草绿萋萋。"
    ]
  },
  {
    "id": "c16655dfc3abcdacb481e55234e68bf9",
    "title": "滦京杂咏一百首",
    "authorName": "杨允孚",
    "authorId": "c16655dfc3abcdacd1457b72d1457b72",
    "dynasty": "元",
    "content": [
      "鸳鸯坡上是行宫，又喜临歧象驭通。",
      "芳草撩人香扑面，白翎随马叫晴空。"
    ]
  },
  {
    "id": "c16655dfc3abcdacb481e552e2631d73",
    "title": "滦京杂咏一百首",
    "authorName": "杨允孚",
    "authorId": "c16655dfc3abcdacd1457b72d1457b72",
    "dynasty": "元",
    "content": [
      "夜宿毡房月满衣，晨餐乳粥碗生肥。",
      "凭君莫笑穹庐矮，男是公侯女是妃。"
    ]
  },
  {
    "id": "c16655dfc3abcdacb481e55277105721",
    "title": "滦京杂咏一百首",
    "authorName": "杨允孚",
    "authorId": "c16655dfc3abcdacd1457b72d1457b72",
    "dynasty": "元",
    "content": [
      "欢喜坡边望禁城，鸾翔凤翥卿云清。",
      "举杯一吸滦阳酒，消尽南来百感情。"
    ]
  },
  {
    "id": "c16655dfc3abcdacb481e552b27b078b",
    "title": "滦京杂咏一百首",
    "authorName": "杨允孚",
    "authorId": "c16655dfc3abcdacd1457b72d1457b72",
    "dynasty": "元",
    "content": [
      "铁番竿下草如茵，澹澹东风六月春。",
      "高柳岂堪供过客，好花留待蹋青人。"
    ]
  },
  {
    "id": "c16655dfc3abcdacb481e552d165c57b",
    "title": "滦京杂咏一百首",
    "authorName": "杨允孚",
    "authorId": "c16655dfc3abcdacd1457b72d1457b72",
    "dynasty": "元",
    "content": [
      "先帝妃嫔火失房，前期承旨达滦阳。",
      "车如流水毛牛捷，韂缕黄金白马良。"
    ]
  },
  {
    "id": "c16655dfc3abcdacb481e5524f438365",
    "title": "滦京杂咏一百首",
    "authorName": "杨允孚",
    "authorId": "c16655dfc3abcdacd1457b72d1457b72",
    "dynasty": "元",
    "content": [
      "圣祖初临建国城，风飞雷动蛰龙惊。",
      "月生沧海千山白，日出扶桑万国明。"
    ]
  },
  {
    "id": "c16655dfc3abcdacb481e5520c993082",
    "title": "滦京杂咏一百首",
    "authorName": "杨允孚",
    "authorId": "c16655dfc3abcdacd1457b72d1457b72",
    "dynasty": "元",
    "content": [
      "北阙东风昨夜回，今朝瑞气集蓬莱。",
      "日光未透香烟起，御道声声驼鼓来。"
    ]
  },
  {
    "id": "c16655dfc3abcdacb481e5527f0bf428",
    "title": "滦京杂咏一百首",
    "authorName": "杨允孚",
    "authorId": "c16655dfc3abcdacd1457b72d1457b72",
    "dynasty": "元",
    "content": [
      "撒道黄尘辇辂过，香焚万室格天和。",
      "两行排列金钱豹，钦察将军上马驼。"
    ]
  },
  {
    "id": "c16655dfc3abcdacb481e552f43a0d30",
    "title": "滦京杂咏一百首",
    "authorName": "杨允孚",
    "authorId": "c16655dfc3abcdacd1457b72d1457b72",
    "dynasty": "元",
    "content": [
      "又是宫车入御天，丽姝歌舞太平年。",
      "侍臣称贺天颜喜，寿酒诸王次第传。"
    ]
  },
  {
    "id": "c16655dfc3abcdacb481e55249c5efb6",
    "title": "滦京杂咏一百首",
    "authorName": "杨允孚",
    "authorId": "c16655dfc3abcdacd1457b72d1457b72",
    "dynasty": "元",
    "content": [
      "九奏钧天乐渐收，五云楼阁翠如流。",
      "宫中又放滦河走，相国家奴第一筹。"
    ]
  },
  {
    "id": "c16655dfc3abcdacb481e5525289f565",
    "title": "滦京杂咏一百首",
    "authorName": "杨允孚",
    "authorId": "c16655dfc3abcdacd1457b72d1457b72",
    "dynasty": "元",
    "content": [
      "得宠亲王马上回，朱门绣闼一时开。",
      "淋漓未了金钗宴，中使传宣御酒来。"
    ]
  },
  {
    "id": "c16655dfc3abcdacb481e55282c97490",
    "title": "滦京杂咏一百首",
    "authorName": "杨允孚",
    "authorId": "c16655dfc3abcdacd1457b72d1457b72",
    "dynasty": "元",
    "content": [
      "大安阁下晚风收，海月团团照上头。",
      "谁道人间三伏节，水晶宫里十分秋。"
    ]
  },
  {
    "id": "c16655dfc3abcdacb481e552b2fa67d2",
    "title": "滦京杂咏一百首",
    "authorName": "杨允孚",
    "authorId": "c16655dfc3abcdacd1457b72d1457b72",
    "dynasty": "元",
    "content": [
      "四杰君前拜不名，轮番内直浃辰更。",
      "蓬莱山上群仙集，得似王孙世禄荣。"
    ]
  },
  {
    "id": "c16655dfc3abcdacb481e552943aaad1",
    "title": "滦京杂咏一百首",
    "authorName": "杨允孚",
    "authorId": "c16655dfc3abcdacd1457b72d1457b72",
    "dynasty": "元",
    "content": [
      "北极修门不暂开，两行宫柳护苍苔。",
      "有时金锁因何掣，圣驾棕毛殿里回。"
    ]
  },
  {
    "id": "c16655dfc3abcdacb481e55244c6485a",
    "title": "滦京杂咏一百首",
    "authorName": "杨允孚",
    "authorId": "c16655dfc3abcdacd1457b72d1457b72",
    "dynasty": "元",
    "content": [
      "曙色苍茫阊阖开，相君有奏入蓬莱。",
      "须臾云拥千官出，又带天边好雨来。"
    ]
  },
  {
    "id": "c16655dfc3abcdacb481e5523131cd37",
    "title": "滦京杂咏一百首",
    "authorName": "杨允孚",
    "authorId": "c16655dfc3abcdacd1457b72d1457b72",
    "dynasty": "元",
    "content": [
      "结彩为楼不用扃，角声扶上日初明。",
      "龙驹河北王来觐，直入金门下马行。"
    ]
  },
  {
    "id": "c16655dfc3abcdacb481e552708fc880",
    "title": "滦京杂咏一百首",
    "authorName": "杨允孚",
    "authorId": "c16655dfc3abcdacd1457b72d1457b72",
    "dynasty": "元",
    "content": [
      "相国门前柳未花，不多嫩绿便藏鸦。",
      "东风吹得浓阴合，散入都城百万家。"
    ]
  },
  {
    "id": "c16655dfc3abcdacb481e552ee5578ea",
    "title": "滦京杂咏一百首",
    "authorName": "杨允孚",
    "authorId": "c16655dfc3abcdacd1457b72d1457b72",
    "dynasty": "元",
    "content": [
      "千官万骑到山椒，个个金鞍雉尾高。",
      "下马一齐催入宴，玉阑干外换宫袍。"
    ]
  },
  {
    "id": "c16655dfc3abcdacb481e552c5be637b",
    "title": "滦京杂咏一百首",
    "authorName": "杨允孚",
    "authorId": "c16655dfc3abcdacd1457b72d1457b72",
    "dynasty": "元",
    "content": [
      "锦衣行处狻猊习，诈马筵前虎豹良。",
      "特敕云和罢弦管，君王有意听尧纲。"
    ]
  },
  {
    "id": "c16655dfc3abcdacb481e55214d16d1e",
    "title": "滦京杂咏一百首",
    "authorName": "杨允孚",
    "authorId": "c16655dfc3abcdacd1457b72d1457b72",
    "dynasty": "元",
    "content": [
      "仪凤伶官乐既成，仙风吹送下蓬瀛。",
      "花冠簇簇停歌舞，独喜箫韶奏太平。"
    ]
  },
  {
    "id": "c16655dfc3abcdacb481e552ee8adbb6",
    "title": "滦京杂咏一百首",
    "authorName": "杨允孚",
    "authorId": "c16655dfc3abcdacd1457b72d1457b72",
    "dynasty": "元",
    "content": [
      "丽日初明瑞气开，千官锡宴集蓬莱。",
      "黄门控马天街立，丞相簪花御苑回。"
    ]
  },
  {
    "id": "c16655dfc3abcdacb481e552d685daca",
    "title": "滦京杂咏一百首",
    "authorName": "杨允孚",
    "authorId": "c16655dfc3abcdacd1457b72d1457b72",
    "dynasty": "元",
    "content": [
      "聿来新贡又殊方，重译宁夸自越裳。",
      "驯象明珠龟九尾，皇王丕宝寿无疆。"
    ]
  },
  {
    "id": "c16655dfc3abcdacb481e5524d060bf0",
    "title": "滦京杂咏一百首",
    "authorName": "杨允孚",
    "authorId": "c16655dfc3abcdacd1457b72d1457b72",
    "dynasty": "元",
    "content": [
      "嘉鱼贡自黑龙江，西域蒲萄酒更良。",
      "南土至奇夸凤髓，北陲异品是黄羊。"
    ]
  },
  {
    "id": "c16655dfc3abcdacb481e552eb9ff0cc",
    "title": "滦京杂咏一百首",
    "authorName": "杨允孚",
    "authorId": "c16655dfc3abcdacd1457b72d1457b72",
    "dynasty": "元",
    "content": [
      "太平天子重文曹，阁建奎章选俊髦。",
      "一自六龙天上去，至今黄帕御床高。"
    ]
  },
  {
    "id": "c16655dfc3abcdacb481e552289f8adc",
    "title": "滦京杂咏一百首",
    "authorName": "杨允孚",
    "authorId": "c16655dfc3abcdacd1457b72d1457b72",
    "dynasty": "元",
    "content": [
      "内人调膳侍君王，玉仗平明出建章。",
      "宰辅乍临阊阖表，小臣传旨赐汤羊。"
    ]
  },
  {
    "id": "c16655dfc3abcdacb481e552f54ab6ed",
    "title": "滦京杂咏一百首",
    "authorName": "杨允孚",
    "authorId": "c16655dfc3abcdacd1457b72d1457b72",
    "dynasty": "元",
    "content": [
      "曲曲阑干兔鹿驯，雨肥绿草度青春。",
      "主来不避韩卢猎，惯识金衣内贵人。"
    ]
  },
  {
    "id": "c16655dfc3abcdacb481e5529b0a94af",
    "title": "滦京杂咏一百首",
    "authorName": "杨允孚",
    "authorId": "c16655dfc3abcdacd1457b72d1457b72",
    "dynasty": "元",
    "content": [
      "银蹄天马衣氍毹，肉食寻常斗酒俱。",
      "可惜东游巡海者，不教骑看试何如？"
    ]
  },
  {
    "id": "c16655dfc3abcdacb481e5529b895a96",
    "title": "滦京杂咏一百首",
    "authorName": "杨允孚",
    "authorId": "c16655dfc3abcdacd1457b72d1457b72",
    "dynasty": "元",
    "content": [
      "仙娥隐约上帘钩，笑倚阑干出殿头。",
      "鹦鹉临阶呼万岁，白翎深院度清秋。"
    ]
  },
  {
    "id": "c16655dfc3abcdacb481e5528c7bcf32",
    "title": "滦京杂咏一百首",
    "authorName": "杨允孚",
    "authorId": "c16655dfc3abcdacd1457b72d1457b72",
    "dynasty": "元",
    "content": [
      "宫人两两凭阑干，又喜新除内监宽。",
      "金线蹙花靴样小，免教罗袜步轻寒。"
    ]
  },
  {
    "id": "c16655dfc3abcdacb481e552ee76084f",
    "title": "滦京杂咏一百首",
    "authorName": "杨允孚",
    "authorId": "c16655dfc3abcdacd1457b72d1457b72",
    "dynasty": "元",
    "content": [
      "澹墨轻黄浅画眉，小绒绦子翠罗衣。",
      "君王又幸西宫去，齐向花阴斗草归。"
    ]
  },
  {
    "id": "c16655dfc3abcdacb481e5521c4f59bf",
    "title": "滦京杂咏一百首",
    "authorName": "杨允孚",
    "authorId": "c16655dfc3abcdacd1457b72d1457b72",
    "dynasty": "元",
    "content": [
      "香车七宝固姑袍，旋摘修翎付女曹。",
      "别院笙歌承宴早，御园花簇小金桃。"
    ]
  },
  {
    "id": "c16655dfc3abcdacb481e552531fd436",
    "title": "滦京杂咏一百首",
    "authorName": "杨允孚",
    "authorId": "c16655dfc3abcdacd1457b72d1457b72",
    "dynasty": "元",
    "content": [
      "窈窕仙姝出禁闱，小西门外绿杨堤。",
      "五陵公子多豪纵，缓勒骄骢不敢嘶。"
    ]
  },
  {
    "id": "c16655dfc3abcdacb481e55267e8b2fb",
    "title": "滦京杂咏一百首",
    "authorName": "杨允孚",
    "authorId": "c16655dfc3abcdacd1457b72d1457b72",
    "dynasty": "元",
    "content": [
      "凤楼春暖翠重重，内禁门开晓日红。",
      "宝马香车金错节，太平公主幸离宫。"
    ]
  },
  {
    "id": "c16655dfc3abcdacb481e5524cd63ee8",
    "title": "滦京杂咏一百首",
    "authorName": "杨允孚",
    "authorId": "c16655dfc3abcdacd1457b72d1457b72",
    "dynasty": "元",
    "content": [
      "侯王甲第五云堆，秦虢夫人夜宴开。",
      "马上琵琶仍按拍，真珠皮帽女郎回。"
    ]
  },
  {
    "id": "c16655dfc3abcdacb481e5529a6f204d",
    "title": "滦京杂咏一百首",
    "authorName": "杨允孚",
    "authorId": "c16655dfc3abcdacd1457b72d1457b72",
    "dynasty": "元",
    "content": [
      "汤羊内膳日差排，红帖呼名到玉阶。",
      "底事金吾呵不住，腰间悬得象牙牌。"
    ]
  },
  {
    "id": "c16655dfc3abcdacb481e552356fb0ad",
    "title": "滦京杂咏一百首",
    "authorName": "杨允孚",
    "authorId": "c16655dfc3abcdacd1457b72d1457b72",
    "dynasty": "元",
    "content": [
      "东城无树起西风，百折河流绕塞通。",
      "河上驱车应昌府，月明偏照鲁王宫。"
    ]
  },
  {
    "id": "c16655dfc3abcdacb481e5524a11523e",
    "title": "滦京杂咏一百首",
    "authorName": "杨允孚",
    "authorId": "c16655dfc3abcdacd1457b72d1457b72",
    "dynasty": "元",
    "content": [
      "官妓平明直禁闱，瑶阶上马月明归。",
      "宫花飞落春衫袖，辛苦桑麻入梦稀。"
    ]
  },
  {
    "id": "c16655dfc3abcdacb481e552451a3da2",
    "title": "滦京杂咏一百首",
    "authorName": "杨允孚",
    "authorId": "c16655dfc3abcdacd1457b72d1457b72",
    "dynasty": "元",
    "content": [
      "内宴重开马湩浇，严程有旨出丹霄。",
      "羽林卫士桓桓集，太仆龙车款款调。"
    ]
  },
  {
    "id": "c16655dfc3abcdacb481e55203ac4d2a",
    "title": "滦京杂咏一百首",
    "authorName": "杨允孚",
    "authorId": "c16655dfc3abcdacd1457b72d1457b72",
    "dynasty": "元",
    "content": [
      "鸾舆八月政高翔，玉勒雕鞍万骑忙。",
      "天上龙归才带雨，城头夜午又经霜。"
    ]
  },
  {
    "id": "c16655dfc3abcdacb481e552a22c6f01",
    "title": "滦京杂咏一百首",
    "authorName": "杨允孚",
    "authorId": "c16655dfc3abcdacd1457b72d1457b72",
    "dynasty": "元",
    "content": [
      "南坡暖翠接南屏，云散风轻弄午晴。",
      "寄与行人停去马，六龙飞上计归程。"
    ]
  },
  {
    "id": "c16655dfc3abcdacb481e552d3d741e9",
    "title": "滦京杂咏一百首",
    "authorName": "杨允孚",
    "authorId": "c16655dfc3abcdacd1457b72d1457b72",
    "dynasty": "元",
    "content": [
      "月出王孙猎兔忙，玉骢拾矢戏沙场。",
      "皮囊乳酒锣锅肉，奴视山阴对角羊。"
    ]
  },
  {
    "id": "c16655dfc3abcdacb481e552e547dc1c",
    "title": "滦京杂咏一百首",
    "authorName": "杨允孚",
    "authorId": "c16655dfc3abcdacd1457b72d1457b72",
    "dynasty": "元",
    "content": [
      "雍容环佩肃千官，空设番僧止雨坛。",
      "自是半晴天气好，螺声吹起宿云寒。"
    ]
  },
  {
    "id": "c16655dfc3abcdacb481e55274b36cf4",
    "title": "滦京杂咏一百首",
    "authorName": "杨允孚",
    "authorId": "c16655dfc3abcdacd1457b72d1457b72",
    "dynasty": "元",
    "content": [
      "正元紫禁肃朝仪，御榻中间宝帕提。",
      "王母寿词歌未彻，雪花片片彩云低。"
    ]
  },
  {
    "id": "c16655dfc3abcdacb481e552e000caf7",
    "title": "滦京杂咏一百首",
    "authorName": "杨允孚",
    "authorId": "c16655dfc3abcdacd1457b72d1457b72",
    "dynasty": "元",
    "content": [
      "元夕华灯带雪看，佳人翠袖自禁寒。",
      "平生不作蚕桑计，只解青骢鞴绣鞍。"
    ]
  },
  {
    "id": "c16655dfc3abcdacb481e5527b8f1a97",
    "title": "滦京杂咏一百首",
    "authorName": "杨允孚",
    "authorId": "c16655dfc3abcdacd1457b72d1457b72",
    "dynasty": "元",
    "content": [
      "试数窗间九九图，馀寒消尽暖回初。",
      "梅花点遍无馀白，看到今朝是杏株。"
    ]
  },
  {
    "id": "c16655dfc3abcdacb481e5525e8cdb4d",
    "title": "滦京杂咏一百首",
    "authorName": "杨允孚",
    "authorId": "c16655dfc3abcdacd1457b72d1457b72",
    "dynasty": "元",
    "content": [
      "脱圈窈窕意如何，罗绮香风漾绿波。",
      "信是唐宫行乐处，水边三月丽人多。"
    ]
  },
  {
    "id": "c16655dfc3abcdacb481e5527286c685",
    "title": "滦京杂咏一百首",
    "authorName": "杨允孚",
    "authorId": "c16655dfc3abcdacd1457b72d1457b72",
    "dynasty": "元",
    "content": [
      "葡萄万斛压香醪，华屋神仙意气豪。",
      "酬节凉糕犹末品，内家先散小绒绦。"
    ]
  },
  {
    "id": "c16655dfc3abcdacb481e552d8c584a7",
    "title": "滦京杂咏一百首",
    "authorName": "杨允孚",
    "authorId": "c16655dfc3abcdacd1457b72d1457b72",
    "dynasty": "元",
    "content": [
      "百戏游城又及时，西方佛子阅宏规。",
      "彩云隐隐旌旗过，翠阁深深玉笛吹。"
    ]
  },
  {
    "id": "c16655dfc3abcdacb481e5525cf810d1",
    "title": "滦京杂咏一百首",
    "authorName": "杨允孚",
    "authorId": "c16655dfc3abcdacd1457b72d1457b72",
    "dynasty": "元",
    "content": [
      "紫菊花开香满衣，地椒生处乳羊肥。",
      "毡房纳石茶添火，有女褰裳拾粪归。"
    ]
  },
  {
    "id": "c16655dfc3abcdacb481e5525442f1d6",
    "title": "滦京杂咏一百首",
    "authorName": "杨允孚",
    "authorId": "c16655dfc3abcdacd1457b72d1457b72",
    "dynasty": "元",
    "content": [
      "为爱琵琶调有情，月高未放酒杯停。",
      "新腔翻得《凉州》曲，弹出天鹅避海青。"
    ]
  },
  {
    "id": "c16655dfc3abcdacb481e552c9ea7555",
    "title": "滦京杂咏一百首",
    "authorName": "杨允孚",
    "authorId": "c16655dfc3abcdacd1457b72d1457b72",
    "dynasty": "元",
    "content": [
      "海红不似花红好，杏子何如巴榄良。",
      "更说高丽生菜美，总输山后𧀋菰香。"
    ]
  },
  {
    "id": "c16655dfc3abcdacb481e55268030aa0",
    "title": "滦京杂咏一百首",
    "authorName": "杨允孚",
    "authorId": "c16655dfc3abcdacd1457b72d1457b72",
    "dynasty": "元",
    "content": [
      "四月东风渐渐和，流波细细出官河。",
      "诗人策马红桥过，御柳今朝丝较多。"
    ]
  },
  {
    "id": "c16655dfc3abcdacb481e5525654d181",
    "title": "滦京杂咏一百首",
    "authorName": "杨允孚",
    "authorId": "c16655dfc3abcdacd1457b72d1457b72",
    "dynasty": "元",
    "content": [
      "偶因试马小盘桓，明德门前御道宽。",
      "楼下绿杨楼上酒，年年万国会衣冠。"
    ]
  },
  {
    "id": "c16655dfc3abcdacb481e552e5852db3",
    "title": "滦京杂咏一百首",
    "authorName": "杨允孚",
    "authorId": "c16655dfc3abcdacd1457b72d1457b72",
    "dynasty": "元",
    "content": [
      "怪得家僮笑语回，门前惊见事奇哉。",
      "老翁携鼠街头卖，碧眼黄髯骑象来。"
    ]
  },
  {
    "id": "c16655dfc3abcdacb481e552c5046a5f",
    "title": "滦京杂咏一百首",
    "authorName": "杨允孚",
    "authorId": "c16655dfc3abcdacd1457b72d1457b72",
    "dynasty": "元",
    "content": [
      "一曲琵琶可奈何，昭君青冢恨消磨。",
      "可怜西地黄云起，不似连天芳草多。"
    ]
  },
  {
    "id": "c16655dfc3abcdacb481e552b42a163b",
    "title": "滦京杂咏一百首",
    "authorName": "杨允孚",
    "authorId": "c16655dfc3abcdacd1457b72d1457b72",
    "dynasty": "元",
    "content": [
      "翠楼紫阁尽崔巍，花落花开不用催。",
      "最是多情天上月，照人西去又东来。"
    ]
  },
  {
    "id": "c16655dfc3abcdacb481e55270574ae2",
    "title": "滦京杂咏一百首",
    "authorName": "杨允孚",
    "authorId": "c16655dfc3abcdacd1457b72d1457b72",
    "dynasty": "元",
    "content": [
      "承恩留守是何王，锦帐成围促宴忙。",
      "却怪西风浑不顾，一般吹送满头霜。"
    ]
  },
  {
    "id": "c16655dfc3abcdacb481e5527617d127",
    "title": "滦京杂咏一百首",
    "authorName": "杨允孚",
    "authorId": "c16655dfc3abcdacd1457b72d1457b72",
    "dynasty": "元",
    "content": [
      "不须白粲备晨炊，乳酪羊酥塞北奇。",
      "泥土炕床银瓮酒，佳人椎髻语侏离。"
    ]
  },
  {
    "id": "c16655dfc3abcdacb481e552f45c79ad",
    "title": "滦京杂咏一百首",
    "authorName": "杨允孚",
    "authorId": "c16655dfc3abcdacd1457b72d1457b72",
    "dynasty": "元",
    "content": [
      "东风亦肯到天涯，燕子飞来相国家。",
      "若较内园红芍药，洛阳输却牡丹花。"
    ]
  },
  {
    "id": "c16655dfc3abcdacb481e552ebb6eb84",
    "title": "滦京杂咏一百首",
    "authorName": "杨允孚",
    "authorId": "c16655dfc3abcdacd1457b72d1457b72",
    "dynasty": "元",
    "content": [
      "卖酒人家隔巷深，红桥正在绿杨阴。",
      "佳人停绣凭阑立，公子簪花倚马吟。"
    ]
  },
  {
    "id": "c16655dfc3abcdacb481e5523665db6e",
    "title": "滦京杂咏一百首",
    "authorName": "杨允孚",
    "authorId": "c16655dfc3abcdacd1457b72d1457b72",
    "dynasty": "元",
    "content": [
      "白白毡房撒万星，名王酣宴惜娉婷。",
      "李陵台北连天草，直到开平县里青。"
    ]
  },
  {
    "id": "c16655dfc3abcdacb481e552a71830b1",
    "title": "滦京杂咏一百首",
    "authorName": "杨允孚",
    "authorId": "c16655dfc3abcdacd1457b72d1457b72",
    "dynasty": "元",
    "content": [
      "东风吹暖柳如烟，寄语行人缓著鞭。",
      "燕舞巧防鸦鹘落，马嘶惊起骆驼眠。"
    ]
  },
  {
    "id": "c16655dfc3abcdacb481e5521a55a5a1",
    "title": "滦京杂咏一百首",
    "authorName": "杨允孚",
    "authorId": "c16655dfc3abcdacd1457b72d1457b72",
    "dynasty": "元",
    "content": [
      "时雨初肥芍药苗，脆甘味压酒肠消。",
      "扬州帘卷东风里，曾惜名花第一娇。"
    ]
  },
  {
    "id": "c16655dfc3abcdacb481e552b23afae7",
    "title": "滦京杂咏一百首",
    "authorName": "杨允孚",
    "authorId": "c16655dfc3abcdacd1457b72d1457b72",
    "dynasty": "元",
    "content": [
      "霜寒塞月青山瘦，草实平坡黄鼠肥。",
      "欲问前朝开宴处，白头宫使往还稀。"
    ]
  },
  {
    "id": "c16655dfc3abcdacb481e552e3f35e7a",
    "title": "滦京杂咏一百首",
    "authorName": "杨允孚",
    "authorId": "c16655dfc3abcdacd1457b72d1457b72",
    "dynasty": "元",
    "content": [
      "虽然玉宇桂无花，秋比江南分外佳。",
      "弦管画楼人散去，舍郎携妓劝尝瓜。"
    ]
  },
  {
    "id": "c16655dfc3abcdacb481e5527abf9f23",
    "title": "滦京杂咏一百首",
    "authorName": "杨允孚",
    "authorId": "c16655dfc3abcdacd1457b72d1457b72",
    "dynasty": "元",
    "content": [
      "御馔官厨不较馀，金门掌膳意勤如。",
      "更分光禄瓶中酒，烂醉归时月上初。"
    ]
  },
  {
    "id": "c16655dfc3abcdacb481e55227ca0b6c",
    "title": "滦京杂咏一百首",
    "authorName": "杨允孚",
    "authorId": "c16655dfc3abcdacd1457b72d1457b72",
    "dynasty": "元",
    "content": [
      "别却郎君可奈何，教坊有令趣兴和。",
      "当时不信邮亭怨，始觉邮亭怨转多。"
    ]
  },
  {
    "id": "c16655dfc3abcdacb481e552f82bad10",
    "title": "滦京杂咏一百首",
    "authorName": "杨允孚",
    "authorId": "c16655dfc3abcdacd1457b72d1457b72",
    "dynasty": "元",
    "content": [
      "窈窕谁家女未笄，日高停绣出帘帷。",
      "背人笑指青霄上，认得宫庭白鸽飞。"
    ]
  },
  {
    "id": "c16655dfc3abcdacb481e552b3b93418",
    "title": "滦京杂咏一百首",
    "authorName": "杨允孚",
    "authorId": "c16655dfc3abcdacd1457b72d1457b72",
    "dynasty": "元",
    "content": [
      "滦京九月雪花飞，香压萸囊与梦违。",
      "雁字不来家万里，狐裘旋买换征衣。"
    ]
  },
  {
    "id": "c16655dfc3abcdacb481e552dd8dd419",
    "title": "滦京杂咏一百首",
    "authorName": "杨允孚",
    "authorId": "c16655dfc3abcdacd1457b72d1457b72",
    "dynasty": "元",
    "content": [
      "雪深连月与檐齐，谁把新吟向客题。",
      "一字成时笔如铁，不如载酒画楼西。"
    ]
  },
  {
    "id": "c16655dfc3abcdacb481e55251f20409",
    "title": "滦京杂咏一百首",
    "authorName": "杨允孚",
    "authorId": "c16655dfc3abcdacd1457b72d1457b72",
    "dynasty": "元",
    "content": [
      "出塞书生瘦马骑，野云片片故相随。",
      "冻生耳鼻雪堪理，冷入肝肠酒强支。"
    ]
  },
  {
    "id": "c16655dfc3abcdacb481e5525ae99bed",
    "title": "滦京杂咏一百首",
    "authorName": "杨允孚",
    "authorId": "c16655dfc3abcdacd1457b72d1457b72",
    "dynasty": "元",
    "content": [
      "宫监何年百念消，冠簪惊见髻萧萧。",
      "挑灯细说前朝事，客子朱颜一夕凋。"
    ]
  },
  {
    "id": "c16655dfc3abcdacb481e5522bca9158",
    "title": "滦京杂咏一百首",
    "authorName": "杨允孚",
    "authorId": "c16655dfc3abcdacd1457b72d1457b72",
    "dynasty": "元",
    "content": [
      "买得香梨铁不如，玻瓈碗里冻潜苏。",
      "书生半醉思南土，一曲灯前唱《鹧鸪》。"
    ]
  },
  {
    "id": "c16655dfc3abcdacb481e552b6419f2e",
    "title": "滦京杂咏一百首",
    "authorName": "杨允孚",
    "authorId": "c16655dfc3abcdacd1457b72d1457b72",
    "dynasty": "元",
    "content": [
      "强欲驱愁酒一卮，解鞍闲看古祠碑。",
      "居庸千载兴亡事，惟有天中月色知。"
    ]
  },
  {
    "id": "c16655dfc3abcdacb481e5522ca563ea",
    "title": "滦京杂咏一百首",
    "authorName": "杨允孚",
    "authorId": "c16655dfc3abcdacd1457b72d1457b72",
    "dynasty": "元",
    "content": [
      "塞边羝牧长儿孙，水草全枯乳酪存。",
      "不识江南有阡陌，一犁烟雨自黄昏。"
    ]
  },
  {
    "id": "c16655dfc3abcdacb481e55227202b7b",
    "title": "滦京杂咏一百首",
    "authorName": "杨允孚",
    "authorId": "c16655dfc3abcdacd1457b72d1457b72",
    "dynasty": "元",
    "content": [
      "试将往事记从头，老鬓征衫总是愁。",
      "天上人间今又昔，滦河珍重水长流。"
    ]
  },
  {
    "id": "c16655dfc4218f0eb5c2f30b141d9f5c",
    "title": "次赵伯温韵",
    "authorName": "张宪",
    "authorId": "c16655dfc4218f0ed1457b72d1457b72",
    "dynasty": "元",
    "content": [
      "共是越州客，同为庄舄吟。",
      "潮来鳗井沸，龙起镜湖阴。",
      "烽火临边急，池塘入梦深。",
      "兰亭修禊处，无复旧携琴。"
    ]
  },
  {
    "id": "c16655dfc4218f0ec9bd74ecce31fa47",
    "title": "次钟君来韵",
    "authorName": "张宪",
    "authorId": "c16655dfc4218f0ed1457b72d1457b72",
    "dynasty": "元",
    "content": [
      "我爱山中好，全无俗事牵。",
      "秋霜溪口树，春水渡头船。",
      "豆熟白鹇聚，花开锦雉眠。",
      "官闲僧舍近，棋罢又诗篇。"
    ]
  },
  {
    "id": "c16655dfc4218f0ec4f8340a27086f02",
    "title": "春登永安寺",
    "authorName": "张宪",
    "authorId": "c16655dfc4218f0ed1457b72d1457b72",
    "dynasty": "元",
    "content": [
      "宿雨忽开雾，凭高散旅愁。",
      "野烟啼翠鸟，庭草卧青牛。",
      "怪石尖于剑，长杉高过楼。",
      "尚怀登绝顶，东北望杭州。"
    ]
  },
  {
    "id": "c16655dfc4218f0e4cf1bf9ae67ac872",
    "title": "胡姬年十五拟刘越石",
    "authorName": "张宪",
    "authorId": "c16655dfc4218f0ed1457b72d1457b72",
    "dynasty": "元",
    "content": [
      "胡姬年十五，芍药正含葩。",
      "何处相逢好，并州卖酒家。",
      "面开春月满，眉抹远山斜。",
      "一笑既相许，何须罗扇遮。"
    ]
  },
  {
    "id": "c16655dfc4218f0e0f6d85d8f5c0ae93",
    "title": "寄天香师",
    "authorName": "张宪",
    "authorId": "c16655dfc4218f0ed1457b72d1457b72",
    "dynasty": "元",
    "content": [
      "圆帽顶红毳，方袍搭绛纱。",
      "海龙邀早饭，山鹿进秋花。",
      "试墨探倭纸，寻泉斗建茶。",
      "时抛红豆粒，竹下唤频伽。"
    ]
  },
  {
    "id": "c16655dfc4218f0e1798c7901be56aad",
    "title": "赠西僧",
    "authorName": "张宪",
    "authorId": "c16655dfc4218f0ed1457b72d1457b72",
    "dynasty": "元",
    "content": [
      "西离五印度，东渡独绳桥。",
      "海若擎双足，天花上七条。",
      "胡经函贝叶，饭钵系㭨瓢。",
      "回首流沙路，程途十万遥。"
    ]
  },
  {
    "id": "c16655dfc4218f0e0072e0ae48b8b599",
    "title": "灯下有怀",
    "authorName": "张宪",
    "authorId": "c16655dfc4218f0ed1457b72d1457b72",
    "dynasty": "元",
    "content": [
      "忆昔童婆店，高屯坐夕曛。",
      "树声呼出月，石角碍回云。",
      "野雉穿花见，清猿隔涧闻。",
      "马头三四子，曾缚故将军。"
    ]
  },
  {
    "id": "c16655dfc4218f0e2519d04fec866311",
    "title": "答问湖源风土",
    "authorName": "张宪",
    "authorId": "c16655dfc4218f0ed1457b72d1457b72",
    "dynasty": "元",
    "content": [
      "湖源源上路，东与浦阳连。",
      "地胜藏春坞，民居小有天。",
      "秋山红入画，晴野白浮烟。",
      "一道桃花水，如今泊战船。"
    ]
  },
  {
    "id": "c16655dfc4218f0e31f774a3f2890a6b",
    "title": "闻说",
    "authorName": "张宪",
    "authorId": "c16655dfc4218f0ed1457b72d1457b72",
    "dynasty": "元",
    "content": [
      "闻说江城破，归心梦里惊。",
      "肺肝从此热，手足近来轻。",
      "春事愁花朵，晨斋怯鼓声。",
      "平生慕王猛，今日莫谈兵。"
    ]
  },
  {
    "id": "c16655dfc4218f0eb82b7068b4b40d13",
    "title": "取青楼夜饮戏叶子肃",
    "authorName": "张宪",
    "authorId": "c16655dfc4218f0ed1457b72d1457b72",
    "dynasty": "元",
    "content": [
      "酒令传觞急，灯花啮烛低。",
      "山人清似水，老子醉如泥。",
      "天黑月堕地，水寒星在溪。",
      "犹吹赤蹄纸，照道画楼西。"
    ]
  },
  {
    "id": "c16655dfc4218f0eaf9bd999286a0c95",
    "title": "送哲古心往吴江报恩寺",
    "authorName": "张宪",
    "authorId": "c16655dfc4218f0ed1457b72d1457b72",
    "dynasty": "元",
    "content": [
      "兰若压江桥，长廊昼寂寥。",
      "鸟啼春后树，龙起定中潮。",
      "花雨随风散，茶烟隔竹消。",
      "客程他日路，清话借通宵。"
    ]
  },
  {
    "id": "c16655dfc4218f0ebc4bba89a83e5b2b",
    "title": "听雪斋",
    "authorName": "张宪",
    "authorId": "c16655dfc4218f0ed1457b72d1457b72",
    "dynasty": "元",
    "content": [
      "万籁入沈冥，坐深窗户明。",
      "微于疏竹上，时作碎琼声。",
      "扑纸春虫乱，爬沙夜蟹行。",
      "袁安政无寐，敧枕漏三更。"
    ]
  },
  {
    "id": "c16655dfc4218f0e471b6462f055d9a0",
    "title": "感古",
    "authorName": "张宪",
    "authorId": "c16655dfc4218f0ed1457b72d1457b72",
    "dynasty": "元",
    "content": [
      "关内收三杰，淮南养八公。",
      "金成幽血碧，龙起瑞云红。",
      "过眼王章碎，回头帝业空。",
      "惟馀白杨树，一类响悲风。"
    ]
  },
  {
    "id": "c16655dfc4218f0e0f765325fe78967a",
    "title": "寄马将军",
    "authorName": "张宪",
    "authorId": "c16655dfc4218f0ed1457b72d1457b72",
    "dynasty": "元",
    "content": [
      "马服古名将，孤军镇海壖。",
      "射雕天雨血，拔槊地飞泉。",
      "筝手调银甲，花奴递玉鞭。",
      "虎营灯火夜，自注十三篇。"
    ]
  },
  {
    "id": "c16655dfc4218f0ec4ef846ce02dda40",
    "title": "大都即事六首",
    "authorName": "张宪",
    "authorId": "c16655dfc4218f0ed1457b72d1457b72",
    "dynasty": "元",
    "content": [
      "平章桥上日，光禄寺前春。",
      "杨柳绿垂地，桃花红照人。",
      "粉香迷醉袖，草色妒行轮。",
      "屠狗悲歌者，空埋泉下尘。"
    ]
  },
  {
    "id": "c16655dfc4218f0ec4ef846c0e4f9199",
    "title": "大都即事六首",
    "authorName": "张宪",
    "authorId": "c16655dfc4218f0ed1457b72d1457b72",
    "dynasty": "元",
    "content": [
      "三月西山道，春风平则门。",
      "绣鞍红叱拨，毡帽黑昆仑。",
      "衣襆分香裹，壶瓶借火温。",
      "醉归杨柳月，绿雾掩黄昏。"
    ]
  },
  {
    "id": "c16655dfc4218f0ec4ef846cd410a8bd",
    "title": "大都即事六首",
    "authorName": "张宪",
    "authorId": "c16655dfc4218f0ed1457b72d1457b72",
    "dynasty": "元",
    "content": [
      "小海春如画，斜街晓卖花。",
      "连钱游子骑，斑竹美人家。",
      "袄色摇红段，鞶香斗蜡茶。",
      "额黄斜入鬓，侧髻半翻鸦。"
    ]
  },
  {
    "id": "c16655dfc4218f0ec4ef846c8e44d55c",
    "title": "大都即事六首",
    "authorName": "张宪",
    "authorId": "c16655dfc4218f0ed1457b72d1457b72",
    "dynasty": "元",
    "content": [
      "杨柳暮鸦啼，钟楼日入西。",
      "小车随客散，归马望尘嘶。",
      "碧瓦差宫树，金波溢御堤。",
      "时平足行乐，谁问醉如泥。"
    ]
  },
  {
    "id": "c16655dfc4218f0ec4ef846cc50d02ff",
    "title": "大都即事六首",
    "authorName": "张宪",
    "authorId": "c16655dfc4218f0ed1457b72d1457b72",
    "dynasty": "元",
    "content": [
      "红雪点绵袍，青楼酒价高。",
      "朱丝红椤桫，玉斗紫葡萄。",
      "春餤行绫卷，秋腌割佩刀。",
      "帘钩风不定，触损𪅃翎毛。"
    ]
  },
  {
    "id": "c16655dfc4218f0ec4ef846c79a29d23",
    "title": "大都即事六首",
    "authorName": "张宪",
    "authorId": "c16655dfc4218f0ed1457b72d1457b72",
    "dynasty": "元",
    "content": [
      "千步廊前月，朦胧照御街。",
      "风檐鸣宝铎，雷板耀金牌。",
      "城影平铺地，楼阴半上阶。",
      "谁家吹短调？",
      "一夜乱春怀。"
    ]
  },
  {
    "id": "c16655dfc4218f0ee1952b6383ec9493",
    "title": "寄中山隐讲师",
    "authorName": "张宪",
    "authorId": "c16655dfc4218f0ed1457b72d1457b72",
    "dynasty": "元",
    "content": [
      "问讯山中隐，中山第几重。",
      "风廊巡夜虎，云钵听经龙。",
      "流水千溪月，寒岩一树松。",
      "无因净查滓，来共上堂钟。"
    ]
  },
  {
    "id": "c16655dfc4218f0e726773bc55a5259f",
    "title": "简顾明府",
    "authorName": "张宪",
    "authorId": "c16655dfc4218f0ed1457b72d1457b72",
    "dynasty": "元",
    "content": [
      "水国差徭重，江城庐舍稀。",
      "晓星悬印出，春雨劝农归。",
      "官马哦新月，公庭散夕晖。",
      "欲知通守瘦，但视野人肥。"
    ]
  },
  {
    "id": "c16655dfc4218f0ebc7677bd0c3480ae",
    "title": "赠张习之",
    "authorName": "张宪",
    "authorId": "c16655dfc4218f0ed1457b72d1457b72",
    "dynasty": "元",
    "content": [
      "膏雨昼廉纤，炉烟不隔帘。",
      "燕泥侵玉麈，蛛网挂牙签。",
      "夜枕花频妒，春衫酒半淹。",
      "绿窗人散后，明镜摘风髯。"
    ]
  },
  {
    "id": "c16655dfc4218f0e0db52976fce2e0f7",
    "title": "立仗马",
    "authorName": "张宪",
    "authorId": "c16655dfc4218f0ed1457b72d1457b72",
    "dynasty": "元",
    "content": [
      "照夜玉狻猊，霜毛铁凿蹄。",
      "春风金络脑，小雨锦障泥。",
      "御驾驰天上，军封受海西。",
      "日供三品料，缄口不闻嘶。"
    ]
  },
  {
    "id": "c16655dfc4218f0ecb637b1526719018",
    "title": "次铁笛道人韵",
    "authorName": "张宪",
    "authorId": "c16655dfc4218f0ed1457b72d1457b72",
    "dynasty": "元",
    "content": [
      "翠黛锁眉山，秾愁无处安。",
      "玉环双凤叫，珠髻九龙盘。",
      "花落梦初断，莺啼春未阑。",
      "檀槽儿女语，昵昵向谁弹？"
    ]
  },
  {
    "id": "c16655dfc4218f0e80a6f3f119e5cc15",
    "title": "画扇",
    "authorName": "张宪",
    "authorId": "c16655dfc4218f0ed1457b72d1457b72",
    "dynasty": "元",
    "content": [
      "渴龙饮清江，江水皆倒立。",
      "风雨满山来，石楠半身湿。"
    ]
  },
  {
    "id": "c16655dfc4218f0e791a343e3722816b",
    "title": "简窦彦南",
    "authorName": "张宪",
    "authorId": "c16655dfc4218f0ed1457b72d1457b72",
    "dynasty": "元",
    "content": [
      "二十四桥风月清，琼花观里坐吹笙。",
      "金盘露冷凝脂滑，一夜新霜睡不成。"
    ]
  },
  {
    "id": "c16655dfc4218f0e22c7a45516a232ac",
    "title": "竹蝶图",
    "authorName": "张宪",
    "authorId": "c16655dfc4218f0ed1457b72d1457b72",
    "dynasty": "元",
    "content": [
      "落尽春红春梦熟，平沙小苑窗中绿。",
      "美人睡起背东风，蛱蝶飞来上修竹。"
    ]
  },
  {
    "id": "c16655dfc4218f0e25a35851e1b67997",
    "title": "方颐",
    "authorName": "张宪",
    "authorId": "c16655dfc4218f0ed1457b72d1457b72",
    "dynasty": "元",
    "content": [
      "方颐大口玉颜红，七尺长身猛似熊。",
      "偏得将军传武艺，阔街飞马背开弓。"
    ]
  },
  {
    "id": "c16655dfc4218f0e503c6f899efa9b2d",
    "title": "题画",
    "authorName": "张宪",
    "authorId": "c16655dfc4218f0ed1457b72d1457b72",
    "dynasty": "元",
    "content": [
      "晴川渺渺停春水，怪石峨峨插乱山。",
      "最爱夕阳烟寺里，千株古木一僧闲。"
    ]
  },
  {
    "id": "c16655dfc4218f0e3080e56688ce4d70",
    "title": "铁笛道人遗筚篥七绝",
    "authorName": "张宪",
    "authorId": "c16655dfc4218f0ed1457b72d1457b72",
    "dynasty": "元",
    "content": [
      "赞皇太尉有新题，不减吴江与会稽。",
      "最忆秋山霜月夜，卷芦一曲醉如泥。"
    ]
  },
  {
    "id": "c16655dfc4218f0e3080e56620cfef72",
    "title": "铁笛道人遗筚篥七绝",
    "authorName": "张宪",
    "authorId": "c16655dfc4218f0ed1457b72d1457b72",
    "dynasty": "元",
    "content": [
      "朔客苍头一尺髭，酒酣气热卷芦吹。",
      "花娘不展徘徊拜，虚负王孙五字诗。"
    ]
  },
  {
    "id": "c16655dfc4218f0e3080e566d1ecf66e",
    "title": "铁笛道人遗筚篥七绝",
    "authorName": "张宪",
    "authorId": "c16655dfc4218f0ed1457b72d1457b72",
    "dynasty": "元",
    "content": [
      "长安城里紫葡萄，关塞遗声透月高。",
      "一十八星清窍冷，无人唤起薛阳陶。"
    ]
  },
  {
    "id": "c16655dfc4218f0e3080e5662b7a2a51",
    "title": "铁笛道人遗筚篥七绝",
    "authorName": "张宪",
    "authorId": "c16655dfc4218f0ed1457b72d1457b72",
    "dynasty": "元",
    "content": [
      "南徐江上月黄昏，谁嚼寒炉对酒尊。",
      "满耳□风全不竞，空烦公主嫁乌孙。"
    ]
  },
  {
    "id": "c16655dfc4218f0e3080e566569d227e",
    "title": "铁笛道人遗筚篥七绝",
    "authorName": "张宪",
    "authorId": "c16655dfc4218f0ed1457b72d1457b72",
    "dynasty": "元",
    "content": [
      "汉家卤簿最多仪，来驾双菰武骑随。",
      "不似酒边呼李衮，静携九漏月中吹。"
    ]
  },
  {
    "id": "c16655dfc4218f0e3080e566dc2645ec",
    "title": "铁笛道人遗筚篥七绝",
    "authorName": "张宪",
    "authorId": "c16655dfc4218f0ed1457b72d1457b72",
    "dynasty": "元",
    "content": [
      "一曲边声绕月楼，满天兵气似并州。",
      "塞鸿不管关山怨，闲却吹螺小比丘。"
    ]
  },
  {
    "id": "c16655dfc4218f0e3080e566e3975558",
    "title": "铁笛道人遗筚篥七绝",
    "authorName": "张宪",
    "authorId": "c16655dfc4218f0ed1457b72d1457b72",
    "dynasty": "元",
    "content": [
      "国手传闻张野狐，清歌最善月中芦。",
      "风前静洗箜篌耳，别画明皇按舞图。"
    ]
  },
  {
    "id": "c16655dfc4218f0e9453ebe9cf0eaa00",
    "title": "赵集贤枯木竹石",
    "authorName": "张宪",
    "authorId": "c16655dfc4218f0ed1457b72d1457b72",
    "dynasty": "元",
    "content": [
      "槎牙老树响天风，寂历幽篁泣露丛。",
      "惆怅玉堂旧公子，故家陵庙月明中。"
    ]
  },
  {
    "id": "c16655dfc4218f0e5bbaf5510d6b0185",
    "title": "投赠周元帅十韵",
    "authorName": "张宪",
    "authorId": "c16655dfc4218f0ed1457b72d1457b72",
    "dynasty": "元",
    "content": [
      "玉帐临江近，金城镇海遥。",
      "鼓声秋动地，剑气夜冲霄。",
      "露下星河白，风高草木雕。",
      "山寒旗猎猎，沙静马萧萧。",
      "左广初传驾，西船已畏烧。",
      "五离才散鼠，六博又成枭。",
      "豪杰乘时奋，贤材早见招。",
      "紫枢虚上座，黄闼待清朝。",
      "会见擒奸操，归来醉小乔。",
      "恩波门外柳，长拂富春潮。"
    ]
  },
  {
    "id": "c16655dfc4218f0eacb13eab4e1f7602",
    "title": "送海一沤十韵",
    "authorName": "张宪",
    "authorId": "c16655dfc4218f0ed1457b72d1457b72",
    "dynasty": "元",
    "content": [
      "尊者来从乾竺国，畏途生出玉门关。",
      "地穷西北河为带，水尽东南岛若环。",
      "劫火自如潮势吼，禅心已似石头顽。",
      "《法华》雨施金盂水，贝叶经挑锡杖镮。",
      "幻境万家蝴蝶梦，沧波一个野鸥闲。",
      "染轻龙女花难著，德重天厨食自颁。",
      "灏气秋横银色界，白毫夜破铁围山。",
      "瀴溟此日浮杯去，葱岭何年只履还。",
      "佛日未应违下国，甘霖直欲遍人间。",
      "探穷大地蛟蛇窟，归立□□虎豹班。"
    ]
  },
  {
    "id": "c16655dfc4218f0ec1a7bc7ab30bb109",
    "title": "游黄公洞十八韵",
    "authorName": "张宪",
    "authorId": "c16655dfc4218f0ed1457b72d1457b72",
    "dynasty": "元",
    "content": [
      "十月山城气候偏，黄公洞里看春妍。",
      "五纹鹖雀娇疑凤，千叶蟠桃大似莲。",
      "巨弹落星天狗碎，神砮出土佛牙坚。",
      "杂花冉冉张红锦，芳草茸茸卧绿毡。",
      "厓泻蜂腰横断杵，岩撑虎口抱空弮。",
      "涧边野雉如人立，松下驯麛傍母眠。",
      "峰隐金鸡啼晓月，瀑翻银汉下长天。",
      "十围龙竹高逾树，五顶神芝秀结拳。",
      "藓壁冷云封鬼谷，宝函金穴秘神渊。",
      "枰遗商皓棋三角，剑缺黄巢石半边。",
      "丹火有人留蜕骨，玉棺几度葬神仙。",
      "扶危铁柱高擎掌，代步花舆不下肩。",
      "世隔衲僧方广地，路迷渔父武陵船。",
      "华阳未老陶弘景，勾漏先归葛稚川。",
      "记历何尝知晋魏，流光端可继彭篯。",
      "蓬莱方丈图间现，流水胡麻世上传。",
      "欲报谷城山下矿，已无圯上袖中编。",
      "便当导引师吾祖，深避衡茅一万年。"
    ]
  },
  {
    "id": "c16655dfc4218f0ee160f1d59661dddd",
    "title": "陈桥行",
    "authorName": "张宪",
    "authorId": "c16655dfc4218f0ed1457b72d1457b72",
    "dynasty": "元",
    "content": [
      "唐宫夜祝邈佶烈，忧民一念通天阙。帝星下射甲马营，紫雾红光掩明月。",
      "殿前点检作天子，方颐大口空诛死。重光相荡两金乌，十幅黄旗上龙体。",
      "中书相公掌穿爪，不死不忍秘《鸿宝》。画瓠学士独先几，禅授雄文袖中草。",
      "君不见，五十三年血载涂，五家八姓相吞屠。陈桥乱卒不拥马，抚掌先生肯坠驴。"
    ]
  },
  {
    "id": "c16655dfc4218f0e76d87abbeca36fa7",
    "title": "秦鹿行",
    "authorName": "张宪",
    "authorId": "c16655dfc4218f0ed1457b72d1457b72",
    "dynasty": "元",
    "content": [
      "望夷宫中养秦鹿，百二山河春草绿。穿花尚作呦呦鸣，宁识外人须尔肉。",
      "李斯父子牵黄犬，上蔡东门志何浅。血污云阳腰领红，狡兔纵肥能几脔。",
      "阉高貌软足心路，称马献君君不悟。群臣相视莫敢非，只恐出言丞相怒。",
      "丞相怒，秦祚移。函谷不守秦鹿驰，高材疾足争逐之。",
      "项王叱咤起，乌骓日千里。逐之不得不肯止，人疲马困乌江死。",
      "沛公隐芒砀，手剑三尺长，网罗一举围咸阳。扼其角，刳其肠，食肉寝皮传后王。",
      "秦鹿死，走狗烹。后人不用悲韩彭，帝王神器匪力争。",
      "炎炎火德多洪福，前有高皇后文叔。回首平灵莽卓生，汉业亦同蕉下鹿。"
    ]
  },
  {
    "id": "c16655dfc4218f0e0fedbcbb38b13d96",
    "title": "琴操",
    "authorName": "张宪",
    "authorId": "c16655dfc4218f0ed1457b72d1457b72",
    "dynasty": "元",
    "content": [
      "瀍水东奔兮涧水攸同，禾黍离离兮荠麦蓬蓬。周召不作兮桓文告终，王曰以公兮雅降为风。",
      "乌乎！平既自夷兮赧宁得不穷！右悯周。秋草兮芊芊，黄金台兮夷为渊。",
      "怅广宇兮裂瓦，望离宫兮生烟。泪可尽兮目可穿，思昭王兮不可言。",
      "右怀燕。渭水渊渊兮函谷嶙峋，我马西逝兮意将涉秦。",
      "父老止我兮子宜爱身，子毋遽西兮秦其有人。右涉秦。"
    ]
  },
  {
    "id": "c16655dfc4218f0e6c4d5a91b580c721",
    "title": "鸿门会",
    "authorName": "张宪",
    "authorId": "c16655dfc4218f0ed1457b72d1457b72",
    "dynasty": "元",
    "content": [
      "云成龙，气成虎，椎鼓撞钟宴真主。披帷壮士发指冠，侧盾当筵请公舞。",
      "白发老臣心独苦，玉玦三看君不语。五星东井夜联珠，天狗欃枪落如雨。",
      "鸿沟咫尺接鸿门，千里神骓一夜奔。君不见龙泉影里重瞳瞽，玉斗声中五体分。"
    ]
  },
  {
    "id": "c16655dfc4218f0ee56453ad31496f6e",
    "title": "古有所思行",
    "authorName": "张宪",
    "authorId": "c16655dfc4218f0ed1457b72d1457b72",
    "dynasty": "元",
    "content": [
      "我思古之人兮不可从，乃在黄土之底，青编之中。",
      "青编几帙载名姓，黄土万冢埋英雄。重泉黯黯隔白日，宰树飒飒生悲风，虽我有语谁为通。",
      "皇天不肯惜人物，百年转眼如飘蓬。秦皇汉武气焰盖一世，彭殇丘蹠俱成空。",
      "黄帝升鼎湖，桥山葬遗弓。虞舜死九疑，銮舆不还宫。",
      "明王圣主只如此，纷纷余子真蝼蚁。二女泣兮湘竹斑，群臣归兮弓剑闲。",
      "吊古昔兮望远，见江上之青山。白玉椁，黄金棺，千年滞魄生辛酸。",
      "功名震主亦闲事，不若樽前且破颜。"
    ]
  },
  {
    "id": "c16655dfc4218f0e4af8c94e8d35f7fa",
    "title": "朱虚侯行酒歌",
    "authorName": "张宪",
    "authorId": "c16655dfc4218f0ed1457b72d1457b72",
    "dynasty": "元",
    "content": [
      "长乐宫中女天子，盛设宾筵欢戚里。",
      "百官侍坐莫敢违，诸吕諠阗笑声起。",
      "御史中丞不纠仪，叔孙制作成虚礼。",
      "朱虚奉敕起行觞，手提三尺昆吾钢。",
      "田歌声振野鸡伏，颈血光寒汉道昌。"
    ]
  },
  {
    "id": "c16655dfc4218f0ec1dcd9d80867c8c0",
    "title": "发白马",
    "authorName": "张宪",
    "authorId": "c16655dfc4218f0ed1457b72d1457b72",
    "dynasty": "元",
    "content": [
      "朝发白马津，莫及陈留县。兵事急星火，驿程疾雷电。",
      "左挟弓，右擎箭。独飞一骑报军书，百里王城驰急变。",
      "丞相真静才，清谈白羽扇。天子蔽九重，张乐绛霄殿。",
      "内门三日不得朝，咫尺天威无路见。三十万众解甲降，锦绣封疆成广荐。",
      "明日腥风虏骑来，背城借一谁堪战？嬖幸窃鲁弓，奸谀卖纪甗。",
      "衔璧牵羊事已非，束手蕃臣忘入援。抆泪踏边尘，含愁别宫院。",
      "回首东南汉月高，淅沥风沙破颜面。白草黄云望莫穷，西楼尚隔汤城淀。",
      "木叶山前下马时，背水始悟降王贱。使者来，君早见！"
    ]
  },
  {
    "id": "c16655dfc4218f0e6ca7adf903bf3229",
    "title": "上元夫人词",
    "authorName": "张宪",
    "authorId": "c16655dfc4218f0ed1457b72d1457b72",
    "dynasty": "元",
    "content": [
      "七月七日夜，王母降汉宫。",
      "上元何夫人，仪卫略与同。",
      "头作三角髻，年可二十馀。",
      "身著青霜袍，坐拥紫霞车。",
      "九云夜光冠，六山火玉佩。",
      "敛袂登殿阶，进向王母拜。",
      "王母坐止之，呼与共良会。",
      "翩翩三青鸟，飞来绿窗歇。",
      "口衔七蟠桃，甘脆胜冰雪。",
      "刘郎非仙器，内欲未断绝。",
      "怀核欲种之，开花待桃结。",
      "一桃九千年，徒尔縻岁月。",
      "上仙哑然笑，忽逐彩云灭。"
    ]
  },
  {
    "id": "c16655dfc4218f0e3148c36d25055bc0",
    "title": "东门行",
    "authorName": "张宪",
    "authorId": "c16655dfc4218f0ed1457b72d1457b72",
    "dynasty": "元",
    "content": [
      "东都门外今古稀，东宫二傅同日归。百官祖道设供帐，敕赐黄金作酒赀。",
      "归来日日会亲友，尽卖赐金买醇酒。白头刚傅空劳劳，一杯鸩羽不就狱，博得君王祠少牢。"
    ]
  },
  {
    "id": "c16655dfc4218f0ec8b25f0e289f7e08",
    "title": "神弦十一曲",
    "authorName": "张宪",
    "authorId": "c16655dfc4218f0ed1457b72d1457b72",
    "dynasty": "元",
    "content": [
      "朝行青溪曲，莫宿青岩阿。女萝施长松，白蘋依绿荷。",
      "神来水生风，神去水无波。朝云不为雨，夕露将如何。",
      "右宿阿。"
    ]
  },
  {
    "id": "c16655dfc4218f0e4bf45bc1de085103",
    "title": "莫种树",
    "authorName": "张宪",
    "authorId": "c16655dfc4218f0ed1457b72d1457b72",
    "dynasty": "元",
    "content": [
      "莫种树，种树枝叶多。枯杨易生稊，钝斧难伐柯。秋风动悲思，春月夜如何？"
    ]
  },
  {
    "id": "c16655dfc4218f0e3bc28c282b244dff",
    "title": "井底蛙",
    "authorName": "张宪",
    "authorId": "c16655dfc4218f0ed1457b72d1457b72",
    "dynasty": "元",
    "content": [
      "清水冷，井底蛙。鸾旗旄骑称警跸，垂旒佩玉登龙车。",
      "不知天下本一家，雌雄未决胡矜夸。井底蛙，井中小，堂堂东帝天日表。",
      "南庑岸帻彼何心，都布单衣笑君狡。君不见故人共卧严子陵，一夜客星侵帝星，何尝解作木偶形。"
    ]
  },
  {
    "id": "c16655dfc4218f0e3ca227d1f3061441",
    "title": "梁父吟",
    "authorName": "张宪",
    "authorId": "c16655dfc4218f0ed1457b72d1457b72",
    "dynasty": "元",
    "content": [
      "伏龙隐南阳，高卧久未起。不肯渡长江，焉能涉漳水。",
      "炎炎火绝卯金刀，巍巍土王当涂高。种瓜儿子不力战，织履郎君无地逃。",
      "伏龙一起捍坤轴，雄据西南成鼎足。十年汗血战玄黄，五出王师争九六。",
      "万人之敌两熊虎，百战辛勤事行伍。河南河北谩称雄，不得袁曹一丸土。",
      "伏龙才起帝业新，千古君臣鱼水亲。遂使真龙全羽翼，风云成就二将军。"
    ]
  },
  {
    "id": "c16655dfc4218f0e737401435d73bc95",
    "title": "卖卜翁",
    "authorName": "张宪",
    "authorId": "c16655dfc4218f0ed1457b72d1457b72",
    "dynasty": "元",
    "content": [
      "三月长安道，雨过街树绿。",
      "下有卖卜翁，危坐营握粟。",
      "举日讲仁义，旋式推祸福。",
      "不学贾大夫，忧来方赋鵩。"
    ]
  },
  {
    "id": "c16655dfc4218f0e9d50d54f94462efe",
    "title": "南飞乌",
    "authorName": "张宪",
    "authorId": "c16655dfc4218f0ed1457b72d1457b72",
    "dynasty": "元",
    "content": [
      "南飞乌，尾毕逋，白头哑哑将众雏。渭河西岸逐野马，白门东楼追赤兔。",
      "冀豚荆犬肉不饱，展翼南飞向江表。江东林木多俊禽，不许南枝三匝绕。",
      "老乌莫侮髯郎小，髯郎讵让老乌老。东风一炬乌尾焦，不使老乌矜觜爪。",
      "老乌自谓足奸狡，岂信江湖多鸷鸟。捽乌头，啄乌脑。",
      "不容老乌栖树枝，肯使蛟龙戏池沼。释老乌，未肯搏，紫髯大耳先相攫。",
      "河东老羽云外落，老乌巢成哺铜雀。"
    ]
  },
  {
    "id": "c16655dfc4218f0e0814b17d5937a7ae",
    "title": "缚虎行",
    "authorName": "张宪",
    "authorId": "c16655dfc4218f0ed1457b72d1457b72",
    "dynasty": "元",
    "content": [
      "白门楼下兵合围，白门楼上虎伏威。戟尖不掉丈二尾，袍花已脱斑斓衣。",
      "捽虎脑，截虎爪，眼中视虎如猫小。猛跳不越当涂高，血吻空腥千里草。",
      "养虎肉不饱，虎饥能噬人。缚虎绳不急，绳宽虎无亲。",
      "座中叵信刘将军，不纵猛虎食汉贼，反杀猛虎生贼臣。",
      "食原食卓何足嗔。"
    ]
  },
  {
    "id": "c16655dfc4218f0e59b73852de809f78",
    "title": "汶阳道中",
    "authorName": "张宪",
    "authorId": "c16655dfc4218f0ed1457b72d1457b72",
    "dynasty": "元",
    "content": [
      "汶水东入海，疾流无已时。",
      "可怜齐与鲁，荒草秋离离。",
      "日淡野水黄，风高木叶飞。",
      "系舟闲吊古，不觉泪沾衣。"
    ]
  },
  {
    "id": "c16655dfc4218f0e6c8a946f60767a47",
    "title": "夕阳亭",
    "authorName": "张宪",
    "authorId": "c16655dfc4218f0ed1457b72d1457b72",
    "dynasty": "元",
    "content": [
      "百官供帐纷营营，夕阳亭西谁远行？充闾之子专阃钺，仗节万里西南征。",
      "结婚一语聋天耳，既凿凶门行复止。卫家五美空善评，奸谋仍落三竖子。",
      "君不见鬼公怒摄项城军，残喘聊延卫府勋。枯木剑锋金屑酒，天刑犹脱广成君。"
    ]
  },
  {
    "id": "c16655dfc4218f0e2c9dbacf618c580a",
    "title": "玩鞭亭",
    "authorName": "张宪",
    "authorId": "c16655dfc4218f0ed1457b72d1457b72",
    "dynasty": "元",
    "content": [
      "畸乌压营营作声，红光紫电围金钲。",
      "黄须小龙马上笑，白首饥豺梦里惊。",
      "老奴怒掷珊瑚枕，追兵起合琉璃井。",
      "巴马东归疾似风，道傍遗粪如冰冷。",
      "健儿空玩七宝鞭，荆台老姥功谁传？"
    ]
  },
  {
    "id": "c16655dfc4218f0eed75ba3784fc4685",
    "title": "赠镌碑王生歌",
    "authorName": "张宪",
    "authorId": "c16655dfc4218f0ed1457b72d1457b72",
    "dynasty": "元",
    "content": [
      "太湖之水通吴淞，绿波冷浸青芙蓉。巨灵神斧斫不去，帝命留与历代贤圣镌奇功。",
      "奇功旷世信希有，至德乃可齐不朽。嗟哉王生习此艺，功德不逢长袖手。",
      "虞黄欧揭牛毛多，笔端佞语如悬河。银钩铁画炫奇丽，天下匠石劳砻磨。",
      "王生手握三寸钢，肥深瘦浅能自量。神椎轻重心应手，白蠹食铁森成行。",
      "词严笔劲逼晋汉，学士何人美词翰。窅亭五彩护龟趺，峙立通衢人不看。",
      "人不看，恐泪垂，晋朝羊公今为谁？高山深水苦自置，后世谁人想见之。",
      "王生王生女当知，功德岂在多文辞？君不见延陵季子碑上仅十字，千载万载生光辉。"
    ]
  },
  {
    "id": "c16655dfc4218f0e4ece0f18dd7439e0",
    "title": "出自蓟北门行",
    "authorName": "张宪",
    "authorId": "c16655dfc4218f0ed1457b72d1457b72",
    "dynasty": "元",
    "content": [
      "出自蓟北门，遥望瀚海隅。",
      "黄沙落寒雁，衰草号雄狐。",
      "河水血成冰，土冢碑当涂。",
      "乃知古战场，本是贤王都。",
      "武皇昔按剑，一怒万骨枯。",
      "半夜下兵帖，六郡皆欢呼。",
      "将军各上马，百道追匈奴。",
      "羊马满大野，万帐收穹庐。",
      "英英长平侯，六骡走单于。",
      "至今青史上，犹壮武刚车。"
    ]
  },
  {
    "id": "c16655dfc4218f0ebf5fce6dafc701e0",
    "title": "当垆曲拟梁简文帝",
    "authorName": "张宪",
    "authorId": "c16655dfc4218f0ed1457b72d1457b72",
    "dynasty": "元",
    "content": [
      "初八月上弦，十五月正圆。",
      "当垆设夜酒，客有黄金钱。",
      "欢浓易得晓，别远动经年。",
      "相送大堤上，举杯良可怜。"
    ]
  },
  {
    "id": "c16655dfc4218f0ec9514029a575ea8e",
    "title": "春昼迟",
    "authorName": "张宪",
    "authorId": "c16655dfc4218f0ed1457b72d1457b72",
    "dynasty": "元",
    "content": [
      "楼观参差半空起，缥缈阑干烟雾里。",
      "绿萍一道浸鸳鸯，笑声只隔桃花水。",
      "柳下粉墙斜靠街，当昼红门半扇开。",
      "游丝冉冉挂檐角，燕子一双何处来？"
    ]
  },
  {
    "id": "c16655dfc4218f0e1edfd328e8c5afbb",
    "title": "哀亡国",
    "authorName": "张宪",
    "authorId": "c16655dfc4218f0ed1457b72d1457b72",
    "dynasty": "元",
    "content": [
      "买桑喂蚕丝不多，凿洼种藕莲几何？广陵夜月璚花宴，结绮春风玉树歌。",
      "君不见黑头江令承恩早，白发萧娘情未了。狎语淫人梦不醒，宫城绿遍王孙草。",
      "昏昏黄雾塞宫门，白练寒生玉颈痕。锦绣江山春似画，几伤风雨吊迷魂。"
    ]
  },
  {
    "id": "c16655dfc4218f0e9ffac3d73d1e11ad",
    "title": "瑶池曲",
    "authorName": "张宪",
    "authorId": "c16655dfc4218f0ed1457b72d1457b72",
    "dynasty": "元",
    "content": [
      "曼倩啼饥桃未熟。绮窗珠树层阴绿。上清童子昼临关，鸾尾扫云方种玉。",
      "芙蓉画阑春昼长，箫《韶》一派起回廊。八龙未暇送周穆，三鸟遽能迎汉皇。",
      "风雨苍苍隔玄圃，不劳西望祠王母。赠君桃核大如杯，归植茂陵陵上土。"
    ]
  },
  {
    "id": "c16655dfc4218f0e526e94ac57c3db6d",
    "title": "襄阳白铜鞮曲",
    "authorName": "张宪",
    "authorId": "c16655dfc4218f0ed1457b72d1457b72",
    "dynasty": "元",
    "content": [
      "襄阳白铜鞮，下蹋扬州郭。可怜扬州儿，弃戈甘面缚。",
      "大堤女儿何命薄，青年坐失荣华乐。荡子功成未肯归，闭门三月杨花落。"
    ]
  },
  {
    "id": "c16655dfc4218f0e1b3d8d7ce2601d7e",
    "title": "天狼谣",
    "authorName": "张宪",
    "authorId": "c16655dfc4218f0ed1457b72d1457b72",
    "dynasty": "元",
    "content": [
      "煌煌天狼星，芒角射参昴。独步天东南，烨煜竟昏晓。",
      "天弧不上弦，金虎敛牙爪。万里食行人，白骨遍荒草。",
      "火爇乌龙冈，血染朱雀航。列宿不尽力，五纬分乖张。",
      "戍客困疆场，荷戈涕成行。谁为补天手？为洗日重光。"
    ]
  },
  {
    "id": "c16655dfc4218f0ec8b25f0e2a1d53c2",
    "title": "神弦十一曲",
    "authorName": "张宪",
    "authorId": "c16655dfc4218f0ed1457b72d1457b72",
    "dynasty": "元",
    "content": [
      "双头牡丹大如斗，簇金小帽银花镂。",
      "绿斗长眉丹激唇，白马黄衫灌江口。",
      "平头奴子金丝发，六尺竹弓开满月。",
      "神獒帖尾卧床前，顽蛟尚染刀镮血。",
      "灵风飔飔石犀吼，吴船楚舵纷搔首。",
      "红云忽报七圣来，蜀波水色浓于酒。"
    ]
  },
  {
    "id": "c16655dfc4218f0ec8b25f0edcec0ed0",
    "title": "神弦十一曲",
    "authorName": "张宪",
    "authorId": "c16655dfc4218f0ed1457b72d1457b72",
    "dynasty": "元",
    "content": [
      "香炉盘盘青雾起，灵帷撒动金钱纸。",
      "练带斜垂八尺冰，缠项白蛇神色死。",
      "青溪小姑双露乳，起著神衫代神语。",
      "花裙绣裤蹋旋风，双袖翻飞小蛮舞。",
      "西山日落云冥冥，金龙画烛灯光青。",
      "土妖木魅作人立，古壁空廊闻履声。",
      "繁弦嘈杂社鼓吼，体挂羊肠磔牛首。",
      "扶神上马送神归，老狐醉卧檐前柳。"
    ]
  },
  {
    "id": "c16655dfc4218f0ec8b25f0e19b3d6a8",
    "title": "神弦十一曲",
    "authorName": "张宪",
    "authorId": "c16655dfc4218f0ed1457b72d1457b72",
    "dynasty": "元",
    "content": [
      "洞庭八月明月寒，湖龙捧出玻瓈盘。湖风忽来浪如山，银城雪屋相飞翻。",
      "白鼍树尾月中泣，倒卷君山轻一粒。浪花拍碎回仙楼，万斛龙骧半天立。",
      "雨师骑羊轰昼雷，红旗照波水路开。青娥鬒发红蓝腮，紫丝络头垂黄能，《神弦》调急龙姑来。"
    ]
  },
  {
    "id": "c16655dfc4218f0e5f585b266231e81e",
    "title": "红门曲",
    "authorName": "张宪",
    "authorId": "c16655dfc4218f0ed1457b72d1457b72",
    "dynasty": "元",
    "content": [
      "红门欲开人渐稀，栖乌哑哑漫天飞。西宫宝烛明如昼，玉筵围坐诸嫔妃。",
      "黄羊夜剥博儿赤，金碗银铛进炰炙。银汉依微白玉桥，隔花宫漏夜迢迢，内城马嘶丞相朝。"
    ]
  },
  {
    "id": "c16655dfc4218f0e81aa2d2898d0af84",
    "title": "子夜吴声四时歌四首",
    "authorName": "张宪",
    "authorId": "c16655dfc4218f0ed1457b72d1457b72",
    "dynasty": "元",
    "content": [
      "朱雀街头雨，乌衣巷口风。",
      "飞来双燕子，不入景阳宫。",
      "为问秦淮女，还知玉树空。"
    ]
  },
  {
    "id": "c16655dfc4218f0e81aa2d28fbfb02da",
    "title": "子夜吴声四时歌四首",
    "authorName": "张宪",
    "authorId": "c16655dfc4218f0ed1457b72d1457b72",
    "dynasty": "元",
    "content": [
      "湖上水云绿，荷花十里香。",
      "咿哑木兰棹，惊起睡鸳鸯。",
      "雌雄两分去，不觉断人肠。"
    ]
  },
  {
    "id": "c16655dfc4218f0e81aa2d2865401e53",
    "title": "子夜吴声四时歌四首",
    "authorName": "张宪",
    "authorId": "c16655dfc4218f0ed1457b72d1457b72",
    "dynasty": "元",
    "content": [
      "白苎鸦头袜，红绫锦靿靴。",
      "玉阶零露冷，差折凤仙花。",
      "去去荡游子，秋深不念家。"
    ]
  },
  {
    "id": "c16655dfc4218f0e81aa2d28c085d68c",
    "title": "子夜吴声四时歌四首",
    "authorName": "张宪",
    "authorId": "c16655dfc4218f0ed1457b72d1457b72",
    "dynasty": "元",
    "content": [
      "瓦上松雪落，灯前夜有声。",
      "起持白玉尺，呵手制吴绫。",
      "䌥纫征袍缝，边庭草又青。"
    ]
  },
  {
    "id": "c16655dfc4218f0e9c7e37f3113e8434",
    "title": "富阳行",
    "authorName": "张宪",
    "authorId": "c16655dfc4218f0ed1457b72d1457b72",
    "dynasty": "元",
    "content": [
      "摇首上马金鞭挥，山头白旗如鸟飞。",
      "西来万骑密蜂蚁，四面鼓声齐合围。",
      "金城木栅大如斗，五百貔貅夸善守。",
      "铁关不启火筒焦，力屈花猺皆自走。",
      "城南城北血成洼，十里火云飞火鸦。",
      "将军豪饮不追杀，掠尽野民三百家。"
    ]
  },
  {
    "id": "c16655dfc4218f0ef5e31c8c8c46aa4f",
    "title": "估客行二首",
    "authorName": "张宪",
    "authorId": "c16655dfc4218f0ed1457b72d1457b72",
    "dynasty": "元",
    "content": [
      "发舟石头城，系舟梅根渚。",
      "江月夜寥寥，照见家人语。"
    ]
  },
  {
    "id": "c16655dfc4218f0ef5e31c8caacd585b",
    "title": "估客行二首",
    "authorName": "张宪",
    "authorId": "c16655dfc4218f0ed1457b72d1457b72",
    "dynasty": "元",
    "content": [
      "割裳制家书，刺指题日月。不知何时到？但记今朝发。"
    ]
  },
  {
    "id": "c16655dfc4218f0eb35c4ed216692671",
    "title": "烛龙行",
    "authorName": "张宪",
    "authorId": "c16655dfc4218f0ed1457b72d1457b72",
    "dynasty": "元",
    "content": [
      "烛龙烛龙，女居阴山之阴，大漠之野。视为昼，瞑为夜。",
      "吸为冬，嘘为夏。蛇身人面发如赭，衔珠吐光照天下。",
      "天地宽，日月小，乌兔盘旋行不了。穷阴极漠无昏晓，女代天光补天眇。",
      "女乃不知日被黑子遮，月为妖蟆食。五纬无精光，万象尽夺色。",
      "下民媕菼皆昏惑，烛龙烛龙代天职。胡不张尔鬣，奋尔翼，磨牙砺爪起图南，遍吐神光照南极。",
      "补缺兔，无损伤。正畸乌，不倾昃。妖蟆黑子纷诛殛，重光重轮开万国。",
      "胡为藏头缩尾穷阴北，坐视乾坤黯然黑。乾坤若崩摧，吾恐女龙有神无处匿。"
    ]
  },
  {
    "id": "c16655dfc4218f0ed84904ae92ac2e14",
    "title": "白翎雀",
    "authorName": "张宪",
    "authorId": "c16655dfc4218f0ed1457b72d1457b72",
    "dynasty": "元",
    "content": [
      "真人一统开正朔，马上鞮鞻手亲作。教坊国手硕德闾，传得开基太平乐。",
      "檀槽谽谺凤凰腭，十四银镮挂冰索。《摩诃》不作《兜勒》声，听奏筵前《白翎雀》。",
      "霜皬皬，风壳壳，白草黄云日色薄。玲珑碎玉九天来，乱撒冰花洒毡幕。",
      "玉翎琤珄起盘礴，左旋右折入寥廓。崒嵂孤高绕羊角，啾啁百鸟纷参错。",
      "须臾力倦忽下跃，万点寒星坠丛薄。䂮然一声震龙拨，一十四弦喑一抹。",
      "鴐鹅飞起暮云平，鸷鸟东来海天阔。黄羊之尾文豹胎，玉液淋漓万寿杯。",
      "九龙殿高紫帐暖，蹋歌声里欢如雷。《白翎雀》，乐极哀。",
      "节妇死，忠臣摧。八十一年生草莱，鼎湖龙去何时回？"
    ]
  },
  {
    "id": "c16655dfc4218f0e200a756baf25ed07",
    "title": "伥魂啼血行",
    "authorName": "张宪",
    "authorId": "c16655dfc4218f0ed1457b72d1457b72",
    "dynasty": "元",
    "content": [
      "白面於菟行偃草，雄剑为牙戟为爪。",
      "夜越铁关吞九牛，弱妇婴儿眼中饱。",
      "郊原十里吹腥风，白骨塞途秋草红。",
      "肝肠挂树野鸦噪，鬼火照城人迹空。",
      "呜呼猎师心力巧，药箭无功机发早。",
      "旧魂走抱新魂啼，一夜黑风天亦老。"
    ]
  },
  {
    "id": "c16655dfc4218f0ee9783166635de7d3",
    "title": "盂城吟",
    "authorName": "张宪",
    "authorId": "c16655dfc4218f0ed1457b72d1457b72",
    "dynasty": "元",
    "content": [
      "盂城如斗复如铁，百万天兵半鱼鳖。",
      "狼星烛地响晴雷，白马将军夜流血。",
      "匣中宝剑寒生雷，一击能令太山缺。",
      "怒提往断落星丸，献与师臣补天裂。"
    ]
  },
  {
    "id": "c16655dfc4218f0e335d58d105c8fd4e",
    "title": "怯薛行",
    "authorName": "张宪",
    "authorId": "c16655dfc4218f0ed1457b72d1457b72",
    "dynasty": "元",
    "content": [
      "怯薛儿郎年十八，手中弓箭无虚发。黄昏偷出齐化门，大王庄前行劫夺。",
      "通州到城四十里，飞马归来门未启。平明立在白玉墀，上直不曾违寸晷。",
      "两厢巡警不敢疑，留守亲侄尚书儿。官军但追上马贼，星夜又差都指挥。",
      "都指挥，宜少止。不用移文捕新李，贼魁近在王城里。"
    ]
  },
  {
    "id": "c16655dfc4218f0e6f05539c89e944ee",
    "title": "桃花马",
    "authorName": "张宪",
    "authorId": "c16655dfc4218f0ed1457b72d1457b72",
    "dynasty": "元",
    "content": [
      "房星下饮瑶池清，神光夜化花龙精。",
      "东风满背骑不得，冰痕净洗黄鱼腥。",
      "斑斑朱英点晴雪，滴滴真珠汗凝血。",
      "高蹄蹴蹋花雨香，仰面嘶春春正热。",
      "周家穆满游玄圃，万里西驰觐王母。",
      "青丝系树摇玉珂，锦绣丛中五云舞。",
      "归来复入玄都观，紫陌韶华政零乱。",
      "天闲不数连钱骢，路人只作文彪看。",
      "天台九曲溪流芳，解鞍春水浮丹光。",
      "刘郎牵入落花去，扑面玉鞭蝴蝶忙。",
      "风流自许王武子，未信叔痴痴不语。",
      "千年骏骨作铜声，燕昭台高金似土。"
    ]
  },
  {
    "id": "c16655dfc4218f0ef99a22be4e35709a",
    "title": "二月八日游皇城西华门外观嘉孥弟走马歌",
    "authorName": "张宪",
    "authorId": "c16655dfc4218f0ed1457b72d1457b72",
    "dynasty": "元",
    "content": [
      "春风压城紫燕飞，绣鞍宝勒生光辉。",
      "软沙青草平似镜，花雨满巾风满衣。",
      "潜蛟双绾玉抱肚，朱鬣分光散红雾。",
      "金龙五爪蟠彩袍，满背真珠撒秋露。",
      "生猿俊健双臂长，左脚蹋镫右蹴缰。",
      "铜铙四扇绕十指，玉声珠碎金琅珰。",
      "黄蛇下饮电掣地，锦鹰打兔起复坠。",
      "袖云突兀鞍面空，银瓮驼囊两边缒。",
      "西宫彩楼高插天，凤凰缭绕排神仙。",
      "玉皇拍阑误一笑，不觉四蹄如迸烟。",
      "神驹长鸣背凝血，郎君转面醉眼缬。",
      "天恩剪下五色云，打鼓归来汗如雪。"
    ]
  },
  {
    "id": "c16655dfc4218f0ed6c3c94d0ee06293",
    "title": "伍拿罕元帅斩新李行",
    "authorName": "张宪",
    "authorId": "c16655dfc4218f0ed1457b72d1457b72",
    "dynasty": "元",
    "content": [
      "中原恶少称新李，八尺长躯勇无比。",
      "铁枪丈二滚银龙，白面乌骓日千里。",
      "攻州劫县莫敢撄，乌羊浑脱缦胡缨。",
      "轻车壮士三十两，战则为阵屯为营。",
      "殿前将军不敢搏，羽林孤儿甘受缚。",
      "柳林道上掠宝车，独树堆边札毡幕。",
      "吐蕃老帅西南来，虎头不挂三珠牌。",
      "弊裘羸马失故态，宝刀绣涩盔生埃。",
      "步入中书谒师相，愿请长缨三百丈。",
      "生缚凶魁献至尊，不使朝廷乏名将。",
      "相臣入奏大明宫，玉音特赐天厩骢。",
      "亲军百骑备两翼，彩旗尽出东华东。",
      "硬弓二石力逾弩，长驱夜走涿城下。",
      "土冈无树著伏兵，两阵相当如怒虎。",
      "弯弯弓弰抱团月，点点枪尖飞急雪。",
      "神骓未随白羽仆，贼颅已逐青萍缺。",
      "一骑平原报捷归，天狗有声流作血。"
    ]
  },
  {
    "id": "c16655dfc4218f0e403784414db72e21",
    "title": "北庭宣元杰西番刀歌",
    "authorName": "张宪",
    "authorId": "c16655dfc4218f0ed1457b72d1457b72",
    "dynasty": "元",
    "content": [
      "金神起持水火齐，煅鍊阴阳结精锐。七月七日授冶师，手作钳锤股为砺。",
      "一千七百七十锋，脊高体狭刀口洪。龙飞蛟化岁月久，阮师旧物今无踪。",
      "呱哇绣镔柔可曲，东倭纯钢不受触。贤侯示我西番刀，名压古今《刀剑录》。",
      "三尖两刃圭首圆，剑脊䵝䵝生黑烟。朱砂斑痕点人血，雕青皮软金钩联。",
      "唐人宝刀夸大食，于今利器称米息。十年土涮松纹生，戎王造时当月蚀。",
      "平章遗佩固有神，朱高固始多奇勋。三公重器不虚授，往继王祥作辅臣。"
    ]
  },
  {
    "id": "c16655dfc4218f0e5f4c4e8fac4be956",
    "title": "戏赠乍浦税使歌",
    "authorName": "张宪",
    "authorId": "c16655dfc4218f0ed1457b72d1457b72",
    "dynasty": "元",
    "content": [
      "去年四月雨如竹，钱币不行百姓哭。故人走马初一官，日日诛求征税足。",
      "今年四月雨如箭，海贼东来船著岸。土兵东走百姓空，商征不成官吏散。",
      "故人本是西河夫，杀贼得官心气粗。如何临难乃无勇，不敢东向鸣桑弧。",
      "君不见彭城刘寄奴，长刀独战今非无。"
    ]
  },
  {
    "id": "c16655dfc4218f0e615377a269d92bab",
    "title": "玉带生歌",
    "authorName": "张宪",
    "authorId": "c16655dfc4218f0ed1457b72d1457b72",
    "dynasty": "元",
    "content": [
      "鸾刀夜割黑龙尾，碾作端溪苍玉砥。花镔铁面一尺方，紫雾红光上书几。",
      "银丝双缠玉腰围，翡翠青斑绣紫衣。金星鸲眼不敢现，案上墨花皆倒飞。",
      "景炎丞相魁龙榜，抚玩不殊珠在掌。背铭刻骨四十四。",
      "血录至今犹可想。谢公古文今所师，西台一恸神血垂。",
      "独持老瓦出门去，冬青树边书愤词。天翻地覆神鬼怒，九庙成灰陵骨露。",
      "庐陵忠魄上骑箕，流落端生何所寓。抱遗老人生计拙，爱把文章写忠烈。",
      "霜毫一夜电光飞，不必矮桑重铸铁。"
    ]
  },
  {
    "id": "c16655dfc4218f0eae1a4e75ca436cb5",
    "title": "夏盖山石鼓谣",
    "authorName": "张宪",
    "authorId": "c16655dfc4218f0ed1457b72d1457b72",
    "dynasty": "元",
    "content": [
      "临平石鼓不自鸣，直待蜀桐鱼作形。陈仓石鼓载文字，徒有鼓形无鼓声。",
      "夏盖之石或自鸣，盖石一鸣三吴兵。呜呼三吴十年厌干橹。",
      "不缘夏盖鸣石鼓。"
    ]
  },
  {
    "id": "c16655dfc4218f0e7fd886f0bc80c17c",
    "title": "泛舟黄颡湖望梅山",
    "authorName": "张宪",
    "authorId": "c16655dfc4218f0ed1457b72d1457b72",
    "dynasty": "元",
    "content": [
      "泛舟黄颡湖，望见梅仙山。",
      "嵯峨结宝髻，皛淼浮银湾。",
      "长风荡青蘋，雪浪相飞翻。",
      "鱼龙现怪诞，水怒山自闲。",
      "讵知神灵意，杳在虚无间。",
      "缅思学仙尉，一去何时还？",
      "幽姿不可见，高风邈难攀。",
      "落日动箫鼓，把酒酬潺湲。"
    ]
  },
  {
    "id": "c16655dfc4218f0e02bcfd4c719469b4",
    "title": "冬夜闻雷有感",
    "authorName": "张宪",
    "authorId": "c16655dfc4218f0ed1457b72d1457b72",
    "dynasty": "元",
    "content": [
      "阳气涣不收，梨花开九月。",
      "无何玄冬夜，火灵飞列缺。",
      "疾雷故匉訇，大雨久不辍。",
      "顽云聚复散，淫风赤如血。",
      "虫豸不入藏，龙蛇竞出穴。",
      "寒威变融焕，四序失故节。",
      "胡为数岁中，雷向盛冬发。",
      "委靡不执柄，遂为群阴窃。",
      "及其不可忍，奋迅始一决。",
      "乃于涸寒时，䃸磹未肯歇。",
      "龙战久不解，险难纷纠结。",
      "既乖长养意，愈使威权亵。",
      "天怒不终朝，王纲有时裂。",
      "何能尧吾君，调理继稷契。",
      "先事诛权奸，以次及群孽。",
      "假尔霹雳车，为吾左黄钺。",
      "普天新号令，坐使万国悦。",
      "煌煌世祖业，中道复光烈。"
    ]
  },
  {
    "id": "c16655dfc4218f0e8c1aa32800028088",
    "title": "秋日古城叶希圣见访",
    "authorName": "张宪",
    "authorId": "c16655dfc4218f0ed1457b72d1457b72",
    "dynasty": "元",
    "content": [
      "夫君沧江来，访予清溪曲。",
      "清溪窈而深，佳气散天旭。",
      "塘蒲泽新雨，秋意冷可掬。",
      "鸟鸣万山静，猿下双树绿。",
      "相看语清晤，馀响起空谷。",
      "坐久神宇闲，斜阳在高木。"
    ]
  },
  {
    "id": "c16655dfc4218f0e70b586fa30f813ae",
    "title": "於潜点砦经脱忽赤右丞战地",
    "authorName": "张宪",
    "authorId": "c16655dfc4218f0ed1457b72d1457b72",
    "dynasty": "元",
    "content": [
      "路回山麓交，直壁万仞立。",
      "浮岚滴空翠，下浸澄泓湿。",
      "长峦拱天岳，坏道驶涧急。",
      "眷彼岩险势，一夫自敌十。",
      "要地不力战，崩奔胡可戢。",
      "哀哀左辖公，马革卧原隰。",
      "孰知王师重，戴首奉贼级。",
      "我来访战地，一恸已莫及。",
      "日入鬼燐生，阴风国殇泣。"
    ]
  },
  {
    "id": "c16655dfc4218f0e61f8f93e3e97ae6a",
    "title": "自临安往富春过芝泥岭示随行李巡检",
    "authorName": "张宪",
    "authorId": "c16655dfc4218f0ed1457b72d1457b72",
    "dynasty": "元",
    "content": [
      "平明升肩舆，相与东西征。",
      "浮岚翳远道，宛在云中行。",
      "连山互低昂，曲折如送迎。",
      "接天蔽乔木，涧与风争声。",
      "前登芝泥岭，雨意渐觉晴。",
      "曈昽日色薄，萧瑟衣裳轻。",
      "畏途见鹿角，高砦屯乡兵。",
      "彩旗病目眩，严鼓羁魂惊。",
      "凭轼若梦寐，抚𩨨伤浮生。",
      "顾谓李飞尉，我行犹几程。"
    ]
  },
  {
    "id": "c16655dfc4218f0e691681dd2f18eae6",
    "title": "临安道中先寄赛景初",
    "authorName": "张宪",
    "authorId": "c16655dfc4218f0ed1457b72d1457b72",
    "dynasty": "元",
    "content": [
      "朝入临安山，暮上由拳岭。",
      "周道无行踪，晴空断飞影。",
      "严关固高栅，叠嶂列危屏。",
      "荒坰斜日淡，虚市野烟冷。",
      "息肩坐茂树，瞑目发深省。",
      "何庸马蹄尘，兵锋迭驰骋。"
    ]
  },
  {
    "id": "c16655dfc4218f0edb8495556030c0e4",
    "title": "席上",
    "authorName": "张宪",
    "authorId": "c16655dfc4218f0ed1457b72d1457b72",
    "dynasty": "元",
    "content": [
      "彼美璚林姬，绿云何盘盘。",
      "清歌珠落斗，妙舞玉成团。",
      "风急酒晕薄，月斜花露寒。",
      "剪灯续残醉，把袂接馀欢。",
      "虽非长夜饮，犹胜万钱餐。"
    ]
  },
  {
    "id": "c16655dfc4218f0eb5d26f2e2d414fae",
    "title": "送陈惟允",
    "authorName": "张宪",
    "authorId": "c16655dfc4218f0ed1457b72d1457b72",
    "dynasty": "元",
    "content": [
      "抱剑入帝都，未知何所求。",
      "观其辞气间，已类朱阿游。",
      "肝胆正激烈，既悲还复讴。",
      "欲销天下难，先断佞臣头。"
    ]
  },
  {
    "id": "c16655dfc4218f0e58f12b02f09b9699",
    "title": "我有二首",
    "authorName": "张宪",
    "authorId": "c16655dfc4218f0ed1457b72d1457b72",
    "dynasty": "元",
    "content": [
      "我有骍角弓，百步能破敌。",
      "力强不受檠，材美陋越棘。",
      "时能毙飞将，万骑莫敢逼。",
      "翻翻铁丝箭，剡剡金瓜镝。",
      "鼓寒霜气重，应手响霹雳。",
      "岂惟射渠魁，眼中已无敌。",
      "雄哉两櫜鞬，俨若左右翼。",
      "时来亦大用，不偶直暂塞。",
      "我弓虽少置，未许楚人得。"
    ]
  },
  {
    "id": "c16655dfc4218f0e58f12b020addb229",
    "title": "我有二首",
    "authorName": "张宪",
    "authorId": "c16655dfc4218f0ed1457b72d1457b72",
    "dynasty": "元",
    "content": [
      "我有雁翎刀，寒光耀冰雪。",
      "神锋三尺强，落手断金铁。",
      "在昔临元戎，志在除草窃。",
      "怒来死不顾，决眦肝胆裂。",
      "老蛟绕腰卧，夜枕寒泉冽。",
      "维时诚女赖，岂忍时暂辍。",
      "中途偶弃置，竟践秋扇辙。",
      "尘埋土花暗，绣涩神气灭。",
      "思之终永伤，默坐惨不悦。",
      "敢忘汉宣诏，不负吕虔说。",
      "金风吹秋郊，贼马政侵轶。",
      "又当携女去，旧义未遽绝。",
      "莫莹鸊鹈膏，恐污荆卿血。"
    ]
  },
  {
    "id": "c16655dfc4218f0e243fe104d01b9441",
    "title": "送铁厓先生归钱塘",
    "authorName": "张宪",
    "authorId": "c16655dfc4218f0ed1457b72d1457b72",
    "dynasty": "元",
    "content": [
      "团花染累吴蚕茧，五色文绫出金剪。",
      "海风吹度滕王宫，南浦西山画帘卷。",
      "天狗夜吠声如雷，东奎西壁昏煤炱。",
      "土洲自可驾黄犊，铁箸何用画寒灰。",
      "牛酥煼花春未老，湖上同谁剪芳草。",
      "真珠酒泻紫蒲萄，金错刀镌红玛瑙。",
      "六桥杨柳香雾深，吴娃一笑千黄金。",
      "莫邪不作老龙舞，铁管自成丹凤吟。",
      "软舆送别湖源道，江花照人日杲杲。",
      "长风吹送书画船，先生眼空方醉眠。"
    ]
  },
  {
    "id": "c16655dfc4218f0eddb3416dc091c4fd",
    "title": "唐五王击毬图",
    "authorName": "张宪",
    "authorId": "c16655dfc4218f0ed1457b72d1457b72",
    "dynasty": "元",
    "content": [
      "兴庆宫前春正热，绿杨夹道花如雪。",
      "毬门风起日西斜，五马归来汗成血。",
      "潞州别驾醉眼缬，双袖倾攲拥岐薛。",
      "申王按鞚宋王驰，杖扑毬囊手亲挈。",
      "草平如掌马力均，玉鞭十里不动尘。",
      "黄门扶入五花帐，大衾长枕姁家人。",
      "花萼相辉雨气寒，楼中歌管渐阑残。",
      "紫骝不蹋毬场路，万里青骡蜀道难。"
    ]
  },
  {
    "id": "c16655dfc4218f0e1ed9c60536eeca04",
    "title": "中秋碧云师送蟹",
    "authorName": "张宪",
    "authorId": "c16655dfc4218f0ed1457b72d1457b72",
    "dynasty": "元",
    "content": [
      "天风吹绽黄金粟，檐前老兔飞寒玉。",
      "客窗不记是中秋，但觉邻家酒浆熟。",
      "泖田秋霁稻未镰，苇箔竹断收团尖。",
      "红膏溢齿嫩乳滑，脆美簇簇橙丝甜。",
      "无肠公子夸钁铄，两戟前驱终受缚。",
      "靥心昼暖白玉脐，夔牟夜泣红铜壳。",
      "曲生风度亦可怜，且对霜娥供大嚼。",
      "酒后高歌绕碧云，九峰一夜霜华落。"
    ]
  },
  {
    "id": "c16655dfc4218f0e0e2d698e7ef06e57",
    "title": "青山白云图",
    "authorName": "张宪",
    "authorId": "c16655dfc4218f0ed1457b72d1457b72",
    "dynasty": "元",
    "content": [
      "青山青青白云白，一尺小溪千里隔。",
      "扁舟舣岸不见人，鸡声何处秦人宅。",
      "桃花流水春粼粼，不识人间有战尘。",
      "待得紫芝如掌大，归来甘作太平民。"
    ]
  },
  {
    "id": "c16655dfc4218f0e4ee55d38906cd345",
    "title": "李嵩宋宫观潮图",
    "authorName": "张宪",
    "authorId": "c16655dfc4218f0ed1457b72d1457b72",
    "dynasty": "元",
    "content": [
      "磁州夜走泥马驹，卧牛城中生绿芜。",
      "炎精炯炯照吴会，大筑钱塘作汴都。",
      "玉殿珠楼连翠阁，七宝帘栊敞云幕。",
      "生移艮岳过江南，不数东京旧欢乐。",
      "茂树盘盘迷绿云，龙飞凤舞峰峦奔。",
      "玉床下压大江小，海水正入东华门。",
      "木犀花开秋可数，紞紞灵鼍振天鼓。",
      "海门一线截江来，雪壁银城昼飞舞。",
      "吴商楚估千万艘，黄龙战船头尾高。",
      "岂无海道走中土，长驱逐北乘风涛。",
      "烟雾苍苍绕城郭，屋瓦鱼鳞互参错。",
      "百万骄民事醉醺，坐使中原厌羊酪。",
      "因循六帝不复雠，西风八月凭江楼。",
      "攒宫人饮白骨恨，洪波不洗青衣羞。",
      "邦基削尽师臣逐，轵道人降子婴哭。",
      "绣胸文锦蹋浪儿，反首谁能报君辱。",
      "庙子沙头卓大旗，天吴缩颈不敢驰。",
      "行人指塔话杨琏，三十六宫秋草飞。"
    ]
  },
  {
    "id": "c16655dfc4218f0e1be6c483a5a8bf9a",
    "title": "题华山高卧图",
    "authorName": "张宪",
    "authorId": "c16655dfc4218f0ed1457b72d1457b72",
    "dynasty": "元",
    "content": [
      "蹇驴不蹋丰丘尘，华山归卧云台云。",
      "曲肱枕石且适意，世事耳边殊不闻。",
      "建隆天子小天下，自起潜行风雪夜。",
      "经济元臣不敢眠，夜夜衣冠待车驾。",
      "南征北伐事纷纭，猛将四出貔貅军。",
      "尽取荆吴并蜀广，床头鼾睡只容君。"
    ]
  },
  {
    "id": "c16655dfc4218f0e7de184cf9fa15b08",
    "title": "周昉横笛图",
    "authorName": "张宪",
    "authorId": "c16655dfc4218f0ed1457b72d1457b72",
    "dynasty": "元",
    "content": [
      "一妇跨镫如习骑，一妇鹄立类勇士。一妇横笛坐胡床，容貌衣裳略相似。",
      "髼松云髻作懒妆，丫鬟手擎红锦囊。人言天宝宫中女，我意梨园旧乐娼。",
      "忆昔承平生内荒，宫中消息渐难藏。昨宵一曲宁哥笛，明日新声满教坊。",
      "春娇满眼情脉脉，唤起红桃亲按拍。不将三弄作《伊》《凉》，潜把闲情诉秦虢。",
      "声悽调低承索索，䂮然有声如裂帛。月落长安天四更，六宫一夜梨云白。"
    ]
  },
  {
    "id": "c16655dfc4218f0e3c78adf38d71cd7b",
    "title": "太真明皇并笛图",
    "authorName": "张宪",
    "authorId": "c16655dfc4218f0ed1457b72d1457b72",
    "dynasty": "元",
    "content": [
      "黑奴弦索花奴鼓，譂奴抚掌阉奴舞。",
      "阿环自品玉玲珑，御手夷犹亲按谱。",
      "风生龙爪玉星香，露湿樱唇金缕长。",
      "莫倚花深人不见，李谟侧足傍宫墙。"
    ]
  },
  {
    "id": "c16655dfc4218f0e4c9a4474afe800b4",
    "title": "双龙图",
    "authorName": "张宪",
    "authorId": "c16655dfc4218f0ed1457b72d1457b72",
    "dynasty": "元",
    "content": [
      "云谷道人手持一片东溪纑，云林散人为作双龙出入清潮图。",
      "砚池浓磨五斗墨，手涂脚蹋顷刻云模糊。既不为爬山引九子，亦不作掣电吞双珠。",
      "但见一龙盘空偃蹇飞下尾闾穴，一龙搅海奋迅直上青天衢。",
      "雄者筋脉紧，雌者腹肚粗。双冲交挺白玉柱，两角对树青铜株。",
      "宛宛修尾卷蹴浪花白，聂聂钜甲挟拍□风乌。性驯肯入孔甲驾，气恶欲踢丰隆车。",
      "张吻啖阿香，舞爪挐天吴。轰霆时或取旱魃，飞雨自足苏焦枯。",
      "寸池尺泊虽云不能一日处，十年未用犹可高卧南阳庐。",
      "云谷子，七宝钵盂深袖手。云林子，光环金锡且载□。",
      "吾将倒三江，倾五湖。洗馀百战玄黄血，尽率凡鳞朝帝都。"
    ]
  },
  {
    "id": "c16655dfc4218f0e43bc6252bf35e3c2",
    "title": "题黑神庙",
    "authorName": "张宪",
    "authorId": "c16655dfc4218f0ed1457b72d1457b72",
    "dynasty": "元",
    "content": [
      "雄巫咂角神犀吼，翻脚翩跹起筋斗。血伥怒嚼葛党刀，剥面腥风下天狗。",
      "乌骓挐云捷飞豹，金兽吞头浑脱帽。青蛇丈八袅蛮旗，北府新分南岳号。",
      "卷鱼鸱吻高插空，飞甍列栋纷青红。花裙草裤自膜拜，白日椎鼓夜击钟。",
      "莫猺酋长不平贼，十丈龟趺夸石刻。既不能皂旗玄甲接武黑云都，谩缀竿旄半天黑。",
      "君不见兖州祠镇星，会稽借鬼兵。井埋骸骨烂，尸与雉堞平。",
      "乌乎，五花营，千里马，珠如砾，金如瓦。亡妻走妾各事仇，三尺弓弦泪成把，黑神黑神何为者？"
    ]
  },
  {
    "id": "c16655dfc4218f0ea13290cbab92a21e",
    "title": "许将军郊居",
    "authorName": "张宪",
    "authorId": "c16655dfc4218f0ed1457b72d1457b72",
    "dynasty": "元",
    "content": [
      "东青门东草地平，晓来浓霜如雪明。",
      "细弓胶劲不须焙，手撚骲头寻雁声。"
    ]
  },
  {
    "id": "c16655dfc4218f0e4e0414f0174eb785",
    "title": "酬海藏主纸扇歌",
    "authorName": "张宪",
    "authorId": "c16655dfc4218f0ed1457b72d1457b72",
    "dynasty": "元",
    "content": [
      "海一沤，气骨有似生骅骝。凡缰俗络羁不得，西望八骏瑶池游。",
      "终焉不遂志，屏弃妻子，祝发为比丘。遨游名山川，脚趼不肯休。",
      "誓绝俗士交，有语常不酬。西来贻我白纸扇，潇洒不画三湘秋。",
      "双石相对峙，不压长江流；上有秀发翁，踞坐披羊裘；",
      "手垂独茧丝，下挂直铁钩，其意不在鳝与鳅；凉风从西来，短发吹飕飕。",
      "故人位九五，驾六龙，垂冕旒。谏议亦好官，视若囹圄囚。",
      "作书骂丞相，傲气淩公侯。天星彻夜闹，帝座疑有忧。",
      "胡为太史公，仰观劳心眸。偶然共卧伸一足，误压天子腹，奚足尤！",
      "飘然纳爵去，天子不可留。清滩七里水如玉，上缚草庐下舣舟。",
      "有时耕白云，鞭青牛，何庸图像南宫楼。我今把钓钓台去，海沤此意知我否？",
      "海沤此意知我否？"
    ]
  },
  {
    "id": "c16655dfc4218f0e6dfbc8a0c1dbba51",
    "title": "槎洲歌",
    "authorName": "张宪",
    "authorId": "c16655dfc4218f0ed1457b72d1457b72",
    "dynasty": "元",
    "content": [
      "明珠洲水西行九万七千里，上直箕尾通银河。洲中之地三万六千顷，下有登天贯月槎。",
      "洲旁瑶草白似雪，琼林大树高可五百尺，樛枝的砾璚瑰葩。",
      "人间百世始一日，何有寒暑岁序白兔随朱鸦。家鸡晓啼，朝阳九苞凤，家犬昼戏，于阗狮子五色石盘拿。",
      "雪龙切鲙色夺日，月露注酒光灿霞。白石髓，青胡麻，王母蟠桃七颗碧玉斗，安期大枣五尺青铜瓜。",
      "明星之精，化作老仙降槎上，手挥白鸾尾，身坐白鹿车。",
      "长发晞绿水，童脸浮丹砂。西方康胡跪进酒，南极丈人来献花。",
      "蓬莱散仙遗以照书杖，大瀛海伯贡以黄茅芽。明星翁，寿何遐，乐无加。",
      "时呼铁崖老仙友，西渡弱水逾流沙。杖拄青螣蛇，桥踏金虾蟆。",
      "五城十二楼，到处皆为家。淋漓宫锦袍，倒著青纶纱。",
      "桑田东海不足较，麻姑三见何庸夸。明星翁，乐无极，寿无涯。",
      "吹笙驾鹤一去五千载，归来重醉槎头槎。"
    ]
  },
  {
    "id": "c16655dfc4218f0ea1dbfb31ec5aabed",
    "title": "橘洲行",
    "authorName": "张宪",
    "authorId": "c16655dfc4218f0ed1457b72d1457b72",
    "dynasty": "元",
    "content": [
      "太湖之水分三支，注为长泖东去无已时。泖湾之口有大橘，一树盘盘荫门楣，里邻呼为橘洲众所知。",
      "洲之上，橘之下，矮屋六七间皆茅茨，孝子万生三世以来皆居之。",
      "生衣无绫锦华，食无肉作糜。读书谈道，操履步步以古哲自砺，不肯苟为。",
      "堂有老亲白发垂，必须甘旨备二膳，家贫不常得，十年客寄为人训其儿，所得金悉以为奉母资。",
      "母病下痢，不能自洁，生即弃业归。取中裙，湔溲秽，手奉虎子，昼夜伺母，不使床席沾淋漓。",
      "母有女，赘狼婿，不识孝义惟务利，日思剥取生家资。",
      "甚至汤药之费亦来掊克，生即与之无吝词。惟恐致斗伤母慈，使母不得瘥，以陷终天无穷悲。",
      "卒能护持母病无恙，以终天年之寿期。噫吁嚱，橘洲之水清且漪，橘洲之橘硕且饴。",
      "饮洲之水，食洲之橘，谁无父母思。嗟哉万生孝义今古稀，我诗直欲追韩奇。"
    ]
  },
  {
    "id": "c16655dfc4218f0ed8597bc8dedb8cc7",
    "title": "夜月",
    "authorName": "张宪",
    "authorId": "c16655dfc4218f0ed1457b72d1457b72",
    "dynasty": "元",
    "content": [
      "夜月小楼筚篥，东风深院琵琶。",
      "料理宿酲未了，春光又在邻家。"
    ]
  },
  {
    "id": "c16655dfc4218f0e503c6f89f1c38ba4",
    "title": "题画",
    "authorName": "张宪",
    "authorId": "c16655dfc4218f0ed1457b72d1457b72",
    "dynasty": "元",
    "content": [
      "远岫层层何处？",
      "矮房簇簇谁家？",
      "烟树夕阳归鸟，清溪古渡横槎。"
    ]
  },
  {
    "id": "c16655dfc4218f0e1f74bf3588d6dc4c",
    "title": "湖上二首",
    "authorName": "张宪",
    "authorId": "c16655dfc4218f0ed1457b72d1457b72",
    "dynasty": "元",
    "content": [
      "绿盖遮笼菡萏，碧澜摇荡鸳鸯。",
      "罨画船中鼓板，销金锅里时光。"
    ]
  },
  {
    "id": "c16655dfc4218f0e1f74bf355347572a",
    "title": "湖上二首",
    "authorName": "张宪",
    "authorId": "c16655dfc4218f0ed1457b72d1457b72",
    "dynasty": "元",
    "content": [
      "红杏墙头粉蝶，绿杨窗外黄鹂。",
      "何处春光最好，蹋青人在苏堤。"
    ]
  },
  {
    "id": "c16655dfc4218f0e2481d7c426f89b55",
    "title": "行路难",
    "authorName": "张宪",
    "authorId": "c16655dfc4218f0ed1457b72d1457b72",
    "dynasty": "元",
    "content": [
      "行路难，前有黄河之水，后有太行之山。车声宛转羊肠坂，马足蹭蹬人头关。",
      "白日叫虎豹，腥风啼狗犴。拔剑顾四野，使我摧心肝。",
      "东归既无家，西去何时还？行路难，重咨嗟。乞食淮阴市，报仇博浪沙。",
      "一剑不养身，千金徒破家，古来未际皆纷拿。行路难，多歧路。",
      "马援不受井蛙囚，范增已被重瞳误。良禽择木乃下栖，不用漂流叹迟暮。"
    ]
  },
  {
    "id": "c16655dfc4218f0e94dbaa9f761a4b2e",
    "title": "将进酒",
    "authorName": "张宪",
    "authorId": "c16655dfc4218f0ed1457b72d1457b72",
    "dynasty": "元",
    "content": [
      "酒如渑，肉如陵。赵妇鼓宝瑟，秦妻弹银筝，歌儿舞女列满庭。",
      "珊瑚案，玻瓈罂，紫丝步障金雀屏。客人在门主出迎，莲花玉杯双手擎。",
      "主人劝客客勿停，十围画烛夜继明。但愿千日醉，不愿一日醒，世间宠辱何足惊。",
      "珠万斛，金千籯。来日大难君须行，胡不饮此长命觥。",
      "刘伯伦，王无功，醉乡深处了平生。英雄万古瘗黄土，惟有二子全其名。"
    ]
  },
  {
    "id": "c16655dfc4218f0ebf52e841b01577b6",
    "title": "铜雀妓",
    "authorName": "张宪",
    "authorId": "c16655dfc4218f0ed1457b72d1457b72",
    "dynasty": "元",
    "content": [
      "陵树日沈西，秋风石马嘶。",
      "芳尊倾穗帐，讵肯湿黄泥。",
      "惨惨笙歌合，遥遥望眼迷。",
      "玉人脆如草，能得几回啼。"
    ]
  },
  {
    "id": "c16655dfc4218f0e4683156b28267088",
    "title": "江南弄",
    "authorName": "张宪",
    "authorId": "c16655dfc4218f0ed1457b72d1457b72",
    "dynasty": "元",
    "content": [
      "茭尾蒲芽水新足，沙暖小桃红夹竹。",
      "谁家燕燕倦东风，戢翼画梁春睡熟。",
      "螭头舫子载𨤍醁，勿惜千金买词曲。",
      "明朝风雨蔽九川，千里江南芳树绿。"
    ]
  },
  {
    "id": "c16655dfc46978c0cff334319919a83f",
    "title": "广轮疆里图",
    "authorName": "清浚",
    "authorId": "c16655dfc46978c0d1457b72d1457b72",
    "dynasty": "元",
    "content": [
      "万里山川咫尺中，江河迢递总朝东。",
      "当时汉帝曾披此，邓禹因之立大功。"
    ]
  },
  {
    "id": "c16655dfc49b73d2dac15a283f6c3fea",
    "title": "葫芦石",
    "authorName": "泰圃华",
    "authorId": "c16655dfc49b73d2d1457b72d1457b72",
    "dynasty": "元",
    "content": [
      "当年移檄致山灵，凿破苍苔一段青。",
      "树映高低云上下，杯流潋滟水清泠。",
      "草茵铺地天为幕，林障排空山作屏。",
      "石上醉馀无一事，朗吟闲步翠岩亭。"
    ]
  },
  {
    "id": "c16655dfc4c6c942ad3330109f21d7e1",
    "title": "早秋听秋居士园池",
    "authorName": "欧阳玄",
    "authorId": "c16655dfc4c6c942f91e24dfc26820b8",
    "dynasty": "元",
    "content": [
      "碧池流水绿潺潺，高下楼台紫翠间。",
      "阮籍才华胜南族，谢安清致满东山。",
      "标名花坞莺争道，集句桃符鹿守关。",
      "洒扫园丁今白发，秋翁化鹤几时还。"
    ]
  },
  {
    "id": "c16655dfc4c6c9426c11a5b5f39382d8",
    "title": "试院唱和二首",
    "authorName": "欧阳玄",
    "authorId": "c16655dfc4c6c942f91e24dfc26820b8",
    "dynasty": "元",
    "content": [
      "仁皇下诏急求贤，糠秕当时偶在前。",
      "两榜复科新大比，三人联事旧同年。",
      "关山道路寻常梦，台阁风云尺五天。",
      "但使得材今胜昔，吾侪宁复叹华颠。"
    ]
  },
  {
    "id": "c16655dfc4c6c9426c11a5b580f8cf4c",
    "title": "试院唱和二首",
    "authorName": "欧阳玄",
    "authorId": "c16655dfc4c6c942f91e24dfc26820b8",
    "dynasty": "元",
    "content": [
      "进讲金华集众贤，礼闱御命拜君前。",
      "花摧蜡炬同清夜，饼餤红绫忆昔年。",
      "龙尾步随黄阁老，鹄头书下紫微天。",
      "南宫群彦时相问，何似官街有米颠。"
    ]
  },
  {
    "id": "c16655dfc4c6c9423e762180cfb37a7e",
    "title": "竹涧图",
    "authorName": "欧阳玄",
    "authorId": "c16655dfc4c6c942f91e24dfc26820b8",
    "dynasty": "元",
    "content": [
      "青林翠巘俯江郊，谷口湍流巨石㘭。",
      "戛玉万竿鸣水乐，垂绅双瀑荡云旓。",
      "风漪静浸苍龙影，月濑光摇紫凤巢。",
      "歌罢商岩《采芝曲》，两翁翰墨定神交。"
    ]
  },
  {
    "id": "c16655dfc4c6c94244e22e2ab9a4ce24",
    "title": "至正壬午十一月十三日祭初祖墓早仰更秘书适有佳句见劳匆匆奉酬严押二首",
    "authorName": "欧阳玄",
    "authorId": "c16655dfc4c6c942f91e24dfc26820b8",
    "dynasty": "元",
    "content": [
      "白发甘泉忝从官，归来曳履上吟坛。",
      "故山虎豹多文采，白水蛟螭有屈蟠。",
      "谒客及门容屦满，贽文盈箧借灯看。",
      "百年省墓偿初志，心忆先亲痛若剜。"
    ]
  },
  {
    "id": "c16655dfc4c6c94244e22e2aa2763342",
    "title": "至正壬午十一月十三日祭初祖墓早仰更秘书适有佳句见劳匆匆奉酬严押二首",
    "authorName": "欧阳玄",
    "authorId": "c16655dfc4c6c942f91e24dfc26820b8",
    "dynasty": "元",
    "content": [
      "青春万木一根荄，一一春工妙剪裁。",
      "顾我乞归怀颍水，羡君访隐到天台。",
      "题桥肯学相如志，誓墓惭无逸少才。",
      "但喜阳刚时汇进，明朝缇室动葭灰。"
    ]
  },
  {
    "id": "c16655dfc4c6c942e6fd80294112e459",
    "title": "壶清",
    "authorName": "欧阳玄",
    "authorId": "c16655dfc4c6c942f91e24dfc26820b8",
    "dynasty": "元",
    "content": [
      "朝饮层冰瀹性灵，夕餐秋露引修龄。",
      "江湖大瓠中无物，海峤方壶外有情。",
      "貌示神巫机阖辟，醉邀市掾酒芳馨。",
      "何人欲作先生传？",
      "长忆寒菹月满庭。"
    ]
  },
  {
    "id": "c16655dfc4c6c942d0efc4e742818279",
    "title": "过洞庭",
    "authorName": "欧阳玄",
    "authorId": "c16655dfc4c6c942f91e24dfc26820b8",
    "dynasty": "元",
    "content": [
      "白沙隐隐见金鳌，殿阁凭虚结构牢。",
      "天水浑融浮太极，神人幽显隔秋毫。",
      "龙堂深閟灵栖冷，象纬低垂客枕高。",
      "欲作庙堂迎送曲，杜红蘅碧尽离骚。"
    ]
  },
  {
    "id": "c16655dfc4c6c9424128d3b535f74bb5",
    "title": "夜宿寺前农家",
    "authorName": "欧阳玄",
    "authorId": "c16655dfc4c6c942f91e24dfc26820b8",
    "dynasty": "元",
    "content": [
      "汉南旅店已星稀，倦宿田家带落晖。",
      "萧寺依山聊复尔，邺侯送酒是邪非？",
      "风餐并觉凉生饭，露坐俄惊月在衣。",
      "老子漫游吾漫送，登山临水澹忘归。"
    ]
  },
  {
    "id": "c16655dfc4c6c9426ecd43996bfa5924",
    "title": "昌山",
    "authorName": "欧阳玄",
    "authorId": "c16655dfc4c6c942f91e24dfc26820b8",
    "dynasty": "元",
    "content": [
      "昌山峡口日西斜，兰渚维舟近酒家。",
      "水漱树根龙露爪，石排江岸虎交牙。",
      "路回佛寺藏深坞，风动渔舟扫落花。",
      "再拜灵均献蘋藻，月明环佩下汀沙。"
    ]
  },
  {
    "id": "c16655dfc4c6c9428a5dcf4c8bd1885a",
    "title": "为所性侄题小景三首",
    "authorName": "欧阳玄",
    "authorId": "c16655dfc4c6c942f91e24dfc26820b8",
    "dynasty": "元",
    "content": [
      "林庐澹疏烟，归帆泊沙渚。",
      "披图得空阔，总是经行处。"
    ]
  },
  {
    "id": "c16655dfc4c6c9428a5dcf4ce4423e28",
    "title": "为所性侄题小景三首",
    "authorName": "欧阳玄",
    "authorId": "c16655dfc4c6c942f91e24dfc26820b8",
    "dynasty": "元",
    "content": [
      "浦口归帆落，沙头行客回。",
      "林间酒旗出，快著一篙来。"
    ]
  },
  {
    "id": "c16655dfc4c6c9428a5dcf4cc1518dc7",
    "title": "为所性侄题小景三首",
    "authorName": "欧阳玄",
    "authorId": "c16655dfc4c6c942f91e24dfc26820b8",
    "dynasty": "元",
    "content": [
      "寒屋茅檐古，疏烟野树春。",
      "遥遥济川者，应是此中人。"
    ]
  },
  {
    "id": "c16655dfc4c6c942d713f27dde84c1d1",
    "title": "题所贵侄梅",
    "authorName": "欧阳玄",
    "authorId": "c16655dfc4c6c942f91e24dfc26820b8",
    "dynasty": "元",
    "content": [
      "老树纵横出几条，一枝还又亚墙腰。",
      "西湖湖上掀篷看，一夜吹香满六桥。"
    ]
  },
  {
    "id": "c16655dfc4c6c94269145678d44fdc9e",
    "title": "泰定丁卯八月十二日崇天门传胪赐进士右榜第一人阿察赤左榜第一人李黼皆肄业国学日新斋余西厅授业生也是日京尹备鼓乐旗帜麾盖甚都导二状元入学谢师拜余明伦堂榜眼刘思诚探花郎徐容尝因同年黄晋卿彭幼元从予游亦拜其侧其馀进士以门生礼来拜谢杂遝不记姓名圜桥门而观者万计都人以为斯文盛事昔未有也同寅举酒相属偶成四绝以纪其事",
    "authorName": "欧阳玄",
    "authorId": "c16655dfc4c6c942f91e24dfc26820b8",
    "dynasty": "元",
    "content": [
      "禁院层层桃李开，天街绣毂转晴雷。",
      "银袍飞盖人争看，两两龙头入学来。"
    ]
  },
  {
    "id": "c16655dfc4c6c942691456786fa2cfc8",
    "title": "泰定丁卯八月十二日崇天门传胪赐进士右榜第一人阿察赤左榜第一人李黼皆肄业国学日新斋余西厅授业生也是日京尹备鼓乐旗帜麾盖甚都导二状元入学谢师拜余明伦堂榜眼刘思诚探花郎徐容尝因同年黄晋卿彭幼元从予游亦拜其侧其馀进士以门生礼来拜谢杂遝不记姓名圜桥门而观者万计都人以为斯文盛事昔未有也同寅举酒相属偶成四绝以纪其事",
    "authorName": "欧阳玄",
    "authorId": "c16655dfc4c6c942f91e24dfc26820b8",
    "dynasty": "元",
    "content": [
      "淡墨题名二十年，一官独自拥寒毡。",
      "居然国子先生馆，三五魁躔拜座前。"
    ]
  },
  {
    "id": "c16655dfc4c6c94228e89b566c04e1f2",
    "title": "所性侄家藏东坡看竹图",
    "authorName": "欧阳玄",
    "authorId": "c16655dfc4c6c942f91e24dfc26820b8",
    "dynasty": "元",
    "content": [
      "银烛高烧照艳妆，繁华过眼已相忘。",
      "敲门自爱看修竹，未必殷勤为海棠。"
    ]
  },
  {
    "id": "c16655dfc4c6c942ee119f3e0839f02b",
    "title": "天历庚午会试院中马伯庸尚书杨廷镇司业及玄皆乙卯榜进士偶成绝句纪其事出院明日有敕督修经世大典又成小诗寄诸弟",
    "authorName": "欧阳玄",
    "authorId": "c16655dfc4c6c942f91e24dfc26820b8",
    "dynasty": "元",
    "content": [
      "省垣东畔至公堂，十五年前战艺场。",
      "饱食大官无补报，两科来此校文章。"
    ]
  },
  {
    "id": "c16655dfc4c6c942ee119f3ee7338fbf",
    "title": "天历庚午会试院中马伯庸尚书杨廷镇司业及玄皆乙卯榜进士偶成绝句纪其事出院明日有敕督修经世大典又成小诗寄诸弟",
    "authorName": "欧阳玄",
    "authorId": "c16655dfc4c6c942f91e24dfc26820b8",
    "dynasty": "元",
    "content": [
      "御史承差锁院门，侍臣传诏出天阍。",
      "试官被命联镳至，同榜三人出谢恩。"
    ]
  },
  {
    "id": "c16655dfc4c6c942ee119f3ef13ccbb7",
    "title": "天历庚午会试院中马伯庸尚书杨廷镇司业及玄皆乙卯榜进士偶成绝句纪其事出院明日有敕督修经世大典又成小诗寄诸弟",
    "authorName": "欧阳玄",
    "authorId": "c16655dfc4c6c942f91e24dfc26820b8",
    "dynasty": "元",
    "content": [
      "圣主宫中游幸疏，日临秘阁玩芸储。",
      "昨朝兰省才开试，清晓玉音催著书。"
    ]
  },
  {
    "id": "c16655dfc4c6c942ee119f3e5d5d3de2",
    "title": "天历庚午会试院中马伯庸尚书杨廷镇司业及玄皆乙卯榜进士偶成绝句纪其事出院明日有敕督修经世大典又成小诗寄诸弟",
    "authorName": "欧阳玄",
    "authorId": "c16655dfc4c6c942f91e24dfc26820b8",
    "dynasty": "元",
    "content": [
      "别驾祠前雪水浑，弟兄沙上举离尊。",
      "三年不洗来时褐，要看淋漓别酒痕。"
    ]
  },
  {
    "id": "c16655dfc4c6c942ee119f3e5af1eb19",
    "title": "天历庚午会试院中马伯庸尚书杨廷镇司业及玄皆乙卯榜进士偶成绝句纪其事出院明日有敕督修经世大典又成小诗寄诸弟",
    "authorName": "欧阳玄",
    "authorId": "c16655dfc4c6c942f91e24dfc26820b8",
    "dynasty": "元",
    "content": [
      "香山山头新月弯，一似家里看西山。",
      "去家五十度弦望，圆璧何时照我还。"
    ]
  },
  {
    "id": "c16655dfc4c6c942ee119f3ebbb7dd98",
    "title": "天历庚午会试院中马伯庸尚书杨廷镇司业及玄皆乙卯榜进士偶成绝句纪其事出院明日有敕督修经世大典又成小诗寄诸弟",
    "authorName": "欧阳玄",
    "authorId": "c16655dfc4c6c942f91e24dfc26820b8",
    "dynasty": "元",
    "content": [
      "仁庙初科射策郎，如今斑白玷朝行。",
      "东风昨夜闻归雁，梦绕江南烟水长。"
    ]
  },
  {
    "id": "c16655dfc4c6c9420715bc2d4b9b7729",
    "title": "为浪溪题折枝海棠",
    "authorName": "欧阳玄",
    "authorId": "c16655dfc4c6c942f91e24dfc26820b8",
    "dynasty": "元",
    "content": [
      "点缀春风只一枝，此花犹是半开时。",
      "更令老杜如今见，便是无情也赋诗。"
    ]
  },
  {
    "id": "c16655dfc4c6c9421e8ab4fefd9fa565",
    "title": "墨竹",
    "authorName": "欧阳玄",
    "authorId": "c16655dfc4c6c942f91e24dfc26820b8",
    "dynasty": "元",
    "content": [
      "两枝淡淡与浓浓，垂叶应无靃靡容。",
      "玉立满身都是雨，何人能识葛陂龙？"
    ]
  },
  {
    "id": "c16655dfc4c6c942c2508692220b3389",
    "title": "漫题二绝",
    "authorName": "欧阳玄",
    "authorId": "c16655dfc4c6c942f91e24dfc26820b8",
    "dynasty": "元",
    "content": [
      "铃索无声玉漏稀，青绫夜直月侵扉。",
      "五更一觉梅花梦，催得江南学士归。"
    ]
  },
  {
    "id": "c16655dfc4c6c942c25086920ed063c1",
    "title": "漫题二绝",
    "authorName": "欧阳玄",
    "authorId": "c16655dfc4c6c942f91e24dfc26820b8",
    "dynasty": "元",
    "content": [
      "属官分住省郎曹，省树年深过屋高。",
      "翰长昼闲来啜茗，下帘危坐听松涛。"
    ]
  },
  {
    "id": "c16655dfc4c6c9429244e1c9e453e8e5",
    "title": "高宗御书",
    "authorName": "欧阳玄",
    "authorId": "c16655dfc4c6c942f91e24dfc26820b8",
    "dynasty": "元",
    "content": [
      "君王不受辟寒钗，永巷泥金进损斋。",
      "欲上太清楼下石，啼鸦落日满宫槐。"
    ]
  },
  {
    "id": "c16655dfc4c6c942d58a0fba362f6390",
    "title": "陈抟睡图",
    "authorName": "欧阳玄",
    "authorId": "c16655dfc4c6c942f91e24dfc26820b8",
    "dynasty": "元",
    "content": [
      "陈桥一夜柘袍黄，天下都无鼾睡床。",
      "赢得坠驴闲老子，为君眠断白云乡。"
    ]
  },
  {
    "id": "c16655dfc4c6c942af944a4174a846ae",
    "title": "雪夜访戴图",
    "authorName": "欧阳玄",
    "authorId": "c16655dfc4c6c942f91e24dfc26820b8",
    "dynasty": "元",
    "content": [
      "雪夜操舟童仆劳，偶然归去便称豪。",
      "若为返棹成佳趣，转忆当时不出高。"
    ]
  },
  {
    "id": "c16655dfc4c6c94205a17a75b5c287ba",
    "title": "墨荔枝",
    "authorName": "欧阳玄",
    "authorId": "c16655dfc4c6c942f91e24dfc26820b8",
    "dynasty": "元",
    "content": [
      "向来千里骑尘红，生色罗襦湿翠浓。",
      "颜色似嫌妃子涴，萧然犹有墨君风。"
    ]
  },
  {
    "id": "c16655dfc4c6c942f1b9cef04f9d682d",
    "title": "山闲山水手卷",
    "authorName": "欧阳玄",
    "authorId": "c16655dfc4c6c942f91e24dfc26820b8",
    "dynasty": "元",
    "content": [
      "十年京国看图画，半幅云烟亦恼侬。",
      "今日身行屏障里，却思移住最高峰。"
    ]
  },
  {
    "id": "c16655dfc4c6c942580e257a4779e749",
    "title": "武三思双陆",
    "authorName": "欧阳玄",
    "authorId": "c16655dfc4c6c942f91e24dfc26820b8",
    "dynasty": "元",
    "content": [
      "上阳无子局方阑，又到乘龙第一盘。",
      "饼餤未来聊乐耳，郎君好好点筹看。"
    ]
  },
  {
    "id": "c16655dfc4c6c942d3080b8d59bf9969",
    "title": "逢江易艺芳于赋芳洲",
    "authorName": "欧阳玄",
    "authorId": "c16655dfc4c6c942f91e24dfc26820b8",
    "dynasty": "元",
    "content": [
      "杨柳垂垂拂钓矶，平沙雨过绿生衣。",
      "王孙斗草归来晚，扑漉鸳鸯带水飞。"
    ]
  },
  {
    "id": "c16655dfc4c6c942666d94db995f1257",
    "title": "东山春景",
    "authorName": "欧阳玄",
    "authorId": "c16655dfc4c6c942f91e24dfc26820b8",
    "dynasty": "元",
    "content": [
      "春光淡淡日迟迟，正是名园扑蝶时。",
      "却忆小桥流水过，东山春色在桃枝。"
    ]
  },
  {
    "id": "c16655dfc4c6c942c5ff1fdf0d3c8bad",
    "title": "京城杂咏七首",
    "authorName": "欧阳玄",
    "authorId": "c16655dfc4c6c942f91e24dfc26820b8",
    "dynasty": "元",
    "content": [
      "玉堂集日列金羁，学士新兼祭酒时。",
      "五百书生签讲遍，八砖花影最来迟。"
    ]
  },
  {
    "id": "c16655dfc4c6c942c5ff1fdf04508f81",
    "title": "京城杂咏七首",
    "authorName": "欧阳玄",
    "authorId": "c16655dfc4c6c942f91e24dfc26820b8",
    "dynasty": "元",
    "content": [
      "丽正门当千步街，九重深处五云开。",
      "鸡人三唱万官集，应制须迎学士来。"
    ]
  },
  {
    "id": "c16655dfc4c6c942c5ff1fdf9572f56d",
    "title": "京城杂咏七首",
    "authorName": "欧阳玄",
    "authorId": "c16655dfc4c6c942f91e24dfc26820b8",
    "dynasty": "元",
    "content": [
      "白玉堂前夜合花，高高绿树散朱霞。",
      "朝来如见唐人画，系著谁家白鼻騧。"
    ]
  },
  {
    "id": "c16655dfc4c6c942c5ff1fdf3f86e755",
    "title": "京城杂咏七首",
    "authorName": "欧阳玄",
    "authorId": "c16655dfc4c6c942f91e24dfc26820b8",
    "dynasty": "元",
    "content": [
      "龙笙凤管舞轻盈，步障游看花满城。",
      "行到琼林春更好，新来进士唱名声。"
    ]
  },
  {
    "id": "c16655dfc4c6c942c5ff1fdf1ddfe428",
    "title": "京城杂咏七首",
    "authorName": "欧阳玄",
    "authorId": "c16655dfc4c6c942f91e24dfc26820b8",
    "dynasty": "元",
    "content": [
      "鳌山宴罢月溶溶，太液池边湛露浓。",
      "不用金莲送归院，水晶宫出玉芙蓉。"
    ]
  },
  {
    "id": "c16655dfc4c6c942c5ff1fdff644255a",
    "title": "京城杂咏七首",
    "authorName": "欧阳玄",
    "authorId": "c16655dfc4c6c942f91e24dfc26820b8",
    "dynasty": "元",
    "content": [
      "京城走马听晨钟，我亦宵征仆兴慵。",
      "却忆江南春睡美，小楼攲枕听村舂。"
    ]
  },
  {
    "id": "c16655dfc4c6c942c5ff1fdf0a64c38d",
    "title": "京城杂咏七首",
    "authorName": "欧阳玄",
    "authorId": "c16655dfc4c6c942f91e24dfc26820b8",
    "dynasty": "元",
    "content": [
      "奉诏修书白玉堂，朝朝骑马傍宫墙。",
      "闸河东畔垂杨柳，时有莺声似故乡。"
    ]
  },
  {
    "id": "c16655dfc4c6c9429d1112f5b0aa48e4",
    "title": "蒲萄",
    "authorName": "欧阳玄",
    "authorId": "c16655dfc4c6c942f91e24dfc26820b8",
    "dynasty": "元",
    "content": [
      "宛马西来贡帝乡，骊珠颗颗露凝光。",
      "只今移植江南地，蔓引龙须百尺长。"
    ]
  },
  {
    "id": "c16655dfc4c6c9425d814f50e7ab963f",
    "title": "题僧墨菊卷",
    "authorName": "欧阳玄",
    "authorId": "c16655dfc4c6c942f91e24dfc26820b8",
    "dynasty": "元",
    "content": [
      "苾刍元是黑衣郎，当代深仁始赐黄。",
      "今日黄花翻泼墨，本来面目见馨香。"
    ]
  },
  {
    "id": "c16655dfc4c6c9428935fc2103cd615e",
    "title": "题王澹游岁寒三友图卷",
    "authorName": "欧阳玄",
    "authorId": "c16655dfc4c6c942f91e24dfc26820b8",
    "dynasty": "元",
    "content": [
      "黄华山中夜气清，月明风定闻吹笙。",
      "梅花开向竹松里，雪香零乱墨光生。"
    ]
  },
  {
    "id": "c16655dfc4c6c942bd03a653812a405f",
    "title": "赐经筵官酒次苏伯修韵",
    "authorName": "欧阳玄",
    "authorId": "c16655dfc4c6c942f91e24dfc26820b8",
    "dynasty": "元",
    "content": [
      "鳌极天初补，娥池月已修。",
      "鲜飙生广厦，清旭映垂旒。",
      "玉漏聪无壅，重瞳视不流。",
      "凝神思燕翼，虚己纳鸿猷。",
      "章撤金炉灺，筵收玉斝浮。",
      "甘泉归步远，太液便程优。",
      "鹦鹉栖宫树，鵁鶄避客舟。",
      "商耆戋汉币，瀛俊膳唐羞。",
      "名辈应相语，明时岂易酬。",
      "徘徊西掖晚，雁影度延秋。"
    ]
  },
  {
    "id": "c16655dfc4c6c94276b73990fe829ad8",
    "title": "舟次诸闸寄诗奉谢都水分监瑞卿监丞",
    "authorName": "欧阳玄",
    "authorId": "c16655dfc4c6c942f91e24dfc26820b8",
    "dynasty": "元",
    "content": [
      "抱疴辞承明，买舟溯官闸。",
      "袢襟正无悰，篷底可容纳。",
      "舳舻尾相衔，密次若鳞甲。",
      "忆初离神京，馀暑尚挥箑。",
      "淹留近秋杪，朝爽欲添裌。",
      "纡传进元策，走介奉一札。",
      "使君适分监，赢缩制有法。",
      "得书即欣然，爱我逾素狎。",
      "遣驺护轻舟，快若历三峡。",
      "乡心鹰脱鞲，野性兕出柙。",
      "昔忧阻殽渑，今喜泛苕霅。",
      "黄芦间蒲稗，绿藻唼凫鸭。",
      "舒怀对幽景，寓目成画夹。",
      "公堂为展席，觞客礼意洽。",
      "病予难却酒，亦复饮盈呷。",
      "吁嗟逆旅途，知己元不乏。",
      "相期远大器，留诗当盟歃。",
      "感篆辞则长，欲赋惭韵狭。"
    ]
  },
  {
    "id": "c16655dfc4c6c942a086c15951598ef1",
    "title": "送振先宗丈归祖庭",
    "authorName": "欧阳玄",
    "authorId": "c16655dfc4c6c942f91e24dfc26820b8",
    "dynasty": "元",
    "content": [
      "欧公孙子多，擘派以为四。",
      "暮年归颍阴，非无首丘志。",
      "乞洪不得请，由是懈归计。",
      "考公生平言，亦颇憾先世。",
      "先世多才贤，生适逢五季。",
      "幅员政分裂，尽瘁于所事。",
      "竟乏垂世名，盖亦限地势。",
      "况复公少孤，坎壈蜀汉裔。",
      "身当混一秋，代逢承平际。",
      "择里审所安，实迩辇毂地。",
      "子孙托畿内，宦辙亦云易。",
      "人情曷免尔，公岂溺声利。",
      "讵知汴虡移，南北寻暌异。",
      "一枝先南迈，司造有深意。",
      "沙溪标德里，泷冈重茔祭。",
      "至今青原家，十世祀不替。",
      "振先吾宗英，守正耻骫骳。",
      "訚訚保家法，处约不少怼。",
      "嘉树无由枝，嘉谷无滞穗。",
      "原本既不凡，时需谅无弃。",
      "矧今抡俊髦，往往论根器。",
      "老夫辞册府，多病久憔悴。",
      "徒怀荐士心，言莫士轩轾。",
      "赋诗当推毂，自愧辞已费。",
      "憧憧青云友，谁如古人谊！"
    ]
  },
  {
    "id": "c16655dfc4c6c942e2ea96a7a2857ece",
    "title": "题山庄所藏东坡画古木图",
    "authorName": "欧阳玄",
    "authorId": "c16655dfc4c6c942f91e24dfc26820b8",
    "dynasty": "元",
    "content": [
      "眉山昔日生三苏，一山草木为之枯。后来笔端挟春腴，却令生意回枯株。",
      "树经公笔无老丑，天以春工付公手。谁云辈行龙眠翁？奚必法嗣洋州守。",
      "山庄刘氏富清玩，家有苏公旧挥翰。恍惊湿藓粘怪石，惯见倒根生断岸。",
      "涪翁对此煮春茶，为公梢上挂长蛇。灯窗细读假山记，秀气终属眉山家。"
    ]
  },
  {
    "id": "c16655dfc4c6c94294317da65a28711e",
    "title": "咏春闺怨",
    "authorName": "欧阳玄",
    "authorId": "c16655dfc4c6c942f91e24dfc26820b8",
    "dynasty": "元",
    "content": [
      "东风园林花草香，芳闺寂寞春昼长。",
      "佳人独守情默默，银床锦被闲鸳鸯。",
      "终朝倦绣拈针指，怕向花前听莺语。",
      "唤回旧事千万端，杏脸蛾眉泪如雨。",
      "玉郎去年辞家时，绿杨红杏娇春晖。",
      "绿杨红杏色如旧，怅望玉郎犹未归。",
      "一春鱼雁音书绝，雪肤消瘦千肠结。",
      "断肠独立几黄昏，那更青山苦啼鴂。"
    ]
  },
  {
    "id": "c16655dfc4c6c9423cfb6029dd5216ae",
    "title": "和李溉之舞姬脱鞋吟",
    "authorName": "欧阳玄",
    "authorId": "c16655dfc4c6c942f91e24dfc26820b8",
    "dynasty": "元",
    "content": [
      "宫袍绣蹙金花绮，红绡紧衬双鸾尾。",
      "盈盈慢服舞腰轻，彩云飞处香风起。",
      "藕丝掣断春云松，瑞莲双结并头红。",
      "夭夭曲曲玉弯卷，翠凫飞去天欲软。",
      "玉阶秀茁兰笋长，琼沙迸出芦牙浅。",
      "徘徊困倚东风力，湿砌香云坠无迹。",
      "无限娇羞不自持，君王唤起扶花立。"
    ]
  },
  {
    "id": "c16655dfc4c6c942ecc85579025e4c9e",
    "title": "赠画工黎仲瑾",
    "authorName": "欧阳玄",
    "authorId": "c16655dfc4c6c942f91e24dfc26820b8",
    "dynasty": "元",
    "content": [
      "吾闻苌弘之忠裂金石，精气千年化为碧。人生赖有方寸妙，万变神奇从此出。",
      "又闻西方梵僧名法能，能令两眼碧色晶。"
    ]
  },
  {
    "id": "c16655dfc5f197ccd6dd85122e5bfca8",
    "title": "芝云堂得生字",
    "authorName": "顾晋",
    "authorId": "c16655dfc5f197ccd1457b72d1457b72",
    "dynasty": "元",
    "content": [
      "石根云气暖，坐看紫芝生。",
      "诗酒共为乐，竹梧相与清。",
      "仙人同跨鹤，玉女对吹笙。",
      "过雨添凉思，停杯待月明。"
    ]
  },
  {
    "id": "c16655dfc5f197cc6a5e3ca9980701bd",
    "title": "以爱汝玉山草堂静七字分韵得草字",
    "authorName": "顾晋",
    "authorId": "c16655dfc5f197ccd1457b72d1457b72",
    "dynasty": "元",
    "content": [
      "客从桃源游，爱此玉山好。",
      "清文引佳酌，玄览穷幽讨。",
      "流莺答新歌，飞花落纤缟。",
      "分坐有杂英，醉眠无芳草。"
    ]
  },
  {
    "id": "c16655dfc60e23f05b18aeceb77cf08c",
    "title": "潮阳县东山张许庙辞",
    "authorName": "刘应雄",
    "authorId": "c16655dfc60e23f0d1457b72d1457b72",
    "dynasty": "元",
    "content": [
      "天将完节付二公，捍蔽江淮婴孤墉。",
      "四百馀战挫贼锋，谁知际运阳九穷。",
      "生为人英殁愈雄，桓圭丹舄膺王封。",
      "地无南北锡福同，吏民蒇祀端厥躬。",
      "赵公精诚与神通，植僵起废新斯宫。",
      "巍峨双庙等山崇，镌珉勒石纪丰功。"
    ]
  },
  {
    "id": "c16655dfc60e23f015a2b32f4bbae294",
    "title": "新州行旅为仓振高芝歌",
    "authorName": "刘应雄",
    "authorId": "c16655dfc60e23f0d1457b72d1457b72",
    "dynasty": "元",
    "content": [
      "仓榕高松，手泽重重。",
      "高松仓榕，夹道阴浓。"
    ]
  },
  {
    "id": "c16655dfc6850ca056de2ccbbe58fd3b",
    "title": "题水村图",
    "authorName": "叶齐贤",
    "authorId": "c16655dfc6850ca0d1457b72d1457b72",
    "dynasty": "元",
    "content": [
      "坐窗不遨呻蠹竹，兀兀那知髀生肉！",
      "眼明见此水边村，浣我胸中尘百斛。",
      "荒山寂历苍烟斜，惊风飒飒鸣蒹葭。",
      "平沙暮寒群雁起，垂柳掩映幽人家。",
      "风流王孙摩诘手，妙处端如神所授。",
      "等闲点缀皆精妍，怪底秋光生户牖。",
      "我家本住松江滨，恍然一见融心神。",
      "他年卜筑遂君志，留取青山容散人。"
    ]
  },
  {
    "id": "c16655dfc6e4f6b48dea993ac3bd4878",
    "title": "扇尾羊",
    "authorName": "员炎",
    "authorId": "c16655dfc6e4f6b4d1457b72d1457b72",
    "dynasty": "元",
    "content": [
      "冯翊春草香芊绵，柔毛食饱饮苦泉。",
      "卧沙稀肋琼箸细，带霜小耳春茧圆。",
      "扇尾一方移种类，风头万里摇腥膻。",
      "吾生本无食肉相，不烦浼手愁烹煎。"
    ]
  },
  {
    "id": "c16655dfc6e4f6b4a7f2f936bd8c71fa",
    "title": "马酮",
    "authorName": "员炎",
    "authorId": "c16655dfc6e4f6b4d1457b72d1457b72",
    "dynasty": "元",
    "content": [
      "漫说千杯不醉人，清光压倒洞庭春。",
      "携行可用紫丝络，渴饮不烦乌角巾。",
      "摇动革囊成酝酿，封藏花盎作逡巡。",
      "坐中一混华夷俗，或有豪吞似伯伦。"
    ]
  },
  {
    "id": "c16655dfc6e4f6b4c7f5addad84a3333",
    "title": "洛阳怀古分韵得发字",
    "authorName": "员炎",
    "authorId": "c16655dfc6e4f6b4d1457b72d1457b72",
    "dynasty": "元",
    "content": [
      "东洛打空城，北邙连废阙。",
      "怀古动悲吟，远客生华发。"
    ]
  },
  {
    "id": "c16655dfc6e4f6b4b43cb2b1dc948bc9",
    "title": "隆德宫",
    "authorName": "员炎",
    "authorId": "c16655dfc6e4f6b4d1457b72d1457b72",
    "dynasty": "元",
    "content": [
      "林花细妥胭脂色，水荇轻淤翡翠泥。",
      "歌舞留连嫌昼短，楼台缥缈觉天低。"
    ]
  },
  {
    "id": "c16655dfc6e4f6b4da8ce30c00933864",
    "title": "宴集东平湖亭",
    "authorName": "员炎",
    "authorId": "c16655dfc6e4f6b4d1457b72d1457b72",
    "dynasty": "元",
    "content": [
      "北海尊前人似玉，东原城下水如天。",
      "满眼荷花三百顷，采莲人语隔秋烟。"
    ]
  },
  {
    "id": "c16655dfc6e4f6b4c017bb153ca6b07f",
    "title": "高唐道中",
    "authorName": "员炎",
    "authorId": "c16655dfc6e4f6b4d1457b72d1457b72",
    "dynasty": "元",
    "content": [
      "影孤海内干戈满，愁入天涯草树低。",
      "桑柘影空蚕已老，陂塘涸尽燕无泥。"
    ]
  },
  {
    "id": "c16655dfc780722cfebfa118fbe59e1c",
    "title": "四贤祠次韵",
    "authorName": "傅定保",
    "authorId": "c16655dfc780722c81e5f81d9cb67ffb",
    "dynasty": "元",
    "content": [
      "四杰唐遗迹，千年此妥灵。",
      "草荒丞相冢，云锁隐君亭。",
      "助教衣犹绿，翰林山尚青。",
      "因怀水南令，愁思绕春汀。"
    ]
  },
  {
    "id": "c16655dfc7e53bfe42a92ea3cd1cfe01",
    "title": "送卢处道提刑陕西",
    "authorName": "陈思济",
    "authorId": "c16655dfc7e53bfee53a0a292df45244",
    "dynasty": "元",
    "content": [
      "绣衣直指上长安，白简风生吏胆寒。",
      "三辅舆情应日望，九秋一鹗上霄抟。",
      "吟边嵩华云间供，画里周秦马上看。",
      "到后相逢李夫子，谓余白发已阑干。"
    ]
  },
  {
    "id": "c16655dfc7e53bfedb525e5f9e73131f",
    "title": "寄沁州玄都观张汉卿",
    "authorName": "陈思济",
    "authorId": "c16655dfc7e53bfee53a0a292df45244",
    "dynasty": "元",
    "content": [
      "为问张卿自别离，桃花几度发新枝。",
      "玄都宫阙连霄汉，故国山川入梦思。",
      "雪屋未忘餐豆粥，晴窗曾看理瑶丝。",
      "而今发白朱颜改，只有新诗似旧时。"
    ]
  },
  {
    "id": "c16655dfc7e53bfed27b06c27367d307",
    "title": "漱石亭和段超宗韵",
    "authorName": "陈思济",
    "authorId": "c16655dfc7e53bfee53a0a292df45244",
    "dynasty": "元",
    "content": [
      "风波万顷一官微，羡杀田家豆粥稀。",
      "后日秋冈冈上去，树腰移榻转斜晖。"
    ]
  },
  {
    "id": "c16655dfc7e53bfefe2b8724aa2b1e01",
    "title": "移官淮东别杭州",
    "authorName": "陈思济",
    "authorId": "c16655dfc7e53bfee53a0a292df45244",
    "dynasty": "元",
    "content": [
      "湖上云烟百态新，湖边幽趣属闲身。",
      "春风杨子江头路，白首行人又问津。"
    ]
  },
  {
    "id": "c16655dfc7e53bfe84a6e7449cb2d28a",
    "title": "发南康赴江州",
    "authorName": "陈思济",
    "authorId": "c16655dfc7e53bfee53a0a292df45244",
    "dynasty": "元",
    "content": [
      "绣斧重持白发翁，路人犹说宦情浓。",
      "一帆又下浔阳去，羡杀云间五老峰。"
    ]
  },
  {
    "id": "c16655dfc7e53bfe304d1c9c4acd6f7b",
    "title": "寄陈处士",
    "authorName": "陈思济",
    "authorId": "c16655dfc7e53bfee53a0a292df45244",
    "dynasty": "元",
    "content": [
      "杏桃落尽清明后，姚魏开时谷雨中。",
      "为问西湖陈处士，青梅煮酒有谁同？"
    ]
  },
  {
    "id": "c16655dfc7e53bfeb432baee532e1a9a",
    "title": "惜花",
    "authorName": "陈思济",
    "authorId": "c16655dfc7e53bfee53a0a292df45244",
    "dynasty": "元",
    "content": [
      "长恐花残漫欲狂，千回百匝绕花傍。",
      "高张翠幄朱阑护，山雨溪风未易防。"
    ]
  },
  {
    "id": "c16655dfc7e53bfe317d5b8b4f78223c",
    "title": "湖中醉呈崔郎中",
    "authorName": "陈思济",
    "authorId": "c16655dfc7e53bfee53a0a292df45244",
    "dynasty": "元",
    "content": [
      "杭州城西天下无，水晶盘里青珊瑚。",
      "江山胜概乃如此，醉笔走呈崔大夫。"
    ]
  },
  {
    "id": "c16655dfc7e53bfec61782accb47c60d",
    "title": "寄沁州史长老",
    "authorName": "陈思济",
    "authorId": "c16655dfc7e53bfee53a0a292df45244",
    "dynasty": "元",
    "content": [
      "旧时行县到金田，曾向禅窗借榻眠。",
      "别后小诗聊寄问，龛灯还有几人传。"
    ]
  },
  {
    "id": "c16655dfc7e53bfef0cf71aca7e7593b",
    "title": "题赵德辉宣慰代友人偿债卷",
    "authorName": "陈思济",
    "authorId": "c16655dfc7e53bfee53a0a292df45244",
    "dynasty": "元",
    "content": [
      "人以利为利，利等丘山高。",
      "能以义为利，其利轻鸿毛。",
      "伟哉赵使君，重义轻币刀。",
      "周急乃君子，而况同气交。",
      "交游负宿债，代偿曾不劳。",
      "锥刀抵死竞，纷纷笑儿曹。",
      "义风久不作，千载空寥寥。",
      "佳声足传播，复有御史谣。",
      "余时亦安用，但续金之貂。",
      "尚愿君侯心，推之及蓬蒿。",
      "又愿君侯位，钧衡早持操。",
      "跻民富寿域，永永无逋逃。"
    ]
  },
  {
    "id": "c16655dfc81df6b4d4723a2e9a0842f2",
    "title": "李谪仙",
    "authorName": "舒逊",
    "authorId": "c16655dfc81df6b4d1457b72d1457b72",
    "dynasty": "元",
    "content": [
      "召对金銮殿，荣膺白玉堂。",
      "气吞高力士，眼识郭汾王。",
      "醉骨生疑蜕，诗名死更香。",
      "何由见颜色，月落照空梁。"
    ]
  },
  {
    "id": "c16655dfc81df6b49b1ddd3591aef561",
    "title": "和人韵",
    "authorName": "舒逊",
    "authorId": "c16655dfc81df6b4d1457b72d1457b72",
    "dynasty": "元",
    "content": [
      "山水有真趣，琴书得自由。",
      "歌诗哦字眼，沽酒过墙头。",
      "南国黄花景，西风白雁秋。",
      "何人发幽兴，吹笛倚江楼。"
    ]
  },
  {
    "id": "c16655dfc81df6b404cae73416a186f1",
    "title": "题度洪富岭道中",
    "authorName": "舒逊",
    "authorId": "c16655dfc81df6b4d1457b72d1457b72",
    "dynasty": "元",
    "content": [
      "蹋破琼瑶路，行穿翡翠岑。",
      "光摇鳌背稳，迹印兽蹄深。",
      "冰莹奁开镜，泉凝玉坠簪。",
      "野梅香彻骨，三嗅动微吟。"
    ]
  },
  {
    "id": "c16655dfc81df6b422adb300faa71a74",
    "title": "和蔡原英暮春杂咏二首",
    "authorName": "舒逊",
    "authorId": "c16655dfc81df6b4d1457b72d1457b72",
    "dynasty": "元",
    "content": [
      "处处鹃声急，春光大半非。",
      "绿扶官柳暗，红点岸花飞。",
      "竹坞消残霭，柴门掩落晖。",
      "高人寻友罢，独抱一琴归。"
    ]
  },
  {
    "id": "c16655dfc81df6b422adb300a16b7ea8",
    "title": "和蔡原英暮春杂咏二首",
    "authorName": "舒逊",
    "authorId": "c16655dfc81df6b4d1457b72d1457b72",
    "dynasty": "元",
    "content": [
      "十日九风雨，春来有许阴。",
      "气腾三岛暝，绿涨一江深。",
      "苔匝痕犹湿，花垂力不禁。",
      "遥怜杜陵老，麻麦正关心。"
    ]
  },
  {
    "id": "c16655dfc81df6b4d300310e711a265f",
    "title": "送丘克明副使休官归河南",
    "authorName": "舒逊",
    "authorId": "c16655dfc81df6b4d1457b72d1457b72",
    "dynasty": "元",
    "content": [
      "二孤高枕大江流，天入苍茫日夜浮。",
      "帆影远连巴蜀晓，櫓声清入洞庭秋。",
      "菊松雅兴同元亮，泉石幽盟慕许由。",
      "别后相思梅正发，月明千里倚江楼。"
    ]
  },
  {
    "id": "c16655dfc81df6b4b4c8ce2253df20b7",
    "title": "和谢宗可霜华花雾尘诗三韵",
    "authorName": "舒逊",
    "authorId": "c16655dfc81df6b4d1457b72d1457b72",
    "dynasty": "元",
    "content": [
      "宿酒禁持梦乍醒，阴阴芳树鸟无声。",
      "轻笼翠色溶溶晓，渐复红香淡淡晴。",
      "误避茶烟跧老鹤，惯藏柳影咽娇莺。",
      "东风却怕花神怪，卷起霏微幕不成。"
    ]
  },
  {
    "id": "c16655dfc81df6b43fdf1508855155bc",
    "title": "题百马图",
    "authorName": "舒逊",
    "authorId": "c16655dfc81df6b4d1457b72d1457b72",
    "dynasty": "元",
    "content": [
      "诏许平戎罢战还，征鞍初卸汗初干。",
      "从今归牧华山后，只许丹青画里看。"
    ]
  },
  {
    "id": "c16655dfc81df6b4c0023bd990e58593",
    "title": "道中",
    "authorName": "舒逊",
    "authorId": "c16655dfc81df6b4d1457b72d1457b72",
    "dynasty": "元",
    "content": [
      "雨来云里山头低，雨收云束山腰齐。",
      "眼前好景吟不得，天风泠泠马频嘶。"
    ]
  },
  {
    "id": "c16655dfc81df6b4291fbf22a963ed6c",
    "title": "子周倡和贞素兄佳什见寄因次其韵",
    "authorName": "舒逊",
    "authorId": "c16655dfc81df6b4d1457b72d1457b72",
    "dynasty": "元",
    "content": [
      "涧谷深深图画开，依稀潭第等蓬莱。",
      "雨馀远岫青凝黛，水涨平池绿泼醅。",
      "话旧西窗烧绛蜡，吟情东阁动寒梅。",
      "杜陵已喜千间庇，司马应怜四壁颓。",
      "下榻每应高士至，抱琴时有故人来。",
      "采芝不独商山老，亦有韬光辅世材。"
    ]
  },
  {
    "id": "c16655dfc81df6b4b21a2ed69eec0688",
    "title": "和许知县织妇吟二首",
    "authorName": "舒逊",
    "authorId": "c16655dfc81df6b4d1457b72d1457b72",
    "dynasty": "元",
    "content": [
      "锦织并蒂花，花成谩停梭。",
      "停梭复细看，人与花如何？",
      "明月照中天，败叶鸣寒柯。",
      "谁知恩爱心，翻成离恨多。"
    ]
  },
  {
    "id": "c16655dfc81df6b4b21a2ed62a75e84f",
    "title": "和许知县织妇吟二首",
    "authorName": "舒逊",
    "authorId": "c16655dfc81df6b4d1457b72d1457b72",
    "dynasty": "元",
    "content": [
      "双星照短牖，孤月悬高枝。",
      "仰睇星月明，对此令人悲。",
      "手持并州刀，为君裁寒衣。",
      "不忍密密缝，此心君应知。"
    ]
  },
  {
    "id": "c16655dfc81df6b48253107dddcaf40d",
    "title": "江亭秋霁图为黄友仁题",
    "authorName": "舒逊",
    "authorId": "c16655dfc81df6b4d1457b72d1457b72",
    "dynasty": "元",
    "content": [
      "万顷波光烟缥缈，风飒秋声生木杪。",
      "隔江仿佛是江南，一带远山青未了。",
      "何人独引小奚僮，来访幽亭玩易翁。",
      "亭下扁舟缆莫解，矶头昨夜多颠风。"
    ]
  },
  {
    "id": "c16655dfc81df6b4fcb67c99b375efbe",
    "title": "重九日",
    "authorName": "舒逊",
    "authorId": "c16655dfc81df6b4d1457b72d1457b72",
    "dynasty": "元",
    "content": [
      "去年登高灵山颠，新诗醉写秋风前。",
      "金杯酒泛紫萸滑，乌纱帽插黄花偏。",
      "今年潇潇坐风雨，回首往事心茫然。",
      "青山当户为故友，白发兄弟罗酒筵。",
      "丹枫染霜明秋色，白雁叫云横暮天。",
      "醉穷老眼浩无际，剩欲乘风游八埏。"
    ]
  },
  {
    "id": "c16655dfc81df6b475c39d4817f95d50",
    "title": "题秋江图为黄友仁赋",
    "authorName": "舒逊",
    "authorId": "c16655dfc81df6b4d1457b72d1457b72",
    "dynasty": "元",
    "content": [
      "老树槎牙石巃嵷，隔岸人家紫烟重。",
      "长江苍茫日夜浮，天堑西来云影动。",
      "驾风上水谁家船，片帆高扬孤云边。",
      "林下伊谁褦襶子，抱琴应访草堂仙。",
      "毫端远势莫与比，巴陵洞庭秋色里。",
      "莫是当年顾虎头，写出沧洲千万里。"
    ]
  },
  {
    "id": "c16655dfc8813f518c1e89d98a0d17a9",
    "title": "仲雍墓",
    "authorName": "郑东",
    "authorId": "c16655dfc8813f51d1457b72d1457b72",
    "dynasty": "元",
    "content": [
      "野鼠穿黄穴，遗封百草深。",
      "死无归国梦，人识逸民心。",
      "峦树冬逾碧，江猿夜亦吟。",
      "海虞山上月，梅里共沈沈。"
    ]
  },
  {
    "id": "c16655dfc8813f518b3b8faecc78b0ac",
    "title": "齐女墓",
    "authorName": "郑东",
    "authorId": "c16655dfc8813f51d1457b72d1457b72",
    "dynasty": "元",
    "content": [
      "突死孤坟在，千年恨尚新。",
      "荆蛮非偶国，盘瓠愧吾人。",
      "踯躅春啼血，狐狸夜得邻。",
      "营丘无霸业，吴沼更伤神。"
    ]
  },
  {
    "id": "c16655dfc8813f51f6df484b90e6520a",
    "title": "寄郭羲仲",
    "authorName": "郑东",
    "authorId": "c16655dfc8813f51d1457b72d1457b72",
    "dynasty": "元",
    "content": [
      "忆君持酒别，初月出东城。",
      "溪艇几时到，春潮日夜生。",
      "白沙眠翡翠，青竹下鵁鶄。",
      "遥想汪徵士，题诗慰逸情。"
    ]
  },
  {
    "id": "c16655dfc8813f517e5ee875e1c44141",
    "title": "题余生山居",
    "authorName": "郑东",
    "authorId": "c16655dfc8813f51d1457b72d1457b72",
    "dynasty": "元",
    "content": [
      "野水流花涧，春云拂草亭。",
      "地连桐柏观，人识少微星。",
      "养鹤还知相，煎茶亦著经。",
      "卜邻应未晚，休勒北山铭。"
    ]
  },
  {
    "id": "c16655dfc8813f515ee5545623852004",
    "title": "赠吕一相者",
    "authorName": "郑东",
    "authorId": "c16655dfc8813f51d1457b72d1457b72",
    "dynasty": "元",
    "content": [
      "男子始堕地，百年那可量。",
      "买臣归作郡，颜驷老为郎。",
      "得路青云表，垂纶野水傍。",
      "持杯劝君饮，吾意正茫茫。"
    ]
  },
  {
    "id": "c16655dfc8813f51e0320bd8836e7fb4",
    "title": "和郭熙仲",
    "authorName": "郑东",
    "authorId": "c16655dfc8813f51d1457b72d1457b72",
    "dynasty": "元",
    "content": [
      "每爱扬雄能作赋，不忧贾谊易遭谗。",
      "苍鹰拂拭黄金旋，骏马光明白玉衔。",
      "太乙频来观象帙，麻姑相许寄银椷。",
      "独愧才名难并立，见称龙尾也非凡。"
    ]
  },
  {
    "id": "c16655dfc8813f518455e58873340ae9",
    "title": "寄呈梁承旨",
    "authorName": "郑东",
    "authorId": "c16655dfc8813f51d1457b72d1457b72",
    "dynasty": "元",
    "content": [
      "太平天子重词臣，色烂官袍宠泽新。",
      "应对金銮明日月，步趋玉署上星辰。",
      "夜分执笏传宣急，昼永挥毫草诰频。",
      "自愧不才头已白，秋风垂钓大江滨。"
    ]
  },
  {
    "id": "c16655dfc8813f517b95c7b226e4a997",
    "title": "九龙山怀友",
    "authorName": "郑东",
    "authorId": "c16655dfc8813f51d1457b72d1457b72",
    "dynasty": "元",
    "content": [
      "风雨两乡难缩地，小窗时读去年诗。",
      "九龙何处云深浅，一雁不来人别离。",
      "老树引藤秋结子，黄猿窥果昼呼儿。",
      "遥知句就无人解，月落山灵堕泪时。"
    ]
  },
  {
    "id": "c16655dfc8813f51eb9d78f56c9715b0",
    "title": "送日本僧之京",
    "authorName": "郑东",
    "authorId": "c16655dfc8813f51d1457b72d1457b72",
    "dynasty": "元",
    "content": [
      "万里乘涛来绝海，中朝冠盖尽相知。",
      "丹丘博士与饮酒，青城先生邀赋诗。",
      "传钵底须归故国，把文遂欲动京师。",
      "绝怜船上看春色，二月官河水发时。"
    ]
  },
  {
    "id": "c16655dfc8813f51a0506d864eb8b248",
    "title": "越溪",
    "authorName": "郑东",
    "authorId": "c16655dfc8813f51d1457b72d1457b72",
    "dynasty": "元",
    "content": [
      "三月雨晴天气新，老夫起整紫纶巾。",
      "岸花红白远迎棹，江燕去来低傍人。",
      "冷面谁能憎俗子，好山吾得作比邻。",
      "明时独愧才卑拙，老大犹为江海臣。"
    ]
  },
  {
    "id": "c16655dfc8813f51951d861ef8d1a0f6",
    "title": "松下钓鱼图",
    "authorName": "郑东",
    "authorId": "c16655dfc8813f51d1457b72d1457b72",
    "dynasty": "元",
    "content": [
      "皎皎月在树，泠泠风满衣。",
      "欲问三江口，长歌遂不归。"
    ]
  },
  {
    "id": "c16655dfc8813f51d3517628f440adc2",
    "title": "题宋高宗画扇头自题云万木云深隐连山雨未开",
    "authorName": "郑东",
    "authorId": "c16655dfc8813f51d1457b72d1457b72",
    "dynasty": "元",
    "content": [
      "多时海上日光催，犹道千山雨未开。",
      "总被浮云能障断，龙沙不见翠华回。"
    ]
  },
  {
    "id": "c16655dfc8813f518b02cefc82bed626",
    "title": "题江贯道平远图",
    "authorName": "郑东",
    "authorId": "c16655dfc8813f51d1457b72d1457b72",
    "dynasty": "元",
    "content": [
      "飞鸟欲没暮烟稠，落落人家竹树秋。",
      "绝似南徐城上望，苍茫野色入扬州。"
    ]
  },
  {
    "id": "c16655dfc8813f513bf96518a2c15e2f",
    "title": "题士宣杏花双喜",
    "authorName": "郑东",
    "authorId": "c16655dfc8813f51d1457b72d1457b72",
    "dynasty": "元",
    "content": [
      "移时山鸟斗芳丛，深院佳人昼睡浓。",
      "起立阶头惊碧草，不缘风雨落春红。"
    ]
  },
  {
    "id": "c16655dfc8813f511213046cc6e320a1",
    "title": "怀旧",
    "authorName": "郑东",
    "authorId": "c16655dfc8813f51d1457b72d1457b72",
    "dynasty": "元",
    "content": [
      "沧江楼上酒初醒，起视林花落晓星。",
      "三月到京春雪霁，太行山色马前青。"
    ]
  },
  {
    "id": "c16655dfc8813f517b149e3f171ffda1",
    "title": "送郭彦昭北游",
    "authorName": "郑东",
    "authorId": "c16655dfc8813f51d1457b72d1457b72",
    "dynasty": "元",
    "content": [
      "莫听讴歌倚柁楼，令人愁怨忆南州。",
      "一片姑苏城上月，送郎直过界河头。"
    ]
  },
  {
    "id": "c16655dfc8813f512bf39fb0dbf8cf68",
    "title": "题徽庙马麟梅",
    "authorName": "郑东",
    "authorId": "c16655dfc8813f51d1457b72d1457b72",
    "dynasty": "元",
    "content": [
      "龙楼凤阁美人歌，赏尽琼花碧玉柯。",
      "驿使去时浑浪折，江南春色已无多。"
    ]
  },
  {
    "id": "c16655dfc8813f518cbba3114f949924",
    "title": "题范宽小雪山图",
    "authorName": "郑东",
    "authorId": "c16655dfc8813f51d1457b72d1457b72",
    "dynasty": "元",
    "content": [
      "雪压寒林万木垂，经旬不与野人期。",
      "蹇驴借得如黄犊，犹怕山桥不敢骑。"
    ]
  },
  {
    "id": "c16655dfc8813f513af7cc39f13ac7b7",
    "title": "题赵翰林画马",
    "authorName": "郑东",
    "authorId": "c16655dfc8813f51d1457b72d1457b72",
    "dynasty": "元",
    "content": [
      "大宛前日进龙媒，屹立天墀骏骨开。",
      "黄帕宝鞍才卸却，銮舆八月上都回。"
    ]
  },
  {
    "id": "c16655dfc8813f51030ffb53ee2632ec",
    "title": "题李唐秋山图",
    "authorName": "郑东",
    "authorId": "c16655dfc8813f51d1457b72d1457b72",
    "dynasty": "元",
    "content": [
      "万壑霜飞木叶丹，石桥流水暮生寒。",
      "却疑二月天台里，一路桃花照马鞍。"
    ]
  },
  {
    "id": "c16655dfc8813f512d239b9aebe9f470",
    "title": "题五君瑺海棠",
    "authorName": "郑东",
    "authorId": "c16655dfc8813f51d1457b72d1457b72",
    "dynasty": "元",
    "content": [
      "白日城南暖气微，春红浑欲着春衣。",
      "东风吹醒深宫睡，头白君王万里归。"
    ]
  },
  {
    "id": "c16655dfc8813f516d1554ff37d9fa98",
    "title": "西湖图",
    "authorName": "郑东",
    "authorId": "c16655dfc8813f51d1457b72d1457b72",
    "dynasty": "元",
    "content": [
      "二月西湖春似海，南风北风天出云。",
      "美人如花坐船上，学唱《竹枝》人不闻。"
    ]
  },
  {
    "id": "c16655dfc8813f51f904d99e973d2228",
    "title": "寄友",
    "authorName": "郑东",
    "authorId": "c16655dfc8813f51d1457b72d1457b72",
    "dynasty": "元",
    "content": [
      "爱尔湖边草堂静，青青竹色照人衣。",
      "闭门无事开春酒，不管风高柳絮飞。"
    ]
  },
  {
    "id": "c16655dfc8813f517489efa8a9400a99",
    "title": "题卫明铉山水小景为管伯铭赋",
    "authorName": "郑东",
    "authorId": "c16655dfc8813f51d1457b72d1457b72",
    "dynasty": "元",
    "content": [
      "故人招我雁山傍，更入秋云结草堂。",
      "至今未满李徵士，白首犹贪著作郎。"
    ]
  },
  {
    "id": "c16655dfc8813f51d31b0bf8895afb93",
    "title": "题朱泽民秋江独钓图",
    "authorName": "郑东",
    "authorId": "c16655dfc8813f51d1457b72d1457b72",
    "dynasty": "元",
    "content": [
      "山川无微云，万物粲可数。",
      "长江秋气至，美人在中渚。",
      "凉风吹兰舟，木叶下如雨。",
      "鲂鲤岂必多，书卷良可咀。",
      "初非与世殊，聊以乐空屡。"
    ]
  },
  {
    "id": "c16655dfc8813f518de2414b28bd5a9c",
    "title": "赠笔生陈仲实",
    "authorName": "郑东",
    "authorId": "c16655dfc8813f51d1457b72d1457b72",
    "dynasty": "元",
    "content": [
      "吴兴老冯善择毫，择毫入笔铦于刀。",
      "近年杨陆亦有法，声价直与冯齐高。",
      "陈生后出奄三子，射利肯作庸工饕。",
      "欣然为我开一束，讵数豕鬣并狸毛。",
      "才濡入手即圆熟，挥洒不觉运腕劳。",
      "野人得此殊快意，翰墨虽拙尤便操。",
      "既不能写虫鱼疏，又不喜书龙虎韬。",
      "暮年但欲给生笔，收拾遗史明诛褒。",
      "顾无好句相报答，且复浮以尊中醪。",
      "气酣耳热秋风起，江山如助诗人豪。"
    ]
  },
  {
    "id": "c16655dfc8813f51fd587b1ccf31f016",
    "title": "送驸马西山公诗",
    "authorName": "郑东",
    "authorId": "c16655dfc8813f51d1457b72d1457b72",
    "dynasty": "元",
    "content": [
      "明侯德美世莫俦，麒麟之趾丹凤咮。",
      "黄流芬芳在尊卣，缫藉光彩收琳球。",
      "王姬下嫁礼服优，鎏金为车白玉辀。",
      "闺中通籍孰与侔，贵宜列爵同彻侯。",
      "大布遂易狐白裘，事业直拟追前修。",
      "赋诗援笔思不留，天机岂用加雕锼。",
      "众观后羿亲射侯，束手欲立江辄流。",
      "法书一字千金酬，玉钗之股珊瑚钩。",
      "大儒老师日与游，论道极口称伊周。",
      "二年市官留小州，政宽坐致东南酋。",
      "三韩毛人及流求，行滕在股宝络头。",
      "长风万里驱大艘，象犀珠贝充海陬。",
      "贡之府库常汗牛，归视其室唯蒯缑。",
      "圣主在位将尔求，出纳王命为舌喉。"
    ]
  },
  {
    "id": "c16655dfc8813f51c9fcbf156ad81c0a",
    "title": "题画山水歌",
    "authorName": "郑东",
    "authorId": "c16655dfc8813f51d1457b72d1457b72",
    "dynasty": "元",
    "content": [
      "君不见谢康乐，短面长髯瘦如鹤，作郡安能弃丘壑。",
      "又不见鸱夷子，属镂蜚霜赤心死，一棹三江入烟雨。",
      "我生千载下，酷爱古人心本野。老仙缩地谁得传，颠墨淋漓醉中洒。",
      "幽幽树意暝含雨，朵朵山头青欲云。横杠依约度深谷，三里五里东西邻。",
      "采芝定有商颜叟，鹿皮之裘槲叶裙。神仙有无不可即，杳杳路断桃花津。",
      "何人相期过西麓，牲肥酒熟秋乐神。只知耕锄及婚嫁，庙堂黜陟那得闻。",
      "扁舟从何来，盈盈载秋碧。岚光忽已今，日暮问家室。",
      "荧荧林隙灯火青，鸡黍家人具今夕。终南相继售卑价，才薄官微遭棰骂。",
      "久知富贵成茹荼，吾独爱山如食蔗。家贫恰有买屐钱，白发渔郎许船借。",
      "箕山颍曲命吾驾，百岁胡为堕机擭。"
    ]
  },
  {
    "id": "c16655dfc8813f51896f94b593c9cc23",
    "title": "题画松壁",
    "authorName": "郑东",
    "authorId": "c16655dfc8813f51d1457b72d1457b72",
    "dynasty": "元",
    "content": [
      "八月江头茅屋破，日日盲风雨交和。眼前安得大厦成，拾遗归来泪空堕。",
      "纷纷万木争出山，琐碎榱桷非为难。万牛莫挽楩与楠，往往弃置丘壑间。",
      "独立风霜二千尺，未识何时逢匠石，白头老樵空叹息。"
    ]
  },
  {
    "id": "c16655dfc8813f51af37933961048cdf",
    "title": "老牧图",
    "authorName": "郑东",
    "authorId": "c16655dfc8813f51d1457b72d1457b72",
    "dynasty": "元",
    "content": [
      "彼轩彼裳，我笠我蓑。彼驰且驱，我行且歌。呜呼，世间荣辱如吾何，夕阳牛背青山多。"
    ]
  },
  {
    "id": "c16655dfc8813f5156acbb131a8c650b",
    "title": "送江阴郡博周元浩归平阳",
    "authorName": "郑东",
    "authorId": "c16655dfc8813f51d1457b72d1457b72",
    "dynasty": "元",
    "content": [
      "君不见苏秦昔上秦王书，嫂不下机妻不炊。青灯长夜股流血，黄金六印何累累。",
      "又不见陶渊明，富贵视之鸿毛轻。腰宁不折五斗米，归来篱菊秋盈盈。",
      "周君妙年江海客，几度吴花醉中摘。蒲帆半幅风飕飕，长啸一声江月白。",
      "我家亦在蒲海头，此时春酒浓如油。堪怜千里尚飘泊，恨不共买东归舟。"
    ]
  },
  {
    "id": "c16655dfc8813f51287abcd51ab173a4",
    "title": "今日行",
    "authorName": "郑东",
    "authorId": "c16655dfc8813f51d1457b72d1457b72",
    "dynasty": "元",
    "content": [
      "昨日去，今日来，明日忽忽复相催。百川赴海何时回，思之竟不令人哀。",
      "传闻三神山，海水青如苔，五云零乱开楼台。中有长生不死药，仙人青发红玉腮。",
      "此事不许人间有，篯铿古人骨亦朽。骨亦朽，劝君酒，长使金杯在君手。"
    ]
  },
  {
    "id": "c16655dfc8813f51ac9f64ee9743fc45",
    "title": "昆城吴歌",
    "authorName": "郑东",
    "authorId": "c16655dfc8813f51d1457b72d1457b72",
    "dynasty": "元",
    "content": [
      "昆城吴水三万顷，吴儿招我入溟涬。举头看月月在顶，手弄荷花落天影。",
      "酒酣起就船底眠，青天作衾毛骨冷。龙女欲出听我歌，扇以凉飙吹梦醒。",
      "初歌音蔟含清匀，忽然疾走衔枚军。百怪发立皆惊奔，龙女舞翻巫峡云。",
      "再歌壮以悲，凤凰背泣麟洲啼。六月雪压昆仑低，我歌三发沧海裂。",
      "绿水欲变黄尘热，龙女闻之悲哽咽。旌旗忽动龙女归，金乌飞上若木枝。",
      "暑炎如火炙我肌，嗟我老病力莫支，千金莫致南海犀。",
      "沈书问龙女，遗我苍水璧。与君乞取半湖白，归向高堂挂空壁。"
    ]
  },
  {
    "id": "c16655dfc8813f51f3d8a16331a0ab7c",
    "title": "送郭彦昭归吴中",
    "authorName": "郑东",
    "authorId": "c16655dfc8813f51d1457b72d1457b72",
    "dynasty": "元",
    "content": [
      "外沙沙头潮没渚，海坛庙前唱蛮歈。政喜南风吹五两，不愁落日转樯乌。",
      "鳊鱼一尺恰上钓，吴姬二十独当垆。醉歌《白雪》谁能和，击碎筵中玉唾壶。"
    ]
  },
  {
    "id": "c16655dfc9423b5ff1b31232dbf4c3fd",
    "title": "天门山",
    "authorName": "程钜夫",
    "authorId": "c16655dfc9423b5f2ba8698b76cf99d3",
    "dynasty": "元",
    "content": [
      "万里弥漫地，天门据要冲。",
      "乾坤大开辟，江汉此朝宗。",
      "往事空多垒，千年只二峰。",
      "舟人亦痴绝，遥认两眉浓。"
    ]
  },
  {
    "id": "c16655dfc9423b5f38eafa19e3b69334",
    "title": "板桥午食",
    "authorName": "程钜夫",
    "authorId": "c16655dfc9423b5f2ba8698b76cf99d3",
    "dynasty": "元",
    "content": [
      "县郭二十里，板桥三五家。",
      "西风熟禾黍，陆地富桑麻。",
      "去岁遭洪水，高林带旧槎。",
      "他乡岂不好，无奈此生涯。"
    ]
  },
  {
    "id": "c16655dfc9423b5fc70293d4ae2dc3f9",
    "title": "孤云",
    "authorName": "程钜夫",
    "authorId": "c16655dfc9423b5f2ba8698b76cf99d3",
    "dynasty": "元",
    "content": [
      "渺渺从何起，亭亭只自飞。",
      "朝随风鹤去，暮逐雨龙归。",
      "几度超沧海，多应点翠微。",
      "何时能借我？",
      "裁作羽人衣。"
    ]
  },
  {
    "id": "c16655dfc9423b5ff3bb5ce9d25d001d",
    "title": "送武当张真人赴召祈雨南归",
    "authorName": "程钜夫",
    "authorId": "c16655dfc9423b5f2ba8698b76cf99d3",
    "dynasty": "元",
    "content": [
      "圣主忧凶岁，真人下碧岑。",
      "云辞武当黑，雨入蓟门深。",
      "独抱回天力，常存济物心。",
      "两宫宣赐罢，归鹤杳沈沈。"
    ]
  },
  {
    "id": "c16655dfc9423b5f94eb9724e60bfb68",
    "title": "邓教授致仕还江东",
    "authorName": "程钜夫",
    "authorId": "c16655dfc9423b5f2ba8698b76cf99d3",
    "dynasty": "元",
    "content": [
      "积学今成老，遗荣不待年。",
      "归心彭蠡外，客思蓟门前。",
      "孤棹随飞鸟，长河合暮蝉。",
      "知几诚可尚，忽别独悽然。"
    ]
  },
  {
    "id": "c16655dfc9423b5fc5d8d9fbbfef625b",
    "title": "重送戴道士",
    "authorName": "程钜夫",
    "authorId": "c16655dfc9423b5f2ba8698b76cf99d3",
    "dynasty": "元",
    "content": [
      "被命将居越，扁舟指会稽。",
      "海云迎棹起，江月照人低。",
      "有道蟠龙虎，无生混鹜鸡。",
      "霞川随处是，何必武陵溪。"
    ]
  },
  {
    "id": "c16655dfc9423b5f8b1c31181d00d7fd",
    "title": "送程君俊学正归浔阳",
    "authorName": "程钜夫",
    "authorId": "c16655dfc9423b5f2ba8698b76cf99d3",
    "dynasty": "元",
    "content": [
      "五老催归客，天寒道路长。",
      "残冬涉易水，几日到浔阳？",
      "学见吾宗盛，身随圣道昌。",
      "未应嗟晚达，松菊近柴桑。"
    ]
  },
  {
    "id": "c16655dfc9423b5f49cc69ea9999206d",
    "title": "送人赴浙东木绵提举",
    "authorName": "程钜夫",
    "authorId": "c16655dfc9423b5f2ba8698b76cf99d3",
    "dynasty": "元",
    "content": [
      "曾历金华三洞天，风流历历记山川。",
      "柏林白绽梅花小，柿实红垂橘弹圆。",
      "访古但闻羊化石，因君又喜木生绵。",
      "霜风浑似当时峭，愁绝双溪八韵篇。"
    ]
  },
  {
    "id": "c16655dfc9423b5f0135999d5db55cec",
    "title": "和王寅夫郎中元日立春",
    "authorName": "程钜夫",
    "authorId": "c16655dfc9423b5f2ba8698b76cf99d3",
    "dynasty": "元",
    "content": [
      "马蹄尘里度芳辰，带得阳和到七闽。",
      "山翠倚天迎好客，风光满地属吟身。",
      "高情古柳仍青眼，时态夭桃自绛唇。",
      "从此不忧江海远，春官袖有十分春。"
    ]
  },
  {
    "id": "c16655dfc9423b5f88f2d6efe194b7ac",
    "title": "次韵寄谢旴江学院诸先辈",
    "authorName": "程钜夫",
    "authorId": "c16655dfc9423b5f2ba8698b76cf99d3",
    "dynasty": "元",
    "content": [
      "半生事业竟何成，冷笑犹然愧宋荣。",
      "日逐黄尘双袂暗，梦回绿幕一灯明。",
      "交情款款知君厚，佳句翩翩使我惊。",
      "皓首相期崇令德，殷勤远寄白丝行。"
    ]
  },
  {
    "id": "c16655dfc9423b5f957da768a239a5ad",
    "title": "寅夫惠教游鼓山四诗细读如在屴崱杖屦间想像追和用坚重游之约四首",
    "authorName": "程钜夫",
    "authorId": "c16655dfc9423b5f2ba8698b76cf99d3",
    "dynasty": "元",
    "content": [
      "城市林泉隔几关，半生幽兴欠闽山。",
      "久闻屴崱高寒处，一望蓬莱缥缈间。",
      "有约同看红日上，无端独占白云间。",
      "锦囊收拾奇观了，物色分留肯破悭。"
    ]
  },
  {
    "id": "c16655dfc9423b5f957da7687f7b2d12",
    "title": "寅夫惠教游鼓山四诗细读如在屴崱杖屦间想像追和用坚重游之约四首",
    "authorName": "程钜夫",
    "authorId": "c16655dfc9423b5f2ba8698b76cf99d3",
    "dynasty": "元",
    "content": [
      "足力犹堪敌瘦筇，拟乘寺顶最高峰。",
      "杯吞东海一勺水，鞭起南湫久卧龙。",
      "佛界须臾三万劫，神山杳霭几千重。",
      "烦公更泚如椽笔，摹写云天不尽容。"
    ]
  },
  {
    "id": "c16655dfc9423b5f957da7686fccbe8b",
    "title": "寅夫惠教游鼓山四诗细读如在屴崱杖屦间想像追和用坚重游之约四首",
    "authorName": "程钜夫",
    "authorId": "c16655dfc9423b5f2ba8698b76cf99d3",
    "dynasty": "元",
    "content": [
      "炎方春浅未如焚，花木迷人意欲曛。",
      "福地同游胜独往，中天一览破千闻。",
      "于今难拟《高唐赋》，何日重开衡岳云。",
      "眼底流求弹丸耳，楼船曾见汉家军。"
    ]
  },
  {
    "id": "c16655dfc9423b5f957da76873e1594a",
    "title": "寅夫惠教游鼓山四诗细读如在屴崱杖屦间想像追和用坚重游之约四首",
    "authorName": "程钜夫",
    "authorId": "c16655dfc9423b5f2ba8698b76cf99d3",
    "dynasty": "元",
    "content": [
      "去天万里此相遭，揽辔无功敢告劳。",
      "剩贮冰霜消瘴疠，尚疑风雨隔清高。",
      "一年花事成佳荫，二月春江息怒涛。",
      "细嚼公诗如橄榄，挽回尘俗入风骚。"
    ]
  },
  {
    "id": "c16655dfc9423b5fc624851f5924cd62",
    "title": "次韵寅夫晚凉感事",
    "authorName": "程钜夫",
    "authorId": "c16655dfc9423b5f2ba8698b76cf99d3",
    "dynasty": "元",
    "content": [
      "初夏微风作嫩凉，伤春一夜鬓毛苍。",
      "红芳寂历午阴绿，白昼须臾晚照黄。",
      "溅泪露葵空滴滴，锁愁烟柳自行行。",
      "绝怜熠耀仓庚羽，曾带千门丽日光。"
    ]
  },
  {
    "id": "c16655dfc9423b5f976138dda4e5420a",
    "title": "寅夫示再登鼓山四诗仆虽不获同游然来诗不可虚辱次韵奉谢且致归班之饯",
    "authorName": "程钜夫",
    "authorId": "c16655dfc9423b5f2ba8698b76cf99d3",
    "dynasty": "元",
    "content": [
      "胜处心知只耳闻，却因君句得奇芬。",
      "海天昏黑龙行雨，楼阁青红蜃吐云。",
      "仙境烟霞从痼疾，诗家风月要平分。",
      "悠然佳兴谁能败？",
      "俗吏当前自纠纷。"
    ]
  },
  {
    "id": "c16655dfc9423b5f976138dd63e42e43",
    "title": "寅夫示再登鼓山四诗仆虽不获同游然来诗不可虚辱次韵奉谢且致归班之饯",
    "authorName": "程钜夫",
    "authorId": "c16655dfc9423b5f2ba8698b76cf99d3",
    "dynasty": "元",
    "content": [
      "眼前培塿足萦缠，去去瀛洲大洞天。",
      "一息南溟能几月，再行东海定何年？",
      "江淮巨浪千堆雪，榆柳中原万里烟。",
      "解视归装还不俗，有诗曾酌瘴乡泉。"
    ]
  },
  {
    "id": "c16655dfc9423b5fe63f483ed56d13d2",
    "title": "寄阎子静唐静卿二翰长",
    "authorName": "程钜夫",
    "authorId": "c16655dfc9423b5f2ba8698b76cf99d3",
    "dynasty": "元",
    "content": [
      "故人天上近何如，白玉堂中足宝书。",
      "烛彻宫莲三鼓后，露漙仙掌九秋初。",
      "江湖政共丹心老，鱼雁全如绿鬓疏。",
      "西北阑干天咫尺，欲乘黄鹤却踌躇。"
    ]
  },
  {
    "id": "c16655dfc9423b5ff04df737fb5a0a83",
    "title": "送尹生归江西",
    "authorName": "程钜夫",
    "authorId": "c16655dfc9423b5f2ba8698b76cf99d3",
    "dynasty": "元",
    "content": [
      "江汉秋深雁过稀，悠悠归思梦先知。",
      "输君去住无多事，顾我留行待几时。",
      "野岸晓光千棹急，平湖寒影数峰欹。",
      "拍肩试向洪崖说，傥有黄花觅一枝。"
    ]
  },
  {
    "id": "c16655dfc9423b5fce8abc14124fb386",
    "title": "送完颜总管赴平阳",
    "authorName": "程钜夫",
    "authorId": "c16655dfc9423b5f2ba8698b76cf99d3",
    "dynasty": "元",
    "content": [
      "汾水西南古晋州，双旌五马汉诸侯。",
      "庭无坐吏官班重，地有遗民帝化留。",
      "荆树春风夸列士，甘棠清荫羡高秋。",
      "征騑莫叹长安远，回首朝阳是蓟丘。"
    ]
  },
  {
    "id": "c16655dfc9423b5f40c1e77009bab5d1",
    "title": "寄郑信卿参政",
    "authorName": "程钜夫",
    "authorId": "c16655dfc9423b5f2ba8698b76cf99d3",
    "dynasty": "元",
    "content": [
      "阙下相看未忍分，过门谁料不逢君。",
      "竟参华省江南去，定有新声天上闻。",
      "夜静每劳瞻紫气，春深几欲和《停云》。",
      "豫章台下南归路，何日论心到夕曛？"
    ]
  },
  {
    "id": "c16655dfc9423b5fbf70fa60f35b4a02",
    "title": "题许仲仁墨迹",
    "authorName": "程钜夫",
    "authorId": "c16655dfc9423b5f2ba8698b76cf99d3",
    "dynasty": "元",
    "content": [
      "残雪词林退食时，小窗开卷鬓如丝。",
      "音传正始谁同调？",
      "气逼元和稍自持。",
      "文字不随前辈尽，风流却许后人知。",
      "霜清日冷梅花瘦，独对炉熏看欲痴。"
    ]
  },
  {
    "id": "c16655dfc9423b5f18612aa41ce106a4",
    "title": "次韵解安卿石假山",
    "authorName": "程钜夫",
    "authorId": "c16655dfc9423b5f2ba8698b76cf99d3",
    "dynasty": "元",
    "content": [
      "夜瞻光怪昼生辉，数尺嵌岩旧见稀。",
      "欲献楚王忧刖足，怕逢织女误支机。",
      "斜当明月偏宜照，近逼红尘不敢飞。",
      "中庆堂中蓬岛客，相看不觉恋柴扉。"
    ]
  },
  {
    "id": "c16655dfc9423b5fc18bd5aefc891baf",
    "title": "送戴道士住天台",
    "authorName": "程钜夫",
    "authorId": "c16655dfc9423b5f2ba8698b76cf99d3",
    "dynasty": "元",
    "content": [
      "君承恩命住天台，万壑千峰绕绛台。",
      "门外霞川浮溟涬，杯中云海接蓬莱。",
      "时同野鹤看桃去，或领山猿采药回。",
      "三十年前吾亦到，旧题应入白云堆。"
    ]
  },
  {
    "id": "c16655dfc9423b5f5fc557801fc73fd8",
    "title": "题仲经家江贯道潇湘八景图",
    "authorName": "程钜夫",
    "authorId": "c16655dfc9423b5f2ba8698b76cf99d3",
    "dynasty": "元",
    "content": [
      "僧定钟声缓，依稀听不真。",
      "渡头风正忽，唤醒未归人。"
    ]
  },
  {
    "id": "c16655dfc9423b5f5fc55780b6ea4135",
    "title": "题仲经家江贯道潇湘八景图",
    "authorName": "程钜夫",
    "authorId": "c16655dfc9423b5f2ba8698b76cf99d3",
    "dynasty": "元",
    "content": [
      "万顷玻璃上，辉辉玉一环。",
      "望中青似粟，约莫是君山。"
    ]
  },
  {
    "id": "c16655dfc9423b5f5fc55780d2cf9931",
    "title": "题仲经家江贯道潇湘八景图",
    "authorName": "程钜夫",
    "authorId": "c16655dfc9423b5f2ba8698b76cf99d3",
    "dynasty": "元",
    "content": [
      "昏昏风浪里，瑟瑟打篷声。",
      "骚客千年恨，灵妃万古情。"
    ]
  },
  {
    "id": "c16655dfc9423b5f44f1af78e2d89623",
    "title": "舜举画棠梨练雀",
    "authorName": "程钜夫",
    "authorId": "c16655dfc9423b5f2ba8698b76cf99d3",
    "dynasty": "元",
    "content": [
      "霜晕棠梨脸，风梳练雀翎。",
      "含毫心欲醉，开卷眼还醒。"
    ]
  },
  {
    "id": "c16655dfc9423b5f12983d7b32769813",
    "title": "卢学士诗卷",
    "authorName": "程钜夫",
    "authorId": "c16655dfc9423b5f2ba8698b76cf99d3",
    "dynasty": "元",
    "content": [
      "渺渺蒲江远，年年桂树秋。",
      "空馀诗卷在，天地与长留。"
    ]
  },
  {
    "id": "c16655dfc9423b5f5ef751af3ee0847e",
    "title": "长江归棹图",
    "authorName": "程钜夫",
    "authorId": "c16655dfc9423b5f2ba8698b76cf99d3",
    "dynasty": "元",
    "content": [
      "蔼蔼天始晴，苍苍景将晚。",
      "江波日东流，游子何时返？"
    ]
  },
  {
    "id": "c16655dfc9423b5f73f4e167fc986c7d",
    "title": "忽剌木御史还台索诗二绝为别",
    "authorName": "程钜夫",
    "authorId": "c16655dfc9423b5f2ba8698b76cf99d3",
    "dynasty": "元",
    "content": [
      "曾此观风惯土风，老榕能识旧花骢。",
      "如何又踏秦淮月，不待炎州荔子红。"
    ]
  },
  {
    "id": "c16655dfc9423b5f73f4e167dac897c4",
    "title": "忽剌木御史还台索诗二绝为别",
    "authorName": "程钜夫",
    "authorId": "c16655dfc9423b5f2ba8698b76cf99d3",
    "dynasty": "元",
    "content": [
      "耆硕堂堂集柏端，定应问俗及闽山。",
      "为言部使无功状，减却吟诗一半间。"
    ]
  },
  {
    "id": "c16655dfc9423b5f53fb21a1561f9a2e",
    "title": "十一日浯畬登舟十绝",
    "authorName": "程钜夫",
    "authorId": "c16655dfc9423b5f2ba8698b76cf99d3",
    "dynasty": "元",
    "content": [
      "濑头流水绿如油，急取春芽试一瓯。",
      "扬子江心堪伯仲，茶经从此合重修。"
    ]
  },
  {
    "id": "c16655dfc9423b5f53fb21a144edf4a7",
    "title": "十一日浯畬登舟十绝",
    "authorName": "程钜夫",
    "authorId": "c16655dfc9423b5f2ba8698b76cf99d3",
    "dynasty": "元",
    "content": [
      "江清照见石粼粼，貌得游鱼态度真。",
      "说与长年轻荡桨，放他深处著潜鳞。"
    ]
  },
  {
    "id": "c16655dfc9423b5f21383134b24e0f72",
    "title": "乔达之画江山秋晚图二首",
    "authorName": "程钜夫",
    "authorId": "c16655dfc9423b5f2ba8698b76cf99d3",
    "dynasty": "元",
    "content": [
      "遮日西来正暮秋，买鱼沽酒醉船头。",
      "如今见画浑疑梦，知是南湖第几洲。"
    ]
  },
  {
    "id": "c16655dfc9423b5f213831348c63eab2",
    "title": "乔达之画江山秋晚图二首",
    "authorName": "程钜夫",
    "authorId": "c16655dfc9423b5f2ba8698b76cf99d3",
    "dynasty": "元",
    "content": [
      "别来事事可名家，独我空添两鬓华。",
      "天际有山归未得，远峰休著淡云遮。"
    ]
  },
  {
    "id": "c16655dfc9423b5fdf784ebc97b6b892",
    "title": "早行图",
    "authorName": "程钜夫",
    "authorId": "c16655dfc9423b5f2ba8698b76cf99d3",
    "dynasty": "元",
    "content": [
      "万山回合路纡萦，独策羸骖款款行。",
      "却忆麻源三谷里，画桥携酒听溪声。"
    ]
  },
  {
    "id": "c16655dfc9423b5f99f21f1e37d90e3e",
    "title": "汪忠卿御史梅庵",
    "authorName": "程钜夫",
    "authorId": "c16655dfc9423b5f2ba8698b76cf99d3",
    "dynasty": "元",
    "content": [
      "家住新安生虎林，绣衣风节老梅心。",
      "客来若问封侯事，笑指庵前月色深。"
    ]
  },
  {
    "id": "c16655dfc9423b5f73bbc22ada99f6d1",
    "title": "春江小景",
    "authorName": "程钜夫",
    "authorId": "c16655dfc9423b5f2ba8698b76cf99d3",
    "dynasty": "元",
    "content": [
      "翠柳红桃春满天，鸳鸯鸂鷘乱平川。",
      "东风阅遍闲花草，惟有人无再少年。"
    ]
  },
  {
    "id": "c16655dfc9423b5f9b891b2c86130452",
    "title": "赵大年小景",
    "authorName": "程钜夫",
    "authorId": "c16655dfc9423b5f2ba8698b76cf99d3",
    "dynasty": "元",
    "content": [
      "匹马冲寒踏落花，杏园深处曲江涯。",
      "何如相对风轩坐，唤得渔船傍酒家。"
    ]
  },
  {
    "id": "c16655dfc9423b5ff284e1c8c14b84bd",
    "title": "七贤过关图",
    "authorName": "程钜夫",
    "authorId": "c16655dfc9423b5f2ba8698b76cf99d3",
    "dynasty": "元",
    "content": [
      "长庚自是谪仙人，子美逢时稷契臣。",
      "风雪茫茫五君子，醉吟犹得继清尘。"
    ]
  },
  {
    "id": "c16655dfc9423b5f177aafe8f56d6c3a",
    "title": "寿李秋谷",
    "authorName": "程钜夫",
    "authorId": "c16655dfc9423b5f2ba8698b76cf99d3",
    "dynasty": "元",
    "content": [
      "微省星辰近，銮坡日月迟。",
      "上公开瑞旦，旧学蔚明时。",
      "玉琯微阳动，宫壶喜气随。",
      "已应萧应昴，复说傅骑箕。",
      "琥珀苍松液，珊瑚碧树枝。",
      "茂生豪杰士，来作太平基。",
      "忆昔公初起，方时事已隳。",
      "艰虞身保障，谋议国蓍龟。",
      "赤手除蛟虎，丹心见藿葵。",
      "一朝周典礼，万世汉官仪。",
      "宗庙重钟簴，乾坤再柱维。",
      "秦阶寒耿耿，遐壤日熙熙。",
      "大小陈纲纪，神奸铸鼎彝。",
      "桂枝增秀发，蔓草极芟夷。",
      "乡校惟闻颂，朝廷总得宜。",
      "端由天子圣，亦在哲人推。",
      "昭代才何盛，斯文柄独持。",
      "立言成准范，析理贯书诗。",
      "馀事归青史，新篇蔼素期。",
      "朝趋双阙内，夕梦北山陲。",
      "顾问常前席，论思每执规。",
      "力援寒畯溺，已视庶民饥。",
      "姓字喧童稚，仁恩被等衰。",
      "功高门似水，心静爵空縻。",
      "报主期尧舜，为臣志吕伊。",
      "山河分陕地，勋业太常旗。",
      "早达谦盈理，居多宠禄辞。",
      "战兢存夙夜，赑屃负安危。",
      "即此观天道，宜能永福绥。",
      "直为天下祝，不是老夫私。"
    ]
  },
  {
    "id": "c16655dfc9423b5fdd90e27536658f2f",
    "title": "至洪王肯堂治书见示芙蓉诗次韵",
    "authorName": "程钜夫",
    "authorId": "c16655dfc9423b5f2ba8698b76cf99d3",
    "dynasty": "元",
    "content": [
      "春风歇桃李，秋雨深莓苔。",
      "萧然公馆间，得此奇种栽。",
      "九天清露零，一道红云开。",
      "句牵绿衣队，酣宴瑶池杯。",
      "秾妆月鉴悬，丽服霜刀裁。",
      "瑞莲涌平地，妙色分五台。",
      "暂陪飞仙游，偏称幽人怀。",
      "终疑阆苑去，嘉会何时谐。",
      "此日眼双明，临风首低回。",
      "长当歌楚骚，招得花神来。"
    ]
  },
  {
    "id": "c16655dfc9423b5f6d9222b6cdb5ff9f",
    "title": "家园见梅有怀畴昔同僚诸君子因成廿六韵奉寄徐容斋王肯堂",
    "authorName": "程钜夫",
    "authorId": "c16655dfc9423b5f2ba8698b76cf99d3",
    "dynasty": "元",
    "content": [
      "往时姑射仙，夜堕江南村。",
      "江南富喜植，梅花众中尊。",
      "九地閟玄凝，先天占春暄。",
      "的皪冰雪姿，不受风尘昏。",
      "孤清惬幽意，剩馥醒吟魂。",
      "爱之玩不斁，冥契终无言。",
      "罗浮本幻境，前梦觉已谖。",
      "蹇蹄滞京华，倦翼栖淮垣。",
      "后先青云士，表里白玉温。",
      "我形自觉秽，交道久逾敦。",
      "贞节保松柏，芳心共兰荪。",
      "信知岁寒友，何异连枝昆。",
      "独贤天所矜，家山问鸡豚。",
      "归来适仲冬，平旦窥荒园。",
      "依依故人面，竟日对倾樽。",
      "清池疏蕊影，淡月新梢痕。",
      "泠然绝埃壒，恍若游昆仑。",
      "忽忆如花人，高谈霏露繁。",
      "眼中不可见，思纛风翩翻。",
      "颇惭标致似，远近殊托根。",
      "洪钧转严令，青皇畀新恩。",
      "坐看佳实长，适口塞众喧。",
      "遍遗实中仁，生意弥乾坤。",
      "平生识赏心，皎洁明朝暾。",
      "凌寒折一枝，殷勤寄王孙。",
      "又恐远莫致，作诗当重论。"
    ]
  },
  {
    "id": "c16655dfc9423b5f748c6397b6512e1f",
    "title": "次韵肯堂学士冬日红梨花",
    "authorName": "程钜夫",
    "authorId": "c16655dfc9423b5f2ba8698b76cf99d3",
    "dynasty": "元",
    "content": [
      "黄菊卧阶雨，六花舞天风。",
      "壁冻室生白，手僵肉作红。",
      "秀句忽堕前，光怪侵帘栊。",
      "至人宴坐处，元气含冲融。",
      "无情及枯株，嫣然为修容。",
      "坐令玉华君，来从蕊珠宫。",
      "丽妆凝祥云，明眸转惊鸿。",
      "岂非散花手，试君情所钟。",
      "老我嗜好淡，空诗亦雷同。",
      "只愿酌花时，毋忘比邻翁。"
    ]
  },
  {
    "id": "c16655dfc9423b5f5a4287d53cba9697",
    "title": "送胡适斋先生教授瑞州",
    "authorName": "程钜夫",
    "authorId": "c16655dfc9423b5f2ba8698b76cf99d3",
    "dynasty": "元",
    "content": [
      "大冶平生铸金手，干莫鼎彝随质就。",
      "萧骚霜鬓海陵风，两眼眵昏数科斗。",
      "陋邦文采狸豹变，潮永他年说韩柳。",
      "天官铨材定铢寸，还我耆儒善江右。",
      "高安道院士素淳，近来与化移易否？",
      "安定传家教条在，培植嘉生待薪槱。",
      "莫言冷官只文字，钱谷簿书更纷纠。",
      "几何出入漫不省，诡对未宜师户牖。",
      "韦编一束当韦佩，大耐规模当大受。",
      "此日沙头一杯酒，先生东下仆南首。",
      "坐看安定门人多，四海同风轶嘉祐。"
    ]
  },
  {
    "id": "c16655dfc9423b5fdc3b48b9849808ed",
    "title": "题采莲舟杯",
    "authorName": "程钜夫",
    "authorId": "c16655dfc9423b5f2ba8698b76cf99d3",
    "dynasty": "元",
    "content": [
      "攀翻叶上露，酿作杯中酒。",
      "可能君不醉，负此掺掺手。"
    ]
  },
  {
    "id": "c16655dfc9423b5f72694a8c321c6e08",
    "title": "为曹仲坚题渔父图",
    "authorName": "程钜夫",
    "authorId": "c16655dfc9423b5f2ba8698b76cf99d3",
    "dynasty": "元",
    "content": [
      "风烟浩渺浪拍天，百帆齐开争一先。轻舠荡漾自来去，诗人曾赏古渔父。",
      "山围别浦树参差，水净沙明人迹稀。大罾小罟较得失，鲂鱮暗作枯鱼泣。",
      "直针为钩饵亦无，烟波不见真钓徒。林中茅屋是谁子？袖手无言方隐几。"
    ]
  },
  {
    "id": "c16655dfc9423b5fde3d58a83887d387",
    "title": "送余率翁职满谒选并寄容斋承旨肯堂学士",
    "authorName": "程钜夫",
    "authorId": "c16655dfc9423b5f2ba8698b76cf99d3",
    "dynasty": "元",
    "content": [
      "江南四月梅子黄，衣袖已试荷风香。出门有客欲万里，使我忆得西山苍。",
      "西山何处云半发？夜深斗极回寒芒。磴泉自红涧自碧，楼倚白雪歌沧浪。",
      "容斋遂慵两相好，剑气耿耿龙腾骧。我曾握手极千古，逢之满腹生琳琅。",
      "晓天一笑江水长，燕鸣岸雨催牙樯。"
    ]
  },
  {
    "id": "c16655dfc9423b5fe4a8e5644f6a437b",
    "title": "奉饯学舟老先生之武陵",
    "authorName": "程钜夫",
    "authorId": "c16655dfc9423b5f2ba8698b76cf99d3",
    "dynasty": "元",
    "content": [
      "疾风吹云云不裂，南纪酣酣三日雪。",
      "辰阳冷掾故不冷，破帽棕鞋来作别。",
      "先生自是我辈人，锦袍丹绂曾青春。",
      "黄金筑台不肯上，水晶宫中一角麟。",
      "一朝忽著儒冠起，泛宅浮家五千里。",
      "系船花岸茹蒸霞，为展皋比说诗礼。",
      "宣尼未始三年淹，我亦鸣榔下湘水。",
      "萧云曹志上所知，铨量当遣教五溪。",
      "先生行止无不可，瓜期况尔来迟迟。",
      "问君此行何所之，武陵思我还当归。",
      "是间少长致足乐，采花食实薪桃枝。",
      "落日天低洞庭野，木叶萧萧风上下。",
      "留君小住君掉头，前有十浆先馈者。",
      "苍苍烟水解迷人，莫倚川原物色新。",
      "汉家会有蒲轮使，珍重修程稳致身。"
    ]
  },
  {
    "id": "c16655dfc9423b5f5547532cb139f724",
    "title": "次韵卢疏斋就以赠别二首",
    "authorName": "程钜夫",
    "authorId": "c16655dfc9423b5f2ba8698b76cf99d3",
    "dynasty": "元",
    "content": [
      "百川昼夜流，万折不能止。",
      "群山势崩奔，终古乃在此。",
      "人生费推挽，三叹中夜起。",
      "潇湘有佳人，朗月鉴秋水。",
      "思之不可见，旷若隔千祀。",
      "相逢在岁晏，使我寝食美。",
      "又言当远别，东去数千里。",
      "何由小踌躇，招招彼舟子。"
    ]
  },
  {
    "id": "c16655dfc9423b5f5547532ca7ac6104",
    "title": "次韵卢疏斋就以赠别二首",
    "authorName": "程钜夫",
    "authorId": "c16655dfc9423b5f2ba8698b76cf99d3",
    "dynasty": "元",
    "content": [
      "芥拾琥珀针，不言自相得。",
      "留君我无辞，送君我无力。",
      "愿君加餐饭，努力崇明德。",
      "江空馀深寒，出入慎扶翼。",
      "梅花照清颍，梦寐耿玉色。",
      "矫首东南云，金门幸回忆。"
    ]
  },
  {
    "id": "c16655dfc9423b5f7d4982cbb0e6eb89",
    "title": "渔翁图",
    "authorName": "程钜夫",
    "authorId": "c16655dfc9423b5f2ba8698b76cf99d3",
    "dynasty": "元",
    "content": [
      "渔翁牵纑渔妇纺，膝上儿看掉车响。",
      "溪南溪北趁冬晴，水急船多欠新网。",
      "祝儿休啼手正忙，网成得鱼如汝长。"
    ]
  },
  {
    "id": "c16655dfc9423b5ffda5e9191b5fe045",
    "title": "七真山洞云观",
    "authorName": "程钜夫",
    "authorId": "c16655dfc9423b5f2ba8698b76cf99d3",
    "dynasty": "元",
    "content": [
      "七真之山白云里，绛阙神宫半空起。",
      "祁君有志于君成，更赐雄材自天子。",
      "东临沧海西昆仑，森森翠节排天门。",
      "三更日射芙蓉色，六月石挂冰霜痕。",
      "山头仿佛清虚府，洞底阴岑太行路。",
      "青苔能识六龙车，明月长悬万年树。",
      "峰盘涧复气絪缊，瑶草金芝日日新。",
      "君王自有长生药，端拱无为万国春。"
    ]
  },
  {
    "id": "c16655dfc9423b5f1d18f23de3ee1bbb",
    "title": "上赐潘司农龙眠拂菻妇女图",
    "authorName": "程钜夫",
    "authorId": "c16655dfc9423b5f2ba8698b76cf99d3",
    "dynasty": "元",
    "content": [
      "拂菻迢迢四万里，拂菻美人莹秋水。",
      "五代王商画作图，龙眠后出尤精致。",
      "手持玉钟玉为颜，前身应住补陀山。",
      "长眉翠发四维列，白氎覆顶黄金环。",
      "女伴骈肩拥孤树，背把闲花调儿女。",
      "一儿在膝娇欲飞，石榴可怜故不与。",
      "凉州舞彻来西风，琵琶檀板移商宫。",
      "娱尊奉长各有意，风俗虽异君臣同。",
      "百年承平四海一，此图还从秘府出。",
      "司农潘卿拜赐归，点染犹须玉堂笔。",
      "天门荡荡万国臣，驲骑横行西海滨。",
      "闻道海中西女种，女生长嫁拂菻人。"
    ]
  },
  {
    "id": "c16655dfc9423b5fe2455f03b04a3ce1",
    "title": "赵一德季润忠孝诗",
    "authorName": "程钜夫",
    "authorId": "c16655dfc9423b5f2ba8698b76cf99d3",
    "dynasty": "元",
    "content": [
      "南昌赵氏子，早岁遭艰虞。",
      "骨肉不相保，万国为囚俘。",
      "释缚燕赵间，遂为郑家奴。",
      "荡荡天宇阔，亹亹日月徂。",
      "转瞬四十年，朝夕劳且劬。",
      "主翁岂无恩，不得齐民俱。",
      "主翁父子没，悉力持且扶。",
      "有客南昌来，解后谈厥初。",
      "问知家中事，五内犹摧刳。",
      "父兄死未葬，有母八十馀。",
      "再拜主母前，涕泗下涟如。",
      "委曲陈其情，愿母哀其愚。",
      "主母为之悲，暂许奉康娱。",
      "星言整去装，策马登长途。",
      "山川日以异，旬朔奄相逾。",
      "日暮不留行，忽已臻其庐。",
      "升堂拜慈母，再世得相于。",
      "恸哭父兄前，邻里皆欷歔。",
      "生者幸少慰，死者归黄垆。",
      "主恩不可忘，母养不可虚。",
      "黾勉与母辞，复返郑氏居。",
      "主母惊且喜，左右咸欢呼。",
      "赵子令至前，授以咫尺书。",
      "汝孝通神明，汝义薄天衢。",
      "永为故乡民，汝去初踌躇。",
      "赵子再拜谢，洒血满襟裾。",
      "主恩一未报，何用早归欤。",
      "主翁积忠劳，封谥焉可无。",
      "穹碑表墓毕，逝将还故墟。",
      "主翁有遗嗣，无罪倏见诛。",
      "奋身伏王庭，誓死诉冤诬。",
      "白日回其光，天道划昭苏。",
      "岂独全郑门，高风动皇都。",
      "滔滔天下者，回首成榛芜。",
      "安知磊落人，沦此氓隶徒。",
      "飞檄下九天，大字旌其闾。",
      "郁郁文献邦，盛事映梅徐。",
      "母寿涉千龄，闻有驷马车。",
      "吾闻善必报，此理天不渝。",
      "我作忠孝诗，永激顽懦夫。"
    ]
  },
  {
    "id": "c16655dfc9423b5f6b461da7f395048f",
    "title": "和陶诗",
    "authorName": "程钜夫",
    "authorId": "c16655dfc9423b5f2ba8698b76cf99d3",
    "dynasty": "元",
    "content": [
      "秋风吹庭树，密叶潜销落。",
      "玄燕宁久翔，白雁纷南泊。",
      "清晨得樽酒，冥然还独酌。",
      "年运倏徂谢，春秋焉能托。",
      "依依仰先哲，缅邈空述作。",
      "江汉日东流，寒花绕丛薄。",
      "开卷抚休运，振衣望丘壑。"
    ]
  },
  {
    "id": "c16655dfc9423b5f30207577828ff691",
    "title": "秋江钓月",
    "authorName": "程钜夫",
    "authorId": "c16655dfc9423b5f2ba8698b76cf99d3",
    "dynasty": "元",
    "content": [
      "荷蓑非避世，持竿不求赏。",
      "夙抱江海心，宁为利名鞅。",
      "天明紫烟里，日暮清波上。",
      "四顾无人知，孤舟自来往。"
    ]
  },
  {
    "id": "c16655dfc9423b5fe18a793381abeccb",
    "title": "送札法经历赴山西幕",
    "authorName": "程钜夫",
    "authorId": "c16655dfc9423b5f2ba8698b76cf99d3",
    "dynasty": "元",
    "content": [
      "我昔居南台，与君日相从。",
      "回首三十年，谓君已飞翀。",
      "及兹复相见，微名不偿功。",
      "虽蒙圣主知，进退何从容。",
      "好爵谁不縻，君视如飘风。",
      "宁为正直穷，不为壬巧通。",
      "歘起佐西幕，激烈孝与忠。",
      "别我升车行，念我双鬓蓬。",
      "君行展高材，一罄平生胸。",
      "我志在丘壑，眷焉息微躬。",
      "冥冥朝阳凤，夏雨生梧桐。",
      "寂寂涧底松，苍然岁寒中。",
      "勖哉君子心，庶用存始终。"
    ]
  },
  {
    "id": "c16655dfc9423b5f2ed6a970ac659098",
    "title": "李伯时马",
    "authorName": "程钜夫",
    "authorId": "c16655dfc9423b5f2ba8698b76cf99d3",
    "dynasty": "元",
    "content": [
      "龙眠画马真是马，一匹犹当万金价。",
      "参差粉墨见龙媒，渴饮长江柳阴下。",
      "我今老病无所求，但愿早赐归林丘。",
      "肩舆饱饭百不忧，闲看稚子骑犁牛。"
    ]
  },
  {
    "id": "c16655dfca2ec098f46cfdc7c110ba77",
    "title": "题墨菊卷",
    "authorName": "何贞立",
    "authorId": "c16655dfca2ec098d1457b72d1457b72",
    "dynasty": "元",
    "content": [
      "陶令归来不受官，黄花采采晓灵寒。",
      "悠然一见南山后，故向东篱子细看。"
    ]
  },
  {
    "id": "c16655dfca830f128d0ebabc891c0e7a",
    "title": "小辅茅亭新成",
    "authorName": "冯子翼",
    "authorId": "c16655dfca830f12d1457b72d1457b72",
    "dynasty": "元",
    "content": [
      "榆柳清阴下，茅亭近水湄。",
      "抵檐栽美竹，横榻赋新诗。",
      "朴陋从人笑，栖迟止自怡。",
      "岁寒天地肃，松雪有心期。"
    ]
  },
  {
    "id": "c16655dfca830f128b4f0d5d30b1b708",
    "title": "书事",
    "authorName": "冯子翼",
    "authorId": "c16655dfca830f12d1457b72d1457b72",
    "dynasty": "元",
    "content": [
      "客舍如僧舍，秋风几席清。",
      "竹孙仍带箨，鸠妇已呼晴。",
      "年老心情减，官卑去就轻。",
      "京师名籍甚，郑子岂其卿。"
    ]
  },
  {
    "id": "c16655dfca830f1229f3c18d63134a85",
    "title": "佑德观试经",
    "authorName": "冯子翼",
    "authorId": "c16655dfca830f12d1457b72d1457b72",
    "dynasty": "元",
    "content": [
      "琳馆清深小雪残，酿梅天气不多寒。",
      "客窗竟日无人到，只有萧萧竹数竿。"
    ]
  },
  {
    "id": "c16655dfcab3622856de2ccb788166a3",
    "title": "题水村图",
    "authorName": "孟淳",
    "authorId": "c16655dfcab362286c8dba7dd1457b72",
    "dynasty": "元",
    "content": [
      "茅舍竹篱山掩映，蒹葭杨柳水萦纡。",
      "渔人定指扁舟路，歌客应寻隐者徒。"
    ]
  },
  {
    "id": "c16655dfcb60c3a8997641bc34c97f81",
    "title": "省官命诸生为守城马发挽诗欲为申奏立庙",
    "authorName": "洪必元",
    "authorId": "c16655dfcb60c3a8d1457b72d1457b72",
    "dynasty": "元",
    "content": [
      "伏波裹尸还，马璘苦战死。",
      "至今骨犹香，勋名照青史。",
      "桓桓马将军，或疑其孙子。",
      "逾月婴孤墉，四面集飞矢。",
      "生不为降俘，死期为厉鬼。",
      "小卒窃开关，大兵遂劘垒。",
      "满城血为池，全家脑涂地。",
      "英雄为痛心，三十馀年矣。",
      "阴房野燐青，坏道丛祠圮。",
      "天朝未旌忠，谁为血其祀。",
      "名公访古迹，立马斜阳里。",
      "临风叫英魂，月寒天在水。"
    ]
  },
  {
    "id": "c16655dfcbd4c5971cebc104376d3d49",
    "title": "黄鹤楼",
    "authorName": "游僧",
    "authorId": "c16655dfcbd4c597d1457b72d1457b72",
    "dynasty": "元",
    "content": [
      "一拳捶碎黄鹤楼，一脚踢翻鹦鹉洲。",
      "有意气时消意气，不风流处也风流。"
    ]
  },
  {
    "id": "c16655dfcbea01560041860e41424607",
    "title": "暮春吟",
    "authorName": "马桂逊",
    "authorId": "c16655dfcbea0156d1457b72d1457b72",
    "dynasty": "元",
    "content": [
      "青山去郭六七里，绿树拂檐三两家。",
      "山静冲寒幽鸟起，金樱藤上有残花。"
    ]
  },
  {
    "id": "c16655dfccb285d94cddb626a90d40f8",
    "title": "送危方逸之京",
    "authorName": "查居广",
    "authorId": "c16655dfccb285d9242c100d01e9565c",
    "dynasty": "元",
    "content": [
      "石门江上送危郎，好上神京北斗旁。",
      "汉代文章须贾马，周家道德并虞唐。",
      "柳林马过沉云黑，沙碛驼鸣落日黄。",
      "为计游程二千里，朔风吹雪正茫茫。"
    ]
  },
  {
    "id": "c16655dfccb285d93eca753bc4f2529a",
    "title": "二银女祠",
    "authorName": "查居广",
    "authorId": "c16655dfccb285d9242c100d01e9565c",
    "dynasty": "元",
    "content": [
      "银冶二女祠，抚州之金溪。",
      "其家姓葛氏，无字年未笄。",
      "羞颜不出户，宛娈守礼仪。",
      "在唐宝历岁，其父为胥吏。",
      "官家起银场，日夜遭棰楚。",
      "勤红问父苦，玉颊啼朱雨。",
      "父命斯易活，誓以死相许。",
      "禽兽尚知义，报父宁死心。",
      "投身入银冶，遂化成白金。",
      "郡县惊且叹，奏名上朝端。",
      "下诏罢炉冶，鸡犬皆平安。",
      "已经五百岁，历历人犹传。",
      "荒祠俯流水，像设还俨然。",
      "世间尽儿女，此事谁能前？",
      "缇萦费娥去，未有堪比伦。",
      "可比惟英皇，双魂抱烦冤。",
      "至今湘江竹，出土含泪痕。"
    ]
  },
  {
    "id": "c16655dfccb285d99a2a7bf22ae5f2ab",
    "title": "□□□□□□□",
    "authorName": "查居广",
    "authorId": "c16655dfccb285d9242c100d01e9565c",
    "dynasty": "元",
    "content": [
      "汲汲岁年徂，惨惨冰霜厉。",
      "君子不遑舍，明发戒行李。",
      "南台雄且高，国家所仗倚。",
      "辟掾无凡材，今子足称是。",
      "谔谔锄奸贪，轩轩摄悍鸷。",
      "风俗归之正，郡邑得以治。",
      "御史不敢争，简书岂非议。",
      "捣空狐狸穴，动有鹰隼气。",
      "仕宦等一掷，名节在万世。",
      "皇皇吾君业，正朔越裳被。",
      "今岁一再敢，求言弭灾异。",
      "况子得言秋，盍体尧舜意。",
      "吾师范德机，每与论兹事。",
      "露坐山月高，抚剑各流涕。",
      "我本沧浪人，鼓枻从此始。"
    ]
  },
  {
    "id": "c16655dfccb285d9c6ab6b8767e88106",
    "title": "孝子行",
    "authorName": "查居广",
    "authorId": "c16655dfccb285d9242c100d01e9565c",
    "dynasty": "元",
    "content": [
      "丰城昔在至元岁，寇贼纷纷乱如鬼。",
      "是时廖生抱母行，不死白刃天有情。",
      "固知至愿天必感，母子全活见太平。",
      "廖生虽死犹未死，往往遗民言此事。",
      "有如江革遭乱离，负母逃潜经险阻。",
      "情词恻恻贼舍之，孝德还堪耀今古。",
      "乌乎薄俗𤡔獍同，墓上请看纯孝子。"
    ]
  },
  {
    "id": "c16655dfccb285d94deec5ae077ca1ce",
    "title": "胡波斯引为丹阳氏作",
    "authorName": "查居广",
    "authorId": "c16655dfccb285d9242c100d01e9565c",
    "dynasty": "元",
    "content": [
      "紫凤檀瓢剖鸣玉，■斑镜面蚺蛇腹。银丝四索挂寒冰，中有骊珠三万斛。",
      "丹阳老人今乐师，当筵一曲《胡波斯》。太罕新声变哈失，曹纲缩手昭君悲。",
      "捩轴抽弦弹曳乐，历乱金盘撒飞雹。贝宫月冷泣雌蛟，瑶汉秋清叫孤鷟。",
      "玉壶水咽铜龙哀，绕指忽作盘空雪。剑光迸火玉斗碎，马蹄飞蹴河冰裂。",
      "洪牙促羽调声转，壮士气酣毛发立。蹋歌起舞劝一觞，不惜花袍酒淋湿。",
      "老人波斯技绝伦，出入侯门三十春。银鸾半臂紫貂帽，光动主翁筵上人。",
      "繁华转眼成今古，独技波斯向谁鼓。归来醉卧锦氍毹，高楼一夜梨花雨。"
    ]
  },
  {
    "id": "c16655dfccc349c348e1fc8edc9a28f9",
    "title": "春江待渡应制",
    "authorName": "戴次胄",
    "authorId": "c16655dfccc349c3d1457b72d1457b72",
    "dynasty": "元",
    "content": [
      "绿杨芳草马频嘶，担重奚奴举步迟。",
      "小艇不来春水急，沙头独立已多时。"
    ]
  },
  {
    "id": "c16655dfcd9beadec57ff3326d268b25",
    "title": "次韵王理得往昔行",
    "authorName": "戴天锡",
    "authorId": "c16655dfcd9beaded1457b72d1457b72",
    "dynasty": "元",
    "content": [
      "美人昔爱唱伊州，少年未解人间愁。",
      "五侯系马春日暮，白云绕梁花满楼。",
      "同游星散乐难得，重逢却怪旁人识。",
      "花随尘土暗芳菲，凤闭樊笼摧羽翼。",
      "不须感旧为凄然，梦境悲欢能几年？",
      "君看古来歌舞地，梁园金谷成荒田。"
    ]
  },
  {
    "id": "c16655dfcde7a073967149d672957ca4",
    "title": "敬和草玄内翰先生台字韵并呈世寿堂贤乔梓过目",
    "authorName": "林世济",
    "authorId": "c16655dfcde7a073d1457b72d1457b72",
    "dynasty": "元",
    "content": [
      "铁史新移淞上屋，子云住蜀小亭台。",
      "窗涵九朵山尖出，门对百花潭水开。",
      "月下文箫骑虎去，云间青鸟送书来。",
      "高年自得养生术，政似婴儿初未孩。"
    ]
  },
  {
    "id": "c16655dfcde7a073be369bd0d3764533",
    "title": "漫兴一首奉怀草玄先生",
    "authorName": "林世济",
    "authorId": "c16655dfcde7a073d1457b72d1457b72",
    "dynasty": "元",
    "content": [
      "噬牙不可摩，颔鳞不可婴。",
      "所以明哲士，婉娈逃其生。",
      "埳蛙既聒聒，陵苕亦荣荣。",
      "怀哉一壶酒，南山最高层。"
    ]
  },
  {
    "id": "c16655dfce8863e34f41bd3aca7ae266",
    "title": "老将",
    "authorName": "王景贤",
    "authorId": "c16655dfce8863e3d1457b72d1457b72",
    "dynasty": "元",
    "content": [
      "潇潇夜雨泣金鎗，梦过交河古战场。",
      "醉误臂鹰呼走卒，闲思调马扈先皇。",
      "黑山戍后田园废，青海归来岁月长。",
      "日旰西凉初试猎，犹存矍铄一分狂。"
    ]
  },
  {
    "id": "c16655dfce8863e3855261cf586c7ce6",
    "title": "清贫",
    "authorName": "王景贤",
    "authorId": "c16655dfce8863e3d1457b72d1457b72",
    "dynasty": "元",
    "content": [
      "错骑黄鹤出烟萝，借得容身燕一窝。",
      "仁义中天行日月，是非平地起风波。",
      "黄齑有味轻红脍，紫绶无功愧绿蓑。",
      "金坞铜山招祸败，清贫两字值钱多。"
    ]
  },
  {
    "id": "c16655dfce8863e3a54a015181ea05d4",
    "title": "老儒",
    "authorName": "王景贤",
    "authorId": "c16655dfce8863e3d1457b72d1457b72",
    "dynasty": "元",
    "content": [
      "狗监无人荐子虚，无边岁月叹居诸。",
      "遍观历代无穷事，读尽平生未了书。",
      "早梦科场嗟已矣，晚从学校赋归与。",
      "清晨口授儿孙罢，时向窗前剔蠹鱼。"
    ]
  },
  {
    "id": "c16655dfcf15e6f68553e11c31b85af4",
    "title": "题秋山小景",
    "authorName": "李明中",
    "authorId": "c16655dfcf15e6f6d1457b72d1457b72",
    "dynasty": "元",
    "content": [
      "家在夕阳三峡口，人行秋雨两岩间。",
      "不知何处堪图画，移得柴门到楚山。"
    ]
  },
  {
    "id": "c16655dfd0661158c6ca65bbf99d47af",
    "title": "过阴山和人韵其二",
    "authorName": "耶律楚材",
    "authorId": "c16655dfd0661158160c88652c89109d",
    "dynasty": "元",
    "content": [
      "羸马阴山道，悠然远思寥。",
      "青峦云霭霭，黄叶雨萧萧。",
      "未可行周礼，谁能和舜韶。",
      "嗟吾浮海粟，何碍八风飘。"
    ]
  },
  {
    "id": "c16655dfd0661158cc1cb260e02d3ebd",
    "title": "用万松老人韵作十诗寄郑景贤",
    "authorName": "耶律楚材",
    "authorId": "c16655dfd0661158160c88652c89109d",
    "dynasty": "元",
    "content": [
      "毡庐同抵足，谈道月西沈。",
      "议论馨香发，文章蕴藉深。",
      "正便边氏腹，不上谪仙襟。",
      "自得逍遥意，何须泊邓林。"
    ]
  },
  {
    "id": "c16655dfd0661158cc1cb260ce1e2fc2",
    "title": "用万松老人韵作十诗寄郑景贤",
    "authorName": "耶律楚材",
    "authorId": "c16655dfd0661158160c88652c89109d",
    "dynasty": "元",
    "content": [
      "丰城三尺剑，神气尚埋沈。",
      "确论穿杨的，生机劈筈深。",
      "天真贮便腹，浩气塞征襟。",
      "伫看泽天下，清风冠士林。"
    ]
  },
  {
    "id": "c16655dfd0661158cc1cb2601b197535",
    "title": "用万松老人韵作十诗寄郑景贤",
    "authorName": "耶律楚材",
    "authorId": "c16655dfd0661158160c88652c89109d",
    "dynasty": "元",
    "content": [
      "破船无渗漏，流水不能沈。",
      "雾锁青山秀，花藏古径深。",
      "白云陪野兴，晴月洗烦襟。",
      "绝后重苏息，飞花枯木林。"
    ]
  },
  {
    "id": "c16655dfd0661158cc1cb260f6a3bd00",
    "title": "用万松老人韵作十诗寄郑景贤",
    "authorName": "耶律楚材",
    "authorId": "c16655dfd0661158160c88652c89109d",
    "dynasty": "元",
    "content": [
      "隐隐三星出，依依片月沈。",
      "鹤飞辽海阔，猿啸楚山深。",
      "柳色云沾袖，芦花雪满襟。",
      "普天秋意露，一叶坠梧林。"
    ]
  },
  {
    "id": "c16655dfd0661158cc1cb2603d9022eb",
    "title": "用万松老人韵作十诗寄郑景贤",
    "authorName": "耶律楚材",
    "authorId": "c16655dfd0661158160c88652c89109d",
    "dynasty": "元",
    "content": [
      "玄珠罗帐密，寒鼎篆烟沈。",
      "翡翠疏帘隔，琉璃古殿深。",
      "本来无垢体，何必拂尘襟。",
      "斫却蟾中桂，方成假若林。"
    ]
  },
  {
    "id": "c16655dfd0661158cc1cb260b2ce4ba6",
    "title": "用万松老人韵作十诗寄郑景贤",
    "authorName": "耶律楚材",
    "authorId": "c16655dfd0661158160c88652c89109d",
    "dynasty": "元",
    "content": [
      "鳌饵不须针，聊将玉线沈。",
      "须弥犹未大，渤海岂为深。",
      "悟后牛穿鼻，迷时马有襟。",
      "弋人何所慕，幽鸟在嵩林。"
    ]
  },
  {
    "id": "c16655dfd0661158cc1cb260093c3cde",
    "title": "用万松老人韵作十诗寄郑景贤",
    "authorName": "耶律楚材",
    "authorId": "c16655dfd0661158160c88652c89109d",
    "dynasty": "元",
    "content": [
      "个事不容针，迷途自陆沈。",
      "西天三步远，东海一杯深。",
      "凉月盛玄钵，轻云剪素襟。",
      "曹溪无一滴，波浪沸禅林。"
    ]
  },
  {
    "id": "c16655dfd0661158cc1cb26066cd9e91",
    "title": "用万松老人韵作十诗寄郑景贤",
    "authorName": "耶律楚材",
    "authorId": "c16655dfd0661158160c88652c89109d",
    "dynasty": "元",
    "content": [
      "流波无放荡，死水暮平沈。",
      "机尽方钩隐，纶空正钓深。",
      "赤心休惜口，青眼好开襟。",
      "误捉溪中月，人人似翰林。"
    ]
  },
  {
    "id": "c16655dfd0661158cc1cb260c47d610a",
    "title": "用万松老人韵作十诗寄郑景贤",
    "authorName": "耶律楚材",
    "authorId": "c16655dfd0661158160c88652c89109d",
    "dynasty": "元",
    "content": [
      "梦觉方知错，生平自屈沈。",
      "涤尘千㵎外，遗照乱松深。",
      "柳带缝穿屣，荷衣缀破襟。",
      "寂寥选佛味，何似宴琼林。"
    ]
  },
  {
    "id": "c16655dfd0661158cc1cb260dcf754ce",
    "title": "用万松老人韵作十诗寄郑景贤",
    "authorName": "耶律楚材",
    "authorId": "c16655dfd0661158160c88652c89109d",
    "dynasty": "元",
    "content": [
      "渔家何足好，乘兴一钩沈。",
      "路僻苍苔滑，舟横古渡深。",
      "小晴掀箬笠，微雨整蓑襟。",
      "梦断知何处，寒潮没晚林。"
    ]
  },
  {
    "id": "c16655dfd06611585ad7f70d06a790f7",
    "title": "和李世荣韵",
    "authorName": "耶律楚材",
    "authorId": "c16655dfd0661158160c88652c89109d",
    "dynasty": "元",
    "content": [
      "异同谁足据，俯仰且随缘。",
      "居士难联句，梅轩却解禅。",
      "无云皆皓月，何处不青天。",
      "话到忘言处，迢迢夜不眠。"
    ]
  },
  {
    "id": "c16655dfd06611585d6a98c21f5f57c7",
    "title": "和王君玉韵",
    "authorName": "耶律楚材",
    "authorId": "c16655dfd0661158160c88652c89109d",
    "dynasty": "元",
    "content": [
      "王孙蒙馈饭，灵辄未扶轮。",
      "自笑孤穷客，谁怜衰病身。",
      "黄沙万馀里，白发一孀亲。",
      "肠断山城月，徘徊照远人。"
    ]
  },
  {
    "id": "c16655dfd066115849838f969e3a1eb4",
    "title": "壬午元日二首其一",
    "authorName": "耶律楚材",
    "authorId": "c16655dfd0661158160c88652c89109d",
    "dynasty": "元",
    "content": [
      "西域风光换，东方音问疏。",
      "屠苏聊复饮，郁垒不须书。",
      "旧岁昨宵尽，新年此日初。",
      "客中今十载，孀母信何如。"
    ]
  },
  {
    "id": "c16655dfd066115808b2846d9c0e7ccd",
    "title": "用刘润之乞冠韵",
    "authorName": "耶律楚材",
    "authorId": "c16655dfd0661158160c88652c89109d",
    "dynasty": "元",
    "content": [
      "隐逸养幽慵，飘萧两鬓蓬。",
      "角巾折暮雨，醉帽落秋风。",
      "避暑挂石上，衔杯鹿酒中。",
      "忘机任真率，露顶向王公。"
    ]
  },
  {
    "id": "c16655dfd0661158e631cd3ebe3173d4",
    "title": "西域河中十咏",
    "authorName": "耶律楚材",
    "authorId": "c16655dfd0661158160c88652c89109d",
    "dynasty": "元",
    "content": [
      "寂寞河中府，连甍及万家。",
      "葡萄亲酿酒，杷榄看开花。",
      "饱啖鸡舌肉，分餐马首瓜。",
      "人生唯口腹，何碍过流沙。"
    ]
  },
  {
    "id": "c16655dfd0661158a9d632342934f9f0",
    "title": "和郑景贤韵",
    "authorName": "耶律楚材",
    "authorId": "c16655dfd0661158160c88652c89109d",
    "dynasty": "元",
    "content": [
      "我爱龙冈老，鸣琴自老成。",
      "未弹白雪曲，先爱水仙声。",
      "但欲合纯古，谁能媚世情。",
      "林泉聊自适，何必献承明。"
    ]
  },
  {
    "id": "c16655dfd066115869a773c5dfaa865f",
    "title": "和李汉臣韵四首其二",
    "authorName": "耶律楚材",
    "authorId": "c16655dfd0661158160c88652c89109d",
    "dynasty": "元",
    "content": [
      "龙飞登九五，历数与天膺。",
      "休运绵瓜瓞，功臣列土封。",
      "但期酬子志，奚虑枕吾肱。",
      "千载圣人出，休嗟见有恒。"
    ]
  },
  {
    "id": "c16655dfd06611580898c46b619d4792",
    "title": "德恒将行以诗见赠因用元韵以见意云",
    "authorName": "耶律楚材",
    "authorId": "c16655dfd0661158160c88652c89109d",
    "dynasty": "元",
    "content": [
      "国士朝黄屋，无辞路八千。",
      "徒嗟苏子困，谁识祢生贤。",
      "腰下无金印，山中有翠烟。",
      "英雄须有用，勉力待中年。"
    ]
  },
  {
    "id": "c16655dfd0661158fc24bd7cb965654a",
    "title": "弹秋水",
    "authorName": "耶律楚材",
    "authorId": "c16655dfd0661158160c88652c89109d",
    "dynasty": "元",
    "content": [
      "信意弹秋水，清商促轸成。",
      "只疑天上曲，不似世间声。",
      "海若诚无敌，河神已请平。",
      "三朝不弹此，心窍觉尘生。"
    ]
  },
  {
    "id": "c16655dfd0661158d3dbeddc56db413b",
    "title": "元日劝忘忧进道",
    "authorName": "耶律楚材",
    "authorId": "c16655dfd0661158160c88652c89109d",
    "dynasty": "元",
    "content": [
      "劫外风光别，人间日月迁。",
      "南洲添一岁，北海又二年。",
      "荣利蜗黏壁，功名蚁慕膻。",
      "万缘都放下，好扣祖师禅。"
    ]
  },
  {
    "id": "c16655dfd066115823b59485a92fed08",
    "title": "扈从旋师道过东胜秦帅席上继杜受之韵",
    "authorName": "耶律楚材",
    "authorId": "c16655dfd0661158160c88652c89109d",
    "dynasty": "元",
    "content": [
      "去国十年久，还乡两鬓皤。",
      "三川犹梗涩，百越正干戈。",
      "东胜城无恙，西征事若何。",
      "凭高吟望久，樽酒酹长河。"
    ]
  },
  {
    "id": "c16655dfd06611585023e84bdc3adafc",
    "title": "景贤作诗颇有思归意因和元韵以勉之",
    "authorName": "耶律楚材",
    "authorId": "c16655dfd0661158160c88652c89109d",
    "dynasty": "元",
    "content": [
      "我访龙冈老，珠玑咳唾间。",
      "酒熟香馥馥，琴滑水潺潺。",
      "王吉中栽菊，和林也有山。",
      "但能心放下，何处不安闲。"
    ]
  },
  {
    "id": "c16655dfd06611585ad7f70d3954ba5d",
    "title": "和李世荣韵",
    "authorName": "耶律楚材",
    "authorId": "c16655dfd0661158160c88652c89109d",
    "dynasty": "元",
    "content": [
      "多谢梅轩不惜春，声诗来寄格清新。",
      "词源莫测波千顷，笔力能扛鼎万钧。",
      "忧国心情常悄悄，闲居容止自申申。",
      "谁知板荡中原后，潇洒河东有若人。"
    ]
  },
  {
    "id": "c16655dfd0661158a869cbbee2f6988b",
    "title": "再用其韵",
    "authorName": "耶律楚材",
    "authorId": "c16655dfd0661158160c88652c89109d",
    "dynasty": "元",
    "content": [
      "梅轩相别又三春，别后文章与日新。",
      "不忿散材沾造化，好将幽隐入陶钧。",
      "我游北海年垂老，君卧南阳志未申。",
      "遥想冰魂政无恙，一枝回施陇头人。"
    ]
  },
  {
    "id": "c16655dfd0661158bf93933ec7256678",
    "title": "又索六经",
    "authorName": "耶律楚材",
    "authorId": "c16655dfd0661158160c88652c89109d",
    "dynasty": "元",
    "content": [
      "我爱平阳李世荣，一番书史再镌铭。",
      "欲令吾子穷三传，故向君家乞六经。",
      "简策灿然新制度，文章宛尔旧仪刑。",
      "莫教幼稚空相忆，日日求书到鲤庭。"
    ]
  },
  {
    "id": "c16655dfd0661158db6f47e394d1d8fc",
    "title": "和薛伯通韵",
    "authorName": "耶律楚材",
    "authorId": "c16655dfd0661158160c88652c89109d",
    "dynasty": "元",
    "content": [
      "滴滴秋光溢远山，穹庐寥落酒瓶乾。",
      "诗章平淡思居易，禅里纵横忆道安。",
      "不忿西风霜叶脱，难禁秋雨菊花残。",
      "闾山旧隐天涯远，梦里思归梦亦难。"
    ]
  },
  {
    "id": "c16655dfd066115816e2c7a004168120",
    "title": "鹿尾",
    "authorName": "耶律楚材",
    "authorId": "c16655dfd0661158160c88652c89109d",
    "dynasty": "元",
    "content": [
      "銮舆秋狝猎南冈，鹿尾分甘赐尚方。",
      "浓色殷殷红玉髓，微香馥馥紫琼浆。",
      "韭花酷辣同葱薤，芥屑差辛类桂姜。",
      "何似毡根蘸浓液，邀将诗客大家尝。"
    ]
  },
  {
    "id": "c16655dfd066115855290b327526d6a4",
    "title": "过金山用人韵",
    "authorName": "耶律楚材",
    "authorId": "c16655dfd0661158160c88652c89109d",
    "dynasty": "元",
    "content": [
      "雪压山峰八月寒，羊肠樵路曲盘盘。",
      "千岩竞秀清人思，万壑争流壮我观。",
      "山腹云开岚色润，松巅风起雨声乾。",
      "光风满贮诗囊去，一度思山一度看。"
    ]
  },
  {
    "id": "c16655dfd066115802c3f3b845f215b5",
    "title": "和景贤还书韵二首其二",
    "authorName": "耶律楚材",
    "authorId": "c16655dfd0661158160c88652c89109d",
    "dynasty": "元",
    "content": [
      "渊明幽隐掩柴关，琴已忘弦人亦闲。",
      "静倚书窗独寄傲，笑观庭树自怡颜。",
      "五音格外声何限，百草头边法不悭。",
      "蠹谱断弦无用处，因风得得寄书还。"
    ]
  },
  {
    "id": "c16655dfd0661158f691c4f0664b7ea6",
    "title": "和杨居敬韵二首",
    "authorName": "耶律楚材",
    "authorId": "c16655dfd0661158160c88652c89109d",
    "dynasty": "元",
    "content": [
      "自愧才术草芥微，偶然千载遇明时。",
      "惟希一统皇家义，何暇重思晁氏危。",
      "仁义且图扶孔孟，纵横安肯效秦仪。",
      "行看尧舜泽天下，万国咸宁庶绩熙。"
    ]
  },
  {
    "id": "c16655dfd0661158f691c4f0b37537a1",
    "title": "和杨居敬韵二首",
    "authorName": "耶律楚材",
    "authorId": "c16655dfd0661158160c88652c89109d",
    "dynasty": "元",
    "content": [
      "诏下龙庭万国欢，野花啼鸟总欣然。",
      "熙朝龟卜符千亿，圣主龙飞第一年。",
      "至道变通皆有数，浮生富贵本由天。",
      "谁人得似杨公子，傲世高吟数百篇。"
    ]
  },
  {
    "id": "c16655dfd06611589b1ddd355555253f",
    "title": "和人韵",
    "authorName": "耶律楚材",
    "authorId": "c16655dfd0661158160c88652c89109d",
    "dynasty": "元",
    "content": [
      "四海皇皇无所归，梦魂常绕故园飞。",
      "海山不羡学居易，华表留言笑令威。",
      "毛落难寻苏子节，囊空犹有老莱衣。",
      "静思二十年间事，扰扰纷纷尽觉非。"
    ]
  },
  {
    "id": "c16655dfd06611580b01521907c6cc4b",
    "title": "过天宁寺用彦老韵二首其一",
    "authorName": "耶律楚材",
    "authorId": "c16655dfd0661158160c88652c89109d",
    "dynasty": "元",
    "content": [
      "十年不得舞衣班，行尽天涯万里山。",
      "黄阁伴食空皓首，苍生未济漫胡颜。",
      "新朝兵革征方急，旧隐烟霞尚未还。",
      "衮衮簿书尘满眼，衰翁奚暇谒松关。"
    ]
  },
  {
    "id": "c16655dfd0661158899b1f847ce3c9ca",
    "title": "过天山周敬之席上和人韵二首",
    "authorName": "耶律楚材",
    "authorId": "c16655dfd0661158160c88652c89109d",
    "dynasty": "元",
    "content": [
      "沦落天涯数十秋，区区班笔早年投。",
      "采薇山下慵拈草，洗耳溪边懒饮牛。",
      "振武扬威难射虎，忘机绝虑不惊鸥。",
      "当年射策承明殿，未必轻轻输吕筹。"
    ]
  },
  {
    "id": "c16655dfd0661158899b1f845a34643a",
    "title": "过天山周敬之席上和人韵二首",
    "authorName": "耶律楚材",
    "authorId": "c16655dfd0661158160c88652c89109d",
    "dynasty": "元",
    "content": [
      "憩马居延酒半醺，寂寥寒馆变春温。",
      "未能鹏翼腾溟海，不得鸿音过雁门。",
      "千里云烟青冢暗，一天风雪黑山昏。",
      "天涯幸遇知音士，子细论文共一樽。"
    ]
  },
  {
    "id": "c16655dfd0661158f78d6eb0c427939a",
    "title": "王屋道中",
    "authorName": "耶律楚材",
    "authorId": "c16655dfd0661158160c88652c89109d",
    "dynasty": "元",
    "content": [
      "胜克河中号令齐，神兵入自太行西。",
      "昏昏烟锁天坛暗，漠漠云埋王屋低。",
      "风软却教冰泛水，寒轻还使雪成泥。",
      "行吟想像覃怀景，多少梅花坼玉溪。"
    ]
  },
  {
    "id": "c16655dfd06611585368003f0ff501c0",
    "title": "丁亥过沙井和移剌子春韵二首",
    "authorName": "耶律楚材",
    "authorId": "c16655dfd0661158160c88652c89109d",
    "dynasty": "元",
    "content": [
      "科登甲乙战文围，吾子才名予独知。",
      "巢许身心君易乐，萧曹勋业我难为。",
      "有恒得见实无憾，知己相逢未忍离。",
      "携手河梁重话旧，胡然羞和子卿诗。"
    ]
  },
  {
    "id": "c16655dfd06611585368003f8f1c6ba4",
    "title": "丁亥过沙井和移剌子春韵二首",
    "authorName": "耶律楚材",
    "authorId": "c16655dfd0661158160c88652c89109d",
    "dynasty": "元",
    "content": [
      "行藏俯仰且随时，缊袍怀珠人未知。",
      "燕雀既群难立志，凤凰不至拟胡为。",
      "可嗟世态频更变，何奈人生多别离。",
      "莫忘天山风雪里，湛然驼背和君诗。"
    ]
  },
  {
    "id": "c16655dfd06611588ecfa68df6900e16",
    "title": "和解天秀韵",
    "authorName": "耶律楚材",
    "authorId": "c16655dfd0661158160c88652c89109d",
    "dynasty": "元",
    "content": [
      "猛士弯弓挽六钧，长驱入汴政施仁。",
      "前朝运谢山河古，圣世时亨雨露新。",
      "未遇自甘焚绿绮，知音不必惜阳春。",
      "朝廷将下搜贤诏，莫恋烟霞老此身。"
    ]
  },
  {
    "id": "c16655dfd0661158c095f39a089e7de3",
    "title": "赠万松老人琴谱诗一首",
    "authorName": "耶律楚材",
    "authorId": "c16655dfd0661158160c88652c89109d",
    "dynasty": "元",
    "content": [
      "良夜沈沈人未眠，桐君横膝叩朱弦。",
      "千山皓月和烟静，一曲悲风对谱传。",
      "故纸且教遮具眼，声尘何碍污幽禅。",
      "元来底许真消息，不在弦边与指边。"
    ]
  },
  {
    "id": "c16655dfd0661158a7710ef6b202d2b1",
    "title": "寄曲阳戒坛会首大师",
    "authorName": "耶律楚材",
    "authorId": "c16655dfd0661158160c88652c89109d",
    "dynasty": "元",
    "content": [
      "四众飞书请万松，不消弹指已成功。",
      "灯笼证据真谈辨，露柱承当不耳聋。",
      "梵行细推无处所，戒坛须信塞虚空。",
      "无为济物谁能悉，惟有东垣月拂风。"
    ]
  },
  {
    "id": "c16655dfd06611584e875584ed4c395d",
    "title": "和王巨川韵",
    "authorName": "耶律楚材",
    "authorId": "c16655dfd0661158160c88652c89109d",
    "dynasty": "元",
    "content": [
      "圣驾徂征率百工，貔貅亿万入关中。",
      "周秦气焰如云变，唐汉繁华扫地空。",
      "灞水尚存官柳绿，骊山惟有驿尘红。",
      "天兵一鼓长安克，千里威声震陕东。"
    ]
  },
  {
    "id": "c16655dfd0661158a701db7a83d9538a",
    "title": "释奠",
    "authorName": "耶律楚材",
    "authorId": "c16655dfd0661158160c88652c89109d",
    "dynasty": "元",
    "content": [
      "多士云奔奠上下，释迦遗像亦行城。",
      "旌幢错落休迷色，钟磬铿锵岂在声。",
      "宣父素心施有政，能仁深意契无生。",
      "儒流释子无相讽，礼乐因缘尽假名。"
    ]
  },
  {
    "id": "c16655dfd0661158985995c43a447b05",
    "title": "寄移剌国宝",
    "authorName": "耶律楚材",
    "authorId": "c16655dfd0661158160c88652c89109d",
    "dynasty": "元",
    "content": [
      "昔年萍迹旅京华，曾到风流国宝家。",
      "居士为予常吃素，先生爱客必烹茶。",
      "明窗挥麈谈禅髓，净几焚香顶佛牙。",
      "回首五年如一梦，梦中不觉过流沙。"
    ]
  },
  {
    "id": "c16655dfd0661158fd2eb710d5b38dd1",
    "title": "和移剌子春见寄五首",
    "authorName": "耶律楚材",
    "authorId": "c16655dfd0661158160c88652c89109d",
    "dynasty": "元",
    "content": [
      "四海皇皇足俊贤，浪陪扶日上青天。",
      "且图约法三章定，宁羡浮荣六印悬。",
      "润色吾术惟恐后，扶持天下敢为先。",
      "过情声闻予深耻，可笑虚名到处传。"
    ]
  },
  {
    "id": "c16655dfd0661158fd2eb710d29b3252",
    "title": "和移剌子春见寄五首",
    "authorName": "耶律楚材",
    "authorId": "c16655dfd0661158160c88652c89109d",
    "dynasty": "元",
    "content": [
      "生遇干戈我不辰，十年甘分作俘臣。",
      "施仁发政非无据，论道经邦自有人。",
      "圣世规模能法古，污俗习染得维新。",
      "英雄已入吾皇彀，从此无人更问津。"
    ]
  },
  {
    "id": "c16655dfd0661158fd2eb710d3da53b0",
    "title": "和移剌子春见寄五首",
    "authorName": "耶律楚材",
    "authorId": "c16655dfd0661158160c88652c89109d",
    "dynasty": "元",
    "content": [
      "且喜朝廷先正名，林泉隐逸总公卿。",
      "群雄一遇风云会，万国咸观日月明。",
      "丹凤固应潜乱世，白麟自今出升平。",
      "伫看北阙垂温诏，夜半前席进贾生。"
    ]
  },
  {
    "id": "c16655dfd0661158fd2eb7108a7b07bf",
    "title": "和移剌子春见寄五首",
    "authorName": "耶律楚材",
    "authorId": "c16655dfd0661158160c88652c89109d",
    "dynasty": "元",
    "content": [
      "举世寥寥识我谁，未学弓矢愧由基。",
      "衰年有幸弹三乐，盛世无才出六奇。",
      "弃物且存光海量，散材获用荷天私。",
      "微臣自忖将何报，信笔裁成颂德诗。"
    ]
  },
  {
    "id": "c16655dfd0661158fd2eb71053edb101",
    "title": "和移剌子春见寄五首",
    "authorName": "耶律楚材",
    "authorId": "c16655dfd0661158160c88652c89109d",
    "dynasty": "元",
    "content": [
      "邂逅沙城识子初，天山风雪醉吟馀。",
      "文章光焰君堪羡，节操仪刑我不如。",
      "曲蘖乡中前进士，风波堆里老中书。",
      "他年归去无相弃，同到闾山旧隐居。"
    ]
  },
  {
    "id": "c16655dfd0661158861306b106cc67fc",
    "title": "寄景贤一十首",
    "authorName": "耶律楚材",
    "authorId": "c16655dfd0661158160c88652c89109d",
    "dynasty": "元",
    "content": [
      "龙冈能觅淡中欢，心与孤云自在闲。",
      "琴阮生涯事松菊，诗书活计老丘山。",
      "叩弦声自无中出，得句思从天外还。",
      "踏破化工无尽藏，闲人受用亦非悭。"
    ]
  },
  {
    "id": "c16655dfd0661158861306b176b5d428",
    "title": "寄景贤一十首",
    "authorName": "耶律楚材",
    "authorId": "c16655dfd0661158160c88652c89109d",
    "dynasty": "元",
    "content": [
      "龙冈、漆水两交欢，纵意琴书做老闲。",
      "未得一言安海内，已输三箭定天山。",
      "肯容诗思妨心慧，岂使声尘碍耳还。",
      "信手拈来无不是，清风明月有何悭。"
    ]
  },
  {
    "id": "c16655dfd0661158861306b132f65c16",
    "title": "寄景贤一十首",
    "authorName": "耶律楚材",
    "authorId": "c16655dfd0661158160c88652c89109d",
    "dynasty": "元",
    "content": [
      "人间聚散妄悲欢，何似林泉遁世闲。",
      "十载残躯游瀚海，积年归梦绕闾山。",
      "空岩猿鹤招予往，满架琴书伴我还。",
      "多谢龙冈怜老隐，新诗酬酢路无悭。"
    ]
  },
  {
    "id": "c16655dfd0661158861306b10b3d0f7b",
    "title": "寄景贤一十首",
    "authorName": "耶律楚材",
    "authorId": "c16655dfd0661158160c88652c89109d",
    "dynasty": "元",
    "content": [
      "弦索词章且助欢，羡渠临老得安闲。",
      "琴歌爱子弹秋水，佳句服君仰泰山。",
      "声古调凄真可听，辞雄韵险实难还。",
      "先难后易今方省，名士襟怀本不悭。"
    ]
  },
  {
    "id": "c16655dfd0661158861306b13aa65fb2",
    "title": "寄景贤一十首",
    "authorName": "耶律楚材",
    "authorId": "c16655dfd0661158160c88652c89109d",
    "dynasty": "元",
    "content": [
      "宦情触处不成欢，未得浮生半日闲。",
      "荐鹗有书惭北海，泽民无术愧东山。",
      "琴书习气终难忘，岩麓荒园怎得还。",
      "卜隐龙冈成老伴，肯教诗思笔头悭。"
    ]
  },
  {
    "id": "c16655dfd0661158861306b18e669f13",
    "title": "寄景贤一十首",
    "authorName": "耶律楚材",
    "authorId": "c16655dfd0661158160c88652c89109d",
    "dynasty": "元",
    "content": [
      "广文怜我失清欢，每著琴书伴我闲。",
      "痛忆金声并玉振，酷思流水与高山。",
      "诗坛吝啬犹深闭，琴债迁延未肯还。",
      "一状如今都领过，龙冈须破两重悭。"
    ]
  },
  {
    "id": "c16655dfd0661158861306b15830afa5",
    "title": "寄景贤一十首",
    "authorName": "耶律楚材",
    "authorId": "c16655dfd0661158160c88652c89109d",
    "dynasty": "元",
    "content": [
      "琴书吾子尽幽欢，随分消磨日月闲。",
      "佳句典刑传四海，水仙声韵彻三山。",
      "每惭木李投君去，却得琼瑶报我还。",
      "从此龙冈开廪藏，徽边笔下更无悭。"
    ]
  },
  {
    "id": "c16655dfd0661158861306b16249231f",
    "title": "寄景贤一十首",
    "authorName": "耶律楚材",
    "authorId": "c16655dfd0661158160c88652c89109d",
    "dynasty": "元",
    "content": [
      "世间何事最为欢，争似能偷忙里闲。",
      "得遇夜晴须对月，每逢春盛强登山。",
      "无钱沽酒和衣典，图利吟诗倍本还。",
      "绮语千章琴百曲，莫教风月笑人悭。"
    ]
  },
  {
    "id": "c16655dfd0661158861306b109863811",
    "title": "寄景贤一十首",
    "authorName": "耶律楚材",
    "authorId": "c16655dfd0661158160c88652c89109d",
    "dynasty": "元",
    "content": [
      "我与先生久已欢，而今皆愿老来闲。",
      "同舟载棹醉观月，并辔骑驴饱看山。",
      "绮句缀成连谱换，纯音弹了着诗还。",
      "琴诗此际慵拈出，可怨龙冈为纸悭。"
    ]
  },
  {
    "id": "c16655dfd0661158861306b139618745",
    "title": "寄景贤一十首",
    "authorName": "耶律楚材",
    "authorId": "c16655dfd0661158160c88652c89109d",
    "dynasty": "元",
    "content": [
      "闲人闲里竟闲欢，未得回光未是闲。",
      "叩道一螺斟巨海，参玄千里望恒山。",
      "但能透镞穿三句，何必拖泥辨八还。",
      "个事人人皆富有，含生休怨释迦悭。"
    ]
  },
  {
    "id": "c16655dfd0661158b34e05caf0517411",
    "title": "和景贤韵三首其一",
    "authorName": "耶律楚材",
    "authorId": "c16655dfd0661158160c88652c89109d",
    "dynasty": "元",
    "content": [
      "龙冈便腹尽诗书，落笔云烟我不如。",
      "一纸安书思塞雁，十年归兴忆鲈鱼。",
      "托身医隐君谋妙，委迹儒冠我计疏。",
      "何日相将归故里，翠微深处卜幽居。"
    ]
  },
  {
    "id": "c16655dfd0661158044d943056f6e1f2",
    "title": "过夏国新安县",
    "authorName": "耶律楚材",
    "authorId": "c16655dfd0661158160c88652c89109d",
    "dynasty": "元",
    "content": [
      "昔年今日度松关，车马崎岖行路难。",
      "瀚海潮喷千浪白，天山风吼万林丹。",
      "气当霜降十分爽，月比中秋一倍寒。",
      "回首三秋如一梦，梦中不觉到新安。"
    ]
  },
  {
    "id": "c16655dfd06611584acab84545a5e4b4",
    "title": "和景贤十一首",
    "authorName": "耶律楚材",
    "authorId": "c16655dfd0661158160c88652c89109d",
    "dynasty": "元",
    "content": [
      "龙冈居士得贤君，闻道贤君增所闻。",
      "节操鹓雏捐鼠饵，风神野鹤立鸡群。",
      "只知辅嗣能谈易，谁识相如善属文。",
      "拟欲赞君言不尽，区区微意见诗云。"
    ]
  },
  {
    "id": "c16655dfd06611584acab845438ef0d3",
    "title": "和景贤十一首",
    "authorName": "耶律楚材",
    "authorId": "c16655dfd0661158160c88652c89109d",
    "dynasty": "元",
    "content": [
      "天下奇才郑使君，清名不使世人闻。",
      "五车书笥独穷理，三峡词源迥出群。",
      "未得开怀重话旧，常思抵足共论文。",
      "自从一识龙冈老，馀子纷纷不足云。"
    ]
  },
  {
    "id": "c16655dfd06611584acab84533feba66",
    "title": "和景贤十一首",
    "authorName": "耶律楚材",
    "authorId": "c16655dfd0661158160c88652c89109d",
    "dynasty": "元",
    "content": [
      "一圣龙飞敢择君，嗟予潦倒尚无闻。",
      "苍生未识鸿鹄志，皓首甘游麋鹿群。",
      "黄雀已归奚望报，彩禽飞去不能文。",
      "龙冈特慰孤穷闷，时有新诗报我云。"
    ]
  },
  {
    "id": "c16655dfd06611584acab845929b5079",
    "title": "和景贤十一首",
    "authorName": "耶律楚材",
    "authorId": "c16655dfd0661158160c88652c89109d",
    "dynasty": "元",
    "content": [
      "试和新诗寄郑君，无言谈道不闻闻。",
      "治心更索捐中道，养性浑如鞭后群。",
      "玄语谆谆非是说，真书历历不关文。",
      "儒生刺教嫌虚诞，得意忘言孔子云。"
    ]
  },
  {
    "id": "c16655dfd06611584acab8456c300f03",
    "title": "和景贤十一首",
    "authorName": "耶律楚材",
    "authorId": "c16655dfd0661158160c88652c89109d",
    "dynasty": "元",
    "content": [
      "文章自愧不如君，敢以玄言渎所闻。",
      "有道居尘何异俗，无心入兽不惊群。",
      "重玄消息无多子，半纸功名值几文。",
      "回首死生犹是幻，自馀何足更云云。"
    ]
  },
  {
    "id": "c16655dfd06611584acab8452d3e4b5c",
    "title": "和景贤十一首",
    "authorName": "耶律楚材",
    "authorId": "c16655dfd0661158160c88652c89109d",
    "dynasty": "元",
    "content": [
      "十年不遇一相知，恰识龙冈恨见迟。",
      "常爱箕山能洗耳，何堪邻舍效颦眉。",
      "荣枯贵贱难逃数，用舍行藏自有时。",
      "心事纷纷无处说，援毫闲和景贤诗。"
    ]
  },
  {
    "id": "c16655dfd06611584acab845588a57cc",
    "title": "和景贤十一首",
    "authorName": "耶律楚材",
    "authorId": "c16655dfd0661158160c88652c89109d",
    "dynasty": "元",
    "content": [
      "万里西来过月氏，初离故国思迟迟。",
      "人情惭愧三须面，人世梳妆半额眉。",
      "田上野夫空叹凤，泽边渔父不伤时。",
      "龙冈本具英雄眼，几倩东风寄我诗。"
    ]
  },
  {
    "id": "c16655dfd06611584acab84564ad2bcf",
    "title": "和景贤十一首",
    "authorName": "耶律楚材",
    "authorId": "c16655dfd0661158160c88652c89109d",
    "dynasty": "元",
    "content": [
      "林甫滔天圣不知，三郎深恨识卿迟。",
      "尘中妃子春罗袜，钱上开元指甲眉。",
      "七夕殿中祈巧夜，三秋原上摘瓜时。",
      "长天忽见飞来雁，垂泪空吟李峤诗。"
    ]
  },
  {
    "id": "c16655dfd06611584acab845b0996dca",
    "title": "和景贤十一首",
    "authorName": "耶律楚材",
    "authorId": "c16655dfd0661158160c88652c89109d",
    "dynasty": "元",
    "content": [
      "李杨相继领台司，兵起渔阳祸已迟。",
      "向昔正怜花解语，而今空忆柳如眉。",
      "心伤桃李初开夜，肠断梧桐半落时。",
      "试问宫中谁第一，三郎犹记谪仙诗。"
    ]
  },
  {
    "id": "c16655dfd06611584acab845fa79c0cf",
    "title": "和景贤十一首",
    "authorName": "耶律楚材",
    "authorId": "c16655dfd0661158160c88652c89109d",
    "dynasty": "元",
    "content": [
      "往来寒暑暗推移，下手修行犹太迟。",
      "迷后徒劳常捏目，悟来何必更扬眉。",
      "宗门淘汰宜穷理，道眼因缘贵识时。",
      "只为龙冈心猛利，湛然刚写不言诗。"
    ]
  },
  {
    "id": "c16655dfd06611584acab845f4bb5b9a",
    "title": "和景贤十一首",
    "authorName": "耶律楚材",
    "authorId": "c16655dfd0661158160c88652c89109d",
    "dynasty": "元",
    "content": [
      "龙冈医隐本知机，薰莸同盘辨者稀。",
      "廊庙虚名无意恋，林泉夙愿与心违。",
      "羡君绰绰有馀裕，笑我皇皇无所归。",
      "尚忆当年垂钓处，一江烟雨静霏霏。"
    ]
  },
  {
    "id": "c16655dfd0661158ab758c1fbe1032da",
    "title": "过青冢用先君文献公韵",
    "authorName": "耶律楚材",
    "authorId": "c16655dfd0661158160c88652c89109d",
    "dynasty": "元",
    "content": [
      "汉室空成一土丘，至今仍未雪前羞。",
      "不禁出塞涉沙碛，最恨临轩辞冕旒。",
      "幽怨半和青冢月，闲云常锁黑河秋。",
      "滔滔天堑东流水，不尽明妃万古愁。"
    ]
  },
  {
    "id": "c16655dfd0661158fb428a02903482a6",
    "title": "过东胜用先君文献公韵二首",
    "authorName": "耶律楚材",
    "authorId": "c16655dfd0661158160c88652c89109d",
    "dynasty": "元",
    "content": [
      "荒城萧洒枕长河，古字碑文半灭磨。",
      "青冢路遥人去少，黑山寒重雁来多。",
      "正愁晓雪冰生砚，不忿西风叶坠柯。",
      "偶忆先君旧游处，潸然不奈此情何。"
    ]
  },
  {
    "id": "c16655dfd0661158fb428a02da4820d5",
    "title": "过东胜用先君文献公韵二首",
    "authorName": "耶律楚材",
    "authorId": "c16655dfd0661158160c88652c89109d",
    "dynasty": "元",
    "content": [
      "依然千里旧山河，事改时移随变磨。",
      "巢许家风乌可少，萧曹勋业未为多。",
      "可伤陵变须耕海，不待棋终已烂柯。",
      "翻手荣枯成底事，不如归去入无何。"
    ]
  },
  {
    "id": "c16655dfd0661158a100899ebc51a834",
    "title": "再用韵以美抟霄之德",
    "authorName": "耶律楚材",
    "authorId": "c16655dfd0661158160c88652c89109d",
    "dynasty": "元",
    "content": [
      "去岁云川始见君，澄澄胸次净无尘。",
      "山南第一圭璋士，冀北无双柱石臣。",
      "万里云松斜谷外，千竿水竹渭河滨。",
      "他年归隐重相访，无影林间别有春。"
    ]
  },
  {
    "id": "c16655dfd0661158fbf6ec6be0985ea4",
    "title": "再用韵自叹行藏",
    "authorName": "耶律楚材",
    "authorId": "c16655dfd0661158160c88652c89109d",
    "dynasty": "元",
    "content": [
      "箕裘家世忝先君，惭愧飘萧两鬓尘。",
      "自古山河归圣主，从今廊庙弃愚臣。",
      "常思卧隐云乡外，肯效行吟泽国滨。",
      "驿使不来人已老，江南谁寄一枝春。"
    ]
  },
  {
    "id": "c16655dfd066115888e09e670730c81b",
    "title": "过青冢次贾",
    "authorName": "耶律楚材",
    "authorId": "c16655dfd0661158160c88652c89109d",
    "dynasty": "元",
    "content": [
      "当年遗恨叹昭君，玉貌冰肤染塞尘。",
      "边塞未安嫔侮虏，朝廷何事拜功臣。",
      "朝云雁唳天山外，残日猿悲黑水滨。",
      "十里东风青冢道，落花犹似汉宫春。"
    ]
  },
  {
    "id": "c16655dfd066115888e09e672ff6cd68",
    "title": "过青冢次贾",
    "authorName": "耶律楚材",
    "authorId": "c16655dfd0661158160c88652c89109d",
    "dynasty": "元",
    "content": [
      "延寿丹青本诳君，和亲犹未敛胡尘。",
      "穹庐自恨嫔戎主，泉壤相逢愧汉臣。",
      "玉骨已消青冢底，香魂犹绕黑河滨。",
      "愁云暗锁天山路，野草闲花也怨春。"
    ]
  },
  {
    "id": "c16655dfd0661158c3c275466cc18b1e",
    "title": "再用韵感古",
    "authorName": "耶律楚材",
    "authorId": "c16655dfd0661158160c88652c89109d",
    "dynasty": "元",
    "content": [
      "宣尼名教本尊君，贼子干常犯跸尘。",
      "鹿失嬴秦无令主，鼎分炎汉有能臣。",
      "宋朝南渡尤天水，辽室东倾罪海滨。",
      "回首兴亡都莫问，不如沉醉瓮头春。"
    ]
  },
  {
    "id": "c16655dfd06611587ba563b029686f99",
    "title": "再用韵唱玄",
    "authorName": "耶律楚材",
    "authorId": "c16655dfd0661158160c88652c89109d",
    "dynasty": "元",
    "content": [
      "重玄不惜说知君，又恐重添眼里尘。",
      "临济喝中分主客，洞山言下辨君臣。",
      "持铃普化摇空里，垂钓华亭没水滨。",
      "勘破遮般闲伎俩，铁林花发劫前春。"
    ]
  },
  {
    "id": "c16655dfd0661158aeeb757577ae8147",
    "title": "过云川和刘正叔韵",
    "authorName": "耶律楚材",
    "authorId": "c16655dfd0661158160c88652c89109d",
    "dynasty": "元",
    "content": [
      "西域风尘汗漫游，十年辜负旧渔舟。",
      "曾观八阵云奔速，亲见三川席卷收。",
      "烟锁居延苏子恨，云埋青冢汉家羞。",
      "深思篱下西风醉，谁羡班超万里侯。"
    ]
  },
  {
    "id": "c16655dfd066115867e895624abba35f",
    "title": "过云中和张伯坚韵",
    "authorName": "耶律楚材",
    "authorId": "c16655dfd0661158160c88652c89109d",
    "dynasty": "元",
    "content": [
      "一扫氐羌破吐浑，群雄悉入北朝吞。",
      "自怜西域十年客，谁识东丹八叶孙。",
      "射虎将军皆建节，飞龙天子未更元。",
      "我惭才略非良器，封禅书成不敢言。"
    ]
  },
  {
    "id": "c16655dfd0661158421ce6f5a5bcf927",
    "title": "过云中和张仲先韵",
    "authorName": "耶律楚材",
    "authorId": "c16655dfd0661158160c88652c89109d",
    "dynasty": "元",
    "content": [
      "致泽君民本不难，言轻无用愧偷安。",
      "十年潦倒功何在，三径荒凉盟已寒。",
      "岩下藏名思傅说，林间谈道谒丰干。",
      "挂冠神武当归去，自有夔龙辅可汗。"
    ]
  },
  {
    "id": "c16655dfd06611587cd8f4da1b0d4ec1",
    "title": "过云中和王正夫韵",
    "authorName": "耶律楚材",
    "authorId": "c16655dfd0661158160c88652c89109d",
    "dynasty": "元",
    "content": [
      "白雪阳春寡和音，谁人解听没弦琴。",
      "诗书事业真堪笑，刀笔功名未可钦。",
      "不信西天三步远，焉知东海一杯深。",
      "元来佛法无多子，何必嵩山谒少林。"
    ]
  },
  {
    "id": "c16655dfd0661158271a5ada16cd1e65",
    "title": "过白登和李振之韵",
    "authorName": "耶律楚材",
    "authorId": "c16655dfd0661158160c88652c89109d",
    "dynasty": "元",
    "content": [
      "十年沦落困边城，今日龙钟返帝京。",
      "运拙不须求富贵，时危何处取功名。",
      "腾骧谁识孙阳骥，俊逸深思支遁鹰。",
      "客里逢君赠佳句，知音相见眼偏明。"
    ]
  },
  {
    "id": "c16655dfd06611581913262caa0c369a",
    "title": "过天城和靳泽民韵",
    "authorName": "耶律楚材",
    "authorId": "c16655dfd0661158160c88652c89109d",
    "dynasty": "元",
    "content": [
      "西征扈从过龙庭，误得东州浪播名。",
      "琴阮因缘真有味，诗书事业拙谋生。",
      "咄嗟兴废悲三叹，倏忽荣枯梦一惊。",
      "何日解官归旧隐，满园松菊小庵清。"
    ]
  },
  {
    "id": "c16655dfd06611581cb4f3a7615102d2",
    "title": "过武川赠仆散令人",
    "authorName": "耶律楚材",
    "authorId": "c16655dfd0661158160c88652c89109d",
    "dynasty": "元",
    "content": [
      "班姬流落到而今，闻道翻身入道林。",
      "歌扇舞裙忘旧业，药炉经卷半新吟。",
      "闲眠白昼三杯醉，静对青松一曲琴。",
      "更看他年栖隐处，蓬山楼阁五云深。"
    ]
  },
  {
    "id": "c16655dfd066115804f6f5b341d573bb",
    "title": "还燕京题披云楼和诸士大夫韵",
    "authorName": "耶律楚材",
    "authorId": "c16655dfd0661158160c88652c89109d",
    "dynasty": "元",
    "content": [
      "闲上披云第一重，离离禾黍汉家宫。",
      "窗开青锁招晴色，帘卷银钩揖晓风。",
      "好梦安排诗句里，闲愁分付酒杯中。",
      "静思二十年间事，聚散悲欢一梦同。"
    ]
  },
  {
    "id": "c16655dfd0661158546018dd1f49fab6",
    "title": "和威宁珍上人韵",
    "authorName": "耶律楚材",
    "authorId": "c16655dfd0661158160c88652c89109d",
    "dynasty": "元",
    "content": [
      "十载西游志已灰，南征又自大梁回。",
      "扶持佛日惭无力，赞翊皇风愧不才。",
      "旧约未能林下去，新诗常寄日边来。",
      "何时杖履烟霞里，一笑伸眉得共陪。"
    ]
  },
  {
    "id": "c16655dfd06611585c2018814a5ac290",
    "title": "过燕京和陈秀玉韵五首",
    "authorName": "耶律楚材",
    "authorId": "c16655dfd0661158160c88652c89109d",
    "dynasty": "元",
    "content": [
      "回首亲朋半土丘，嗟予十稔浪西游。",
      "半生兵革慵开眼，一纸功名暗点头。",
      "下士笑予谋计拙，至人知我谓心忧。",
      "再行不惮风沙恶，鹤迹云踪任去留。"
    ]
  },
  {
    "id": "c16655dfd06611585c20188140c77a28",
    "title": "过燕京和陈秀玉韵五首",
    "authorName": "耶律楚材",
    "authorId": "c16655dfd0661158160c88652c89109d",
    "dynasty": "元",
    "content": [
      "君恩犹未报山丘，自笑遐方汗漫游。",
      "客过玉关惊白发，要游金谷觅苍头。",
      "冷官待罪予为歉，陋巷居贫君不忧。",
      "犹望道行泽四海，敢辞沙漠久淹留。"
    ]
  },
  {
    "id": "c16655dfd06611585c2018813f74fed0",
    "title": "过燕京和陈秀玉韵五首",
    "authorName": "耶律楚材",
    "authorId": "c16655dfd0661158160c88652c89109d",
    "dynasty": "元",
    "content": [
      "狐死曾闻尚首丘，悲予去国十年游。",
      "昆仑碧耸日落处，渤海西倾天尽头。",
      "君子云亡真我恨，斯文将丧是吾忧。",
      "尚期晚节回天意，隐忍龙庭且强留。"
    ]
  },
  {
    "id": "c16655dfd06611585c2018812e021ce6",
    "title": "过燕京和陈秀玉韵五首",
    "authorName": "耶律楚材",
    "authorId": "c16655dfd0661158160c88652c89109d",
    "dynasty": "元",
    "content": [
      "馀生不得乐林丘，犹忆丁年选胜游。",
      "几帙残编聊映眼，一张衲被且蒙头。",
      "貔貅已报西门役，柱石犹怀东顾忧。",
      "自料荒疏成弃物，菟裘归计乞封留。"
    ]
  },
  {
    "id": "c16655dfd06611585c201881f6818687",
    "title": "过燕京和陈秀玉韵五首",
    "authorName": "耶律楚材",
    "authorId": "c16655dfd0661158160c88652c89109d",
    "dynasty": "元",
    "content": [
      "空惊沧海变陵丘，白昼分明梦里游。",
      "除妄楔边重出楔，求真头上更安头。",
      "亨通富贵刚生喜，苦恼悲愁强作忧。",
      "斫断葛藤闲伎俩，系驴橛子不须留。"
    ]
  },
  {
    "id": "c16655dfd0661158f533816cc3047c5c",
    "title": "和李德修韵",
    "authorName": "耶律楚材",
    "authorId": "c16655dfd0661158160c88652c89109d",
    "dynasty": "元",
    "content": [
      "明明圣主万邦君，神武雕弓挽六钧。",
      "时有逸人游阙下，更无骚客吊江滨。",
      "衣冠师古承殷辂，历日随时建夏寅。",
      "厚德深仁施万世，巍然一代典谟新。"
    ]
  },
  {
    "id": "c16655dfd0661158be886636cbc7be0d",
    "title": "和吕飞卿韵",
    "authorName": "耶律楚材",
    "authorId": "c16655dfd0661158160c88652c89109d",
    "dynasty": "元",
    "content": [
      "旧说飞卿词翰全，风神浑似晋名贤。",
      "吟诗校子三十里，押韵输君一着先。",
      "笔迹查牙森似戟，词源浩瀚注如川。",
      "好诗好字独予得，准备携将帝里传。"
    ]
  },
  {
    "id": "c16655dfd0661158a0561b7d00394ad0",
    "title": "再用韵赠国华",
    "authorName": "耶律楚材",
    "authorId": "c16655dfd0661158160c88652c89109d",
    "dynasty": "元",
    "content": [
      "学道宗儒难两全，湛然深许国华贤。",
      "儒门已悟如心恕，道藏能穷象帝先。",
      "似海词源涵万水，如鲸饮量吸长川。",
      "而今一识君侯面，始信清名不浪传。"
    ]
  },
  {
    "id": "c16655dfd06611586c9fbed580a11d70",
    "title": "谢飞卿饭",
    "authorName": "耶律楚材",
    "authorId": "c16655dfd0661158160c88652c89109d",
    "dynasty": "元",
    "content": [
      "一鞭羸马渡天山，偶到云川暂解鞍。",
      "独守空房方丈稳，更无薄酒一杯残。",
      "诗书半蠹绝来客，釜甑生尘笑冷官。",
      "赖有觉非怜野拙，长须为我馈盘餐。"
    ]
  },
  {
    "id": "c16655dfd06611584f72176ba3e4062c",
    "title": "再用韵记西游事",
    "authorName": "耶律楚材",
    "authorId": "c16655dfd0661158160c88652c89109d",
    "dynasty": "元",
    "content": [
      "河中花木蔽春山，烂赏东风纵宝鞍。",
      "留得晚瓜过腊半，藏来秋果到春残。",
      "亲尝芭榄宁论价，自酿蒲萄不纳官。",
      "常叹不才还有幸，滞留遐域得佳餐。"
    ]
  },
  {
    "id": "c16655dfd0661158ff22d66e1e1aa30b",
    "title": "再用韵赠抟霄",
    "authorName": "耶律楚材",
    "authorId": "c16655dfd0661158160c88652c89109d",
    "dynasty": "元",
    "content": [
      "凛凛风神白玉山，罢游鹰犬逞金鞍。",
      "瑶琴高挂么弦绝，羲易频翻断简残。",
      "息念如僧还有发，忘形见客似无官。",
      "伽陀诵罢炉薰冷，一钵疏羹当晓餐。"
    ]
  },
  {
    "id": "c16655dfd0661158f1de3976c7cfba3b",
    "title": "再用韵谢非熊召饭",
    "authorName": "耶律楚材",
    "authorId": "c16655dfd0661158160c88652c89109d",
    "dynasty": "元",
    "content": [
      "行尽遐陬万里山，十年飘泊困征鞍。",
      "春风燕语归心切，夜月猿啼客梦残。",
      "圣世因时行夏正，愚臣嗜数愧春官。",
      "谁知贤帅开青眼，扫洒西庵召我餐。"
    ]
  },
  {
    "id": "c16655dfd06611587ba563b0642d5110",
    "title": "再用韵唱玄",
    "authorName": "耶律楚材",
    "authorId": "c16655dfd0661158160c88652c89109d",
    "dynasty": "元",
    "content": [
      "藤条击破铁围山，倒跨白牛不鞲鞍。",
      "讲疏僧归经卷乱，坐禅人起佛灯残。",
      "为学未必如为道，选佛从教胜选官。",
      "百事湛然都不念，只知渴饮与饥餐。"
    ]
  },
  {
    "id": "c16655dfd0661158342d86f58a95b7da",
    "title": "再用韵",
    "authorName": "耶律楚材",
    "authorId": "c16655dfd0661158160c88652c89109d",
    "dynasty": "元",
    "content": [
      "云山叠叠复云山，瘦马芦鞭矮面鞍。",
      "瀚海去程千驿远，扬州归梦五更残。",
      "尘缘淡处应忘世，逸兴浓时好解官。",
      "二顷良田何必觅，春山笋蕨亦供餐。"
    ]
  },
  {
    "id": "c16655dfd0661158b7aee76f039f40c8",
    "title": "寄贾抟霄乞马乳",
    "authorName": "耶律楚材",
    "authorId": "c16655dfd0661158160c88652c89109d",
    "dynasty": "元",
    "content": [
      "天马西来酿玉浆，革囊倾处酒微香。",
      "长沙莫吝西江水，文举休空北海觞。",
      "浅白痛思琼液冷，微甘酷爱蔗浆凉。",
      "茂陵要洒尘心渴，愿得朝朝赐我尝。"
    ]
  },
  {
    "id": "c16655dfd06611580f0ac8c970e0f4e6",
    "title": "赠抟霄笔",
    "authorName": "耶律楚材",
    "authorId": "c16655dfd0661158160c88652c89109d",
    "dynasty": "元",
    "content": [
      "一札霜毫缀玉枝，管城家世出东涯。",
      "锋端有口能谈景，纸上无声解写诗。",
      "免向江淹求彩管，莫学班氏弃毛锥。",
      "赠君聊助文房用，赋就离骚寄我知。"
    ]
  },
  {
    "id": "c16655dfd06611584da4d9d020b36f22",
    "title": "和抟霄韵代水陆疏文因其韵为诗十首",
    "authorName": "耶律楚材",
    "authorId": "c16655dfd0661158160c88652c89109d",
    "dynasty": "元",
    "content": [
      "资生无畏济人深，便见能仁六度心。",
      "尘世捐财矜苦厄，寒林洒饭拔幽沈。",
      "既临巨海钩神物，试叩洪钟伺好音。",
      "今日湛然攀旧例，珠缨休惜挂祗林。"
    ]
  },
  {
    "id": "c16655dfd06611584da4d9d064b5bc2d",
    "title": "和抟霄韵代水陆疏文因其韵为诗十首",
    "authorName": "耶律楚材",
    "authorId": "c16655dfd0661158160c88652c89109d",
    "dynasty": "元",
    "content": [
      "新朝威德感人深，渴望云霓四海心。",
      "东夏再降烽火灭，西门一战塞烟沈。",
      "颙观颁朔施仁政，伫待更元布德音。",
      "好放湛然云水去，庙堂英俊正如林。"
    ]
  },
  {
    "id": "c16655dfd06611584da4d9d00ebae2c6",
    "title": "和抟霄韵代水陆疏文因其韵为诗十首",
    "authorName": "耶律楚材",
    "authorId": "c16655dfd0661158160c88652c89109d",
    "dynasty": "元",
    "content": [
      "论道西庵爱慕深，推诚片片露丹心。",
      "瑶琴莫抚相如引，宝鼎休焚韩寿沈。",
      "花气浑如三角串，松风全似五弦音。",
      "清谈终日忘归思，不觉昏鸦噪晚林。"
    ]
  },
  {
    "id": "c16655dfd06611584da4d9d054a0b088",
    "title": "和抟霄韵代水陆疏文因其韵为诗十首",
    "authorName": "耶律楚材",
    "authorId": "c16655dfd0661158160c88652c89109d",
    "dynasty": "元",
    "content": [
      "五派分流道愈深，尘中谁识本来心。",
      "穿心土碗元无漏，没底胶船却不沈。",
      "山色水光呈妙相，鸟啼猿啸露圆音。",
      "云霞活计无求饱，何事狂童作肉林。"
    ]
  },
  {
    "id": "c16655dfd06611584da4d9d04bde6369",
    "title": "和抟霄韵代水陆疏文因其韵为诗十首",
    "authorName": "耶律楚材",
    "authorId": "c16655dfd0661158160c88652c89109d",
    "dynasty": "元",
    "content": [
      "前生未了妄缘深，薄宦相萦负夙心。",
      "只见渊明能印弃，谁知居士解舟沈。",
      "穷通荣辱皆真梦，毁誉称讥尽假音。",
      "中隐冷官闲况味，归心无日不山林。"
    ]
  },
  {
    "id": "c16655dfd06611584da4d9d03579a1ce",
    "title": "和抟霄韵代水陆疏文因其韵为诗十首",
    "authorName": "耶律楚材",
    "authorId": "c16655dfd0661158160c88652c89109d",
    "dynasty": "元",
    "content": [
      "居士才微学未深，静思宁不愧中心。",
      "难忘北海千钟酒，虚负西庵一炷沈。",
      "绮语效颦赓险韵，瑶琴学步鼓纯音。",
      "此番公案休拈出，只恐相传入笑林。"
    ]
  },
  {
    "id": "c16655dfd06611584da4d9d0445923ff",
    "title": "和抟霄韵代水陆疏文因其韵为诗十首",
    "authorName": "耶律楚材",
    "authorId": "c16655dfd0661158160c88652c89109d",
    "dynasty": "元",
    "content": [
      "新诗欬玉起予深，独有抟霄我许心。",
      "真迹居尘聊俯仰，高名与世任浮沉。",
      "同成雅会清茶话，共赏枯桐白雪音。",
      "他日归休约何处，燕山参谒万松林。"
    ]
  },
  {
    "id": "c16655dfd06611584da4d9d09c9607ab",
    "title": "和抟霄韵代水陆疏文因其韵为诗十首",
    "authorName": "耶律楚材",
    "authorId": "c16655dfd0661158160c88652c89109d",
    "dynasty": "元",
    "content": [
      "贤帅文章蕴藉深，云川倾盖便同心。",
      "掀髯谈道檠灯灺，抵足论文塞月沈。",
      "有眼句中君得意，无弦琴上我知音。",
      "乘舟误捉波中月，莫学当年李翰林。"
    ]
  },
  {
    "id": "c16655dfd06611584da4d9d0df798f56",
    "title": "和抟霄韵代水陆疏文因其韵为诗十首",
    "authorName": "耶律楚材",
    "authorId": "c16655dfd0661158160c88652c89109d",
    "dynasty": "元",
    "content": [
      "浪迹西游岁月深，临风谁识湛然心。",
      "斯文将丧儒风歇，真智难明佛日沈。",
      "佳茗暂尝轰雪浪，正声聊作鼓雷音。",
      "年来逸兴十分切，准备求真入道林。"
    ]
  },
  {
    "id": "c16655dfd06611584da4d9d0631f8014",
    "title": "和抟霄韵代水陆疏文因其韵为诗十首",
    "authorName": "耶律楚材",
    "authorId": "c16655dfd0661158160c88652c89109d",
    "dynasty": "元",
    "content": [
      "渔矶旧隐荻花深，尘世宁忘昔日心。",
      "两岸清风单舸稳，满江明月一钩沈。",
      "饥来煮稻无兼味，醉后鸣榔笑五音。",
      "闲卧烟蓑春梦断，不知潮起没青林。"
    ]
  },
  {
    "id": "c16655dfd0661158b9c6397fbf4684b5",
    "title": "再用韵别非熊",
    "authorName": "耶律楚材",
    "authorId": "c16655dfd0661158160c88652c89109d",
    "dynasty": "元",
    "content": [
      "灵木垂芳桂两枝，非熊佳誉动西涯。",
      "倦听琴阮嫌狂客，饱看经书厌小诗。",
      "成德羡君垂竹帛，虚名嗟我类刀锥。",
      "会难别易堪惆怅，何日重来谁得知。"
    ]
  },
  {
    "id": "c16655dfd06611586ffa4a4c159981dd",
    "title": "谢马乳复用韵二首",
    "authorName": "耶律楚材",
    "authorId": "c16655dfd0661158160c88652c89109d",
    "dynasty": "元",
    "content": [
      "生涯箪食与囊浆，空忆朝回衣惹香。",
      "笔去馀才犹可赋，酒来多病不能觞。",
      "松窗雨细琴书润，槐馆风微枕簟凉。",
      "正与文君谋此渴，长沙美湩送予尝。"
    ]
  },
  {
    "id": "c16655dfd06611586ffa4a4cd1287d60",
    "title": "谢马乳复用韵二首",
    "authorName": "耶律楚材",
    "authorId": "c16655dfd0661158160c88652c89109d",
    "dynasty": "元",
    "content": [
      "肉食从容饮酪浆，差酸滑腻更甘香。",
      "革囊旋造逡巡酒，桦器频倾潋滟觞。",
      "顿解老饥能饱满，偏消烦渴变清凉。",
      "长沙严令君知否，只许诗人合得尝。"
    ]
  },
  {
    "id": "c16655dfd06611581bc842c52968158c",
    "title": "爱子金柱索诗",
    "authorName": "耶律楚材",
    "authorId": "c16655dfd0661158160c88652c89109d",
    "dynasty": "元",
    "content": [
      "文献阴功绝比伦，昆虫草木尽承恩。",
      "我为北阙十年客，汝是东丹九世孙。",
      "致主泽民宜务本，读书学道好穷源。",
      "他时辅翼英雄主，珥笔承明策万言。"
    ]
  },
  {
    "id": "c16655dfd0661158349d02131c3db582",
    "title": "再用韵寄抟霄二首",
    "authorName": "耶律楚材",
    "authorId": "c16655dfd0661158160c88652c89109d",
    "dynasty": "元",
    "content": [
      "玉立堂堂紫桂枝，云川中隐寓天涯。",
      "风神萧散能谈道，格调清新解作诗。",
      "鄙论我甘蒙酱瓿，雄材君已露囊锥。",
      "澄澄胸次人谁识，只有清风明月知。"
    ]
  },
  {
    "id": "c16655dfd0661158349d0213f58d0f45",
    "title": "再用韵寄抟霄二首",
    "authorName": "耶律楚材",
    "authorId": "c16655dfd0661158160c88652c89109d",
    "dynasty": "元",
    "content": [
      "斫倒松筠节外枝，谁言法界有边涯。",
      "筌蹄意尽闲周易，脂粉情忘束诂诗。",
      "去岁生涯犹说剑，今年活计更捐锥。",
      "威音那畔真消息，试问瞿昙也不知。"
    ]
  },
  {
    "id": "c16655dfd0661158e9e19ea778f28576",
    "title": "赠贾非熊抟霄一首",
    "authorName": "耶律楚材",
    "authorId": "c16655dfd0661158160c88652c89109d",
    "dynasty": "元",
    "content": [
      "二陆尊贤擅美声，月评难弟亦难兄。",
      "西庵挥麈谈三界，北观携琴论五行。",
      "休道酒仙无太白，须知诗伯有飞卿。",
      "奇人辐辏君门下，占断西州好士名。"
    ]
  },
  {
    "id": "c16655dfd06611580e39fd7ec7afc0d0",
    "title": "非熊兄弟饯予之燕再用振之韵",
    "authorName": "耶律楚材",
    "authorId": "c16655dfd0661158160c88652c89109d",
    "dynasty": "元",
    "content": [
      "艺逢知己敢相呈，几夜论文喜气生。",
      "笔阵我甘三舍退，诗坛君使四筵惊。",
      "公初倾盖冬将半，予拟乘轺岁欲更。",
      "特与幽人助行色，一声寒角隔烟鸣。"
    ]
  },
  {
    "id": "c16655dfd066115882191def2c2cefaa",
    "title": "和李振之二首",
    "authorName": "耶律楚材",
    "authorId": "c16655dfd0661158160c88652c89109d",
    "dynasty": "元",
    "content": [
      "半纸功名未可呈，无心何处不安生。",
      "十年沧海尘空起，百岁黄粱梦乍惊。",
      "旧径既荒松菊在，丹诚不变鬓髯更。",
      "年来渐有升平望，每恨栖鸡半夜鸣。"
    ]
  },
  {
    "id": "c16655dfd066115882191defdcfb1090",
    "title": "和李振之二首",
    "authorName": "耶律楚材",
    "authorId": "c16655dfd0661158160c88652c89109d",
    "dynasty": "元",
    "content": [
      "酷忆遥山寸碧呈，归耕何日乐馀生。",
      "蝇营得失都无念，狗苟荣枯总若惊。",
      "客梦觉来家万里，诗声吟罢月三更。",
      "溟鹏本有冲天志，直待三年再一鸣。"
    ]
  },
  {
    "id": "c16655dfd0661158627c7efcd1403962",
    "title": "还燕和美德明一首",
    "authorName": "耶律楚材",
    "authorId": "c16655dfd0661158160c88652c89109d",
    "dynasty": "元",
    "content": [
      "纷纷世态眩荣华，静里乾坤本不哗。",
      "琴阮生涯聊自适，诗书事业更何加。",
      "但期圣德泽天下，敢惜馀生寄海涯。",
      "可笑燕然旧游客，倚楼悲我客程赊。"
    ]
  },
  {
    "id": "c16655dfd0661158b7ebcb82cca7dfd8",
    "title": "和连国华三首",
    "authorName": "耶律楚材",
    "authorId": "c16655dfd0661158160c88652c89109d",
    "dynasty": "元",
    "content": [
      "岁月如流走兔乌，求真可惜费工夫。",
      "深源到底忘根柢，至道元来贵拙愚。",
      "真理不空宜具眼，太虚无面莫添须。",
      "直须稳坐长安好，切忌途中认画图。"
    ]
  },
  {
    "id": "c16655dfd0661158b7ebcb82430a558a",
    "title": "和连国华三首",
    "authorName": "耶律楚材",
    "authorId": "c16655dfd0661158160c88652c89109d",
    "dynasty": "元",
    "content": [
      "安得长绳系日乌，天涯老却旧耕夫。",
      "林泉放旷输君乐，沙漠淹留笑我愚。",
      "虎战每惊涉虎尾，龙飞不得采龙须。",
      "文章毕竟成何事，富贵元知不可图。"
    ]
  },
  {
    "id": "c16655dfd0661158b7ebcb8276e21669",
    "title": "和连国华三首",
    "authorName": "耶律楚材",
    "authorId": "c16655dfd0661158160c88652c89109d",
    "dynasty": "元",
    "content": [
      "月上南枝啼夜乌，悲歌弹铗叹征夫。",
      "愁边逐日看周易，梦里随风谒太愚。",
      "纵有征尘遮两眼，却无惭色上三须。",
      "真人已应千年运，伫待河清再出图。"
    ]
  },
  {
    "id": "c16655dfd066115881a94857bf63693b",
    "title": "又和橙子梅韵",
    "authorName": "耶律楚材",
    "authorId": "c16655dfd0661158160c88652c89109d",
    "dynasty": "元",
    "content": [
      "可笑人心自短长，谁知个事不囊藏。",
      "化成橙子舌耽味，幻作梅英鼻觉香。",
      "金卵似真随变灭，冰魂元假却芬芳。",
      "唯心识破同根旨，何必临风再举扬。"
    ]
  },
  {
    "id": "c16655dfd0661158dbaaa2f640b1cfb5",
    "title": "和竹林一禅师韵",
    "authorName": "耶律楚材",
    "authorId": "c16655dfd0661158160c88652c89109d",
    "dynasty": "元",
    "content": [
      "富贵无心羡五侯，随时俯仰浪西游。",
      "断无事业留千古，静看英雄横九州。",
      "白雁纵传遐域信，黄华却负故园秋。",
      "苍生未济归何益，一见吾山一度羞。"
    ]
  },
  {
    "id": "c16655dfd06611582b0133155b1214c9",
    "title": "西庵上人住夏禁足以诗戏之",
    "authorName": "耶律楚材",
    "authorId": "c16655dfd0661158160c88652c89109d",
    "dynasty": "元",
    "content": [
      "触处无非选佛堂，东风何处避春光。",
      "郡人无足充千界，大地绝尘塞四方。",
      "举步踢翻沧海月，转身踏破白云乡。",
      "快须击碎闲家具，说向西庵笑一场。"
    ]
  },
  {
    "id": "c16655dfd06611589a36a32cc2ef7b45",
    "title": "送韩浩然用马朝卿韵",
    "authorName": "耶律楚材",
    "authorId": "c16655dfd0661158160c88652c89109d",
    "dynasty": "元",
    "content": [
      "开怀樽俎笑谈倾，未暇论文君已行。",
      "富贵涂亨渠易致，诗篇韵险我难赓。",
      "已成倾盖金兰友，安用沾襟儿女情。",
      "准拟秋深迓归骑，一樽浊酒远相迎。"
    ]
  },
  {
    "id": "c16655dfd06611586f0c49e6cfda0ab0",
    "title": "戊子饯非熊仍以吕望磻溪图为赠",
    "authorName": "耶律楚材",
    "authorId": "c16655dfd0661158160c88652c89109d",
    "dynasty": "元",
    "content": [
      "昨夜白麻降日边，文章领袖远朝天。",
      "遥思御座分香赐，更想龙庭命席前。",
      "白面书生酬夙志，黑头边帅领新权。",
      "非熊应笑非熊老，八十犹然钓渭川。"
    ]
  },
  {
    "id": "c16655dfd06611584a0d1144032416c9",
    "title": "和宋子玉韵",
    "authorName": "耶律楚材",
    "authorId": "c16655dfd0661158160c88652c89109d",
    "dynasty": "元",
    "content": [
      "勇将谋臣满玉京，吾侪袖手待升平。",
      "荆榛至道常嗟我，柱石中原岂舍卿。",
      "日下有人叨肉食，云中高士振诗鸣。",
      "思君兴味如梅渴，海印那能知此情。"
    ]
  },
  {
    "id": "c16655dfd0661158a15c5ae933199f74",
    "title": "戊子喜雨用马朝卿韵二首",
    "authorName": "耶律楚材",
    "authorId": "c16655dfd0661158160c88652c89109d",
    "dynasty": "元",
    "content": [
      "酷暑炎炎正不禁，一声雷震酿轻阴。",
      "救回南亩十分旱，变作西郊三日霖。",
      "遍野桑畴青幄密，连天麦垄绿云深。",
      "王孙喜雨登楼宴，贳酒黄垆解带金。"
    ]
  },
  {
    "id": "c16655dfd0661158a15c5ae9c63059cd",
    "title": "戊子喜雨用马朝卿韵二首",
    "authorName": "耶律楚材",
    "authorId": "c16655dfd0661158160c88652c89109d",
    "dynasty": "元",
    "content": [
      "生死轮回苦莫禁，不如学道惜分阴。",
      "船乘没底聊相渡，云出无心强作霖。",
      "不死乡中灵草异，长生劫外紫云深。",
      "茅山道士真堪笑，虚费工夫炼五金。"
    ]
  },
  {
    "id": "c16655dfd066115802fcb78cc52909a5",
    "title": "和邦瑞韵送奉使之江表",
    "authorName": "耶律楚材",
    "authorId": "c16655dfd0661158160c88652c89109d",
    "dynasty": "元",
    "content": [
      "驲骑翩翩出玉京，金符一插照人明。",
      "莫忘北阙龙飞志，要识南陬舌情。",
      "布袖来朝无骑乘，锦衣归去不徒行。",
      "升仙桥畔增春色，郡守传呼接长卿。"
    ]
  },
  {
    "id": "c16655dfd066115825cb9d9902e32cb8",
    "title": "祝忘忧居士寿",
    "authorName": "耶律楚材",
    "authorId": "c16655dfd0661158160c88652c89109d",
    "dynasty": "元",
    "content": [
      "酷似燕山窦十郎，灵椿初老桂枝芳。",
      "两朝厚遇垂千稔，一日清明满四方。",
      "玉佩丁东照兰省，斑衣摇曳悦萱堂。",
      "他年参到平常处，便是长生不老乡。"
    ]
  },
  {
    "id": "c16655dfd06611589e80f74031d5d36a",
    "title": "和李邦瑞韵二首",
    "authorName": "耶律楚材",
    "authorId": "c16655dfd0661158160c88652c89109d",
    "dynasty": "元",
    "content": [
      "陇右奇才冠士林，万言良策起予深。",
      "泽民致主倾丹恳，邀利沽名匪素心。",
      "我伴簿书无好思，君陪风月有闲吟。",
      "他年共纳林泉下，茅屋松窗品正音。"
    ]
  },
  {
    "id": "c16655dfd06611589e80f740fb6b6f29",
    "title": "和李邦瑞韵二首",
    "authorName": "耶律楚材",
    "authorId": "c16655dfd0661158160c88652c89109d",
    "dynasty": "元",
    "content": [
      "谢君千里远相寻，倾盖交欢气义深。",
      "笔砚生涯无异志，金兰气味本同心。",
      "挥毫解赋登高句，缓轸能弹对竹琴。",
      "此去鳞鸿知有便，临风无吝寄芳音。"
    ]
  },
  {
    "id": "c16655dfd06611586a3116a857cf50b5",
    "title": "谢禅师□公寄闾山紫玉",
    "authorName": "耶律楚材",
    "authorId": "c16655dfd0661158160c88652c89109d",
    "dynasty": "元",
    "content": [
      "方外闲人天一隅，因风寄我紫云腴。",
      "起予妙理欺欢伯，涤我枯肠压酪奴。",
      "琥珀精神浑仿佛，葡萄滋味较锱铢。",
      "禅师远弃桃源路，日日寻山摘此无。"
    ]
  },
  {
    "id": "c16655dfd0661158f4a093a71baa947b",
    "title": "和王正之韵三首",
    "authorName": "耶律楚材",
    "authorId": "c16655dfd0661158160c88652c89109d",
    "dynasty": "元",
    "content": [
      "洪才硕德两相宜，雅操真堪据凤池。",
      "富贵未终随梦变，功名何在值时危。",
      "奇词解吐万言策，敏思能吟七步诗。",
      "但倩东风轻着力，摩天鹏翼若云垂。"
    ]
  },
  {
    "id": "c16655dfd0661158f4a093a756887448",
    "title": "和王正之韵三首",
    "authorName": "耶律楚材",
    "authorId": "c16655dfd0661158160c88652c89109d",
    "dynasty": "元",
    "content": [
      "自惭不解告嘉谟，十载韬藏僻一隅。",
      "巨海洪深容弃物，新朝宽厚用愚夫。",
      "亨时嘉会千年少，圣主雄材万代无。",
      "文物规模皆法古，伫看明诏起真儒。"
    ]
  },
  {
    "id": "c16655dfd0661158f4a093a7c8f781f5",
    "title": "和王正之韵三首",
    "authorName": "耶律楚材",
    "authorId": "c16655dfd0661158160c88652c89109d",
    "dynasty": "元",
    "content": [
      "皇天辅德本无亲，乐道奚忧甑满尘。",
      "道泰小人当屏斥，时屯君子自经纶。",
      "浮云富贵元千变，昨梦繁华得几春。",
      "遇不遇兮皆是命，吾侪休羡锦衣新。"
    ]
  },
  {
    "id": "c16655dfd0661158d2b7b7324d6dbba4",
    "title": "和郑寿之韵",
    "authorName": "耶律楚材",
    "authorId": "c16655dfd0661158160c88652c89109d",
    "dynasty": "元",
    "content": [
      "圣主龙飞日月新，微才忝预股肱臣。",
      "民财已阜钱如水，驲骑长闲塞不尘。",
      "威镇西陲输定远，宴开东阁慕平津。",
      "何如收拾琴书去，林下衣冠作舜民。"
    ]
  },
  {
    "id": "c16655dfd06611584e647f0e834b5f20",
    "title": "蜡梅二首",
    "authorName": "耶律楚材",
    "authorId": "c16655dfd0661158160c88652c89109d",
    "dynasty": "元",
    "content": [
      "越岭仙姿迥异常，洞庭春染六铢裳。",
      "枝横碧玉天然瘦，蕾破黄金分外香。",
      "反笑素英浑淡抹，却嫌红艳太浓妆。",
      "临风浥此蔷薇露，醉墨淋漓寄渺茫。"
    ]
  },
  {
    "id": "c16655dfd06611584e647f0e86346ed1",
    "title": "蜡梅二首",
    "authorName": "耶律楚材",
    "authorId": "c16655dfd0661158160c88652c89109d",
    "dynasty": "元",
    "content": [
      "冰姿梦里慕姚黄，滴蜡凝酥别样妆。",
      "生妒白红太浓淡，懒施朱粉自芬芳。",
      "寒英深染蔷薇露，冷艳微熏笃耨香。",
      "受用清绝恣吟绕，惜花一念未全忘。"
    ]
  },
  {
    "id": "c16655dfd0661158a17547f62fbd6af8",
    "title": "寄沙井刘子春",
    "authorName": "耶律楚材",
    "authorId": "c16655dfd0661158160c88652c89109d",
    "dynasty": "元",
    "content": [
      "寄语沙城老故人，别来嬴得鬓边尘。",
      "马蹄踏破关中月，新句吟空河表春。",
      "名利相萦余有歉，琴书自乐子非贫。",
      "何时策杖君家去，再试渊明漉酒巾。"
    ]
  },
  {
    "id": "c16655dfd0661158db042ba2910c8034",
    "title": "和琴士苗兰韵",
    "authorName": "耶律楚材",
    "authorId": "c16655dfd0661158160c88652c89109d",
    "dynasty": "元",
    "content": [
      "徒步南来爱陆机，公馀邂逅似相期。",
      "高山韵吼千岩木，流水声号半夜陂。",
      "圣德宛如歌治化，南风犹似抚疮痍。",
      "曲终声散无人会，撩我高吟一首诗。"
    ]
  },
  {
    "id": "c16655dfd06611587e80573eba313e8e",
    "title": "己丑过鸡鸣山",
    "authorName": "耶律楚材",
    "authorId": "c16655dfd0661158160c88652c89109d",
    "dynasty": "元",
    "content": [
      "三年四度过鸡鸣，我仆徘徊马倦登。",
      "寂寞柴门空有舍，萧条山寺静无僧。",
      "残花溅泪千程别，啼鸟伤心百感生。",
      "今古兴亡都莫问，穹庐高卧醉腾腾。"
    ]
  },
  {
    "id": "c16655dfd06611583f37856820a834c7",
    "title": "和人韵二首",
    "authorName": "耶律楚材",
    "authorId": "c16655dfd0661158160c88652c89109d",
    "dynasty": "元",
    "content": [
      "西域诸蕃古未知，来生远过禹封畿。",
      "名山准拟金泥检，古塞无劳羽檄飞。",
      "世乐讵能敌静乐，蓑衣到底胜朝衣。",
      "年来痛忆闾山景，月照茅亭水一围。"
    ]
  },
  {
    "id": "c16655dfd06611583f378568e650abe6",
    "title": "和人韵二首",
    "authorName": "耶律楚材",
    "authorId": "c16655dfd0661158160c88652c89109d",
    "dynasty": "元",
    "content": [
      "干戈未敛我伤神，自恨虚名误此身。",
      "否德讵能师百辟，微才安可步三辰。",
      "箕裘谩叹青毡旧，勋业空惊白发新。",
      "安得夔龙立廊庙，扶持尧舜济斯民。"
    ]
  },
  {
    "id": "c16655dfd0661158bd71a5d4d0eacd41",
    "title": "寄天山周敬之",
    "authorName": "耶律楚材",
    "authorId": "c16655dfd0661158160c88652c89109d",
    "dynasty": "元",
    "content": [
      "当年倾盖识君初，烂饮天山驻使车。",
      "秋去安仁空有赋，雁来公瑾又无书。",
      "林峦红叶知人老，篱落黄花亦我疏。",
      "为向天涯道岑寂，强吟新句附双鱼。"
    ]
  },
  {
    "id": "c16655dfd0661158c67ec0458c35a426",
    "title": "和武川严亚之见寄五首",
    "authorName": "耶律楚材",
    "authorId": "c16655dfd0661158160c88652c89109d",
    "dynasty": "元",
    "content": [
      "当年西域未知名，四海无人识晋卿。",
      "扈从銮舆三万里，谟谋凤阙九重城。",
      "衣冠异域真余志，礼乐中原乃我荣。",
      "何日功成归旧隐，五湖烟浪乐馀生。"
    ]
  },
  {
    "id": "c16655dfd0661158c67ec0457604bdfa",
    "title": "和武川严亚之见寄五首",
    "authorName": "耶律楚材",
    "authorId": "c16655dfd0661158160c88652c89109d",
    "dynasty": "元",
    "content": [
      "亚之平水久驰名，壮岁题桥慕长卿。",
      "厌世德风如偃草，惊人诗价比连城。",
      "功名未立不为慊，仁义能行亦足荣。",
      "此理幽微人不识，莫言儒道拙谋生。"
    ]
  },
  {
    "id": "c16655dfd0661158c67ec045c92bde50",
    "title": "和武川严亚之见寄五首",
    "authorName": "耶律楚材",
    "authorId": "c16655dfd0661158160c88652c89109d",
    "dynasty": "元",
    "content": [
      "今年又得亚之诗，每叹风云会遇迟。",
      "拙运且淹童子役，雄才宜作帝王师。",
      "羡君笔下挥千字，知子胸中蕴六奇。",
      "静对西风和新句，凄然南望动深思。"
    ]
  },
  {
    "id": "c16655dfd0661158c67ec045fa31adb7",
    "title": "和武川严亚之见寄五首",
    "authorName": "耶律楚材",
    "authorId": "c16655dfd0661158160c88652c89109d",
    "dynasty": "元",
    "content": [
      "误忝纶恩斗印悬，乏才羞到玉墀前。",
      "劾奸封事梦犹诤，许国忠诚老益坚。",
      "仁政发从天北畔，捷音来自海西边。",
      "从今率土沾王化，礼乐车书共一天。"
    ]
  },
  {
    "id": "c16655dfd0661158c67ec04591337800",
    "title": "和武川严亚之见寄五首",
    "authorName": "耶律楚材",
    "authorId": "c16655dfd0661158160c88652c89109d",
    "dynasty": "元",
    "content": [
      "寥落龙沙寄此生，情钟我辈岂无情。",
      "参商管鲍贤朋友，南北机云好弟兄。",
      "莲叶飘香思晚浦，梅花飞雪梦春城。",
      "故园日夜归心切，未济斯民不敢行。"
    ]
  },
  {
    "id": "c16655dfd06611582f9e7d146a778fd0",
    "title": "邦瑞乞访亲因用其韵",
    "authorName": "耶律楚材",
    "authorId": "c16655dfd0661158160c88652c89109d",
    "dynasty": "元",
    "content": [
      "干戈扰扰战交侵，一纸安书值万金。",
      "凡子生还愁未解，萱堂仙去恨尤深。",
      "涕零倚木西风怨，肠断闻铃夜雨淋。",
      "养老送终真有憾，号天如割望云心。"
    ]
  },
  {
    "id": "c16655dfd0661158d7416c21816b8cf1",
    "title": "和李邦瑞韵",
    "authorName": "耶律楚材",
    "authorId": "c16655dfd0661158160c88652c89109d",
    "dynasty": "元",
    "content": [
      "赵老名言本两忘，庭前空有柏苍苍。",
      "西江吸尽慵开口，北载添来亦括囊。",
      "明月清风何所碍，落花流水不相妨。",
      "须知居士元无病，底用千年旧药方。"
    ]
  },
  {
    "id": "c16655dfd06611582964ad1b8d2353a5",
    "title": "过清源赠法云禅师",
    "authorName": "耶律楚材",
    "authorId": "c16655dfd0661158160c88652c89109d",
    "dynasty": "元",
    "content": [
      "汾水禅师个里人，杖藜寻我过清源。",
      "半盂红果情何厚，一盏青灯话细论。",
      "山水景中君适意，兵戈堆里我消魂。",
      "他年相约云深处，松竹萧萧静掩门。"
    ]
  },
  {
    "id": "c16655dfd0661158f9ab7c40cc38be14",
    "title": "赠五台长老",
    "authorName": "耶律楚材",
    "authorId": "c16655dfd0661158160c88652c89109d",
    "dynasty": "元",
    "content": [
      "高冈登陟马玄黄，落日西风过晋阳。",
      "道士忻迎捧林果，儒冠远迓挈壶浆。",
      "五台强壮头如雪，开化轻安鬓未霜。",
      "谁会二师深密意，赵州元不下禅床。"
    ]
  },
  {
    "id": "c16655dfd0661158e4ab4632c98272a5",
    "title": "庚辰西域清明",
    "authorName": "耶律楚材",
    "authorId": "c16655dfd0661158160c88652c89109d",
    "dynasty": "元",
    "content": [
      "清明时节过边城，远客临风几许情。",
      "野鸟间关难解语，山花烂漫不知名。",
      "葡萄酒熟愁肠乱，玛瑙杯寒醉眼明。",
      "遥想故园今好在，梨花深院鹧鸪声。"
    ]
  },
  {
    "id": "c16655dfd06611589871ee79136540fb",
    "title": "用盐政姚德宽韵",
    "authorName": "耶律楚材",
    "authorId": "c16655dfd0661158160c88652c89109d",
    "dynasty": "元",
    "content": [
      "乃祖开元柱石臣，云孙仿佛玉麒麟。",
      "从来德炙舆人口，此日恩沾圣世春。",
      "欲草荐书学北海，未开东阁愧平津。",
      "而今且试调羹手，伫看沙堤继旧尘。"
    ]
  },
  {
    "id": "c16655dfd0661158be59f236c3f7fe83",
    "title": "赠蒲察元帅七首",
    "authorName": "耶律楚材",
    "authorId": "c16655dfd0661158160c88652c89109d",
    "dynasty": "元",
    "content": [
      "闲骑白马思无穷，来访西城绿发翁。",
      "元老规模妙天下，锦城风景压河中。",
      "花开杷榄芙渠淡，酒泛葡萄琥珀浓。",
      "痛饮且图容易醉，欲凭春梦到卢龙。"
    ]
  },
  {
    "id": "c16655dfd0661158be59f2360cf6e2ed",
    "title": "赠蒲察元帅七首",
    "authorName": "耶律楚材",
    "authorId": "c16655dfd0661158160c88652c89109d",
    "dynasty": "元",
    "content": [
      "积年飘泊困边尘，闲过西隅谒故人。",
      "忙唤贤姬寻器皿，便呼辽客奏筝𥱧。",
      "葡萄架底葡萄酒，杷榄花前杷榄仁。",
      "酒酽花繁正如许，莫教辜负锦城春。"
    ]
  },
  {
    "id": "c16655dfd0661158be59f2364f0dc1ba",
    "title": "赠蒲察元帅七首",
    "authorName": "耶律楚材",
    "authorId": "c16655dfd0661158160c88652c89109d",
    "dynasty": "元",
    "content": [
      "主人知我怯金觞，特为先生一改堂。",
      "细切黄橙调蜜煎，重罗白饼糁糖霜。",
      "几盘绿橘分金缕，一碗清茶点玉香。",
      "明日辞君向东去，这些风味几时忘。"
    ]
  },
  {
    "id": "c16655dfd0661158be59f2367a63c007",
    "title": "赠蒲察元帅七首",
    "authorName": "耶律楚材",
    "authorId": "c16655dfd0661158160c88652c89109d",
    "dynasty": "元",
    "content": [
      "使君排饭宴南溪，不枉从君鸟鼠西。",
      "春薤旋浇浓鹿尾，腊糟微浸软驼蹄。",
      "丝丝鱼脍明如玉，屑屑鸡生烂似泥。",
      "白面书生知此味，从今更不嗜黄齑。"
    ]
  },
  {
    "id": "c16655dfd0661158be59f236d50233bb",
    "title": "赠蒲察元帅七首",
    "authorName": "耶律楚材",
    "authorId": "c16655dfd0661158160c88652c89109d",
    "dynasty": "元",
    "content": [
      "筵前且尽主人心，明烛厌厌饮夜深。",
      "素袖佳人学汉舞，碧髯官妓拨胡琴。",
      "轻分茶浪飞香雪，旋擘橙杯破软金。",
      "五夜欢心犹未已，从教斜月下疏林。"
    ]
  },
  {
    "id": "c16655dfd0661158be59f236341d0007",
    "title": "赠蒲察元帅七首",
    "authorName": "耶律楚材",
    "authorId": "c16655dfd0661158160c88652c89109d",
    "dynasty": "元",
    "content": [
      "主人开宴醉华胥，一派丝篁沸九衢。",
      "黯紫葡萄垂马乳，轻黄杷榄灿牛酥。",
      "金波泛蚁斟欢伯，雪浪浮花点酪奴。",
      "忙里偷闲谁若此，西行万里亦良图。"
    ]
  },
  {
    "id": "c16655dfd0661158be59f2363c3fd6c4",
    "title": "赠蒲察元帅七首",
    "authorName": "耶律楚材",
    "authorId": "c16655dfd0661158160c88652c89109d",
    "dynasty": "元",
    "content": [
      "闲乘羸马过蒲华，又到西阳太守家。",
      "玛瑙瓶中簪乱锦，琉璃钟里泛流霞。",
      "品尝春色批金橘，受用秋香割木瓜。",
      "此日幽欢非易得，何妨终老住流沙。"
    ]
  },
  {
    "id": "c16655dfd066115848a377736139e0d6",
    "title": "和薛正之见寄",
    "authorName": "耶律楚材",
    "authorId": "c16655dfd0661158160c88652c89109d",
    "dynasty": "元",
    "content": [
      "贤臣圣主正时遭，建策龙庭莫惮劳。",
      "大壑波深翻巨鲤，高空风顺遇鸿毛。",
      "一番制度新才术，百代文章旧雅骚。",
      "勉力自强宜不息，功名何啻泰山高。"
    ]
  },
  {
    "id": "c16655dfd0661158db476c283e3cf5c2",
    "title": "乞扇",
    "authorName": "耶律楚材",
    "authorId": "c16655dfd0661158160c88652c89109d",
    "dynasty": "元",
    "content": [
      "屈眴圆裁白玉盘，幽人自剪素琅玕。",
      "全胜织女绞绡帕，高出湘妃玳瑁斑。",
      "座上清风香细细，怀中明月净团团。",
      "愿祈数柄分居士，颠倒阴阳九夏寒。"
    ]
  },
  {
    "id": "c16655dfd06611589ca582802b82c349",
    "title": "用昭禅师韵二首其一",
    "authorName": "耶律楚材",
    "authorId": "c16655dfd0661158160c88652c89109d",
    "dynasty": "元",
    "content": [
      "银钩全似赵周臣，诗比黄华格调新。",
      "道眼点开言外句，禅心说破劫前春。",
      "山中跛挈无为客，林下逍遥自在人。",
      "不犯清波垂钓处，卧龙随手出龙津。"
    ]
  },
  {
    "id": "c16655dfd06611585f7d6c61d453cc92",
    "title": "壬午西域河中游春十首",
    "authorName": "耶律楚材",
    "authorId": "c16655dfd0661158160c88652c89109d",
    "dynasty": "元",
    "content": [
      "幽人呼我出东城，信马寻芳莫问程。",
      "春色未如华藏富，湖光不似道心明。",
      "土床设馔谈玄旨，石鼎烹茶唱道情。",
      "世路崎岖太尖险，随高逐下坦然平。"
    ]
  },
  {
    "id": "c16655dfd06611585f7d6c616466733b",
    "title": "壬午西域河中游春十首",
    "authorName": "耶律楚材",
    "authorId": "c16655dfd0661158160c88652c89109d",
    "dynasty": "元",
    "content": [
      "三年春色过边城，萍迹东归未有程。",
      "细细和风红杏落，涓涓流水碧湖明。",
      "花林啜茗添幽兴，绿亩观耕称野情。",
      "何日要荒同入贡，普天钟鼓乐清平。"
    ]
  },
  {
    "id": "c16655dfd06611585f7d6c616cdf773a",
    "title": "壬午西域河中游春十首",
    "authorName": "耶律楚材",
    "authorId": "c16655dfd0661158160c88652c89109d",
    "dynasty": "元",
    "content": [
      "春雁楼边三两声，东天回首望归程。",
      "山青水碧伤心切，李白桃红照眼明。",
      "几树绿杨摇客恨，一川芳草惹羁情。",
      "天兵几日归东阙，万国欢声贺太平。"
    ]
  },
  {
    "id": "c16655dfd06611585f7d6c615c38be29",
    "title": "壬午西域河中游春十首",
    "authorName": "耶律楚材",
    "authorId": "c16655dfd0661158160c88652c89109d",
    "dynasty": "元",
    "content": [
      "河中二月好踏青，且莫临风叹客程。",
      "溪畔数枝红杏浅，墙头半点小桃明。",
      "谁知西域逢佳景，始信东君不世情。",
      "圆沼方池三百所，澄澄春水一时平。"
    ]
  },
  {
    "id": "c16655dfd06611585f7d6c611f48f647",
    "title": "壬午西域河中游春十首",
    "authorName": "耶律楚材",
    "authorId": "c16655dfd0661158160c88652c89109d",
    "dynasty": "元",
    "content": [
      "二月河中草木青，芳菲次第有期程。",
      "花藏径畔春泉碧，云散林梢晚照明。",
      "含笑山桃还似识，相亲水鸟自忘情。",
      "遐方且喜丰年兆，万顷青青麦浪平。"
    ]
  },
  {
    "id": "c16655dfd06611585f7d6c6158e7f90d",
    "title": "壬午西域河中游春十首",
    "authorName": "耶律楚材",
    "authorId": "c16655dfd0661158160c88652c89109d",
    "dynasty": "元",
    "content": [
      "异域春郊草又青，故园东望远千程。",
      "临池嫩柳千丝碧，倚槛妖桃几点明。",
      "丹杏笑风真有意，白云送雨太无情。",
      "归来不识河中道，春水潺潺满路平。"
    ]
  },
  {
    "id": "c16655dfd06611585f7d6c61dc0fa411",
    "title": "壬午西域河中游春十首",
    "authorName": "耶律楚材",
    "authorId": "c16655dfd0661158160c88652c89109d",
    "dynasty": "元",
    "content": [
      "四海从来皆弟兄，西行谁复叹行程。",
      "既蒙倾盖心相许，得遇知音眼便明。",
      "金玉满堂违素志，云霞千顷适高情。",
      "庙堂自有夔龙在，安用微生措治平。"
    ]
  },
  {
    "id": "c16655dfd06611585f7d6c61f35f1adc",
    "title": "壬午西域河中游春十首",
    "authorName": "耶律楚材",
    "authorId": "c16655dfd0661158160c88652c89109d",
    "dynasty": "元",
    "content": [
      "寓迹尘埃且乐生，垂天六翮敛鹏程。",
      "无缘未得风云会，有幸能瞻日月明。",
      "出处随时全道用，穷通逐势叹人情。",
      "凭谁为发丰城剑，一扫妖氛四海平。"
    ]
  },
  {
    "id": "c16655dfd06611585f7d6c61a6947a5a",
    "title": "壬午西域河中游春十首",
    "authorName": "耶律楚材",
    "authorId": "c16655dfd0661158160c88652c89109d",
    "dynasty": "元",
    "content": [
      "不如归去乐馀龄，百岁光阴有几程。",
      "文史三冬输曼倩，田园二顷忆渊明。",
      "宾朋冷落绝交分，亲戚团栾说话情。",
      "植杖耘耔聊自适，笑观南亩绿云平。"
    ]
  },
  {
    "id": "c16655dfd06611585f7d6c610b513b15",
    "title": "壬午西域河中游春十首",
    "authorName": "耶律楚材",
    "authorId": "c16655dfd0661158160c88652c89109d",
    "dynasty": "元",
    "content": [
      "衰翁老矣倦功名，繁简行军笑李程。",
      "牛粪火熟石炕暖，蛾连纸破瓦窗明。",
      "水中漉月消三毒，火里生莲屏六情。",
      "野老不知天子力，讴歌鼓腹庆升平。"
    ]
  },
  {
    "id": "c16655dfd066115816e92b53ce884d1c",
    "title": "游河中西园和王君玉韵四首",
    "authorName": "耶律楚材",
    "authorId": "c16655dfd0661158160c88652c89109d",
    "dynasty": "元",
    "content": [
      "万里东皇不失期，园林春老我来迟。",
      "漫天柳絮将飞日，遍地梨花半谢时。",
      "异域风光特秀丽，幽人佳句自清奇。",
      "临风畅饮题玄语，方信无为无不为。"
    ]
  },
  {
    "id": "c16655dfd066115816e92b534a4c83ae",
    "title": "游河中西园和王君玉韵四首",
    "authorName": "耶律楚材",
    "authorId": "c16655dfd0661158160c88652c89109d",
    "dynasty": "元",
    "content": [
      "清明出郭赴幽期，千里江山丽日迟。",
      "花叶不飞风定后，香尘微敛雨馀时。",
      "雕镌冰玉诗尤健，挥扫龙蛇字愈奇。",
      "好字好诗独我得，不来赓和拟胡为。"
    ]
  },
  {
    "id": "c16655dfd066115816e92b53b681324e",
    "title": "游河中西园和王君玉韵四首",
    "authorName": "耶律楚材",
    "authorId": "c16655dfd0661158160c88652c89109d",
    "dynasty": "元",
    "content": [
      "异域逢君本不期，湛然深恨识君迟。",
      "清诗厌世光千古，逸笔惊人自一时。",
      "字老本来遵雅淡，吟成元不尚新奇。",
      "出伦诗笔服君妙，笑我区区亦强为。"
    ]
  },
  {
    "id": "c16655dfd066115816e92b53b315fba1",
    "title": "游河中西园和王君玉韵四首",
    "authorName": "耶律楚材",
    "authorId": "c16655dfd0661158160c88652c89109d",
    "dynasty": "元",
    "content": [
      "风云佳遇未能期，自是鱼龙上钓迟。",
      "岩穴潜藏难遁世，尘嚣俯仰且随时。",
      "百年富贵真堪叹，半纸功名未足奇。",
      "伴我琴书聊自适，生涯此外更何为。"
    ]
  },
  {
    "id": "c16655dfd06611584d45edfbcbe322eb",
    "title": "河中游西园四首",
    "authorName": "耶律楚材",
    "authorId": "c16655dfd0661158160c88652c89109d",
    "dynasty": "元",
    "content": [
      "河中春晚我邀宾，诗满云笺酒满巡。",
      "对景怕看红日暮，临池羞照白头新。",
      "柳添翠色侵凌草，花落馀香著莫人。",
      "且著新诗与芳酒，西园佳处送残春。"
    ]
  },
  {
    "id": "c16655dfd06611584d45edfb73ab55d2",
    "title": "河中游西园四首",
    "authorName": "耶律楚材",
    "authorId": "c16655dfd0661158160c88652c89109d",
    "dynasty": "元",
    "content": [
      "河中风物出乎伦，闲命金兰玉斝巡。",
      "半笑梨花琼脸嫩，轻颦杨柳翠眉新。",
      "衔泥紫燕先迎客，偷蕊黄蜂远趁人。",
      "日日西园寻胜概，莫教辜负客城春。"
    ]
  },
  {
    "id": "c16655dfd06611584d45edfb51b46114",
    "title": "河中游西园四首",
    "authorName": "耶律楚材",
    "authorId": "c16655dfd0661158160c88652c89109d",
    "dynasty": "元",
    "content": [
      "几年萍梗困边城，闲步西园试一巡。",
      "圆沼印空明镜莹，芳莎藉地翠茵新。",
      "幽禽有意如留客，野卉多情解笑人。",
      "屈指知音今有几，与谁同享瓮头春。"
    ]
  },
  {
    "id": "c16655dfd06611584d45edfb9f166507",
    "title": "河中游西园四首",
    "authorName": "耶律楚材",
    "authorId": "c16655dfd0661158160c88652c89109d",
    "dynasty": "元",
    "content": [
      "金鼓銮舆出陇秦，驱驰八骏又西巡。",
      "千年际会风云异，一代规模宇宙新。",
      "西域兵来擒伪主，东山诏下起幽人。",
      "股肱元首明良世，高拱垂衣寿万春。"
    ]
  },
  {
    "id": "c16655dfd066115835d94e4f43f30cbc",
    "title": "河中春游有感五首",
    "authorName": "耶律楚材",
    "authorId": "c16655dfd0661158160c88652c89109d",
    "dynasty": "元",
    "content": [
      "西胡搆室未全终，又见颓垣绕故墉。",
      "绿苑连延花万树，碧堤回曲水千重。",
      "不图舌鼓谈非马，甘分躬耕学卧龙。",
      "粝食粗衣聊自足，登高舒啸乐吾慵。"
    ]
  },
  {
    "id": "c16655dfd066115835d94e4f15a10636",
    "title": "河中春游有感五首",
    "authorName": "耶律楚材",
    "authorId": "c16655dfd0661158160c88652c89109d",
    "dynasty": "元",
    "content": [
      "异域河中春欲终，园林深密锁颓墉。",
      "东山雨过空青叠，西苑花残乱翠重。",
      "杷榄碧枝初着子，葡萄绿架已缠龙。",
      "等闲春晚芳菲歇，叶底翩翩困蝶慵。"
    ]
  },
  {
    "id": "c16655dfd066115835d94e4f6ef9dc1f",
    "title": "河中春游有感五首",
    "authorName": "耶律楚材",
    "authorId": "c16655dfd0661158160c88652c89109d",
    "dynasty": "元",
    "content": [
      "坎止流行以待终，幽人射隼上高墉。",
      "穷通世路元多事，艰险机关有几重。",
      "百尺苍枝藏病鹤，三冬蛰窟闭潜龙。",
      "琴书便结忘言友，治圃耘蔬自养慵。"
    ]
  },
  {
    "id": "c16655dfd066115835d94e4f25ece5a6",
    "title": "河中春游有感五首",
    "authorName": "耶律楚材",
    "authorId": "c16655dfd0661158160c88652c89109d",
    "dynasty": "元",
    "content": [
      "西域渠魁运已终，天兵所指破金墉。",
      "崇朝驲骑驰千里，一夜捷书奏九重。",
      "鞭策不须施犬马，庙堂良算足夔龙。",
      "北窗高卧薰风里，尽任他人笑我慵。"
    ]
  },
  {
    "id": "c16655dfd066115835d94e4f64de7e6e",
    "title": "河中春游有感五首",
    "authorName": "耶律楚材",
    "authorId": "c16655dfd0661158160c88652c89109d",
    "dynasty": "元",
    "content": [
      "重玄叩击数年终，大道难窥万仞墉。",
      "旧信不来青鸟远，故山犹忆白云重。",
      "自知勋业输雏凤，且学心神似老龙。",
      "忙里偷闲谁似我，兵戈横荡得疏慵。"
    ]
  },
  {
    "id": "c16655dfd0661158778a557d87a4cdd3",
    "title": "过闾居河四首",
    "authorName": "耶律楚材",
    "authorId": "c16655dfd0661158160c88652c89109d",
    "dynasty": "元",
    "content": [
      "河冰春尽水无声，靠岸钩鱼羡击冰。",
      "乍远南州如梦蝶，暂游北海若飞鹏。",
      "隋堤柳絮风何处，越岭梅花信莫凭。",
      "试暂停鞭望西北，迎风羸马不堪乘。"
    ]
  },
  {
    "id": "c16655dfd0661158778a557d0d7f02a6",
    "title": "过闾居河四首",
    "authorName": "耶律楚材",
    "authorId": "c16655dfd0661158160c88652c89109d",
    "dynasty": "元",
    "content": [
      "北方寒凛古来称，亲见阴山冻鼠冰。",
      "战斗檐楹翻铁马，穷通棋势变金鹏。",
      "五车经史都无用，一鹗书章谁可凭。",
      "安得冲天畅予志，云舆六驭信风乘。"
    ]
  },
  {
    "id": "c16655dfd0661158778a557d1fce7b32",
    "title": "过闾居河四首",
    "authorName": "耶律楚材",
    "authorId": "c16655dfd0661158160c88652c89109d",
    "dynasty": "元",
    "content": [
      "一圣龙飞德足称，其亡凛凛涉春冰。",
      "千山风烈来从虎，万里云垂看举鹏。",
      "尧舜徽猷无阙失，良平妙算足依凭。",
      "华夷混一非多日，浮海长桴未可乘。"
    ]
  },
  {
    "id": "c16655dfd0661158778a557dbacfe4e8",
    "title": "过闾居河四首",
    "authorName": "耶律楚材",
    "authorId": "c16655dfd0661158160c88652c89109d",
    "dynasty": "元",
    "content": [
      "自愧声名无可称，贤愚混世炭和冰。",
      "窃盐仓鼠初成蝠，喷浪溟鲲未化鹏。",
      "卖剑学耕食粗遣，买山归老价难凭。",
      "秋江月满西风软，何日扁舟独自乘。"
    ]
  },
  {
    "id": "c16655dfd0661158fab6dfda7a1365bf",
    "title": "过沁园",
    "authorName": "耶律楚材",
    "authorId": "c16655dfd0661158160c88652c89109d",
    "dynasty": "元",
    "content": [
      "昔年曾赏沁园春，今日重来迹已陈。",
      "水外无心修竹古，雪中含恨瘦梅新。",
      "垣颓月榭经兵火，草没诗碑覆劫尘。",
      "羞对覃怀昔时月，多情依旧照行人。"
    ]
  },
  {
    "id": "c16655dfd066115828e528bb662f421b",
    "title": "感事四首",
    "authorName": "耶律楚材",
    "authorId": "c16655dfd0661158160c88652c89109d",
    "dynasty": "元",
    "content": [
      "富贵荣华若聚沤，浮生浑似水东流。",
      "仁人短命嗟颜氏，君子怀疾叹伯牛。",
      "未得鸣珂游帝阙，何能骑鹤上扬州。",
      "几时摆脱闲缰锁，笑傲烟霞永自由。"
    ]
  },
  {
    "id": "c16655dfd066115828e528bbc226c8d3",
    "title": "感事四首",
    "authorName": "耶律楚材",
    "authorId": "c16655dfd0661158160c88652c89109d",
    "dynasty": "元",
    "content": [
      "当年元拟得封侯，一误儒冠入士流。",
      "赫赫凤鸾捐腐鼠，区区蛮触战蜗牛。",
      "未能离欲超三界，必用麾旄混九州。",
      "致主泽民元素志，陈书自荐我无由。"
    ]
  },
  {
    "id": "c16655dfd066115828e528bbf5a3a1d3",
    "title": "感事四首",
    "authorName": "耶律楚材",
    "authorId": "c16655dfd0661158160c88652c89109d",
    "dynasty": "元",
    "content": [
      "得不欣欣失不忧，依然不改旧风流。",
      "深藏凤璧无投鼠，好蓄龙泉候买牛。",
      "山寺幽居思少室，梅花归梦绕扬州。",
      "萱堂温凊十年阙，负米供亲愧仲由。"
    ]
  },
  {
    "id": "c16655dfd066115828e528bbbe1506b3",
    "title": "感事四首",
    "authorName": "耶律楚材",
    "authorId": "c16655dfd0661158160c88652c89109d",
    "dynasty": "元",
    "content": [
      "人不知予我不尤，濯缨何必拣清流。",
      "良材未试聊耽酒，利器深藏俟割牛。",
      "旧政欲传新令尹，新朝不识旧荆州。",
      "眉山云迈归商路，痛恪新诗寄子由。"
    ]
  },
  {
    "id": "c16655dfd0661158eebd990e16e22858",
    "title": "用刘正叔韵",
    "authorName": "耶律楚材",
    "authorId": "c16655dfd0661158160c88652c89109d",
    "dynasty": "元",
    "content": [
      "参叩松轩积有年，光尘融泄一愚贤。",
      "视民每羡如刍狗，治国常思烹小鲜。",
      "只道牛边休执杖，谁知琴上亦忘弦。",
      "湛然稍异香山老，不学空门不学仙。"
    ]
  },
  {
    "id": "c16655dfd06611587cbb240a0a07e8e7",
    "title": "壬午元日二首其二",
    "authorName": "耶律楚材",
    "authorId": "c16655dfd0661158160c88652c89109d",
    "dynasty": "元",
    "content": [
      "万里西征出玉关，诗无佳思酒瓶乾。",
      "萧条异域年初换，坎轲穷途腊已残。",
      "身过碧云游极乐，手遮东日望长安。",
      "年光迅速如流水，不管诗人两鬓斑。"
    ]
  },
  {
    "id": "c16655dfd06611583f0c402d7e0593da",
    "title": "西域家人辈酿酒戏书屋壁",
    "authorName": "耶律楚材",
    "authorId": "c16655dfd0661158160c88652c89109d",
    "dynasty": "元",
    "content": [
      "西来万里尚骑驴，旋借葡萄酿绿醑。",
      "司马卷衣亲涤器，文君挽袖自当炉。",
      "元知沽酒业缘重，何奈调羹手段无。",
      "古昔英雄初未遇，生涯或亦隐屠沽。"
    ]
  },
  {
    "id": "c16655dfd0661158827e18919ae94a41",
    "title": "西域从王君玉乞茶因其韵七首",
    "authorName": "耶律楚材",
    "authorId": "c16655dfd0661158160c88652c89109d",
    "dynasty": "元",
    "content": [
      "积年不啜建溪茶，心窍黄尘塞五车。",
      "碧玉瓯中思雪浪，黄金碾畔忆雷芽。",
      "卢仝七碗诗难得，谂老三瓯梦亦赊。",
      "敢乞君侯分数饼，暂教清兴绕烟霞。"
    ]
  },
  {
    "id": "c16655dfd0661158827e18918d7a294c",
    "title": "西域从王君玉乞茶因其韵七首",
    "authorName": "耶律楚材",
    "authorId": "c16655dfd0661158160c88652c89109d",
    "dynasty": "元",
    "content": [
      "厚意江洪绝品茶，先生分出蒲轮车。",
      "雪花滟滟浮金蕊，玉屑纷纷碎白芽。",
      "破梦一杯非易得，搜肠三碗不能赊。",
      "琼瓯啜罢酬平昔，饱看西山插翠霞。"
    ]
  },
  {
    "id": "c16655dfd0661158827e1891c62602b0",
    "title": "西域从王君玉乞茶因其韵七首",
    "authorName": "耶律楚材",
    "authorId": "c16655dfd0661158160c88652c89109d",
    "dynasty": "元",
    "content": [
      "高人惠我岭南茶，烂赏飞花雪没车。",
      "玉屑三瓯烹嫩蕊，青旗一叶碾新芽。",
      "顿令衰叟诗魂爽，便觉红尘客梦赊。",
      "两腋清风生坐榻，幽欢远胜泛流霞。"
    ]
  },
  {
    "id": "c16655dfd0661158827e189116396e63",
    "title": "西域从王君玉乞茶因其韵七首",
    "authorName": "耶律楚材",
    "authorId": "c16655dfd0661158160c88652c89109d",
    "dynasty": "元",
    "content": [
      "酒仙飘逸不知茶，可笑流涎见曲车。",
      "玉杵和云舂素月，金刀带雨剪黄芽。",
      "试将绮语求茶饮，特胜春衫把酒赊。",
      "啜罢神清淡无寐，尘嚣身世便云霞。"
    ]
  },
  {
    "id": "c16655dfd0661158827e1891ec7e19c1",
    "title": "西域从王君玉乞茶因其韵七首",
    "authorName": "耶律楚材",
    "authorId": "c16655dfd0661158160c88652c89109d",
    "dynasty": "元",
    "content": [
      "长笑刘伶不识茶，胡为买锸谩随车。",
      "萧萧暮雨云千顷，𥖵𥖵春雷玉一芽。",
      "建郡深瓯吴地远，金山佳水楚江赊。",
      "红炉石鼎烹团月，一碗和香吸碧霞。"
    ]
  },
  {
    "id": "c16655dfd0661158827e189196a23316",
    "title": "西域从王君玉乞茶因其韵七首",
    "authorName": "耶律楚材",
    "authorId": "c16655dfd0661158160c88652c89109d",
    "dynasty": "元",
    "content": [
      "枯肠搜尽数杯茶，千卷胸中到几车。",
      "汤响松风三昧手，雪香雷震一枪芽。",
      "满囊垂赐情何厚，万里携来路更赊。",
      "清兴无涯腾八表，骑鲸踏破赤城霞。"
    ]
  },
  {
    "id": "c16655dfd0661158827e1891731ab0d0",
    "title": "西域从王君玉乞茶因其韵七首",
    "authorName": "耶律楚材",
    "authorId": "c16655dfd0661158160c88652c89109d",
    "dynasty": "元",
    "content": [
      "啜罢江南一碗茶，枯肠历历走雷车。",
      "黄金小碾飞琼屑，碧玉深瓯点雪芽。",
      "笔阵陈兵诗思勇，睡魔卷甲梦魂赊。",
      "精神爽逸无馀事，卧看残阳补断霞。"
    ]
  },
  {
    "id": "c16655dfd06611580a35d63391068dbf",
    "title": "用薛正之韵",
    "authorName": "耶律楚材",
    "authorId": "c16655dfd0661158160c88652c89109d",
    "dynasty": "元",
    "content": [
      "无德惭为天下先，湖山归计好加鞭。",
      "霜深尚有篱边菊，风劲全无叶底蝉。",
      "三弄瑶琴歌素月，一樽浊酒醉苍烟。",
      "凤池分付夔龙去，万顷潇湘属湛然。"
    ]
  },
  {
    "id": "c16655dfd0661158069723b5957bb3c1",
    "title": "和冲霄韵五首",
    "authorName": "耶律楚材",
    "authorId": "c16655dfd0661158160c88652c89109d",
    "dynasty": "元",
    "content": [
      "垂亡圣道赖君鸣，坎轲休嗟道不行。",
      "须信诗魔降笔阵，好将酒战破愁城。",
      "滔滔秋水如人志，薄薄闲云似世情。",
      "一举冲霄知有日，垂天万里看鹏程。"
    ]
  },
  {
    "id": "c16655dfd0661158069723b5ab1b7346",
    "title": "和冲霄韵五首",
    "authorName": "耶律楚材",
    "authorId": "c16655dfd0661158160c88652c89109d",
    "dynasty": "元",
    "content": [
      "古今兴废不堪听，宠辱都如梦一惊。",
      "韬略欣然推后进，琴书足以了馀生。",
      "既知物物头头是，谁问朝朝暮暮情。",
      "散尽迷云何所有，一轮秋月普天明。"
    ]
  },
  {
    "id": "c16655dfd0661158069723b53da542c7",
    "title": "和冲霄韵五首",
    "authorName": "耶律楚材",
    "authorId": "c16655dfd0661158160c88652c89109d",
    "dynasty": "元",
    "content": [
      "天涯索寞正穷秋，衰草寒烟无尽头。",
      "叶底哀蛩空促织，云间征雁祗供愁。",
      "酪浆满引浇羊胛，粝食随缘荐鹿修。",
      "试暂回光乐真觉，人闲万法一时收。"
    ]
  },
  {
    "id": "c16655dfd0661158069723b541a055e4",
    "title": "和冲霄韵五首",
    "authorName": "耶律楚材",
    "authorId": "c16655dfd0661158160c88652c89109d",
    "dynasty": "元",
    "content": [
      "星星华发镜中惊，好赋归欤接淅行。",
      "重位宁贪高一品，故园无惮远千程。",
      "晴天花络春山色，落日松和秋水声。",
      "无恙闾峰三百寺，遨游吟啸老馀生。"
    ]
  },
  {
    "id": "c16655dfd0661158069723b51a14e447",
    "title": "和冲霄韵五首",
    "authorName": "耶律楚材",
    "authorId": "c16655dfd0661158160c88652c89109d",
    "dynasty": "元",
    "content": [
      "古木残阳映矮岗，雁行天际写秋光。",
      "霜蓑带雨添愁色，晚菊和风送冷香。",
      "浊酒三年浑未试，黄粮九月得初尝。",
      "龙沙且喜身强健，南望幽人天一方。"
    ]
  },
  {
    "id": "c16655dfd0661158069723b5f8bda2f5",
    "title": "和冲霄韵五首",
    "authorName": "耶律楚材",
    "authorId": "c16655dfd0661158160c88652c89109d",
    "dynasty": "元",
    "content": [
      "不见高阳旧酒徒，临风惆怅几踟蹰。",
      "无穷真味思焦尾，有限浮生叹白驹。",
      "德望服人输二陆，文章重世愧三苏。",
      "散材潦倒浑无用，空作昂藏一丈夫。"
    ]
  },
  {
    "id": "c16655dfd0661158d944269ed04f73d1",
    "title": "和景贤见寄",
    "authorName": "耶律楚材",
    "authorId": "c16655dfd0661158160c88652c89109d",
    "dynasty": "元",
    "content": [
      "龙冈参透后三三，仿佛前人何所惭。",
      "妙笔照人惊老字，新诗入手想清谈。",
      "尘中名利予难出，梦里荣华君不耽。",
      "准拟归时便归去，闾山珍重旧禅庵。"
    ]
  },
  {
    "id": "c16655dfd0661158d540f50f87430c60",
    "title": "和冲霄十月桃花韵二首",
    "authorName": "耶律楚材",
    "authorId": "c16655dfd0661158160c88652c89109d",
    "dynasty": "元",
    "content": [
      "桃源仙子忆刘郎，不惮严冬雨雪凉。",
      "红雨已先初夏落，妖魂重对小春芳。",
      "冷侵绿萼刚舒脸，寒彻朱衣强喷香。",
      "谁向荒园慰萧索，数枝无语映斜阳。"
    ]
  },
  {
    "id": "c16655dfd0661158d540f50fe2abf333",
    "title": "和冲霄十月桃花韵二首",
    "authorName": "耶律楚材",
    "authorId": "c16655dfd0661158160c88652c89109d",
    "dynasty": "元",
    "content": [
      "春生秋杀乃天常，来往推迁炎与凉。",
      "晚节正当阴气塞，穷冬忽见小桃芳。",
      "岂知卜枣能成实，僭与江梅敢并香。",
      "自愧备员调鼎鼐，不知何事谬阴阳。"
    ]
  },
  {
    "id": "c16655dfd06611583cec936b2b6b4834",
    "title": "和杨彦广韵",
    "authorName": "耶律楚材",
    "authorId": "c16655dfd0661158160c88652c89109d",
    "dynasty": "元",
    "content": [
      "三台须要趁琵琶，知己相逢两会家。",
      "雕斫勿伤石内玉，纵横须放火中花。",
      "探玄浑似三杯酒，清兴何消七碗茶。",
      "谁识湛然端的处，差徭随分纳些些。"
    ]
  },
  {
    "id": "c16655dfd06611582c1018874fe101b1",
    "title": "题平阳李君实此君轩",
    "authorName": "耶律楚材",
    "authorId": "c16655dfd0661158160c88652c89109d",
    "dynasty": "元",
    "content": [
      "环榻森森荫好凉，此君风味讵能忘。",
      "虚心悄悄生来劲，直节亭亭老更刚。",
      "虽与蓬蒿均雨露，本同松菊傲风霜。",
      "主人雅志元堪尚，物以群分类以方。"
    ]
  },
  {
    "id": "c16655dfd06611585b636f64b078e3fa",
    "title": "西域和王君玉诗二十首",
    "authorName": "耶律楚材",
    "authorId": "c16655dfd0661158160c88652c89109d",
    "dynasty": "元",
    "content": [
      "年来深欲买湖山，贫病难酬绢五千。",
      "归去不从陶令请，知音未遇孟尝贤。",
      "排愁器具思欢伯，送老生涯乏货泉。",
      "惟有诗魂常伴我，闲吟陶写个中玄。"
    ]
  },
  {
    "id": "c16655dfd06611585b636f642422e10c",
    "title": "西域和王君玉诗二十首",
    "authorName": "耶律楚材",
    "authorId": "c16655dfd0661158160c88652c89109d",
    "dynasty": "元",
    "content": [
      "一发燕然晓日边，寒云叠叠乱山千。",
      "万重沙漠犹逢友，十室荒村亦有贤。",
      "留客芳樽思北海，惊人奇语忆南泉。",
      "思量万事多浑错，勉力轮锤好扣玄。"
    ]
  },
  {
    "id": "c16655dfd06611585b636f64e57048d9",
    "title": "西域和王君玉诗二十首",
    "authorName": "耶律楚材",
    "authorId": "c16655dfd0661158160c88652c89109d",
    "dynasty": "元",
    "content": [
      "君侯乘兴写佳篇，我得琼琚价倍千。",
      "妙笔一挥能草圣，新诗独惠过称贤。",
      "半瓶浊酒斟琼斝，七碗清茶泛玉泉。",
      "万里西行真我幸，逢君时复一谈玄。"
    ]
  },
  {
    "id": "c16655dfd06611585b636f6409e8aeb7",
    "title": "西域和王君玉诗二十首",
    "authorName": "耶律楚材",
    "authorId": "c16655dfd0661158160c88652c89109d",
    "dynasty": "元",
    "content": [
      "健羡金鞍美少年，盈门剑客列三千。",
      "须知执德元非德，况是无贤敢自贤。",
      "不解弯弓射石虎，谁能击剑跃龙泉。",
      "黑头勋业今何在，壮岁功成愧谢玄。"
    ]
  },
  {
    "id": "c16655dfd06611585b636f643f269f3a",
    "title": "西域和王君玉诗二十首",
    "authorName": "耶律楚材",
    "authorId": "c16655dfd0661158160c88652c89109d",
    "dynasty": "元",
    "content": [
      "云龙相感本乎天，会合君臣岁一千。",
      "西伯已亡谁老老，卜商何在肯贤贤。",
      "鹓雏未必轻餐鼠，蚯蚓犹知下饮泉。",
      "巧拙是非无定据，到头谁解辨黄玄。"
    ]
  },
  {
    "id": "c16655dfd06611585b636f64464893e0",
    "title": "西域和王君玉诗二十首",
    "authorName": "耶律楚材",
    "authorId": "c16655dfd0661158160c88652c89109d",
    "dynasty": "元",
    "content": [
      "奔走红尘积有年，深思雪涧竹竿千。",
      "谁能世上全三乐，好向林间伴七贤。",
      "笔下风生诗似锦，瓮头春涨酒如泉。",
      "诗成酒罢寂无事，净几明窗诵太玄。"
    ]
  },
  {
    "id": "c16655dfd06611585b636f6481fb15ca",
    "title": "西域和王君玉诗二十首",
    "authorName": "耶律楚材",
    "authorId": "c16655dfd0661158160c88652c89109d",
    "dynasty": "元",
    "content": [
      "竹径风来自破禅，修篁青剑叶垂千。",
      "烂吟风月元无碍，高卧烟霞未是贤。",
      "迷处无由逃绊锁，悟来何处不林泉。",
      "纵横触目皆真理，坐卧经行鸟路玄。"
    ]
  },
  {
    "id": "c16655dfd06611585b636f644f19a81e",
    "title": "西域和王君玉诗二十首",
    "authorName": "耶律楚材",
    "authorId": "c16655dfd0661158160c88652c89109d",
    "dynasty": "元",
    "content": [
      "无灭无生不论年，谁夸桃熟岁三千。",
      "休将真宰陪司命，莫使明星动进贤。",
      "有道不妨居闹市，无心奚碍酌贪泉。",
      "何能远遁尘嚣去，且向人间养素玄。"
    ]
  },
  {
    "id": "c16655dfd06611585b636f6405089a96",
    "title": "西域和王君玉诗二十首",
    "authorName": "耶律楚材",
    "authorId": "c16655dfd0661158160c88652c89109d",
    "dynasty": "元",
    "content": [
      "从他豪俊领时权，指顾貔貅数百千。",
      "碌碌馀生甘养拙，明明圣代岂遗贤。",
      "且图混世啜醨酒，勿谓濯缨弃浊泉。",
      "莫道无为云便了，有为何处不逢玄。"
    ]
  },
  {
    "id": "c16655dfd06611585b636f6411257790",
    "title": "西域和王君玉诗二十首",
    "authorName": "耶律楚材",
    "authorId": "c16655dfd0661158160c88652c89109d",
    "dynasty": "元",
    "content": [
      "浮生瞬息度流年，唐汉兴亡不半千。",
      "清洁采薇输二子，英雄济世有三贤。",
      "未能海上寻芝草，且向尘中泛醴泉。",
      "醉兴陶陶略相似，无何乡里亦通玄。"
    ]
  },
  {
    "id": "c16655dfd06611585b636f64f7cef09e",
    "title": "西域和王君玉诗二十首",
    "authorName": "耶律楚材",
    "authorId": "c16655dfd0661158160c88652c89109d",
    "dynasty": "元",
    "content": [
      "成败兴亡事可怜，劳生扰扰几千千。",
      "调心莫若先离欲，治世无如不尚贤。",
      "小褚岂能怀大器，短绳那得汲深泉。",
      "直须箭透威音外，不用无为不用玄。"
    ]
  },
  {
    "id": "c16655dfd06611585b636f64dc0638ea",
    "title": "西域和王君玉诗二十首",
    "authorName": "耶律楚材",
    "authorId": "c16655dfd0661158160c88652c89109d",
    "dynasty": "元",
    "content": [
      "得得清欢乐自然，不辞去国客程千。",
      "翻腾旧案因君玉，唱和新诗有景贤。",
      "每遇开樽邀素月，常因盥手掬寒泉。",
      "衰翁自揣何多幸，未死中间乐此玄。"
    ]
  },
  {
    "id": "c16655dfd06611585b636f64a02d1ae9",
    "title": "西域和王君玉诗二十首",
    "authorName": "耶律楚材",
    "authorId": "c16655dfd0661158160c88652c89109d",
    "dynasty": "元",
    "content": [
      "几回午枕不成眠，幽鸟关关近数千。",
      "安世不知安世计，隐居常慕隐居贤。",
      "几行石榻围松径，一簇茅斋绕涧泉。",
      "挂起西轩风似水，闲将羲易索幽玄。"
    ]
  },
  {
    "id": "c16655dfd06611585b636f64583cdd7f",
    "title": "西域和王君玉诗二十首",
    "authorName": "耶律楚材",
    "authorId": "c16655dfd0661158160c88652c89109d",
    "dynasty": "元",
    "content": [
      "农隐生涯乐自天，药畦香垄仅盈千。",
      "蝇营累世真堪笑，狗苟劳生未若贤。",
      "带月扶犁耕暮野，冲云荷锸拨春泉。",
      "耘耔馀暇蓬窗底，独抱遗经考至玄。"
    ]
  },
  {
    "id": "c16655dfd06611585b636f6434ce5b32",
    "title": "西域和王君玉诗二十首",
    "authorName": "耶律楚材",
    "authorId": "c16655dfd0661158160c88652c89109d",
    "dynasty": "元",
    "content": [
      "闲闲个事本明圆，一念才兴路八千。",
      "生死既知皆是幻，功名犹恋岂能贤？",
      "兴来畅饮斟晴月，醉后高歌枕碧泉。",
      "触处逢渠何所碍，不玄玄处亦玄玄。"
    ]
  },
  {
    "id": "c16655dfd06611585b636f6402362a27",
    "title": "西域和王君玉诗二十首",
    "authorName": "耶律楚材",
    "authorId": "c16655dfd0661158160c88652c89109d",
    "dynasty": "元",
    "content": [
      "物物头头总是禅，观音应现化身千。",
      "杜门晏坐无伤道，遁世幽居也是贤。",
      "只为看山开翠竹，偶因煎茗汲清泉。",
      "灵云检点真堪笑，不见桃花不悟玄。"
    ]
  },
  {
    "id": "c16655dfd06611585b636f64584a26b3",
    "title": "西域和王君玉诗二十首",
    "authorName": "耶律楚材",
    "authorId": "c16655dfd0661158160c88652c89109d",
    "dynasty": "元",
    "content": [
      "蓑衣狂脱暮江边，一醉宁论价十千。",
      "老矣冯唐何所往，归与陶令最为贤。",
      "灵苗细细初盈圃，春水涓涓渐满泉。",
      "酒醒梦回无个事，澄心忘虑体三玄。"
    ]
  },
  {
    "id": "c16655dfd06611585b636f6499105863",
    "title": "西域和王君玉诗二十首",
    "authorName": "耶律楚材",
    "authorId": "c16655dfd0661158160c88652c89109d",
    "dynasty": "元",
    "content": [
      "九重阊阖列群官，曳佩鸣珂及万千。",
      "云水偷将属野叟，功名回施与时贤。",
      "好凭定慧超三界，不恋轮回没九泉。",
      "迅速光阴莫虚度，回光返照静参玄。"
    ]
  },
  {
    "id": "c16655dfd06611585b636f64f0469096",
    "title": "西域和王君玉诗二十首",
    "authorName": "耶律楚材",
    "authorId": "c16655dfd0661158160c88652c89109d",
    "dynasty": "元",
    "content": [
      "不学经书不说禅，谁论芥子纳三千。",
      "忘形诗句追先觉，适意琴书慕昔贤。",
      "白雪阳春吟雅调，高山流水奏鸣泉。",
      "平生受用元无尽，参透真空未是玄。"
    ]
  },
  {
    "id": "c16655dfd06611585b636f642c51a870",
    "title": "西域和王君玉诗二十首",
    "authorName": "耶律楚材",
    "authorId": "c16655dfd0661158160c88652c89109d",
    "dynasty": "元",
    "content": [
      "鲰生诗僻慕诗仙，乱缀狂吟数百千。",
      "浅陋妄言嗤俊哲，清新绮语愧先贤。",
      "摧残吟鬓星星发，倾倒词源浑浑泉。",
      "韵险言穷无可说，只凭此句露深玄。"
    ]
  },
  {
    "id": "c16655dfd0661158546b9e7709028738",
    "title": "西域有感",
    "authorName": "耶律楚材",
    "authorId": "c16655dfd0661158160c88652c89109d",
    "dynasty": "元",
    "content": [
      "落日城头鸦乱啼，秋风原上马频嘶。",
      "雁行南去潇湘北，萍迹东来鸟鼠西。",
      "百尺栋梁谁着价，三春桃李自成蹊。",
      "功名到底成何事，烂饮玻璃醉似泥。"
    ]
  },
  {
    "id": "c16655dfd066115853d18e4db9736b89",
    "title": "早行",
    "authorName": "耶律楚材",
    "authorId": "c16655dfd0661158160c88652c89109d",
    "dynasty": "元",
    "content": [
      "马驼残梦过寒塘，低转银河夜已央。",
      "雁迹印开沙岸月，马蹄踏破板桥霜。",
      "汤寒卯酒两三盏，引睡新诗四五章。",
      "古道迟迟四十里，千山清晓日苍凉。"
    ]
  },
  {
    "id": "c16655dfd0661158bda00c73bfc0cf67",
    "title": "自叙",
    "authorName": "耶律楚材",
    "authorId": "c16655dfd0661158160c88652c89109d",
    "dynasty": "元",
    "content": [
      "信流乘坎过西天，钵里吞针亦偶然。",
      "只道一花刚点额，不知三子暗登肩。",
      "既来此世难逃数，且应前生未了缘。",
      "俗眼见时难放过，并赃陈首万松轩。"
    ]
  },
  {
    "id": "c16655dfd0661158396b9b017ed8d93b",
    "title": "西域元日",
    "authorName": "耶律楚材",
    "authorId": "c16655dfd0661158160c88652c89109d",
    "dynasty": "元",
    "content": [
      "凌晨随分备樽罍，辟疫屠苏饮一杯。",
      "迂叟不令书郁垒，痴儿刚要画钟馗。",
      "新愁又逐东风至，旧信难随春日来。",
      "又向边城添一岁，天涯飘泊几时回。"
    ]
  },
  {
    "id": "c16655dfd0661158083deee87ec26d66",
    "title": "西域寄中州禅老",
    "authorName": "耶律楚材",
    "authorId": "c16655dfd0661158160c88652c89109d",
    "dynasty": "元",
    "content": [
      "吾师道化震清都，奔逸绝尘我不如。",
      "近日虚传三岛信，几年不得万松书。",
      "宗门淘汰犹嫌少，习气薰蒸尚未除。",
      "惆怅天涯沦落客，临风不是忆鲈鱼。"
    ]
  },
  {
    "id": "c16655dfd066115877cd97f665877550",
    "title": "蒲华城梦万松老人",
    "authorName": "耶律楚材",
    "authorId": "c16655dfd0661158160c88652c89109d",
    "dynasty": "元",
    "content": [
      "华亭仿佛旧时舟，又见吾师钓直钩。",
      "只道梦中重作梦，不知愁底更添愁。",
      "曾参活句垂青眼，未得生侯已白头。",
      "撇下尘嚣归去好，谁能骑鹤上扬州。"
    ]
  },
  {
    "id": "c16655dfd066115804c041b05ffc304f",
    "title": "寄巨川宣抚",
    "authorName": "耶律楚材",
    "authorId": "c16655dfd0661158160c88652c89109d",
    "dynasty": "元",
    "content": [
      "历数兴亡掌上看，提兵一战领清官。",
      "马前草诏珠玑润，纸上挥毫风雨寒。",
      "昔日谈禅明法界，而今崇道倡香坛。",
      "诸行百辅君都占，潦倒鲰生何处安。"
    ]
  },
  {
    "id": "c16655dfd0661158e63ab84967225ad5",
    "title": "寄南塘老人张子真",
    "authorName": "耶律楚材",
    "authorId": "c16655dfd0661158160c88652c89109d",
    "dynasty": "元",
    "content": [
      "张侯风味讵能忘，黄米曾令我一尝。",
      "抵死解官违北阙，达生遁世钓南塘。",
      "知来何假灵龟兆，作赋能陈瑞鹤祥。",
      "岂是西边无土物，不如诗句寄东阳。"
    ]
  },
  {
    "id": "c16655dfd0661158b55ae818982a7137",
    "title": "观瑞鹤诗卷独子进治书无诗",
    "authorName": "耶律楚材",
    "authorId": "c16655dfd0661158160c88652c89109d",
    "dynasty": "元",
    "content": [
      "丁年兰省识君初，缓步鸣珂游帝都。",
      "象简常陪天仗立，玉骢曾使禁臣趋。",
      "只贪殢酒长安市，不肯题诗瑞应图。",
      "我念李侯端的意，大都好事不如无。"
    ]
  },
  {
    "id": "c16655dfd0661158e0031d437baee046",
    "title": "寄德明",
    "authorName": "耶律楚材",
    "authorId": "c16655dfd0661158160c88652c89109d",
    "dynasty": "元",
    "content": [
      "英侯志节本凌云，尚自飘零故国尘。",
      "有道且同麋鹿友，谈玄能说虎狼仁。",
      "幸然不全饱死鬼，可惜空吟笑杀人。",
      "弥勒下生何太早，莫随邪见说无因。"
    ]
  },
  {
    "id": "c16655dfd066115845d6c5b88f99bc2c",
    "title": "寄清溪居士秀玉",
    "authorName": "耶律楚材",
    "authorId": "c16655dfd0661158160c88652c89109d",
    "dynasty": "元",
    "content": [
      "鹪鹩犹欠一枝栖，不得燕山半土犁。",
      "时复有琴歌碧玉，年来无梦绕清溪。",
      "数行文字聊遮眼，半纸功名苦噬脐。",
      "回首故人今健否，馀生甘老碧云西。"
    ]
  },
  {
    "id": "c16655dfd0661158eb869147a4145bac",
    "title": "戏秀玉",
    "authorName": "耶律楚材",
    "authorId": "c16655dfd0661158160c88652c89109d",
    "dynasty": "元",
    "content": [
      "清溪掀倒打油房，五卫凋零三径荒。",
      "未信塞翁嗟失马，须知御寇觅亡羊。",
      "东湖菡萏从君赏，西域蒲萄输我尝。",
      "各在天涯会何日，临风休忘老髯郎。"
    ]
  },
  {
    "id": "c16655dfd0661158974e75964ac9446f",
    "title": "寄张子闻",
    "authorName": "耶律楚材",
    "authorId": "c16655dfd0661158160c88652c89109d",
    "dynasty": "元",
    "content": [
      "忆昔携琴论太玄，湛然初识子闻贤。",
      "回头葱岭仍千里，分手松轩已五年。",
      "东望卢龙倾玉表，西来青鸟阙金笺。",
      "几时重会燕山道，一曲临风奏水仙。"
    ]
  },
  {
    "id": "c16655dfd0661158d7b20960f7055c4d",
    "title": "寄用之侍郎",
    "authorName": "耶律楚材",
    "authorId": "c16655dfd0661158160c88652c89109d",
    "dynasty": "元",
    "content": [
      "蓬莱怜我寄芳笺，劝我无忘仁义先。",
      "几句良言甜似蜜，数行温语暖于绵。",
      "从来谁识龟毛拂，到底难调胶柱弦。",
      "用我必行周孔教，舍予不负万松轩。"
    ]
  },
  {
    "id": "c16655dfd0661158c6e2f4ed63c3a406",
    "title": "和正卿待制韵",
    "authorName": "耶律楚材",
    "authorId": "c16655dfd0661158160c88652c89109d",
    "dynasty": "元",
    "content": [
      "布袖龙钟两眼尘，丹诚如旧白头新。",
      "暮云西畔犹怀汉，晓日东边才是秦。",
      "酒贱不妨连夜醉，花繁长发四时春。",
      "花繁酒贱无佳思，谁念天涯万里人。"
    ]
  },
  {
    "id": "c16655dfd066115844d10c7fcfb5a9a3",
    "title": "寄仲文尚书",
    "authorName": "耶律楚材",
    "authorId": "c16655dfd0661158160c88652c89109d",
    "dynasty": "元",
    "content": [
      "仲文曾作黑头公，辅弼明时播美风。",
      "治粟货泉流冀北，提刑奸迹屏胶东。",
      "笑观桃李新恩遍，拜扫松楸老计终。",
      "西域故人增喜色，万全良策不谋同。"
    ]
  },
  {
    "id": "c16655dfd06611580584f3cbb6aac15e",
    "title": "雪轩老人邦杰久不惠书作诗怨之",
    "authorName": "耶律楚材",
    "authorId": "c16655dfd0661158160c88652c89109d",
    "dynasty": "元",
    "content": [
      "当时倾盖便忘年，别后春风五度迁。",
      "万里西行愁似海，千山东望远如天。",
      "不闻旧信传梅岭，试道新诗怨雪轩。",
      "更上危楼一回首，朝云深处是燕然。"
    ]
  },
  {
    "id": "c16655dfd066115883fba6d1cb3bbf8b",
    "title": "谢王清甫惠书",
    "authorName": "耶律楚材",
    "authorId": "c16655dfd0661158160c88652c89109d",
    "dynasty": "元",
    "content": [
      "西征万里扈銮舆，高阁文章束石渠。",
      "只道昔年周梦蝶，却疑今日我为鱼。",
      "一簪华发垂垂老，两眼黄尘事事疏。",
      "多谢贵人怜远客，东风时有寄来书。"
    ]
  },
  {
    "id": "c16655dfd06611580dd31cbccd493dbd",
    "title": "思亲有感",
    "authorName": "耶律楚材",
    "authorId": "c16655dfd0661158160c88652c89109d",
    "dynasty": "元",
    "content": [
      "骨肉星分天一涯，萱堂何处忆孤儿。",
      "排愁正赖无声乐，遗兴学吟有眼诗。",
      "丽句日逐三上尔，香醪时复一中之。",
      "前年汉使来西域，笑我星星两鬓丝。"
    ]
  },
  {
    "id": "c16655dfd0661158be645bda51d7b9d4",
    "title": "思亲二首",
    "authorName": "耶律楚材",
    "authorId": "c16655dfd0661158160c88652c89109d",
    "dynasty": "元",
    "content": [
      "老母琴书老自娱，吾山侧近结蘧庐。",
      "鬓边尚结辟兵发，箧内犹存教子书。",
      "幼稚已能学土梗，老兄犹未忆鲈鱼。",
      "谁知万里思归梦，夜夜随风到故居。"
    ]
  },
  {
    "id": "c16655dfd0661158be645bda14dd6232",
    "title": "思亲二首",
    "authorName": "耶律楚材",
    "authorId": "c16655dfd0661158160c88652c89109d",
    "dynasty": "元",
    "content": [
      "昔年不肯卧茅庐，赢得飘萧两鬓疏。",
      "醉里莫知身似蝶，梦中不觉我为鱼。",
      "故园屈指八千里，老母行年六十馀。",
      "何日挂冠辞富贵，少林佳处卜新居。"
    ]
  },
  {
    "id": "c16655dfd06611588420efec8598ced8",
    "title": "再过西域山城驿",
    "authorName": "耶律楚材",
    "authorId": "c16655dfd0661158160c88652c89109d",
    "dynasty": "元",
    "content": [
      "去年驰传暮城东，夜宿萧条古驿中。",
      "别后尚存柴户疏，重来犹有瓦窗蓬。",
      "主人欢喜铺毛毯，驿吏苍忙洗瓦钟。",
      "但得微躯且强健，天涯何处不相逢。"
    ]
  },
  {
    "id": "c16655dfd0661158ecc54fe9fe696fb7",
    "title": "思亲用旧韵二首",
    "authorName": "耶律楚材",
    "authorId": "c16655dfd0661158160c88652c89109d",
    "dynasty": "元",
    "content": [
      "前年驿骑过西陲，闻道萱堂鬓已丝。",
      "琴断五弦忘旧谱，菊荒三径负疏篱。",
      "筵前戏笑知何日，膝下嬉游看几时。",
      "欲附一书无处寄，愁边空咏满囊诗。"
    ]
  },
  {
    "id": "c16655dfd0661158ecc54fe900350aef",
    "title": "思亲用旧韵二首",
    "authorName": "耶律楚材",
    "authorId": "c16655dfd0661158160c88652c89109d",
    "dynasty": "元",
    "content": [
      "天涯惟仗梦魂归，破梦春风透客帏。",
      "灯下几时哦丽句，筵前何日舞斑衣。",
      "垂垂塞北行人老，得得江南远信稀。",
      "回首故园千万里，倚楼空望白云飞。"
    ]
  },
  {
    "id": "c16655dfd06611580b575d2f23281e20",
    "title": "辛巳闰月西域山城值雨",
    "authorName": "耶律楚材",
    "authorId": "c16655dfd0661158160c88652c89109d",
    "dynasty": "元",
    "content": [
      "冷云携雨到山城，未敢冲泥傍险行。",
      "夜听窗声初变雪，晓窥檐溜已垂冰。",
      "泪凝孤枕三停湿，花结残灯一半明。",
      "又向茅亭留一宿，行云行雨本无情。"
    ]
  },
  {
    "id": "c16655dfd0661158bee3e96545086e69",
    "title": "十七日早行始忆昨日立春",
    "authorName": "耶律楚材",
    "authorId": "c16655dfd0661158160c88652c89109d",
    "dynasty": "元",
    "content": [
      "客中为客已浃旬，岁杪西边访故人。",
      "杷榄花前风弄麦，葡萄架底雨沾尘。",
      "山城肠断得穷腊，村馆销魂偶忘春。",
      "今日唤回十载梦，一盘凉饼翠蒿新。"
    ]
  },
  {
    "id": "c16655dfd0661158620ce6a0a526ea95",
    "title": "十七日驿中作穷春",
    "authorName": "耶律楚材",
    "authorId": "c16655dfd0661158160c88652c89109d",
    "dynasty": "元",
    "content": [
      "昨朝春日偶然忘，试作春盘我一尝。",
      "木案初开银线乱，砂瓶煮熟藕丝长。",
      "匀和豌豆揉葱白，细剪蒌蒿点韭黄。",
      "也与何曾同是饱，区区何必待膏梁。"
    ]
  },
  {
    "id": "c16655dfd06611580015fd21b626dcd3",
    "title": "西域蒲华城赠蒲察元帅",
    "authorName": "耶律楚材",
    "authorId": "c16655dfd0661158160c88652c89109d",
    "dynasty": "元",
    "content": [
      "骚人岁杪到君家，土物萧疏一饼茶。",
      "相国传呼扶下马，将军忙指买来车。",
      "琉璃钟里葡萄酒，琥珀瓶中杷榄花。",
      "万里遐方获此乐，不妨终老在天涯。"
    ]
  },
  {
    "id": "c16655dfd06611585b3570874badbc46",
    "title": "乞车",
    "authorName": "耶律楚材",
    "authorId": "c16655dfd0661158160c88652c89109d",
    "dynasty": "元",
    "content": [
      "君家轮扁本多能，碧轼朱辕照眼明。",
      "居士此回无马坐，郎官不可辄徒行。",
      "陈遵投辖情何重，灵辄扶轮报敢轻。",
      "别更不须寻土物，载将春色去东城。"
    ]
  },
  {
    "id": "c16655dfd0661158236f1d841faf3d48",
    "title": "戏作二首",
    "authorName": "耶律楚材",
    "authorId": "c16655dfd0661158160c88652c89109d",
    "dynasty": "元",
    "content": [
      "苍颜太守领西阳，招引诗人入醉乡。",
      "屈眴轻衫裁鸭绿，葡萄新酒泛鹅黄。",
      "歌姝窈窕髯遮口，舞妓轻盈眼放光。",
      "野客乍来同见惯，春风不足断人肠。"
    ]
  },
  {
    "id": "c16655dfd0661158236f1d84b07f059f",
    "title": "戏作二首",
    "authorName": "耶律楚材",
    "authorId": "c16655dfd0661158160c88652c89109d",
    "dynasty": "元",
    "content": [
      "太守多才民富强，风光特不让苏杭。",
      "葡萄酒熟红珠滴，杷榄花开紫雪香。",
      "异域丝簧无律吕，胡姬声调自宫商。",
      "人生行乐无如此，何必咨嗟忆故乡。"
    ]
  },
  {
    "id": "c16655dfd06611581f4461c7f3e6c646",
    "title": "过太原南阳镇题紫薇观壁三首",
    "authorName": "耶律楚材",
    "authorId": "c16655dfd0661158160c88652c89109d",
    "dynasty": "元",
    "content": [
      "廷臣侍从蔑前驱，道侣忻奔迓使车。",
      "县吏喜闻新号令，村民争认旧中书。",
      "累累山果盈磁钵，薄薄浊醪半瓦壶。",
      "隐逸竞询新事迹，几时迁洛卜新都。"
    ]
  },
  {
    "id": "c16655dfd06611581f4461c7cd488c29",
    "title": "过太原南阳镇题紫薇观壁三首",
    "authorName": "耶律楚材",
    "authorId": "c16655dfd0661158160c88652c89109d",
    "dynasty": "元",
    "content": [
      "吾皇巡狩用三驱，万骑千官奉帝车。",
      "北阙春颁劝农诏，南陬夜奏报捷书。",
      "士民安堵耕盈野，老幼迎郊浆满壶。",
      "伫看要荒归一统，天兵不日破东都。"
    ]
  },
  {
    "id": "c16655dfd066115869e62b1e6e46857e",
    "title": "贾非熊饯余用其韵",
    "authorName": "耶律楚材",
    "authorId": "c16655dfd0661158160c88652c89109d",
    "dynasty": "元",
    "content": [
      "銮辔和鸣车指南，廷臣自愧侍龙骖。",
      "平生慷慨贞夫一，万里别来益友三。",
      "老子此行无酒债，故人归计有禅庵。",
      "白云野衲皆宗匠，道服因缘好细参。"
    ]
  },
  {
    "id": "c16655dfd06611589f424c7f3d2eac82",
    "title": "和松月野衲海上人见寄二诗其一",
    "authorName": "耶律楚材",
    "authorId": "c16655dfd0661158160c88652c89109d",
    "dynasty": "元",
    "content": [
      "游子痴愚莫识家，牛车远弃爱羊车。",
      "汪洋渤海龙宫藏，涓滴波澜坎井蛙。",
      "迷后万言犹是少，悟来千里不为赊。",
      "丛林衲子空行脚，绕遍天涯与海涯。"
    ]
  },
  {
    "id": "c16655dfd066115880dec02857ef32ed",
    "title": "用李德恒韵",
    "authorName": "耶律楚材",
    "authorId": "c16655dfd0661158160c88652c89109d",
    "dynasty": "元",
    "content": [
      "吾子栖迟尚布衣，挑灯弹铗壮歌悲。",
      "阮生固已开青眼，马氏元来有白眉。",
      "运拙巢由真可慕，时亨房杜不难为。",
      "男儿用舍奚忧喜，三径耕耘足自资。"
    ]
  },
  {
    "id": "c16655dfd066115858298ddeab6a6628",
    "title": "松月老人寄诗因用元韵",
    "authorName": "耶律楚材",
    "authorId": "c16655dfd0661158160c88652c89109d",
    "dynasty": "元",
    "content": [
      "谈禅讲教不知家，芳草漫漫去路差。",
      "杓卜虚声禾老鼓，盘星错认洞山麻。",
      "全无去就论空色，谁有心情说照遮。",
      "松月野僧须荐取，钓鱼人是老玄沙。"
    ]
  },
  {
    "id": "c16655dfd06611589af1d724b3907787",
    "title": "和薛正之韵",
    "authorName": "耶律楚材",
    "authorId": "c16655dfd0661158160c88652c89109d",
    "dynasty": "元",
    "content": [
      "天涯倚遍塞城楼，凝望冥鸿空自羞。",
      "礼义不张真我恨，干戈未戢是吾忧。",
      "每怜丹凤能择食，常笑黄能误上钩。",
      "何日解荣偿旧约，扁舟蓑笠五湖游。"
    ]
  },
  {
    "id": "c16655dfd06611584708a38ea9e9b534",
    "title": "用李邦瑞韵",
    "authorName": "耶律楚材",
    "authorId": "c16655dfd0661158160c88652c89109d",
    "dynasty": "元",
    "content": [
      "沈沈北海雪波深，老眼增明寸碧琴。",
      "未得一江活物水，何酬四海望云心。",
      "我生有遇千年会，自愧难为三日霖。",
      "吾子佞然虚赞德，临风羞继谪仙吟。"
    ]
  },
  {
    "id": "c16655dfd06611582bec159b9242d266",
    "title": "寄平阳净名润老",
    "authorName": "耶律楚材",
    "authorId": "c16655dfd0661158160c88652c89109d",
    "dynasty": "元",
    "content": [
      "驿骑新从平水回，知公无恙笑颜开。",
      "出门不剪闲庭草，退步从生古殿苔。",
      "玉锁何须絟彩凤，金钩毋得钓黄鲐。",
      "夜深织就无纹锦，但有人来寄个来。"
    ]
  },
  {
    "id": "c16655dfd0661158ed0f847ea000a2cd",
    "title": "和李茂才寄景贤韵",
    "authorName": "耶律楚材",
    "authorId": "c16655dfd0661158160c88652c89109d",
    "dynasty": "元",
    "content": [
      "醒时还醉醉还醒，尚忆轮台饮兴清。",
      "瀚海波涛君忍听，天山风雪我难行。",
      "好学慷慨英雄操，毋傲辛酸儿女情。",
      "但得胸中空洒洒，天涯何处不安生。"
    ]
  },
  {
    "id": "c16655dfd0661158b9da576d6e9a9f9e",
    "title": "除戎堂二首",
    "authorName": "耶律楚材",
    "authorId": "c16655dfd0661158160c88652c89109d",
    "dynasty": "元",
    "content": [
      "除戎堂主震威名，一扫尘氛消未萌。",
      "不出户庭成庙算，折冲樽俎有奇兵。",
      "何须公瑾长江险，安用蒙恬万里城。",
      "坐镇大河兵偃息，居延不复塞尘惊。"
    ]
  },
  {
    "id": "c16655dfd0661158b9da576de660c65b",
    "title": "除戎堂二首",
    "authorName": "耶律楚材",
    "authorId": "c16655dfd0661158160c88652c89109d",
    "dynasty": "元",
    "content": [
      "除戎厅事筑城阿，烽火平安师旅和。",
      "远胜长城欺李绩，徒标铜柱笑伏波。",
      "服心不用七擒策，御侮何劳三箭歌。",
      "高枕幽窗无一事，西人不敢牧长河。"
    ]
  },
  {
    "id": "c16655dfd066115811efabd09502e9c4",
    "title": "和北京张天佐见寄",
    "authorName": "耶律楚材",
    "authorId": "c16655dfd0661158160c88652c89109d",
    "dynasty": "元",
    "content": [
      "寓迹龙庭积有年，功名已后祖生鞭。",
      "销金众口嫉居士，好事独君慕湛然。",
      "许远云山分袂别，几时风雨对床眠。",
      "琼华赠我将何报，聊寄江南古样弦。"
    ]
  },
  {
    "id": "c16655dfd06611582d1f04f1d47db387",
    "title": "寄武川摩诃院圆明老人五首",
    "authorName": "耶律楚材",
    "authorId": "c16655dfd0661158160c88652c89109d",
    "dynasty": "元",
    "content": [
      "临行不暇别圆明，禅客机关百变生。",
      "明月清风都不会，落花流水两无情。",
      "只知常谒摩诃院，谁道曾离归化城。",
      "宾主相忘非聚散，笑谈松竹自清声。"
    ]
  },
  {
    "id": "c16655dfd06611582d1f04f1ca811dc9",
    "title": "寄武川摩诃院圆明老人五首",
    "authorName": "耶律楚材",
    "authorId": "c16655dfd0661158160c88652c89109d",
    "dynasty": "元",
    "content": [
      "新诗入手眼增明，老作机锋太峻生。",
      "略叙寒温闲礼数，过承褒赏假人情。",
      "羡君奋迅超真地，笑我徘徊恋化城。",
      "且喜武川归海若，狂流万派尽消声。"
    ]
  },
  {
    "id": "c16655dfd06611582d1f04f1cfe8d4bc",
    "title": "寄武川摩诃院圆明老人五首",
    "authorName": "耶律楚材",
    "authorId": "c16655dfd0661158160c88652c89109d",
    "dynasty": "元",
    "content": [
      "我爱圆明道眼明，简书时复寄鲰生。",
      "谈真辨妄输达士，背正归邪笑世情。",
      "且隐骊珠光万丈，奚贪尺璧价连城。",
      "穹庐高枕无馀事，静听潮轰北海声。"
    ]
  },
  {
    "id": "c16655dfd06611582d1f04f17a158062",
    "title": "寄武川摩诃院圆明老人五首",
    "authorName": "耶律楚材",
    "authorId": "c16655dfd0661158160c88652c89109d",
    "dynasty": "元",
    "content": [
      "归与不得效渊明，细碎功名误此生。",
      "客里正如闲气味，病来犹有好心情。",
      "冰弦罢品昭君曲，醉墨闲题苏武城。",
      "受用观音法无尽，悲笳风送两三声。"
    ]
  },
  {
    "id": "c16655dfd06611582d1f04f120ae6fb7",
    "title": "寄武川摩诃院圆明老人五首",
    "authorName": "耶律楚材",
    "authorId": "c16655dfd0661158160c88652c89109d",
    "dynasty": "元",
    "content": [
      "一扇儒风佛日明，舍生从此乐馀生。",
      "高人编简寻长味，衲子林泉称野情。",
      "见道谷绵充廪藏，喜闻流散集京城。",
      "自惭无德毗明主，千里虚名浪播声。"
    ]
  },
  {
    "id": "c16655dfd0661158721585c7e0d3fd1d",
    "title": "戊子继武川刘抟霄韵",
    "authorName": "耶律楚材",
    "authorId": "c16655dfd0661158160c88652c89109d",
    "dynasty": "元",
    "content": [
      "不得吾山卧翠霞，西行行遍海之涯。",
      "火风地水虽非我，南北东西总是家。",
      "驿骑亲驰涉弱水，星轺躬驾过流沙。",
      "惟期圣德渐遐迩，不惮龙庭万里赊。"
    ]
  },
  {
    "id": "c16655dfd06611586fa2f4b2774b4f51",
    "title": "和李汉臣韵四首其一",
    "authorName": "耶律楚材",
    "authorId": "c16655dfd0661158160c88652c89109d",
    "dynasty": "元",
    "content": [
      "梦中身世鬓垂斑，方士从夸药驻颜。",
      "性海一波涵万象，威音双箭透重关。",
      "圆融活水非生灭，浩渺虚舟任往还。",
      "便好灰心养愚拙，须知大智本闲闲。"
    ]
  },
  {
    "id": "c16655dfd06611581d77a193e1028fcc",
    "title": "憩解州邵薛村洪福院",
    "authorName": "耶律楚材",
    "authorId": "c16655dfd0661158160c88652c89109d",
    "dynasty": "元",
    "content": [
      "天兵南出武阳东，暂解征鞍憩梵宫。",
      "玉像巍巍红叶捧，金容奕奕碧纱笼。",
      "三秦繁盛如席卷，两晋风流扫地空。",
      "惟有真如元不坏，青山依旧白云中。"
    ]
  },
  {
    "id": "c16655dfd0661158ac6b56c109cd6719",
    "title": "邵薛村道士陈公求诗",
    "authorName": "耶律楚材",
    "authorId": "c16655dfd0661158160c88652c89109d",
    "dynasty": "元",
    "content": [
      "玄言圣祖五千言，不说飞升不说仙。",
      "烧药炼丹全是妄，吞霞服气苟延年。",
      "须知三教皆同道，可信重玄也似禅。",
      "趋破异端何足慕，纷纷皆是野狐涎。"
    ]
  },
  {
    "id": "c16655dfd06611583f67edcfb3d1a344",
    "title": "又用韵和王巨川其二",
    "authorName": "耶律楚材",
    "authorId": "c16655dfd0661158160c88652c89109d",
    "dynasty": "元",
    "content": [
      "今年扈从入西秦，山色犹如昔日新。",
      "诗思远随秦岭雁，征衣全染灞桥尘。",
      "含元殿坏荆榛古，花萼楼空草木春。",
      "千古兴亡同一梦，梦中多少未归人。"
    ]
  },
  {
    "id": "c16655dfd066115888df0584c9d7d973",
    "title": "和武善夫韵二首",
    "authorName": "耶律楚材",
    "authorId": "c16655dfd0661158160c88652c89109d",
    "dynasty": "元",
    "content": [
      "佐主焦劳力已殚，微才安可济时难。",
      "开樽北海希文举，携妓东山笑谢安。",
      "雨露新恩君责重，桑榆老境我年残。",
      "何时致政闾山去，三径依然松菊寒。"
    ]
  },
  {
    "id": "c16655dfd066115888df058473d5b921",
    "title": "和武善夫韵二首",
    "authorName": "耶律楚材",
    "authorId": "c16655dfd0661158160c88652c89109d",
    "dynasty": "元",
    "content": [
      "秋霖初霁觉新凉，午夜东山月吐光。",
      "翠竹无心甘晚节，黄花有意助年芳。",
      "忠诚自许一心赤，老境谁怜两鬓霜。",
      "遥忆吾山归未得，故人书简怨东阳。"
    ]
  },
  {
    "id": "c16655dfd0661158edc80ed29118bcca",
    "title": "寄云中东堂和尚",
    "authorName": "耶律楚材",
    "authorId": "c16655dfd0661158160c88652c89109d",
    "dynasty": "元",
    "content": [
      "云中种出火莲华，到底东堂是作家。",
      "伏手骨挝腰下剑，笑人家具手中蛇。",
      "三玄戈甲徒心乱，五位君臣莫眼花。",
      "只遮些儿难理会，草鞋包裹破袈裟。"
    ]
  },
  {
    "id": "c16655dfd0661158c13e201e51200df0",
    "title": "谢万寿润公和尚惠书",
    "authorName": "耶律楚材",
    "authorId": "c16655dfd0661158160c88652c89109d",
    "dynasty": "元",
    "content": [
      "多谢堂头远赐书，惊人才笔我难如。",
      "承当禅髓心无愧，供奉佛牙力有馀。",
      "幼子可袭先父业，游人却到旧时居。",
      "个中消息谁能悉，玉女乘风跨铁驴。"
    ]
  },
  {
    "id": "c16655dfd0661158473216eb11299dcd",
    "title": "燕京大觉禅寺奥公乞经藏记既成以诗戏之",
    "authorName": "耶律楚材",
    "authorId": "c16655dfd0661158160c88652c89109d",
    "dynasty": "元",
    "content": [
      "词源老去苦无多，强著闲文赞释迦。",
      "遒健兔毫生月窟，光明茧纸出新罗。",
      "茶炉几瓣龙涎烬，玉板十分凤墨磨。",
      "此起科差真可笑，湛然陪酒更陪歌。"
    ]
  },
  {
    "id": "c16655dfd06611586aa89d5a3d23cf71",
    "title": "寄龙溪老人乞西岩香",
    "authorName": "耶律楚材",
    "authorId": "c16655dfd0661158160c88652c89109d",
    "dynasty": "元",
    "content": [
      "寄语龙溪老古锥，西岩风韵我长思。",
      "香钱缓发鸣琴后，瓦鼎浓薰入定时。",
      "比拟梅魂只独步，品量龙脑可同驰。",
      "湛然鼻孔撩天大，穿过多时不自知。"
    ]
  },
  {
    "id": "c16655dfd066115873fefc352e6a31fd",
    "title": "谢圣安澄公馈药",
    "authorName": "耶律楚材",
    "authorId": "c16655dfd0661158160c88652c89109d",
    "dynasty": "元",
    "content": [
      "一粒灵丹寄我尝，湛然回简谢西堂。",
      "杀活一草真难会，药病相治未易量。",
      "子细嚼时元不碍，浑沦吞下也无妨。",
      "圣安骨董知多少，卖弄千年旧药方。"
    ]
  },
  {
    "id": "c16655dfd06611586eb4953cdf0e5105",
    "title": "和王正夫韵",
    "authorName": "耶律楚材",
    "authorId": "c16655dfd0661158160c88652c89109d",
    "dynasty": "元",
    "content": [
      "壮年自笑鬓先霜，喜色眉间一点黄。",
      "退食紫宸居凤阁，朝天丹阙列鸳行。",
      "功名必要光前古，富贵何须归故乡。",
      "济世元知有仁政，活人不假返魂香。"
    ]
  },
  {
    "id": "c16655dfd06611586eb6f648f8f1c4ef",
    "title": "继孟云卿韵",
    "authorName": "耶律楚材",
    "authorId": "c16655dfd0661158160c88652c89109d",
    "dynasty": "元",
    "content": [
      "归欤奚待鬓双皤，无恙闾山耸岌峨。",
      "万壑松风思仰峤，千岩烟雨忆平坡。",
      "开基气概鲸吞海，遁世生涯鼠饮河。",
      "好买扁舟从此逝，醉眠江国一渔蓑。"
    ]
  },
  {
    "id": "c16655dfd06611587cc43b37cd9aa51e",
    "title": "次云卿见赠",
    "authorName": "耶律楚材",
    "authorId": "c16655dfd0661158160c88652c89109d",
    "dynasty": "元",
    "content": [
      "济济千官侍玉宸，尊贤容众更亲亲。",
      "风云际会千年少，天地恩私四海均。",
      "西狩一苏张掖乱，南巡重变大梁春。",
      "车书南北无多日，万里河山宇宙新。"
    ]
  },
  {
    "id": "c16655dfd06611582414a9e9f20d77d2",
    "title": "和王正夫忆琴",
    "authorName": "耶律楚材",
    "authorId": "c16655dfd0661158160c88652c89109d",
    "dynasty": "元",
    "content": [
      "道人尘世厌嚣尘，白雪阳春雅意深。",
      "万顷松风皆有趣，一溪流水本无心。",
      "忘机触处成佳谱，信手拈来总妙音。",
      "陶老无弦犹是剩，何如居士更无琴？"
    ]
  },
  {
    "id": "c16655dfd0661158430f859e206ed63c",
    "title": "继宋德懋韵三首",
    "authorName": "耶律楚材",
    "authorId": "c16655dfd0661158160c88652c89109d",
    "dynasty": "元",
    "content": [
      "圣人开运忆斯年，睿智文明禀自天。",
      "旁午衣冠游北海，纵横耕钓满居延。",
      "月氏入贡称属国，日本观光列户编。",
      "威震西溟千万里，汉唐鸿业亦虚传。"
    ]
  },
  {
    "id": "c16655dfd0661158430f859ec59bc431",
    "title": "继宋德懋韵三首",
    "authorName": "耶律楚材",
    "authorId": "c16655dfd0661158160c88652c89109d",
    "dynasty": "元",
    "content": [
      "笑我区区亦强为，故园荒矣欲何之。",
      "读书测海持螺测，学道窥天以管窥。",
      "疲俗不禁新疾苦，滥官难抚旧疮痍。",
      "才微任重宜求退，自有当途国手医。"
    ]
  },
  {
    "id": "c16655dfd0661158430f859ea5880f88",
    "title": "继宋德懋韵三首",
    "authorName": "耶律楚材",
    "authorId": "c16655dfd0661158160c88652c89109d",
    "dynasty": "元",
    "content": [
      "广平流落寓平城，亲老家贫强苟生。",
      "炎汉萧曹贤政事，李唐房杜美声名。",
      "进求高誉千金重，退隐闲身一叶轻。",
      "应继开元旧勋业，华堂钟鼓对长檠。"
    ]
  },
  {
    "id": "c16655dfd0661158cccbc5f56f472462",
    "title": "用秀玉韵",
    "authorName": "耶律楚材",
    "authorId": "c16655dfd0661158160c88652c89109d",
    "dynasty": "元",
    "content": [
      "七尺乌虬乳节坚，清溪寄我我忻然。",
      "敢轻黑铁三十两，远胜黄金百万钱。",
      "好句君堪坡老敌，清诗予负定公先。",
      "他年携此林泉去，静倚松轩诵大全。"
    ]
  },
  {
    "id": "c16655dfd06611582e2fee6731823413",
    "title": "送西方子尚",
    "authorName": "耶律楚材",
    "authorId": "c16655dfd0661158160c88652c89109d",
    "dynasty": "元",
    "content": [
      "西方子尚气凌云，一见忘年各任真。",
      "阴德传家宜有庆，义方垂训不违仁。",
      "雄文固可魁天下，确论曾无诡圣人。",
      "天产英才须有意，好将吾道济斯民。"
    ]
  },
  {
    "id": "c16655dfd0661158b1c2cfcd78389e20",
    "title": "和邦瑞韵送行",
    "authorName": "耶律楚材",
    "authorId": "c16655dfd0661158160c88652c89109d",
    "dynasty": "元",
    "content": [
      "幸有和林酒一樽，地炉煨火为君温。",
      "昔年相见兴三叹，此日临行赠一言。",
      "士行莫忘直报怨，人情须信害生恩。",
      "而今跃入惊人浪，珍重风涛过禹门。"
    ]
  },
  {
    "id": "c16655dfd066115865be927d21d2f378",
    "title": "和非熊韵",
    "authorName": "耶律楚材",
    "authorId": "c16655dfd0661158160c88652c89109d",
    "dynasty": "元",
    "content": [
      "蔼蔼英声镇北州，非熊人物本风流。",
      "时逢佳客开青眼，久领元戎尚黑头。",
      "已发丰城神剑出，休嗟暗室夜光投。",
      "驱兵经略关中了，题遍长安旧酒楼。"
    ]
  },
  {
    "id": "c16655dfd066115869b6923d1e7cc2ba",
    "title": "过深州慈氏院",
    "authorName": "耶律楚材",
    "authorId": "c16655dfd0661158160c88652c89109d",
    "dynasty": "元",
    "content": [
      "今年扈从次饶沟，暂解征鞍慈氏游。",
      "世变劫灰何所有，人随兵火鲜能留。",
      "堂堂圣像孰曾识，烨烨真诠讵可求。",
      "醉墨淋漓洒尘壁，使人知我过深州。"
    ]
  },
  {
    "id": "c16655dfd0661158a07b76abf8ae4e86",
    "title": "用李君实韵",
    "authorName": "耶律楚材",
    "authorId": "c16655dfd0661158160c88652c89109d",
    "dynasty": "元",
    "content": [
      "多病逢秋苦未宜，天涯屈指故人稀。",
      "尘飞沧海悲人世，梦断黄粱笑锦衣。",
      "静乐浮荣难两得，宦情归兴本相违。",
      "高山流水无穷思，抚弄丝桐为发挥。"
    ]
  },
  {
    "id": "c16655dfd0661158aedcb74cc1d23b9f",
    "title": "继崔子文韵",
    "authorName": "耶律楚材",
    "authorId": "c16655dfd0661158160c88652c89109d",
    "dynasty": "元",
    "content": [
      "崔子龙钟亦可怜，临风相送我胡然。",
      "君来玉塞三千里，余隐龙沙二十年。",
      "美玉讵容藏韫椟，精金到底入钧甄。",
      "他时定下搜贤诏，先到河东汾水边。"
    ]
  },
  {
    "id": "c16655dfd06611587654c8eaf2aca3f1",
    "title": "继武善夫韵",
    "authorName": "耶律楚材",
    "authorId": "c16655dfd0661158160c88652c89109d",
    "dynasty": "元",
    "content": [
      "老子年来酷爱闲，不堪白发映苍颜。",
      "十年兴废悲歌里，半世干戈寤寐间。",
      "北阙欲辞新凤阁，东州元有旧闾山。",
      "熊经鸟引聊终老，嵓下疏松正好攀。"
    ]
  },
  {
    "id": "c16655dfd0661158f8cc86fd9f0fc30f",
    "title": "寄冰室散人",
    "authorName": "耶律楚材",
    "authorId": "c16655dfd0661158160c88652c89109d",
    "dynasty": "元",
    "content": [
      "佳人元不是摩澄，幻术因循污此生。",
      "对雪解歌吟飞絮，灭灯能审断弦声。",
      "凤楼潇洒闲琼馆，冰室深沈冷玉笙。",
      "好访龙溪善知识，传灯何啻总持名。"
    ]
  },
  {
    "id": "c16655dfd0661158ec05d84dee7cdc81",
    "title": "寄平阳润和尚",
    "authorName": "耶律楚材",
    "authorId": "c16655dfd0661158160c88652c89109d",
    "dynasty": "元",
    "content": [
      "十首新词寄我时，净名手段我独知。",
      "解将没孔铁锤子，打就无声金盏儿。",
      "言外翻腾闲曲调，劫前拈弄古钤锤。",
      "清河露布殽公案，赚得衰翁一首诗。"
    ]
  },
  {
    "id": "c16655dfd06611589d8751ca1a6607af",
    "title": "吟醉轩",
    "authorName": "耶律楚材",
    "authorId": "c16655dfd0661158160c88652c89109d",
    "dynasty": "元",
    "content": [
      "修竹千竿五亩宫，幽居活计兴无穷。",
      "清词丽句梅诗老，白发苍颜欧醉翁。",
      "洒墨疾书千首敏，浮白痛饮百樽空。",
      "醉吟闻有香山老，倒用颠拈意暗同。"
    ]
  },
  {
    "id": "c16655dfd06611588e9bb9cede4a3e62",
    "title": "红梅二首",
    "authorName": "耶律楚材",
    "authorId": "c16655dfd0661158160c88652c89109d",
    "dynasty": "元",
    "content": [
      "瘦损佳人冰雪枝，天教妆抹入时宜。",
      "小桃嫌铺翠云叶，疏杏惊看碧玉枝。",
      "李白诗成怨妃子，吴宫宴罢醉西施。",
      "而今辜负黄昏月，只少西湖处士诗。"
    ]
  },
  {
    "id": "c16655dfd06611588e9bb9cecdc0658a",
    "title": "红梅二首",
    "authorName": "耶律楚材",
    "authorId": "c16655dfd0661158160c88652c89109d",
    "dynasty": "元",
    "content": [
      "天仙皎皎素罗裳，淡抹浓涂总不妨。",
      "酒晕半潮妃子醉，胭脂初试寿阳妆。",
      "肯同桃杏迷蜂蝶，本与松筠傲雪霜。",
      "顾影也应悲汉室，临风犹似怨三郎。"
    ]
  },
  {
    "id": "c16655dfd06611584ec857f3ea6c0b32",
    "title": "和渔阳赵光祖二诗",
    "authorName": "耶律楚材",
    "authorId": "c16655dfd0661158160c88652c89109d",
    "dynasty": "元",
    "content": [
      "岩廊深责忝疑丞，位重材轻负宠荣。",
      "猾虏七擒输葛亮，奇谋六出愧陈平。",
      "未行礼乐常如歉，欲挂衣冠似不情。",
      "何日对君言我志，夜阑秉烛笑谈倾。"
    ]
  },
  {
    "id": "c16655dfd06611584ec857f3dea2d0de",
    "title": "和渔阳赵光祖二诗",
    "authorName": "耶律楚材",
    "authorId": "c16655dfd0661158160c88652c89109d",
    "dynasty": "元",
    "content": [
      "生民垂欲陟春台，南斗妖氛绝点埃。",
      "典礼已随前代废，遗音犹怨后庭哀。",
      "十年叹我垂垂老，万里怜君得得来。",
      "此语纵无多忌讳，缄题未可对人开。"
    ]
  },
  {
    "id": "c16655dfd0661158d621c0bf3d87c851",
    "title": "张汉臣因入觐索诗",
    "authorName": "耶律楚材",
    "authorId": "c16655dfd0661158160c88652c89109d",
    "dynasty": "元",
    "content": [
      "汉臣千里觐龙庭，欲使天皇致太平。",
      "十事便宜言恳切，三千貔虎令严明。",
      "好筹庙算如留相，莫忆鲈鱼似季鹰。",
      "一统要荒君勉力，云台须占最高名。"
    ]
  },
  {
    "id": "c16655dfd0661158ae36514da45948bb",
    "title": "送文叔南行",
    "authorName": "耶律楚材",
    "authorId": "c16655dfd0661158160c88652c89109d",
    "dynasty": "元",
    "content": [
      "李子敦纯不入时，而今失志又南归。",
      "纵无手内毛生檄，自有囊中莱子衣。",
      "未得忠贞毗圣主，且将甘旨侍慈闱。",
      "鹓雏不忘冲天志，直待三年更一飞。"
    ]
  },
  {
    "id": "c16655dfd066115809248c9eff5ce0f7",
    "title": "和冯扬善九日韵",
    "authorName": "耶律楚材",
    "authorId": "c16655dfd0661158160c88652c89109d",
    "dynasty": "元",
    "content": [
      "冯君今岁又离家，携手赓酬海一涯。",
      "秦汉兴亡真梦寐，苏张轗轲莫吁嗟。",
      "孔融座上樽盈酒，靖节篱边菊有华。",
      "何日公馀同此乐，西风一醉泛流霞。"
    ]
  },
  {
    "id": "c16655dfd06611586c8204f93e02411b",
    "title": "示石州刘企贤",
    "authorName": "耶律楚材",
    "authorId": "c16655dfd0661158160c88652c89109d",
    "dynasty": "元",
    "content": [
      "西州来索湛然诗，笑点霜毫录鄙辞。",
      "底事行藏元有数，斯文否泰本由时。",
      "硕材未信明君弃，雅操何惭暴吏欺。",
      "此语颇涉人忌讳，等闲勿使细民知。"
    ]
  },
  {
    "id": "c16655dfd06611587c00b242b15216a1",
    "title": "李庭训和予诗见寄复用元韵以谢之",
    "authorName": "耶律楚材",
    "authorId": "c16655dfd0661158160c88652c89109d",
    "dynasty": "元",
    "content": [
      "忝位台司岁月深，中书自笑不如岑。",
      "殷周礼乐真予事，唐舜规模本素心。",
      "郑五每惭难作相，胥靡终欲强为霖。",
      "陇西妙语虚推奖，舒卷寒窗尽日吟。"
    ]
  },
  {
    "id": "c16655dfd06611580ab4233efcab63cc",
    "title": "寄移剌子春",
    "authorName": "耶律楚材",
    "authorId": "c16655dfd0661158160c88652c89109d",
    "dynasty": "元",
    "content": [
      "说与沙城刘子春，湛然垂老酷思君。",
      "同游青冢秋将尽，共饮天山酒半醺。",
      "茧纸题诗熟鍊字，毡庐谈道细论文。",
      "五年回首真如梦，衰草寒烟正断魂。"
    ]
  },
  {
    "id": "c16655dfd06611588fb1f53f81ed8f6c",
    "title": "寄妹夫人",
    "authorName": "耶律楚材",
    "authorId": "c16655dfd0661158160c88652c89109d",
    "dynasty": "元",
    "content": [
      "三十年前旅永安，凤箫楼上倚阑干。",
      "初学书画同游戏，静阅琴棋相对闲。",
      "聚散悲欢灯影里，兴亡成败梦魂间。",
      "安书风送来天际，望断中州一发山。"
    ]
  },
  {
    "id": "c16655dfd066115846e4c8b9f8c0fb6e",
    "title": "和武善夫韵",
    "authorName": "耶律楚材",
    "authorId": "c16655dfd0661158160c88652c89109d",
    "dynasty": "元",
    "content": [
      "不得潜身似许由，医闾辜负万山秋。",
      "未竭犬马虽为慊，忽忆猿鹤却自羞。",
      "黄阁赖悬新篆印，白霫元有旧渔舟。",
      "他时雪夜寻良友，且学当年王子猷。"
    ]
  },
  {
    "id": "c16655dfd06611582420a82992d804db",
    "title": "和冯扬善韵",
    "authorName": "耶律楚材",
    "authorId": "c16655dfd0661158160c88652c89109d",
    "dynasty": "元",
    "content": [
      "扬善从来慕晋卿，沧浪浊处不濯缨。",
      "关东易学孰能与，冀北诗声莫与京。",
      "今日穷途虽蹇剥，他时行道自亨贞。",
      "须知遁世元无闷，莫怨龙钟出帝城。"
    ]
  },
  {
    "id": "c16655dfd06611589e0bd9d6e1945f85",
    "title": "答聂庭玉",
    "authorName": "耶律楚材",
    "authorId": "c16655dfd0661158160c88652c89109d",
    "dynasty": "元",
    "content": [
      "文章太守镇榆关，远寄新诗与湛然。",
      "卓尔功名君勉力，归与活计我加鞭。",
      "扶衰幸有东坡杖，遣兴犹存玉涧泉。",
      "布袜青鞋任真率，东垣山水不拈钱。"
    ]
  },
  {
    "id": "c16655dfd0661158d9a6949684228a8d",
    "title": "继柏岩大禅师韵",
    "authorName": "耶律楚材",
    "authorId": "c16655dfd0661158160c88652c89109d",
    "dynasty": "元",
    "content": [
      "行尽千程与万程，谁能退步见严宸。",
      "饶渠解释庭前雪，笑彼难除室外尘。",
      "翡翠帘前犹是汝，琉璃殿上更何人。",
      "直须鹤出银笼外，受用壶天不夜春。"
    ]
  }
]