[
  {
    "id": "c16655df0fae591f53c5bf1be507ca27",
    "title": "午日雪后行失八儿秃道中有怀同馆诸公",
    "authorName": "柳贯",
    "authorId": "c16655df0fae591fc850371f5e1b18c4",
    "dynasty": "元",
    "content": [
      "尖峰犹是漠南山，驼褐萧萧午日寒。",
      "艾叶漫将头上插，榴花应许梦中看。",
      "马前砂雪行初隐，雕背荒云落更盘。",
      "王事独贤吾敢惮，重烦同馆劝加餐。"
    ]
  },
  {
    "id": "c16655df0fae591f8b37089c32bef316",
    "title": "次伯长待制韵送王继学修撰马伯庸应奉扈从上京二首",
    "authorName": "柳贯",
    "authorId": "c16655df0fae591fc850371f5e1b18c4",
    "dynasty": "元",
    "content": [
      "仗前挏酒进琼脂，翠络金钩向马垂。",
      "少宰毡庐初张事，从官鱼笏正书思。",
      "三辰上应旗斿象，六乐中陈鼓吹词。",
      "供奉逍遥承御宿，故应燕许擅同时。"
    ]
  },
  {
    "id": "c16655df0fae591f8b37089c2075e8d0",
    "title": "次伯长待制韵送王继学修撰马伯庸应奉扈从上京二首",
    "authorName": "柳贯",
    "authorId": "c16655df0fae591fc850371f5e1b18c4",
    "dynasty": "元",
    "content": [
      "山围黑谷翠漫漫，独许词臣息马看。",
      "跸道云开朝采正，蹛林风定雪华乾。",
      "赋成特赐麒麟罽，宴出初擎码碯盘。",
      "岁岁八州人望幸，钩陈旗尾认朱竿。"
    ]
  },
  {
    "id": "c16655df0fae591f129fa3ec9f174fd2",
    "title": "漫题斋壁",
    "authorName": "柳贯",
    "authorId": "c16655df0fae591fc850371f5e1b18c4",
    "dynasty": "元",
    "content": [
      "牧马新来秣地椒，街头挏酒玉倾瓢。",
      "羲和白日经天近，敕勒阴山度幕遥。",
      "雨过忽然思御裌，风清聊复快凌歊。",
      "他年续作滦阳梦，万里排云溯泬寥。"
    ]
  },
  {
    "id": "c16655df0fae591f5db2cf2931483b83",
    "title": "送王正臣经历赴浙东",
    "authorName": "柳贯",
    "authorId": "c16655df0fae591fc850371f5e1b18c4",
    "dynasty": "元",
    "content": [
      "仙掌浮空紫翠重，金华秀出浙河东。",
      "绣衣幕府云霄上，丹笔刑书雨露中。",
      "溪酿独称双酝美，津船才许一帆通。",
      "送君因寄思乡梦，为问青山旧桂丛。"
    ]
  },
  {
    "id": "c16655df0fae591f9820b0c2be1d5190",
    "title": "送杨君祥赴定海税官因思旧游",
    "authorName": "柳贯",
    "authorId": "c16655df0fae591fc850371f5e1b18c4",
    "dynasty": "元",
    "content": [
      "麾手黄尘一解颐，翩翩行色有光辉。",
      "豚鱼税足初成算，鸥鸟心闲已息机。",
      "山翠入帘消宿酒，海氛吹雨落秋衣。",
      "旧游更在云涛外，独倚西风送雁飞。"
    ]
  },
  {
    "id": "c16655df0fae591f8778279e819fcce2",
    "title": "送叶道士归天台",
    "authorName": "柳贯",
    "authorId": "c16655df0fae591fc850371f5e1b18c4",
    "dynasty": "元",
    "content": [
      "北斗光中曳翠旗，五城楼观极巍巍。",
      "采山不铸黄金鼎，佩印空垂白羽衣。",
      "石井剑花飞夜气，玉田芝草艳春晖。",
      "天台仙子应招隐，万壑梯飙看鹤归。"
    ]
  },
  {
    "id": "c16655df0fae591f113a26db795b57af",
    "title": "送乡僧伟师南还",
    "authorName": "柳贯",
    "authorId": "c16655df0fae591fc850371f5e1b18c4",
    "dynasty": "元",
    "content": [
      "析木光中佛耀开，丹楼碧阁映崔嵬。",
      "空闻白马驮经去，几见黄龙听法来。",
      "笠影翩翻云作盖，锡痕依约浪生苔。",
      "归山说似京华梦，亲到幽州礼塔回。"
    ]
  },
  {
    "id": "c16655df0fae591f2aca3b9bb9f2f911",
    "title": "游五泄山四首",
    "authorName": "柳贯",
    "authorId": "c16655df0fae591fc850371f5e1b18c4",
    "dynasty": "元",
    "content": [
      "神斧谁初凿涧磻，拓开地险出天悭。",
      "湫潭隐奥龙非畜，木石阴森鬼所寰。",
      "劫火尘空遗井臼，枯禅骨冷堕榛菅。",
      "如何大法临标季，不放摩尼照此山。"
    ]
  },
  {
    "id": "c16655df0fae591f2aca3b9b761a7f8d",
    "title": "游五泄山四首",
    "authorName": "柳贯",
    "authorId": "c16655df0fae591fc850371f5e1b18c4",
    "dynasty": "元",
    "content": [
      "中岩不与乱峰群，翠气横飘截瘴氛。",
      "龙象凄凉如欲泣，马驹蹴踏竟无闻。",
      "浓岚散落崖间雨，泄水流来石上云。",
      "人说早年呼蜥蜴，投符起蛰有灵文。"
    ]
  },
  {
    "id": "c16655df0fae591f2aca3b9b9e84cef5",
    "title": "游五泄山四首",
    "authorName": "柳贯",
    "authorId": "c16655df0fae591fc850371f5e1b18c4",
    "dynasty": "元",
    "content": [
      "青天吹堕玉芙蓉，日出烟开彩翠重。",
      "婺女名山今入越，泐潭弟子别为宗。",
      "于何胜境偏多阻，如此衰年始一逢。",
      "照影龙泓余种种，欲从老衲借枝筇。"
    ]
  },
  {
    "id": "c16655df0fae591f2aca3b9b746da712",
    "title": "游五泄山四首",
    "authorName": "柳贯",
    "authorId": "c16655df0fae591fc850371f5e1b18c4",
    "dynasty": "元",
    "content": [
      "横彴才通一径修，方山涌翠似腾虬。",
      "五湫地压三州胜，八十僧从七客游。",
      "赤日行空垂倒景，青天坼罅拔飞流。",
      "大烹惭负诗人腹，赖有梅花肯障羞。"
    ]
  },
  {
    "id": "c16655df0fae591f4d9c644e98f7e92b",
    "title": "过贾相故第",
    "authorName": "柳贯",
    "authorId": "c16655df0fae591fc850371f5e1b18c4",
    "dynasty": "元",
    "content": [
      "恨满龙骧江上舟，可容副使老循州。",
      "高冠谁上麒麟阁，断础犹名燕子楼。",
      "洛下啼鹃惭相业，辽东归鹤诧仙游。",
      "异时不藉公田策，安得吴粳驾海流。"
    ]
  },
  {
    "id": "c16655df0fae591f4d03607d3c156fdd",
    "title": "晨度居庸至南关门",
    "authorName": "柳贯",
    "authorId": "c16655df0fae591fc850371f5e1b18c4",
    "dynasty": "元",
    "content": [
      "云梯忽断山嵏平，霁雾初褰林岭明。",
      "两都扼喉南北镇，九州通道东西行。",
      "矗崖巨石擎佛屋，壁门遗筑开军城。",
      "当时苦诧天下险，一卒前临强万兵。"
    ]
  },
  {
    "id": "c16655df0fae591fc356a945437f8ccf",
    "title": "八月十七夜半后看月",
    "authorName": "柳贯",
    "authorId": "c16655df0fae591fc850371f5e1b18c4",
    "dynasty": "元",
    "content": [
      "钱塘城东潮海西，四更月上寒凄凄。",
      "太阴垂精金气感，列宿藏景珠绳低。",
      "钟鼓沈沈尚传警，羽毛谡谡屡惊栖。",
      "蟾蜍初不隔风雨，谁其翼我凌丹梯。"
    ]
  },
  {
    "id": "c16655df0fae591f69d872a8de29232b",
    "title": "送文郎中赴交趾",
    "authorName": "柳贯",
    "authorId": "c16655df0fae591fc850371f5e1b18c4",
    "dynasty": "元",
    "content": [
      "天子龙飞统万邦，玉符封检下殊方。",
      "远人尽是雕题□，奉使惟应粉署郎。",
      "翡翠飞时铜柱湿，鹧鸪啼处石门荒。",
      "炎风苦雨烦珍重，蒌叶槟榔取次尝。"
    ]
  },
  {
    "id": "c16655df0fae591f6e8976864873be7d",
    "title": "送临川谢有源赴闽医提领",
    "authorName": "柳贯",
    "authorId": "c16655df0fae591fc850371f5e1b18c4",
    "dynasty": "元",
    "content": [
      "一路青山荔子丛，华山西望粤台东。",
      "家风兰玉庭阶上，官事参苓药笼中。",
      "鹢首去乘潮浪白，蛎房催出酒波红。",
      "福州自是炎蒸少，腊雪飞花落半空。"
    ]
  },
  {
    "id": "c16655df0fae591f555c25a27d8b24d4",
    "title": "过长城",
    "authorName": "柳贯",
    "authorId": "c16655df0fae591fc850371f5e1b18c4",
    "dynasty": "元",
    "content": [
      "道德藩墉亿万年，长城谩与朔云连。",
      "秦人骨肉皆为土，汉地封疆已罢边。",
      "饮马窟深泉动脉，牧羝沙暖草生烟。",
      "神京近在玄溟北，九域开荒际幅员。"
    ]
  },
  {
    "id": "c16655df0fae591fc22d191262ed3527",
    "title": "自宗正府西移居尚食局后杂书二首",
    "authorName": "柳贯",
    "authorId": "c16655df0fae591fc850371f5e1b18c4",
    "dynasty": "元",
    "content": [
      "都城一住十年馀，挈挈今朝更徙居。",
      "奴辈莫嫌家具少，箧中犹是借来书。"
    ]
  },
  {
    "id": "c16655df0fae591fc22d19121a2a4e12",
    "title": "自宗正府西移居尚食局后杂书二首",
    "authorName": "柳贯",
    "authorId": "c16655df0fae591fc850371f5e1b18c4",
    "dynasty": "元",
    "content": [
      "未明车马省门开，面面风霜一寸埃。",
      "借得小窗容我懒，五更高枕听春雷。"
    ]
  },
  {
    "id": "c16655df0fae591f832841b5b11033f7",
    "title": "题立仗马图",
    "authorName": "柳贯",
    "authorId": "c16655df0fae591fc850371f5e1b18c4",
    "dynasty": "元",
    "content": [
      "玉立彤墀气尚粗，食残刍豆更何须。",
      "太平未必闲无用，一幅君王纳谏图。"
    ]
  },
  {
    "id": "c16655df0fae591f5b98051b62bacbcc",
    "title": "滦水秋风词三首",
    "authorName": "柳贯",
    "authorId": "c16655df0fae591fc850371f5e1b18c4",
    "dynasty": "元",
    "content": [
      "朔方窦宪留屯处，上郡蒙恬统治年。",
      "今日随龙看云气，八荒同宇正熙然。"
    ]
  },
  {
    "id": "c16655df0fae591f5b98051b9e7a75d4",
    "title": "滦水秋风词三首",
    "authorName": "柳贯",
    "authorId": "c16655df0fae591fc850371f5e1b18c4",
    "dynasty": "元",
    "content": [
      "朵楼清晓常祠罢，吾殿新秋曲宴回。",
      "御帛功由寒女出，分颁恩自九天来。"
    ]
  },
  {
    "id": "c16655df0fae591f5b98051bc1b74226",
    "title": "滦水秋风词三首",
    "authorName": "柳贯",
    "authorId": "c16655df0fae591fc850371f5e1b18c4",
    "dynasty": "元",
    "content": [
      "西风初吹白海水，落日正见黑山云。",
      "旃庐小泊成部署，沙马野驼连数群。"
    ]
  },
  {
    "id": "c16655df0fae591f81475d581f8ac913",
    "title": "题宋徽宗扇面",
    "authorName": "柳贯",
    "authorId": "c16655df0fae591fc850371f5e1b18c4",
    "dynasty": "元",
    "content": [
      "瑶池池上万芙蕖，孔雀听经水殿虚。",
      "扇影已随鸾影去，轻纨留得瘦金书。"
    ]
  },
  {
    "id": "c16655df0fae591f18153da2c8618bb8",
    "title": "后滦水秋风词三首",
    "authorName": "柳贯",
    "authorId": "c16655df0fae591fc850371f5e1b18c4",
    "dynasty": "元",
    "content": [
      "界墙洼尾砂如雪，滦河嘴头风卷空。",
      "泰和未必全盛日，几驿云州避暑宫。"
    ]
  },
  {
    "id": "c16655df0fae591f18153da251367bc9",
    "title": "后滦水秋风词三首",
    "authorName": "柳贯",
    "authorId": "c16655df0fae591fc850371f5e1b18c4",
    "dynasty": "元",
    "content": [
      "旋卷木皮斟醴酪，半笼羔帽敌风砂。",
      "丈夫射猎妇当御，水旱肥甘行处家。"
    ]
  },
  {
    "id": "c16655df0fae591f18153da219f13a7b",
    "title": "后滦水秋风词三首",
    "authorName": "柳贯",
    "authorId": "c16655df0fae591fc850371f5e1b18c4",
    "dynasty": "元",
    "content": [
      "山邮纳客供次舍，土屋迎寒催墐藏。",
      "砂头麻姑一寸厚，雨过牛童提满筐。"
    ]
  },
  {
    "id": "c16655df0fae591fd4ff526b8e3f7f72",
    "title": "题宋徽宗献寿桃图",
    "authorName": "柳贯",
    "authorId": "c16655df0fae591fc850371f5e1b18c4",
    "dynasty": "元",
    "content": [
      "青鸟衔书昨夜来，蟠桃如斗核如杯。",
      "蓬莱殿上三千寿，不及春风梦已回。"
    ]
  },
  {
    "id": "c16655df0fae591f2b3fe9ac931bbf8e",
    "title": "题金显宗墨竹",
    "authorName": "柳贯",
    "authorId": "c16655df0fae591fc850371f5e1b18c4",
    "dynasty": "元",
    "content": [
      "海润星辉大定年，生绡笔笔写苍烟。",
      "若为梦里筼筜谷，直到洋州雪筏边。"
    ]
  },
  {
    "id": "c16655df0fae591fc5816e3b7b30287f",
    "title": "题睡猫图",
    "authorName": "柳贯",
    "authorId": "c16655df0fae591fc850371f5e1b18c4",
    "dynasty": "元",
    "content": [
      "花阴闲卧小於菟，堂上氍毹锦绣铺。",
      "放下珠帘春不管，隔笼鹦鹉唤狸奴。"
    ]
  },
  {
    "id": "c16655df0fae591f162938266520fa4d",
    "title": "题折枝海棠图",
    "authorName": "柳贯",
    "authorId": "c16655df0fae591fc850371f5e1b18c4",
    "dynasty": "元",
    "content": [
      "东风庭院紫绵香，翠碧飞来午影长。",
      "啼湿红妆看不厌，只疑春色在昭阳。"
    ]
  },
  {
    "id": "c16655df0fae591f63f84ed8d8d995b1",
    "title": "荆门",
    "authorName": "柳贯",
    "authorId": "c16655df0fae591fc850371f5e1b18c4",
    "dynasty": "元",
    "content": [
      "河塘底里通涵管，宣泄堤防计未迂。",
      "大抵成功摇末议，却将失得较锱铢。"
    ]
  },
  {
    "id": "c16655df0fae591f633780d435f4f2cd",
    "title": "次韵奉答德机冬日见寄",
    "authorName": "柳贯",
    "authorId": "c16655df0fae591fc850371f5e1b18c4",
    "dynasty": "元",
    "content": [
      "雪满千山云满溪，半竿寒日稍平西。",
      "东风不为年芳地，错莫江梅吐未齐。"
    ]
  },
  {
    "id": "c16655df0fae591fb74645d20d7d2251",
    "title": "行界牌源道次小憩民舍",
    "authorName": "柳贯",
    "authorId": "c16655df0fae591fc850371f5e1b18c4",
    "dynasty": "元",
    "content": [
      "小谷疏林受数家，年芳犹有刺桐花。",
      "白云不为青山地，截断前峰两髻丫。"
    ]
  },
  {
    "id": "c16655df0fae591f8762f130e0ce6f93",
    "title": "洪州歌六首",
    "authorName": "柳贯",
    "authorId": "c16655df0fae591fc850371f5e1b18c4",
    "dynasty": "元",
    "content": [
      "豫章城西江上舟，船翁夹柁起红楼。",
      "官盐法名有饶乏，市利商功无算筹。"
    ]
  },
  {
    "id": "c16655df0fae591f8762f130672c312c",
    "title": "洪州歌六首",
    "authorName": "柳贯",
    "authorId": "c16655df0fae591fc850371f5e1b18c4",
    "dynasty": "元",
    "content": [
      "旧坊马龁误惊眠，新水鱼来听卖鲜。",
      "诧说闲曹无一事，閤前小吏送餐钱。"
    ]
  },
  {
    "id": "c16655df0fae591f8762f1304a1a6a16",
    "title": "洪州歌六首",
    "authorName": "柳贯",
    "authorId": "c16655df0fae591fc850371f5e1b18c4",
    "dynasty": "元",
    "content": [
      "东湖水满葑云开，掠取烟光雨色来。",
      "未放官繇兴畚锸，且从鱼乐占池台。"
    ]
  },
  {
    "id": "c16655df0fae591f8762f13014e3745f",
    "title": "洪州歌六首",
    "authorName": "柳贯",
    "authorId": "c16655df0fae591fc850371f5e1b18c4",
    "dynasty": "元",
    "content": [
      "蒌蒿鲜滑胜鸡苏，满尺河豚玉作肤。",
      "漫说江乡美庖传，几曾风味似莼鲈。"
    ]
  },
  {
    "id": "c16655df0fae591f8762f1301f954585",
    "title": "洪州歌六首",
    "authorName": "柳贯",
    "authorId": "c16655df0fae591fc850371f5e1b18c4",
    "dynasty": "元",
    "content": [
      "女儿头戴角冠攲，匌叶垂垂亸鬓齐。",
      "十里来城肩担重，新晴菜把贱如泥。"
    ]
  },
  {
    "id": "c16655df0fae591f8762f1304d0e442a",
    "title": "洪州歌六首",
    "authorName": "柳贯",
    "authorId": "c16655df0fae591fc850371f5e1b18c4",
    "dynasty": "元",
    "content": [
      "旧闻双井团茶美，近爱麻姑乳酒香。",
      "不到洪都领佳绝，吟诗真负九回肠。"
    ]
  },
  {
    "id": "c16655df0fae591f37ce717f6b674004",
    "title": "题寿皇御题淳熙宫画牡丹扇面二首",
    "authorName": "柳贯",
    "authorId": "c16655df0fae591fc850371f5e1b18c4",
    "dynasty": "元",
    "content": [
      "剑南樵客写花容，院画流传号国工。",
      "春压玉阑江雨歇，彩鸾惊梦又成空。"
    ]
  },
  {
    "id": "c16655df0fae591f37ce717f6516db36",
    "title": "题寿皇御题淳熙宫画牡丹扇面二首",
    "authorName": "柳贯",
    "authorId": "c16655df0fae591fc850371f5e1b18c4",
    "dynasty": "元",
    "content": [
      "天香国艳岂堪描，生色谁将上尺绡。",
      "留得当时宫墨在，杜鹃啼处雨萧萧。"
    ]
  },
  {
    "id": "c16655df0fae591f829d9f90f11a47a4",
    "title": "赠别宋季任赴甘肃提举二十韵",
    "authorName": "柳贯",
    "authorId": "c16655df0fae591fc850371f5e1b18c4",
    "dynasty": "元",
    "content": [
      "宁塞洮河外，甘州瀚海隅。",
      "羌髳通别译，封域界中区。",
      "氓俗风丕变，王灵德诞敷。",
      "粤初联吏治，近亦好文儒。",
      "左学将兴蜀，西庠昉自虞。",
      "怀章烦远役，鞭马戒前驱。",
      "驿路争迎传，关门不用繻。",
      "水经张掖弱，山对贺兰孤。",
      "禹凿班班迹，豳诗往往图。",
      "发时梅未萼，上日草应刍。",
      "元宰亲加豆，诸生肃咏雩。",
      "职司虽翰墨，佩服已银朱。",
      "会睹天荒破，端令士气粗。",
      "槎明星是客，乡大酒为徒。",
      "请播言斯在，居夷圣岂诬。",
      "高才每流荡，平世匪崎岖。",
      "只作三年梦，须轻万里途。",
      "旃庐春袭袭，笳管晓呜呜。",
      "浆滟葡萄碗，馡寒翡翠炉。",
      "新篇多慰意，许可寄《潜夫》。"
    ]
  },
  {
    "id": "c16655df0fae591f5372ae44a09e0299",
    "title": "故相东平忠献王挽歌词",
    "authorName": "柳贯",
    "authorId": "c16655df0fae591fc850371f5e1b18c4",
    "dynasty": "元",
    "content": [
      "龙尾乘参会，麒麟踵画图。",
      "记功宜显显，论世匪区区。",
      "肇敏公维似，明徵圣有谟。",
      "陟庸才秉轴，运化亟旋枢。",
      "物已归坯冶，人将就楷模。",
      "开诚登众正，献可破群谀。",
      "夫里同耕凿，民仪异唯俞。",
      "景钟陈备乐，浮鼓节投壶。",
      "尹德汤能协，尧勋益载都。",
      "方期扶日毂，必使丽天衢。",
      "大角兵端起，清宫祸变殊。",
      "霜筼飘荏菽，风干落椅梧。",
      "影射无鲛鳄，磨牙甚豹貙。",
      "凄凉朱鹭曲，狼藉玉麟符。",
      "立事思常武，成书恨亳姑。",
      "攀髯应共载，升屋竟谁呼。",
      "厚地难藏烈，凝阴为蓄痡。",
      "血留衣上碧，含失口中珠。",
      "遘闵遗多难，摧凶激万夫。",
      "羲娥还丽景，彗孛扫夷途。",
      "狂孽凭三窟，神威覆五湖。",
      "不烦公府牍，终见稿街诛。",
      "浊散阳明胜，精垂晦魄苏。",
      "君门重肃穆，贤路岂荒芜。",
      "殉死身宁赎，观兵眼未枯。",
      "春秋如有作，盗贼敢称孤。",
      "灞上仍坚壁，骊山罢论徒。",
      "董狐千载后，丹笔讵应无。"
    ]
  },
  {
    "id": "c16655df0fae591f9e409e1fc2f8cf3c",
    "title": "送南竺澄讲主校经后却还杭州",
    "authorName": "柳贯",
    "authorId": "c16655df0fae591fc850371f5e1b18c4",
    "dynasty": "元",
    "content": [
      "鹿苑开鸿妙，龙宫閟象玄。",
      "间关来几译，披发露双诠。",
      "梵学传皆正，华文润乃全。",
      "义深含窈眇，道广极渊泉。",
      "论自诸师造，言因半偈宣。",
      "何曾离性相，间亦示机权。",
      "述钞心同悟，分科绪各牵。",
      "函盛方秩秩，枣剥益绵绵。",
      "剞劂宁无舛，研磨或更偏。",
      "遂令迷亥豕，不复辨夔蚿。",
      "佛耀昌龄启，皇明正昼悬。",
      "五城银色界，三殿宝花筵。",
      "重见弘经日，如逢出震年。",
      "诏徵皆宿德，御讲尽真筌。",
      "此士孤山隐，前身华顶眠。",
      "野云生静慧，江月湛空圆。",
      "天上青猊座，人间白马鞯。",
      "微君能引重，于世孰昭先。",
      "晦魄风帘烛，顽阴雪屋毡。",
      "声将为律吕，眼岂混朱铅。",
      "疑句多多证，芜辞一一镌。",
      "法珠终照乘，宗镜已当铨。",
      "焕烂金泥字，牵联玉简编。",
      "指河符圣历，穿石毕僧缘。",
      "竣事才敷奏，疏荣亟劳还。",
      "万回袍锦丽，大觉钵盂鲜。",
      "尚食来珍供，司农辍禁钱。",
      "庞恩流濊濊，鹢影去翩翩。",
      "昨梦宁非蝶，迟归误信鹃。",
      "望京犹绿树，入寺始红莲。",
      "雨外排千耦，烟中听两舷。",
      "屦盈南竺户，棹集北湖船。",
      "岩观应增耸，川容若载蠲。",
      "应求随燥湿，钻仰喻高坚。",
      "夏忏朝朝礼，秋灯夜夜然。",
      "固知融至理，直可寄单传。",
      "客袂难为别，朝簪未放捐。",
      "爱闲思结社，食力待治田。",
      "苦笑昌黎戆，深怀惠远贤。",
      "献花凭一咏，安有笔如椽。"
    ]
  },
  {
    "id": "c16655df0fae591fcf73c0c0099f84cd",
    "title": "次韵答乡友吴立夫见寄之作感别怀归情在其中矣",
    "authorName": "柳贯",
    "authorId": "c16655df0fae591fc850371f5e1b18c4",
    "dynasty": "元",
    "content": [
      "宇宙方来事，江湖独往人。",
      "扶摇遗短翮，濡沫到穷鳞。",
      "误作轩裳梦，终惭稻锦身。",
      "迹虽侔燥湿，学岂混疵醇。",
      "局步逢多踬，虚怀待一振。",
      "屈伸乘卦气，消息候天均。",
      "喜际三雍启，还依六籍亲。",
      "马鞯从幸日，萤案洁餐辰。",
      "滕口虞官谤，稽谋信卜陈。",
      "践更非显陟，迁秩遂为真。",
      "清庙方惇礼，容台忝末尘。",
      "卑卑论燕雀，宪宪望麒麟。",
      "缅想《闲居赋》，犹存弟子绅。",
      "国乡谁尚友？",
      "舆皂或称臣。",
      "飞翰因来客，分光肯照邻。",
      "之人刍有束，何物稼盈囷。",
      "矍圃初登射，骊山适罢巡。",
      "玉全遭刖足，渊静得藏珍。",
      "接席连芳昼，看花惜好春。",
      "言筌开窈窈，理窟至驯驯。",
      "蓄思文俱锐，修名实与宾。",
      "逝将熙孔业，由此乐颜仁。",
      "淹泊思同社，羁孤若异伦。",
      "宜休宁俟斥，渐老最忧贫。",
      "夙愿惟耕钓，浮荣谢鼎茵。",
      "灭行无听漏，观涉即知津。",
      "狐首求吾正，《螽斯》咏尔诜。",
      "枌榆应不改，萝茑重相因。",
      "惜远挼青菊，期归睇绿蘋。",
      "题诗缄恨去，离绪极纷纶。"
    ]
  },
  {
    "id": "c16655df0fae591fff86bba89a6cb03d",
    "title": "大雪戏咏",
    "authorName": "柳贯",
    "authorId": "c16655df0fae591fc850371f5e1b18c4",
    "dynasty": "元",
    "content": [
      "霰集先惊密，云垂陡觉低。",
      "穿帷才巧入，拥砌已深迷。",
      "蟾影宵翻鹊，犀光昼骇鸡。",
      "投虚知井幕，蒙险失岩梯。",
      "九地藏膏泽，千门委璧圭。",
      "黄舆增厚载，玄武蛰幽栖。",
      "忽洒声尤急，中休气转凄。",
      "辨方惟有服，封谷不须泥。",
      "稍喜夷涂辟，多忧陷阱挤。",
      "世将还朴素，壤尽彻青黎。",
      "固欲殊廉角，于何画町畦。",
      "溟池涵上下，瀼岸渺东西。",
      "缟举仙人袂，窗明玉女闺。",
      "混沦收日脚，轩豁露坤倪。",
      "剪毳巾成氎，吹灰室覆缇。",
      "妖氛随荡析，阘茸谢捶提。",
      "劲竹犹遭挫，疏梅恰吐齐。",
      "若为散鳞甲，无已戮鲸鲵。",
      "晛日消迟见，丰年卜可稽。",
      "渔归装袯襫，儿戏象狻猊。",
      "正苦贫衣绽，那禁冻面黧。",
      "晓罂初拨醴，午碗更吹齑。",
      "几梦斟羔唱，徒闻索饭啼。",
      "掩关谁扫轨，返棹却寻溪。",
      "践迹嗔鸿爪，全生愧马蹄。",
      "莫抽梁苑思，争效汉衿题。"
    ]
  },
  {
    "id": "c16655df0fae591f4b7cc2b7d869dd7d",
    "title": "今体诗六十韵赠饯正傅之官池阳述学言怀见乎辞矣",
    "authorName": "柳贯",
    "authorId": "c16655df0fae591fc850371f5e1b18c4",
    "dynasty": "元",
    "content": [
      "昔有推乡学，今谁侮圣言。",
      "尚辞沦曲艺，执业谢专门。",
      "制锦何妨美，更刀实太烦。",
      "爰从王氏作，重喜鲁经存。",
      "集注初刊定，传疑并讨论。",
      "七篇贤所训，一贯道攸根。",
      "翼传兹犹准，希踪孰可扪。",
      "仁岩顷颓剥，建木泮奫沄。",
      "或者伤麟趾，嘻其状虎贲。",
      "走虽名恶子，君岂负诸孙。",
      "直想披吾与，毋徒闯彼藩。",
      "律元求秒忽，车用饰轮辕。",
      "堂陛尊卑分，渊泉左右源。",
      "缓行惟视履，妙契必亨屯。",
      "固谓炊将熟，终期溺是援。",
      "蟾梯荣峻陟，鹏路蔼孤鶱。",
      "正取能充拓，何尝志饱温。",
      "银章凌雾雨，朱绂贲丘园。",
      "负弩方前导，乘车且载奔。",
      "威行秋浦曲，象动岁星垣。",
      "入署梅花晓，开筵草色暄。",
      "琴声春寂寂，帘影昼掀掀。",
      "建德当时国，清溪何处村？",
      "再畬宜黍稌，庶植间兰荪。",
      "明府今为政，穷阎自不冤。",
      "使民安蜡腊，戒吏绝壶飧。",
      "可得防毚兔，常须苙放豚。",
      "马惊连轴折，鱼淰尺波浑。",
      "警静山无盗，年登社有膰。",
      "鸡窠对翁稚，肉谱系仍昆。",
      "拊己心惟小，趋风礼更繁。",
      "加笾荐庭实，敛板候戎轩。",
      "勿枉中怀璧，宁甘右属鞬。",
      "因游问花柳，须暇采蘋蘩。",
      "客梦西堂句，宾筵北海尊。",
      "神应歆岂弟，世岂混昭昏。",
      "稳蹑飞凫舄，徐升画鹿轓。",
      "胸中五色线，天上九重阍。",
      "补衮功诚著，观书眼未眢。",
      "葆光非匿景，绝利不离源。",
      "有客愚溪柳，其人太学蕃。",
      "方时征汇吉，自信括囊坤。",
      "化瑟迟当改，樵枰看屡翻。",
      "先机轻绛灌，未患稔晁爰。",
      "此岂犹堪出，子将矢勿谖。",
      "采芳留晚节，曝背负朝暾。",
      "独幸联衣袂，频容渍酒痕。",
      "亲仁情正切，惜远思如燔。",
      "薄赠将吴纻，佳占献楚焞。",
      "瞻云渺江汉，掬月在瓶盆。",
      "生色滋融盎，清光与吐吞。",
      "各持修省事，永慰别离魂。",
      "列辟无前绩，先师罔极恩。",
      "名山严泰华，大器属玙璠。",
      "法古承三统，书年表一元。",
      "荣枯徵断简，消息候微萱。",
      "避弋齐缥凤，惩羹忌染鼋。",
      "谗夫行似蜮，君子化为猿。",
      "计熟非稊稗，维丰俟芑穈。",
      "短篇墙及仞，企望倚昆仑。"
    ]
  },
  {
    "id": "c16655df0fae591f449fc27e8cba81eb",
    "title": "奉皇姑鲁国长公主教题所藏巨然江山行舟图",
    "authorName": "柳贯",
    "authorId": "c16655df0fae591fc850371f5e1b18c4",
    "dynasty": "元",
    "content": [
      "善画如攻诗，意到即奇警。",
      "盖其疏俊姿，笔墨无容骋。",
      "敛之缣楮间，咫尺万里景。",
      "巨然作江山，所得尽幽夐。",
      "冥深风雨重，旷朗云霞屏。",
      "秋光满帆腹，上下天一影。",
      "白鸟不尽飞，枫林有维艇。",
      "稍前牛渚矶，却后瞿塘顶。",
      "岂无乘航戒，尚想然犀炳。",
      "巨灵制坤轴，割截尔何猛。",
      "至今气淋漓，幅背出光耿。",
      "人言此非画，与幻本同境。",
      "然师岂幻者，贞胜以其静。",
      "我来览遗迹，皦若天机秉。",
      "巫闾东北长，岷蜀西南永。",
      "朱邸雪消初，春晖浮藻井。",
      "开图望神州，时节躬朝请。",
      "慨思禹功成，重喜殷邦靖。",
      "将铸岳牧金，明堂安九鼎。"
    ]
  },
  {
    "id": "c16655df0fae591f1546c20e38bd12dc",
    "title": "袁伯长侍讲伯生伯庸二待制同赴北都却还夜宿联句归以示予次韵效体发三贤一笑",
    "authorName": "柳贯",
    "authorId": "c16655df0fae591fc850371f5e1b18c4",
    "dynasty": "元",
    "content": [
      "杜诗诧蜀险，高有石匮阁。",
      "安知居庸口，可掠太白脚。",
      "马行已崇巅，鸟度尚层壑。",
      "林蹊旷迷辙，崖井荒留幕。",
      "俯疑日沈车，阒若风鼓橐。",
      "玄云倏扬旟，朱霞粲涂鞟。",
      "数驿程匪赊，袭裘寒更薄。",
      "客魂逢酒销，鬼胆因诗愕。",
      "蟠木将为容，胡绳未宜索。",
      "严召戒晨趋，澄旻际秋廓。",
      "紫微晶焕烂，瀚海气冥漠。",
      "腰无两鞬属，道有五丁凿。",
      "弭辔谁所援，还衡犹屡错。",
      "小息树吟旌，争先厉词锷。",
      "非开石首筵，似听郾城柝。",
      "巨敌无前勍，偏师当后却。"
    ]
  },
  {
    "id": "c16655df0fae591f9e9a176c36c5de5f",
    "title": "送郭子昭经历赴淮东",
    "authorName": "柳贯",
    "authorId": "c16655df0fae591fc850371f5e1b18c4",
    "dynasty": "元",
    "content": [
      "严严御史府，荦荦聚英彦。",
      "计今玉笋班，显者半郎掾。",
      "居中密告猷，治外详论谳。",
      "我游朝士间，闻谈辄心羡。",
      "胡为三十年，负此一破砚。",
      "子昭每相过，开口奇自见。",
      "弘壁本不赀，况复加藻荐。",
      "安能辞富贵，尚欲志贫贱。",
      "平明借马出，向夕拥书倦。",
      "去年参元火，可贺亦可唁。",
      "端公坐南床，爱士诚眷眷。",
      "屈君廉访幕，首路走淮甸。",
      "生平书檄手，妙在巧裁剸。",
      "谁无扰狱市，勿使滋蔓延。",
      "平反奉慈母，欢喜洁羞膳。",
      "君子既得舆，小人将革面。",
      "想当治曹暇，稍稍事游宴。",
      "试茗蜀井冈，看花竹西院。",
      "古思浩无边，新语时一转。",
      "定怀京游旧，寄赠比黄绢。",
      "交情二纪馀，此别良缱绻。",
      "往时媚学侣，散若风蓬旋。",
      "今我亦老丑，尚复把经卷。",
      "分襟各回首，絮点杂花片。",
      "重来都门道，迎子十乘传。"
    ]
  },
  {
    "id": "c16655df0fae591f55e99ffd6aafc94a",
    "title": "文子方寓直翰林数日即以使往云南典选诗用识别",
    "authorName": "柳贯",
    "authorId": "c16655df0fae591fc850371f5e1b18c4",
    "dynasty": "元",
    "content": [
      "圣人御世具，黜陟用明幽。",
      "恒持万里见，若与一室谋。",
      "滇池徼西南，疆理亦中州。",
      "皇明所照烛，犷强悉恬柔。",
      "缅怀国利器，爵禄乃戈矛。",
      "稍乖铨鉴宗，将贻茧丝忧。",
      "况提天官书，往即外府筹。",
      "考择命词臣，得无慎其由。",
      "翰林文夫子，见谓能言流。",
      "受词别知友，大斗釂不酬。",
      "襆被辞夜直，出门戒晨驺。",
      "选林古所难，此事若冥搜。",
      "岂无甲乙簿，珠砾同一收。",
      "施施处士议，劳劳城者讴。",
      "太史制褒贬，在子用春秋。",
      "将令周道正，皇恤楚人咻。",
      "循吏果再见，斯民庶其瘳。",
      "得结数十辈，参错置边陬。",
      "上以昭王度，下以振儒猷。",
      "吾徒分阸远，被服在林丘。"
    ]
  },
  {
    "id": "c16655df0fae591fb55c327ff90718c8",
    "title": "发通州至小直沽",
    "authorName": "柳贯",
    "authorId": "c16655df0fae591fc850371f5e1b18c4",
    "dynasty": "元",
    "content": [
      "十年鞍马中，释去理归楫。",
      "江光来娱人，似与我意惬。",
      "疲劳省前痛，欢喜获新接。",
      "念当有行初，苟志在怀牒。",
      "何期腰间组，爵等遂凌躐。",
      "外虽被宠荣，内实惧颠跲。",
      "以兹恋阙情，益欲务修业。",
      "清霜弄晚信，老树见留叶。",
      "沽河漳潞交，冰水尚可涉。",
      "急桨追南鸿，直不数旬浃。",
      "梅花定迎笑，粲粲光生颊。",
      "远游忘贱贫，吾宁负吾铗。"
    ]
  },
  {
    "id": "c16655df0fae591f6bc4b65f13813baa",
    "title": "贯草草南归伯生秘监方晨赴经筵驰诗见别舟中次韵俟便答寄兼简伯庸赞善",
    "authorName": "柳贯",
    "authorId": "c16655df0fae591fc850371f5e1b18c4",
    "dynasty": "元",
    "content": [
      "讲经《白虎论》，载笔承明入。此事岂在予，鹓鸾正高集。",
      "乞身去江湖，幸矣归期及。于何君子心，缱缱念朋习。",
      "新诗比绣段，重赠当珍袭。因怜菅蒯材，分寸强纫缉。",
      "赖承廷凤辉，庶遂谷驹絷。皇猷待润色，在治时所急。",
      "服惟絺会明，基藉台莱立。斯文仗公等，别袂不须执。"
    ]
  },
  {
    "id": "c16655df0fae591f18e641e60ea6895a",
    "title": "谢无疑将归延平留诗为别次韵二首",
    "authorName": "柳贯",
    "authorId": "c16655df0fae591fc850371f5e1b18c4",
    "dynasty": "元",
    "content": [
      "裘葛亦何事，为人司暑寒。",
      "微哉一封垤，欲等嵩华看。",
      "如将射变率，未免噎废餐。",
      "我贫不自遂，早知行路难。",
      "邂逅与君别，好怀讵能安。",
      "为语南飞鸿，雪迹何时漫？"
    ]
  },
  {
    "id": "c16655df0fae591f18e641e62148cb5c",
    "title": "谢无疑将归延平留诗为别次韵二首",
    "authorName": "柳贯",
    "authorId": "c16655df0fae591fc850371f5e1b18c4",
    "dynasty": "元",
    "content": [
      "龟山载道南，伊阙无全书。",
      "遁翁受李氏，一轨行众涂。",
      "如人执蓍蔡，于物察鸢鱼。",
      "至今表乡学，粹美不近迂。",
      "得君羁旅中，滞念尽刊除。",
      "讥评世亦有，鉴裁我岂虚。",
      "唯应双剑光，贲子幽贞庐。"
    ]
  },
  {
    "id": "c16655df0fae591fc625a59b1415cc68",
    "title": "过大野泽",
    "authorName": "柳贯",
    "authorId": "c16655df0fae591fc850371f5e1b18c4",
    "dynasty": "元",
    "content": [
      "大野自为泽，济流安得通。",
      "渟涵就深广，蟠际渺西东。",
      "揭帆入洪澜，尽此一日风。",
      "青山若浮髻，隐见云烟中。",
      "不知何乡聚，欲辨已冥蒙。",
      "兹惟开辟来，岂固疏凿功。",
      "捐小以成大，地利乃丰崇。",
      "至今徐兖郊，桑麻岁芃芃。",
      "贿迁擅工贾，组丽连仆僮。",
      "矧时漕事兴，舟航密如蓬。",
      "宝藏在山海，其益无终穷。",
      "一令民生遂，坐致国本充。",
      "非吾黄帽郎，孰讯白凫翁。"
    ]
  },
  {
    "id": "c16655df0fae591f0acb2879b7f265dd",
    "title": "雪霁得风径过高邮",
    "authorName": "柳贯",
    "authorId": "c16655df0fae591fc850371f5e1b18c4",
    "dynasty": "元",
    "content": [
      "乘舟得顺风，如鸟新插羽。",
      "甓湖五十里，浪破雪花舞。",
      "不知岸势回，欻觉帆力举。",
      "却望烟中竿，参差数家聚。",
      "高沙旧游处，酒贱鱼可煮。",
      "伸眉一笑粲，对面九疑阻。",
      "得非龙爱珠，逞俊挟双橹。",
      "意令明月胎，光燄閟不吐。",
      "我诗初未工，聊用相媚妩。",
      "后朝妙高台，呼云作吴语。"
    ]
  },
  {
    "id": "c16655df0fae591fc416c7c1ee5fe24e",
    "title": "晚渡扬子江未至甘露寺城下潮退阁舟风雨竟夕",
    "authorName": "柳贯",
    "authorId": "c16655df0fae591fc850371f5e1b18c4",
    "dynasty": "元",
    "content": [
      "鼓枻凌涛江，江光晚来薄。",
      "相望铁瓮城，正值沙水落。",
      "滩长洲渚出，月黑风雨作。",
      "攲眠听春浪，梦枕生新愕。",
      "起吟不成魇，但怯体中恶。",
      "金焦两浮萍，天堑何限著。",
      "意令制溟渤，帖帖就疏瀹。",
      "奈何潮汐舟，咫尺恨前却。",
      "方冬百泉缩，潦净海为壑。",
      "乘流俟满魄，明夕异今昨。",
      "快呼北府酒，暖客慰离索。",
      "庶因行路难，幸识还山乐。"
    ]
  },
  {
    "id": "c16655df0fae591f287393f2e808895c",
    "title": "赠王玄翰",
    "authorName": "柳贯",
    "authorId": "c16655df0fae591fc850371f5e1b18c4",
    "dynasty": "元",
    "content": [
      "元贞元二祀，我颐未垂髯。",
      "吴游一长铗，欲以钝为铦。",
      "跻攀群公间，跬步限堂廉。",
      "在我履藉正，从渠藩级严。",
      "维时许与分，金缯不徒兼。",
      "坐中清观氏，颀身高帽檐。",
      "倾怀指道要，恐此后益歼。",
      "我戆但耳受，语味讵能餍。",
      "谓方偶升运，岂遂叹中淹。",
      "寒暑三纪馀，往来如痎痁。",
      "清观已下地，白发我日添。",
      "徵言骇今见，信若龟兆占。",
      "斯文大圆镜，有目人得觇。",
      "奈何复反剥，不遗洪入纤。",
      "朅来豫章城，束口类遭钳。",
      "听谈虽亹亹，闭息但厌厌。",
      "道逢美少年，进止一无嫌。",
      "揭子为我言，其人详视瞻。",
      "家微百金产，架有群书签。",
      "煌煌定武宗，缅彼世泽渐。",
      "清观我故友，有子在穷阎。",
      "技富愈思蓄，时来当发潜。",
      "我为想颜色，覆鉴并收奁。",
      "那令毁龟玉，不卒举鱼盐。",
      "促坐席屡改，风回雨飘帘。",
      "寒厅恶草具，觞至时一拈。",
      "旋看养花法，赖人加盖苫。",
      "虽承天泽滋，更畏夏光炎。",
      "又闻日月华，西沦则东暹。",
      "藏景閟阳曜，出幽悬素蟾。",
      "木功能拯涣，地道有流谦。",
      "育材我岂敢，赠子以安恬。",
      "我歌实激烈，谁为晰与黔？",
      "迟归絮我酒，宿草尔其沾。"
    ]
  },
  {
    "id": "c16655df0fae591f0942ab584c759fad",
    "title": "危太朴自金溪来访留馆兼旬因归有赠",
    "authorName": "柳贯",
    "authorId": "c16655df0fae591fc850371f5e1b18c4",
    "dynasty": "元",
    "content": [
      "数日出恒早，旋归已疲剧。",
      "思睡方未暝，强起临几席。",
      "席间有佳友，来来千里屐。",
      "所来非健羡，亦不畏名迹。",
      "谓吾昔求学，颇尝窥窾却。",
      "欲要一夕谈，以慰百年役。",
      "寤疑则岂敢，辨义能亡益。",
      "斯文千载后，泮涣抵离析。",
      "不有高朗姿，谁完超距力。",
      "夫道非远人，何尝系徵索。",
      "譬如山出泉，其初论涓滴。",
      "渟涵就深广，千流同一脉。",
      "掀掀鼓云涛，帖帖输溟渤。",
      "是气中乘陵，无吹亦无息。",
      "文章道之英，各亦随所觌。",
      "草木纷以滋，何尝须粉泽。",
      "生机一发越，形色自不隔。",
      "吾闻古作者，严严垂典式。",
      "履正有夷途，胡行犹■埴。",
      "韩公起扶衰，文字欲适职。",
      "取新非厌常，通变由知易。",
      "衰迟岂复进，傒子坚吾壁。",
      "东风迫归期，未了千日客。",
      "少留慰将远，芳草萋以碧。",
      "谅哉君子心，永言若金锡。",
      "县知筐筥赢，不废秉穧积。",
      "勉勉他日思，为寄东飞翼。"
    ]
  },
  {
    "id": "c16655df0fae591fe4282b94594df5f9",
    "title": "尊经堂诗",
    "authorName": "柳贯",
    "authorId": "c16655df0fae591fc850371f5e1b18c4",
    "dynasty": "元",
    "content": [
      "圣人言纯如，载道行万世。贞明配日月，广大侔天地。",
      "简牍之所资，包络无巨细。上而建皇极，重睹人文丽。",
      "下以开民彝，性初均秉畀。训行宣光熙，道否隔氛曀。",
      "千人万人心，揭揭皆经谊。此息则彼消，刚柔乃殊位。",
      "进乘休复机，迪哲蹈仁智。自绝其本根，奈何取天劓。",
      "燔灭滋秦瘝，网罗兴汉利。存亡书岂知，论者常不置。",
      "济南耄言出，孔壁发神秘。百篇始昭垂，五代著成乂。",
      "鲁齐韩毛《诗》，其传迭兴废。审音以知乐，亦各徵四至。",
      "乐崩名仅存，缅想歌钟肆。礼失野可求，谁明射乡义。",
      "制氏记铿锵，后苍详数制。区区象声容，讵得作者意。",
      "赖夫《春秋》家，尚识王道贵。载事或称诬，推凡疑翼伪。",
      "田何受孔易，其全缘卜筮。杨施孟梁徒，别出踵焦费。",
      "挟书律始除，六籍岂俱逝。伤哉居下流，众恶所奔萃。",
      "驾言拾灰残，我道犹未坠。乘之以颛门，中复縻谶纬。",
      "党同护朽竹，攻弱击枯骴。文字日荄滋，编策亦鳞比。",
      "孟荀与杨韩，先后参舆卫。择精语益详，炳炳诏来裔。",
      "一籥节众音，八风无滥吹。方张乃遂翕，已矣更五季。",
      "大明升殿郊，荧奎属炎彗。舂陵南标正，陕洛黄离继。",
      "经世偶潜虚，象图合而异。举隅岂无反，仅若小星暳。",
      "肫肫紫阳翁，敷贲了群视。在时张吕间，建学特超诣。",
      "一鼓行无旁，八区同教肄。矧兹龙德中，美化纯渐被。",
      "家书动盈屋，人事各康济。恭惟罔极恩，圣哲布嘉惠。",
      "经尊道则尊，有合严庋寘。覆之以堂庭，牖户亦崇邃。",
      "古史洎今诠，珠骈而玉缀。高名以经揭，酌原知水味。",
      "譬如登乔岳，冈阜左右睇。草木流华滋，烟云撤纤翳。",
      "观生老其间，面背俱盎睟。岂惟一身谋，直作数世计。",
      "是家离石宗，遭乱稾城寄。劬书自玉峰，菑播实深穊。",
      "子孙刈其熟，穰穰收秉穗。后来及门士，妙合若龟契。",
      "尊闻行所知，况复躬自致。过逢诧师资，忍负筑场志。",
      "我愿安氏堂，广作天下治。矜式表国都，弦歌行党术。",
      "蓄诚以端蒙，达生以知类。惇典叙彝伦，三郊而五禘。",
      "与世开隆平，吾经固无累。自微可之显，道岂不在器。",
      "世间有形物，展转资弊弊。游谈亦何根，阁束只自弃。",
      "是将比镇宝，前人所数遗。手泽尚鲜新，一展一流涕。",
      "昼诵夕思之，上帝俨临涖。作诗谂苏子，孙曾戒无替。"
    ]
  },
  {
    "id": "c16655df0fae591ffb893f9dada8ead2",
    "title": "旦发渔浦夕宿大浪滩上",
    "authorName": "柳贯",
    "authorId": "c16655df0fae591fc850371f5e1b18c4",
    "dynasty": "元",
    "content": [
      "张帆得顺风，飞鸿与争疾。",
      "后浪蹙亦舒，前山过如失。",
      "桐江转数湾，上濑未入日。",
      "篙工享安便，坐稳头屡栉。",
      "人生倚造物，理微难究诘。",
      "处顺安可常，离忧讵能必。",
      "白鸥知此情，故向波间没。"
    ]
  },
  {
    "id": "c16655df0fae591f7d278afc21c4ba2a",
    "title": "岁暮杂言二首",
    "authorName": "柳贯",
    "authorId": "c16655df0fae591fc850371f5e1b18c4",
    "dynasty": "元",
    "content": [
      "中年鞍马间，所历万里途。",
      "髀肉亦既消，梦惊还一呼。",
      "读史窥古人，恨时不能俱。",
      "宁知远游躅，足蹑双飞凫。",
      "漠北松亭塞，燕南督亢图。",
      "居今采奇迹，未觉吾行迂。",
      "岁晚重思之，天高明月孤。"
    ]
  },
  {
    "id": "c16655df0fae591f7d278afce69be3ea",
    "title": "岁暮杂言二首",
    "authorName": "柳贯",
    "authorId": "c16655df0fae591fc850371f5e1b18c4",
    "dynasty": "元",
    "content": [
      "里中三四友，论交尝莫逆。",
      "自我远行迈，廿载成乖隔。",
      "今归仅有存，生理各崩迫。",
      "经时不一晤，寐想犹如昔。",
      "闭门风霰中，何以永今夕。",
      "不见万松根，濈濈养灵魄。",
      "吾宁独多寿，持遗同怀客。"
    ]
  },
  {
    "id": "c16655df0fae591f6a75966ee6a4211a",
    "title": "龙门",
    "authorName": "柳贯",
    "authorId": "c16655df0fae591fc850371f5e1b18c4",
    "dynasty": "元",
    "content": [
      "一溪瓜蔓流，渡者云可乱。",
      "屡涉途已穷，前临波始漫。",
      "严严龙门峡，石破两崖半。",
      "沙浪深尺馀，湾洄触垠岸。",
      "他山或澍雨，湍涨辄廉悍。",
      "顷刻漂车轮，羁络不能绊。",
      "其源想非远，众水自兹滥。",
      "济浅抑何艰，虑盈疑及患。",
      "峰阴转亭午，出险马蹄散。",
      "草路且勿驱，烟开望前馆。"
    ]
  },
  {
    "id": "c16655df0fae591f294b6ac03cb5a7a7",
    "title": "望李陵台",
    "authorName": "柳贯",
    "authorId": "c16655df0fae591fc850371f5e1b18c4",
    "dynasty": "元",
    "content": [
      "平沙北流水，青山在其上。",
      "李陵思乡台，驻马一西向。",
      "草根含馀凄，峰尖入寒望。",
      "俚言虽莫稽，陈迹尚可访。",
      "想其深入初，步卒亦材壮。",
      "手张天子威，气夺名王帐。",
      "覆车陷囚虏，此志乃大妄。",
      "一为情爱牵，皇恤身名丧。",
      "缕缕中郎书，挽使同跌踼。",
      "安知臣节恭，之死不易谅。",
      "河梁执别处，出语谩惆怅。",
      "家声故燀赫，三世汉飞将。",
      "兵法有死生，人运迭休旺。",
      "忠回在信史，岂没功罪状。",
      "马迁当腐刑，强欲雪其谤。",
      "土思岂能无，层云塞亭障。",
      "千年麒麟图，吾将执玄鬯。"
    ]
  },
  {
    "id": "c16655df0fae591f2d472716f0fa20de",
    "title": "晚泊贵溪游象山昭真观",
    "authorName": "柳贯",
    "authorId": "c16655df0fae591fc850371f5e1b18c4",
    "dynasty": "元",
    "content": [
      "舟行弋阳道，山石多异状。",
      "嵌空露钟窾，屹立俨圭鬯。",
      "沿洄百数里，璆铁森相向。",
      "最奇象岩下，仙馆占丹嶂。",
      "舍棹遵微行，松篁插云上。",
      "开门看青壁，左右挟高闶。",
      "飞雨洒面来，轻飙入檐扬。",
      "道人出迎客，牖户坐南向。",
      "延登升仙台，境肃神滋王。",
      "不知日车侧，但觉天宇旷。",
      "我生名山游，正费屐几两。",
      "采真喜初遇，恋胜期屡访。",
      "布帆催夕举，未敢恨飘荡。",
      "水深彭蠡湖，两眸更东望。"
    ]
  },
  {
    "id": "c16655df0fae591f93e2c3b4f483fc97",
    "title": "送刘叔谠赴潮州韩山山长",
    "authorName": "柳贯",
    "authorId": "c16655df0fae591fc850371f5e1b18c4",
    "dynasty": "元",
    "content": [
      "揭阳海陬郡，溪谷藏雾毒。贾区乃在城，积居跨南服。",
      "凡今仕者往，喜气溢僮仆。非轻万里途，盖善千金蓄。",
      "子行携束书，言就韩山读。韩山祀昌黎，有酒有肴蔌。",
      "骑麟想来过，盻盻揽遗躅。汛除蛮风清，沾溉时雨足。",
      "以兹为教首，如日升若木。何必鳄避溪，已看鸡应卜。",
      "今人慕古人，未免伤抑促。儒官实闲散，岁廪七十斛。",
      "饱饭取诗哦，云月与追逐。宁无赵子徒，弹琴和予筑。",
      "是将实装橐，果胜美粱肉。毋羞宦辙卑，所志三年谷。",
      "子其厚韩山，听我歌《独漉》。我歌傥无证，并讯两黄鹄。"
    ]
  },
  {
    "id": "c16655df0fae591fa5daef76172008ed",
    "title": "渡河宿麻子港口",
    "authorName": "柳贯",
    "authorId": "c16655df0fae591fc850371f5e1b18c4",
    "dynasty": "元",
    "content": [
      "青山彭蠡尾，湖水始生岸。",
      "一舸破微澜，风帆用其半。",
      "乱流二百里，午发至未旰。",
      "苍茫洲景中，明灭津烟畔。",
      "数家小聚落，渔灶倚滩爨。",
      "旧闻萑苻间，弱肉饱强悍。",
      "时平道路清，跋涉得无患。",
      "岂非年谷丰，礼义能服叛。",
      "严严主湖神，牲酒满杯案。",
      "乞灵我岂敢，云黑樯乌散。",
      "橹师促转柁，轧轧鸣鹅鹳。",
      "前瞻麻子洲，波面明星烂。",
      "新别重有怀，县情如此粲。"
    ]
  },
  {
    "id": "c16655df0fae591f6f49eb6eed0dcca7",
    "title": "奉陪侍御金源公虎丘之游阅数日乃能成诗以纪览历凡二十五韵",
    "authorName": "柳贯",
    "authorId": "c16655df0fae591fc850371f5e1b18c4",
    "dynasty": "元",
    "content": [
      "阖闾藏窆处，白虎卧其丘。殉葬剑已化，金精犹上浮。",
      "秦强事穿伐，鬼功叶人谋。刳肠裂青壁，沥髓发寒流。",
      "树色不知古，蛟龙郁相樛。蜕影入深窈，铁花绣吴钩。",
      "供庖绠汲馀，千人宜浣漱。生公昔讲经，聚石石点头。",
      "至今盘石上，法云垂荫稠。宅坊何年建？凌虚出飞楼。",
      "北牖俯平楚，西轩延广畴。登临小吴会，万象一目收。",
      "韦白题诗后，物华压雕锼。胡哉幽独君，窅然遗清讴。",
      "兹山起原隰，山形如覆瓯。我疑星游空，堕地得长留。",
      "不然驾海来，六鳌为载辀。现成般舟台，不以闻思修。",
      "客过阊门西，看山几回眸。是节风日美，招携有扁舟。",
      "旋棹午景停，系篱野阴稠。行酒进熟啜，饮阑归意遒。",
      "词客思如云，尚书气横秋。吾衰落人后，技痒纪斯游。",
      "谬语尚可芟，芜秽焉能廋。"
    ]
  },
  {
    "id": "c16655df0fd5c8e1ccb09f6f940538cc",
    "title": "续兰亭会补参军刘密诗",
    "authorName": "刘仁本",
    "authorId": "c16655df0fd5c8e1d1457b72d1457b72",
    "dynasty": "元",
    "content": [
      "阳春沐膏泽，草木生微暄。",
      "灵图发幽秘，感此禹迹存。",
      "衣冠继芳集，临流引清樽。",
      "性情聊自适，理乱复奚言。"
    ]
  },
  {
    "id": "c16655df0fe613501376e58621772859",
    "title": "绝句",
    "authorName": "三茅吴真人",
    "authorId": "c16655df0fe61350d1457b72d1457b72",
    "dynasty": "元",
    "content": [
      "深深门巷老翁家，自洗铜瓶浸杏花。",
      "唤起承平当日梦，令人转忆旧京华。"
    ]
  },
  {
    "id": "c16655df0fe61350184583bc0111ec72",
    "title": "柳杏",
    "authorName": "三茅吴真人",
    "authorId": "c16655df0fe61350d1457b72d1457b72",
    "dynasty": "元",
    "content": [
      "岸曲纷纷已弄烟，园林点点欲争然。",
      "何人折取归深院，两样风光在眼前。"
    ]
  },
  {
    "id": "c16655df103512fbb9d0b2103a36d7b8",
    "title": "春草",
    "authorName": "何正",
    "authorId": "c16655df103512fbd1457b72d1457b72",
    "dynasty": "元",
    "content": [
      "春来无处不芳菲，色透湘帘好染衣。",
      "南浦暝烟凫鸟没，曲江寒雨鹧鸪飞。",
      "高人有意怜新绿，游子无心恋旧归。",
      "淮海年年空入望，六朝王业竟成非！"
    ]
  },
  {
    "id": "c16655df103512fbe42b99d542969012",
    "title": "月",
    "authorName": "何正",
    "authorId": "c16655df103512fbd1457b72d1457b72",
    "dynasty": "元",
    "content": [
      "宴罢瑶台出禁迟，玉轮飞上已多时。",
      "一天星斗光芒后，万里银河影渐移。",
      "素女夜寒初倦舞，嫦娥秋老正含悲。",
      "黄沙碛里凉如水，人在青楼有所思。"
    ]
  },
  {
    "id": "c16655df10476ac2756c7f410c6b4498",
    "title": "南山诗",
    "authorName": "净权",
    "authorId": "c16655df10476ac2d1457b72d1457b72",
    "dynasty": "元",
    "content": [
      "紫气金丹晓，青霞玉井春。",
      "画牛曾寓意，鸣鹤更通神。"
    ]
  },
  {
    "id": "c16655df10497d6c9925202d08eeef0c",
    "title": "凤凰洲",
    "authorName": "洪焱祖",
    "authorId": "c16655df10497d6cb51a15f301e9565c",
    "dynasty": "元",
    "content": [
      "有许闲田地，惟宜牧马牛。",
      "平生未到处，极目更清秋。",
      "绿水来桐柏，青山入寿州。",
      "斜阳无限意，落雁凤凰洲。"
    ]
  },
  {
    "id": "c16655df10497d6c899a1f5d96bf7583",
    "title": "长芗岁暮二首",
    "authorName": "洪焱祖",
    "authorId": "c16655df10497d6cb51a15f301e9565c",
    "dynasty": "元",
    "content": [
      "阴阴四山合，杳杳一川平。",
      "暮色杂歌哭，年光催死生。",
      "灶陉芬糗饵，家庙洁粢盛。",
      "骨肉望归切，何由风翮轻。"
    ]
  },
  {
    "id": "c16655df10497d6c899a1f5d24147a27",
    "title": "长芗岁暮二首",
    "authorName": "洪焱祖",
    "authorId": "c16655df10497d6cb51a15f301e9565c",
    "dynasty": "元",
    "content": [
      "落日窗未掩，忘言几独凭。",
      "乡心生远峤，节意入孤灯。",
      "吾道虎为鼠，何时鹍化鹏。",
      "岁年浑不吝，亹亹向人增。"
    ]
  },
  {
    "id": "c16655df10497d6c4ca6014f4925be85",
    "title": "岁前立春",
    "authorName": "洪焱祖",
    "authorId": "c16655df10497d6cb51a15f301e9565c",
    "dynasty": "元",
    "content": [
      "死草能重碧，苍颜得再韶。",
      "春从年内到，雪向雨中消。",
      "小瓮醅新漉，芳郊荠可挑。",
      "从今抛笔砚，一意事渔樵。"
    ]
  },
  {
    "id": "c16655df10497d6c501522e732a0eeb0",
    "title": "浮梁秋晓书事三首",
    "authorName": "洪焱祖",
    "authorId": "c16655df10497d6cb51a15f301e9565c",
    "dynasty": "元",
    "content": [
      "竟日风兼雨，荒山坐复眠。",
      "收心葬书窟，飞梦入诗天。",
      "宁戚歌牛下，昌黎拜马前。",
      "卿当用卿法，我懒觉犹贤。"
    ]
  },
  {
    "id": "c16655df10497d6c501522e79725727f",
    "title": "浮梁秋晓书事三首",
    "authorName": "洪焱祖",
    "authorId": "c16655df10497d6cb51a15f301e9565c",
    "dynasty": "元",
    "content": [
      "舜陶开利孔，山骨竟为齑。",
      "野碓多舂土，溪船半载泥。",
      "风烟秋更惨，瓦砾路全迷。",
      "随牒何来此，无阶老稚圭。"
    ]
  },
  {
    "id": "c16655df10497d6c501522e7604a177b",
    "title": "浮梁秋晓书事三首",
    "authorName": "洪焱祖",
    "authorId": "c16655df10497d6cb51a15f301e9565c",
    "dynasty": "元",
    "content": [
      "众山围我独，极目但风烟。",
      "政自门无辙，何须坐有毡。",
      "谪龙才七日，鸣鸟待三年。",
      "岂不心如铁，居然发早宣。"
    ]
  },
  {
    "id": "c16655df10497d6ce81f2c658de1f40c",
    "title": "上饶送别戴丈帅初",
    "authorName": "洪焱祖",
    "authorId": "c16655df10497d6cb51a15f301e9565c",
    "dynasty": "元",
    "content": [
      "濮上音如沸，房中乐浸微。",
      "夫君鲁一变，馀子郐亡讥。",
      "客路班荆晚，平生刻楮非。",
      "公归我亦去，岁晏重依依。"
    ]
  },
  {
    "id": "c16655df10497d6c658d838fd6723a35",
    "title": "彭城怀古二首",
    "authorName": "洪焱祖",
    "authorId": "c16655df10497d6cb51a15f301e9565c",
    "dynasty": "元",
    "content": [
      "霸业重瞳子，雄才大耳儿。",
      "河山犹表里，今古几兴衰。",
      "彭祖终遗墓，苏公仅有碑。",
      "伊谁居里闬，寒饿得闻思。"
    ]
  },
  {
    "id": "c16655df10497d6c658d838fda8a77d1",
    "title": "彭城怀古二首",
    "authorName": "洪焱祖",
    "authorId": "c16655df10497d6cb51a15f301e9565c",
    "dynasty": "元",
    "content": [
      "户口十馀万，承平亦富哉。",
      "人烟今寂寞，洪势自喧豗。",
      "可有名驹子，空馀戏马台。",
      "登临兴不尽，挽缆故相催。"
    ]
  },
  {
    "id": "c16655df10497d6c7f60991248a490b6",
    "title": "寓杭有感二首",
    "authorName": "洪焱祖",
    "authorId": "c16655df10497d6cb51a15f301e9565c",
    "dynasty": "元",
    "content": [
      "此郡频来往，如今四十年。",
      "旧交多不在，吾老亦非前。",
      "山寺添新塔，江潮阅几船。",
      "湖边闲眺望，寂寂镜中天。"
    ]
  },
  {
    "id": "c16655df10497d6c7f609912acf50cf6",
    "title": "寓杭有感二首",
    "authorName": "洪焱祖",
    "authorId": "c16655df10497d6cb51a15f301e9565c",
    "dynasty": "元",
    "content": [
      "一器成初售，争先样又新。",
      "低昂百工手，鼓舞四方人。",
      "雕刻知何极，渐磨岂易淳。",
      "光阴并红紫，衮衮付泥尘。"
    ]
  },
  {
    "id": "c16655df10497d6cf95fc7cd1ccf529b",
    "title": "朝元宫",
    "authorName": "洪焱祖",
    "authorId": "c16655df10497d6cb51a15f301e9565c",
    "dynasty": "元",
    "content": [
      "双阁通明映太为，玉皇金殿邃朱扉。",
      "照天万瓦琉璃动，跨水三桥螮蝀飞。",
      "中土角蜗今日定，七真笙鹤几时归。",
      "前朝教主多遗迹，难把兴亡问羽衣。"
    ]
  },
  {
    "id": "c16655df10497d6cedeb891858004fee",
    "title": "艮岳",
    "authorName": "洪焱祖",
    "authorId": "c16655df10497d6cb51a15f301e9565c",
    "dynasty": "元",
    "content": [
      "龙桧金芝久鞠蔬，绛楼遗址野人居。",
      "空馀灵壁太湖石，好在玉京仙掌书。",
      "一片犹须万牛力，层巅遑恤九州墟。",
      "玄门不救青城祸，千载排空志覆车。"
    ]
  },
  {
    "id": "c16655df10497d6c3d7f3668b74262ac",
    "title": "荆山",
    "authorName": "洪焱祖",
    "authorId": "c16655df10497d6cb51a15f301e9565c",
    "dynasty": "元",
    "content": [
      "闭户徒劳孙敬学，浪游别换子长文。",
      "方穿甓社珠宫月，又泛荆山玉窟云。",
      "淮水西来千骑捷，涡河北下九天闻。",
      "会同齐赴南溟远，清浊如将獭胆分。"
    ]
  },
  {
    "id": "c16655df10497d6c0b538d2e534a69d4",
    "title": "自会稽如武林",
    "authorName": "洪焱祖",
    "authorId": "c16655df10497d6cb51a15f301e9565c",
    "dynasty": "元",
    "content": [
      "大禹山头秋叶飞，伍胥庙下暮潮归。",
      "解貂换酒风流在，放鹤寻僧伴侣稀。",
      "渔唱樵讴入诗卷，岩烟谷雨冷征衣。",
      "行年懒问君平卜，更看天河织女机。"
    ]
  },
  {
    "id": "c16655df10497d6c5e9299c704dbad6e",
    "title": "瓶笙",
    "authorName": "洪焱祖",
    "authorId": "c16655df10497d6cb51a15f301e9565c",
    "dynasty": "元",
    "content": [
      "离坎絪缊一气盈，娲皇遗调自天成。",
      "满堂静听不知处，从古善吹无此声。",
      "守口似违平日诫，热中能作许时鸣。",
      "世间有韵皆因激，火冷夜深空月明。"
    ]
  },
  {
    "id": "c16655df10497d6c8c44104c29f259a4",
    "title": "一笑",
    "authorName": "洪焱祖",
    "authorId": "c16655df10497d6cb51a15f301e9565c",
    "dynasty": "元",
    "content": [
      "一笑难逢天下白，相看谁免甑中尘。",
      "荷花香断官湖浅，纸竹丛深山聚贫。",
      "好向西湖徙游惰，尽归东土辟荆榛。",
      "淳熙使者祠堂冷，荒政文移墨尚新。"
    ]
  },
  {
    "id": "c16655df10497d6c382f18614bab6c62",
    "title": "次韵王监簿晓荷",
    "authorName": "洪焱祖",
    "authorId": "c16655df10497d6cb51a15f301e9565c",
    "dynasty": "元",
    "content": [
      "胎息初匀餋玉池，晓风残月见花奇。",
      "妙香偏向推窗觉，清意未教携酒知。",
      "神女行云回梦后，太真餐露解酲时。",
      "天星寥落佳人远，手折幽芳欲赠谁。"
    ]
  },
  {
    "id": "c16655df10497d6c2facb776d1529072",
    "title": "次韵陈山长送春纪事二首",
    "authorName": "洪焱祖",
    "authorId": "c16655df10497d6cb51a15f301e9565c",
    "dynasty": "元",
    "content": [
      "怪事凶荒有此年，春来疠鬼更行天。",
      "为谁莺燕语能好，无主麦桑青可怜。",
      "谁谓十旬全渴雨，坐令万井不生烟。",
      "相逢且喜身俱健，困厄终胜死道边。"
    ]
  },
  {
    "id": "c16655df10497d6c2facb7769a05f6a0",
    "title": "次韵陈山长送春纪事二首",
    "authorName": "洪焱祖",
    "authorId": "c16655df10497d6cb51a15f301e9565c",
    "dynasty": "元",
    "content": [
      "越上今春不见春，花枝憔悴柳眉颦。",
      "嗟公缧绁元非罪，笑我儒冠早误身。",
      "睡起烹茶聊永日，饥来乞米向何人。",
      "相期辟谷仙山去，行止毋劳问大钧。"
    ]
  },
  {
    "id": "c16655df10497d6c495b4d8cd37ffacf",
    "title": "次韵万红中一朵白莲之作",
    "authorName": "洪焱祖",
    "authorId": "c16655df10497d6cb51a15f301e9565c",
    "dynasty": "元",
    "content": [
      "龙涎万斛绛云重，彼美西人一粲逢。",
      "獭髓无痕冰作骨，羽衣初试水为容。",
      "瑶池燕罢醒看醉，月殿妆来淡胜浓。",
      "未许何郎能斗洁，诗仙玉立众宾从。"
    ]
  },
  {
    "id": "c16655df10497d6cf6e383eeec760e2e",
    "title": "次韵春怀",
    "authorName": "洪焱祖",
    "authorId": "c16655df10497d6cb51a15f301e9565c",
    "dynasty": "元",
    "content": [
      "鸠唤春阴鹊噪晴，静中观动晦还明。",
      "山林岁月身将老，湖海风涛梦亦惊。",
      "不饮未应为酒困，忘言何用以诗鸣。",
      "看花啜茗须公辈，汤熟银瓶细细倾。"
    ]
  },
  {
    "id": "c16655df10497d6cb04b4995a03738c2",
    "title": "送李明德上合肥县尹",
    "authorName": "洪焱祖",
    "authorId": "c16655df10497d6cb51a15f301e9565c",
    "dynasty": "元",
    "content": [
      "未拜柏台真御史，暂为花县古诸侯。",
      "诗书河北无双士，山水淮西第一州。",
      "但学此邦包孝肃，会看今世鲁中牟。",
      "龟峰目送风帆远，别后新文肯寄不。"
    ]
  },
  {
    "id": "c16655df10497d6c8a05b190e46e21d0",
    "title": "解官西归",
    "authorName": "洪焱祖",
    "authorId": "c16655df10497d6cb51a15f301e9565c",
    "dynasty": "元",
    "content": [
      "今日身轻棹更轻，柯桥棋局且推枰。",
      "公心岂免招私谤，古道犹须徇俗情。",
      "万事不如归最好，诸人方以出为荣。",
      "江风只说商船险，渔艇逍遥过一生。"
    ]
  },
  {
    "id": "c16655df10497d6cf2f4b3dcbd929864",
    "title": "四月二十八日离杭溯江喜晴得风",
    "authorName": "洪焱祖",
    "authorId": "c16655df10497d6cb51a15f301e9565c",
    "dynasty": "元",
    "content": [
      "抖擞城中万斛埃，天晴眼豁意悠哉。",
      "江经马目排云下，潮到桐庐带月回。",
      "价压红陈新麦熟，光生绿暗早榴开。",
      "吟情欲缓官船急，夜半风帆过钓台。"
    ]
  },
  {
    "id": "c16655df10497d6cf62524896cf3609f",
    "title": "汴学",
    "authorName": "洪焱祖",
    "authorId": "c16655df10497d6cb51a15f301e9565c",
    "dynasty": "元",
    "content": [
      "朝元竞诧新宫丽，相国犹存古寺雄。",
      "壁水枯荷人不到，石经零落卧秋风。"
    ]
  },
  {
    "id": "c16655df10497d6c661ddc461ca2f933",
    "title": "琼花观",
    "authorName": "洪焱祖",
    "authorId": "c16655df10497d6cb51a15f301e9565c",
    "dynasty": "元",
    "content": [
      "彩云飞入玉皇家，后土秋风更有花。",
      "坛上雕阑围赝本，游人无数赏仙葩。"
    ]
  },
  {
    "id": "c16655df10497d6c7515b26464cfe3f3",
    "title": "歌风台二首",
    "authorName": "洪焱祖",
    "authorId": "c16655df10497d6cb51a15f301e9565c",
    "dynasty": "元",
    "content": [
      "可是歌风念故乡，匹夫万乘岂寻常。",
      "不知身后闺门祸，只道无人守四方。"
    ]
  },
  {
    "id": "c16655df10497d6c7515b264b2ee5281",
    "title": "歌风台二首",
    "authorName": "洪焱祖",
    "authorId": "c16655df10497d6cb51a15f301e9565c",
    "dynasty": "元",
    "content": [
      "暮年鸿鹄发悲歌，不似歌风慷慨多。",
      "霸气雄心加海内，却从衽席暗消磨。"
    ]
  },
  {
    "id": "c16655df10497d6cfe31a0662bedf4a7",
    "title": "题杨妃图",
    "authorName": "洪焱祖",
    "authorId": "c16655df10497d6cb51a15f301e9565c",
    "dynasty": "元",
    "content": [
      "自是三郎溺燕私，千年祸水说蛾眉。",
      "骊姬杀子九龄去，妾在寿王宫里时。"
    ]
  },
  {
    "id": "c16655df10497d6cc753ee088dc963fc",
    "title": "晓出跨湖桥",
    "authorName": "洪焱祖",
    "authorId": "c16655df10497d6cb51a15f301e9565c",
    "dynasty": "元",
    "content": [
      "扁舟东下却西还，秋在湖光欲曙间。",
      "送客出城无吝色，青青惟有卧龙山。"
    ]
  },
  {
    "id": "c16655df10497d6cefe9003014840622",
    "title": "越饥谣六首",
    "authorName": "洪焱祖",
    "authorId": "c16655df10497d6cb51a15f301e9565c",
    "dynasty": "元",
    "content": [
      "冶翠妖红满境湖，扁舟曾系绿杨株。",
      "重来风物今如许，安上门前旧画图。"
    ]
  },
  {
    "id": "c16655df10497d6cefe90030821cd057",
    "title": "越饥谣六首",
    "authorName": "洪焱祖",
    "authorId": "c16655df10497d6cb51a15f301e9565c",
    "dynasty": "元",
    "content": [
      "野无青草树无肤，人腹为棺葬万夫。",
      "落日卧龙山下路，腥烟数里鬼相呼。"
    ]
  },
  {
    "id": "c16655df10497d6cefe900309bc4505f",
    "title": "越饥谣六首",
    "authorName": "洪焱祖",
    "authorId": "c16655df10497d6cb51a15f301e9565c",
    "dynasty": "元",
    "content": [
      "攫一杯糠欲下咽，疾风如走雨如拳。",
      "饥肠未补身先毁，不暇怜人不自怜。"
    ]
  },
  {
    "id": "c16655df10497d6cefe900300ac0f1d9",
    "title": "越饥谣六首",
    "authorName": "洪焱祖",
    "authorId": "c16655df10497d6cb51a15f301e9565c",
    "dynasty": "元",
    "content": [
      "骨肉相吞已可吁，城中高下井皆枯。",
      "此时斗水钱三百，山客苞封致一壶。"
    ]
  },
  {
    "id": "c16655df10497d6cefe9003037cdab0d",
    "title": "越饥谣六首",
    "authorName": "洪焱祖",
    "authorId": "c16655df10497d6cb51a15f301e9565c",
    "dynasty": "元",
    "content": [
      "万花风雨总飘零，抹粉涂朱鬻斗升。",
      "太平累累渡江去，此生从此别西兴。"
    ]
  },
  {
    "id": "c16655df10497d6cefe900302e5b2242",
    "title": "越饥谣六首",
    "authorName": "洪焱祖",
    "authorId": "c16655df10497d6cb51a15f301e9565c",
    "dynasty": "元",
    "content": [
      "西望繁华旧凤城，隔衣带水自升平。",
      "越乡三月未春意，渐死渐空无哭声。"
    ]
  },
  {
    "id": "c16655df10497d6cb937bad9c15ac302",
    "title": "刘山驿",
    "authorName": "洪焱祖",
    "authorId": "c16655df10497d6cb51a15f301e9565c",
    "dynasty": "元",
    "content": [
      "山当驿舍恰中分，地隔人烟断见闻。",
      "使客来眠清到骨，夜窗灯点半天云。"
    ]
  },
  {
    "id": "c16655df10497d6cef9903cbb77863d5",
    "title": "甲子元夕二首",
    "authorName": "洪焱祖",
    "authorId": "c16655df10497d6cb51a15f301e9565c",
    "dynasty": "元",
    "content": [
      "灯市群嬉彩服鲜，回头追忆少年年。",
      "何曾得似渠侬乐，未有生时已不天。"
    ]
  },
  {
    "id": "c16655df10497d6cef9903cbf74fd09c",
    "title": "甲子元夕二首",
    "authorName": "洪焱祖",
    "authorId": "c16655df10497d6cb51a15f301e9565c",
    "dynasty": "元",
    "content": [
      "四十年来懒看灯，元宵长是守书檠。",
      "如今并与书檠废，只有丹心对月明。"
    ]
  },
  {
    "id": "c16655df10497d6c5bede24575a40660",
    "title": "县厅独坐",
    "authorName": "洪焱祖",
    "authorId": "c16655df10497d6cb51a15f301e9565c",
    "dynasty": "元",
    "content": [
      "瑞山花发杂青红，案牍全稀犴狱空。",
      "数片闲云窥使散，飞来庭下舞轻风。"
    ]
  },
  {
    "id": "c16655df10497d6c2560598edecf30b2",
    "title": "读名臣言行录有感二首",
    "authorName": "洪焱祖",
    "authorId": "c16655df10497d6cb51a15f301e9565c",
    "dynasty": "元",
    "content": [
      "太平宰相十分贤，惜也天书一发愆。",
      "只为尊珠曾受赐，婵娟不与驻长年。"
    ]
  },
  {
    "id": "c16655df10497d6c2560598eb48b73a0",
    "title": "读名臣言行录有感二首",
    "authorName": "洪焱祖",
    "authorId": "c16655df10497d6cb51a15f301e9565c",
    "dynasty": "元",
    "content": [
      "强将神道释河图，仓卒还怜杜镐愚。",
      "怪底欧公全不信，分明立教矫祥符。"
    ]
  },
  {
    "id": "c16655df10497d6c3ab0464532781f53",
    "title": "中秋宿贵义岭下是夜无月",
    "authorName": "洪焱祖",
    "authorId": "c16655df10497d6cb51a15f301e9565c",
    "dynasty": "元",
    "content": [
      "乱山深处过中秋，只有风湍拍石头。",
      "赖是今宵无月色，若令月出转添愁。"
    ]
  },
  {
    "id": "c16655df10497d6c0267b175de88db66",
    "title": "冯公岭",
    "authorName": "洪焱祖",
    "authorId": "c16655df10497d6cb51a15f301e9565c",
    "dynasty": "元",
    "content": [
      "路绕朱阑一丈宽，须臾平地上云端。",
      "承平事事加开辟，蜀道如今未必难。"
    ]
  },
  {
    "id": "c16655df10497d6c158cf1c71ca6d4ee",
    "title": "遂昌纪事",
    "authorName": "洪焱祖",
    "authorId": "c16655df10497d6cb51a15f301e9565c",
    "dynasty": "元",
    "content": [
      "万嶂周遭立，双溪会合流。",
      "虽晴云可掬，但雨涨堪忧。",
      "岭不通商担，湍偏拒客舟。",
      "穹林长似暮，乱石自生秋。",
      "僻壤连衢婺，遗风染粤瓯。",
      "百家成聚落，何地许遨游。",
      "晓市花猪肉，宵檠菜子油。",
      "清醇夸好酒，白粲胜他州。",
      "富货资杉筏，贫羹仰芋畴。",
      "伺窥多鬼蜮，谈笑乏朋俦。",
      "俗乐军中借，歌筵梦裹求。",
      "画仙丹灶冷，诗衲翠峰幽。",
      "箭竹寻常采，绵华琐屑收。",
      "银坑归武断，铁冶费冥搜。",
      "野性常轻死，官方亦欠优。",
      "昔常骚寇贼，今幸偃戈矛。",
      "岁熟宽租赋，庭空省系囚。",
      "扶颠如有策，安分复奚尤。"
    ]
  },
  {
    "id": "c16655df10497d6c421df8e20ff193ef",
    "title": "蚕妇辞",
    "authorName": "洪焱祖",
    "authorId": "c16655df10497d6cb51a15f301e9565c",
    "dynasty": "元",
    "content": [
      "贫家桑地狭，买叶疗蚕饥。",
      "叶价贵如金，卖钗仍典衣。",
      "所得弗偿费，况乃筋力疲。",
      "萧条镜中颜，伊轧窗下机。",
      "都将寸心苦，织入千万丝。",
      "帛成不敢裁，支梧迫公私。",
      "端居被文绣，愧尔西家施。"
    ]
  },
  {
    "id": "c16655df10497d6c6721f5a61507af77",
    "title": "宿中滦",
    "authorName": "洪焱祖",
    "authorId": "c16655df10497d6cb51a15f301e9565c",
    "dynasty": "元",
    "content": [
      "晓出酸枣门，暗与夷山别。",
      "睡睫风沙蒙，冻须露华结。",
      "小车驾双驴，箕踞坐卼臲。",
      "野阔迷去程，铎鸣避来辙。",
      "亭午过黄河，浊浪半天掣。",
      "雷声撼乾坤，土色暗日月。",
      "杂以牛马车，百命托孤叶。",
      "含灵幸有知，帖妥无踶啮。",
      "妄动或侧欹，均同一沤灭。",
      "到岸已斜阳，相庆犹馀慑。",
      "人稠屋稍华，炊过炕喜热。",
      "问名知中滦，境壤卫辉接。",
      "买饭直不廉，年饥断曲蘖。",
      "旅卦尚资仆，数奇我俱阙。",
      "远游触事非，陋学谋身拙。",
      "兹行似可笑，内顾奚所挟。",
      "体疲即就枕，衾薄尽发箧。",
      "淅淅瓦霰鸣，前途明日雪。"
    ]
  },
  {
    "id": "c16655df10497d6c6b44c60dd390c6d7",
    "title": "文安县",
    "authorName": "洪焱祖",
    "authorId": "c16655df10497d6cb51a15f301e9565c",
    "dynasty": "元",
    "content": [
      "文安隶霸州，显德州始置。",
      "萧萧风卷沙，渺渺天裹地。",
      "驼载杂驴车，日落喧市肆。",
      "酸齑芼汤饼，我亦解鞍憩。",
      "维昔石晋兴，结辽与共事。",
      "割畀十六州，贸易一闰位。",
      "世宗取三关，锐意平幽蓟。",
      "破竹功垂成，服药志勿遂。",
      "金瓯竟莫完，铁砚真左计。",
      "艺祖继挥戈，似亦欠乘势。",
      "后人不量力，轻举速颠踬。",
      "中原百战争，乱极数当治。",
      "大物自有归，追思一长喟。"
    ]
  },
  {
    "id": "c16655df10497d6c41265779414c9d15",
    "title": "宿苍岭绝顶",
    "authorName": "洪焱祖",
    "authorId": "c16655df10497d6cb51a15f301e9565c",
    "dynasty": "元",
    "content": [
      "行穷涧百折，始上深山高。",
      "峥嵘岁年晚，蹭蹬人马劳。",
      "积雪冻如铁，寒雨细于毛。",
      "但见石荦确，而闻草萧骚。",
      "亘古无日色，白昼有鬼号。",
      "谷氓惊过客，奔窜捷猿猱。",
      "商贾虞剽劫，出没森弓刀。",
      "岭半乃有店，三州犬牙交。",
      "历险得一息，讵敢轻衡茅。",
      "饥炊甘如饴，况觊丰馔醪。",
      "嗟予本孱儒，早与世故鏖。",
      "欣怖从何生，梦幻随所遭。",
      "昔贤仗忠信，岭海气愈豪。",
      "矧此奚足云，内视固有操。",
      "窗开风灭烛，松响鹤归巢。",
      "思诗夜无寐，霁月生林梢。"
    ]
  },
  {
    "id": "c16655df10497d6c82aad7bf4e54e0cb",
    "title": "宛丘",
    "authorName": "洪焱祖",
    "authorId": "c16655df10497d6cb51a15f301e9565c",
    "dynasty": "元",
    "content": [
      "寿春之宛丘，十日复五日。",
      "河盘常山蛇，舟舞宋都鹢。",
      "途长冬景短，坐卧厌局蹐。",
      "未知疏凿意，何苦纡弗直。",
      "恭惟大圣人，环辙于斯厄。",
      "神龙困泥沙，祥凤栖枳棘。",
      "平原澹荒烟，犹带愠见色。",
      "知士多崄艰，愚夫抱安逸。",
      "有怀重徘徊，延伫三太息。",
      "路转见孤村，垣低出古驿。",
      "过雨蔓菁青，凉风木绵白。",
      "林疏散鸡豚，土广饶菽麦。",
      "红裙摇清漪，浣女秋波急。",
      "柳边当垆妇，倚阁看过客。",
      "数户赋一兵，优游且殷实。",
      "北人尚并兼，差徭合众力。",
      "束矢莫能折，床肤讵剥及。",
      "南人虽弟昆，小户亦缕析。",
      "岁久弱弗支，贪官肆蚕食。",
      "何当此卜居，卖书买玺栗。"
    ]
  },
  {
    "id": "c16655df10497d6cfd81e35eecdf4c02",
    "title": "黄岩盛景则来为吾郡征官见示诗文因成一章",
    "authorName": "洪焱祖",
    "authorId": "c16655df10497d6cb51a15f301e9565c",
    "dynasty": "元",
    "content": [
      "昔我游公乡，瞻望弗及见。",
      "公今仕吾州，过从两不倦。",
      "人生水上萍，邂逅随风转。",
      "端能相知心，岂在蚤识面。",
      "高文久自珍，屡请容一眄。",
      "如升泰山顶，朝观海日眩。",
      "云涛浮青红，光采生万变。",
      "新诗更圆美，花暖娇莺啭。",
      "忽疑龙挂天，飞雨响银箭。",
      "呜呼此事难，补衮非袜线。",
      "沉吟拊几案，便欲弃笔砚。",
      "终然齿未衰，犹冀骨可换。",
      "跪请九还诀，昼夜锻复鍊。",
      "骖鸾侍远览，八极如抹电。",
      "宁同井底蛙，局促自矜炫。"
    ]
  },
  {
    "id": "c16655df10497d6c801a0070daf3c29f",
    "title": "再用韵答景则",
    "authorName": "洪焱祖",
    "authorId": "c16655df10497d6cb51a15f301e9565c",
    "dynasty": "元",
    "content": [
      "风骚久寂寥，作者未多见。",
      "四灵晚唐家，讽咏使人倦。",
      "恭惟浣花翁，下笔坤轴转。",
      "岂为黄陈私，万世当北面。",
      "海阔苍天高，未易穷睇眄。",
      "吾曹夜迷方，仰斗可无眩。",
      "读之三十年，陋质稍觉变。",
      "羡君得其髓，不随群鸟啭。",
      "出户合车辙，两锋交快箭。",
      "织成紫绡衣，非假五色线。",
      "官闲竹满轩，宾退云生砚。",
      "击节独长谣，连城肯轻换。",
      "春山芝术香，委羽好修鍊。",
      "挂冠归何时，牛背射岩电。",
      "逝将从游歌，抱月谨勿炫。"
    ]
  },
  {
    "id": "c16655df10497d6c76bc946b603001ca",
    "title": "群校思乐亭对酒",
    "authorName": "洪焱祖",
    "authorId": "c16655df10497d6cb51a15f301e9565c",
    "dynasty": "元",
    "content": [
      "高斋俯远山，烟树疑无地。",
      "急雨破微晴，馀春起秋思。",
      "念彼荷蓑人，原田各趋事。",
      "劳生有近功，实务非清议。",
      "而我独何为，穷年守经笥。",
      "讲授信多娱，抚躬只自喟。"
    ]
  },
  {
    "id": "c16655df10497d6c72ff7f4b5964b82f",
    "title": "问政山",
    "authorName": "洪焱祖",
    "authorId": "c16655df10497d6cb51a15f301e9565c",
    "dynasty": "元",
    "content": [
      "行穷白云坞，步入青松林。",
      "飞花去人间，好鸟鸣春阴。",
      "黄冠雅好客，瀹茗澹冲襟。",
      "洒之幽兰芬，弄以清泉音。",
      "怀哉媚丹灶，谅矣轻华簪。",
      "常年聂仙子，出处知何心。",
      "徘徊扬州鹤，怅望故山岑。",
      "仙游不可问，古墓蓬蒿深。"
    ]
  },
  {
    "id": "c16655df10497d6c3856eb9bafdc76a0",
    "title": "次韵奉酬孟能静见贻之什",
    "authorName": "洪焱祖",
    "authorId": "c16655df10497d6cb51a15f301e9565c",
    "dynasty": "元",
    "content": [
      "公生富贵家，被服同寒俊。",
      "一官成一集，诗学源流正。",
      "后生竞传诵，心服非猊敬。",
      "岂惟言语工，先后典七郡。",
      "鸱鸮怀好音，鸿雁托安定。",
      "纷华剧相攻，不战以道胜。",
      "五十未为老，卧疴谢朝请。",
      "世议日以隘，强起宁肯更。",
      "忆昨临新安，味同获亲近。",
      "一朝惊送别，桀黠共相庆。",
      "顷余续州乘，特笔纪善政。",
      "岁晏客衢城，因风辱佳咏。",
      "清时故将军，吾党大司命。",
      "后凋松柏姿，弥烈姜桂性。",
      "彼昏冒宠荣，会有暗鬼侦。",
      "相期身后名，永与日星映。"
    ]
  },
  {
    "id": "c16655df10497d6c93b24f95e719a739",
    "title": "戴就",
    "authorName": "洪焱祖",
    "authorId": "c16655df10497d6cb51a15f301e9565c",
    "dynasty": "元",
    "content": [
      "东都有一士，天赋岂寻常。",
      "屈居仓曹掾，众未察所长。",
      "一朝薛从事，未按郡守赃。",
      "收就钱唐圄，五毒既备尝。",
      "烧斧挟肘腋，辞色愈慨慷。",
      "焦毁肉堕地，掇以充饥肠。",
      "覆船薰马通，三日孰可当。",
      "发视意其死，大骂目方张。",
      "针爪使杷土，彭考无馀方。",
      "宁死白于天，终不枉忠良。",
      "其事竟得释，太守免归乡。",
      "我观此丈夫，性命轻毫芒。",
      "心非儿女脆，肤亦铁石刚。",
      "见义不见身，遥恤支体伤。",
      "古今几冤狱，蔀屋埋日光。",
      "由来独行少，史册徒芬芳。"
    ]
  },
  {
    "id": "c16655df10497d6cb18a9d996c829f80",
    "title": "正月二十二日押纲离杭是夜泊舟浮山",
    "authorName": "洪焱祖",
    "authorId": "c16655df10497d6cb51a15f301e9565c",
    "dynasty": "元",
    "content": [
      "客船拨不开，见船不见河。",
      "官船亦龃龉，护送烦麾诃。",
      "逡巡各敛避，容我跃丈波。",
      "千篙正插笋，一只俄腾梭。",
      "出郭晓初分，到江午已过。",
      "日月互答吐，海天相荡摩。",
      "越树绿攒荠，吴山青点螺。",
      "舍狭就空旷，登仙超网罗。",
      "将夕忽风顺，纲军鸣鼓锣。",
      "上水帆若箭，夜宿依寒坡。",
      "乘快终有险，耐迟庶无它。",
      "河江置勿论，嗟我鬓既皤。",
      "之官半载馀，行路五月多。",
      "下瘠上弗察，孤清众难知。",
      "劳形兼费橐，痴恋欲如何。"
    ]
  },
  {
    "id": "c16655df10497d6cd7ba62cbdaa48b4a",
    "title": "永康道中",
    "authorName": "洪焱祖",
    "authorId": "c16655df10497d6cb51a15f301e9565c",
    "dynasty": "元",
    "content": [
      "悬崖忽褰开，放目诗满野。",
      "千林并一青，秀色森可把。",
      "水光相映发，农事皆幽雅。",
      "谁遗孟诸樵，汨没风尘下。"
    ]
  },
  {
    "id": "c16655df10497d6c2e10c217e589b6a6",
    "title": "过贵义岭入龙泉县界",
    "authorName": "洪焱祖",
    "authorId": "c16655df10497d6cb51a15f301e9565c",
    "dynasty": "元",
    "content": [
      "原泉落青天，当道巉翠壁。",
      "界破一条虹，东西流两邑。",
      "两邑民颇淳，不劳官置驿。",
      "后村报前村，舆夫歘然集。",
      "惯行轻积险，改负逞新力。",
      "而我坐何安，大半亲降陟。",
      "吁嘘邻封讼，使往平曲直。",
      "道丧巧伪滋，论公贪猥嫉。",
      "愧尔荷锄翁，身劬心最逸。"
    ]
  },
  {
    "id": "c16655df10497d6cab086d84d28a66ea",
    "title": "寓舍近溪有大木数章休暇辄游息其间偶得二诗",
    "authorName": "洪焱祖",
    "authorId": "c16655df10497d6cb51a15f301e9565c",
    "dynasty": "元",
    "content": [
      "吏卒各已休，独步风林下。",
      "雨馀堤草青，亦放庭前马。",
      "隔水叫黄鹂，千山暗初夏。",
      "非无可乐资，孰是同情者。"
    ]
  },
  {
    "id": "c16655df10497d6cab086d84d7ed1748",
    "title": "寓舍近溪有大木数章休暇辄游息其间偶得二诗",
    "authorName": "洪焱祖",
    "authorId": "c16655df10497d6cb51a15f301e9565c",
    "dynasty": "元",
    "content": [
      "春去不留花，青阴满山县。",
      "天生溪上林，息我簿书倦。",
      "济世本无能，观心如有见。",
      "携瓢酌清波，三漱复三咽。"
    ]
  },
  {
    "id": "c16655df10497d6c4eee1eb1e502d2c2",
    "title": "次韵府尹范松石游柯桥",
    "authorName": "洪焱祖",
    "authorId": "c16655df10497d6cb51a15f301e9565c",
    "dynasty": "元",
    "content": [
      "天边洞户长不扃，洞口芝田龙自耕。",
      "灵梅已逐风雨散，飞花乱点仙人枰。",
      "五马踏云山鬼惊，九霞觞劝瑶琴鸣。",
      "玉虹僵卧众峰锁，雷斧剜开一窍明。",
      "轻身欲跨碧烟去，宿习要湔尘界清。",
      "倚松默念黄庭经，酌泉更咽紫石瑛。",
      "餋圣怀胎十月满，子建吟诗七步成。",
      "归来凝香洒醉墨，三复使我迷魂醒。"
    ]
  },
  {
    "id": "c16655df10497d6c3f9e436003511d11",
    "title": "题鱼浦晚归图",
    "authorName": "洪焱祖",
    "authorId": "c16655df10497d6cb51a15f301e9565c",
    "dynasty": "元",
    "content": [
      "近村寂寞孤炊起，远树为茫沽酒市。",
      "柳丝高挂新月钩，平者是沙流者水。",
      "黄头摊网儿刺船，腥风瑟瑟鱼平舷。",
      "沙鸟背人群欲睡，林禽追棹去相先。",
      "千金何处得此纸，咫尺烟波含万里。",
      "不纳租庸过一生，提鱼换酒仍赊米。",
      "仙源路远桃花残，人间踏地多惊湍。",
      "珍重江湖钓竿手，莫遮西日向长安。"
    ]
  },
  {
    "id": "c16655df10497d6c05c88a825a6a7d40",
    "title": "大雨次韵刘成德",
    "authorName": "洪焱祖",
    "authorId": "c16655df10497d6cb51a15f301e9565c",
    "dynasty": "元",
    "content": [
      "断鳌立极水倒流，当时何处辨九州。",
      "玄圭告成绿字显，下有桑土高山丘。",
      "六甲乾坤纳壬癸，习坎卦中云雨起。",
      "女丁妇壬传世婚，相王休因此常理。",
      "如何祝融灰不然，今年冥顼独司天。",
      "阴旌高张帝鼓闹，逆卷平陆成奔川。",
      "惊心白昼重泉杳，素练当檐垂未了。",
      "彻夜弥加气势酣，兼旬犹恨滂沱少。",
      "思徵麦曲医河鱼，何惜千金购提壶。",
      "火乌濡翅飞不得，怒鼍撞城来突如。",
      "揭竿求子纷叫喘，沉灶产蛙多叹吁。",
      "试登冈阜望原野，仿佛天吴挂海图。",
      "我闻五行各有叙，月离于毕工招雨。",
      "桃花红绽壮波涛，梅子黄肥蒸溽暑。",
      "焉知极备反致凶，荡析盖藏埋栋宇。",
      "照泥占星信屡验，灼蔡卜晴殊未许。",
      "列仙高居琼楼深，赤子坐受颠崖苦。",
      "为糜食饿岂无人，祷社荣门传自古。"
    ]
  },
  {
    "id": "c16655df10497d6c062c7f2cf98e9c39",
    "title": "次韵答天台杨景羲拟杜陵曲江体五首",
    "authorName": "洪焱祖",
    "authorId": "c16655df10497d6cb51a15f301e9565c",
    "dynasty": "元",
    "content": [
      "天台山深秋月明，幽人见月偏多情，伐木赓诗求友生。",
      "我亦弹琴不成调，风清露冷越江横。"
    ]
  },
  {
    "id": "c16655df10497d6c062c7f2c798e4bdf",
    "title": "次韵答天台杨景羲拟杜陵曲江体五首",
    "authorName": "洪焱祖",
    "authorId": "c16655df10497d6cb51a15f301e9565c",
    "dynasty": "元",
    "content": [
      "快剑斫水水不绝，同心何恨音书阙，莪蒿两地中肠热。",
      "还怜瘦马系空阶，得似青鞋踏沙月。"
    ]
  },
  {
    "id": "c16655df10497d6c062c7f2c60c5cbdd",
    "title": "次韵答天台杨景羲拟杜陵曲江体五首",
    "authorName": "洪焱祖",
    "authorId": "c16655df10497d6cb51a15f301e9565c",
    "dynasty": "元",
    "content": [
      "百川赴海海不满，志士意长日月短，金丹九转成功晚。",
      "台山采药听清猿，剩欲投簪寄闲散。"
    ]
  },
  {
    "id": "c16655df10497d6c062c7f2cf4a1b094",
    "title": "次韵答天台杨景羲拟杜陵曲江体五首",
    "authorName": "洪焱祖",
    "authorId": "c16655df10497d6cb51a15f301e9565c",
    "dynasty": "元",
    "content": [
      "城中帻峰高插天，竹房煮茗僧汲泉，半江云影危阑前。",
      "秋风吹去一只鹤，老我回头三十年。"
    ]
  },
  {
    "id": "c16655df10497d6c062c7f2caa38414c",
    "title": "次韵答天台杨景羲拟杜陵曲江体五首",
    "authorName": "洪焱祖",
    "authorId": "c16655df10497d6cb51a15f301e9565c",
    "dynasty": "元",
    "content": [
      "洞天夜宴桃花下，座中都是能文者，银烛穿山闹车马。",
      "当年此会几人存，安得云龙逐东野。"
    ]
  },
  {
    "id": "c16655df10497d6cd408650971d35302",
    "title": "衢牧范松石为余作秋江晚渡图",
    "authorName": "洪焱祖",
    "authorId": "c16655df10497d6cb51a15f301e9565c",
    "dynasty": "元",
    "content": [
      "风帆已落山生烟，霜叶半红新雁天。",
      "野店小桥通线路，孤峰古寺斜阳边。",
      "荷担驱驴者谁子，满衣山翠凉娟娟。",
      "一人趁渡出沙际，何处撑来鸥外船。",
      "使君为我图此景，披阅令人发深省。",
      "一日将昏一岁秋，大似百年逢老境。",
      "如何抛却云水乡，总是埋头声利场。",
      "早觅家居到彼岸，莫待月黑迷津航。"
    ]
  },
  {
    "id": "c16655df107ed94d5cda1128e399cbd8",
    "title": "凤山钓矶",
    "authorName": "陈与言",
    "authorId": "c16655df107ed94dd1457b72d1457b72",
    "dynasty": "元",
    "content": [
      "一曲沧浪欸乃间，数声清彻凤山湾。",
      "世多俗客忙相逐，天许渔郎剩得闲。"
    ]
  },
  {
    "id": "c16655df107ed94d5cda11284586a8a9",
    "title": "凤山钓矶",
    "authorName": "陈与言",
    "authorId": "c16655df107ed94dd1457b72d1457b72",
    "dynasty": "元",
    "content": [
      "潮汐回旋绕凤山，临流把钓自安闲。",
      "渔矶夜夜歌明月，谁道遗民去不还。"
    ]
  },
  {
    "id": "c16655df11c1f00d56de2ccb639cfcd2",
    "title": "题水村图",
    "authorName": "黄肖翁",
    "authorId": "c16655df11c1f00dd1457b72d1457b72",
    "dynasty": "元",
    "content": [
      "幽人心地本翛然，此境相谙七十年。",
      "茅屋数椽依约外，云山一抹有无边。",
      "眼前生意今林屋，笔底秋风古辋川。",
      "胜景有馀描不尽，归鸿几点落寒烟。"
    ]
  },
  {
    "id": "c16655df120284446a63e3d610fdd633",
    "title": "钱舜举画花",
    "authorName": "陈俨",
    "authorId": "c16655df12028444d1457b72d1457b72",
    "dynasty": "元",
    "content": [
      "霅翁夙号老词客，乱后却工花写生。",
      "寓意岂求颜色似？",
      "钱唐风物记升平。"
    ]
  },
  {
    "id": "c16655df125b812b44e42555b74d5215",
    "title": "寄张九万户",
    "authorName": "郭昂",
    "authorId": "c16655df125b812b7c4fe2602386833a",
    "dynasty": "元",
    "content": [
      "三楚人惊挠击频，两淮形势壮分屯。",
      "秋风鼓角悲蛇阵，落日旌旗拥戟门。",
      "谈麈夜摇山月白，剑光晴照海涛浑。",
      "与谁共挽银河水，一洗中原战血痕。"
    ]
  },
  {
    "id": "c16655df125b812bfba8969c87fe45f7",
    "title": "过桃川宫",
    "authorName": "郭昂",
    "authorId": "c16655df125b812b7c4fe2602386833a",
    "dynasty": "元",
    "content": [
      "桃花流水五云间，咫尺仙凡隔往还。",
      "白鹤不来华表在，翠鸾飞去玉箫闲。",
      "战尘满眼何时了，云驾无由得暂攀。",
      "六载苦辛谁与问，瘴烟空染鬓毛斑。"
    ]
  },
  {
    "id": "c16655df125b812b877141cc378753b2",
    "title": "客燕",
    "authorName": "郭昂",
    "authorId": "c16655df125b812b7c4fe2602386833a",
    "dynasty": "元",
    "content": [
      "昨夜乡关入梦遥，月明魂断更难招。",
      "鬓边白发愁能种，囊里黄金日易销。",
      "尺璧自惭投暗室，前涂何处是青霄。",
      "龙沙见说难容客，八月尖风彻敝貂。"
    ]
  },
  {
    "id": "c16655df125b812bd88dac815d6cbb65",
    "title": "寓潭水院寄王鼎臣",
    "authorName": "郭昂",
    "authorId": "c16655df125b812b7c4fe2602386833a",
    "dynasty": "元",
    "content": [
      "落魄猖狂久陆沈，蛮金散尽力难任。",
      "魂摇漳水云烟阔，肠断燕台草树深。",
      "朽索谩羁千里马，樊笼空锁九皋禽。",
      "薰风一夜招提梦，明月关山处处心。"
    ]
  },
  {
    "id": "c16655df125b812b163cb1e344bb8d92",
    "title": "杜季明",
    "authorName": "郭昂",
    "authorId": "c16655df125b812b7c4fe2602386833a",
    "dynasty": "元",
    "content": [
      "白发刁搔五十馀，也随时宦觅新除。",
      "功名未了床头剑，活计空存架上书。",
      "虫臂敢劳私造化，獐头深愧强趑趄。",
      "春风但假吹嘘力，早趁花期到敝庐。"
    ]
  },
  {
    "id": "c16655df125b812bf97d12348b512952",
    "title": "偶感",
    "authorName": "郭昂",
    "authorId": "c16655df125b812b7c4fe2602386833a",
    "dynasty": "元",
    "content": [
      "满眼黄尘兴已阑，闭门高卧且加餐。",
      "一灯儿女团圞易，千古风云际会难。",
      "檐外日暄扪虱坐，庭前月出举杯看。",
      "翠藤尽著参天长，不与孤松并岁寒。"
    ]
  },
  {
    "id": "c16655df125b812b76483afcdf2e132a",
    "title": "呈董相",
    "authorName": "郭昂",
    "authorId": "c16655df125b812b7c4fe2602386833a",
    "dynasty": "元",
    "content": [
      "砥柱东南海一方，春雷隐隐震豺狼。",
      "彩旗猎日开晴雪，画戟森香照晓霜。",
      "西土山河如虎踞，南淮风景入鹰杨。",
      "棣华满眼春光好，尽带钧天雨露香。"
    ]
  },
  {
    "id": "c16655df125b812b4fb6b0ecec7fc8bd",
    "title": "开州卜居",
    "authorName": "郭昂",
    "authorId": "c16655df125b812b7c4fe2602386833a",
    "dynasty": "元",
    "content": [
      "旋买耕牛卖宝刀，草庐新结近东皋。",
      "贫无官府心常乐，闲为交亲菜自薅。",
      "卧虎城危斜日映，洪洋山浅白云高。",
      "蹇驴不怕傍人笑，时趁黄鸡醉浊醪。"
    ]
  },
  {
    "id": "c16655df125b812b860259a29ff526cc",
    "title": "宣春赠别",
    "authorName": "郭昂",
    "authorId": "c16655df125b812b7c4fe2602386833a",
    "dynasty": "元",
    "content": [
      "微茫烟浪浦帆开，一曲琵琶泪满腮。",
      "江水不如潮水好，送人东去复西来。"
    ]
  },
  {
    "id": "c16655df125b812b3d51240baca46840",
    "title": "从军",
    "authorName": "郭昂",
    "authorId": "c16655df125b812b7c4fe2602386833a",
    "dynasty": "元",
    "content": [
      "祆氛惨白昼，天狼窥紫微。",
      "世故人心迫，秋高战马肥。",
      "乾坤增肃气，鼓角壮神威。",
      "刁斗凄风急，貔貅白羽挥。",
      "陈云愁不散，边月澹无辉。",
      "烽火千山起，炊烟万灶稀。",
      "兽踪惊远伏，鸟影避营飞。",
      "雷电奔长檄，旌旗拥戟闱。",
      "八风观世应，六甲秘天机。",
      "社稷悲雄剑，肝肠快铁衣。",
      "楼船功可继，铜柱愿常违。",
      "谈笑一时了，轩昂满意归。",
      "太平方有象，圣德自徽徽。"
    ]
  },
  {
    "id": "c16655df12a05b1828bac8a4efb7565a",
    "title": "紫山寺晚望山门",
    "authorName": "汪泽民",
    "authorId": "c16655df12a05b18f91e24dfb8c27b7a",
    "dynasty": "元",
    "content": [
      "胜绝瞿硎地，中藏六洞天。",
      "山门云引路，石室月通泉。",
      "鸟径莓苔涩，僧房紫翠连。",
      "曾闻地主说，怅望夕阳边。"
    ]
  },
  {
    "id": "c16655df12a05b183d769c54fa1de0ea",
    "title": "题翠微寺",
    "authorName": "汪泽民",
    "authorId": "c16655df12a05b18f91e24dfb8c27b7a",
    "dynasty": "元",
    "content": [
      "堂上麻衣坐，阶前锡杖泉。",
      "人依碧霄近，寺与翠微连。",
      "山拥无尘地，云开宿雨天。",
      "明当临绝顶，禅榻借高眠。"
    ]
  },
  {
    "id": "c16655df12a05b18494c9e85ae5b0d18",
    "title": "送陈公辅采石山长",
    "authorName": "汪泽民",
    "authorId": "c16655df12a05b18f91e24dfb8c27b7a",
    "dynasty": "元",
    "content": [
      "矶伏金牛异，峰攒翠黛双。",
      "同游怀绝景，相望只邻邦。",
      "春鲚宜供酒，灵犀莫照江。",
      "此行应最乐，山水在书窗。"
    ]
  },
  {
    "id": "c16655df12a05b18ba421292f344c8d9",
    "title": "登黄山",
    "authorName": "汪泽民",
    "authorId": "c16655df12a05b18f91e24dfb8c27b7a",
    "dynasty": "元",
    "content": [
      "屹立四千仞，缘回八百盘。",
      "藤萝孤寺合，苔藓一碑残。",
      "风急龙髯断，云深鹤睡寒。",
      "兹山可招隐，吾亦挂吾冠。"
    ]
  },
  {
    "id": "c16655df12a05b182d50f161629dcc9b",
    "title": "寄浙西张廉访二首",
    "authorName": "汪泽民",
    "authorId": "c16655df12a05b18f91e24dfb8c27b7a",
    "dynasty": "元",
    "content": [
      "今代皇华使，张纲德业优。",
      "弓刀闲上将，旌节按诸侯。",
      "强御成擒虎，高才善解牛。",
      "遥怜浙江水，不向宛溪流。"
    ]
  },
  {
    "id": "c16655df12a05b182d50f161642fbe00",
    "title": "寄浙西张廉访二首",
    "authorName": "汪泽民",
    "authorId": "c16655df12a05b18f91e24dfb8c27b7a",
    "dynasty": "元",
    "content": [
      "昔献明经策，因知侍御贤。",
      "陈蕃能解榻，文举乃忘年。",
      "花柳春城外，湖山玉节前。",
      "观风应有作，莫惜野人传。"
    ]
  },
  {
    "id": "c16655df12a05b18d60f792531480720",
    "title": "祥符寺追和文敬所壁间韵",
    "authorName": "汪泽民",
    "authorId": "c16655df12a05b18f91e24dfb8c27b7a",
    "dynasty": "元",
    "content": [
      "苍山寒日近禺中，揭浅缘深足茧重。",
      "仙子未归辽海鹤，轩皇曾驭鼎湖龙。",
      "诗题古壁无人续，梦断钧天何处逢。",
      "欲问古侯应不识，空遗萧寺锁云峰。"
    ]
  },
  {
    "id": "c16655df12a05b182a473510a2f5b2bd",
    "title": "双头同心芍药出西城居民家",
    "authorName": "汪泽民",
    "authorId": "c16655df12a05b18f91e24dfb8c27b7a",
    "dynasty": "元",
    "content": [
      "双花窈窕照春深，尽日凭阑费苦吟。",
      "背面紫云分宝髻，合欢金缕结同心。",
      "歌残溱洧休相赠，瑞出扬州可重寻。",
      "共向东风承雨露，不辞玉砌与山林。"
    ]
  },
  {
    "id": "c16655df12a05b180693fc07aaa35c4c",
    "title": "四月九日新霁景气清淑偕宗英公仲自天都峰侧游汤泉道中偶成",
    "authorName": "汪泽民",
    "authorId": "c16655df12a05b18f91e24dfb8c27b7a",
    "dynasty": "元",
    "content": [
      "天都夐出诸峰上，曙色岚开逸兴催。",
      "半壁暗泉吹冷雨，悬崖飞瀑吼晴雷。",
      "白云缥缈仙乡远，碧落高寒俗驾回。",
      "自笑生平爱清境，冥搜不厌历崔嵬。"
    ]
  },
  {
    "id": "c16655df12a05b1851867e48e8908ab6",
    "title": "次杨侍郎辇下书事韵",
    "authorName": "汪泽民",
    "authorId": "c16655df12a05b18f91e24dfb8c27b7a",
    "dynasty": "元",
    "content": [
      "曾看长安陌上花，万方人物仰皇家。",
      "龙门变化风雷夕，凤阙瞻依日月华。",
      "晓色宫槐连御柳，春声叠鼓带凝笳。",
      "闻君高咏燕山雪，细诵新章绚彩霞。"
    ]
  },
  {
    "id": "c16655df12a05b18bea174bd161841ff",
    "title": "挽杨桂嵓",
    "authorName": "汪泽民",
    "authorId": "c16655df12a05b18f91e24dfb8c27b7a",
    "dynasty": "元",
    "content": [
      "门外空回长者车，草玄论字总何如？",
      "秋宾鸿雁传书后，岁在龙蛇入梦初。",
      "萱室东风留彩服，瓜庐夜雨忆春锄。",
      "山阳地下无穷恨，满目寒云泪洒裾。"
    ]
  },
  {
    "id": "c16655df12a05b189513c92b06b4e3e0",
    "title": "金陵别友",
    "authorName": "汪泽民",
    "authorId": "c16655df12a05b18f91e24dfb8c27b7a",
    "dynasty": "元",
    "content": [
      "烟草六朝梦，莺花三月游。",
      "秦淮风雨夜，楚客别离愁。"
    ]
  },
  {
    "id": "c16655df12a05b1873198bf17cd0fdad",
    "title": "斋中见杏花残枝有感",
    "authorName": "汪泽民",
    "authorId": "c16655df12a05b18f91e24dfb8c27b7a",
    "dynasty": "元",
    "content": [
      "杏花憔悴减胭脂，闭户春深笑不知。",
      "芳艳半开争共赏，何人还爱雨馀枝。"
    ]
  },
  {
    "id": "c16655df12a05b1845ffb4a861ec8537",
    "title": "题崇果寺",
    "authorName": "汪泽民",
    "authorId": "c16655df12a05b18f91e24dfb8c27b7a",
    "dynasty": "元",
    "content": [
      "十八岩前罗汉竹，百千洞里老龙泉。",
      "山僧约我重来日，花落花开五百年。"
    ]
  },
  {
    "id": "c16655df12a05b18e4beb29e9b891cd4",
    "title": "次友人春日见寄韵二首",
    "authorName": "汪泽民",
    "authorId": "c16655df12a05b18f91e24dfb8c27b7a",
    "dynasty": "元",
    "content": [
      "簇簇霏霏委地红，阑干不解隔狂风。",
      "时人莫道寻芳晚，留得馀春绿树中。"
    ]
  },
  {
    "id": "c16655df12a05b18e4beb29e46291dda",
    "title": "次友人春日见寄韵二首",
    "authorName": "汪泽民",
    "authorId": "c16655df12a05b18f91e24dfb8c27b7a",
    "dynasty": "元",
    "content": [
      "清景行行一径苔，兰樽特为晚春开。",
      "绿阴青紫犹堪赏，昨日游人自不来。"
    ]
  },
  {
    "id": "c16655df12a05b18ada6f7d2dfc42bc7",
    "title": "骂贼",
    "authorName": "汪泽民",
    "authorId": "c16655df12a05b18f91e24dfb8c27b7a",
    "dynasty": "元",
    "content": [
      "江城欲破竟何为，独有孤臣谨自持。",
      "骂贼肯教双膝屈？",
      "忠臣不顾一身危。"
    ]
  },
  {
    "id": "c16655df12a05b1838c6da2c78003f63",
    "title": "首夏读康乐诗有感",
    "authorName": "汪泽民",
    "authorId": "c16655df12a05b18f91e24dfb8c27b7a",
    "dynasty": "元",
    "content": [
      "改序忻幽景，夏绿荫闲轩。",
      "慕谢阅篇翰，清心绝嚣烦。",
      "中有帆海作，采真遂孤鶱。",
      "既感鲁连志，亦著任公言。",
      "明哲古所尚，用舍道俱存。",
      "临川乃逃逸，恻怆不可论。"
    ]
  },
  {
    "id": "c16655df12a05b18fdabcf971430882f",
    "title": "敬题范文正公所书伯夷颂卷尾",
    "authorName": "汪泽民",
    "authorId": "c16655df12a05b18f91e24dfb8c27b7a",
    "dynasty": "元",
    "content": [
      "青青首阳薇，皎皎孤竹子。",
      "求仁亦何怨，清风千万祀。",
      "昌黎述玄圣，雄文剧颂美。",
      "伟哉青社书，感激有深旨。",
      "列宿丽寒旻，群鸿戏秋水。",
      "李侯信卓荦，不惜百金市。",
      "分符守吴会，开缄授云耳。",
      "故物传卫公，遗璧归孔氏。",
      "一玩三叹息，当思继前轨。"
    ]
  },
  {
    "id": "c16655df12a05b1824138909aa8c46c5",
    "title": "古诗二首",
    "authorName": "汪泽民",
    "authorId": "c16655df12a05b18f91e24dfb8c27b7a",
    "dynasty": "元",
    "content": [
      "美人青云端，望之不得亲。",
      "赠我一端绮，珍重同南金。",
      "上有连理枝，间以双飞禽。",
      "裁衣以被服，报之绿绮琴。",
      "衣以结绸缪，琴以酬知音。",
      "文采岂不贵，尚絅思自珍。",
      "虽敝不忍弃，感子同一心。"
    ]
  },
  {
    "id": "c16655df12a05b1824138909dd15a254",
    "title": "古诗二首",
    "authorName": "汪泽民",
    "authorId": "c16655df12a05b18f91e24dfb8c27b7a",
    "dynasty": "元",
    "content": [
      "南山何崔嵬，丁丁伐嘉木。",
      "伐木将安施，饰此轮与毂。",
      "良材莫自致，弃置河水曲。",
      "党人偷且闲，不穫有馀粟。",
      "况无猎较功，大庖有馀肉。",
      "彼美蓬庐士，薇藿不满腹。",
      "饥渴岂弗怀，徒食乃所恧。"
    ]
  },
  {
    "id": "c16655df12a05b18c4e7446137f7d895",
    "title": "翠微寺",
    "authorName": "汪泽民",
    "authorId": "c16655df12a05b18f91e24dfb8c27b7a",
    "dynasty": "元",
    "content": [
      "欲雨不雨天墨色，将崩未崩石偪侧。",
      "溪谷缘云已万盘，风雨欺人作三厄。",
      "客游已悭天不悭，雷电翕歘嘘晴暾。",
      "诸峰倒景互明灭，照耀金碧开山门。",
      "清都紫微逼象纬，旃林贝树罗山樊。",
      "十方下视沙界迥，佛骨不受炎歊袢。",
      "麻衣老师寂灭久，问法羞与山僧论。",
      "但馀卓锡古泉水，念念欲洗尘眼昏。",
      "嗟予世网久踯躅，坐览古迹空盘桓。",
      "暮归却灭山下路，杳杳飞鸟投芳村。"
    ]
  },
  {
    "id": "c16655df12a05b181d6a0d8dc7cc2bf2",
    "title": "秋日同游敬亭得并字",
    "authorName": "汪泽民",
    "authorId": "c16655df12a05b18f91e24dfb8c27b7a",
    "dynasty": "元",
    "content": [
      "湘中三年梦乡井，敬亭重游心目醒。",
      "双流夹镜一溪来，千仞齐云两峰并。",
      "丛祠秋报同奠桂，兰若晚酣催煮茗。",
      "晴岚暖翠约花时，往觅丹梯登绝顶。"
    ]
  },
  {
    "id": "c16655df12a05b18abfc68168ccf1b65",
    "title": "游黄山汪南山先生惠诗以病为辞次韵答谢",
    "authorName": "汪泽民",
    "authorId": "c16655df12a05b18f91e24dfb8c27b7a",
    "dynasty": "元",
    "content": [
      "轩辕轻举同浮丘，黄山到今仙境留。",
      "攒峰排云三十六，势压地轴雄南州。",
      "玄乡倒景接虚旷，太空清气凭萧飕。",
      "恍疑万里运鹏翼，政似五月思貂裘。",
      "尝闻丹炉灵药在，宝光夜静干斗牛。",
      "我行虽云惬素尚，黄鹤不返令人愁。",
      "忆年弱冠披图经，白发荏苒四十秋。",
      "遐观奇绝勿轻去，山灵特为驱烟雾。",
      "吾宗诗翁期不来，天风吹落惊人语。",
      "何时同此采真游，尘缘誓将脱羁囚。",
      "人间万事一杯酒，鼠肝虫臂徒包羞。"
    ]
  },
  {
    "id": "c16655df12c07c5db8cf5e2bc8f36d63",
    "title": "冲虚观",
    "authorName": "单县君",
    "authorId": "c16655df12c07c5dd1457b72d1457b72",
    "dynasty": "元",
    "content": [
      "雄峰峻峙焕朱明，元圣清虚此耀真。",
      "地静无心闲日月，山高举首近星辰。",
      "金坛露冷青鸾舞，丹灶风清白鹤驯。",
      "时有仙人绿云上，九霄飘忽响韶钧。"
    ]
  },
  {
    "id": "c16655df12c07c5db428d6a2a4250ac2",
    "title": "题壁",
    "authorName": "单县君",
    "authorId": "c16655df12c07c5dd1457b72d1457b72",
    "dynasty": "元",
    "content": [
      "抠衣步入轩辕界，身世翩翩物外游。",
      "自是尘嚣隔天堑，高堂谩把翠钿收。"
    ]
  },
  {
    "id": "c16655df133d91db6d79339fabfb049c",
    "title": "雁儿落带过得胜令",
    "authorName": "高克礼",
    "authorId": "c16655df133d91dbd1457b72d1457b72",
    "dynasty": "元",
    "content": [
      "寻致争不致争，既言定先言定。论至诚俺至诚，你薄幸谁薄幸？",
      "岂不闻举头三尺有神明，忘义多应当罪名！海神庙见有他为证，似王魁负桂英，碜可可海誓山盟。",
      "绣带里难逃命，裙刀上更自刑，活取了个年少书生。"
    ]
  },
  {
    "id": "c16655df138c05446fc6b9c0aed67853",
    "title": "九洞",
    "authorName": "郑文选",
    "authorId": "c16655df138c0544d1457b72d1457b72",
    "dynasty": "元",
    "content": [
      "拖露抟风海峤来，觚棱寂寂自楼台。",
      "春光不比承平日，泪眼看花荐一杯。"
    ]
  },
  {
    "id": "c16655df140c7a3a39ed37aee0873d7b",
    "title": "送王眉叟真人",
    "authorName": "马祖常",
    "authorId": "c16655df140c7a3a9956656405311655",
    "dynasty": "元",
    "content": [
      "秋晖上寒竹，白鹤立苍苔。",
      "石洞松花落，云房涧水来。",
      "弹琴翻道曲，捣药应猿哀。",
      "别浦回船急，孤山看早梅。"
    ]
  },
  {
    "id": "c16655df140c7a3aee23fbda0a5a34c9",
    "title": "春寒",
    "authorName": "马祖常",
    "authorId": "c16655df140c7a3a9956656405311655",
    "dynasty": "元",
    "content": [
      "春寒犊子瘦，谁与念农耕。",
      "地底多生暖，天边正要晴。",
      "落梅栖雪晕，裂竹见风声。",
      "为问催花鸟，如何得使名？"
    ]
  },
  {
    "id": "c16655df140c7a3a18cff051e2238945",
    "title": "谒告书怀",
    "authorName": "马祖常",
    "authorId": "c16655df140c7a3a9956656405311655",
    "dynasty": "元",
    "content": [
      "先子桐乡地，年来忆旧游。",
      "山春花竞发，沙晚水闲流。",
      "石屋青霞夜，藤床碧树秋。",
      "防身龙具在，强欲问吴钩。"
    ]
  },
  {
    "id": "c16655df140c7a3ac8d2ee593555b4d2",
    "title": "送董仁甫之西台幕",
    "authorName": "马祖常",
    "authorId": "c16655df140c7a3a9956656405311655",
    "dynasty": "元",
    "content": [
      "西南万里地，诏属大行台。",
      "秦树浮天去，巴江带雪来。",
      "山河无用险，邦国正须才。",
      "台幕风流美，书签想尽开。"
    ]
  },
  {
    "id": "c16655df140c7a3a4d24ff08ea3ad0ad",
    "title": "灵州",
    "authorName": "马祖常",
    "authorId": "c16655df140c7a3a9956656405311655",
    "dynasty": "元",
    "content": [
      "乍入西河地，归心见梦馀。",
      "蒲萄怜酒美，苜蓿趁田居。",
      "少妇能骑马，高年未识书。",
      "清明重农谷，稍稍把犁锄。"
    ]
  },
  {
    "id": "c16655df140c7a3aa71b34a2ce64d6ff",
    "title": "宿迁县",
    "authorName": "马祖常",
    "authorId": "c16655df140c7a3a9956656405311655",
    "dynasty": "元",
    "content": [
      "河伯朝宗日，黄昏出岸高。",
      "蛟龙分窟穴，舟楫用波涛。",
      "使者修堤急，田氓弃屋逃。",
      "无钱谁贳汝，岁晚更嗷嗷。"
    ]
  },
  {
    "id": "c16655df140c7a3aa7c2cb531fb92223",
    "title": "吕梁",
    "authorName": "马祖常",
    "authorId": "c16655df140c7a3a9956656405311655",
    "dynasty": "元",
    "content": [
      "天府河流北，徐方禹迹难。",
      "青山开石峡，白日看风湍。",
      "星宿光芒合，坤维脉络蟠。",
      "吴船牵百丈，酾酒酹阴官。"
    ]
  },
  {
    "id": "c16655df140c7a3aeda7801ec63c2aa7",
    "title": "海子桥",
    "authorName": "马祖常",
    "authorId": "c16655df140c7a3a9956656405311655",
    "dynasty": "元",
    "content": [
      "朝马秋尘急，天潢晚镜舒。",
      "影圆云度鸟，波静藻依鱼。",
      "石栈通星汉，银河落水渠。",
      "无人洗寒露，为我媚芙蕖。"
    ]
  },
  {
    "id": "c16655df140c7a3a89608df6c0af9a97",
    "title": "崇真宫西梨花",
    "authorName": "马祖常",
    "authorId": "c16655df140c7a3a9956656405311655",
    "dynasty": "元",
    "content": [
      "春日梨花下，相逢把臂行。",
      "香痕怜粉白，酒晕惜红轻。",
      "影动帘穿燕，声来树度莺。",
      "共当𢬵一醉，莫待鬓华生。"
    ]
  },
  {
    "id": "c16655df140c7a3a7d66d2a1496ffede",
    "title": "明日在罗中官园池次韵",
    "authorName": "马祖常",
    "authorId": "c16655df140c7a3a9956656405311655",
    "dynasty": "元",
    "content": [
      "帝里春光媚，花前可独行。",
      "额黄团带小，眉绿画痕轻。",
      "荡桨波浮鹢，裁衣粉妒莺。",
      "却愁风信恶，明日树阴生。"
    ]
  },
  {
    "id": "c16655df140c7a3a267aad694a04f9e0",
    "title": "卢师山下过郝景文参政墓",
    "authorName": "马祖常",
    "authorId": "c16655df140c7a3a9956656405311655",
    "dynasty": "元",
    "content": [
      "故相声名远，荒阡松柏长。",
      "地能终不夜，天暮借飞光。",
      "旧客驱车过，新诗洒泪伤。",
      "千年此山下，樵牧禁牛羊。"
    ]
  },
  {
    "id": "c16655df140c7a3ade2b1b6ee77b6e55",
    "title": "送史正翁经历之嘉兴",
    "authorName": "马祖常",
    "authorId": "c16655df140c7a3a9956656405311655",
    "dynasty": "元",
    "content": [
      "京华春满眼，楚客榜船归。",
      "花送行衣舞，莺从上苑飞。",
      "莼鲈随俸入，桑苎接田肥。",
      "铃阁文书少，还知小吏稀。"
    ]
  },
  {
    "id": "c16655df140c7a3a3ad4fb696fa8df4d",
    "title": "出都",
    "authorName": "马祖常",
    "authorId": "c16655df140c7a3a9956656405311655",
    "dynasty": "元",
    "content": [
      "长城怀古处，身在日华东。",
      "水出卢龙塞，山连碣石宫。",
      "沙鸥终自白，霜树忽然红。",
      "云海鸿蒙气，归帆杳霭中。"
    ]
  },
  {
    "id": "c16655df140c7a3a64bf9c701af19749",
    "title": "赠杨洞天道人",
    "authorName": "马祖常",
    "authorId": "c16655df140c7a3a9956656405311655",
    "dynasty": "元",
    "content": [
      "我自不入俗，君今又欲仙。",
      "鸟啼百花里，屋住万山边。",
      "密树云难过，空潭月易圆。",
      "题诗秋卷了，为说小行年。"
    ]
  },
  {
    "id": "c16655df140c7a3aae9a9947beab158c",
    "title": "送同年赵继清尹安陆",
    "authorName": "马祖常",
    "authorId": "c16655df140c7a3a9956656405311655",
    "dynasty": "元",
    "content": [
      "席帽文场里，于今十七年。",
      "白须俱满镜，墨绶独行田。",
      "鹈翼知吾刺，鸾栖觉汝贤。",
      "高才多晚达，未可叹迍邅。"
    ]
  },
  {
    "id": "c16655df140c7a3a7227acadda39bb41",
    "title": "五言六首",
    "authorName": "马祖常",
    "authorId": "c16655df140c7a3a9956656405311655",
    "dynasty": "元",
    "content": [
      "太行东北去，形势自天分。",
      "一苇航吴越，千车挽朔云。",
      "衣冠今复盛，豪杰古犹闻。",
      "欲献三都赋，茫然愧不文。"
    ]
  },
  {
    "id": "c16655df140c7a3a7227acadb072e2cd",
    "title": "五言六首",
    "authorName": "马祖常",
    "authorId": "c16655df140c7a3a9956656405311655",
    "dynasty": "元",
    "content": [
      "不作还山梦，因吟李杜诗。",
      "平生无饱饭，抵死只忧时。",
      "事实兼唐史，风流揖楚词。",
      "山川旧游处，千载有馀悲。"
    ]
  },
  {
    "id": "c16655df140c7a3a7227acadddcc0e6c",
    "title": "五言六首",
    "authorName": "马祖常",
    "authorId": "c16655df140c7a3a9956656405311655",
    "dynasty": "元",
    "content": [
      "好去春山路，骑驴罨画中。",
      "徜徉紫芝客，憔悴鹿皮翁。",
      "得酒宁辞醉，逢人莫语穷。",
      "乾坤皆古意，人自不相同。"
    ]
  },
  {
    "id": "c16655df140c7a3a7227acad17706c42",
    "title": "五言六首",
    "authorName": "马祖常",
    "authorId": "c16655df140c7a3a9956656405311655",
    "dynasty": "元",
    "content": [
      "御史青骢马，词臣白玉堂。",
      "有才皆展骥，此老尚亡羊。",
      "云海迷舟路，天风失雁行。",
      "不须愁白发，正欲媚幽光。"
    ]
  },
  {
    "id": "c16655df140c7a3a7227acadde50f112",
    "title": "五言六首",
    "authorName": "马祖常",
    "authorId": "c16655df140c7a3a9956656405311655",
    "dynasty": "元",
    "content": [
      "闻道光山县，城南十里赊。",
      "人家依翠竹，野水乱梅花。",
      "应有仙烧药，宁无客舣槎。",
      "行当问田亩，结屋贮烟霞。"
    ]
  },
  {
    "id": "c16655df140c7a3a7227acadc57410f9",
    "title": "五言六首",
    "authorName": "马祖常",
    "authorId": "c16655df140c7a3a9956656405311655",
    "dynasty": "元",
    "content": [
      "栽竹复栽花，居然处士家。",
      "有田供白饭，无句咏青霞。",
      "春雨浮邻瓮，秋船系树槎。",
      "渔樵相见熟，来听读《南华》。"
    ]
  },
  {
    "id": "c16655df140c7a3a98923cf26d8127aa",
    "title": "石田山居八首",
    "authorName": "马祖常",
    "authorId": "c16655df140c7a3a9956656405311655",
    "dynasty": "元",
    "content": [
      "甲子人愁雨，河田麦已丹。",
      "岁凶捐瘠众，天远祷祠难。",
      "贾客还沽酒，王孙自饱餐。",
      "更怜黧面黑，征戍出桑干。"
    ]
  },
  {
    "id": "c16655df140c7a3a98923cf2960c7b4f",
    "title": "石田山居八首",
    "authorName": "马祖常",
    "authorId": "c16655df140c7a3a9956656405311655",
    "dynasty": "元",
    "content": [
      "积雨衣裳湿，愁人是麦田。",
      "泥将深没马，雾欲堕飞鸢。",
      "爨火劳薪尽，家居老屋穿。",
      "墙根杂蛙蚓，拟买系篱船。"
    ]
  },
  {
    "id": "c16655df140c7a3a98923cf27e045d75",
    "title": "石田山居八首",
    "authorName": "马祖常",
    "authorId": "c16655df140c7a3a9956656405311655",
    "dynasty": "元",
    "content": [
      "光山枫制锦，潢浦荻飞绵。",
      "秫熟何论酒，鱼来不计钱。",
      "卜邻多野老，求药有神仙。",
      "为客留羹笋，清晨步石田。"
    ]
  },
  {
    "id": "c16655df140c7a3a98923cf236a35b86",
    "title": "石田山居八首",
    "authorName": "马祖常",
    "authorId": "c16655df140c7a3a9956656405311655",
    "dynasty": "元",
    "content": [
      "四月淮天雨，清林荫碧池。",
      "笋香邻瓮酒，禽响客窗棋。",
      "田鼓春迎社，乡巫夜赛祠。",
      "渐知飘泊久，自觉是农师。"
    ]
  },
  {
    "id": "c16655df140c7a3a98923cf2c406533a",
    "title": "石田山居八首",
    "authorName": "马祖常",
    "authorId": "c16655df140c7a3a9956656405311655",
    "dynasty": "元",
    "content": [
      "无麦夫何极，吾忧陇亩空。",
      "岂能驱盗贼，得忍鬻儿童。",
      "荼蓼充肠熟，樵苏救口穷。",
      "无端县小吏，召役到疲癃。"
    ]
  },
  {
    "id": "c16655df140c7a3a98923cf20b9d9004",
    "title": "石田山居八首",
    "authorName": "马祖常",
    "authorId": "c16655df140c7a3a9956656405311655",
    "dynasty": "元",
    "content": [
      "作客何多意，淮南即是家。",
      "自牵萝屋小，不正葛巾斜。",
      "书懒眠尤熟，诗来酒更赊。",
      "春天云妩媚，相对坐鸥沙。"
    ]
  },
  {
    "id": "c16655df140c7a3a98923cf2df2b6d22",
    "title": "石田山居八首",
    "authorName": "马祖常",
    "authorId": "c16655df140c7a3a9956656405311655",
    "dynasty": "元",
    "content": [
      "竟日无宾主，山房一秃翁。",
      "竹光浮昼碧，花蕊扬春红。",
      "田父分鸡桀，邻僧乞鹤笼。",
      "时行亲杖屦，未觉坐书空。"
    ]
  },
  {
    "id": "c16655df140c7a3a98923cf2ba5d0ddc",
    "title": "石田山居八首",
    "authorName": "马祖常",
    "authorId": "c16655df140c7a3a9956656405311655",
    "dynasty": "元",
    "content": [
      "淮南穷僻地，先世有林庐。",
      "花曙鸣山鸟，芹春跃岸鱼。",
      "鼓琴仙度曲，种杏客传书。",
      "朋旧如相觅，休嗔礼法疏。"
    ]
  },
  {
    "id": "c16655df140c7a3a38314d8ccae84a69",
    "title": "用乐天韵因效其题咏闲意",
    "authorName": "马祖常",
    "authorId": "c16655df140c7a3a9956656405311655",
    "dynasty": "元",
    "content": [
      "缫丝车响雨来稀，罨画图中住翠微。",
      "村北村南桑扈叫，家前家后竹鸡飞。",
      "青怜藤蔓春牵屋，绿爱荷盘夏剪衣。",
      "更忆江天家万里，行逢僧子借船归。"
    ]
  },
  {
    "id": "c16655df140c7a3a4c3d777cdc087dd4",
    "title": "寿郝大参",
    "authorName": "马祖常",
    "authorId": "c16655df140c7a3a9956656405311655",
    "dynasty": "元",
    "content": [
      "退傅归来发尚青，角巾闲对老人星。",
      "凤凰池上辞松阁，鹦鹉洲边买竹亭。",
      "留客只谈三里雾，见人不问五侯鲭。",
      "惭无刚卯为公寿，他日淮南种茯苓。"
    ]
  },
  {
    "id": "c16655df140c7a3ac78593f5539fa475",
    "title": "寄隐士",
    "authorName": "马祖常",
    "authorId": "c16655df140c7a3a9956656405311655",
    "dynasty": "元",
    "content": [
      "林下萧然一病身，可怜家计若为亲。",
      "葛花藤蔓供山贡，菰米莲房给水珍。",
      "鹤子见贫能代仆，犬儿知主会憎人。",
      "清朝日日弓旌出，谁说巢由不肯臣？"
    ]
  },
  {
    "id": "c16655df140c7a3a275d29ea80f560d2",
    "title": "送王参政上京奏选二首",
    "authorName": "马祖常",
    "authorId": "c16655df140c7a3a9956656405311655",
    "dynasty": "元",
    "content": [
      "滇池细马踏龙沙，宰相朝天路不赊。",
      "峡里琴泉春作乳，月中珠树夜成花。",
      "三千礼乐尊儒术，百二山河壮帝家。",
      "鱼上禹门无点额，直郎宣奏日当衙。"
    ]
  },
  {
    "id": "c16655df140c7a3a275d29ea5970d007",
    "title": "送王参政上京奏选二首",
    "authorName": "马祖常",
    "authorId": "c16655df140c7a3a9956656405311655",
    "dynasty": "元",
    "content": [
      "千官吉日听宣麻，白发文臣帝汝嘉。",
      "池凤有毛皆五色，蕊珠无树不三花。",
      "绿绨诏底书分雨，红锦囊中字剪霞。",
      "天路北盘三十六，归时秋月满京华。"
    ]
  },
  {
    "id": "c16655df140c7a3a9a5f8e9263e9c6b1",
    "title": "送毛真人还山",
    "authorName": "马祖常",
    "authorId": "c16655df140c7a3a9956656405311655",
    "dynasty": "元",
    "content": [
      "朱提仙印碧霞裳，赐履承恩自尚方。",
      "雨洒石坛苔锦滑，日穿油幌竹书光。",
      "叶凫此日还沧海，汉鹄当年下建章。",
      "琪树万丛芝万本，江南归路水云乡。"
    ]
  },
  {
    "id": "c16655df140c7a3aff0e40ea66213e92",
    "title": "奏对兴圣殿后",
    "authorName": "马祖常",
    "authorId": "c16655df140c7a3a9956656405311655",
    "dynasty": "元",
    "content": [
      "万花簇锦宝帘垂，化日舒舒漏下迟。",
      "马酒金盘流沆瀣，凌人玉井出琉璃。",
      "侍臣橐笔皆鹓凤，御士櫜弓尽虎罴。",
      "他日沧洲应梦想，紫宸端御放朝时。"
    ]
  },
  {
    "id": "c16655df140c7a3aaf35dafa8ba40b59",
    "title": "西山",
    "authorName": "马祖常",
    "authorId": "c16655df140c7a3a9956656405311655",
    "dynasty": "元",
    "content": [
      "凤城西去玉泉头，杨柳堤长马上游。",
      "六月薰风吹别殿，半天飞雨洒重楼。",
      "山浮树盖连云动，露滴荷盘并水流。",
      "舣岸龙舟能北望，翠华来日正清秋。"
    ]
  },
  {
    "id": "c16655df140c7a3a7053860573520892",
    "title": "光山县尹孔凝道作县有声乡人为图",
    "authorName": "马祖常",
    "authorId": "c16655df140c7a3a9956656405311655",
    "dynasty": "元",
    "content": [
      "光山近在故山西，树满江头稻满畦。",
      "邻屋读书相教授，社祠醉酒共提携。",
      "水牛砺角嫌耕浅，野茧抽丝喜价低。",
      "春雨行田无从吏，独骑斋马畏青泥。"
    ]
  },
  {
    "id": "c16655df140c7a3aeb87fdb403661dc7",
    "title": "杂咏二首",
    "authorName": "马祖常",
    "authorId": "c16655df140c7a3a9956656405311655",
    "dynasty": "元",
    "content": [
      "百丈牵船溯上流，清淮从古有三洲。",
      "浮山堰逐降王去，淝水波因小谢收。",
      "红树有霜还可骑，白蘋无雨更宜舟。",
      "平生自是多行役，莫信吾家马少游。"
    ]
  },
  {
    "id": "c16655df140c7a3aeb87fdb48150b09b",
    "title": "杂咏二首",
    "authorName": "马祖常",
    "authorId": "c16655df140c7a3a9956656405311655",
    "dynasty": "元",
    "content": [
      "濠梁无客更观鱼，游子行过莫问书。",
      "潮落沙痕鸥泛少，风回云影雁行疏。",
      "归帆夜宿山前寺，从橐秋辞仗外车。",
      "俯仰此身天地内，沧洲重去带经锄。"
    ]
  },
  {
    "id": "c16655df140c7a3aeda805f17d471d72",
    "title": "试院杂题五首",
    "authorName": "马祖常",
    "authorId": "c16655df140c7a3a9956656405311655",
    "dynasty": "元",
    "content": [
      "小雨霏微不作泥，棘闱鱼钥待晨鸡。",
      "银袍影近花灯立，彩户光连粉署题。",
      "霢霂已沾文运庆，絪缊犹觉化钧齐。",
      "端门三月黄金榜，应有商霖应上奎。"
    ]
  },
  {
    "id": "c16655df140c7a3aeda805f125444282",
    "title": "试院杂题五首",
    "authorName": "马祖常",
    "authorId": "c16655df140c7a3a9956656405311655",
    "dynasty": "元",
    "content": [
      "莲炬银台堕蜡泥，氍毹重席织文鸡。",
      "计偕万里人交趾，骨买千金马月题。",
      "省树春回珠蕊亚，御沟冰泮缬波齐。",
      "胪传名上多龙虎，昨夕官占已报奎。"
    ]
  },
  {
    "id": "c16655df140c7a3aeda805f1618cf985",
    "title": "试院杂题五首",
    "authorName": "马祖常",
    "authorId": "c16655df140c7a3a9956656405311655",
    "dynasty": "元",
    "content": [
      "春闱新雨透花泥，学士联诗拟斗鸡。",
      "騕袅龙媒来大宛，狻猊狮子出雕题。",
      "宫花压帽牌金小，官锦裁袍绶彩齐。",
      "奏牍三千方朔健，天章烂熳象西奎。"
    ]
  },
  {
    "id": "c16655df140c7a3aeda805f1f8567c60",
    "title": "试院杂题五首",
    "authorName": "马祖常",
    "authorId": "c16655df140c7a3a9956656405311655",
    "dynasty": "元",
    "content": [
      "歌诗且莫到青泥，好倩王褒颂碧鸡。",
      "人去淮南愁米价，雁来江北问书题。",
      "催花晓树飘帘密，滋麦春膏覆垄齐。",
      "最喜泰阶平在位，众星分次绕明奎。"
    ]
  },
  {
    "id": "c16655df140c7a3aeda805f10a2e7627",
    "title": "试院杂题五首",
    "authorName": "马祖常",
    "authorId": "c16655df140c7a3a9956656405311655",
    "dynasty": "元",
    "content": [
      "游客春来醉若泥，摄官一月伏雌鸡。",
      "连茵夜听同年语，写纸朝分举子题。",
      "画阁薰香金篆郁，银台烧烛玉虫齐。",
      "太官已具恩荣宴，列宿重辉想次奎。"
    ]
  },
  {
    "id": "c16655df140c7a3a6a75966e2a7fa8ce",
    "title": "龙门",
    "authorName": "马祖常",
    "authorId": "c16655df140c7a3a9956656405311655",
    "dynasty": "元",
    "content": [
      "万壑奔流一峡开，君王岁岁御龙来。",
      "人间尘土常相隔，天上星辰到此回。",
      "草木四时承午日，风云半夜束春雷。",
      "自惭曾奏《长门赋》，跋马傍徨念暴鳃。"
    ]
  },
  {
    "id": "c16655df140c7a3aae7b947526239119",
    "title": "无题四首",
    "authorName": "马祖常",
    "authorId": "c16655df140c7a3a9956656405311655",
    "dynasty": "元",
    "content": [
      "瓦沟银竹曙翻江，阆苑凉风满石幢。",
      "葛令寄来丹臼一，陶公归去酒瓢双。",
      "梧桐寂寞陈公井，薜荔扶疏玉女窗。",
      "天畔帝车呼小凤，桂花流水夜淙淙。"
    ]
  },
  {
    "id": "c16655df140c7a3aae7b9475c68667ad",
    "title": "无题四首",
    "authorName": "马祖常",
    "authorId": "c16655df140c7a3a9956656405311655",
    "dynasty": "元",
    "content": [
      "鹤城十二叠瑶光，琪树悬秋四面香。",
      "蛱蝶染花生粉白，玻璃著酒暖金黄。",
      "熏炉旧梦凭荀令，烛扣闲吟属沈郎。",
      "南国雁来书不至，江楼谁为制荷裳。"
    ]
  },
  {
    "id": "c16655df140c7a3aae7b9475f432bcbf",
    "title": "无题四首",
    "authorName": "马祖常",
    "authorId": "c16655df140c7a3a9956656405311655",
    "dynasty": "元",
    "content": [
      "三湘潇洒恨无潮，乌鹊填河愿有桥。",
      "丹穴凤来龙树远，海门鱼去蜃楼遥。",
      "已知京兆夸高髻，不信章华斗细腰。",
      "船尾横江春水急，长年无事醉吹箫。"
    ]
  },
  {
    "id": "c16655df140c7a3aae7b947545452e64",
    "title": "无题四首",
    "authorName": "马祖常",
    "authorId": "c16655df140c7a3a9956656405311655",
    "dynasty": "元",
    "content": [
      "爱酒书生白发垂，鸾胶獭髓岂能医。",
      "汉宫斗草端阳节，唐殿穿针七夕时。",
      "竹上蛎房真可买，石间芝箭似难移。",
      "扬雄拟奏河东赋，但乞君王酒一卮。"
    ]
  },
  {
    "id": "c16655df140c7a3a6ec007e470201335",
    "title": "还过龙门",
    "authorName": "马祖常",
    "authorId": "c16655df140c7a3a9956656405311655",
    "dynasty": "元",
    "content": [
      "紫塞秋高凤辇回，龙门有客去还来。",
      "荡摩日月昆仑坼，吐纳风云混沌开。",
      "天帝有神司主宰，地灵无力戴崔嵬。",
      "谁吹石濑成飞雨，不使时人污酒杯。"
    ]
  },
  {
    "id": "c16655df140c7a3ad410a8637137bf34",
    "title": "次前韵四首",
    "authorName": "马祖常",
    "authorId": "c16655df140c7a3a9956656405311655",
    "dynasty": "元",
    "content": [
      "岷峨山下锦成江，好买玄都翡翠幢。",
      "竹种筼筜千万个，鸟飞鸂𪄠两三双。",
      "铜龙漏下春生水，金马神来雾入窗。",
      "花落天台招小隐，胡麻饭熟石淙淙。"
    ]
  },
  {
    "id": "c16655df140c7a3ad410a863db3da6eb",
    "title": "次前韵四首",
    "authorName": "马祖常",
    "authorId": "c16655df140c7a3a9956656405311655",
    "dynasty": "元",
    "content": [
      "切玉龙刀宝气光，祫罗半臂麝脐香。",
      "荔枝囊密嫣嫣紫，卢橘团金颗颗黄。",
      "秦氏故侯更汉主，石家小妇嫁孙郎。",
      "江心谁铸芙蓉镜，照见嫦娥织翠裳。"
    ]
  },
  {
    "id": "c16655df140c7a3ad410a86352548abe",
    "title": "次前韵四首",
    "authorName": "马祖常",
    "authorId": "c16655df140c7a3a9956656405311655",
    "dynasty": "元",
    "content": [
      "钱塘八月水生潮，邛笮千年竹架桥。",
      "簟织龙须天路近，衣裁蝉翼渚宫遥。",
      "府中丞相鱼垂带，阃外将军箭插腰。",
      "无奈黄金闲买赋，云间学得凤凰箫。"
    ]
  },
  {
    "id": "c16655df140c7a3ad410a863c51305d6",
    "title": "次前韵四首",
    "authorName": "马祖常",
    "authorId": "c16655df140c7a3a9956656405311655",
    "dynasty": "元",
    "content": [
      "乐部韦娘舞小垂，病来能召翰林医。",
      "嗔人书奏三千牍，劝客歌诗十二时。",
      "金谷花枝随雨尽，石城江水逐潮移。",
      "世间若有神仙术，西去瑶池醉酒卮。"
    ]
  },
  {
    "id": "c16655df140c7a3a15c39e81798b832f",
    "title": "驾发上京",
    "authorName": "马祖常",
    "authorId": "c16655df140c7a3a9956656405311655",
    "dynasty": "元",
    "content": [
      "苍龙对阙夹天阍，秋驾凌晨出国门。",
      "十里貔貅骑腰袅，一双日月绣旗幡。",
      "讲蒐猎较黄羊圈，赐宴恩沾白兽尊。",
      "赫奕汉家人物盛，马卿有赋在文园。"
    ]
  },
  {
    "id": "c16655df140c7a3a08c0cbba0b77bcf7",
    "title": "和袁伯长待制送虞伯生博士祠祭岳镇江河后土",
    "authorName": "马祖常",
    "authorId": "c16655df140c7a3a9956656405311655",
    "dynasty": "元",
    "content": [
      "房闼歌儿翠黛摧，不禁夫婿陟崔嵬。",
      "一春花好人相别，四月梅黄雨又来。",
      "酒酌玉缸酣脸晕，香消银叶蠹炉灰。",
      "祠官好致君王意，早奉神休马首回。"
    ]
  },
  {
    "id": "c16655df140c7a3a50928dbb56ca754f",
    "title": "琉璃帘",
    "authorName": "马祖常",
    "authorId": "c16655df140c7a3a9956656405311655",
    "dynasty": "元",
    "content": [
      "吴侬巧制玉玲珑，翡翠虾须迥不同。",
      "万缕横陈银色界，一尘不入水晶宫。",
      "月华远射离离白，灯影斜穿细细红。",
      "相隔神仙才咫尺，灵犀一点若为通。"
    ]
  },
  {
    "id": "c16655df140c7a3af8c3c4a34f6c0dab",
    "title": "菊枕",
    "authorName": "马祖常",
    "authorId": "c16655df140c7a3a9956656405311655",
    "dynasty": "元",
    "content": [
      "东篱采采数枝霜，包裹西风入梦凉。",
      "半夜归心三径远，一囊秋色四屏香。",
      "床头未觉黄金尽，镜底难教白发长。",
      "几度醉来消不得，卧收清气入诗肠。"
    ]
  },
  {
    "id": "c16655df140c7a3a6c5449bbacc9b1f1",
    "title": "野兴",
    "authorName": "马祖常",
    "authorId": "c16655df140c7a3a9956656405311655",
    "dynasty": "元",
    "content": [
      "沧洲梅发月生波，屋角寒藤半挂萝。",
      "孤石隐林真似马，乱云渡水却如鹅。",
      "步随野老逢人少，闲过邻家有酒多。",
      "转忆淮南粳稻熟，夜归冲雨借田蓑。"
    ]
  },
  {
    "id": "c16655df140c7a3a5b16cd4dc71dccd1",
    "title": "开平事",
    "authorName": "马祖常",
    "authorId": "c16655df140c7a3a9956656405311655",
    "dynasty": "元",
    "content": [
      "金马门东画省西，千官花覆曙光低。",
      "九茎芝盖云衣合，百石铜盘露颗齐。",
      "鹿栅已营修竹坞，燕巢还补落花泥。",
      "上林伏日金桃熟，鹦鹉来时不敢栖。"
    ]
  },
  {
    "id": "c16655df140c7a3a2a1e9421ca3453c5",
    "title": "次韵进士宋显夫海岸春行",
    "authorName": "马祖常",
    "authorId": "c16655df140c7a3a9956656405311655",
    "dynasty": "元",
    "content": [
      "灵沼春波殿影高，行人苑外望蟠桃。",
      "街尘曙雨沈红雾，宫瓦晴霏动翠涛。",
      "鸟度镜中还避弹，鱼跳船尾不因篙。",
      "曲江别有新承宴，笑我官曹似马曹。"
    ]
  },
  {
    "id": "c16655df140c7a3a27429e5abde2345e",
    "title": "驾发",
    "authorName": "马祖常",
    "authorId": "c16655df140c7a3a9956656405311655",
    "dynasty": "元",
    "content": [
      "紫绣鸾旗不受风，北都驾发日曈昽。",
      "九秋宫殿明天外，十部箫韶起仗中。",
      "白海水波浮晓绿，赤城花蕊带春红。",
      "神皋不用清尘雨，辇路龙沙草藉重。"
    ]
  },
  {
    "id": "c16655df140c7a3a0af7718371c6961c",
    "title": "送宋显夫南归",
    "authorName": "马祖常",
    "authorId": "c16655df140c7a3a9956656405311655",
    "dynasty": "元",
    "content": [
      "琵琶沟北识君初，藉甚才华二十馀。",
      "欲赋兔园干孝邸，不同狗监荐相如。",
      "潇湘路熟逢知己，韦杜天低望故居。",
      "携幼归来拜丘陇，南游莫恋武昌鱼。"
    ]
  },
  {
    "id": "c16655df140c7a3a1a8f68582f7eaee0",
    "title": "寄淡渊提点",
    "authorName": "马祖常",
    "authorId": "c16655df140c7a3a9956656405311655",
    "dynasty": "元",
    "content": [
      "仙客吹箫踏月轮，因游淮海误寻真。",
      "松花捣药分贫士，柿叶题诗寄远人。",
      "秋浦有潮留载酒，春云不雨取裁巾。",
      "江都千树隋宫柳，曾见先生绿发新。"
    ]
  },
  {
    "id": "c16655df140c7a3af4a64a6edb7b519a",
    "title": "送客西归",
    "authorName": "马祖常",
    "authorId": "c16655df140c7a3a9956656405311655",
    "dynasty": "元",
    "content": [
      "陆机初入洛，王粲却归秦。",
      "春草无愁思，杨花送远人。"
    ]
  },
  {
    "id": "c16655df140c7a3afcf4499cf5be566e",
    "title": "吊节妇",
    "authorName": "马祖常",
    "authorId": "c16655df140c7a3a9956656405311655",
    "dynasty": "元",
    "content": [
      "白日松台閟，青山石椁沈。",
      "空馀哭夫泪，下入九泉深。"
    ]
  },
  {
    "id": "c16655df140c7a3a0d2370235f401ed0",
    "title": "题四皓图",
    "authorName": "马祖常",
    "authorId": "c16655df140c7a3a9956656405311655",
    "dynasty": "元",
    "content": [
      "不听高皇召，还来太子宫。",
      "阿㜷人彘祸，吾恨紫芝翁。"
    ]
  },
  {
    "id": "c16655df140c7a3a47bee6e4ee85ac61",
    "title": "雪中登郡城西亭二首",
    "authorName": "马祖常",
    "authorId": "c16655df140c7a3a9956656405311655",
    "dynasty": "元",
    "content": [
      "石路屐齿滑，天风吹高寒。",
      "花明喜珠缀，竹瘦愁露漙。"
    ]
  },
  {
    "id": "c16655df140c7a3a47bee6e4ca27fa00",
    "title": "雪中登郡城西亭二首",
    "authorName": "马祖常",
    "authorId": "c16655df140c7a3a9956656405311655",
    "dynasty": "元",
    "content": [
      "楚甸无层冰，霢霂土膏湿。",
      "更怜三角湖，澄彻莹寒碧。"
    ]
  },
  {
    "id": "c16655df140c7a3a4d1d714cb21a92a2",
    "title": "僧院蜀葵",
    "authorName": "马祖常",
    "authorId": "c16655df140c7a3a9956656405311655",
    "dynasty": "元",
    "content": [
      "紫晕成丹景，黄敷缀绿幢。",
      "何因女冠子，却近老僧窗。"
    ]
  },
  {
    "id": "c16655df140c7a3a05bddd040306e62c",
    "title": "闲题树叶上",
    "authorName": "马祖常",
    "authorId": "c16655df140c7a3a9956656405311655",
    "dynasty": "元",
    "content": [
      "秋意凤城多，凉飙奈夜何？",
      "题诗满霜叶，不见洞庭波。"
    ]
  },
  {
    "id": "c16655df140c7a3a64a5c29854780ced",
    "title": "山水图",
    "authorName": "马祖常",
    "authorId": "c16655df140c7a3a9956656405311655",
    "dynasty": "元",
    "content": [
      "石壁云生树，涛江雨暗船。",
      "居人属仙籍，长负免丁钱。"
    ]
  },
  {
    "id": "c16655df140c7a3abb6a21e5d688c2ae",
    "title": "画鹰",
    "authorName": "马祖常",
    "authorId": "c16655df140c7a3a9956656405311655",
    "dynasty": "元",
    "content": [
      "侧视窥霄汉，低飞近草莱。",
      "金韝时一脱，肉饱更须回。"
    ]
  },
  {
    "id": "c16655df140c7a3a328fc9540b2fbfad",
    "title": "题猿图",
    "authorName": "马祖常",
    "authorId": "c16655df140c7a3a9956656405311655",
    "dynasty": "元",
    "content": [
      "江渚无来雁，山樊有宿猿。",
      "秋高卢橘熟，巴月树连村。"
    ]
  },
  {
    "id": "c16655df140c7a3ae51faae96120cba7",
    "title": "李陵台二首",
    "authorName": "马祖常",
    "authorId": "c16655df140c7a3a9956656405311655",
    "dynasty": "元",
    "content": [
      "故国关河远，高台日月荒。",
      "颇闻苏属国，海上牧羝羊。"
    ]
  },
  {
    "id": "c16655df140c7a3ae51faae9215438c8",
    "title": "李陵台二首",
    "authorName": "马祖常",
    "authorId": "c16655df140c7a3a9956656405311655",
    "dynasty": "元",
    "content": [
      "蹛林闻野祭，汉室议门诛。",
      "辛苦楼兰将，凄凉太史书。"
    ]
  },
  {
    "id": "c16655df140c7a3a823cde7c6b690fbf",
    "title": "黄河",
    "authorName": "马祖常",
    "authorId": "c16655df140c7a3a9956656405311655",
    "dynasty": "元",
    "content": [
      "尘海东南下，云山西北高。",
      "黄流荡中潏，万里费波涛。"
    ]
  },
  {
    "id": "c16655df140c7a3aa8d428e719c50048",
    "title": "独石",
    "authorName": "马祖常",
    "authorId": "c16655df140c7a3a9956656405311655",
    "dynasty": "元",
    "content": [
      "秋濑喧石梁，临流不肯渡。",
      "与客坐忘归，山寒日将暮。"
    ]
  },
  {
    "id": "c16655df140c7a3a65194d3ace0953d2",
    "title": "淮南田歌三首",
    "authorName": "马祖常",
    "authorId": "c16655df140c7a3a9956656405311655",
    "dynasty": "元",
    "content": [
      "东塘水初满，西塘泉又生。",
      "春风两塘侧，多少路人行。"
    ]
  },
  {
    "id": "c16655df140c7a3a65194d3ab63630fe",
    "title": "淮南田歌三首",
    "authorName": "马祖常",
    "authorId": "c16655df140c7a3a9956656405311655",
    "dynasty": "元",
    "content": [
      "蒲生亦有笋，菰生亦有米。",
      "可怜芙蓉花，照影秋塘里。"
    ]
  },
  {
    "id": "c16655df140c7a3a65194d3add53461f",
    "title": "淮南田歌三首",
    "authorName": "马祖常",
    "authorId": "c16655df140c7a3a9956656405311655",
    "dynasty": "元",
    "content": [
      "借钱买盐茶，倩人莳早秧。",
      "日望秋田熟，仍防野鸭伤。"
    ]
  },
  {
    "id": "c16655df140c7a3a1ab739fb3752bea1",
    "title": "淮南鱼歌三首",
    "authorName": "马祖常",
    "authorId": "c16655df140c7a3a9956656405311655",
    "dynasty": "元",
    "content": [
      "棹船淮水上，晒网赤岸南。",
      "船中捕来鱼，卖钱买鱼篮。"
    ]
  },
  {
    "id": "c16655df140c7a3a1ab739fb3202877e",
    "title": "淮南鱼歌三首",
    "authorName": "马祖常",
    "authorId": "c16655df140c7a3a9956656405311655",
    "dynasty": "元",
    "content": [
      "小艇如凫鹥，湘东柴杉木。",
      "载家复捕鱼，夜夜系江竹。"
    ]
  },
  {
    "id": "c16655df140c7a3a1ab739fb234b448f",
    "title": "淮南鱼歌三首",
    "authorName": "马祖常",
    "authorId": "c16655df140c7a3a9956656405311655",
    "dynasty": "元",
    "content": [
      "渡江问鱼价，人来索酒钱。",
      "妇姑亦不恶，便煮缩项鳊。"
    ]
  },
  {
    "id": "c16655df140c7a3a69e86cd3901c55ad",
    "title": "杨妃墓",
    "authorName": "马祖常",
    "authorId": "c16655df140c7a3a9956656405311655",
    "dynasty": "元",
    "content": [
      "汉庙衣冠照碧燐，唐陵翁仲作黄尘。",
      "马嵬坡上棠梨树，犹占秦原几日春。"
    ]
  },
  {
    "id": "c16655df140c7a3a8645cb5367c7c7f7",
    "title": "南城二首",
    "authorName": "马祖常",
    "authorId": "c16655df140c7a3a9956656405311655",
    "dynasty": "元",
    "content": [
      "城南牡丹一百本，翰林学士走马来。",
      "渡水杨花逐飞燕，蓟中芳草送春回。"
    ]
  },
  {
    "id": "c16655df140c7a3a8645cb53f67292f9",
    "title": "南城二首",
    "authorName": "马祖常",
    "authorId": "c16655df140c7a3a9956656405311655",
    "dynasty": "元",
    "content": [
      "粟侯亭前花一园，客来日日费金钱。",
      "明朝碧树春城令，恨不江东问酒船。"
    ]
  },
  {
    "id": "c16655df140c7a3a2f7d84fb13425e11",
    "title": "七夕舟中苦热",
    "authorName": "马祖常",
    "authorId": "c16655df140c7a3a9956656405311655",
    "dynasty": "元",
    "content": [
      "尝忆银床桐泣露，更思玉碗蔗流浆。",
      "天孙初嫁龙绡薄，却恐秋河入夜凉。"
    ]
  },
  {
    "id": "c16655df140c7a3a47fb399a0f19fcb2",
    "title": "骊山二首",
    "authorName": "马祖常",
    "authorId": "c16655df140c7a3a9956656405311655",
    "dynasty": "元",
    "content": [
      "绣岭春来绿树圆，东风吹影入温泉。",
      "华清梦断飞尘起，玉雁衔香堕野田。"
    ]
  },
  {
    "id": "c16655df140c7a3a47fb399ad53dda68",
    "title": "骊山二首",
    "authorName": "马祖常",
    "authorId": "c16655df140c7a3a9956656405311655",
    "dynasty": "元",
    "content": [
      "玉女泉边翠藻多，石池涵影媚宫娥。",
      "可怜绣岭啼春鸟，犹似梨园弟子歌。"
    ]
  },
  {
    "id": "c16655df140c7a3a195e304e09ef8161",
    "title": "戏马台",
    "authorName": "马祖常",
    "authorId": "c16655df140c7a3a9956656405311655",
    "dynasty": "元",
    "content": [
      "将军一叱靡千人，未可掀髯便笑秦。",
      "枉筑高台闲戏马，汉王将地拟功臣。"
    ]
  },
  {
    "id": "c16655df140c7a3ac65370bcec73af50",
    "title": "河湟书事二首",
    "authorName": "马祖常",
    "authorId": "c16655df140c7a3a9956656405311655",
    "dynasty": "元",
    "content": [
      "阴山铁骑角弓长，闲日原头射白狼。",
      "青海无波春雁下，草生碛里见牛羊。"
    ]
  },
  {
    "id": "c16655df140c7a3ac65370bc7507754b",
    "title": "河湟书事二首",
    "authorName": "马祖常",
    "authorId": "c16655df140c7a3a9956656405311655",
    "dynasty": "元",
    "content": [
      "波斯老贾度流沙，夜听驼铃识路赊。",
      "采玉河边青石子，收来东国易桑麻。"
    ]
  },
  {
    "id": "c16655df140c7a3a246708ca86cc1707",
    "title": "绝句七首",
    "authorName": "马祖常",
    "authorId": "c16655df140c7a3a9956656405311655",
    "dynasty": "元",
    "content": [
      "吴王莲宫夜张乐，急管哀丝翠帘幕。",
      "可怜西子眉少颦，坐使长洲百花落。"
    ]
  },
  {
    "id": "c16655df140c7a3a246708ca14fadc45",
    "title": "绝句七首",
    "authorName": "马祖常",
    "authorId": "c16655df140c7a3a9956656405311655",
    "dynasty": "元",
    "content": [
      "天上冰蚕白雪丝，裁成纨扇好题诗。",
      "南风恰住西风起，莫道班娘有怨词。"
    ]
  },
  {
    "id": "c16655df140c7a3a246708caf2cb9dde",
    "title": "绝句七首",
    "authorName": "马祖常",
    "authorId": "c16655df140c7a3a9956656405311655",
    "dynasty": "元",
    "content": [
      "初嫁郎时正盛年，画眉涂颊斗婵娟。",
      "只知百岁专房宠，谁料君恩不似前。"
    ]
  },
  {
    "id": "c16655df140c7a3a246708ca315d6cac",
    "title": "绝句七首",
    "authorName": "马祖常",
    "authorId": "c16655df140c7a3a9956656405311655",
    "dynasty": "元",
    "content": [
      "江南女儿年十五，两髻丫丫面粉光。",
      "小红船上采莲叶，北客初来应断肠。"
    ]
  },
  {
    "id": "c16655df140c7a3a246708caea165f16",
    "title": "绝句七首",
    "authorName": "马祖常",
    "authorId": "c16655df140c7a3a9956656405311655",
    "dynasty": "元",
    "content": [
      "盈盈小客抱琵琶，歌舞王孙帝子家。",
      "弹得开元教坊曲，金钱还只当泥沙。"
    ]
  },
  {
    "id": "c16655df140c7a3a246708caccaf8245",
    "title": "绝句七首",
    "authorName": "马祖常",
    "authorId": "c16655df140c7a3a9956656405311655",
    "dynasty": "元",
    "content": [
      "翡翠明珠载画船，黄金腰带耳环穿。",
      "自言家住波斯国，只种珊瑚不种田。"
    ]
  },
  {
    "id": "c16655df140c7a3a246708cafe7f1e9a",
    "title": "绝句七首",
    "authorName": "马祖常",
    "authorId": "c16655df140c7a3a9956656405311655",
    "dynasty": "元",
    "content": [
      "甬东贾客锦花袍，海上新收翡翠毛。",
      "买得吴船载吴女，都门日日醉春醪。"
    ]
  },
  {
    "id": "c16655df140c7a3a0cd11e8adc60beb1",
    "title": "集袁王二学士诗为首二句祖常足成之",
    "authorName": "马祖常",
    "authorId": "c16655df140c7a3a9956656405311655",
    "dynasty": "元",
    "content": [
      "石城月落鸦栖堞，秋浦天清雁拂檐。",
      "春送乱红浮酒面，山飘空翠湿书签。"
    ]
  },
  {
    "id": "c16655df140c7a3ab5629e17c1aee22c",
    "title": "拟唐宫词十首",
    "authorName": "马祖常",
    "authorId": "c16655df140c7a3a9956656405311655",
    "dynasty": "元",
    "content": [
      "华清水殿绣芙蓉，金鸭香消宝帐重。",
      "竹叶羊车来别院，何人空听景阳钟。"
    ]
  },
  {
    "id": "c16655df140c7a3ab5629e17ea011bd6",
    "title": "拟唐宫词十首",
    "authorName": "马祖常",
    "authorId": "c16655df140c7a3a9956656405311655",
    "dynasty": "元",
    "content": [
      "银床井冷露漙漙，半臂熏衣钏辟寒。",
      "不恨长门冬夜永，小奴休报袜罗单。"
    ]
  },
  {
    "id": "c16655df140c7a3ab5629e171b8c715d",
    "title": "拟唐宫词十首",
    "authorName": "马祖常",
    "authorId": "c16655df140c7a3a9956656405311655",
    "dynasty": "元",
    "content": [
      "长门月转漏声催，自熨寒衣减带围。",
      "休怕官家嫌体弱，细腰曾是楚王妃。"
    ]
  },
  {
    "id": "c16655df140c7a3ab5629e17071495df",
    "title": "拟唐宫词十首",
    "authorName": "马祖常",
    "authorId": "c16655df140c7a3a9956656405311655",
    "dynasty": "元",
    "content": [
      "合宫舟泛跃龙池，端午争悬百彩丝。",
      "新赐承恩脂粉硙，上阳不敢妒蛾眉。"
    ]
  },
  {
    "id": "c16655df140c7a3ab5629e1799202e84",
    "title": "拟唐宫词十首",
    "authorName": "马祖常",
    "authorId": "c16655df140c7a3a9956656405311655",
    "dynasty": "元",
    "content": [
      "茧馆缫丝湿翠翘，夫人纤指织龙绡。",
      "罗襦双佩清晨响，只恐君王有晏朝。"
    ]
  },
  {
    "id": "c16655df140c7a3ab5629e171165ad39",
    "title": "拟唐宫词十首",
    "authorName": "马祖常",
    "authorId": "c16655df140c7a3a9956656405311655",
    "dynasty": "元",
    "content": [
      "八姨粉翠锡千缗，脂盝新妆百宝匀。",
      "白发上阳宫女老，补衣重拆绣麒麟。"
    ]
  },
  {
    "id": "c16655df140c7a3ab5629e174674e222",
    "title": "拟唐宫词十首",
    "authorName": "马祖常",
    "authorId": "c16655df140c7a3a9956656405311655",
    "dynasty": "元",
    "content": [
      "卯酒微微解宿酲，催花羯鼓变新声。",
      "君王好赐承恩宴，辛苦边头百将营。"
    ]
  },
  {
    "id": "c16655df140c7a3ab5629e17d3769bdb",
    "title": "拟唐宫词十首",
    "authorName": "马祖常",
    "authorId": "c16655df140c7a3a9956656405311655",
    "dynasty": "元",
    "content": [
      "露兰研粉寿阳妆，帘内新烧百刻香。",
      "圆舌教成鹦鹉语，偷将玉笛送宁王。"
    ]
  },
  {
    "id": "c16655df140c7a3ab5629e170193e7c6",
    "title": "拟唐宫词十首",
    "authorName": "马祖常",
    "authorId": "c16655df140c7a3a9956656405311655",
    "dynasty": "元",
    "content": [
      "银河七夕度双星，桐树逢秋叶未零。",
      "万岁君王当宁立，妾身不怨命如萍。"
    ]
  },
  {
    "id": "c16655df140c7a3ab5629e171ef4500e",
    "title": "拟唐宫词十首",
    "authorName": "马祖常",
    "authorId": "c16655df140c7a3a9956656405311655",
    "dynasty": "元",
    "content": [
      "花气蒸霞淑景明，望仙楼上看弹莺。",
      "李谟吹笛宫墙外，学得梨园第几声。"
    ]
  },
  {
    "id": "c16655df140c7a3a389d89f7999acc2b",
    "title": "送文著作往鄂州谕南使",
    "authorName": "马祖常",
    "authorId": "c16655df140c7a3a9956656405311655",
    "dynasty": "元",
    "content": [
      "大化均天施，黄图象岳宁。",
      "宣风依日月，发号布雷霆。",
      "貔虎严分镇，鹓鸾蔚在廷。",
      "芝茎联孔庙，蓂叶茂尧庭。",
      "珠米圆圆白，楼桑个个青。",
      "讴吟兴陇亩，游衍及郊坰。",
      "楚俗那三户，滇童信六经。",
      "已知含煦育，复此仰仪刑。",
      "使得皇华美，歌应湛露听。",
      "赐衣裁锦段，官酝应瑶瓶。",
      "上国崇怀服，熙朝尚德馨。",
      "鱼书闲粉蠹，鸡卜枉轺星。",
      "鄂渚翔鹦鹉，燕台念鹡鸰。",
      "归途回四牡，枫树失江汀。"
    ]
  },
  {
    "id": "c16655df140c7a3a48731ef15feaae09",
    "title": "伯长内翰与继学内翰联句赋画松诗清壮伟丽备体诸家祖常实不能及后尘也仍作诗美之焉",
    "authorName": "马祖常",
    "authorId": "c16655df140c7a3a9956656405311655",
    "dynasty": "元",
    "content": [
      "吴绢冰丝白，秦封石发青。",
      "沐华浮鹤露，戢景蔽鹑星。",
      "刻画风云状，雕镵鸟兽形。",
      "哦诗铿玉署，集句灿珠经。",
      "烨烨舒光气，沈沈逐杳冥。",
      "离歌三叠唱，凯奏万铙听。",
      "肃穆官师位，雍容乐舞庭。",
      "江花春艳艳，山竹雪亭亭。",
      "自笑如尘俗，怀惭似酒醒。",
      "无因题琥珀，有去对鵁鶄。"
    ]
  },
  {
    "id": "c16655df140c7a3af02df17db52bda11",
    "title": "秋谷平章生日",
    "authorName": "马祖常",
    "authorId": "c16655df140c7a3a9956656405311655",
    "dynasty": "元",
    "content": [
      "上宰儒宗重，中台位望隆。",
      "承天施坱圠，捧日照曈昽。",
      "汾洛精灵合，文章运会通。",
      "酂侯初亦昴，周翰降维嵩。",
      "姬正逢阳复，羲车舍斗中。",
      "眉毫齐绀发，仙骨炯方曈。",
      "鸾凤翔千仞，貂蝉侍两宫。",
      "天池浮画鹢，公衮焕华虫。",
      "造命毗元化，书思沃帝聪。",
      "山河尊社稷，礼乐赖臣工。",
      "韩国蕃宣永，高皇报施崇。",
      "从来黄阁贵，只属紫芝翁。",
      "槛竹沈沈翠，庭花灼灼红。",
      "道山藏画象，词馆转诗筒。",
      "洛下耆英盛，人间寿域同。",
      "君王自养老，何羡菊潭东。"
    ]
  },
  {
    "id": "c16655df140c7a3a4fe9f6c2b929f818",
    "title": "泉南孙氏园亭",
    "authorName": "马祖常",
    "authorId": "c16655df140c7a3a9956656405311655",
    "dynasty": "元",
    "content": [
      "凿石通归汐，浮梁看浴暾。",
      "鸭阑萍上甃，鹿栅藓生垣。",
      "薝卜垂栀子，筼筜长竹孙。",
      "书香芸辟蠹，席暖锦裁鹓。",
      "交客登仙籍，承家荷帝恩。",
      "冰瓯蜂蜜溜，酒榼荔浆翻。",
      "吹籥花围屋，弹琴鹤舞园。",
      "海云春有态，闽雪夜无痕。",
      "谁谓衣裳懒，予今杖屦烦。",
      "捋须歌月地，翘首望天门。"
    ]
  },
  {
    "id": "c16655df140c7a3adabd81dda0ea0724",
    "title": "陪可用中议祠星于天宝宫",
    "authorName": "马祖常",
    "authorId": "c16655df140c7a3a9956656405311655",
    "dynasty": "元",
    "content": [
      "教命司诸席，元辰集醮筵。",
      "星君符介寿，岁纪辑安躔。",
      "炬焰天无夜，熏焚树有烟。",
      "音如缑岭上，拜似竹宫前。",
      "蕊笈祥延世，飙轮俨御仙。",
      "日馀青炜接，宿耀罽坛连。",
      "象纬昭重润，斋明祝大年。",
      "步虚垂佩响，奠币织文鲜。",
      "诚感将馨祀，神娱乐鼓渊。",
      "蕃釐归帝冑，孚祐播农田。"
    ]
  },
  {
    "id": "c16655df140c7a3a2754228325457d37",
    "title": "次韵继学三首",
    "authorName": "马祖常",
    "authorId": "c16655df140c7a3a9956656405311655",
    "dynasty": "元",
    "content": [
      "金爵层霄外，银猊曲槛边。",
      "含香俱国士，持橐半神仙。",
      "岂有遮尘手，应无见曲涎。",
      "池清天似水，席暖罽如绵。",
      "客送蒲萄酒，人分苜蓿田。",
      "书思趋豹省，掞藻赋龙船。",
      "谁念冯唐老，为郎白首年。"
    ]
  },
  {
    "id": "c16655df140c7a3a275422839a63c463",
    "title": "次韵继学三首",
    "authorName": "马祖常",
    "authorId": "c16655df140c7a3a9956656405311655",
    "dynasty": "元",
    "content": [
      "鸡塞西宁外，龙沙北极边。",
      "有天皆入贡，无地不生仙。",
      "鹊玉光含水，骊珠湿带涎。",
      "香清堪闭閤，衣薄岂胜绵。",
      "珥笔游鳌禁，扶犁占鹤田。",
      "酒来扬子宅，人上剡溪船。",
      "自信篇章贵，能歌击壤年。"
    ]
  },
  {
    "id": "c16655df140c7a3a2754228317b085de",
    "title": "次韵继学三首",
    "authorName": "马祖常",
    "authorId": "c16655df140c7a3a9956656405311655",
    "dynasty": "元",
    "content": [
      "丞相晨趋漏，元戎夜拓边。",
      "碧鸡崇汉畤，丹药监秦仙。",
      "敢谓鳌头选，初逃虎口涎。",
      "柳词方濯锦，雪赋已抽绵。",
      "艳艳金为屋，辉辉玉满田。",
      "客衣随楚制，乡梦逐吴船。",
      "所赖三阶正，螭坳记有年。"
    ]
  },
  {
    "id": "c16655df140c7a3aec1ff28757a19799",
    "title": "姚左司墨竹为贾仲章尚书赋十韵",
    "authorName": "马祖常",
    "authorId": "c16655df140c7a3a9956656405311655",
    "dynasty": "元",
    "content": [
      "江渚春生雨，山楹夜宿云。",
      "箨鳞穿石锦，节粉带书芸。",
      "玄玉昆刀削，素丝并剪分。",
      "鱼竿方问野，凤管已招君。",
      "莫作宣房楗，还歌华泽文。",
      "露零忻鹤警，星度恐萤焚。",
      "影似风棂见，声如雪幌闻。",
      "裁冠终有制，作屋更无氛。",
      "移植惊燕叟，盘根识楚妘。",
      "中郎挥墨汁，宗伯侑炉熏。"
    ]
  },
  {
    "id": "c16655df140c7a3a6d040a9c99164229",
    "title": "送宋诚夫大监祠海上诸神",
    "authorName": "马祖常",
    "authorId": "c16655df140c7a3a9956656405311655",
    "dynasty": "元",
    "content": [
      "上圣崇明祀，元臣属有文。",
      "内香开宝炷，制币出玄纁。",
      "授节临前殿，传胪听后军。",
      "酒清黄木庙，鱼祭武夷君。",
      "𩗗母应回雨，天妃却下云。",
      "不劳风有隧，犹愿楚无氛。",
      "漕粟琅琊见，还珠合浦闻。",
      "穹苍天坱漭，溟渤气絪缊。",
      "龙户编鱼赋，鲛人织雾纹。",
      "畤祠光炯炯，宣室语欣欣。",
      "鹏运连番舶，轺归愿冀群。",
      "观书曾拜洛，歌赋不横汾。",
      "越水琉璃静，闽花茉莉熏。",
      "伏波封莫请，宵旰念华勋。"
    ]
  },
  {
    "id": "c16655df140c7a3a927dfd0f854e2d75",
    "title": "求赵伯显画家山图用唐李中韵",
    "authorName": "马祖常",
    "authorId": "c16655df140c7a3a9956656405311655",
    "dynasty": "元",
    "content": [
      "春雁南来后，家书一纸无。",
      "山花应向日，陂水计通湖。",
      "羸牸衣资絮，生蚕薄藉芦。",
      "久宜拂白石，强此伏青蒲。",
      "琴客分抄谱，仙翁许借壶。",
      "园红榴火鍊，沼绿芡盘铺。",
      "岚气飘檐隙，烟光郁座隅。",
      "呼云横螮蝀，问月看蟾蜍。",
      "倚杖心何逸，观鱼兴不辜。",
      "新开竹林径，并乞写成图。"
    ]
  },
  {
    "id": "c16655df140c7a3a28dfe78f95b226b6",
    "title": "猗绿园",
    "authorName": "马祖常",
    "authorId": "c16655df140c7a3a9956656405311655",
    "dynasty": "元",
    "content": [
      "殖产吾何取，开林我独能。",
      "缚船尝取竹，捣纸每移藤。",
      "池曲波涛小，花繁雾雨蒸。",
      "春云同础润，秋月共江澄。",
      "凤下非因食，鱼来不可罾。",
      "写经还道士，裹饭乞行僧。",
      "笋屦新青折，荷衣旧翠凝。",
      "浮瓯茶有乳，溢瓮酒无冰。",
      "香灺留文篆，书囊剩缭绫。",
      "清晨餐玉罢，东坐日初升。"
    ]
  },
  {
    "id": "c16655df140c7a3a94c6a98904ab853d",
    "title": "登雨花台",
    "authorName": "马祖常",
    "authorId": "c16655df140c7a3a9956656405311655",
    "dynasty": "元",
    "content": [
      "积翠生层巘，凝光浴巨涛。",
      "吴城花覆井，楚舸竹栽篙。",
      "地近鱼龙逼，天空鹤鹳高。",
      "野桥皆螮蝀，溪水尽蒲萄。",
      "雨石逢芝箭，风林得凤毛。",
      "胭脂儿女小，罨画鬼神饕。",
      "六代都衔璧，三山尚戴鳌。",
      "故宫犹荏苒，古树漫周遭。",
      "仙洞歌瑶草，人家宴碧桃。",
      "饭香非接淅，酒好不篘糟。",
      "绿雾春连阁，丹霞晓映袍。",
      "攀跻忻境胜，跋涉惮人劳。",
      "老我才还劣，清资愧重叨。",
      "采诗今有使，问俗似无曹。",
      "佳丽千年最，声名一世豪。",
      "岁时休浣日，携手可游遨。"
    ]
  },
  {
    "id": "c16655df140c7a3af3ca376a09bcf7cd",
    "title": "北行",
    "authorName": "马祖常",
    "authorId": "c16655df140c7a3a9956656405311655",
    "dynasty": "元",
    "content": [
      "山转疑无路，溪深似有云。",
      "衣裳沾沆瀣，鞍马入氤氲。",
      "岩树花凝画，崖藤蔓驻曛。",
      "佛宫金币币，帐屋锦文文。",
      "尘坌车争出，霞舒骑乱分。",
      "烟中听犬吠，天畔见人耘。",
      "草檄期诛泚，歌诗拟吊蕡。",
      "家家收枣栗，处处种榆枌。",
      "枕有仙人记，琴无山鬼闻。",
      "时巡劳圣主，灵会召神君。",
      "泉脉流钗股，松身镂缬纹。",
      "团团留象迹，矗矗立驼群。",
      "龙虎盘南石，貔貅镇北军。",
      "井盐仍皛皛，马酒亦醺醺。",
      "越贡珠玑错，夷琛翠羽纷。",
      "弓旌徵隐逸，斧钺赐功勋。",
      "俗已多羊酪，民还贱豕豮。",
      "雨馀雷菌长，秋入地椒芬。",
      "井邑联山海，仓箱溢陇汾。",
      "白鹰随雪雁，黄鼠掘田鼢。",
      "太祖初飞御，中原正溺焚。",
      "剑光明塞道，箭影落冥氛。",
      "圣嗣开元极，天声震大𪔵。",
      "辕门方纳禹，国镜又收员。",
      "降主来衔璧，奔君自束缊。",
      "只今修栒簴，何但去䡝轒。",
      "公子衣缝掖，王妃曳练裙。",
      "期绵尧历祚，物阜舜风薰。",
      "学士工谟训，成均载典坟。",
      "小臣难颂德，只合采书芸。"
    ]
  },
  {
    "id": "c16655df140c7a3ae4811c2460cccb36",
    "title": "寄舒真人",
    "authorName": "马祖常",
    "authorId": "c16655df140c7a3a9956656405311655",
    "dynasty": "元",
    "content": [
      "金阙来华盖，琳坛集羽衣。",
      "石因钟乳腻，松为茯苓肥。",
      "剂墨香翻杵，修琴玉布徽。",
      "天低临象纬，日近逼光辉。",
      "竹里开长径，池边蔽小扉。",
      "红迷霞绮错，绿涨水环围。",
      "仙杏葩凝赤，蟠桃萼剪绯。",
      "龙来还独宿，鹤去更知归。",
      "割蜜蜂先避，衔书凤自飞。",
      "祠雷陈古磬，符鬼掣灵旗。",
      "丹井泉偏冽，铜盘露未晞。",
      "俗人那得识，诗客尽相依。",
      "伊我逢休浣，从兹咏浴沂。",
      "凭师消鄙吝，犹可采山薇。"
    ]
  },
  {
    "id": "c16655df140c7a3ad1bfa0da2e2a4891",
    "title": "送华山隐之宗阳宫",
    "authorName": "马祖常",
    "authorId": "c16655df140c7a3a9956656405311655",
    "dynasty": "元",
    "content": [
      "江阁鱼龙近，山房雾雨多。",
      "地清天不暑，池曲水无波。",
      "笋箨迎书带，樱桃送锦窠。",
      "呦呦呼伴鹿，唼唼换经鹅。",
      "养素行编屦，乘闲坐织蓑。",
      "几篇餐玉法，一帙醮星科。",
      "香灺沈银叶，衣裾佩紫荷。",
      "丹光留海月，绛景出松萝。",
      "醉忆泉浮乳，幽怜石烂柯。",
      "神君攀绿桂，天女踏青莎。",
      "邀客登山顶，寻真入涧阿。",
      "洞箫吹道曲，云纸写鱼歌。",
      "予发今如此，君心可奈何！",
      "高谈见明月，为我问娑罗。"
    ]
  },
  {
    "id": "c16655df140c7a3a213ab7ce4d15c788",
    "title": "画古木",
    "authorName": "马祖常",
    "authorId": "c16655df140c7a3a9956656405311655",
    "dynasty": "元",
    "content": [
      "桑空河上生贤相，枫老山中化羽人。",
      "未借九关当地轴，还曾八月上天津。",
      "雷烧桐尾琴材古，玉刻龙形剑具新。",
      "雨蚀苍皮苔护石，泉舂玉乳月翻轮。",
      "东堤杨柳春烟暖，西浦芙蓉晓露匀。",
      "偃蹇孤根岩壑气，我知棫朴不为薪。"
    ]
  },
  {
    "id": "c16655df140c7a3ae648bbb37964a437",
    "title": "画海棠图",
    "authorName": "马祖常",
    "authorId": "c16655df140c7a3a9956656405311655",
    "dynasty": "元",
    "content": [
      "石家五尺珊瑚树，海国千房火齐珠。",
      "风雨春寒围锦护，艳阳天暖倚阑扶。",
      "浣时应贮芙蓉水，香处重熏翡翠炉。",
      "红腻不随蜂觜蚀，粉匀终为蝶身敷。",
      "葳蕤彩缬盘仙绶，襞积云罗落舞襦。",
      "青帝化成非幻有，杜陵吟老却知无。",
      "催开每赖斟鹦鹉，吹落还因唱鹧鸪。",
      "曾见赤城花亚蕊，丹铅此去不须图。"
    ]
  },
  {
    "id": "c16655df140c7a3a72da46a17946ef65",
    "title": "都门一百韵用韩文公会合联句诗韵",
    "authorName": "马祖常",
    "authorId": "c16655df140c7a3a9956656405311655",
    "dynasty": "元",
    "content": [
      "返躬操耒耜，奉身寡帷幕。",
      "田居水舂硙，城宿霜鸣柝。",
      "凝尘尚沈冥，幽赏任飘泊。",
      "行歌鲜同欢，起舞真独作。",
      "啸咏气颇雄，攀跻力或弱。",
      "樛木植幢荫，丑石掀兽恶。",
      "心耻妇女仁，志薄游侠诺。",
      "校书扬雄官，入粟卜式爵。",
      "娱情惬禽弄，失意被蜂蠚。",
      "佩履侍殿陛，觚牍宴馆阁。",
      "佣童饲栈驹，贱婢占屋鹊。",
      "上书愿封禅，监祠议尝礿。",
      "红璎缀花房，碧刺罥丛薄。",
      "春旗天仗浮，秋驾星河涸。",
      "补衮子何能，怀禄我所怍。",
      "英名袭莲炬，贵籍谢鱼钥。",
      "造谒每赧然，循默譬沃若。",
      "壁蜗涎篆欹，穴蚁战垒却。",
      "组绣红缕连，罨画翠色著。",
      "卿云幂邑屋，瑞雪涂郛郭。",
      "群儒修麟经，诸将宣豹略。",
      "请剑斩楼兰，传檄喻邛笮。",
      "贾区紫贝粲，酒炉银瓮铄。",
      "泼剌鲙翻砧，郭索蟹就缚。",
      "水戏斗鱼龙，山蒐献熊玃。",
      "奇服燕姬姹，獠语滇童愕。",
      "东郊买斗鸡，西市卖驯鹤。",
      "宛宛绿项凤，濯濯红头雀。",
      "豪僧佛宗开，大巫鬼物托。",
      "迎祥有时和，驱厉无旱虐。",
      "漕粟大庾盈，赋桔崇廥错。",
      "圈虎割肉喂，鞲鹰搏禽嚼。",
      "荔丹贡瓯闽，橘颗苞沔鄂。",
      "能赋皆邹枚，飞翰尽卢骆。",
      "未央曲罘罳，长杨市羽缴。",
      "闲棋遇笑仙，杂剧坐忘疟。",
      "佽飞头虎毛，刑官面瓜削。",
      "朝仪徵鲁生，庙献宾商恪。",
      "天池漾文波，海岛通潜壑。",
      "妇功春蚕溢，穑事秋田穫。",
      "器美镂桐梓，冶良铸钱镈。",
      "街樾布虚阴，观阙翔寥廓。",
      "治廷播训敕，清边禁剽掠。",
      "穷发炙驼蹄，句丽醢熊脚。",
      "诘奸锄大猾，恤隐发深瘼。",
      "灵圃白兽游，禁籞黄鹄落。",
      "时方追古治，事乃继畴昨。",
      "巢橧尚羊裘，荜门仍苇箔。",
      "周封表镇望，禹画首河洛。",
      "声名惜马缨，音律辨牛铎。",
      "郎署纡银艾，王邸施丹雘。",
      "辙浚千车驰，尘坌万马跃。",
      "碣石入渤澥，太行分岭崿。",
      "士女工鞶丝，王孙带河橐。",
      "清明日月悬，统正宇宙拓。",
      "分行下观风，立听上宣噩。",
      "服官绮纚属，虞衡鞟旁魄。",
      "腒■贩泽国，乳湩给沙漠。",
      "木禾神所食，石蜜刀乃斫。",
      "天枢夹杓垣，日畿络雄幕。",
      "鼎岂以金铸，山岂以铜凿。",
      "戴凭席重重，周舍言谔谔。",
      "锡宴属在镐，咸秩亟祠霍。",
      "造邦象邰室，立法简汉约。",
      "吾生类凫鹥，贱迹杂兔貉。",
      "囊书烂星芒，匣剑莹霜锷。",
      "雨耕稗频耨，月斸石或搏。",
      "寻真养三芝，求方问五药。",
      "传奇存山经，舆地指井络。",
      "悠悠秋剪菘，晏晏春食藿。",
      "亲欢戏假面，客至乐吹籥。",
      "恃才颇优游，使酒渐谐谑。",
      "山深木敷荣，野迥鹤寂寞。",
      "担簦踏槐黄，叠袂联棣萼。",
      "移官居旗常，职领专錞鑮。",
      "遮尘帽顶席，随俗屋盖蒻。",
      "俸钱具菹醢，饮馂尝膋臄。",
      "孤危众易倾，独立古难卓。",
      "徒跣防毒蛇，空拳困狂㹱。",
      "出弊季子裘，入舍居士屩。",
      "海运知化鹍，泥蟠见屈蠖。",
      "门高誉荀龙，才逸荐祢鹗。",
      "逍遥投壶歌，慷慨掷骰噱。",
      "有兴即骑行，无疑岂龟灼。",
      "俎豆观揖让，宾介谓献酢。",
      "风棂李涵冰，日幌樱裛酪。",
      "邻饥马通爨，市醉羊屠醵。",
      "耘德钐砺刃，称艺弩引彍。",
      "任情受世疵，肆志探古博。",
      "奏赋始中程，谏猎终失度。",
      "不念嫠恤纬，已谓童舞勺。",
      "寝兴避弹射，周折准规彟。",
      "襆被丘中琴，扬舲池上酌。",
      "桐孙迸空枝，竹稚穿石箨。",
      "南翁日种漆，北地日产柞。",
      "蓄厚用不踬，材众工岂格。",
      "甘泉祠犹清，西河居乃索。",
      "菁莪采衢谣，湛露兴徒咢。",
      "帝仁载大舆，臣诗埒微爝。",
      "史官详纂记，储以掩瓮粕。"
    ]
  },
  {
    "id": "c16655df140c7a3af7cd561a15fd31a6",
    "title": "壮游八十韵",
    "authorName": "马祖常",
    "authorId": "c16655df140c7a3a9956656405311655",
    "dynasty": "元",
    "content": [
      "十五读古文，二十舞剑器。驰猎溱洧间，已有丈夫气。",
      "裹粮上嵩高，灵奇发天秘。烨烨三秀芝，为我擢粲翠。",
      "空青丹银品，伏龟镂文贝。骈罗星辰精，附丽日月会。",
      "紫凤友朱鹭，翩翩剧翔戏。飞阁舒鸟翼，悬泉泻珠琲。",
      "磨崖见古刻，应是列仙记。扪萝欲登观，苔滑阻凌厉。",
      "烟霞荟蔚隮，雾雨萧飒至。余时戴箨冠，绿壁照缟袂。",
      "檀栾有磐石，真人每同憩。北临黄河水，浊流触天沸。",
      "蛟龙逐鼋鼍，鳞介满水裔。冲波崩金堤，万夫废穑事。",
      "官家忧其劳，玉马岁沉祭。江淮画鹢船，夜上歌嘒嘒。",
      "鱼盐不直钱，寡妇岂拾穗。酿酒相呼饮，颠倒再拜跪。",
      "中心忘嗔诃，纵谈诋汉魏。三十能歌诗，鄙薄雕虫技。",
      "不肯学仕宦，慷慨负高义。持钱送酒家，觞至即一醉。",
      "羹芼嶰谷笋，饭煮山阳穄。峨冠拟鲁儒，短衣真楚制。",
      "远行探禹穴，六月剖丹荔。巫峡与洞庭，仿佛苍梧帝。",
      "三吴震泽区，幼妇蛾眉细。唱歌搅人心，不可久留滞。",
      "沿淮达汶泗，摩挲泰山砺。圣乡有亡书，求道亦容易。",
      "童子操觚牍，价重麒麟罽。京国天下雄，豪英尽一世。",
      "舞羽肃文教，櫜甲饰武备。马迹见腾尘，车辙闻戛轊。",
      "翚骞天观起，鳞杂井屋缀。千亩开灵潢，驯象浴其汭。",
      "我皇拓文场，群髦咸战艺。汩予黔娄生，言辞罔絺绘。",
      "但幸晁董死，收拾在等第。胪传下阊阖，恩泽承滂沛。",
      "春云覆林塘，杂花悬火齐。词垣正舒华，吹竽独无喙。",
      "执笔御史府，羞缩如牡蛎。弹评则春秋，龃龉失剞劂。",
      "问俗西夏国，驿过流沙地。马啮苜蓿根，人衣骆驼毳。",
      "鸡鸣麦酒熟，木盘荐乾荠。浮图天竺学，焚尸取舍利。",
      "安定昆戎居，贪鄙何足贵。返途历邠岐，原田表古畷。",
      "宛宛陶穴民，艰难谋树艺。骊山葬秦魄，茂陵迷汉竁。",
      "《黍离》悲故宫，《修竹》编清渭。日入狐狸骄，天阴螮蝀翳。",
      "温泉山津阳，古瓦识唐字。关河隔山东，华岳秋更霁。",
      "首阳饿夫薇，霜露已憔悴。铸牛挽浮梁，恍惚水所噬。",
      "晋俗枣齿黄，冀马电蛇驶。井陉阨坤维，太行逼象纬。",
      "煌煌日围近，赫赫天人瑞。田舍植汶篁，邮亭撷吴桂。",
      "优游逢化国，俯仰咏乐岁。岂用百二险，自乃十一税。",
      "北都上时巡，扈跸浮云骑。宴镐帐殿移，拜洛周庐卫。",
      "岩空山樱繁，川曲红药腻。列障敕勒塞，万里静烽燧。",
      "九节菖蒲良，贡篚充药饵。畴昔闭户居，耽读未见试。",
      "三年不窥园，自谓五经笥。四十得俸禄，仅可给美饎。",
      "谁能薄淮阳，不作鸿胪寺。简书畏怀归，弧矢示初志。",
      "振鹭方擢质，冥鸿忽垂翅。感叹对囊萤，兴言友荷蒉。",
      "谅非廊庙具，颇异市井辈。当曳邹阳裾，愿拥文侯彗。"
    ]
  },
  {
    "id": "c16655df140c7a3a712477529eb017ca",
    "title": "赠客",
    "authorName": "马祖常",
    "authorId": "c16655df140c7a3a9956656405311655",
    "dynasty": "元",
    "content": [
      "叠巘擢荟蔚，繁英粲纷葩。",
      "银茧霞已积，翠幢柏方遮。",
      "剧饮肆豪纵，清谈宴宾嘉。",
      "叫啸虎当岩，趍跄鹤行沙。",
      "联蛾聘赵女，贯珠唱吴娃。",
      "露庭泛兰丛，风闺透窗纱。",
      "鱼泳文波圆，禽翔矞云斜。",
      "逸乐谐金石，清真况烟霞。",
      "洗药秋汲涧，种秫春烧畬。",
      "寓言托庄列，潜心著羲娲。",
      "所贵丘园贲，终然心匪遐。"
    ]
  },
  {
    "id": "c16655df140c7a3a2aea3503a941ed58",
    "title": "西方泺",
    "authorName": "马祖常",
    "authorId": "c16655df140c7a3a9956656405311655",
    "dynasty": "元",
    "content": [
      "鲁郊秋已深，西泺多蒲鱼。",
      "日暮积霭重，维舟月生初。",
      "露凉水禽宿，雨晴艳芙蕖。",
      "撷花结楚佩，宛若湘南居。"
    ]
  },
  {
    "id": "c16655df140c7a3a542fe3b57a0fd367",
    "title": "春云",
    "authorName": "马祖常",
    "authorId": "c16655df140c7a3a9956656405311655",
    "dynasty": "元",
    "content": [
      "高云起城阙，流离度庭树。",
      "依风拂回塘，波缬光影注。",
      "荒林带疏烟，照日乱萦缕。",
      "婉娈连浮阳，空明映凄雾。",
      "岚翠含玉晖，景采满岩屿。",
      "逍遥幽赏谐，缅邈世娱阻。"
    ]
  },
  {
    "id": "c16655df140c7a3ae65de136c22ef9a1",
    "title": "送袁伯长归浙东二首",
    "authorName": "马祖常",
    "authorId": "c16655df140c7a3a9956656405311655",
    "dynasty": "元",
    "content": [
      "龙角不如犀，常不生马厩。",
      "麟趾不如牛，终当在君囿。",
      "我行泰山阿，日观望朝候。",
      "见子被云服，家居夹灵鹫。",
      "揖之不得近，跂慕尘光后。"
    ]
  },
  {
    "id": "c16655df140c7a3ae65de136a532f373",
    "title": "送袁伯长归浙东二首",
    "authorName": "马祖常",
    "authorId": "c16655df140c7a3a9956656405311655",
    "dynasty": "元",
    "content": [
      "鸡鸣戒仆御，具食起就涂。",
      "仅取资给周，岂谓车骑都。",
      "行过青齐野，忍见人逃逋。",
      "翁姑累带索，跟胫无完肤。",
      "即欲与盘餐，但可饱一夫。",
      "迟迟去国旌，能得不疾驱。"
    ]
  },
  {
    "id": "c16655df140c7a3a0b9907a4b197ecea",
    "title": "赋海月送彭君教授九江",
    "authorName": "马祖常",
    "authorId": "c16655df140c7a3a9956656405311655",
    "dynasty": "元",
    "content": [
      "江月照人近，海月涵太清。",
      "大地积微尘，何能翳其明。",
      "溯光俪阳耀，阴魄独含精。",
      "况尔朝夕驰，呼吸成虚盈。",
      "持兹烛玄造，万类无遁情。",
      "彭君忽起揖，子以知言名。"
    ]
  },
  {
    "id": "c16655df140c7a3ae2e208861e586321",
    "title": "留别沂州张君仲",
    "authorName": "马祖常",
    "authorId": "c16655df140c7a3a9956656405311655",
    "dynasty": "元",
    "content": [
      "扬舲下彭城，分帆上沂水。",
      "与子作别离，眷言重徙倚。",
      "曩在京华居，连室同井里。",
      "出则马辔联，入则衣袂比。",
      "今也各散去，相顾意未已。",
      "我操田器归，子执州符仕。",
      "慎勿轻此身，期以善自止。"
    ]
  },
  {
    "id": "c16655df140c7a3a927c676651916da2",
    "title": "观耕者有言",
    "authorName": "马祖常",
    "authorId": "c16655df140c7a3a9956656405311655",
    "dynasty": "元",
    "content": [
      "庶矣新田殖，疲民得无饥。",
      "先输公家赋，又足食其私。",
      "老父揖我语，岁功实由兹。",
      "劝农古有官，助给牛种施。",
      "今官亦劝农，行田吏奔驰。",
      "尔去告尔长，我自安无为。"
    ]
  },
  {
    "id": "c16655df140c7a3a827fcc16d94efce2",
    "title": "饮酒五首",
    "authorName": "马祖常",
    "authorId": "c16655df140c7a3a9956656405311655",
    "dynasty": "元",
    "content": [
      "进士当盛明，自谓非时才。",
      "狂斐学文字，无圣为我裁。",
      "二者俱寡合，终令智士咍。",
      "斯旦已阳春，对我聊持杯。",
      "祖母在堂上，小孙方稚孩。",
      "俯仰见五世，居生岂悠哉。"
    ]
  },
  {
    "id": "c16655df140c7a3a827fcc1650fd3922",
    "title": "饮酒五首",
    "authorName": "马祖常",
    "authorId": "c16655df140c7a3a9956656405311655",
    "dynasty": "元",
    "content": [
      "简编有重讹，折衷无权衡。",
      "黎庶有重困，救药无持平。",
      "昔者贤圣出，屯蹇踬其身。",
      "踬身不踬道，龙蛇果能伸。",
      "弃置姑饮酒，陶然会天真。",
      "万物各遂性，杂沓向我陈。"
    ]
  },
  {
    "id": "c16655df140c7a3a827fcc1697f540a9",
    "title": "饮酒五首",
    "authorName": "马祖常",
    "authorId": "c16655df140c7a3a9956656405311655",
    "dynasty": "元",
    "content": [
      "考妣早弃我，得禄不逮亲。",
      "幸兹有祖母，九十康强身。",
      "我情终不乐，日思我亲仁。",
      "襁抱免水火，少长俾知伦。",
      "出入邹鲁俗，用变宿习因。",
      "植松在淮山，稼田为齐民。",
      "兴念辄涕泣，有酒亦逡巡。"
    ]
  },
  {
    "id": "c16655df140c7a3a827fcc16e060f287",
    "title": "饮酒五首",
    "authorName": "马祖常",
    "authorId": "c16655df140c7a3a9956656405311655",
    "dynasty": "元",
    "content": [
      "昔我七世上，养马洮河西。",
      "六世徙天山，日日闻鼓鼙。",
      "金室狩河表，我祖先群黎。",
      "诗书百年泽，濡翼岂梁鹈。",
      "尝观汉建国，再世有日磾。",
      "后来兴唐臣，胤裔多羌氐。",
      "春秋圣人法，诸侯乱冠笄。",
      "夷礼即夷之，毫发各有稽。",
      "吾生赖陶化，孔阶力攀跻。",
      "敷文佐时运，烂烂应璧奎。"
    ]
  },
  {
    "id": "c16655df140c7a3a827fcc1635276171",
    "title": "饮酒五首",
    "authorName": "马祖常",
    "authorId": "c16655df140c7a3a9956656405311655",
    "dynasty": "元",
    "content": [
      "嗟哉寡谐合，苍发秃不齐。",
      "觞至即饮嚼，犹恐逢诃诋。",
      "众人以儒进，我不限吏资。",
      "入官养交誉，惟恐不合时。",
      "含笑作雅咏，遭骂亦诡随。",
      "出入践华要，諈诿成其私。",
      "积阶渐崇贵，剽猎章句辞。",
      "鼓颊说古今，证据称云为。",
      "斯世岂可诬，小夫甘自欺。",
      "兴言发喟叹，饮者终不知。"
    ]
  },
  {
    "id": "c16655df140c7a3a8d13eb6f34a29dcf",
    "title": "礼部合化堂前后栽小松",
    "authorName": "马祖常",
    "authorId": "c16655df140c7a3a9956656405311655",
    "dynasty": "元",
    "content": [
      "买松栽两阶，绿发已可梳。",
      "恐是女元君，截须生地腴。",
      "迟尔千尺长，下产黄琥珀。",
      "服以安心神，飞身作仙客。"
    ]
  },
  {
    "id": "c16655df140c7a3a4eb962e28e94681d",
    "title": "寄六弟元德宰束鹿",
    "authorName": "马祖常",
    "authorId": "c16655df140c7a3a9956656405311655",
    "dynasty": "元",
    "content": [
      "我有六兄弟，我长汝最幼。",
      "我长守田庐，汝幼侍亲右。",
      "跋涉万里途，随牒越闽岫。",
      "亲复当官清，昼坐寘宴豆。",
      "教汝读诗书，夙夜猎文囿。",
      "不幸亲弃予，万里汝扶柩。",
      "汝兄元礼贤，斩服携汝走。",
      "我自河淮南，迎丧匍匐救。",
      "号哭天不应，崩裂屡颠踣。",
      "归安桐乡阡，铭文手自镂。",
      "买石砻古仪，树柏夹汉兽。",
      "俯仰叹存没，今兹霜露又。",
      "汝今出作县，我偶尚书簉。",
      "戒汝忆亲教，公田代耕耨。",
      "汝素谨礼法，口未见嗔诟。",
      "更宜歌我诗，无视我老谬。",
      "憔悴伤民恫，恚忿两莫斗。",
      "县政书考功，同去听山溜。"
    ]
  },
  {
    "id": "c16655df140c7a3ab9ecdc4cd4005ae9",
    "title": "端午效六朝体",
    "authorName": "马祖常",
    "authorId": "c16655df140c7a3a9956656405311655",
    "dynasty": "元",
    "content": [
      "修篁发秀林，新荷叠芳池。",
      "采丝撷雾缕，纱縠含风漪。",
      "蕤宾应乐律，端阳正岁时。",
      "馥馥兰汤浴，滟滟蒲酒持。",
      "汉宫斗草戏，楚船张水嬉。",
      "江心铸龙镜，好用照湘累。"
    ]
  },
  {
    "id": "c16655df140c7a3a388d83799279e6dc",
    "title": "移梅四首",
    "authorName": "马祖常",
    "authorId": "c16655df140c7a3a9956656405311655",
    "dynasty": "元",
    "content": [
      "幽屏逐鱼鸟，沈迹俦隐沦。",
      "所欣在林薮，嘉植日以亲。",
      "眷言江介品，纷葩号南珍。",
      "遇我好奇服，移根得良因。",
      "井井十亩园，菁茆荫涧滨。",
      "缟裳擢玉质，宜此空山春。"
    ]
  },
  {
    "id": "c16655df140c7a3a388d8379342d5ee8",
    "title": "移梅四首",
    "authorName": "马祖常",
    "authorId": "c16655df140c7a3a9956656405311655",
    "dynasty": "元",
    "content": [
      "始逃爨下厄，复脱燎原焚。",
      "结根园亩间，炯炯临水濆。",
      "疏华照岁暮，绿萼栖宝熏。",
      "春阳桃杏繁，鼎实独已先。",
      "遐情惬真赏，来置我石田。",
      "北枝散馀霞，苔光生碧鲜。"
    ]
  },
  {
    "id": "c16655df140c7a3a388d8379a1736875",
    "title": "移梅四首",
    "authorName": "马祖常",
    "authorId": "c16655df140c7a3a9956656405311655",
    "dynasty": "元",
    "content": [
      "玄冬阳已复，仙葩缀疏星。",
      "隔浦映碧竹，随风堕寒灯。",
      "我来刈薪蒸，弛檐南山陉。",
      "攀茎嗅清馥，撷英嚼芳馨。",
      "樛结灌木丛，颜色无光荧。",
      "彷徨未忍弃，洗濯归林亭。"
    ]
  },
  {
    "id": "c16655df140c7a3a388d8379b01ca8e7",
    "title": "移梅四首",
    "authorName": "马祖常",
    "authorId": "c16655df140c7a3a9956656405311655",
    "dynasty": "元",
    "content": [
      "植尔当庭隅，岂复资鼎味。迁尔自谷中，岂复相妩媚。",
      "冽冽玄冥候，众植各浮脆。高标自凌寒，孤尚独冠岁。",
      "么禽何处来？飞下双羽翠。"
    ]
  },
  {
    "id": "c16655df140c7a3a5028aabcce3c2fb0",
    "title": "拟古",
    "authorName": "马祖常",
    "authorId": "c16655df140c7a3a9956656405311655",
    "dynasty": "元",
    "content": [
      "长安青云士，任侠日娱游。",
      "千金为人寿，万金买名讴。",
      "小舅拜郎官，女婿恩泽侯。",
      "出入意气盛，欢乐不知忧。",
      "银盘荐海品，羊酪乞苍头。",
      "生逢承平世，死葬昆仑丘。"
    ]
  },
  {
    "id": "c16655df140c7a3a0f8ef3aaaf7b2ff5",
    "title": "初日二首",
    "authorName": "马祖常",
    "authorId": "c16655df140c7a3a9956656405311655",
    "dynasty": "元",
    "content": [
      "初日照我树，我树日华滋。",
      "檀栾绿阴合，四顾无曲枝。",
      "盛暑炽烦歊，其中有凉飔。",
      "成林荫千亩，栖息任所宜。"
    ]
  },
  {
    "id": "c16655df140c7a3a0f8ef3aaa162a1d1",
    "title": "初日二首",
    "authorName": "马祖常",
    "authorId": "c16655df140c7a3a9956656405311655",
    "dynasty": "元",
    "content": [
      "初日照我书，我书在东牖。",
      "赫矣先圣言，天地相永久。",
      "秦火虽燎原，其灰为世寿。",
      "人文待兹成，老死学敢后。"
    ]
  },
  {
    "id": "c16655df140c7a3a6308c78280911f57",
    "title": "登都北神山醉中题壁",
    "authorName": "马祖常",
    "authorId": "c16655df140c7a3a9956656405311655",
    "dynasty": "元",
    "content": [
      "过溪踏瑶琼，入山采苍翠。",
      "仙宫名神山，下负六鳌背。",
      "我来访丹药，羽人已千岁。",
      "清啸响山谷，幽姿媚松桧。",
      "白水从北来，南与众川会。",
      "开窗目沃野，千峰俨相对。",
      "自是山林乐，何但官爵贵。",
      "买田酿清泉，里社日相慰。",
      "诗成怅如失，天风逼衣袂。",
      "东望邹衍庙，杯酒可远酹。",
      "谈天剧当时，古屋尚粉绘。",
      "骑驴独归去，人世空一喟。"
    ]
  },
  {
    "id": "c16655df140c7a3ac5cfb81a8b760974",
    "title": "史馆闲题二首",
    "authorName": "马祖常",
    "authorId": "c16655df140c7a3a9956656405311655",
    "dynasty": "元",
    "content": [
      "骑马到画省，冠佩趋几筵。",
      "岂但文字美，所乐长官贤。",
      "京国足府寺，金谷相百千。",
      "飞书日杂遝，奔命惧不先。",
      "肃肃馆阁严，操瓢绩简编。",
      "上有日月光，下有草木妍。",
      "森罗大象列，俟此言语宣。",
      "蹇予昧儒学，群髦辱官联。",
      "遭逢赖明世，益喜身悠然。"
    ]
  },
  {
    "id": "c16655df140c7a3ac5cfb81a32ee19e8",
    "title": "史馆闲题二首",
    "authorName": "马祖常",
    "authorId": "c16655df140c7a3a9956656405311655",
    "dynasty": "元",
    "content": [
      "画省真仙居，华屋映丹树。",
      "青石倚阑干，松发沐云雾。",
      "绮疏刻连钱，承尘画翔鹭。",
      "中有河汉文，夜深室光聚。",
      "玉函黄金钥，太史自侍御。",
      "河上一竖儒，伊吾诵章句。",
      "偶趋彤庭诏，词林迩天路。",
      "虽乐文雅懿，终惭紬绎误。"
    ]
  },
  {
    "id": "c16655df140c7a3aeab0b5c0239a2867",
    "title": "种桃",
    "authorName": "马祖常",
    "authorId": "c16655df140c7a3a9956656405311655",
    "dynasty": "元",
    "content": [
      "种桃南山麓，三岁不得实。",
      "种瓜东郊园，撷之在百日。",
      "岂不思迟暮，终焉有常食。",
      "如何种瑶草，千岁始一获。"
    ]
  },
  {
    "id": "c16655df140c7a3a5028aabc34d02449",
    "title": "拟古",
    "authorName": "马祖常",
    "authorId": "c16655df140c7a3a9956656405311655",
    "dynasty": "元",
    "content": [
      "驱车上疾坡，六马汗满沟。",
      "解航下急泷，百夫不能留。",
      "微机有逆顺，无用卜筮谋。",
      "车迟或可安，航速或覆流。"
    ]
  },
  {
    "id": "c16655df140c7a3a304b7078f7b3f5e7",
    "title": "拾麦女歌",
    "authorName": "马祖常",
    "authorId": "c16655df140c7a3a9956656405311655",
    "dynasty": "元",
    "content": [
      "垄雉飞，桑扈鸣，老蚕入簇茧欲成。原头腰镰者谁子，刈麦归家作饼饵。",
      "心知栖亩有滞穗，恻恻忍收寡妇利。寡妇持筐衣蓝褛，终朝拾麦满筐筥。",
      "儿啼妇悲灶无火，寒浆麦饭晡时取。岂不见贵家妾，岂不知娼家妇，绣丝系襦莲曳步。",
      "银刀鲙鱼佐酒杯，狎坐酣歌愁日暮。拾麦女，拾麦女。",
      "尔莫嗟，尔莫忧，人生赋命各有由。前年贵家妾，籍入为官婢。",
      "今日娼家妇，年老为人弃。贫贱艰难且莫辞，毕竟荣华成底事？"
    ]
  },
  {
    "id": "c16655df140c7a3a9bc6002ee2a37308",
    "title": "古乐府",
    "authorName": "马祖常",
    "authorId": "c16655df140c7a3a9956656405311655",
    "dynasty": "元",
    "content": [
      "天上云片谁剪裁，空中雨丝谁织来？",
      "蒺藜秋沙田鼠肥，贫家女妇寒无衣。",
      "女妇无衣何足道，征夫戍边更枯槁。",
      "朔雪埋山铁甲涩，头发离离短如草。"
    ]
  },
  {
    "id": "c16655df140c7a3a5a4c9ae7fae47ba0",
    "title": "河西歌效长吉体",
    "authorName": "马祖常",
    "authorId": "c16655df140c7a3a9956656405311655",
    "dynasty": "元",
    "content": [
      "贺兰山下河西地，女郎十八梳高髻。",
      "茜根染衣光如霞，却召瞿昙作夫婿。",
      "紫驼载锦凉州西，换得黄金铸马蹄。",
      "沙羊冰脂蜜脾白，个中饮酒声澌澌。"
    ]
  },
  {
    "id": "c16655df140c7a3a792aa1fd736d2e0e",
    "title": "北歌行",
    "authorName": "马祖常",
    "authorId": "c16655df140c7a3a9956656405311655",
    "dynasty": "元",
    "content": [
      "君不见李陵台、白龙堆，自古战士不敢来。黄云千里雁影暗，北风裂旗马首回。",
      "汉家卫霍今何用，见说军还如裹痛。不思百口仰食恩，岂念一身推毂送。",
      "如今天子皇威远，大积金山烽燧鲜。却将此地建陪京，滦水回环抱山转。",
      "万井喧阗车戛轮，翠华岁岁修时巡。亲王觐圭荆玉尽，侍臣朝绂蠙珠新。",
      "高昌句丽子入学，交趾蛮官贡麟角。斗米三钱金如土，国人讴歌将军乐。",
      "将军乐，四海清，吾皇省方岂田猎，观风察俗知太平。"
    ]
  },
  {
    "id": "c16655df140c7a3a5ad5868dea444227",
    "title": "车簇簇行",
    "authorName": "马祖常",
    "authorId": "c16655df140c7a3a9956656405311655",
    "dynasty": "元",
    "content": [
      "李陵台西车簇簇，行人夜向滦河宿。滦河美酒斗十千，下马饮者不计钱。",
      "青旗遥遥出华表，满堂醉客俱年少。侑杯小女歌《竹枝》，衣上翠金光陆离。",
      "细肋沙羊成体荐，共讶高门食三县。白发从官珥笔行，毳袍冲雨桓州城。"
    ]
  },
  {
    "id": "c16655df140c7a3a31d94c8bc20d9d62",
    "title": "前宛转曲",
    "authorName": "马祖常",
    "authorId": "c16655df140c7a3a9956656405311655",
    "dynasty": "元",
    "content": [
      "紫檀出海南，削成琵琶槽。上有鸳鸯弦，弹曲声嘈嘈。",
      "客问此何声，新声名绛桃。一奏桃始华，再奏花枝斜。",
      "笑靥颊晕粉，仙源饭蒸霞。度作新声曲，春树双莺逐。",
      "双莺掷金梭，鱼藻荡圆波。陌上行车带结罗，绛桃年少光阴多。"
    ]
  },
  {
    "id": "c16655df140c7a3a7a07c0e035d58b4b",
    "title": "萧姓渊善鼓琴予尝为之作我思操今自和林归再任巡徼之职于江南比行又求予诗遂为赋汉铜马式歌以送之",
    "authorName": "马祖常",
    "authorId": "c16655df140c7a3a9956656405311655",
    "dynasty": "元",
    "content": [
      "汉家金铜铸马式，求马相比不失一。",
      "塞上将军得一匹，骕骦如龙高八尺。",
      "日斜骑出阴山道，猎猎霜风鸣浅草。",
      "鞍后并悬双白狼，归来穹庐月弓好。",
      "江南绿芜春接天，只须一抹蹴云烟。",
      "摩诃旧是将军种，酒涴青衫学控弦。"
    ]
  },
  {
    "id": "c16655df140c7a3aef502e06d1c95107",
    "title": "杨花宛转曲",
    "authorName": "马祖常",
    "authorId": "c16655df140c7a3a9956656405311655",
    "dynasty": "元",
    "content": [
      "空中游丝已无赖，宛转杨花犹百态。",
      "随风扑帐拂香奁，度水点衣萦锦带。",
      "轻薄颠狂风上下，燕子莺儿各新嫁。",
      "钗头烬坠玉虫初，盆里丝缫银茧乍。",
      "欲落不落春沼平，无根无蒂作浮萍。",
      "缬波绣苔总成媚，人间最好是清明。",
      "清明艳阳三月天，帝里烟花市酒船。",
      "石桥横直人家好，小海白鱼跳碧藻。",
      "榆荚荷钱怨别离，不似杨花宛转飞。",
      "杨花飞尽绿阴合，更看明年春雨时。"
    ]
  },
  {
    "id": "c16655df140c7a3ae807865df6c33edb",
    "title": "公子行",
    "authorName": "马祖常",
    "authorId": "c16655df140c7a3a9956656405311655",
    "dynasty": "元",
    "content": [
      "绿香绣帐乘流苏，床头三尺红珊瑚。",
      "十八窈窕秦罗敷，曲房小步珰鸣襦。",
      "高台公子吹笙竽，百斛明珠买氍毹。",
      "兰灯桂浆炙文鱼，但苦不驻羲和车。"
    ]
  },
  {
    "id": "c16655df140c7a3af5cde465f5c7adb9",
    "title": "书上都学宫斋壁",
    "authorName": "马祖常",
    "authorId": "c16655df140c7a3a9956656405311655",
    "dynasty": "元",
    "content": [
      "斋居芹宫旁，永日少人迹。",
      "清心慕古躅，简编颇紬绎。",
      "徒自伤迷民，位卑力莫及。",
      "苟禄亦可羞，吾将反蓬荜。"
    ]
  },
  {
    "id": "c16655df140c7a3a76b9543ad0e8c637",
    "title": "鹦鹉联句同王继学赋",
    "authorName": "马祖常",
    "authorId": "c16655df140c7a3a9956656405311655",
    "dynasty": "元",
    "content": [
      "雕笼居啄桃，袨服仪采绿。",
      "南荒孕灵质，西颢发丽曲。",
      "颈绶红萦丝，喙棘赪屈玉。",
      "蓄慧婉含章，襮彩粲成缛。",
      "能言贯珠舌，善舞凌云躅。",
      "金眸肖韝隼，珍畜异巢鹄。",
      "层塔宝舍利，深杯注醽醁。",
      "流丹曙林度，堕翠春洲浴。",
      "石镜影毰毸，铜梁步陆续。",
      "题赋吾岂能，入贡尔应录。"
    ]
  },
  {
    "id": "c16655df140c7a3a77f17fff32ee07b5",
    "title": "都城南有道者居名松鹤堂暇日同东平王继学为避暑之游因作松鹤联句",
    "authorName": "马祖常",
    "authorId": "c16655df140c7a3a9956656405311655",
    "dynasty": "元",
    "content": [
      "偃云耸层霄，惊露落古雪。",
      "虬枝喜垂涧，鹭羽陋鸣垤。",
      "蟠石千岁苓，顶朱百龄血。",
      "胎禽哺春巢，乳脂凝冱节。",
      "舞盖竽籁喧，啄粒苔藓啮。",
      "玄玉熏麝煤，碧胫隘鸡桀。",
      "陟岳秦爵崇，授甲卫轩劣。",
      "沐发豹雾深，引吭凤竹裂。",
      "风驭八极小，河舟三翼拙。",
      "鲁缟曳缡褷，夏社挺巀嶭。",
      "任重明堂材，言归华表别。",
      "拳缩包胥立，坚刚伯夷烈。",
      "延世饵方液，顾步炫高洁。",
      "作室擅兹美，观物入独阅。",
      "誓将束囊书，从尔解佩玦。"
    ]
  },
  {
    "id": "c16655df140c7a3a64f54589cf8a57e0",
    "title": "天庆寺纳凉联句",
    "authorName": "马祖常",
    "authorId": "c16655df140c7a3a9956656405311655",
    "dynasty": "元",
    "content": [
      "槐屋夏阴繁，石池暑气清。",
      "高堂瞰福田，邃宇依王城。",
      "午磬梵呗集，夜廊酥灯明。",
      "龛经郁金字，壁础承丹楹。",
      "寂寂鸽栖罘，宛宛燕穿荣。",
      "露葵炫昼艳，霞药敷阳英。",
      "境阒便静室，心古乐高情。",
      "逍遥祇园赏，迤逦庐社盟。",
      "山枕藉云润，水簟凝冰轻。",
      "饭盂给香积，袈衲褫华缨。",
      "共忻朋簪合，敢谓词锋并。",
      "睥睨荒草棘，横纵按林坰。",
      "幽寻振尘鞅，雅谈忘飞觥。",
      "鄙哉河朔饮，投愤得世名。"
    ]
  },
  {
    "id": "c16655df140c7a3aae71f7652f93e1df",
    "title": "六言三首",
    "authorName": "马祖常",
    "authorId": "c16655df140c7a3a9956656405311655",
    "dynasty": "元",
    "content": [
      "南塘雨晴草满，西林春早花疏。",
      "道士烧丹借灶，山翁种树求书。"
    ]
  },
  {
    "id": "c16655df140c7a3aae71f7656f77b872",
    "title": "六言三首",
    "authorName": "马祖常",
    "authorId": "c16655df140c7a3a9956656405311655",
    "dynasty": "元",
    "content": [
      "白鸟飞来何许，青山闲对谁家？",
      "日暮一尊浊酒，不知风帽欹斜。"
    ]
  },
  {
    "id": "c16655df140c7a3aae71f7650a01e231",
    "title": "六言三首",
    "authorName": "马祖常",
    "authorId": "c16655df140c7a3a9956656405311655",
    "dynasty": "元",
    "content": [
      "绝涧花迎暮竹，回塘水媚春云。",
      "欲赋淮南招隐，山中桂树留人。"
    ]
  },
  {
    "id": "c16655df147792ee7fbfc838d9c0ed87",
    "title": "送龙翔俊用章住吴白马寺",
    "authorName": "吴克恭",
    "authorId": "c16655df147792eed1457b72d1457b72",
    "dynasty": "元",
    "content": [
      "白马吴中寺，袈裟建业船。",
      "黄花季秋月，锦树大江烟。",
      "洗钵胡僧饭，驮经汉帝年。",
      "何时虎丘石，共论永明禅。"
    ]
  },
  {
    "id": "c16655df147792eeac4d4722d22a1ac0",
    "title": "送乡人钱明之赴闽阃掾",
    "authorName": "吴克恭",
    "authorId": "c16655df147792eed1457b72d1457b72",
    "dynasty": "元",
    "content": [
      "仗节开闽阃，分曹傍省闱。",
      "用人那有外，观海更无涯。",
      "白露收柑子，南风食荔枝。",
      "未须频会面，多寄府中诗。"
    ]
  },
  {
    "id": "c16655df147792eeb7d45c18bf3a3ab1",
    "title": "送卓御史移西台",
    "authorName": "吴克恭",
    "authorId": "c16655df147792eed1457b72d1457b72",
    "dynasty": "元",
    "content": [
      "汉节楚江东，堂堂御史公。",
      "秦山指太白，胡马骤青骢。",
      "光映长安月，凉生建业风。",
      "冥鸿有高羽，多在柏台中。"
    ]
  },
  {
    "id": "c16655df147792ee668212294b8eb047",
    "title": "送汤生茂才归宛陵",
    "authorName": "吴克恭",
    "authorId": "c16655df147792eed1457b72d1457b72",
    "dynasty": "元",
    "content": [
      "春舟度鹤觜，晨鼓发龙湾。",
      "软语劳相接，幽期任独还。",
      "风清建业渚，云白敬亭山。",
      "自有府公荐，惭无游子颜。"
    ]
  },
  {
    "id": "c16655df147792eef9c90915499ff9f4",
    "title": "春夏承湖南佥宪兀颜子中问讯敬用酬上",
    "authorName": "吴克恭",
    "authorId": "c16655df147792eed1457b72d1457b72",
    "dynasty": "元",
    "content": [
      "有客湖南去，闻公宪节新。",
      "坐沾梅子雨，忆别柳条春。",
      "衡岳瞻朱鸟，湘江咏绿蘋。",
      "升车访遗逸，问俗愿清淳。"
    ]
  },
  {
    "id": "c16655df147792eebd8f552e0e43b724",
    "title": "寄柯博士",
    "authorName": "吴克恭",
    "authorId": "c16655df147792eed1457b72d1457b72",
    "dynasty": "元",
    "content": [
      "柯侯五云吏，自号丹丘生。",
      "先皇御宸极，高阁咏文明。",
      "羽盖桥山集，彩舟江上行。",
      "苏州韦刺史，那独擅才名。"
    ]
  },
  {
    "id": "c16655df147792eeaae3f8be0af9b274",
    "title": "三月十日与萨天锡录事游京口城南小寺忽虞伯生秘监寄萨诗用韵呈席上",
    "authorName": "吴克恭",
    "authorId": "c16655df147792eed1457b72d1457b72",
    "dynasty": "元",
    "content": [
      "不见秘书久，忆公清且闲。",
      "看诗野殿侧，把酒春林间。",
      "因送碧鹅使，相过黄鹤山。",
      "遥怜西阁侍，文采映珊珊。"
    ]
  },
  {
    "id": "c16655df147792ee70f3a551248a8367",
    "title": "寄萨天锡时居福建宪幕",
    "authorName": "吴克恭",
    "authorId": "c16655df147792eed1457b72d1457b72",
    "dynasty": "元",
    "content": [
      "春日江南郡，怀人杜若生。",
      "乌啼建业树，客在福州城。",
      "桂酒银壶重，华裾玉佩清。",
      "题诗幕中罢，应得动高情。"
    ]
  },
  {
    "id": "c16655df147792eea2102ef1a02427f8",
    "title": "寄题剪韭亭",
    "authorName": "吴克恭",
    "authorId": "c16655df147792eed1457b72d1457b72",
    "dynasty": "元",
    "content": [
      "园有幽亭趣，题之剪韭名。",
      "老夫无长物，上客总高情。",
      "脆碧含风断，轻黄带雨烹。",
      "相过乳饼白，还爱酒壶清。"
    ]
  },
  {
    "id": "c16655df147792ee5644e75547a0dd53",
    "title": "湖光山色楼",
    "authorName": "吴克恭",
    "authorId": "c16655df147792eed1457b72d1457b72",
    "dynasty": "元",
    "content": [
      "智仁予所乐，平湖仍对山。",
      "神交鱼鸟外，兴移蒲柳间。",
      "闲云卷幔入，落日棹歌还。",
      "望海蹑星影，秋槎来碧湾。"
    ]
  },
  {
    "id": "c16655df147792ee759ea83cb2b1b9df",
    "title": "送沙子中经历建宁",
    "authorName": "吴克恭",
    "authorId": "c16655df147792eed1457b72d1457b72",
    "dynasty": "元",
    "content": [
      "武夷苍苍春日黄，山行兜子陟炎荒。",
      "故人右榜多通显，清庙遗音独渺茫。",
      "官堠绿林穿荔子，人家饷客食槟榔。",
      "兼之此地多书籍，公退牙签日几行。"
    ]
  },
  {
    "id": "c16655df147792ee5bad929921fb1263",
    "title": "送友生",
    "authorName": "吴克恭",
    "authorId": "c16655df147792eed1457b72d1457b72",
    "dynasty": "元",
    "content": [
      "春风颠狂复细微，吹波荡桨动人衣。",
      "野桃叶小流莺至，官柳条长江鲚肥。",
      "稍别未嫌频作恶，相逢自识固应稀。",
      "腐儒窃禄真何补，望望沧洲白石矶。"
    ]
  },
  {
    "id": "c16655df147792eeb80a064731092f16",
    "title": "城边柳条",
    "authorName": "吴克恭",
    "authorId": "c16655df147792eed1457b72d1457b72",
    "dynasty": "元",
    "content": [
      "城边柳条春意动，近者力至复低垂。",
      "须令傍水留披拂，不独撩人管别离。",
      "过月即看邻绮树，卜巢还许借黄鹂。",
      "荒州物色犹如此，若在御沟应更奇。"
    ]
  },
  {
    "id": "c16655df147792eebf8a8503f74cb9e6",
    "title": "达兼善除秘书监未上而有侍郎之命赋诗奉送",
    "authorName": "吴克恭",
    "authorId": "c16655df147792eed1457b72d1457b72",
    "dynasty": "元",
    "content": [
      "鸡年海内龙头客，早负词场一世豪。",
      "秘监稍迁为学士，侍郎即去重仪曹。",
      "到京骑从看花蕊，过阁朝回拾凤毛。",
      "□忆玉堂何处所，青春白日见挥毫。"
    ]
  },
  {
    "id": "c16655df147792eeb0a5267fe99a61c7",
    "title": "阳羡茶",
    "authorName": "吴克恭",
    "authorId": "c16655df147792eed1457b72d1457b72",
    "dynasty": "元",
    "content": [
      "南岳高僧开道场，阳羡贡茶传四方。",
      "蛇衔事载《风土记》，客寄手题春雨香。",
      "故人惠泉龙虎蹙，吾兄紫笋鸿雁行。",
      "安得茅斋傍青壁，松风石鼎夜联床。"
    ]
  },
  {
    "id": "c16655df147792eeb4e4dbe3b6f75494",
    "title": "简陈汉卿郎官",
    "authorName": "吴克恭",
    "authorId": "c16655df147792eed1457b72d1457b72",
    "dynasty": "元",
    "content": [
      "荒土城边草树邻，荷君诗语数相亲。",
      "交游岂谓寻常辈，耆旧都无四五人。",
      "才比阮生谁放旷，赋传庾信最清新。",
      "愁深江燕衔泥急，偶污床书不忍嗔。"
    ]
  },
  {
    "id": "c16655df147792eeab2b65a3c1cc232b",
    "title": "过义兴周将军庙",
    "authorName": "吴克恭",
    "authorId": "c16655df147792eed1457b72d1457b72",
    "dynasty": "元",
    "content": [
      "阳羡溪边孝侯朝，陆机文字右军书。",
      "借从名士传家后，谁谓将军亡国馀。",
      "蛟虎于今正狼藉，凤麟不见谩欷歔。",
      "阴阴栋宇多松桧，儗欲临流卜隐居。"
    ]
  },
  {
    "id": "c16655df147792eebd764e644d1ebb87",
    "title": "怀杭州李二尹",
    "authorName": "吴克恭",
    "authorId": "c16655df147792eed1457b72d1457b72",
    "dynasty": "元",
    "content": [
      "兰省故人何寂寞，柴门今雨独徘徊。",
      "老夫老向愁边去，春日春从病里来。",
      "王粲空传邺下咏，山公不复习池回。",
      "箧中书疏愁俱积，忽到思君一屡开。"
    ]
  },
  {
    "id": "c16655df147792eeba71c2b3562e3aa4",
    "title": "赠曹仲普",
    "authorName": "吴克恭",
    "authorId": "c16655df147792eed1457b72d1457b72",
    "dynasty": "元",
    "content": [
      "学省花阴覆苑墙，莺啼曙色映苍苍。",
      "翁今拜秩少宗伯，乐奏春官新太常。",
      "通陛起居同典礼，侍臣子弟合为郎。",
      "扁舟道别江城暮，□瑟朱弦思渺茫。"
    ]
  },
  {
    "id": "c16655df147792eea98b04848d9d8245",
    "title": "问郭君锡病",
    "authorName": "吴克恭",
    "authorId": "c16655df147792eed1457b72d1457b72",
    "dynasty": "元",
    "content": [
      "向宿丹阳旧草堂，映人嘉树忆相将。",
      "阶前蕙叶几多碧，江上柳条无数长。",
      "不儗得书成卧病，遥知裹药自闻香。",
      "来时许我青松障，莫遣云山堕渺茫。"
    ]
  },
  {
    "id": "c16655df147792ee03784f241ce932f5",
    "title": "横塘曲",
    "authorName": "吴克恭",
    "authorId": "c16655df147792eed1457b72d1457b72",
    "dynasty": "元",
    "content": [
      "妾家住横塘，绿水映垂杨。",
      "五月南风起，荷花似藕香。"
    ]
  },
  {
    "id": "c16655df147792ee82e2919c4842a421",
    "title": "唐宫咏",
    "authorName": "吴克恭",
    "authorId": "c16655df147792eed1457b72d1457b72",
    "dynasty": "元",
    "content": [
      "斗草赌珠襦，穿花提玉壶。",
      "东头老供奉，好似执金吾。"
    ]
  },
  {
    "id": "c16655df147792eebc55d7dc7480de63",
    "title": "蝶",
    "authorName": "吴克恭",
    "authorId": "c16655df147792eed1457b72d1457b72",
    "dynasty": "元",
    "content": [
      "失意穿罗袖，缘情恋绣床。",
      "妒遗衣上粉，狂觅酒边香。"
    ]
  },
  {
    "id": "c16655df147792ee40421cd81ba57a5e",
    "title": "莲叶何田田",
    "authorName": "吴克恭",
    "authorId": "c16655df147792eed1457b72d1457b72",
    "dynasty": "元",
    "content": [
      "莲叶何田田，田田生绿波。",
      "明朝大如盖，风吹将奈何！"
    ]
  },
  {
    "id": "c16655df147792ee6b0ed163c5d7b8f0",
    "title": "草生磐石上二首",
    "authorName": "吴克恭",
    "authorId": "c16655df147792eed1457b72d1457b72",
    "dynasty": "元",
    "content": [
      "草生磐石上，根深石不露。",
      "水流磐石间，风吹下山去。"
    ]
  },
  {
    "id": "c16655df147792ee9b1634ad5beea237",
    "title": "春日",
    "authorName": "吴克恭",
    "authorId": "c16655df147792eed1457b72d1457b72",
    "dynasty": "元",
    "content": [
      "映日含风白苎衣，香飘晴雪弄春晖。",
      "故人骑马不相识，蛱蝶自来衣上飞。"
    ]
  },
  {
    "id": "c16655df147792ee72e138d718a86b85",
    "title": "偶成",
    "authorName": "吴克恭",
    "authorId": "c16655df147792eed1457b72d1457b72",
    "dynasty": "元",
    "content": [
      "船落黄泥与白沙，春光都在棠梨花。",
      "蜜蜂相喧作何语，日晚松阴报午衙。"
    ]
  },
  {
    "id": "c16655df147792ee5ec9ad71cae1006e",
    "title": "陶巨川归养",
    "authorName": "吴克恭",
    "authorId": "c16655df147792eed1457b72d1457b72",
    "dynasty": "元",
    "content": [
      "雁过秋霜落满衣，数声相近白云飞。",
      "寄书莫送浔阳鲊，采石江头鱼最肥。"
    ]
  },
  {
    "id": "c16655df147792ee98c80f2193721b2b",
    "title": "寄石民瞻",
    "authorName": "吴克恭",
    "authorId": "c16655df147792eed1457b72d1457b72",
    "dynasty": "元",
    "content": [
      "涧泉堂上白须翁，苦忆云山杖屦同。",
      "秋到黄花无几日，人生只合酒杯中。"
    ]
  },
  {
    "id": "c16655df147792eee872dbf7714bd596",
    "title": "题元晖山水",
    "authorName": "吴克恭",
    "authorId": "c16655df147792eed1457b72d1457b72",
    "dynasty": "元",
    "content": [
      "江上江云漠漠寒，有时带雨过层峦。",
      "只愁海岳庵前路，水没黄沙鸭觜滩。"
    ]
  },
  {
    "id": "c16655df147792eef2eeb878705b6278",
    "title": "云楼为至上人赋",
    "authorName": "吴克恭",
    "authorId": "c16655df147792eed1457b72d1457b72",
    "dynasty": "元",
    "content": [
      "至公好楼居，揭以倚云名。",
      "云虚不可倚，直欲观峥嵘。",
      "歘尔山中起，油然石上生。",
      "湿衣沾弱絮，过角弄轻英。",
      "最觉凌霄迥，还看映日明。",
      "逶迤成故事，凭藉足高情。",
      "怀哉虞太史，题诗为刻楹。"
    ]
  },
  {
    "id": "c16655df147792ee9c301a43d9fa6988",
    "title": "赋少尹乃元臣为东平郡王之诸孙求诗",
    "authorName": "吴克恭",
    "authorId": "c16655df147792eed1457b72d1457b72",
    "dynasty": "元",
    "content": [
      "圣历开文运，王章定武功。",
      "大人推部落，开府冠山东。",
      "日月旗常异，河山带砺同。",
      "诸孙传赤舄，小雅播彤弓。",
      "一命起居注，载趋长乐宫。",
      "掖庭官济济，淮浙赋中中。",
      "窃忌徵求急，方来福禄崇。",
      "翱翔鸾凤日，逆顺马牛风。",
      "帝力生成大，人心灌溉公。",
      "共图歌政理，多稼答年丰。"
    ]
  },
  {
    "id": "c16655df147792eecb0675992fba7ab2",
    "title": "送张中丞之官翰林",
    "authorName": "吴克恭",
    "authorId": "c16655df147792eed1457b72d1457b72",
    "dynasty": "元",
    "content": [
      "中丞献纳道如何，内相丝纶宠莫过。",
      "槐阁地联文石陛，杏园春满曲江波。",
      "阴阴雨露深青琐，个个星辰湿绛河。",
      "花蕊隔箫宫漏近，柳条当户晓莺多。",
      "中官送酒青丝络，上苑乘骢白玉珂。",
      "岂独寸心图补报，要须元首及赓歌。",
      "太常礼乐还相问，阁老才名迥不磨。",
      "通国此时同怅望，忆公何处最委蛇。",
      "鳌峰巨石森蓬岛，香殿微风拂御罗。",
      "延祐得贤俱第一，野人白首□林阿。"
    ]
  },
  {
    "id": "c16655df147792eef61fc9575f8c3e4a",
    "title": "道傍古坟",
    "authorName": "吴克恭",
    "authorId": "c16655df147792eed1457b72d1457b72",
    "dynasty": "元",
    "content": [
      "孤坟两松树，风起秋阴暮。",
      "日出沙草黄，野烟白于雾。",
      "斯人盖棺定，长夜无由寤。",
      "浮生竟何为，陡觉伤驰骛。",
      "二气积惨悽，山川莽回互。",
      "何不学神仙，翰飞饮朝露。",
      "悲哉茂陵骨，曾为学仙误。"
    ]
  },
  {
    "id": "c16655df147792ee15efb7babb8e6f79",
    "title": "赋翟志道家三琴翟年五十九以青阳县令引年盖高士也",
    "authorName": "吴克恭",
    "authorId": "c16655df147792eed1457b72d1457b72",
    "dynasty": "元",
    "content": [
      "翟公家三琴，粲粲金玉徽。",
      "观其记中语，熟读令人唏。",
      "玉徽落将家，蹴踏当床闱。",
      "龃龉蛇蚹纹，手泽自淮淝。",
      "金徽差小□，王生旧所遗。",
      "生居湖山居，襜襜者深衣。",
      "忆别三十年，老大减腰围。",
      "又有墓中者，才德婉而微。",
      "其初来薛氏，斫者识雷威。",
      "薛亦乱离得，最后归林扉。",
      "公云皆我友，爱比玉与玑。",
      "昔公为县令，宁弃笏与绯。",
      "胡此独不释，谓是古音希。",
      "我尝听公弹，空斋坐忘饥。",
      "松飙度落雪，竹日流清霏。",
      "或时作龙吟，华玉吼朝曦。",
      "或时岭猿叫，夜涧空霜飞。",
      "或时呈浏亮，露鹤鸣江矶。",
      "高情寄绝代，妙在神气机。",
      "感深动恻恻，望洋见颀颀。",
      "浮云琵琶筝，俗耳溷是非。",
      "藉此罗酒肉，识者恒讽讥。",
      "傥生盗蹠粟，宁死首阳薇。",
      "周公不可作，孔子将安归。",
      "猗猗林下兰，庶草联芬菲。",
      "春天不得佩，岁晚还□叽。",
      "请公操此曲，古道资凭依。",
      "公坐默不应，面墙看蛜蝛。"
    ]
  },
  {
    "id": "c16655df147792ee7df8cbee57a2ecf4",
    "title": "题白云窗",
    "authorName": "吴克恭",
    "authorId": "c16655df147792eed1457b72d1457b72",
    "dynasty": "元",
    "content": [
      "白云本无心，乃生窗牖间。",
      "崇朝寄所托，日晏澹忘还。",
      "并秀绿萝雨，馀润紫芝田。",
      "悠悠将无同，翳翳还自然。",
      "欲得此中趣，惟观天际山。",
      "独想陶弘景，令人心意闲。"
    ]
  },
  {
    "id": "c16655df147792ee0baca1b323b9663d",
    "title": "见山亭为洞神宫主江济川赋",
    "authorName": "吴克恭",
    "authorId": "c16655df147792eed1457b72d1457b72",
    "dynasty": "元",
    "content": [
      "本是江总宅，晚为老氏宫。",
      "轩豁此亭子，乐哉同姓翁。",
      "盘礴青溪上，睥睨白门东。",
      "云林肃仙气，道德扬清风。",
      "见山便自好，何必居山中。",
      "悠然今古意，此事将无同。"
    ]
  },
  {
    "id": "c16655df147792ee53d18e4d3e43aed2",
    "title": "早行",
    "authorName": "吴克恭",
    "authorId": "c16655df147792eed1457b72d1457b72",
    "dynasty": "元",
    "content": [
      "溽云敛徂暑，阴火炼金精。",
      "瞻彼河汉白，林园风亦清。",
      "肃肃郊雁翔，嘒嘒山蜩鸣。",
      "吹笳者谁子，三五柳边城。",
      "城门一何高，岐路百从衡。",
      "谅无杨朱泣，悠然白首情。"
    ]
  },
  {
    "id": "c16655df147792ee2adeddb8d3095230",
    "title": "谷口歌采荣",
    "authorName": "吴克恭",
    "authorId": "c16655df147792eed1457b72d1457b72",
    "dynasty": "元",
    "content": [
      "谷口歌采荣，松间吹玉笙。",
      "如无此时兴，何处有高情。",
      "唐虞让天下，巢许擅其名。",
      "哀哉和氏璞，献者楚王城。"
    ]
  },
  {
    "id": "c16655df147792eeaef150b788956961",
    "title": "草生可揽结",
    "authorName": "吴克恭",
    "authorId": "c16655df147792eed1457b72d1457b72",
    "dynasty": "元",
    "content": [
      "草生可揽结，衣敝香不灭。",
      "风吹古别离，换我青青发。",
      "去年往燕赵，今年来吴越。",
      "各自有情人，鸾膏化为血。"
    ]
  },
  {
    "id": "c16655df147792eee81db25c84d0e13a",
    "title": "送黄秘书归金华",
    "authorName": "吴克恭",
    "authorId": "c16655df147792eed1457b72d1457b72",
    "dynasty": "元",
    "content": [
      "秘书古罍洗，金玉闲追琢。",
      "寘之宗庙间，乃复敦素朴。",
      "科诏昔求贤，明经以为学。",
      "君虽第三甲，文气已磅礴。",
      "凤毛联五色，麟定峙一角。",
      "于时日正中，青冥翔寥廓。",
      "迄今半台省，往者俱馆阁。",
      "枚数尽英雄，隐显关述作。",
      "伟哉尚书宋，继起秋天鹗。",
      "一魁四海望，旋复凄夜壑。",
      "盛衰互绝续，天意岂厚薄。",
      "吾子幸老翁，挂冠弥矍铄。",
      "安车大江左，杖藜名山郭。",
      "清言穷理窟，私淑仰先觉。",
      "况及大夫公，生世縻好爵。",
      "述德纪丰碑，山木工则度。",
      "宛宛白下虹，剡剡翠螭襮。",
      "无双江夏姿，豫章元祐脚。",
      "清标溢素羽，皦若离群鹤。",
      "翕然万里思，芝草焉用啄。",
      "不食固不饥，风清九皋乐。",
      "回首汉廷偃，倒行竟前却。",
      "疏广非甚贤，知止自宽绰。",
      "仆也畎亩中，讴歌以耕凿。",
      "闻名三十载，交谊欣所托。",
      "鹏鴳各栖飞，萍蓬殊依泊。",
      "天寒望古柏，孤翠几巉错。",
      "深期帝子都，仿像洞庭乐。",
      "馀音今在无，大雅其寂寞。",
      "缅怀虞阁老，安问颇悠邈。",
      "空花结翳业，不疗金篦膜。",
      "沧江落日远，一苇中流弱。",
      "外史论文章，谭君口谔谔。",
      "语我盍赋诗，持赠勤有恪。",
      "君家金华邻，冉冉仙意作。",
      "神光运草木，白石俱起跃。",
      "摊书石间帙，洗𧣴松下酌。",
      "生荣毕志愿，俯仰何愧怍。",
      "六经圣道微，沿流到伊洛。",
      "其文有蕴奥，其义则博约。",
      "后生待来兹，前辈已零落。",
      "往往轻师说，授受工摽掠。",
      "虚辞相矜夸，体认迷执捉。",
      "君归善自谋，何以同矩矱。",
      "诗教本人心，烦君晓粗略。"
    ]
  },
  {
    "id": "c16655df147792ee8e209ee6ccfb69b6",
    "title": "东城行",
    "authorName": "吴克恭",
    "authorId": "c16655df147792eed1457b72d1457b72",
    "dynasty": "元",
    "content": [
      "东城俯春流，余昔钓游地。",
      "忆尝拈落蕊，相偎倚桃树。",
      "叶底避游丝，丛深纳飞絮。",
      "同时四五辈，被服俱美丽。",
      "千金各自携，日暮恣游戏。",
      "但道长如此，焉知老将至。",
      "昨日寻旧游，光景徒自媚。",
      "日肆江海踪，漂零复谁记。",
      "非无桃与李，寂寞千万亿。"
    ]
  },
  {
    "id": "c16655df147792eec6cda0b49aa3fcab",
    "title": "策马出郭门",
    "authorName": "吴克恭",
    "authorId": "c16655df147792eed1457b72d1457b72",
    "dynasty": "元",
    "content": [
      "策马出郭门，杖剑歌载驰。",
      "河水北洋洋，太行东巍巍。",
      "风吹白日暝，死者横路岐。",
      "传闻多杀伤，瑟怆神魂飞。",
      "心御丈夫诺，手握千金资。",
      "直前且不顾，讵以祸福移。",
      "人生贵同类，所独哀流离。",
      "迫此苦寒节，悠悠仆夫饥。",
      "下马知马劳，上马忧马迟。",
      "虽不通马语，情事谅庶几。",
      "落日古战场，往往令人悲。",
      "岂意霄壤间，我行今践斯。"
    ]
  },
  {
    "id": "c16655df147792eeb4ecdcc7a65ef3d2",
    "title": "丈人行",
    "authorName": "吴克恭",
    "authorId": "c16655df147792eed1457b72d1457b72",
    "dynasty": "元",
    "content": [
      "城门有丈人，种瓜绿盈园。",
      "瓜熟许邻吃，偷之竟不言。",
      "岁久都感激，相期瓜蔓繁。",
      "虽有困穷□，抱瓜瓜不冤。",
      "近者天稍旱，群儿走塞门。",
      "请为救瓜活，不忧井水浑。",
      "深知丈人德，岂感使君恩。",
      "忠信苟不偷，风俗诚所敦。",
      "嗟嗟复嗟嗟，敢为鄙夫论。"
    ]
  },
  {
    "id": "c16655df147792eeebaeb0fdaf5b5f6f",
    "title": "寄陈众仲供奉",
    "authorName": "吴克恭",
    "authorId": "c16655df147792eed1457b72d1457b72",
    "dynasty": "元",
    "content": [
      "骑马都下归，放船湖中赏。",
      "恩沾翰林制，乐奏凤池响。",
      "十年雨露间，一日青冥上。",
      "虞陈本同姓，词源浩沆漭。",
      "他山翠琰刻，别殿黄金榜。",
      "诸公诵合作，观者必抵掌。",
      "昨闻已超然，近见益高爽。",
      "宜乎盛名下，传写日以广。",
      "汉史奏德星，君家太丘长。",
      "馀音抚庙瑟，致礼张贤网。",
      "吾衰竟五十，所去辄寻丈。",
      "云瀑代春弦，女萝为夕幌。",
      "誓挂牛角书，妻子鹿门往。",
      "薄忝君子交，幽期起遐想。"
    ]
  },
  {
    "id": "c16655df147792ee777e5fce1031ffc1",
    "title": "客广陵答天锡见贻韵",
    "authorName": "吴克恭",
    "authorId": "c16655df147792eed1457b72d1457b72",
    "dynasty": "元",
    "content": [
      "泛舟春风生，江光扬云藻。",
      "人生杜牧游，柳色淮南道。",
      "幸欣韶芳媚，孰云春事杪。",
      "远思极绵绵，无缘是芳草。"
    ]
  },
  {
    "id": "c16655df147792ee8a0fe67445891a64",
    "title": "短衣",
    "authorName": "吴克恭",
    "authorId": "c16655df147792eed1457b72d1457b72",
    "dynasty": "元",
    "content": [
      "短衣荷长镵，晨起斸黄独。",
      "归来读道书，日晏饥我腹。",
      "羽人丹砂床，遥知在涧谷。",
      "松膏滴云腴，山房酒应熟。"
    ]
  },
  {
    "id": "c16655df147792ee51e0d40fd635f410",
    "title": "友人仕掾曹为上官所迫从赋此送归",
    "authorName": "吴克恭",
    "authorId": "c16655df147792eed1457b72d1457b72",
    "dynasty": "元",
    "content": [
      "采兰复采兰，绿叶何参差。",
      "馨香满怀袖，持以遗所思。",
      "恩情中道绝，此心当告谁。",
      "愿结青林佩，悠哉白云期。",
      "石间揽三秀，学道倘因之。"
    ]
  },
  {
    "id": "c16655df147792ee4da623923aba0356",
    "title": "鹤皋辞赠张鍊师",
    "authorName": "吴克恭",
    "authorId": "c16655df147792eed1457b72d1457b72",
    "dynasty": "元",
    "content": [
      "吹笙王子晋，鍊鼎茅初成。",
      "清秋金穴游，白羽云中行。",
      "五烟随露掌，太霞乘火精。",
      "高歌落渺茫，逸气凌紫清。",
      "时饮玉池水，朝餐珠树英。",
      "追随神雀舞，低昂威凤鸣。",
      "如何九皋上，托子以修名。"
    ]
  },
  {
    "id": "c16655df147792eec4f774ff8284a591",
    "title": "君子亭",
    "authorName": "吴克恭",
    "authorId": "c16655df147792eed1457b72d1457b72",
    "dynasty": "元",
    "content": [
      "二月姑苏城，繁花压城楼。",
      "车骑相娱乐，鼓吹间歌讴。",
      "玉山轩中意，绿竹美且修。",
      "澹然君子交，戛击应鸣球。",
      "风回雨光乱，日薄云气浮。",
      "顿令尘缘息，竟与野性投。",
      "当今顾辟疆，伊人王子猷。",
      "抚膺谅云合，散帙保迟留。",
      "伐竿损渔性，接筒悲下流。",
      "仰止清净观，俯惭筋骨秋。",
      "卑哉涧间雀，暮色隐啾啾。"
    ]
  },
  {
    "id": "c16655df147792ee44c21debc6c98b1f",
    "title": "碧梧翠竹堂分韵得带字",
    "authorName": "吴克恭",
    "authorId": "c16655df147792eed1457b72d1457b72",
    "dynasty": "元",
    "content": [
      "长夏梧竹阴，偃薄适所爱。",
      "良朋四方至，叙此承嘉会。",
      "雅意几宿昔，神交一倾盖。",
      "莲芳玉山酒，芹碧松湖菜。",
      "风流五侯鲭，□水郎官脍。",
      "高郎雅眉宇，郯生富清裁。",
      "短李善长谈，医缓辄雅拜。",
      "张颠矜道妙，僧彻持醒戒。",
      "歌喉间宝瑟，舞影回兰旆。",
      "题扇琼英忿，张筵翠屏对。",
      "杂乱虽无次，妍丑各有态。",
      "良游信所惬，佳赏心亦快。",
      "兹会安可期，明当返予载。",
      "回望玉山云，川长水如带。"
    ]
  },
  {
    "id": "c16655df147792ee178a7bc9e7aa426d",
    "title": "题良常居士山居",
    "authorName": "吴克恭",
    "authorId": "c16655df147792eed1457b72d1457b72",
    "dynasty": "元",
    "content": [
      "良常标名山，句曲主仙洞。",
      "茅君倚翠麓，白云满高栋。",
      "上有岩栖士，山入与云共。",
      "芝草鸟为耘，桃红鹿衔送。",
      "茅君老兄弟，夙昔勤远梦。",
      "子独擅为邻，幽深补其空。",
      "风瓢悬雅乐，灵术分仙供。",
      "息我山木阴，怀人玉箫弄。",
      "暂时苦劳事，非必能抱瓮。",
      "洗药爱源泉，掇英比朝饔。",
      "归静其抱一，知尚亦殊众。",
      "鹤驭来何方，寻君引余鞚。"
    ]
  },
  {
    "id": "c16655df147792eed0c9a3d2406002a2",
    "title": "题虞幼悦西郊草堂",
    "authorName": "吴克恭",
    "authorId": "c16655df147792eed1457b72d1457b72",
    "dynasty": "元",
    "content": [
      "因忆浣花杜陵老，使我不落怀成都。",
      "张仪城外雪山立，玉女井边春露濡。",
      "邵庵先生家本蜀，悦也草堂宜有圃。",
      "圃成奉公以为乐，藉此名世何时无。",
      "想公堂前风日腴，野梅官柳一株株。",
      "县官来问礼数熟，阁老出游孙子扶。",
      "图书琴瑟在左右，游意□澹天为徒。",
      "新诗兼见公手迹，读者爱比骊龙珠。",
      "公在西郊草堂里，神交自是才情美。",
      "江水娱人秋日晖，雅音萧条公老矣。"
    ]
  },
  {
    "id": "c16655df14a170dce93f202ee5315589",
    "title": "题留连亭",
    "authorName": "芝麻李",
    "authorId": "c16655df14a170dcd1457b72d1457b72",
    "dynasty": "元",
    "content": [
      "忆昔曾为海上豪，胭脂马上赤连刀。",
      "此地斩分陈总管，彼时斫断莫军曹。",
      "固知今日由天定，方信当年漫自劳。",
      "英雄每每无常在，战袍著尽又方袍。"
    ]
  },
  {
    "id": "c16655df14c5a748f597ab4eb49c419d",
    "title": "元夕陪须溪野庙观灯",
    "authorName": "赵文",
    "authorId": "c16655df14c5a748b3ba8f1bdfd7468a",
    "dynasty": "元",
    "content": [
      "岂能狂落魄，只似醉瞢腾。",
      "媪拜儿看笑，蛮妆鬼见憎。",
      "客中犹有酒，乱后此看灯。",
      "携手沙河路，前身梦里曾。"
    ]
  },
  {
    "id": "c16655df14c5a748a2b7961738eca025",
    "title": "贺一年年",
    "authorName": "赵文",
    "authorId": "c16655df14c5a748b3ba8f1bdfd7468a",
    "dynasty": "元",
    "content": [
      "总角坐成老，孤生自可怜。",
      "遂为众父父，又贺一年年。",
      "桃板无新语，屠苏妨早眠。",
      "柴门无可掩，来者自萧然。"
    ]
  },
  {
    "id": "c16655df14c5a74887b6b10975fbbefc",
    "title": "哭萧渔所",
    "authorName": "赵文",
    "authorId": "c16655df14c5a748b3ba8f1bdfd7468a",
    "dynasty": "元",
    "content": [
      "于佛曾闻法，因诗遂得贫。",
      "若为三尺喙，不了百年身。",
      "在昔玄真子，如今主水神。",
      "饭馀茶又熟，不学泪沾巾。"
    ]
  },
  {
    "id": "c16655df14c5a748934c1b38e5889492",
    "title": "哭张文翁同舍",
    "authorName": "赵文",
    "authorId": "c16655df14c5a748b3ba8f1bdfd7468a",
    "dynasty": "元",
    "content": [
      "岂意渴相如，俄为化子舆。",
      "平生一杯酒，活计百篇书。",
      "同舍遂欲尽，吾生不愿馀。",
      "如今念夫子，痛饮未全疏。"
    ]
  },
  {
    "id": "c16655df14c5a748934c1b3898eaf314",
    "title": "哭张文翁同舍",
    "authorName": "赵文",
    "authorId": "c16655df14c5a748b3ba8f1bdfd7468a",
    "dynasty": "元",
    "content": [
      "扶上竹车去，知无再见期。",
      "谁能逃数定，不必恨归迟。",
      "白发扶棺母，青年上学儿。",
      "乱来朋友少，洒血一题诗。"
    ]
  },
  {
    "id": "c16655df14c5a748af1756a709641784",
    "title": "寻郭道士不遇",
    "authorName": "赵文",
    "authorId": "c16655df14c5a748b3ba8f1bdfd7468a",
    "dynasty": "元",
    "content": [
      "问师云已出，杖履水东湾。",
      "世上方多事，山中亦小闲。",
      "竹光新雨后，禽语夕阳间。",
      "自出云关去，钟声送我还。"
    ]
  },
  {
    "id": "c16655df14c5a7489955143ebe5ea133",
    "title": "纪梦",
    "authorName": "赵文",
    "authorId": "c16655df14c5a748b3ba8f1bdfd7468a",
    "dynasty": "元",
    "content": [
      "既不梦于我，胡然无一言。",
      "形容那可认，骨发想俱存。",
      "泪尽血犹滴，雾开山尚昏。",
      "相看怜稚子，老病莫销魂。"
    ]
  },
  {
    "id": "c16655df14c5a7481b19c487ea316df2",
    "title": "枕上闻大风",
    "authorName": "赵文",
    "authorId": "c16655df14c5a748b3ba8f1bdfd7468a",
    "dynasty": "元",
    "content": [
      "梦中颠风摇梦魂，老夫起坐心未平。",
      "树枝上下觉山动，窗户开阖疑鬼行。",
      "鱼龙翻空江海怒，虎豹入丛道路清。",
      "溪头梅花无恙否，为子展转难为情。"
    ]
  },
  {
    "id": "c16655df14c5a74827be7b70514e1164",
    "title": "元日",
    "authorName": "赵文",
    "authorId": "c16655df14c5a748b3ba8f1bdfd7468a",
    "dynasty": "元",
    "content": [
      "又见王正改旧年，此生此去几新元。",
      "自无宾客来看岁，不遣儿童苦闭门。",
      "雨带痴寒禁草色，雪吹残片上须根。",
      "小孙未省人间事，尚拟今宵守岁樽。"
    ]
  },
  {
    "id": "c16655df14c5a7489a8c5a41c7ca5001",
    "title": "二月十四夜梦中吟云隔溪啼鸟东风软满地落花春雨深次日陪谢少府饮章圣寺足成之",
    "authorName": "赵文",
    "authorId": "c16655df14c5a748b3ba8f1bdfd7468a",
    "dynasty": "元",
    "content": [
      "留得馀寒伴客衾，蓦然万感赴沉吟。",
      "隔溪啼鸟东风软，满地落花春雨深。",
      "草草一樽聊若下，匆匆千载亦山阴。",
      "月溪桥上凭栏久，应有游鯈识此心。"
    ]
  },
  {
    "id": "c16655df14c5a7488842bb8761f9caf7",
    "title": "雨过",
    "authorName": "赵文",
    "authorId": "c16655df14c5a748b3ba8f1bdfd7468a",
    "dynasty": "元",
    "content": [
      "雨过山田物物穰，斋庖煮豆喜初尝。",
      "茸茸绿荚牛毛浅，戢戢明珠蚌蛤长。",
      "不直画堂擎玉腕，只宜吟客饱藜肠。",
      "食馀依旧堆盘在，贵贱同归何有乡。"
    ]
  },
  {
    "id": "c16655df14c5a74804d4822ada626367",
    "title": "哭丁千崖教授",
    "authorName": "赵文",
    "authorId": "c16655df14c5a748b3ba8f1bdfd7468a",
    "dynasty": "元",
    "content": [
      "一览楼头笑拂衣，今朝何意此歔欷。",
      "断无痛饮歌都护，那得重归见令威。",
      "太学废来同舍尽，清江好在故人非。",
      "我来岂是无情者，为哭妻儿无泪挥。"
    ]
  },
  {
    "id": "c16655df14c5a748a75def45bbf7e100",
    "title": "寄孙小隐",
    "authorName": "赵文",
    "authorId": "c16655df14c5a748b3ba8f1bdfd7468a",
    "dynasty": "元",
    "content": [
      "恰似东山不见时，我怀如此更能诗。",
      "传闻荐表虽无验，感激修涂独见思。",
      "渝水微茫蓬岛外，秋风浩荡菊花期。",
      "别来残锦何堪寄，羞示孙郎帐下儿。"
    ]
  },
  {
    "id": "c16655df14c5a748f798d815bb25cdac",
    "title": "寄欧阳振仲",
    "authorName": "赵文",
    "authorId": "c16655df14c5a748b3ba8f1bdfd7468a",
    "dynasty": "元",
    "content": [
      "晚客他州只为饥，无人可与话心期。",
      "前生一念有今日，投老相逢复几时。",
      "头白可知天下事，秋深定有客中诗。",
      "何当细语梅花下，眼底故人今在谁。"
    ]
  },
  {
    "id": "c16655df14c5a74885fa13747ebd079b",
    "title": "次韵文以正",
    "authorName": "赵文",
    "authorId": "c16655df14c5a748b3ba8f1bdfd7468a",
    "dynasty": "元",
    "content": [
      "家住荒寒野水滨，老来无处避风尘。",
      "裸人至境有不裸，臣族幸然非乱臣。",
      "鬓影半因忧世白，眉端时为得诗伸。",
      "盛衰物理烦君看，旧日钱神今更神。"
    ]
  },
  {
    "id": "c16655df14c5a748712eb2233f6a1933",
    "title": "次韵赵韫玉",
    "authorName": "赵文",
    "authorId": "c16655df14c5a748b3ba8f1bdfd7468a",
    "dynasty": "元",
    "content": [
      "坐拥寒炉酒入肌，偶然谈笑胜于诗。",
      "空斋着雨更愁绝，往事如云劳梦思。",
      "岁月只供吾辈老，经纶不了古人痴。",
      "狂来欲碎琼壶起，忽忆残钟禁夜时。"
    ]
  },
  {
    "id": "c16655df14c5a748d4b8b97efc897534",
    "title": "次韵友人",
    "authorName": "赵文",
    "authorId": "c16655df14c5a748b3ba8f1bdfd7468a",
    "dynasty": "元",
    "content": [
      "相逢小坐芷花秋，绝胜扬鞭并与幽。",
      "世上十年尘转海，人生万事博悬投。",
      "当时对酒曾辞酒，今日言愁始欲愁。",
      "何不倒囊来一醉，旧题重访酒边楼。"
    ]
  },
  {
    "id": "c16655df14c5a748576972ea48ad4b3c",
    "title": "哭文溪",
    "authorName": "赵文",
    "authorId": "c16655df14c5a748b3ba8f1bdfd7468a",
    "dynasty": "元",
    "content": [
      "满襟和气任天真，岂意俄成千载人。",
      "笃厚西都诸老传，宦游南海宰官身。",
      "竹君所幸存中子，荀氏何妨有二仁。",
      "早及相门今白发，传来哀讣倍酸辛。"
    ]
  },
  {
    "id": "c16655df14c5a748576972ea54f57c1a",
    "title": "哭文溪",
    "authorName": "赵文",
    "authorId": "c16655df14c5a748b3ba8f1bdfd7468a",
    "dynasty": "元",
    "content": [
      "忆得梅边载酒时，梅花依旧主君非。",
      "春如生客至谁省，人与残年去不归。",
      "铜雀帐存仙似梦，金台雁到客沾衣。",
      "清朝庶政须参决，却怕除书出帝畿。"
    ]
  },
  {
    "id": "c16655df14c5a7488afd856f097d6509",
    "title": "坐睡",
    "authorName": "赵文",
    "authorId": "c16655df14c5a748b3ba8f1bdfd7468a",
    "dynasty": "元",
    "content": [
      "非痴非梦小瞢腾，瞑坐还同入定僧。",
      "口似汝阳狂见曲，头疑季子困悬绳。",
      "儿来问字几三退，客苦多言彊一应。",
      "日日如期不相贷，世情谁似尔堪凭。"
    ]
  },
  {
    "id": "c16655df14c5a748e6f7600a6a5af424",
    "title": "次韵孙小隐九日",
    "authorName": "赵文",
    "authorId": "c16655df14c5a748b3ba8f1bdfd7468a",
    "dynasty": "元",
    "content": [
      "壮老相催已久知，逢秋正自不须悲。",
      "向来蚁国一场梦，此去牛山几首诗。",
      "且共黄花嬉晋晚，懒携白发过燕垂。",
      "江南风景何堪说，却爱新来眼著篱。"
    ]
  },
  {
    "id": "c16655df14c5a74811b6aad9b3d83ff2",
    "title": "听雨",
    "authorName": "赵文",
    "authorId": "c16655df14c5a748b3ba8f1bdfd7468a",
    "dynasty": "元",
    "content": [
      "散发攲眠困郁蒸，谁推河汉落红尘。",
      "电光照雨不可尽，雾气满空疑有神。",
      "驾海怒潮新月夜，绕山腰鼓建溪春。",
      "此声此景谁能写，输与城中不寐人。"
    ]
  },
  {
    "id": "c16655df14c5a748825b7352a80863ac",
    "title": "捕守宫",
    "authorName": "赵文",
    "authorId": "c16655df14c5a748b3ba8f1bdfd7468a",
    "dynasty": "元",
    "content": [
      "向来上阳人，尽属沙叱利。",
      "长门不用守，蜥蜴草间戏。"
    ]
  },
  {
    "id": "c16655df14c5a748fb044d6b210776ac",
    "title": "村行所见",
    "authorName": "赵文",
    "authorId": "c16655df14c5a748b3ba8f1bdfd7468a",
    "dynasty": "元",
    "content": [
      "良苗未成实，绿色相交加。",
      "南风嘘拂之，奔走如惊蛇。"
    ]
  },
  {
    "id": "c16655df14c5a7488f776cca67d31477",
    "title": "晨起三首",
    "authorName": "赵文",
    "authorId": "c16655df14c5a748b3ba8f1bdfd7468a",
    "dynasty": "元",
    "content": [
      "晨起出门去，江声自悲咽。",
      "满目无行人，前山雾如雪。"
    ]
  },
  {
    "id": "c16655df14c5a7488f776cca18a75f41",
    "title": "晨起三首",
    "authorName": "赵文",
    "authorId": "c16655df14c5a748b3ba8f1bdfd7468a",
    "dynasty": "元",
    "content": [
      "山寒日不光，举目断人肠。",
      "儿童莫问路，怕是小筼筜。"
    ]
  },
  {
    "id": "c16655df14c5a7488f776ccaef62686a",
    "title": "晨起三首",
    "authorName": "赵文",
    "authorId": "c16655df14c5a748b3ba8f1bdfd7468a",
    "dynasty": "元",
    "content": [
      "三人相对眠，眠中各自梦。",
      "觉起偶开门，老树绿不动。"
    ]
  },
  {
    "id": "c16655df14c5a748f142599ce2e86c6f",
    "title": "书扇二首其一",
    "authorName": "赵文",
    "authorId": "c16655df14c5a748b3ba8f1bdfd7468a",
    "dynasty": "元",
    "content": [
      "明月何时掇，秋风几日还。",
      "若教人不热，敢怨我长闲。"
    ]
  },
  {
    "id": "c16655df14c5a74810fb05d1b4af3847",
    "title": "睡起",
    "authorName": "赵文",
    "authorId": "c16655df14c5a748b3ba8f1bdfd7468a",
    "dynasty": "元",
    "content": [
      "小窗午热倦如柳，睡起雨来江浪声。",
      "快意百年浑似此，不须浮海觅长生。"
    ]
  },
  {
    "id": "c16655df14c5a748d7c70977b039a08d",
    "title": "哭亦周",
    "authorName": "赵文",
    "authorId": "c16655df14c5a748b3ba8f1bdfd7468a",
    "dynasty": "元",
    "content": [
      "去日相携涉畏涂，归来形影自相扶。",
      "倦行小憩荒山道，怕听深丛叫鹧鸪。"
    ]
  },
  {
    "id": "c16655df14c5a748d7c7097790ba261d",
    "title": "哭亦周",
    "authorName": "赵文",
    "authorId": "c16655df14c5a748b3ba8f1bdfd7468a",
    "dynasty": "元",
    "content": [
      "堂上华颠泣欲枯，哭声那解到黄垆。",
      "千般欲解郤公意，难得嘉宾一箧书。"
    ]
  },
  {
    "id": "c16655df14c5a748d7c709773be798d9",
    "title": "哭亦周",
    "authorName": "赵文",
    "authorId": "c16655df14c5a748b3ba8f1bdfd7468a",
    "dynasty": "元",
    "content": [
      "擢第君王与袍笏，盖棺丞相办深衣。",
      "江南仕宦堪车载，如此全归似汝稀。"
    ]
  },
  {
    "id": "c16655df14c5a748d7c7097774e39427",
    "title": "哭亦周",
    "authorName": "赵文",
    "authorId": "c16655df14c5a748b3ba8f1bdfd7468a",
    "dynasty": "元",
    "content": [
      "二十年来黍一炊，英风惟有冢累累。",
      "儿童踯躅牛羊戏，陌上行人谓此谁。"
    ]
  },
  {
    "id": "c16655df14c5a7483016c91015715d0b",
    "title": "皆山夜起",
    "authorName": "赵文",
    "authorId": "c16655df14c5a748b3ba8f1bdfd7468a",
    "dynasty": "元",
    "content": [
      "上田下田水哓哓，南岭北岭虫啁啁。",
      "如此月明谁管领，可怜满壁海棠梢。"
    ]
  },
  {
    "id": "c16655df14c5a7483016c9106d96cb0f",
    "title": "皆山夜起",
    "authorName": "赵文",
    "authorId": "c16655df14c5a748b3ba8f1bdfd7468a",
    "dynasty": "元",
    "content": [
      "邻家闭门月色好，篱落参差残雪中。",
      "想见老农方鼾睡，不知门外有清风。"
    ]
  },
  {
    "id": "c16655df14c5a7482bfa39d60f9ccbae",
    "title": "正月十四日大雪上信国公冢",
    "authorName": "赵文",
    "authorId": "c16655df14c5a748b3ba8f1bdfd7468a",
    "dynasty": "元",
    "content": [
      "哭得愁云转不晴，山风吹泪欲成冰。",
      "两年不过西州路，今日来登下马陵。"
    ]
  },
  {
    "id": "c16655df14c5a7482bfa39d61f51b3dd",
    "title": "正月十四日大雪上信国公冢",
    "authorName": "赵文",
    "authorId": "c16655df14c5a748b3ba8f1bdfd7468a",
    "dynasty": "元",
    "content": [
      "气概堂堂压九州，谁知零落此荒丘。",
      "却烦野老编松叶，怕有牛羊上冢头。"
    ]
  },
  {
    "id": "c16655df14c5a7482bfa39d654e73ad7",
    "title": "正月十四日大雪上信国公冢",
    "authorName": "赵文",
    "authorId": "c16655df14c5a748b3ba8f1bdfd7468a",
    "dynasty": "元",
    "content": [
      "共出长汀恰此朝，荒山露宿草萧萧。",
      "如今踏雪来看冢，回首当时未寂寥。"
    ]
  },
  {
    "id": "c16655df14c5a7482bfa39d609eafd13",
    "title": "正月十四日大雪上信国公冢",
    "authorName": "赵文",
    "authorId": "c16655df14c5a748b3ba8f1bdfd7468a",
    "dynasty": "元",
    "content": [
      "十年目与肠俱断，不见延平病雁回。",
      "若不从公天上去，定应随我雪中来。"
    ]
  },
  {
    "id": "c16655df14c5a748ebffee253418d154",
    "title": "读史",
    "authorName": "赵文",
    "authorId": "c16655df14c5a748b3ba8f1bdfd7468a",
    "dynasty": "元",
    "content": [
      "夹寨功名节节奇，门高事起更堪悲。",
      "身亡家破英雄笑，恰似伶官戏罢时。"
    ]
  },
  {
    "id": "c16655df14c5a748379300581781695c",
    "title": "伤逝三首",
    "authorName": "赵文",
    "authorId": "c16655df14c5a748b3ba8f1bdfd7468a",
    "dynasty": "元",
    "content": [
      "昨日相扶尚自存，今朝痛哭奠清尊。",
      "如何一夜音容隔，便有纷纷说梦魂。"
    ]
  },
  {
    "id": "c16655df14c5a748379300583e1eed49",
    "title": "伤逝三首",
    "authorName": "赵文",
    "authorId": "c16655df14c5a748b3ba8f1bdfd7468a",
    "dynasty": "元",
    "content": [
      "老人不哭自销魂，况复长号病眼昏。",
      "终日哭声那可听，一声声有一般言。"
    ]
  },
  {
    "id": "c16655df14c5a74837930058b1bf013a",
    "title": "伤逝三首",
    "authorName": "赵文",
    "authorId": "c16655df14c5a748b3ba8f1bdfd7468a",
    "dynasty": "元",
    "content": [
      "老去真无泪可挥，断肠三十八年非。",
      "忍看乳者携孙揖，怕见亲情别柩归。"
    ]
  },
  {
    "id": "c16655df14c5a748768a2e4fe3eca901",
    "title": "榕村田家",
    "authorName": "赵文",
    "authorId": "c16655df14c5a748b3ba8f1bdfd7468a",
    "dynasty": "元",
    "content": [
      "门外萧疏竹数行，小池聊可浴沧浪。",
      "木床留向竹阴下，儿踏田归话晚凉。"
    ]
  },
  {
    "id": "c16655df14c5a748a63aaabafcc757d4",
    "title": "朱湖",
    "authorName": "赵文",
    "authorId": "c16655df14c5a748b3ba8f1bdfd7468a",
    "dynasty": "元",
    "content": [
      "高低榉柳绿如苔，三两柴门傍竹开。",
      "此处定无人挟弹，青青乳燕出溪来。"
    ]
  },
  {
    "id": "c16655df14c5a748167aa44d8b07e366",
    "title": "汶归舟中",
    "authorName": "赵文",
    "authorId": "c16655df14c5a748b3ba8f1bdfd7468a",
    "dynasty": "元",
    "content": [
      "咿咿轧轧橹声歇，凄凄切切寒蛩鸣。",
      "满空星斗不解语，时与渔火争晶荧。"
    ]
  },
  {
    "id": "c16655df14c5a748ae3538ecf6ea5a34",
    "title": "送春",
    "authorName": "赵文",
    "authorId": "c16655df14c5a748b3ba8f1bdfd7468a",
    "dynasty": "元",
    "content": [
      "晓起裁诗拟送春，临池把笔意殷勤。",
      "何人送得春曾去，只见春风解送君。"
    ]
  },
  {
    "id": "c16655df14c5a74846caa2b2609b93b3",
    "title": "次韵感旧",
    "authorName": "赵文",
    "authorId": "c16655df14c5a748b3ba8f1bdfd7468a",
    "dynasty": "元",
    "content": [
      "人间岁月如江波，欢乐苦少哀情多。",
      "千曲箜篌弹不尽，公无渡河公渡河。"
    ]
  },
  {
    "id": "c16655df14c5a748b7a373d042a014d8",
    "title": "秋雨",
    "authorName": "赵文",
    "authorId": "c16655df14c5a748b3ba8f1bdfd7468a",
    "dynasty": "元",
    "content": [
      "秋雨沉沉酒醒迟，小窗灯火对唐诗。",
      "是谁隔屋鸣弦管，恰似吴山梦觉时。"
    ]
  },
  {
    "id": "c16655df14c5a7480f006bdd0ae8e55b",
    "title": "灯前咏诗",
    "authorName": "赵文",
    "authorId": "c16655df14c5a748b3ba8f1bdfd7468a",
    "dynasty": "元",
    "content": [
      "青春苦留不肯住，白发不招还自来。",
      "闲看灯前写诗手，百年端是窖中埃。"
    ]
  },
  {
    "id": "c16655df14c5a748caf27c1ebf2a8b24",
    "title": "愁坐",
    "authorName": "赵文",
    "authorId": "c16655df14c5a748b3ba8f1bdfd7468a",
    "dynasty": "元",
    "content": [
      "草色青青有底忙，空斋愁坐日偏长。",
      "一春不作看花梦，满地苔痕煮药香。"
    ]
  },
  {
    "id": "c16655df14c5a74837c9f6cdfd08e33a",
    "title": "戴嵩牛",
    "authorName": "赵文",
    "authorId": "c16655df14c5a748b3ba8f1bdfd7468a",
    "dynasty": "元",
    "content": [
      "荒草茫茫一笛风，犘鸣未必牧人通。",
      "归鸦落日江南野，何限人间真戴嵩。"
    ]
  },
  {
    "id": "c16655df14c5a748aedc87a6dad32889",
    "title": "百牛图",
    "authorName": "赵文",
    "authorId": "c16655df14c5a748b3ba8f1bdfd7468a",
    "dynasty": "元",
    "content": [
      "浮沉隐见各从容，不借山童尺棰功。",
      "一犁春雨吾事济，何用啧啧多牛翁。"
    ]
  },
  {
    "id": "c16655df14c5a7489fe0de6a7a9e4fbd",
    "title": "法寿乐歌",
    "authorName": "赵文",
    "authorId": "c16655df14c5a748b3ba8f1bdfd7468a",
    "dynasty": "元",
    "content": [
      "西云垂天飞流黄，宝鬘百万随风扬，帝居摩醯首罗乡。",
      "采女如花侍帝旁，珠啼玉唾天花香，澹然神情无世妆。",
      "下视邢尹纷醒狂，梵呗琅琅出清吭，天庖供馔荐豆觞。",
      "帝饮食之寿以康，恒沙世界俱来王，天王神圣臣忠良。",
      "春风万里酣耕桑，雨滴可数海可量，无有能知法寿长。",
      "梵天释帝万亿岁，岁岁寿杯天下醉。"
    ]
  },
  {
    "id": "c16655df14c5a748339262e60250c916",
    "title": "双雁吟",
    "authorName": "赵文",
    "authorId": "c16655df14c5a748b3ba8f1bdfd7468a",
    "dynasty": "元",
    "content": [
      "云间有双雁，弋者欲炙之。雁飞向南去，虽有矰𥐊将安施。",
      "山川悠远霜霰苦，可怜宿食不得时。一雁中道死，一雁忍痛鸣且飞。",
      "黄云落日天地瘦，惟有影与形相随。归来故巢亦已毁，朝吟夕怨欲诉谁。",
      "千古万古多别离，唯有死者何当归。呜呼物生有情盍俱死，莫令后死空鸣悲。"
    ]
  },
  {
    "id": "c16655df14c5a7485a8cf931f0fff0cc",
    "title": "前有一尊酒",
    "authorName": "赵文",
    "authorId": "c16655df14c5a748b3ba8f1bdfd7468a",
    "dynasty": "元",
    "content": [
      "前有一尊酒，有酒即无愁。吾评仪狄功，端与神禹侔。",
      "微禹吾其鱼，微狄吾其囚。人生十九不如意，一醉之外安所求。",
      "古来何国非亡社，古来何人不荒丘。沉思痛至骨，赖尔可销忧。",
      "尊中有酒，无酒乃休。饮多作病，酒不可雠。"
    ]
  },
  {
    "id": "c16655df14c5a748fa811c5d42fb5246",
    "title": "采芝",
    "authorName": "赵文",
    "authorId": "c16655df14c5a748b3ba8f1bdfd7468a",
    "dynasty": "元",
    "content": [
      "晨登屋后山，采采山上芝。",
      "可怜松上雨，滴滴沾我衣。",
      "盈筐颇磊落，满意持之归。",
      "童子见我来，拍手共笑之。",
      "薄者实杀人，荡荡光陆离。",
      "厚者不能光，食之有馀滋。",
      "我感童子言，叹息成涟洏。",
      "古来用人者，或以薄见奇。",
      "一时误采取，后悔那可追。",
      "乃知古人智，不似童子痴。"
    ]
  },
  {
    "id": "c16655df14c5a748859c5a4f2e29b15e",
    "title": "黄西有以清江李侯书来袁见招不果就既去西有五十韵见寄次其韵",
    "authorName": "赵文",
    "authorId": "c16655df14c5a748b3ba8f1bdfd7468a",
    "dynasty": "元",
    "content": [
      "地僻谷自淳，此世有羲轩。",
      "行携二三子，读书秋树根。",
      "不拟山水窟，忽枉君侯轓。",
      "携持贵人意，仆口不惮烦。",
      "居然寒谷底，暖以扶桑暾。",
      "是时花正浓，主客共清樽。",
      "欣闻结驷盛，下贲穷巷原。",
      "恍如神仙人，谒入晋贺元。",
      "旧谷虽可记，白发各已拚。",
      "细论别来事，感怆将何言。",
      "愁予守破研，石田疲老犍。",
      "羡君行万里，天宇横孤鶱。",
      "唯思山林寂，颇厌朝市喧。",
      "夔州华发女，欲嫁谁能昏。",
      "堂堂李元礼，今代真龙门。",
      "胸中有人物，荦然剖篱藩。",
      "好春播伊耆，神火惊陆浑。",
      "词章轶唐人，天马出大宛。",
      "翰墨掩晋代，凤翥龙蛇奔。",
      "如何肯下顾，草间獐与猿。",
      "殷勤远赠我，一纸春风痕。",
      "空中实自愧，在上安敢援。",
      "坐对大将军，有虱不得扪。",
      "岂不念长饥，终恐成素飧。",
      "故人有宿诺，未敢覆手翻。",
      "泫然还明珠，甘此烟雨村。",
      "寄谢河阳公，敢当石与温。",
      "愿公茂功业，南国资于蕃。",
      "行当从公归，衮绣相府尊。",
      "嗟我与夫子，结契在仍昆。",
      "新知犹可乐，宿好况弥敦。",
      "中肠未抒写，别涕已潺湲。",
      "行行一尊酒，相送玉溪源。",
      "自从别君来，夜瞻太微垣。",
      "可怜一寸心，摇摇风中幡。",
      "采采涧边蒲，欲扣黄堂阍。",
      "行窥溟渤大，讵止云梦吞。",
      "省穑不堪用，愧我小国蘩。",
      "奈何疲津梁，卧病守一墩。",
      "欲往未可必，叹息谁与论。",
      "大哉天地德，六合回春暄。",
      "向来作诗祸，荡涤从此番。",
      "永言结我舌，有如啖铅矾。",
      "高居远俗氛，静坐收惊魂。",
      "皇皇仁义涂，自兹改乘辕。",
      "愿君笃久要，好语时温存。",
      "借君千顷波，清我泛滥袁。",
      "饱读古人书，仰酬明主恩。",
      "诸公尽萧曹，二皓自绮园。",
      "来诗岂可和，什袭传儿孙。"
    ]
  },
  {
    "id": "c16655df14c5a748951d31665733c909",
    "title": "次韵张天从",
    "authorName": "赵文",
    "authorId": "c16655df14c5a748b3ba8f1bdfd7468a",
    "dynasty": "元",
    "content": [
      "文字于吾身，有如病枝指。",
      "晚思逃天刑，日自参佛髓。",
      "近虽迫老病，颇已了生死。",
      "吾犹说故吾，我已觉今是。",
      "卿云从天来，五色光透纸。",
      "斯文亦厌老，此事尽逊子。",
      "好秋行当中，明月照白水。",
      "谁能访穷山，诗酒相料理。",
      "惟当吟君诗，永夜对明视。"
    ]
  },
  {
    "id": "c16655df14c5a748671211334aeb7ca0",
    "title": "次韵刘耘庐",
    "authorName": "赵文",
    "authorId": "c16655df14c5a748b3ba8f1bdfd7468a",
    "dynasty": "元",
    "content": [
      "江南有故事，极热介秋夏。",
      "空斋得幽景，众绿天所画。",
      "对景惬余情，谈文及兹暇。",
      "山风吹池月，不似城中夜。",
      "百年易过花，万事庶生蔗。",
      "羲和如走马，疾急不可靶。",
      "何妨奴严光，讵肯吏侯霸。",
      "一笑且披襟，新凉自无价。"
    ]
  },
  {
    "id": "c16655df14c5a748666f64de6a5f723d",
    "title": "次韵欧阳良有高山仰止四首",
    "authorName": "赵文",
    "authorId": "c16655df14c5a748b3ba8f1bdfd7468a",
    "dynasty": "元",
    "content": [
      "少年场屋心，富贵轻秋毫。",
      "如何此偪仄，晚作空山逃。",
      "世方驰逐好，我独儒书豪。",
      "宁甘往教远，不肯十上劳。",
      "尚持鹍鸡弦，自爱凤尾槽。",
      "纷然凉州曲，谁赏郁轮袍。",
      "取之众弃中，君眼亦已高。",
      "惜哉君更穷，相看两萧骚。"
    ]
  },
  {
    "id": "c16655df14c5a748666f64deafe0927c",
    "title": "次韵欧阳良有高山仰止四首",
    "authorName": "赵文",
    "authorId": "c16655df14c5a748b3ba8f1bdfd7468a",
    "dynasty": "元",
    "content": [
      "我携二三子，行此白玉湾。",
      "案头左章集，古语留人间。",
      "我昔识此士，风雨满空山。",
      "忧愁送日月，不复记容颜。",
      "自从一别来，乃此再见悭。",
      "为客使同邑，造物何其儇。",
      "岂无城府意，乘马忽复班。",
      "还能顾寂寞，山路披荒菅。"
    ]
  },
  {
    "id": "c16655df14c5a748666f64de099ae956",
    "title": "次韵欧阳良有高山仰止四首",
    "authorName": "赵文",
    "authorId": "c16655df14c5a748b3ba8f1bdfd7468a",
    "dynasty": "元",
    "content": [
      "新诗日以多，古意日以往。",
      "我欲求玄珠，未易觅象罔。",
      "中道良独难，执玉迷俯仰。",
      "索居无谁语，掩卷起遐想。",
      "当求古人知，何用世俗赏。",
      "意到亦偶然，深刻戒斯鞅。",
      "惟堪自娱戏，非欲互标榜。",
      "唐公谬见推，薛侯讵宜长。"
    ]
  },
  {
    "id": "c16655df14c5a748666f64de52798b05",
    "title": "次韵欧阳良有高山仰止四首",
    "authorName": "赵文",
    "authorId": "c16655df14c5a748b3ba8f1bdfd7468a",
    "dynasty": "元",
    "content": [
      "世变如江河，不知何时止。",
      "芸芸生其间，有如赴海水。",
      "乾坤一大瓮，岁月等流矢。",
      "公言信可感，流辈乃尔耳。",
      "古来文章家，传者十数子。",
      "磨灭十八九，谁复知姓氏。",
      "要为不朽计，圣贤事在己。",
      "勖哉立其心，食鱼何必鲤。"
    ]
  },
  {
    "id": "c16655df14c5a74831709cbd4b72cfc0",
    "title": "香径分韵得江字",
    "authorName": "赵文",
    "authorId": "c16655df14c5a748b3ba8f1bdfd7468a",
    "dynasty": "元",
    "content": [
      "一亭寒碧中，四面空无窗。",
      "种荷未有花，清意已满腔。",
      "小坐梅树下，我亦青油幢。",
      "晚来蝉声歇，静境热自降。",
      "清风与明月，造物无对桩。",
      "闲者恣吟取，如瓢分大江。",
      "欲归尚未肯，雨湿烟钟撞。"
    ]
  },
  {
    "id": "c16655df14c5a74878f99c9d4a0a7486",
    "title": "行行江水边",
    "authorName": "赵文",
    "authorId": "c16655df14c5a748b3ba8f1bdfd7468a",
    "dynasty": "元",
    "content": [
      "朝行江水边，莫行江水边。",
      "乍与江水别，江水复在前。",
      "江水胜人心，相随何缠绵。",
      "相随何缠绵，幸勿鸣悲煎。",
      "我悲为我弟，君悲亦胡然。"
    ]
  },
  {
    "id": "c16655df14c5a748f092551c92fa7690",
    "title": "雨行五岭下",
    "authorName": "赵文",
    "authorId": "c16655df14c5a748b3ba8f1bdfd7468a",
    "dynasty": "元",
    "content": [
      "天地忽昼晦，四山泼墨浓。",
      "而我行其间，宛如所翁龙。",
      "大风吹倒人，欲避无所容。",
      "有翼不得张，狂走急雨中。",
      "数里乃一息，如出鲛人宫。",
      "老树道边拜，疑我行雨工。",
      "过午上五岭，攀缘入青空。",
      "仰视万山巅，有气如炊笼。",
      "下视田间白，云此锄田农。",
      "兹行岂不苦，奇观亦已雄。",
      "惜哉如此山，不与晓景逢。",
      "不晓韩吏部，登华哭途穷。"
    ]
  },
  {
    "id": "c16655df14c5a748a4a9c2762477e790",
    "title": "铜雀瓦",
    "authorName": "赵文",
    "authorId": "c16655df14c5a748b3ba8f1bdfd7468a",
    "dynasty": "元",
    "content": [
      "曹公筑铜台，气力雄九有。",
      "咿嘤到香履，千古开笑口。",
      "犹馀当时瓦，作砚传不朽。",
      "涪翁所珍惜，又复落吾手。",
      "鬼夺与客偷，任运不汝守。",
      "可怜台上人，不如此瓦寿。"
    ]
  },
  {
    "id": "c16655df14c5a74812a743aad36ada87",
    "title": "抵豫章",
    "authorName": "赵文",
    "authorId": "c16655df14c5a748b3ba8f1bdfd7468a",
    "dynasty": "元",
    "content": [
      "泊舟豫章城，黑潦满道周。",
      "街衢未改昔，故旧罕所留。",
      "行投学子庐，假榻得小休。",
      "灯前作家书，岂为儿女谋。",
      "戒之筑土室，弟骨至则收。",
      "茫茫念三年，此骨知在不。",
      "置书就我寝，泫然泪双流。"
    ]
  },
  {
    "id": "c16655df14c5a7481fa498624adad905",
    "title": "倚树三叹息",
    "authorName": "赵文",
    "authorId": "c16655df14c5a748b3ba8f1bdfd7468a",
    "dynasty": "元",
    "content": [
      "煌煌天上星，堕地化为石。",
      "回思天宫胜，再上那可得。",
      "台郁将谁言，犹能事文墨。",
      "一落秦王手，已是不完璧。",
      "秋风吹我衣，倚树三叹息。"
    ]
  },
  {
    "id": "c16655df14c5a748480fb12eb7a1e81f",
    "title": "白水初程",
    "authorName": "赵文",
    "authorId": "c16655df14c5a748b3ba8f1bdfd7468a",
    "dynasty": "元",
    "content": [
      "天公大恶处，妒我喜晴诗。",
      "当与妻子别，急雨纷交驰。",
      "小孙送我行，屡止不肯归。",
      "老夫骨肉情，能不酸且悲。",
      "日暮投历山，倦极不得栖。",
      "故人情义重，杯酒煦妪之。",
      "老友亦适至，良会非所期。",
      "人生孰非梦，此梦亦已奇。",
      "我倦欲先睡，径与主人辞。"
    ]
  },
  {
    "id": "c16655df14c5a7480f00c563f8a9a15f",
    "title": "入分宜界",
    "authorName": "赵文",
    "authorId": "c16655df14c5a748b3ba8f1bdfd7468a",
    "dynasty": "元",
    "content": [
      "上岭或如兴，下岭复如拜。",
      "是程多泥涂，拄杖端足赖。",
      "脱屦去泥淖，停车观水械。",
      "偶然得一笑，更以苦为快。",
      "田水终夜鸣，江浪怒澎湃。",
      "听之不能睡，摩足了诗债。"
    ]
  },
  {
    "id": "c16655df14c5a748d6e1c430fbc99311",
    "title": "得莲子",
    "authorName": "赵文",
    "authorId": "c16655df14c5a748b3ba8f1bdfd7468a",
    "dynasty": "元",
    "content": [
      "休休得一闲，杯酒聊从容。",
      "晚凉过池亭，受用水上风。",
      "默存即实境，身在莲花中。",
      "何况青青盘，磊落堆莲蓬。",
      "乍休吟风蝉，又起聒夜虫。",
      "乃知天机动，衮衮无终穷。",
      "如何二三子，不肯勤其躬。",
      "无已思太康，明当励新功。"
    ]
  },
  {
    "id": "c16655df14c5a748da8ae12e6f519e0d",
    "title": "寄彭宏济",
    "authorName": "赵文",
    "authorId": "c16655df14c5a748b3ba8f1bdfd7468a",
    "dynasty": "元",
    "content": [
      "夜枕苦展转，午睡清且安。",
      "万事有乘除，满意良独难。",
      "贫居鲜来客，儿女自团圞。",
      "书声杂纺响，聒耳亦足欢。",
      "念我素心友，诗盟久已寒。",
      "向来适邂逅，杯酒语夜阑。",
      "如何同所舍，聚散如沙抟。",
      "百年尽偶尔，弃置何足叹。"
    ]
  },
  {
    "id": "c16655df14c5a7486f7f67e1e8935c5d",
    "title": "喜晴",
    "authorName": "赵文",
    "authorId": "c16655df14c5a748b3ba8f1bdfd7468a",
    "dynasty": "元",
    "content": [
      "行行复行行，晴日端可爱。",
      "全胜墙隈老，仅得暖肩背。",
      "欣欣田间麦，亦与人意会。",
      "乃知天地间，生意浩如海。"
    ]
  },
  {
    "id": "c16655df14c5a7487507abd3897404bc",
    "title": "去者日以疏",
    "authorName": "赵文",
    "authorId": "c16655df14c5a748b3ba8f1bdfd7468a",
    "dynasty": "元",
    "content": [
      "去者日以疏，留者日以老。",
      "沉忧能伤人，玄发坐成皓。",
      "人生固应尔，要亦何太早。",
      "携持玉雪姿，故敢弃远道。",
      "苍天行悠悠，白日照杲杲。",
      "安得以妾肠，化作君墓草。"
    ]
  },
  {
    "id": "c16655df14c5a7484f65ebb536418daf",
    "title": "罗稚川善画作此赠之",
    "authorName": "赵文",
    "authorId": "c16655df14c5a748b3ba8f1bdfd7468a",
    "dynasty": "元",
    "content": [
      "吾观天地间，一一皆是画与诗。渝川有二罗，画得天地之英奇。",
      "大罗诗名撼湖海，小罗天机勃郁不得已而水墨之。",
      "摇毫造化已破碎，洒墨元气为淋漓。嗟余老眼得一见，以手扪摸心然疑。",
      "问君自古画有几，君今此画师者谁。君言我以眼为手，天地万物皆吾师。",
      "吾能得其意与理，貌取色相特其皮。画成正未知似否，人人有眼谁可欺。",
      "譬之禅宗要透脱，恋恋祖佛宁非痴。作诗点出未来眼，一扫徐熙与郭熙。"
    ]
  },
  {
    "id": "c16655df14c5a748eb749750575a21f3",
    "title": "相扑儿",
    "authorName": "赵文",
    "authorId": "c16655df14c5a748b3ba8f1bdfd7468a",
    "dynasty": "元",
    "content": [
      "一儿攀肩猿上枝，一儿接臂倒立之。",
      "立者忽作踞地伏，攀者引头立其足。",
      "飞跳倏忽何轻翾，怜尔骨节柔如绵。",
      "少年屈折支体软，红锦缠头酒论碗。",
      "此儿巧捷未足称，江南何限无骨人。"
    ]
  },
  {
    "id": "c16655df14c5a7483433b9a135d3bdcf",
    "title": "网户叹",
    "authorName": "赵文",
    "authorId": "c16655df14c5a748b3ba8f1bdfd7468a",
    "dynasty": "元",
    "content": [
      "江南西风粳稻熟，网夫出门网妇哭。天晴黄雀飞苦高，县吏椎门怒震屋。",
      "哨声飞空健鹘过，迟速小误成蹉跎，君庖不充将奈何。"
    ]
  },
  {
    "id": "c16655df14c5a74879e8946afa2c26c6",
    "title": "猎户叹",
    "authorName": "赵文",
    "authorId": "c16655df14c5a748b3ba8f1bdfd7468a",
    "dynasty": "元",
    "content": [
      "江南冬前虫未蛰，猎师篝火熏穴急。",
      "山中玉面何处藏，供奉期程如束湿。",
      "茅檐十日无炊米，蓬鬓鹑衣瘠如鬼。",
      "但教得狸何顾尔，易牙奉君尚烹子。"
    ]
  },
  {
    "id": "c16655df14c5a7482433ecb764e6316c",
    "title": "越妇采葛苦",
    "authorName": "赵文",
    "authorId": "c16655df14c5a748b3ba8f1bdfd7468a",
    "dynasty": "元",
    "content": [
      "采采山上葛，攀藤步岩幽。上山逢虎狼，下山逢猕猴。",
      "归来絺绤之，藕丝香且柔。织成一片云，精绝鬼工愁。",
      "入笥献君王，贡职民当修。君王不自惜，持以奉仇雠。",
      "西施被服之，俱是越国尤。吴王抵掌笑，于越吾何忧。",
      "飞书益封地，谓越吾诸侯。嗟尔采葛伴，辛苦勿叹愁。",
      "天道有乘除，苦极行当休。吴王沉醉姑苏上，半夜不知吴国秋。"
    ]
  },
  {
    "id": "c16655df14c5a748286b1b6843fc5c0b",
    "title": "陈清叔晚菊",
    "authorName": "赵文",
    "authorId": "c16655df14c5a748b3ba8f1bdfd7468a",
    "dynasty": "元",
    "content": [
      "物生何用出世早，春风红紫今枯槁。东篱潇洒一枝秋，向来埋没不如草。",
      "人生涉世亦如此，风雪林中要耐老。陈君臞然一寒素，清绝谁如叔也好。",
      "十年竟被先畴役，大袖高冠反颠倒。黄金白璧尽辞去，独与寒花澹相保。",
      "问君对菊何所得，租藉半空诗富稿。百年芳臭终不歇，一时泯灭岂足道。",
      "君不见渊明对菊无一钱，千古诗名塞穹昊。"
    ]
  },
  {
    "id": "c16655df14c5a7481e291cc0d3df6961",
    "title": "赠长沙谭存心",
    "authorName": "赵文",
    "authorId": "c16655df14c5a748b3ba8f1bdfd7468a",
    "dynasty": "元",
    "content": [
      "谭君酒狂，一笔万字不可当。嗟哉胡为乎，不自贵重也而狂。",
      "我知君狂不得已，欲倚杯酒呵苍苍。苍苍不识君我识，知君胸有光怪物。",
      "问君今年其岁几，四十一矣无何仕。光阴诞谩不可恃，我昔行年亦如此。",
      "相逢一醉令公喜，解剑倾囷无壮士。一簦独行风雨里，老人夜醉谁汝止。",
      "丈夫得志行所为，穷即低头教童子。嗟哉乾坤如此而已矣，归来归来归来是。"
    ]
  },
  {
    "id": "c16655df14c5a748fdefcdf350f53656",
    "title": "生日客朱溪主人云今年乃青山真生日也感其语作诗自寿",
    "authorName": "赵文",
    "authorId": "c16655df14c5a748b3ba8f1bdfd7468a",
    "dynasty": "元",
    "content": [
      "人生难得真生日，正使百年才遇一。",
      "我今客里值斯时，况复主人相款密。",
      "连宵举酒为我寿，满眼鸡豚破梨栗。",
      "寿笺投赠盛宾友，寿觞拜舞罗弟侄。",
      "假今家居那有此，米盐纷纠费爬栉。",
      "去年闽山收弟骨，日夜悲啼吟蟋蟀。",
      "岁晚方能负骨归，此愿已偿甘似蜜。",
      "平生苦遭儿女累，十年求解如沐漆。",
      "今年二子各成婚，坐看明年婚嫁毕。",
      "云边太史相邂逅，许我行年七十七。",
      "盖棺以前日一诗，万首犹堪剑南匹。",
      "未知先生竟肯否，不肯便问天公乞。"
    ]
  },
  {
    "id": "c16655df14c5a7481d5971986dea300c",
    "title": "雷震渔所之柱",
    "authorName": "赵文",
    "authorId": "c16655df14c5a748b3ba8f1bdfd7468a",
    "dynasty": "元",
    "content": [
      "瞥然满屋飞金蛇，楼东楼西号火鸦。",
      "天鼓百面一手挝，百年老柱神斧加。",
      "妇女惊倒儿童哇，知君把钓江头沙。",
      "明珠赤手龙颔拿，天翁发怒为此耶。",
      "向来五鬼千夜叉，寒我饥我生眼花。",
      "捧头惊窜如麇麚，从此不作穷诗家。"
    ]
  },
  {
    "id": "c16655df14c5a74893f9b0302639bad6",
    "title": "铜雀砚",
    "authorName": "赵文",
    "authorId": "c16655df14c5a748b3ba8f1bdfd7468a",
    "dynasty": "元",
    "content": [
      "老瞒智计笼天下，歌舞未终铜雀夜。",
      "可怜用破一生心，不及当时台上瓦。",
      "屑金作瓦费精神，那知身后旋成尘。",
      "流传千百仅一二，付与所不知何人。",
      "快阁仙人谀墓得，品题更费东坡墨。",
      "研磨辛苦政未休，怜尔何年返真宅。",
      "摩挲岁月白发生，建安七子俱雕零。",
      "安得春醪三万斛，醉来快写短歌行。"
    ]
  },
  {
    "id": "c16655df14c5a74879162c24a4f60dc6",
    "title": "刘阳卜氏耕乐堂",
    "authorName": "赵文",
    "authorId": "c16655df14c5a748b3ba8f1bdfd7468a",
    "dynasty": "元",
    "content": [
      "君当学君家君子儒，西河之上可以老，诸侯端拜为师模。",
      "君莫学君家老中郎，河南田畜岂不好，上林要牧天子羊。",
      "只今乐莫如耕乐，悔我从初不曾学。作劳自可操豚蹄，旧读何妨挂牛角。",
      "慎勿思成汤聘币起幡然，伊尹当年已大错。"
    ]
  },
  {
    "id": "c16655df14c5a748503c6f89e76d2f47",
    "title": "题画",
    "authorName": "赵文",
    "authorId": "c16655df14c5a748b3ba8f1bdfd7468a",
    "dynasty": "元",
    "content": [
      "云巢草虫十有七，我言蜂蚁非虫匹。",
      "我见二虫常敬之，为有君臣天所秩。",
      "江南此虫久已无，烦君剪取赠老夫。"
    ]
  },
  {
    "id": "c16655df14c5a74888be9e8eba7d767e",
    "title": "李士宏得芗林五老石于野人",
    "authorName": "赵文",
    "authorId": "c16655df14c5a748b3ba8f1bdfd7468a",
    "dynasty": "元",
    "content": [
      "芗林丑石何曾丑，化为五老如此寿。",
      "高低俯仰各有意，清润坚贞皆可友。",
      "剜劖刻削巧戏剧，谁为此者鸿蒙叟。",
      "铜盆古雅出高丽，玉箸清奇原史籀。",
      "向翁神游渺何许，此物亦落何人手。",
      "野人得之安所用，光怪出屋惊田妇。",
      "天生尤物必有属，诗老得之端不偶。",
      "不须拄杖穿寒云，几案之间有庐阜。",
      "先生自是五山一，视真庐阜犹培塿。",
      "如何得此亦惊喜，便欲赋诗为不朽。",
      "醉僧痴望作怪供，持此或可博升斗。",
      "壶中九华竟不得，坡老叹息不离口。",
      "仇池不借王驸马，诗卷纷纷愁逆取。",
      "达人著想亦未免，何异儿童贪饼糗。",
      "蛾眉山高隔云雾，此物今知属谁某。",
      "世间奇宝虽可玩，鬼夺客偷谁使守。",
      "先生一笑付偶然，吾欲藏之无何有。"
    ]
  },
  {
    "id": "c16655df14c5a74888f443bb090b1384",
    "title": "麦熟",
    "authorName": "赵文",
    "authorId": "c16655df14c5a748b3ba8f1bdfd7468a",
    "dynasty": "元",
    "content": [
      "今年麦熟亦可喜，紫石霏霏落钟乳。",
      "我从田家惯饼饵，梦想风味今未已。",
      "箬叶浮浮卷牛舌，瓷瓯泛泛割龙耳。",
      "一丸萝卜吾岂无，悲歌不怕红娘子。",
      "诗成不满贵公笑，书生岂识饼十字。"
    ]
  },
  {
    "id": "c16655df14c5a748eb82d4c96c705386",
    "title": "彭海月北游",
    "authorName": "赵文",
    "authorId": "c16655df14c5a748b3ba8f1bdfd7468a",
    "dynasty": "元",
    "content": [
      "梦跨海风出埃𥂊，万顷琼瑶双履踏。",
      "四无畔岸水连天，两碗琉璃自相合。",
      "当时我外更无人，仙圣往来班杂遝。",
      "恍然梦觉失清游，正似明珠埋蚌蛤。",
      "十年对月心自拜，江南沙土老额塌。",
      "羡君持月海天游，万里乾坤云一匝。",
      "乘槎径到斗牛间，细语星辰相问答。",
      "知君此行有奇遇，直挟星书扣阊阖。",
      "群仙若问青山人，白发秋深坐萧飒。"
    ]
  },
  {
    "id": "c16655df14c5a7485f4a7df3a0925413",
    "title": "何和尚寻母",
    "authorName": "赵文",
    "authorId": "c16655df14c5a748b3ba8f1bdfd7468a",
    "dynasty": "元",
    "content": [
      "写经母血尽，长素母容枯。",
      "烧蜜炼顶臂，孰非母肌肤。",
      "岂不痛至骨，为母忍斯须。",
      "南北万馀里，来往如趁虚。",
      "天高孝可感，报应非浮屠。",
      "出门访东家，遇否不可虞。",
      "茫然求我天，再见得所图。",
      "昔者别儿时，那有此头颅。",
      "明明陈左验，大恸绝复苏。",
      "向来相妒人，泣下成欷歔。",
      "收泪相劳苦，何异得乳雏。",
      "不即遂其志，彼张非丈夫。",
      "冠巾有妇子，谅亦母所娱。",
      "为佛再有母，初志不敢渝。",
      "但期百年内，奉母与佛俱。",
      "虽非圣贤事，区区守其愚。",
      "为君赋高谊，感我真穷孤。",
      "弃我十二年，人母我独无。",
      "天涯尚可寻，地下不可呼。"
    ]
  },
  {
    "id": "c16655df14c5a748646177162c008836",
    "title": "婕妤怨",
    "authorName": "赵文",
    "authorId": "c16655df14c5a748b3ba8f1bdfd7468a",
    "dynasty": "元",
    "content": [
      "团圆一片冰，出自蚕女红。",
      "何言入君手，动摇生清风。",
      "一朝弃箧笥，零落如秋蓬。",
      "时节自当尔，君子讵无终。"
    ]
  },
  {
    "id": "c16655df14c5a7485a07a7668c618f50",
    "title": "书扇二首其二",
    "authorName": "赵文",
    "authorId": "c16655df14c5a748b3ba8f1bdfd7468a",
    "dynasty": "元",
    "content": [
      "墙外数茎新竹，楼西一抹斜阳。",
      "偶游蚁穴初觉，细听蝉声自凉。"
    ]
  },
  {
    "id": "c16655df14c5a7487a82f77a989e11d6",
    "title": "上之回",
    "authorName": "赵文",
    "authorId": "c16655df14c5a748b3ba8f1bdfd7468a",
    "dynasty": "元",
    "content": [
      "动皇舆，回中道。龙为驱，虎为导。乐蕃釐，祠雍后。息甘泉，饫天酒。",
      "澹穆清，冰热恼。四夷服，咸稽首。臣三祝，皇万寿。"
    ]
  },
  {
    "id": "c16655df14c5a74886078da1db646c8e",
    "title": "石留",
    "authorName": "赵文",
    "authorId": "c16655df14c5a748b3ba8f1bdfd7468a",
    "dynasty": "元",
    "content": [
      "江流汤汤，日夜不休。瞿塘滟滪，屹然不流。人心人心，反覆难任。",
      "昨日朱丝琴，今日白头吟。望夫石，留到今。"
    ]
  },
  {
    "id": "c16655df14c5a748833137b8f784f7df",
    "title": "邯郸才人嫁为厮养卒妇",
    "authorName": "赵文",
    "authorId": "c16655df14c5a748b3ba8f1bdfd7468a",
    "dynasty": "元",
    "content": [
      "鸳鸯异野鹜，凤凰非山鸡。物生各有偶，非偶不并栖。",
      "昔为丛台人，今为圉者妻。亦知久当弃，无乃太不齐。",
      "同时歌舞人，何异玉与泥。失身已至斯，违天将安归。",
      "俯首只自羞，有声不敢啼。何缘梦到君王侧，彻夜不眠闻马嘶。"
    ]
  },
  {
    "id": "c16655df14c5a7488ac1e99f96423a44",
    "title": "远如期",
    "authorName": "赵文",
    "authorId": "c16655df14c5a748b3ba8f1bdfd7468a",
    "dynasty": "元",
    "content": [
      "远如期，近可知。如何咫尺间，朝之所约夕背之。千言万语托死生，转眼已若行路人。",
      "问之何遽至如许，往往或起秋毫争。财利诚已重，仁义诚已轻。",
      "昨日弟与兄，今日胡与秦。远如期，古来惟是山阳范巨卿。"
    ]
  },
  {
    "id": "c16655df14c5a748517ddccff6ba54cd",
    "title": "陌上桑",
    "authorName": "赵文",
    "authorId": "c16655df14c5a748b3ba8f1bdfd7468a",
    "dynasty": "元",
    "content": [
      "采采陌上桑，采之不盈筐。",
      "云何不盈筐，欢子在中肠。",
      "车马从何来，云是大国王。",
      "呼妾欲共载，恐惕涕沾裳。",
      "君民分固严，敢乱夫妇纲。",
      "有罪妾当诛，宁当荐匡床。",
      "夫君即我天，岂必侍中郎。",
      "再拜前致词，蚕饥采桑忙。",
      "王其早还宫，宫中多艳妆。"
    ]
  },
  {
    "id": "c16655df14c5a7483952c78d684e1f5d",
    "title": "秋胡行",
    "authorName": "赵文",
    "authorId": "c16655df14c5a748b3ba8f1bdfd7468a",
    "dynasty": "元",
    "content": [
      "五日伉俪情，五年离别肠。",
      "归舍不数武，少忍庸何伤。",
      "如何甘旨费，乃作犯礼偿。",
      "桑者不有躬，何以奉高堂。",
      "秽行诚已丑，宁复可同床。",
      "濯之清泠渊，死之留芬芳。",
      "念姑讵忍别，引决涕沾裳。",
      "寄言后来者，好事怀金郎。"
    ]
  },
  {
    "id": "c16655df14c5a74858ea7bffb21c77c4",
    "title": "勾践夫人歌",
    "authorName": "赵文",
    "authorId": "c16655df14c5a748b3ba8f1bdfd7468a",
    "dynasty": "元",
    "content": [
      "君为王，我为后，结发相从期白首。君为奴，我为婢，人间反覆何容易。",
      "为婢不离家，为奴去适吴。死生未可测，离别在斯须。",
      "君谓妾勿悲，忍耻乃良图。自怜儿女情，能不啼乌乌。",
      "仰看庭前树，一岁一荣枯。与君若有重荣日，匆匆未可弃褕翟。"
    ]
  },
  {
    "id": "c16655df14c5a748c0032a9687ca79f5",
    "title": "河之水",
    "authorName": "赵文",
    "authorId": "c16655df14c5a748b3ba8f1bdfd7468a",
    "dynasty": "元",
    "content": [
      "河之水，深复深。舟以济，犹难谌。被发之叟，狂不可针。",
      "岂无一壶，水力难任。与公同匡床，恨不挽公襟。乱流欲渡，直下千寻。",
      "我泣眼为枯，我哭声为喑。投身以从公，岂不畏胥沉。",
      "同归尚可忍，独生亦难禁。公死狂，妾死心。蛟龙食骨有时尽，惟有妾心无古今。",
      "河之水，深复深。"
    ]
  },
  {
    "id": "c16655df14c5a748df51879efce572a1",
    "title": "上陵",
    "authorName": "赵文",
    "authorId": "c16655df14c5a748b3ba8f1bdfd7468a",
    "dynasty": "元",
    "content": [
      "上古陵，古陵无可上。苔雨绣涩，草烟悽怆。鸱鸮鸣荒林，狐狸穴空圹。",
      "丰碑去梁何处津，堲周作灶谁家炀。不如东邻一抔土，樵牧侵陵白官府。"
    ]
  },
  {
    "id": "c16655df14c5a748fcc88f89cedc34dc",
    "title": "昭君词",
    "authorName": "赵文",
    "authorId": "c16655df14c5a748b3ba8f1bdfd7468a",
    "dynasty": "元",
    "content": [
      "蜀江洗妍姿，万里献君王。君王不我幸，弃置何怨伤。",
      "君王要宁胡，借问谁能行。女伴各惧怯，畏此道路长。",
      "慨然欲自往，讵忍别恩光。倘于国有益，尚胜死空房。",
      "行行涉沙漠，风霜落红妆。得为胡阏氏，揣分已过当。",
      "单于感汉恩，边境得安康。一朝所天死，掩泣涕沾裳。",
      "胡俗或妻母，何异豺与狼。仰天自引决，爱此夫妇纲。",
      "大忠与大义，二者俱堂堂。可怜千古无人说，只道琵琶能断肠。"
    ]
  },
  {
    "id": "c16655df14c5a7481d2cd9d49fb0811d",
    "title": "野鹰来歌",
    "authorName": "赵文",
    "authorId": "c16655df14c5a748b3ba8f1bdfd7468a",
    "dynasty": "元",
    "content": [
      "野鹰来，高台下。天寒鸟死狐兔伏，枯梢啄雪何为者。",
      "宜城有酒煦尔寒，格高鞲暖肉不干，终日臂尔夜宿安。",
      "野鹰来，山中忍饥良独难。天阴日落雪模糊，有虎有虎雄当涂，两猿不饱睨我雏。",
      "鹰不来，将奈何。"
    ]
  },
  {
    "id": "c16655df14c5a748f7e5f2b01a287936",
    "title": "丁督护曲",
    "authorName": "赵文",
    "authorId": "c16655df14c5a748b3ba8f1bdfd7468a",
    "dynasty": "元",
    "content": [
      "丁督护，为我行。去时马上郎，今作野外殇。男儿肯断头，归女肯断肠。"
    ]
  },
  {
    "id": "c16655df14c5a748373d7c367ba162bd",
    "title": "有所思",
    "authorName": "赵文",
    "authorId": "c16655df14c5a748b3ba8f1bdfd7468a",
    "dynasty": "元",
    "content": [
      "有所思，乃在大海南。何用赠遗君，双珠玳瑁簪。闻君有他心，当风烧之扬其灰。",
      "从今已往，勿复相思。勿相思，又相思。秋风□□晨风飔，心思君兮君不知。"
    ]
  },
  {
    "id": "c16655df14d25e47d4de30dc609bdb98",
    "title": "静安八咏录三陈桧",
    "authorName": "余寅",
    "authorId": "c16655df14d25e47d1457b72d1457b72",
    "dynasty": "元",
    "content": [
      "海波浮玉殿，宝网拂珊瑚。",
      "座上来听法，龙精即老夫。"
    ]
  },
  {
    "id": "c16655df14d25e47d4de30dc5d621a0a",
    "title": "静安八咏录三陈桧",
    "authorName": "余寅",
    "authorId": "c16655df14d25e47d1457b72d1457b72",
    "dynasty": "元",
    "content": [
      "老禅不解事，眉白鬓茎稀。",
      "曹溪一滴水，虾子作龙飞。"
    ]
  },
  {
    "id": "c16655df14d25e47d4de30dc2e187f57",
    "title": "静安八咏录三陈桧",
    "authorName": "余寅",
    "authorId": "c16655df14d25e47d1457b72d1457b72",
    "dynasty": "元",
    "content": [
      "我过袁嵩宅，重寻沪渎津。",
      "英雄千载下，遗垒大江滨。"
    ]
  },
  {
    "id": "c16655df15359e4f70b5b52818c6658e",
    "title": "静安八咏录四赤乌碑",
    "authorName": "陆侗",
    "authorId": "c16655df15359e4fd1457b72d1457b72",
    "dynasty": "元",
    "content": [
      "金人入梦兴梵宗，重玄始创沪渎东。紫髯纪年石且丰，大书赤乌欲黄龙。",
      "维松潮汐地不同，文章忽瘗洪涛风。龟蚨螭首潜无踪，川后河伯还会通。",
      "奎星下烛娑竭宫，方信人间谈色空。江水自白江花红。"
    ]
  },
  {
    "id": "c16655df15359e4f70b5b5281d161932",
    "title": "静安八咏录四赤乌碑",
    "authorName": "陆侗",
    "authorId": "c16655df15359e4fd1457b72d1457b72",
    "dynasty": "元",
    "content": [
      "铁干屈左纽，苔枝锁空青。",
      "雨露承十朝，根心自祯明。",
      "愿仗千佛荫，羞向三阁荣。",
      "水月照缨络，俨矣大士形。",
      "秋风动石头，不杂玉树声。",
      "泰媪永诃护，恐化苍龙精。"
    ]
  },
  {
    "id": "c16655df15359e4f70b5b52850d90df9",
    "title": "静安八咏录四赤乌碑",
    "authorName": "陆侗",
    "authorId": "c16655df15359e4fd1457b72d1457b72",
    "dynasty": "元",
    "content": [
      "元气斡坤轴，不舍昼夜旋。",
      "四五穷其上，趵突万劫泉。",
      "宁随月盈缩，滚滚常自然。",
      "沸如沃焦起，汨若尾闾连。",
      "神虎耻来跑，骊龙惧为渊。",
      "自天一数生，在理合后先。",
      "荒哉博望侯，空去求河源。",
      "美彼西方人，卓锡良有缘。"
    ]
  },
  {
    "id": "c16655df15359e4f70b5b528114e65fa",
    "title": "静安八咏录四赤乌碑",
    "authorName": "陆侗",
    "authorId": "c16655df15359e4fd1457b72d1457b72",
    "dynasty": "元",
    "content": [
      "芦村胥村南北路，舟往舟还古今渡。",
      "一笠天垂紫凤飞，百枝水落青龙步。",
      "鲤鱼风起夜未收，雪色苇花零乱秋。",
      "借得君山第三管，月中吹过沧浪洲。"
    ]
  },
  {
    "id": "c16655df16431c409b054933252dcee7",
    "title": "鹤傍牡丹图",
    "authorName": "吕玄英",
    "authorId": "c16655df16431c40d1457b72d1457b72",
    "dynasty": "元",
    "content": [
      "牡丹花畔鹤精神，飞并云林似倚人。",
      "万里青霄不归去，洛阳能有几时春？"
    ]
  },
  {
    "id": "c16655df164ead7575902a0ebca12bd0",
    "title": "太白醉归图",
    "authorName": "顾观",
    "authorId": "c16655df164ead75d1457b72d1457b72",
    "dynasty": "元",
    "content": [
      "歌成芍药倒金壶，并辔宫官马上扶。",
      "乐部余音随彩旆，仙班小队下清都。",
      "长庚万丈文章焰，后世千年粉墨图。",
      "江左青山旧时月，一杯谁慰客坟孤。"
    ]
  },
  {
    "id": "c16655df164ead755f4474b8c9bc4f57",
    "title": "送刘彦英",
    "authorName": "顾观",
    "authorId": "c16655df164ead75d1457b72d1457b72",
    "dynasty": "元",
    "content": [
      "江右衣冠如向日，黑头兄弟亦还家。",
      "重经白下桥边路，颇忆玄都观里花。",
      "暮雨疏帘飞旧燕，暖风芳树哺慈鸦。",
      "弓旌处处求岩穴，未许行吟玩物华。"
    ]
  },
  {
    "id": "c16655df164ead75730b898aa9ab3896",
    "title": "过松江诗",
    "authorName": "顾观",
    "authorId": "c16655df164ead75d1457b72d1457b72",
    "dynasty": "元",
    "content": [
      "吴淞三万六千顷，震泽与之俱渺茫。",
      "鸿雁一声天接水，蒹葭八月露为霜。",
      "秋风漫引渔人笛，落日偏惊贾客航。",
      "三十年前此来往，尘缨犹未濯沧浪。"
    ]
  },
  {
    "id": "c16655df164ead75488de1fe1ad58523",
    "title": "为袁一无题扇",
    "authorName": "顾观",
    "authorId": "c16655df164ead75d1457b72d1457b72",
    "dynasty": "元",
    "content": [
      "月中仙子种娑罗，树底遥山隔绛河。",
      "吹落秋声向何处，紫干窗户晚凉多。"
    ]
  },
  {
    "id": "c16655df164ead7512d0ffa9949baf6d",
    "title": "吴彦明秀樾堂",
    "authorName": "顾观",
    "authorId": "c16655df164ead75d1457b72d1457b72",
    "dynasty": "元",
    "content": [
      "出郭卜居何所似，杜陵浣花溪水头。",
      "桤林吟风草堂静，楠树接叶茅亭幽。",
      "每从图史慰岑寂，复有琴尊陪燕游。",
      "平生我亦爱清赏，他日访君须买舟。"
    ]
  },
  {
    "id": "c16655df1693eb549e8ecdd258fa2463",
    "title": "三月三日自吴回姚舍别业",
    "authorName": "许恕",
    "authorId": "c16655df1693eb544671aeaf792c7b5a",
    "dynasty": "元",
    "content": [
      "入夜难分港，归舟不问程。",
      "渔灯劳远照，野老笑相迎。",
      "近市仍鼙鼓，连村尚甲兵。",
      "羁人头欲白，遗恨几时平。"
    ]
  },
  {
    "id": "c16655df1693eb542c650cc235ca80e2",
    "title": "野老",
    "authorName": "许恕",
    "authorId": "c16655df1693eb544671aeaf792c7b5a",
    "dynasty": "元",
    "content": [
      "水郭军麾满，偷生齿发全。",
      "秋成思乐岁，世乱感衰年。",
      "倚杖秋林外，扶犁夕照边。",
      "馀生沾圣泽，何以答皇天。"
    ]
  },
  {
    "id": "c16655df1693eb5481907dd00f993606",
    "title": "乱后省祖茔见梅花",
    "authorName": "许恕",
    "authorId": "c16655df1693eb544671aeaf792c7b5a",
    "dynasty": "元",
    "content": [
      "慰眼非无主，相看欲损神。",
      "一枝初带雪，半树已为薪。",
      "惨澹黄昏月，荒凉古墓春。",
      "含情不忍折，老泪一沾巾。"
    ]
  },
  {
    "id": "c16655df1693eb5495662dc1b9c25c8f",
    "title": "过鹤坡丁酉腊月望日",
    "authorName": "许恕",
    "authorId": "c16655df1693eb544671aeaf792c7b5a",
    "dynasty": "元",
    "content": [
      "黄浦乌溪外，迟迟去路遥。",
      "风烟何惨澹，门巷亦萧条。",
      "白鹤三家墅，清霜独木桥。",
      "兵戈苦未息，奔走愧渔樵。"
    ]
  },
  {
    "id": "c16655df1693eb54f5954b14cdb5a1d8",
    "title": "夜泊朱砂港",
    "authorName": "许恕",
    "authorId": "c16655df1693eb544671aeaf792c7b5a",
    "dynasty": "元",
    "content": [
      "舟泊朱砂港，萦回路欲迷。",
      "人家暗杨柳，春渚乱凫鹥。",
      "兵甲移河内，耕渔忆瀼西。",
      "地幽堪避世，何似武陵溪。"
    ]
  },
  {
    "id": "c16655df1693eb54e8c4bf36333f555c",
    "title": "昆山道中",
    "authorName": "许恕",
    "authorId": "c16655df1693eb544671aeaf792c7b5a",
    "dynasty": "元",
    "content": [
      "频年多战斗，渐老更流离。",
      "江雨春帆重，城云暮鼓低。",
      "边烽光惨淡，客枕意凄迷。",
      "此夜还乡梦，春风楚水西。"
    ]
  },
  {
    "id": "c16655df1693eb54dcfe3d47c79816e6",
    "title": "田舍写怀",
    "authorName": "许恕",
    "authorId": "c16655df1693eb544671aeaf792c7b5a",
    "dynasty": "元",
    "content": [
      "开荒临水驿，草蔓一何深。",
      "细雨滋牛力，新晴慰客心。",
      "稍看田野辟，不畏虎狼侵。",
      "麦饭香连屋，归耕傍绿阴。"
    ]
  },
  {
    "id": "c16655df1693eb54b6190c7a95397be4",
    "title": "作客",
    "authorName": "许恕",
    "authorId": "c16655df1693eb544671aeaf792c7b5a",
    "dynasty": "元",
    "content": [
      "作客何时了，愁深只酒杯。",
      "鬓毛随日短，胆气逐年衰。",
      "兵革江边阻，乡关梦里回。",
      "可怜今夜月，还照北山梅。"
    ]
  },
  {
    "id": "c16655df1693eb549a00ae23e2a9c196",
    "title": "辛丑中秋",
    "authorName": "许恕",
    "authorId": "c16655df1693eb544671aeaf792c7b5a",
    "dynasty": "元",
    "content": [
      "一轮沧海月，依旧去年明。",
      "异县孤村夜，中原万里情。",
      "声飘芦笛远，光湛铁衣清。",
      "愿照逃亡屋，乾坤一治平。"
    ]
  },
  {
    "id": "c16655df1693eb540c059c97395cfbe3",
    "title": "次张元章见寄韵",
    "authorName": "许恕",
    "authorId": "c16655df1693eb544671aeaf792c7b5a",
    "dynasty": "元",
    "content": [
      "未遂飞腾志，风尘战伐馀。",
      "漫藏三尺剑，且著十年书。",
      "江汉还多事，乾坤未定居。",
      "晚成终大器，留眼看蟾蜍。"
    ]
  },
  {
    "id": "c16655df1693eb54cc85a97ed5757347",
    "title": "丁未四月十一夜避地船居沈华甫家下",
    "authorName": "许恕",
    "authorId": "c16655df1693eb544671aeaf792c7b5a",
    "dynasty": "元",
    "content": [
      "今夜云间月，溪桥照野航。",
      "因风微有晕，映水惨无光。",
      "恨满逃亡屋，愁连战伐场。",
      "思亲不得见，空望白云乡。"
    ]
  },
  {
    "id": "c16655df1693eb54cdcf76b3962aa64c",
    "title": "仁寿南楼午日",
    "authorName": "许恕",
    "authorId": "c16655df1693eb544671aeaf792c7b5a",
    "dynasty": "元",
    "content": [
      "日照孤城雨，凉生五月风。",
      "葵榴故园隔，兄弟此杯同。",
      "佳节三悬艾，浮生一转蓬。",
      "何时茅屋底，高咏大江东。"
    ]
  },
  {
    "id": "c16655df1693eb54e167e2c089c91cc3",
    "title": "过泖湖",
    "authorName": "许恕",
    "authorId": "c16655df1693eb544671aeaf792c7b5a",
    "dynasty": "元",
    "content": [
      "三泖浪冥冥，幽人渡晚晴。",
      "水天孤塔小，风渚片帆轻。",
      "尝稻思农力，飘蓬见客情。",
      "十年柔橹外，转觉壮心惊。"
    ]
  },
  {
    "id": "c16655df1693eb54a7e62c043c92cea7",
    "title": "次朱九龄韵",
    "authorName": "许恕",
    "authorId": "c16655df1693eb544671aeaf792c7b5a",
    "dynasty": "元",
    "content": [
      "白发新梳见，青云往事嗟。",
      "西风惊落木，寒雨淡幽花。",
      "鱼稻村村酒，沤波处处家。",
      "素怀何必问，一笑数昏鸦。"
    ]
  },
  {
    "id": "c16655df1693eb5430687d303934319b",
    "title": "九月一日过东舜夏氏山庄",
    "authorName": "许恕",
    "authorId": "c16655df1693eb544671aeaf792c7b5a",
    "dynasty": "元",
    "content": [
      "九月秋气清，轻舟移晚汀。",
      "金风剪乱叶，银汉淡疏星。",
      "鬼燐依微见，渔歌远近听。",
      "正思江馆夜，一犬吠林坰。"
    ]
  },
  {
    "id": "c16655df1693eb54b8665ce977e91089",
    "title": "故国",
    "authorName": "许恕",
    "authorId": "c16655df1693eb544671aeaf792c7b5a",
    "dynasty": "元",
    "content": [
      "水郭春雷后，能无故国思。",
      "河豚羹玉乳，江鲚鲙银丝。",
      "闹市烧灯夜，晴郊立马时。",
      "归心悬旦暮，已办草堂资。"
    ]
  },
  {
    "id": "c16655df1693eb54add0ca995310f6a6",
    "title": "忆太古琴寄蒋士用",
    "authorName": "许恕",
    "authorId": "c16655df1693eb544671aeaf792c7b5a",
    "dynasty": "元",
    "content": [
      "兵后三年忆素琴，珍藏多藉故人心。",
      "静中还识无弦趣，梦里犹闻太古音。",
      "野鹤影寒山月晓，水沉香细草堂深。",
      "何由为致南塘曲，涧水松风伴独吟。"
    ]
  },
  {
    "id": "c16655df1693eb548e236199dc7b582c",
    "title": "丁酉午日前陈北庄",
    "authorName": "许恕",
    "authorId": "c16655df1693eb544671aeaf792c7b5a",
    "dynasty": "元",
    "content": [
      "愁来心事与谁论，尽室偷生寄此村。",
      "海燕雏成飞野屋，石榴花发照清樽。",
      "几时鸥社沧江畔，何日龙舟白下门。",
      "高咏楚辞茅屋底，汨罗谁吊独醒魂。"
    ]
  },
  {
    "id": "c16655df1693eb54f96c09211e1c1053",
    "title": "己亥吴门午日",
    "authorName": "许恕",
    "authorId": "c16655df1693eb544671aeaf792c7b5a",
    "dynasty": "元",
    "content": [
      "梦入沧江把钓竿，醒来身世正漫漫。",
      "榴花雨湿孤城晓，梓树风生五月寒。",
      "坐久绝怜池阁迥，愁深转觉苎袍宽。",
      "赏心亭下龙舟日，何得于今载酒看。"
    ]
  },
  {
    "id": "c16655df1693eb54c2b3776297c49e8d",
    "title": "送陈子高兵后马沙复业",
    "authorName": "许恕",
    "authorId": "c16655df1693eb544671aeaf792c7b5a",
    "dynasty": "元",
    "content": [
      "十年多难苦流离，乔木园林处处非。",
      "关塞只今孤月在，江湖能得几人归。",
      "鸥边卜筑茅茨小，雨后开荒苜蓿肥。",
      "送尔题诗空怅望，小楼乡思乱斜晖。"
    ]
  },
  {
    "id": "c16655df1693eb545b095fea85a00c7a",
    "title": "寄江济川炼师",
    "authorName": "许恕",
    "authorId": "c16655df1693eb544671aeaf792c7b5a",
    "dynasty": "元",
    "content": [
      "松下柴扉近水开，雨馀秋径满青苔。",
      "月明吹彻参差玉，定有仙人骑鹤来。"
    ]
  },
  {
    "id": "c16655df1693eb544217a73d5c01f4e0",
    "title": "柏本道墨禾",
    "authorName": "许恕",
    "authorId": "c16655df1693eb544671aeaf792c7b5a",
    "dynasty": "元",
    "content": [
      "云林近说倪东海，竹石不数柯丹丘。",
      "道人高卧江南雨，只写西风一穗秋。"
    ]
  },
  {
    "id": "c16655df1693eb5435d6f22faa5f8d24",
    "title": "次惠子及寄梅花韵",
    "authorName": "许恕",
    "authorId": "c16655df1693eb544671aeaf792c7b5a",
    "dynasty": "元",
    "content": [
      "天平山下一枝梅，珍重山人远寄来。",
      "还忆故园春烂漫，几株临水背城开。"
    ]
  },
  {
    "id": "c16655df1693eb5478d24f2388cad253",
    "title": "乙巳元日折梅",
    "authorName": "许恕",
    "authorId": "c16655df1693eb544671aeaf792c7b5a",
    "dynasty": "元",
    "content": [
      "徐孺宅前梅乱开，红红白白映苍苔。",
      "江南倦客初相见，分得春光一半来。"
    ]
  },
  {
    "id": "c16655df1693eb54fcc6f72c7892688a",
    "title": "黄葵",
    "authorName": "许恕",
    "authorId": "c16655df1693eb544671aeaf792c7b5a",
    "dynasty": "元",
    "content": [
      "浅白深红映草堂，秋来一种似鹅黄。",
      "野人心迹从来素，最爱风流学道妆。"
    ]
  },
  {
    "id": "c16655df1693eb540549f48cb4bd79df",
    "title": "送陈思道还乡戊申春二月十六日",
    "authorName": "许恕",
    "authorId": "c16655df1693eb544671aeaf792c7b5a",
    "dynasty": "元",
    "content": [
      "海村春日惨无辉，一舸凌风浦上飞。",
      "我亦归来钓烟雨，烦君先占白鸥矶。"
    ]
  },
  {
    "id": "c16655df1693eb545612f74b3dbc6789",
    "title": "天门山龙门",
    "authorName": "许恕",
    "authorId": "c16655df1693eb544671aeaf792c7b5a",
    "dynasty": "元",
    "content": [
      "两崖俨相对，一石向中分。",
      "谁将龙泉剑，辟此天地门。",
      "过客毛发凛，风云相吐吞。"
    ]
  },
  {
    "id": "c16655df1693eb54a46e6233b33352d7",
    "title": "青田鹤",
    "authorName": "许恕",
    "authorId": "c16655df1693eb544671aeaf792c7b5a",
    "dynasty": "元",
    "content": [
      "青田有白鹤，羽翼何蹁跹。",
      "谬承卫公宠，志岂在乘轩。",
      "一鸣能惊人，一飞亦翀天。",
      "独立傍秋水，顾影私自怜。"
    ]
  },
  {
    "id": "c16655df1693eb54778eedffd6ddc545",
    "title": "题李子成石琴",
    "authorName": "许恕",
    "authorId": "c16655df1693eb544671aeaf792c7b5a",
    "dynasty": "元",
    "content": [
      "谁将一片石，斫此无弦琴。",
      "石以砺高操，琴以闲素心。",
      "中庭萝月夜，击之响球琳。",
      "李君有真乐，在趣不在音。"
    ]
  },
  {
    "id": "c16655df1693eb54df3df68111b19ac9",
    "title": "小石湾",
    "authorName": "许恕",
    "authorId": "c16655df1693eb544671aeaf792c7b5a",
    "dynasty": "元",
    "content": [
      "晴沙展芳席，春山歇游骑。",
      "飞云度乌背，惊涛触鹅鼻。",
      "远观山水佳，近爱花木丽。",
      "风尘一失所，行乐犹梦寐。"
    ]
  },
  {
    "id": "c16655df1693eb5472e138d7f65f36dc",
    "title": "偶成",
    "authorName": "许恕",
    "authorId": "c16655df1693eb544671aeaf792c7b5a",
    "dynasty": "元",
    "content": [
      "一雨豆苗绿，独行溪水西。",
      "繁露坠丛竹，新流涨芳堤。",
      "偶与樵者语，忽闻幽鸟啼。",
      "内机久已息，处处武陵溪。"
    ]
  },
  {
    "id": "c16655df1693eb548aa96e13599b837f",
    "title": "礼敬寺",
    "authorName": "许恕",
    "authorId": "c16655df1693eb544671aeaf792c7b5a",
    "dynasty": "元",
    "content": [
      "攀崖度峭壁，缘涧入幽径。",
      "山堂绝弘敞，金碧相辉映。",
      "石泉酿香雪，松风翳清磬。",
      "烦虑庶可袪，聊复此游泳。"
    ]
  },
  {
    "id": "c16655df1693eb546b4bb63a8f2ed173",
    "title": "老马",
    "authorName": "许恕",
    "authorId": "c16655df1693eb544671aeaf792c7b5a",
    "dynasty": "元",
    "content": [
      "老马不量力，意气横九州。",
      "奈何皂枥中，笼络如羁囚。",
      "岂无刍与菽，悲鸣不自由。",
      "愿凌骐骥群，振迅当清秋。",
      "朝驰昆仑山，夕饮玄圃流。",
      "伯乐不一顾，终死谁怨尤。"
    ]
  },
  {
    "id": "c16655df1693eb54d6a347227292d060",
    "title": "己亥南楼九日怀乙未九日将家过前陈北庄倏忽四载有感而赋",
    "authorName": "许恕",
    "authorId": "c16655df1693eb544671aeaf792c7b5a",
    "dynasty": "元",
    "content": [
      "忆昔军始兴，将家出南郭。",
      "兹辰正重九，炊烟静墟落。",
      "奔窜忧甲兵，漂零任沟壑。",
      "偷生竟何幸，一贫宛如昨。",
      "念离伤独游，对酒忽不乐。",
      "君山渺何许，篱菊亦落莫。",
      "愁多客发稀，世乱生事薄。",
      "坐久一长叹，飞云度高阁。"
    ]
  },
  {
    "id": "c16655df1693eb54a4b77ad6c51afdba",
    "title": "戏马台怀古",
    "authorName": "许恕",
    "authorId": "c16655df1693eb544671aeaf792c7b5a",
    "dynasty": "元",
    "content": [
      "崇台何巍巍，直上望四海。",
      "项王戏马日，意气今何在？",
      "缅怀彭城公，倚剑一慷慨。",
      "登高眷佳节，所欢不我待。",
      "遗迹隐荒榛，青山澹浮霭。",
      "日夕众鸟下，风秋群物改。",
      "岂无盈觞酒，幽花复采采。",
      "怅望一洒泪，悲风振千载。"
    ]
  },
  {
    "id": "c16655df1693eb547c04fec1cd0f4401",
    "title": "俞瀛山留仙茅坞作诗寄之",
    "authorName": "许恕",
    "authorId": "c16655df1693eb544671aeaf792c7b5a",
    "dynasty": "元",
    "content": [
      "歌罢停云诗，复作苦雨叹。",
      "烟霾生昼暝，星月入夜灿。",
      "出门嗟复入，所畏泥潦烂。",
      "渐老潘岳悲，长贫阮籍惯。",
      "跌宕瀛山翁，高世性疏诞。",
      "看云忆南谷，煮石汲西涧。",
      "我生本濩落，世故复羁绊。",
      "相望渺江湖，野航或可泛。"
    ]
  },
  {
    "id": "c16655df1693eb54e314b846f7e96362",
    "title": "宗大席上以鸟啼山客犹眠分韵得鸟字",
    "authorName": "许恕",
    "authorId": "c16655df1693eb544671aeaf792c7b5a",
    "dynasty": "元",
    "content": [
      "步出城东门，一径入深窈。",
      "坐爱茅堂静，远望众山小。",
      "昔日繁华地，烂熳烟花绕。",
      "兵馀成焦土，荆棘映碧筱。",
      "幸有贤子孙，复业似君少。",
      "雅集文翰友，觞咏乐未了。",
      "醉来忘尔汝，一笑送归鸟。",
      "且复永今日，馀晖在林杪。"
    ]
  },
  {
    "id": "c16655df1693eb54725bf84298ef7f16",
    "title": "次杨铁崖题朱氏玉井香亭韵有和章者张宗鲁张应辰周卢二公",
    "authorName": "许恕",
    "authorId": "c16655df1693eb544671aeaf792c7b5a",
    "dynasty": "元",
    "content": [
      "玉井湛秋月，光影清肺腑。群姝拥飞盖，列坐水仙府。",
      "晚色淡苍烟，远香度风渚。水木更清华，疏桐连弱榉。",
      "济济集群彦，良会喜今雨。铁崖文章伯，笔阵谁敢拒。",
      "天生高世姿，不作庸人语。两张多藻思，珠玉映月露。",
      "醉吟采莲词，似对若耶女。濂溪《爱莲说》，绝胜着花谱。",
      "卢敖有仙气，欲向风中举。嗟予复效颦，笑倒诗中虎。"
    ]
  },
  {
    "id": "c16655df1693eb5426f526a6a450737d",
    "title": "吴宫怨",
    "authorName": "许恕",
    "authorId": "c16655df1693eb544671aeaf792c7b5a",
    "dynasty": "元",
    "content": [
      "碧云楼高秋月低，夜夜栖乌夜半啼。",
      "吴王宫里无西子，江清露白芙蓉死。"
    ]
  },
  {
    "id": "c16655df1693eb5442a315862d3f0d4d",
    "title": "精卫词",
    "authorName": "许恕",
    "authorId": "c16655df1693eb544671aeaf792c7b5a",
    "dynasty": "元",
    "content": [
      "西山石，东海波。海波浩渺山巍峨，衔石填海奈苦何！",
      "羽毛摧折口流血，心不转，海可竭。"
    ]
  },
  {
    "id": "c16655df1693eb54e2f23edeeccfc41f",
    "title": "望夫石",
    "authorName": "许恕",
    "authorId": "c16655df1693eb544671aeaf792c7b5a",
    "dynasty": "元",
    "content": [
      "夫君远行役，一去不回头。山头望夫处，日日大江流。",
      "望夫不来化为石，山鸟山花伴孤寂。"
    ]
  },
  {
    "id": "c16655df1693eb54c5ccfe5f774d3c19",
    "title": "染丝上寒机",
    "authorName": "许恕",
    "authorId": "c16655df1693eb544671aeaf792c7b5a",
    "dynasty": "元",
    "content": [
      "染丝上寒机，丽色夺春辉。含啼污素质，拟织云锦衣。",
      "一梭一梭腕欲折，茧丝何日徵输绝。西邻自纺木棉花，制得冬裘白于雪。"
    ]
  },
  {
    "id": "c16655df1693eb540427701909aff718",
    "title": "淀山湖阻风",
    "authorName": "许恕",
    "authorId": "c16655df1693eb544671aeaf792c7b5a",
    "dynasty": "元",
    "content": [
      "湖之水，不可渡。短棹夷犹日已暮，沧浪浩渺阻修路。",
      "雪云满天风满湖，湖边买酒祭龙姑。美人可望不可即，谁写山阴兴尽图。"
    ]
  },
  {
    "id": "c16655df1693eb54aae687329d1d57d4",
    "title": "题花下美人图",
    "authorName": "许恕",
    "authorId": "c16655df1693eb544671aeaf792c7b5a",
    "dynasty": "元",
    "content": [
      "促促复促促，春红已成绿。彩云飞傍玉阑干，天仙来下瑶台曲。",
      "花枝易衰人易老，妾颜如花为谁好？闲来花下漫踌躇，何意伤春被春恼。"
    ]
  },
  {
    "id": "c16655df1693eb54f6f6f5b70139aa6e",
    "title": "告天子",
    "authorName": "许恕",
    "authorId": "c16655df1693eb544671aeaf792c7b5a",
    "dynasty": "元",
    "content": [
      "告天子，尔何微。麦秀风暄高下飞，馀音袅袅入云飞。",
      "向天阍，如有诉，天阍荡荡虚且高，言之谆谆徒尔劳。",
      "多少功臣如柱石，缄口全身保衣食。"
    ]
  },
  {
    "id": "c16655df1693eb54554a96adac777f89",
    "title": "双砖行",
    "authorName": "许恕",
    "authorId": "c16655df1693eb544671aeaf792c7b5a",
    "dynasty": "元",
    "content": [
      "吴门盘盘高数仞，关防须得关吏印。",
      "朝来千人万人出，有印无砖不得进。",
      "丈夫堂堂廊庙才，入关须带双砖来。",
      "吁嗟时事乃如此，何人为筑黄金台。"
    ]
  },
  {
    "id": "c16655df1693eb54a075f188e6dc39c8",
    "title": "题耕乐子卷",
    "authorName": "许恕",
    "authorId": "c16655df1693eb544671aeaf792c7b5a",
    "dynasty": "元",
    "content": [
      "午背斜阳远村，沤边独树闲门。",
      "有莘野中耒耜，浣花溪上盘飧。"
    ]
  },
  {
    "id": "c16655df1693eb5438e3fbf6c410df68",
    "title": "题徐士民壁",
    "authorName": "许恕",
    "authorId": "c16655df1693eb544671aeaf792c7b5a",
    "dynasty": "元",
    "content": [
      "卧听今雨旧雨，坐看前山后山。",
      "不许时来俗驾，柴门虽设常关。"
    ]
  },
  {
    "id": "c16655df16f615e7c84fdafac427af99",
    "title": "金铜仙人辞汉歌",
    "authorName": "郊居生",
    "authorId": "c16655df16f615e7d1457b72d1457b72",
    "dynasty": "元",
    "content": [
      "神明台些茂陵鬼，六宫火灭刘郎死。",
      "芙蓉仙掌擎高秋，雄雷掣碎铜蛟髓。",
      "魏宫移盘天日昏，车声辚辚绕汉门。",
      "铁肝苦泪滴铅水，石马尚载西风魂。",
      "青天为客惊晓别，天籁啼声地维裂。",
      "铜台又折当涂高，夜夜相思渭城月。"
    ]
  },
  {
    "id": "c16655df1766ec4f13743930b98a6936",
    "title": "戏笑隐",
    "authorName": "无名僧",
    "authorId": "c16655df1766ec4fd1457b72d1457b72",
    "dynasty": "元",
    "content": [
      "欣哉笑隐住中峰，本是鸿儒学说空。",
      "罗刹江头潮未白，稽留峰下火先红。",
      "青霄有路干丞相，绀殿无颜见大雄。",
      "若使断江知此意，两人握手泣西风。"
    ]
  },
  {
    "id": "c16655df1766ec4f4e96a257b20f3b8b",
    "title": "赠张伯雨",
    "authorName": "无名僧",
    "authorId": "c16655df1766ec4fd1457b72d1457b72",
    "dynasty": "元",
    "content": [
      "久闻方外有神仙，只住华阳古洞天。",
      "花径不曾缘客扫，石床今许借僧眠。",
      "穿云去汲烧丹井，带雨来耕种玉田。",
      "一自茅君成道后，几人骑鹤下苍烟。"
    ]
  },
  {
    "id": "c16655df1766ec4fbe40ba6a64f7996f",
    "title": "题赵子昂书归去来辞",
    "authorName": "无名僧",
    "authorId": "c16655df1766ec4fd1457b72d1457b72",
    "dynasty": "元",
    "content": [
      "典午河山半已墟，褰裳宵逝望归庐。",
      "翰林学士宋公子，好事多应醉里书。"
    ]
  },
  {
    "id": "c16655df1766ec4f1376e586c2e078d5",
    "title": "绝句",
    "authorName": "无名僧",
    "authorId": "c16655df1766ec4fd1457b72d1457b72",
    "dynasty": "元",
    "content": [
      "百丈岩头挂草鞋，流行坎止任安排。",
      "老僧脚底从来阔，未必骷髅就此埋。"
    ]
  },
  {
    "id": "c16655df1766ec4fd6ce472b2fe00ac1",
    "title": "年节",
    "authorName": "无名僧",
    "authorId": "c16655df1766ec4fd1457b72d1457b72",
    "dynasty": "元",
    "content": [
      "残年节礼送纷纷，尽是豪门与富门。",
      "惟有老僧阶下雪，始终不见草鞋痕。"
    ]
  },
  {
    "id": "c16655df17cc4b28f006a062fb1c901e",
    "title": "送秘书掾李道济之峡州知事",
    "authorName": "柯九思",
    "authorId": "c16655df17cc4b2870222949674bfc5f",
    "dynasty": "元",
    "content": [
      "馆閤论交久，都门出饯迟。",
      "同为游宦客，忍赋送行诗。",
      "蜀道传鹦鹉，江亭叫子规。",
      "地偏公事少，峡外看舟移。"
    ]
  },
  {
    "id": "c16655df17cc4b288ed069f287b77602",
    "title": "题钓月轩",
    "authorName": "柯九思",
    "authorId": "c16655df17cc4b2870222949674bfc5f",
    "dynasty": "元",
    "content": [
      "谈笑从吾乐，相过罢送迎。",
      "凭阑看月出，倚钓待云生。",
      "蝶化人间梦，鸥寻海上盟。",
      "轩居总适意，何物更关情。"
    ]
  },
  {
    "id": "c16655df17cc4b283a1b9945c1b214d5",
    "title": "至顺初上尝御奎章阁太禧使明理董阿中书左丞赵世安大司农卿哈剌八儿侍上从容询求江南之士臣九思以韩性张翥应诏上曰俟修皇朝经世大典毕卿至江南刊梓时可亲为朕召此二人者来试之馆阁臣九思再拜曰幸甚后有近臣自南使还者上问此二人其人亦曰佳士上颇悦后竟因循遂隔今举事玉山思之泫然流涕玉山请诗以纪因为四十字以寄二子云",
    "authorName": "柯九思",
    "authorId": "c16655df17cc4b2870222949674bfc5f",
    "dynasty": "元",
    "content": [
      "二美人间少，胡为沧海涯。",
      "文章联璧贵，声誉九重知。",
      "宣室今无召，丘园谩有诗。",
      "苍梧云叆叆，回首泪空垂。"
    ]
  },
  {
    "id": "c16655df17cc4b28034e0c23c747eab8",
    "title": "送泽天泉上人",
    "authorName": "柯九思",
    "authorId": "c16655df17cc4b2870222949674bfc5f",
    "dynasty": "元",
    "content": [
      "湖外三天竺，溪边九里松。",
      "禅心秋寺月，诗思晚林钟。",
      "齐己名无敌，支郎说有宗。",
      "京华同惜别，泽国几时逢。"
    ]
  },
  {
    "id": "c16655df17cc4b288f29051e9d10cc57",
    "title": "题李伯时画马",
    "authorName": "柯九思",
    "authorId": "c16655df17cc4b2870222949674bfc5f",
    "dynasty": "元",
    "content": [
      "闻说龙眠画，曾师十二闲。",
      "桃花晴泛水，苜蓿晓连山。",
      "蹴月驰周道，嘶云入楚关。",
      "骁腾万里志，顾影落人间。"
    ]
  },
  {
    "id": "c16655df17cc4b2861f82b31f35e38e0",
    "title": "虞雍公诛蚊赋虞伯生书",
    "authorName": "柯九思",
    "authorId": "c16655df17cc4b2870222949674bfc5f",
    "dynasty": "元",
    "content": [
      "因读《诛蚊赋》，深怜爱国情。",
      "三公登间牒，四海失升平。",
      "早觉文章贵，争期德业成。",
      "云仍蒙世禄，翰墨负时名。"
    ]
  },
  {
    "id": "c16655df17cc4b28209645598c692d9e",
    "title": "菊山诗赠吴兴黄君",
    "authorName": "柯九思",
    "authorId": "c16655df17cc4b2870222949674bfc5f",
    "dynasty": "元",
    "content": [
      "菊蕊逢秋放，山居可醉眠。",
      "落英攲石冷，佳色傍云鲜。",
      "旧摘烟萝外，新栽水竹边。",
      "思君多道味，何日共攀缘。"
    ]
  },
  {
    "id": "c16655df17cc4b28a6d51dc988167934",
    "title": "题赵干春林曲坞图",
    "authorName": "柯九思",
    "authorId": "c16655df17cc4b2870222949674bfc5f",
    "dynasty": "元",
    "content": [
      "风暖柳仍绿，春晴花更浓。",
      "高低茅屋静，远近碧溪通。",
      "亭白分湖色，山青隔岸容。",
      "村翁无俗虑，相过说年丰。"
    ]
  },
  {
    "id": "c16655df17cc4b285b1a4cff0de85e04",
    "title": "题邓善之集十大家",
    "authorName": "柯九思",
    "authorId": "c16655df17cc4b2870222949674bfc5f",
    "dynasty": "元",
    "content": [
      "展画能销夏，何如此更深。",
      "匡庐云互涌，湘水雨生阴。",
      "粉艳知春色，林疏识暮心。",
      "羡君幽致好，不必费遐寻。"
    ]
  },
  {
    "id": "c16655df17cc4b286bcb6293aa180409",
    "title": "题王仁寿画驼",
    "authorName": "柯九思",
    "authorId": "c16655df17cc4b2870222949674bfc5f",
    "dynasty": "元",
    "content": [
      "西域降王朝正朔，名驼载玉晓连山。",
      "两峰残雪随羌鼓，万里流沙攲汉关。",
      "仗内垂铃珠错落，驾头蒙背锦斓斑。",
      "汝南粉本□□□，宁识如今满世间。"
    ]
  },
  {
    "id": "c16655df17cc4b287cb41c0b12397568",
    "title": "元日会朝",
    "authorName": "柯九思",
    "authorId": "c16655df17cc4b2870222949674bfc5f",
    "dynasty": "元",
    "content": [
      "轩冕朝元涌翠埃，中天鸡唱内门开。",
      "云开五凤层楼矗，日绕群龙法驾来。",
      "谒者引班联宝带，上公称寿进金杯。",
      "撞钟告罢宫花侧，人指儒冠锡宴回。"
    ]
  },
  {
    "id": "c16655df17cc4b28d85aeb30b58662e9",
    "title": "送尚医林邦献归天台省亲",
    "authorName": "柯九思",
    "authorId": "c16655df17cc4b2870222949674bfc5f",
    "dynasty": "元",
    "content": [
      "尝药事亲师华扁，玉函方秘得真传。",
      "采芝曾斸琼台月，煮术时飘碧海烟。",
      "几载尚医留帝里，一朝归省上江船。",
      "五云阁吏今华发，为报桃花洞里仙。"
    ]
  },
  {
    "id": "c16655df17cc4b287b91d9f1d62ddd48",
    "title": "赠医者徐复庵",
    "authorName": "柯九思",
    "authorId": "c16655df17cc4b2870222949674bfc5f",
    "dynasty": "元",
    "content": [
      "人说徐卿有奇术，京华视病觅诗酬。",
      "能知梦里钧天乐，戏作壶中遁世游。",
      "客馆守丹和月坐，名山采药带云收。",
      "有人来问阳初复，杜若春风江上洲。"
    ]
  },
  {
    "id": "c16655df17cc4b284b052de27ddb1ad4",
    "title": "送王诚夫赴无锡知州",
    "authorName": "柯九思",
    "authorId": "c16655df17cc4b2870222949674bfc5f",
    "dynasty": "元",
    "content": [
      "黄金横带烂辉光，出守宁辞道路长。",
      "鹓序久陪苍水使，凤池曾赴紫薇郎。",
      "双旌坐镇清溪月，列戟看凝宴寝香。",
      "肯汲惠山泉见寄，青春煮茗当还乡。"
    ]
  },
  {
    "id": "c16655df17cc4b28b47c1367e831b0b3",
    "title": "题安僧元帅远景亭",
    "authorName": "柯九思",
    "authorId": "c16655df17cc4b2870222949674bfc5f",
    "dynasty": "元",
    "content": [
      "东河亭子凭高爽，俯瞰平原绕茂林。",
      "沧海月生朱栱湿，秦山云起绣帘阴。",
      "梦回春渚钟声小，目倦晴空雁影沈。",
      "谁似诗书老元帅，清时于此写丹心。"
    ]
  },
  {
    "id": "c16655df17cc4b28294436937d4971d7",
    "title": "潞阳客舍和储生韵",
    "authorName": "柯九思",
    "authorId": "c16655df17cc4b2870222949674bfc5f",
    "dynasty": "元",
    "content": [
      "逆旅栖迟笔砚香，柳车底事恋文章。",
      "云拖鸿雁生秋色，月冷鱼龙涌夜光。",
      "恸哭有谁怜贾谊，形容已老似冯唐。",
      "风沙忽遇江南客，佳句犹期万里骧。"
    ]
  },
  {
    "id": "c16655df17cc4b2820fcc950c4a90cd9",
    "title": "送赵虚一还金陵书虞翰林诗后",
    "authorName": "柯九思",
    "authorId": "c16655df17cc4b2870222949674bfc5f",
    "dynasty": "元",
    "content": [
      "词臣通籍侍金闺，天语从容问旧蹊。",
      "云外山高龙虎踞，人间松老凤凰栖。",
      "翰林拟诏当红药，道士疏封出紫泥。",
      "更赐金钱祠泰畤，寥阳前殿丽璇题。"
    ]
  },
  {
    "id": "c16655df17cc4b28166ad4975f3c6fbc",
    "title": "送李教授之湖州",
    "authorName": "柯九思",
    "authorId": "c16655df17cc4b2870222949674bfc5f",
    "dynasty": "元",
    "content": [
      "水精宫里寻春处，天目山前看月时。",
      "隔岸园亭俱可爱，旧时风物未全衰。",
      "广文游宦诗如锦，博士淹留鬓欲丝。",
      "欲谢君恩无寸补，他年杜牧去应迟。"
    ]
  },
  {
    "id": "c16655df17cc4b283590aaffb3869620",
    "title": "送达兼善赴南台御史",
    "authorName": "柯九思",
    "authorId": "c16655df17cc4b2870222949674bfc5f",
    "dynasty": "元",
    "content": [
      "杨花满堤春已暮，况是都门送客时。",
      "共陪鳷鹊方自慰，远乘骢马令人思。",
      "汀州水阔生杜若，山驿云深啼子规。",
      "东南此去须行志，斗米七千人苦饥。"
    ]
  },
  {
    "id": "c16655df17cc4b28e009ff56f463f992",
    "title": "送程鹏翼赴山东运司经历",
    "authorName": "柯九思",
    "authorId": "c16655df17cc4b2870222949674bfc5f",
    "dynasty": "元",
    "content": [
      "齐人富国书犹在，煮海为盐属县官。",
      "千灶飘烟云树湿，万盘凝雪浪花乾。",
      "西曹儒雅声华旧，东郡司存礼数宽。",
      "谈笑云霞公事了，大明湖上凭阑干。"
    ]
  },
  {
    "id": "c16655df17cc4b282930337aea30fde0",
    "title": "题金国端箭人马卷",
    "authorName": "柯九思",
    "authorId": "c16655df17cc4b2870222949674bfc5f",
    "dynasty": "元",
    "content": [
      "毡帐雪花寒，单于夜不还。",
      "分弓传令肃，明日猎天山。"
    ]
  },
  {
    "id": "c16655df17cc4b285a41130dbada6090",
    "title": "题张萱画横笛士女",
    "authorName": "柯九思",
    "authorId": "c16655df17cc4b2870222949674bfc5f",
    "dynasty": "元",
    "content": [
      "纤手锵宫徵，纱痕薄暮霞。",
      "画眉人去后，深院落梅花。"
    ]
  },
  {
    "id": "c16655df17cc4b28fe79876202244f13",
    "title": "题黄筌画红蕉十二红",
    "authorName": "柯九思",
    "authorId": "c16655df17cc4b2870222949674bfc5f",
    "dynasty": "元",
    "content": [
      "故国三千里，名禽十二红。",
      "白头供奉在，挥泪湿东风。"
    ]
  },
  {
    "id": "c16655df17cc4b28c4b2fe05a0c08286",
    "title": "题芙蓉画眉",
    "authorName": "柯九思",
    "authorId": "c16655df17cc4b2870222949674bfc5f",
    "dynasty": "元",
    "content": [
      "谁道秋容澹，名花带露秾。",
      "画眉声欲碎，莫放晓妆慵。"
    ]
  },
  {
    "id": "c16655df17cc4b288f5d88239e58440c",
    "title": "题边武画苍松图",
    "authorName": "柯九思",
    "authorId": "c16655df17cc4b2870222949674bfc5f",
    "dynasty": "元",
    "content": [
      "疏竹摇秋雨，苍松凝晚烟。",
      "王孙归未得，谁复效春妍。"
    ]
  },
  {
    "id": "c16655df17cc4b289364320568390922",
    "title": "题苏叔党画竹石",
    "authorName": "柯九思",
    "authorId": "c16655df17cc4b2870222949674bfc5f",
    "dynasty": "元",
    "content": [
      "别墅促煎茶，溪边路不赊。",
      "蓝桥曾种玉，春笋出仙家。"
    ]
  },
  {
    "id": "c16655df17cc4b28dc11915346331653",
    "title": "题画蕙",
    "authorName": "柯九思",
    "authorId": "c16655df17cc4b2870222949674bfc5f",
    "dynasty": "元",
    "content": [
      "一干生数花，春风折香玉。",
      "持之赠所思，幽人在空谷。"
    ]
  },
  {
    "id": "c16655df17cc4b28f895407ddc08f547",
    "title": "闺中词写寄三首其三",
    "authorName": "柯九思",
    "authorId": "c16655df17cc4b2870222949674bfc5f",
    "dynasty": "元",
    "content": [
      "四月新笋长，五月萱草开。",
      "日长深院静，独自步苍苔。"
    ]
  },
  {
    "id": "c16655df17cc4b28a5031835827acb3b",
    "title": "余旧为顾长卿作梅竹图明年其弟仲瑛于姚子章席上索题遂成口号云",
    "authorName": "柯九思",
    "authorId": "c16655df17cc4b2870222949674bfc5f",
    "dynasty": "元",
    "content": [
      "晴雪禁梅蕊，春风袅竹枝。",
      "美人应失笑，记得卷帘时。"
    ]
  },
  {
    "id": "c16655df17cc4b281e8ab4fef75099bc",
    "title": "墨竹",
    "authorName": "柯九思",
    "authorId": "c16655df17cc4b2870222949674bfc5f",
    "dynasty": "元",
    "content": [
      "生意满孤根，香凝粉节痕。",
      "惊看雷雨夕，化作老龙孙。"
    ]
  },
  {
    "id": "c16655df17cc4b2860dee88495174303",
    "title": "题汲水美人图",
    "authorName": "柯九思",
    "authorId": "c16655df17cc4b2870222949674bfc5f",
    "dynasty": "元",
    "content": [
      "汲水立银床，照见红妆影。",
      "王孙殊未归，宝钏霜花冷。"
    ]
  },
  {
    "id": "c16655df17cc4b2852955b7c20e7a23a",
    "title": "题绿竹",
    "authorName": "柯九思",
    "authorId": "c16655df17cc4b2870222949674bfc5f",
    "dynasty": "元",
    "content": [
      "江南拨镫法，寂寞冷天涯。",
      "阿谁春雨后，貌得翠蛾眉。"
    ]
  },
  {
    "id": "c16655df17cc4b283ed2d234044f6ce5",
    "title": "上马",
    "authorName": "柯九思",
    "authorId": "c16655df17cc4b2870222949674bfc5f",
    "dynasty": "元",
    "content": [
      "眼昏身手钝，上马怕风沙。",
      "只好扶藜杖，循篱看菊花。"
    ]
  },
  {
    "id": "c16655df17cc4b280f82f7b8eb820fd2",
    "title": "题王晋卿钓鱼图",
    "authorName": "柯九思",
    "authorId": "c16655df17cc4b2870222949674bfc5f",
    "dynasty": "元",
    "content": [
      "雨歇见春山，菰蒲第几湾。",
      "鸥来又飞去，只有钓舟闲。"
    ]
  },
  {
    "id": "c16655df17cc4b2874fce3cca7ad9ba5",
    "title": "长信宫秋词",
    "authorName": "柯九思",
    "authorId": "c16655df17cc4b2870222949674bfc5f",
    "dynasty": "元",
    "content": [
      "羊车声远意徒劳，望断长门月影高。",
      "犹恐九霄风露早，明朝拟送衮龙袍。"
    ]
  },
  {
    "id": "c16655df17cc4b28f40f06ef0daa641c",
    "title": "宫词十五首",
    "authorName": "柯九思",
    "authorId": "c16655df17cc4b2870222949674bfc5f",
    "dynasty": "元",
    "content": [
      "万国贡珍罗玉陛，九宾传赞卷珠帘。",
      "大明前殿筵所秩，勋贵先陈祖训严。"
    ]
  },
  {
    "id": "c16655df17cc4b28f40f06ef53c4f15a",
    "title": "宫词十五首",
    "authorName": "柯九思",
    "authorId": "c16655df17cc4b2870222949674bfc5f",
    "dynasty": "元",
    "content": [
      "黑河万里连沙漠，世祖深思创业难。",
      "数尺阑干护春草，丹墀留与子孙看。"
    ]
  },
  {
    "id": "c16655df17cc4b28f40f06ef4b523ce4",
    "title": "宫词十五首",
    "authorName": "柯九思",
    "authorId": "c16655df17cc4b2870222949674bfc5f",
    "dynasty": "元",
    "content": [
      "亲王上玺宴西宫，圣祚中兴庆会同。",
      "争卷珠帘齐仰望，瑞云捧日御天中。"
    ]
  },
  {
    "id": "c16655df17cc4b28f40f06efcb06b7e2",
    "title": "宫词十五首",
    "authorName": "柯九思",
    "authorId": "c16655df17cc4b2870222949674bfc5f",
    "dynasty": "元",
    "content": [
      "四海升平一事无，常参已散集诸儒。",
      "传宣群玉看名画，先进开元纳谏图。"
    ]
  },
  {
    "id": "c16655df17cc4b28f40f06efcc62f6fa",
    "title": "宫词十五首",
    "authorName": "柯九思",
    "authorId": "c16655df17cc4b2870222949674bfc5f",
    "dynasty": "元",
    "content": [
      "万里名王尽入朝，法宫置酒奏箫《韶》。",
      "千官一色真珠袄，宝带攒装稳称腰。"
    ]
  },
  {
    "id": "c16655df17cc4b28f40f06ef8438fbae",
    "title": "宫词十五首",
    "authorName": "柯九思",
    "authorId": "c16655df17cc4b2870222949674bfc5f",
    "dynasty": "元",
    "content": [
      "官家明日庆生辰，准备龙衣熨帖新。",
      "奉御进呈先取旨，隋珠错落间奇珍。"
    ]
  },
  {
    "id": "c16655df17cc4b28f40f06ef91d041cb",
    "title": "宫词十五首",
    "authorName": "柯九思",
    "authorId": "c16655df17cc4b2870222949674bfc5f",
    "dynasty": "元",
    "content": [
      "传宣太府颁宫锦，近侍承恩拜榻前。",
      "制得袍成天未晓，著来香殿贺新年。"
    ]
  },
  {
    "id": "c16655df17cc4b28f40f06efd9f84918",
    "title": "宫词十五首",
    "authorName": "柯九思",
    "authorId": "c16655df17cc4b2870222949674bfc5f",
    "dynasty": "元",
    "content": [
      "凤城女乐拥祥烟，梵座春游浃管弦。",
      "齐望彩楼呼万岁，祥云只在五云边。"
    ]
  },
  {
    "id": "c16655df17cc4b28f40f06ef2662f0d6",
    "title": "宫词十五首",
    "authorName": "柯九思",
    "authorId": "c16655df17cc4b2870222949674bfc5f",
    "dynasty": "元",
    "content": [
      "花明昼锦柳摇丝，仙岛陪銮濯禊时。",
      "曲水番成飞瀑下，逶迤银汉接清池。"
    ]
  },
  {
    "id": "c16655df17cc4b28f40f06efaa60f548",
    "title": "宫词十五首",
    "authorName": "柯九思",
    "authorId": "c16655df17cc4b2870222949674bfc5f",
    "dynasty": "元",
    "content": [
      "儒臣春直奎章阁，玉陛牙牌报未时。",
      "仙仗已回东内去，牡丹花畔得围棋。"
    ]
  },
  {
    "id": "c16655df17cc4b28f40f06ef58778a61",
    "title": "宫词十五首",
    "authorName": "柯九思",
    "authorId": "c16655df17cc4b2870222949674bfc5f",
    "dynasty": "元",
    "content": [
      "玉碗调冰涌雪花，金丝缠扇绣红纱。",
      "彩笺御制题端午，敕送皇姑公主家。"
    ]
  },
  {
    "id": "c16655df17cc4b28f40f06efb1b90229",
    "title": "宫词十五首",
    "authorName": "柯九思",
    "authorId": "c16655df17cc4b2870222949674bfc5f",
    "dynasty": "元",
    "content": [
      "观莲太液泛兰桡，翡翠鸳鸯戏碧苕。",
      "说与小娃牢记取，御衫绣作满池娇。"
    ]
  },
  {
    "id": "c16655df17cc4b28f40f06ef6ecce9cb",
    "title": "宫词十五首",
    "authorName": "柯九思",
    "authorId": "c16655df17cc4b2870222949674bfc5f",
    "dynasty": "元",
    "content": [
      "珠宫锡宴庆迎祥，丽日初随彩线长。",
      "太史院官新进历，榻前一一赐诸王。"
    ]
  },
  {
    "id": "c16655df17cc4b28f40f06ef24087a0f",
    "title": "宫词十五首",
    "authorName": "柯九思",
    "authorId": "c16655df17cc4b2870222949674bfc5f",
    "dynasty": "元",
    "content": [
      "元戎承命猎郊坰，敕赐新罗白海青。",
      "得隽归来如奏凯，天鹅驰送入宫庭。"
    ]
  },
  {
    "id": "c16655df17cc4b28f40f06ef1474805a",
    "title": "宫词十五首",
    "authorName": "柯九思",
    "authorId": "c16655df17cc4b2870222949674bfc5f",
    "dynasty": "元",
    "content": [
      "玉漏藏机水暗流，真珠射日动灯毬。",
      "偶人自解开青琐，高拱龙床报晓筹。"
    ]
  },
  {
    "id": "c16655df17cc4b283aa7f6ccb15b1461",
    "title": "宫词十首",
    "authorName": "柯九思",
    "authorId": "c16655df17cc4b2870222949674bfc5f",
    "dynasty": "元",
    "content": [
      "徽仪阁内制春衣，日长倦绣立彤闱。",
      "奚官折送杏花去，笑看玉阶胡蝶飞。"
    ]
  },
  {
    "id": "c16655df17cc4b283aa7f6ccb7b7adce",
    "title": "宫词十首",
    "authorName": "柯九思",
    "authorId": "c16655df17cc4b2870222949674bfc5f",
    "dynasty": "元",
    "content": [
      "黄金幄殿载前驱，象背驼峰尽宝珠。",
      "三十六宫齐上马，太平清暑幸滦都。"
    ]
  },
  {
    "id": "c16655df17cc4b283aa7f6ccfae31faa",
    "title": "宫词十首",
    "authorName": "柯九思",
    "authorId": "c16655df17cc4b2870222949674bfc5f",
    "dynasty": "元",
    "content": [
      "奉常告吉礿初冬，太室精禋一念通。",
      "传旨外廷休奏事，今朝天子坐斋宫。"
    ]
  },
  {
    "id": "c16655df17cc4b283aa7f6ccfccc990b",
    "title": "宫词十首",
    "authorName": "柯九思",
    "authorId": "c16655df17cc4b2870222949674bfc5f",
    "dynasty": "元",
    "content": [
      "□华阁后春归早，百种名花腊日开。",
      "为是君王行不到，园官讲殿进盆梅。"
    ]
  },
  {
    "id": "c16655df17cc4b283aa7f6ccefa111d9",
    "title": "宫词十首",
    "authorName": "柯九思",
    "authorId": "c16655df17cc4b2870222949674bfc5f",
    "dynasty": "元",
    "content": [
      "千嵓雨过翠玲珑，太液池边看彩虹。",
      "何处蓬莱通弱水，仪天殿在画桥东。"
    ]
  },
  {
    "id": "c16655df17cc4b283aa7f6cc86a6fb00",
    "title": "宫词十首",
    "authorName": "柯九思",
    "authorId": "c16655df17cc4b2870222949674bfc5f",
    "dynasty": "元",
    "content": [
      "中书已奏新除了，押宝还催内閤开。",
      "斜插白麻龙篆湿，近臣当殿谢恩来。"
    ]
  },
  {
    "id": "c16655df17cc4b283aa7f6cc975971e4",
    "title": "宫词十首",
    "authorName": "柯九思",
    "authorId": "c16655df17cc4b2870222949674bfc5f",
    "dynasty": "元",
    "content": [
      "高鼻黄髯款塞胡，殿前引贡尽龙驹。",
      "仗移天步临轩看，画出韩生试马图。"
    ]
  },
  {
    "id": "c16655df17cc4b283aa7f6ccc8f59b99",
    "title": "宫词十首",
    "authorName": "柯九思",
    "authorId": "c16655df17cc4b2870222949674bfc5f",
    "dynasty": "元",
    "content": [
      "皇心简注勋臣旧，未有人知拟拜除。",
      "宣索彩笺濡玉笔，榻前先命小臣书。"
    ]
  },
  {
    "id": "c16655df17cc4b283aa7f6cc4a99abe6",
    "title": "宫词十首",
    "authorName": "柯九思",
    "authorId": "c16655df17cc4b2870222949674bfc5f",
    "dynasty": "元",
    "content": [
      "夜深回步玉阑东，香烬龙煤火尚红。",
      "折得海棠无觅处，依然遗却月明中。"
    ]
  },
  {
    "id": "c16655df17cc4b283aa7f6cc69dbd930",
    "title": "宫词十首",
    "authorName": "柯九思",
    "authorId": "c16655df17cc4b2870222949674bfc5f",
    "dynasty": "元",
    "content": [
      "小时歌舞擅宫庭，长忆先皇酒半醒。",
      "白发如今垂两鬓，佛前学得念《心经》。"
    ]
  },
  {
    "id": "c16655df17cc4b28130f7579d28fc23f",
    "title": "题风雨泊舟图",
    "authorName": "柯九思",
    "authorId": "c16655df17cc4b2870222949674bfc5f",
    "dynasty": "元",
    "content": [
      "春风桂楫木兰舟，欲采芳蘅不自由。",
      "浅濑潾潾吹暮雨，苍梧云冷易生愁。"
    ]
  },
  {
    "id": "c16655df17cc4b2862e0a582ba4d01b3",
    "title": "题虢国走马图",
    "authorName": "柯九思",
    "authorId": "c16655df17cc4b2870222949674bfc5f",
    "dynasty": "元",
    "content": [
      "月淡花浓酒半消，沉香亭暖度箫韶。",
      "传宣趣赐飞龙马，虢国夫人早入朝。"
    ]
  },
  {
    "id": "c16655df17cc4b283d57d7de8d025ecc",
    "title": "汉长门词四首",
    "authorName": "柯九思",
    "authorId": "c16655df17cc4b2870222949674bfc5f",
    "dynasty": "元",
    "content": [
      "阿娇初入汉宫时，金屋承欢春昼迟。",
      "欲学新妆重览镜，如今羞画翠蛾眉。"
    ]
  },
  {
    "id": "c16655df17cc4b283d57d7deaec31908",
    "title": "汉长门词四首",
    "authorName": "柯九思",
    "authorId": "c16655df17cc4b2870222949674bfc5f",
    "dynasty": "元",
    "content": [
      "翠华明日游仙苑，为报春风候六龙。",
      "妾貌如花翻被妒，莫教花貌似奴容。"
    ]
  },
  {
    "id": "c16655df17cc4b283d57d7def34bfaca",
    "title": "汉长门词四首",
    "authorName": "柯九思",
    "authorId": "c16655df17cc4b2870222949674bfc5f",
    "dynasty": "元",
    "content": [
      "梧桐秋雨滴昭阳，不忿灯花故近床。",
      "欲下罗帏宫漏永，细看当日绣鸳鸯。"
    ]
  },
  {
    "id": "c16655df17cc4b283d57d7de02104a92",
    "title": "汉长门词四首",
    "authorName": "柯九思",
    "authorId": "c16655df17cc4b2870222949674bfc5f",
    "dynasty": "元",
    "content": [
      "名花倾国占宫闱，香损僝风傍路飞。",
      "却忆夜来宫里事，箧中未熨衮龙衣。"
    ]
  },
  {
    "id": "c16655df17cc4b2892fcd85f19d6eacd",
    "title": "题文与可画竹",
    "authorName": "柯九思",
    "authorId": "c16655df17cc4b2870222949674bfc5f",
    "dynasty": "元",
    "content": [
      "湖州放笔夺造化，此事世人那得知。",
      "跫然何处见生气，仿佛空庭月落时。"
    ]
  },
  {
    "id": "c16655df17cc4b280ee4a953d7128eeb",
    "title": "题李遵道春山图",
    "authorName": "柯九思",
    "authorId": "c16655df17cc4b2870222949674bfc5f",
    "dynasty": "元",
    "content": [
      "江上兰桡倚绿波，江头听唱《竹枝》歌。",
      "使君多少伤春意，新画青山作髻螺。"
    ]
  },
  {
    "id": "c16655df17cc4b283e4c35d6fa850d22",
    "title": "题李遵道画扇",
    "authorName": "柯九思",
    "authorId": "c16655df17cc4b2870222949674bfc5f",
    "dynasty": "元",
    "content": [
      "江清地僻野人家，门外桥通石径斜。",
      "不信东华尘十丈，万山晴雪看梨花。"
    ]
  },
  {
    "id": "c16655df17cc4b283ffdb5452de31bf2",
    "title": "题道士黄松瀑诗帖后",
    "authorName": "柯九思",
    "authorId": "c16655df17cc4b2870222949674bfc5f",
    "dynasty": "元",
    "content": [
      "道人下笔重黄金，尚忆宫墙古木深。",
      "独倚阑干挥老泪，江山风雨动哀吟。"
    ]
  },
  {
    "id": "c16655df17cc4b28165b13bbb9538cca",
    "title": "题达兼善书渔庄篆文",
    "authorName": "柯九思",
    "authorId": "c16655df17cc4b2870222949674bfc5f",
    "dynasty": "元",
    "content": [
      "闲居正忆龙头客，喜见秦人小篆文。",
      "便到山中看摹勒，已𢬵十日卧寒云。"
    ]
  },
  {
    "id": "c16655df17cc4b28ee72a6e963bd9710",
    "title": "题米元章海岳庵图",
    "authorName": "柯九思",
    "authorId": "c16655df17cc4b2870222949674bfc5f",
    "dynasty": "元",
    "content": [
      "我弃朝归海岳庵，千岩万壑绕江南。",
      "先生预拟归来计，不待临风雪满簪。"
    ]
  },
  {
    "id": "c16655df17cc4b28c0a73ddb1fa0b8f1",
    "title": "题米元晖山水",
    "authorName": "柯九思",
    "authorId": "c16655df17cc4b2870222949674bfc5f",
    "dynasty": "元",
    "content": [
      "帝乡春日曾舒卷，溪馆秋风每见之。",
      "处处云生山似画，年年老去鬓如丝。"
    ]
  },
  {
    "id": "c16655df17cc4b288b4d6389716f00f8",
    "title": "题渔父图",
    "authorName": "柯九思",
    "authorId": "c16655df17cc4b2870222949674bfc5f",
    "dynasty": "元",
    "content": [
      "黄金不用买骅骝，十丈红尘没马头。",
      "好买扁舟逐渔父，一江春雨看浮沤。"
    ]
  },
  {
    "id": "c16655df17cc4b2855a6a4b06bd6f0b1",
    "title": "题周文矩画熨帛士女",
    "authorName": "柯九思",
    "authorId": "c16655df17cc4b2870222949674bfc5f",
    "dynasty": "元",
    "content": [
      "熨开香雾细裁缝，蜀锦吴绫五色秾。",
      "云母屏前秋冷澹，自将纤手折芙蓉。"
    ]
  },
  {
    "id": "c16655df17cc4b28ae28dcf55520dcde",
    "title": "题拜石图",
    "authorName": "柯九思",
    "authorId": "c16655df17cc4b2870222949674bfc5f",
    "dynasty": "元",
    "content": [
      "麾斥烟霞世莫俦，须江太守独清流。",
      "庭前见石即下拜，石若有情应点头。"
    ]
  },
  {
    "id": "c16655df17cc4b28be374d759b892aac",
    "title": "题姚娄东所藏平台寒林图",
    "authorName": "柯九思",
    "authorId": "c16655df17cc4b2870222949674bfc5f",
    "dynasty": "元",
    "content": [
      "古木寒林欲断魂，家山落日近黄昏。",
      "相从便问桃源路，绝顶人行何处村。"
    ]
  },
  {
    "id": "c16655df17cc4b28a5282eb371d82e6c",
    "title": "题赵子固画墨兰",
    "authorName": "柯九思",
    "authorId": "c16655df17cc4b2870222949674bfc5f",
    "dynasty": "元",
    "content": [
      "王子当时倚玉楼，飘萧翰墨足风流。",
      "人间自有清香种，不逐湘累一样愁。"
    ]
  },
  {
    "id": "c16655df17cc4b28a4cfa7e2fc5f0a3d",
    "title": "题郭元方画海棠蛱蝶",
    "authorName": "柯九思",
    "authorId": "c16655df17cc4b2870222949674bfc5f",
    "dynasty": "元",
    "content": [
      "名花楚楚近清尊，蛱蝶春生五色痕。",
      "金屋琼窗无锁钥，蓬莱飞坠太真魂。"
    ]
  },
  {
    "id": "c16655df17cc4b282efe73da9e392cfd",
    "title": "题李息斋画竹",
    "authorName": "柯九思",
    "authorId": "c16655df17cc4b2870222949674bfc5f",
    "dynasty": "元",
    "content": [
      "仙客挥毫不可招，绿云犹绕翠蕤飘。",
      "天风吹醒丹渊梦，冉冉青鸾下九霄。"
    ]
  },
  {
    "id": "c16655df17cc4b282efe73dac4978f87",
    "title": "题李息斋画竹",
    "authorName": "柯九思",
    "authorId": "c16655df17cc4b2870222949674bfc5f",
    "dynasty": "元",
    "content": [
      "深宫雨过长苔痕，谁忆羊车旧日恩。",
      "惟有集贤癯学士，一枝漠漠记黄昏。"
    ]
  },
  {
    "id": "c16655df17cc4b282efe73dad33883cc",
    "title": "题李息斋画竹",
    "authorName": "柯九思",
    "authorId": "c16655df17cc4b2870222949674bfc5f",
    "dynasty": "元",
    "content": [
      "笔端随意长清标，疏叶生风剪剪飘。",
      "羸马城南看新笋，雨馀初散集贤朝。"
    ]
  },
  {
    "id": "c16655df17cc4b282efe73daf4719bd8",
    "title": "题李息斋画竹",
    "authorName": "柯九思",
    "authorId": "c16655df17cc4b2870222949674bfc5f",
    "dynasty": "元",
    "content": [
      "使君弭节毗陵日，屏障家家有画图。",
      "何似小窗横幅好，青鸾双过洞庭湖。"
    ]
  },
  {
    "id": "c16655df17cc4b28cb91d3baf9e9cbc4",
    "title": "题武洞清阿罗汉像",
    "authorName": "柯九思",
    "authorId": "c16655df17cc4b2870222949674bfc5f",
    "dynasty": "元",
    "content": [
      "天厨送食鹿衔花，口诵恒河沙复沙。",
      "独立虚空无所住，石桥西畔老夫家。"
    ]
  },
  {
    "id": "c16655df17cc4b28dfb78efe1b4d9cca",
    "title": "题钱舜举画杏花",
    "authorName": "柯九思",
    "authorId": "c16655df17cc4b2870222949674bfc5f",
    "dynasty": "元",
    "content": [
      "一枝繁杏逞妖娆，曾向东风杨柳腰。",
      "金水河边三十里，落红如雨玉骢骄。"
    ]
  },
  {
    "id": "c16655df17cc4b2883cf1906b112d03f",
    "title": "张叔厚白描乘鸾仙",
    "authorName": "柯九思",
    "authorId": "c16655df17cc4b2870222949674bfc5f",
    "dynasty": "元",
    "content": [
      "秦台缥缈近天涯，红露霏霏隔绛纱。",
      "萧史不归春欲老，吹箫只在碧桃花。"
    ]
  },
  {
    "id": "c16655df17cc4b28b1f338c5d486ce0d",
    "title": "题周昉画荔枝宫女图",
    "authorName": "柯九思",
    "authorId": "c16655df17cc4b2870222949674bfc5f",
    "dynasty": "元",
    "content": [
      "骊山宫殿九天开，盘出轻红破玉腮。",
      "中使传宣催驿骑，宫娥报道荔枝来。"
    ]
  },
  {
    "id": "c16655df17cc4b28271d594e2d7e65d3",
    "title": "题李遵道画竹",
    "authorName": "柯九思",
    "authorId": "c16655df17cc4b2870222949674bfc5f",
    "dynasty": "元",
    "content": [
      "秋风满纸老黄华，元气淋漓攲复斜。",
      "应是黄岩癯太守，青鞋时过野人家。"
    ]
  },
  {
    "id": "c16655df17cc4b2879109c179c8d5ab8",
    "title": "题温日观画蒲萄",
    "authorName": "柯九思",
    "authorId": "c16655df17cc4b2870222949674bfc5f",
    "dynasty": "元",
    "content": [
      "学士同趋青琐闼，中人捧出赤瑛盘。",
      "丹墀拜赐天颜喜，翠袖携归月色寒。"
    ]
  },
  {
    "id": "c16655df17cc4b287ffd93ddb7275bcd",
    "title": "题从子伦写生芍药于玉山佳处",
    "authorName": "柯九思",
    "authorId": "c16655df17cc4b2870222949674bfc5f",
    "dynasty": "元",
    "content": [
      "九十春光事已非，翻阶红药尚天机。",
      "画工点染成生色，说与东君少待归。"
    ]
  },
  {
    "id": "c16655df17cc4b28183ca88ce7e0366e",
    "title": "题王元章写红梅花",
    "authorName": "柯九思",
    "authorId": "c16655df17cc4b2870222949674bfc5f",
    "dynasty": "元",
    "content": [
      "姑射燕支衬露华，一枝楚楚进天家。",
      "君王不作梁园梦，金水河边厌杏花。"
    ]
  },
  {
    "id": "c16655df17cc4b28146e4b253910f6f4",
    "title": "题冯子振横幅荷花图",
    "authorName": "柯九思",
    "authorId": "c16655df17cc4b2870222949674bfc5f",
    "dynasty": "元",
    "content": [
      "水殿风生酒力微，三千宫女绿荷衣。",
      "美人应妒花随去，月上瑶阶未肯归。"
    ]
  },
  {
    "id": "c16655df17cc4b28d093b0ca2633b690",
    "title": "题卢益修画水仙花",
    "authorName": "柯九思",
    "authorId": "c16655df17cc4b2870222949674bfc5f",
    "dynasty": "元",
    "content": [
      "暖琼柔翠晓慵妆，香损鸳鸯瓦上霜。",
      "帝子愁多春梦远，佩摇明月近潇湘。"
    ]
  },
  {
    "id": "c16655df17cc4b28cd440157e19fd8d6",
    "title": "题宋好古绿竹图",
    "authorName": "柯九思",
    "authorId": "c16655df17cc4b2870222949674bfc5f",
    "dynasty": "元",
    "content": [
      "仙子相邀驾彩鸾，瑶池玄圃拾琅玕。",
      "却怜宋玉多才思，貌得森森翠羽寒。"
    ]
  },
  {
    "id": "c16655df17cc4b28b5d2cc1912e94b61",
    "title": "题宋徽宗画柔条雨燕",
    "authorName": "柯九思",
    "authorId": "c16655df17cc4b2870222949674bfc5f",
    "dynasty": "元",
    "content": [
      "双双紫燕承恩重，立尽柔条活欲栖。",
      "莫忘六宫春雨暮，珠帘卷处不曾低。"
    ]
  },
  {
    "id": "c16655df17cc4b28cb3e3482ce35c705",
    "title": "退直赠月",
    "authorName": "柯九思",
    "authorId": "c16655df17cc4b2870222949674bfc5f",
    "dynasty": "元",
    "content": [
      "西华门外玉骢骄，新赐罗衣退晚朝。",
      "绣枕魂清疏雨暮，海棠银烛度春宵。"
    ]
  },
  {
    "id": "c16655df17cc4b28df97ea1bd8e4f55b",
    "title": "春直奎章阁二首",
    "authorName": "柯九思",
    "authorId": "c16655df17cc4b2870222949674bfc5f",
    "dynasty": "元",
    "content": [
      "旋拆黄封日铸茶，玉泉新汲味幽嘉。",
      "殿中今日无宣唤，闲卷珠帘看柳花。"
    ]
  },
  {
    "id": "c16655df17cc4b28df97ea1b91804ea3",
    "title": "春直奎章阁二首",
    "authorName": "柯九思",
    "authorId": "c16655df17cc4b2870222949674bfc5f",
    "dynasty": "元",
    "content": [
      "春来琼岛花如锦，红雾霏霏张九天。",
      "底事君王稀幸御，儒臣日日待经筵。"
    ]
  },
  {
    "id": "c16655df17cc4b28f9f39091f07d847f",
    "title": "次杜德常典签玉泉寺秋日感怀韵五首",
    "authorName": "柯九思",
    "authorId": "c16655df17cc4b2870222949674bfc5f",
    "dynasty": "元",
    "content": [
      "万骑时巡九月回，年年望幸寺门开。",
      "儿童不识髯龙远，犹问君王几日来。"
    ]
  },
  {
    "id": "c16655df17cc4b28f9f3909169861528",
    "title": "次杜德常典签玉泉寺秋日感怀韵五首",
    "authorName": "柯九思",
    "authorId": "c16655df17cc4b2870222949674bfc5f",
    "dynasty": "元",
    "content": [
      "玉殿珠楼漾水光，翠华来幸拂天香。",
      "高皇魂魄应思沛，时有祥云护此方。"
    ]
  },
  {
    "id": "c16655df17cc4b28f9f390916e8bed56",
    "title": "次杜德常典签玉泉寺秋日感怀韵五首",
    "authorName": "柯九思",
    "authorId": "c16655df17cc4b2870222949674bfc5f",
    "dynasty": "元",
    "content": [
      "贝叶空闻驮白马，金根不复驾苍虬。",
      "当时迎日花如锦，一片人间逐水流。"
    ]
  },
  {
    "id": "c16655df17cc4b28f9f39091f8f2fe67",
    "title": "次杜德常典签玉泉寺秋日感怀韵五首",
    "authorName": "柯九思",
    "authorId": "c16655df17cc4b2870222949674bfc5f",
    "dynasty": "元",
    "content": [
      "锦缆牙樯天上移，美人争挽绿杨枝。",
      "如今泪洒西风急，采尽蘋花晚欲吹。"
    ]
  },
  {
    "id": "c16655df17cc4b28f9f390912f9fb53d",
    "title": "次杜德常典签玉泉寺秋日感怀韵五首",
    "authorName": "柯九思",
    "authorId": "c16655df17cc4b2870222949674bfc5f",
    "dynasty": "元",
    "content": [
      "萦波翠荇牵秋恨，泣露红蕖落晓芳。",
      "惟有旧时西岭月，自移阁影过朱墙。"
    ]
  },
  {
    "id": "c16655df17cc4b2844c67ffdc5526cf4",
    "title": "题灵壁石",
    "authorName": "柯九思",
    "authorId": "c16655df17cc4b2870222949674bfc5f",
    "dynasty": "元",
    "content": [
      "翠滑烟虚小洞天，一辞泗水不知年。",
      "君王半醉宣和殿，曾见惊尘落舞筵。"
    ]
  },
  {
    "id": "c16655df17cc4b283f64b0f306d4846c",
    "title": "题赵承旨墨竹",
    "authorName": "柯九思",
    "authorId": "c16655df17cc4b2870222949674bfc5f",
    "dynasty": "元",
    "content": [
      "阊阖风来玉佩珊，洞庭秋入泪痕斑。",
      "至元朝士今谁在？",
      "翰墨风流满世间。"
    ]
  },
  {
    "id": "c16655df17cc4b28c95ee05f2b694426",
    "title": "题唐子华画秋江亭子",
    "authorName": "柯九思",
    "authorId": "c16655df17cc4b2870222949674bfc5f",
    "dynasty": "元",
    "content": [
      "林皋霜老红初冷，岩畔烟虚翠欲消。",
      "记得山阴曾访隐，一筇秋色度溪桥。"
    ]
  },
  {
    "id": "c16655df17cc4b28fe9e94e4777afece",
    "title": "题从子伦画南山晓霁图",
    "authorName": "柯九思",
    "authorId": "c16655df17cc4b2870222949674bfc5f",
    "dynasty": "元",
    "content": [
      "少年曾殢南山胜，画舫笙歌日日来。",
      "第二桥边春水满，晓晴芳树散轻埃。"
    ]
  },
  {
    "id": "c16655df17cc4b28728c996a516a3f15",
    "title": "题山谷咏马诗帖后",
    "authorName": "柯九思",
    "authorId": "c16655df17cc4b2870222949674bfc5f",
    "dynasty": "元",
    "content": [
      "道山书困下阶立，曾见先朝十二闲。",
      "紫翠楼台秋雨后，清诗零落向人间。"
    ]
  },
  {
    "id": "c16655df17cc4b2840dab885cd60e302",
    "title": "寓题寄玉山",
    "authorName": "柯九思",
    "authorId": "c16655df17cc4b2870222949674bfc5f",
    "dynasty": "元",
    "content": [
      "溪行何处是仙家，谷口逢君日未斜。",
      "隔岸云深相借问，青松望极有桃花。"
    ]
  },
  {
    "id": "c16655df17cc4b28f895407d99016389",
    "title": "闺中词写寄三首其三",
    "authorName": "柯九思",
    "authorId": "c16655df17cc4b2870222949674bfc5f",
    "dynasty": "元",
    "content": [
      "阶前萱草可忘忧，底事王孙尚远游。",
      "却笑去年新种竹，锦䙀已露竹根头。"
    ]
  },
  {
    "id": "c16655df17cc4b28f895407d269e4637",
    "title": "闺中词写寄三首其三",
    "authorName": "柯九思",
    "authorId": "c16655df17cc4b2870222949674bfc5f",
    "dynasty": "元",
    "content": [
      "物华生意隔湘帘，睡起残妆思更酣。",
      "微笑竟穿花畔去，背人低语折宜男。"
    ]
  },
  {
    "id": "c16655df17cc4b28545825a992773e2c",
    "title": "玉山书画楼口占",
    "authorName": "柯九思",
    "authorId": "c16655df17cc4b2870222949674bfc5f",
    "dynasty": "元",
    "content": [
      "红颜欲醉倚高楼，玉管声中桂子秋。",
      "如此江山不归去，冷云风急卧扁舟。"
    ]
  },
  {
    "id": "c16655df17cc4b2812c5d6b1646bf80c",
    "title": "偶成三绝写上就□匡庐山人",
    "authorName": "柯九思",
    "authorId": "c16655df17cc4b2870222949674bfc5f",
    "dynasty": "元",
    "content": [
      "□华云影漾中郊，光曜纷纭动翠旓。",
      "玉笛夜吹山石裂，有人骑鹤过三茅。"
    ]
  },
  {
    "id": "c16655df17cc4b2812c5d6b1dade5042",
    "title": "偶成三绝写上就□匡庐山人",
    "authorName": "柯九思",
    "authorId": "c16655df17cc4b2870222949674bfc5f",
    "dynasty": "元",
    "content": [
      "放日轻霞破晓阴，北窗徙倚听龙吟。",
      "光摇翡翠蓬山远，浪拥玻瓈贝阙深。"
    ]
  },
  {
    "id": "c16655df17cc4b2812c5d6b1f6eae4c8",
    "title": "偶成三绝写上就□匡庐山人",
    "authorName": "柯九思",
    "authorId": "c16655df17cc4b2870222949674bfc5f",
    "dynasty": "元",
    "content": [
      "青鸟当时养得驯，碧梧露下覆清晨。",
      "纱窗忽见秋如许，应有蛾眉忆远人。"
    ]
  },
  {
    "id": "c16655df17cc4b28ea119d8479543655",
    "title": "姚娄东往玉山因书以寄",
    "authorName": "柯九思",
    "authorId": "c16655df17cc4b2870222949674bfc5f",
    "dynasty": "元",
    "content": [
      "相逢何事且徘徊，泽国桃花岸岸开。",
      "见说衡阳南去路，秋深无雁寄书来。"
    ]
  },
  {
    "id": "c16655df17cc4b28d4a5864295416a33",
    "title": "春日偶成戏简玉山人",
    "authorName": "柯九思",
    "authorId": "c16655df17cc4b2870222949674bfc5f",
    "dynasty": "元",
    "content": [
      "爱君谈笑俱清绝，昨日相逢是几回。",
      "春色不将尘事恼，杏花移得上窗来。"
    ]
  },
  {
    "id": "c16655df17cc4b285e260d913a218624",
    "title": "姚娄东往武林和玉山韵以送",
    "authorName": "柯九思",
    "authorId": "c16655df17cc4b2870222949674bfc5f",
    "dynasty": "元",
    "content": [
      "我欲从君马首东，钱塘湖上看东风。",
      "六桥歌舞欢娱地，万井楼台深淡中。"
    ]
  },
  {
    "id": "c16655df17cc4b28ba9128872a47bc94",
    "title": "午日有感书寄",
    "authorName": "柯九思",
    "authorId": "c16655df17cc4b2870222949674bfc5f",
    "dynasty": "元",
    "content": [
      "红葵翠艾动千门，惟有苍梧雾雨昏。",
      "《离骚》歌舞湘妃怨，宋玉如花合断魂。"
    ]
  },
  {
    "id": "c16655df17cc4b28e9870957e63fd10c",
    "title": "索阳庄瓜寄玉山",
    "authorName": "柯九思",
    "authorId": "c16655df17cc4b2870222949674bfc5f",
    "dynasty": "元",
    "content": [
      "谷雨初干可自由，荷锄原上倦还休。",
      "醉迷芳草生春梦，谁识东陵是故侯。"
    ]
  },
  {
    "id": "c16655df17cc4b2844d1e499ef5d39a0",
    "title": "题黄筌梅花山茶野禽图",
    "authorName": "柯九思",
    "authorId": "c16655df17cc4b2870222949674bfc5f",
    "dynasty": "元",
    "content": [
      "萼绿仙人白玉冠，霞裙辉映碧云团。",
      "芳禽惯听吹箫暖，偎遍春丛午睡阑。"
    ]
  },
  {
    "id": "c16655df17cc4b2895c4c57162f4d58c",
    "title": "题赵昌画牡丹鹁鸽",
    "authorName": "柯九思",
    "authorId": "c16655df17cc4b2870222949674bfc5f",
    "dynasty": "元",
    "content": [
      "雕阑玉砌旧承恩，轻吹凝香瑞霭温。",
      "宫女传言妃子笑，笑看驯鸽出金盆。"
    ]
  },
  {
    "id": "c16655df17cc4b285f723792a6cc5fda",
    "title": "酬陆友仁城南杂诗十首",
    "authorName": "柯九思",
    "authorId": "c16655df17cc4b2870222949674bfc5f",
    "dynasty": "元",
    "content": [
      "尺五城南瑞霭浮，曾陪玉辂祀圜丘。",
      "太平礼乐逢昌运，亲见嘉禾屡有秋。"
    ]
  },
  {
    "id": "c16655df17cc4b285f723792fb22f1aa",
    "title": "酬陆友仁城南杂诗十首",
    "authorName": "柯九思",
    "authorId": "c16655df17cc4b2870222949674bfc5f",
    "dynasty": "元",
    "content": [
      "尺五城南神御殿，云笼金碧半天开。",
      "羹墙每极终身慕，万乘旌旗拂晓来。"
    ]
  },
  {
    "id": "c16655df17cc4b285f723792dcaacf48",
    "title": "酬陆友仁城南杂诗十首",
    "authorName": "柯九思",
    "authorId": "c16655df17cc4b2870222949674bfc5f",
    "dynasty": "元",
    "content": [
      "尺五城南老圃家，牡丹如斗眩朝霞。",
      "君王宴坐奎章阁，中使人间不买花。"
    ]
  },
  {
    "id": "c16655df17cc4b285f723792e8bd266d",
    "title": "酬陆友仁城南杂诗十首",
    "authorName": "柯九思",
    "authorId": "c16655df17cc4b2870222949674bfc5f",
    "dynasty": "元",
    "content": [
      "尺五城南暖始开，柳林阅武振芳埃。",
      "鹘起鴐鹅天际落，侍臣□庙献鲜来。"
    ]
  },
  {
    "id": "c16655df17cc4b285f723792ba7cffbd",
    "title": "酬陆友仁城南杂诗十首",
    "authorName": "柯九思",
    "authorId": "c16655df17cc4b2870222949674bfc5f",
    "dynasty": "元",
    "content": [
      "尺五城南悯忠阁，平壤归来有所思。",
      "魏徵不作碑已仆，朝廷久乏谏诤姿。"
    ]
  },
  {
    "id": "c16655df17cc4b285f723792ab6f43b6",
    "title": "酬陆友仁城南杂诗十首",
    "authorName": "柯九思",
    "authorId": "c16655df17cc4b2870222949674bfc5f",
    "dynasty": "元",
    "content": [
      "尺五城南故国基，武元皇帝有穹碑。",
      "苔痕手剥推终始，载记当年备拾遗。"
    ]
  },
  {
    "id": "c16655df17cc4b285f723792526d1428",
    "title": "酬陆友仁城南杂诗十首",
    "authorName": "柯九思",
    "authorId": "c16655df17cc4b2870222949674bfc5f",
    "dynasty": "元",
    "content": [
      "尺五城南可垦田，势随高下接平川。",
      "十年沃野连千里，能减东吴漕运船。"
    ]
  },
  {
    "id": "c16655df17cc4b285f723792225f1095",
    "title": "酬陆友仁城南杂诗十首",
    "authorName": "柯九思",
    "authorId": "c16655df17cc4b2870222949674bfc5f",
    "dynasty": "元",
    "content": [
      "尺五城南古寺深，燕台陈迹贮黄金。",
      "几回独立斜阳外，数尽归鸦月满林。"
    ]
  },
  {
    "id": "c16655df17cc4b285f723792b2eaf459",
    "title": "酬陆友仁城南杂诗十首",
    "authorName": "柯九思",
    "authorId": "c16655df17cc4b2870222949674bfc5f",
    "dynasty": "元",
    "content": [
      "尺五城南望帝都，孤臣去国意踌躇。",
      "箧中尚有忠臣疏，不是相如封禅书。"
    ]
  },
  {
    "id": "c16655df17cc4b285f723792a2176260",
    "title": "酬陆友仁城南杂诗十首",
    "authorName": "柯九思",
    "authorId": "c16655df17cc4b2870222949674bfc5f",
    "dynasty": "元",
    "content": [
      "尺五城南话往年，妆台明月媚华筵。",
      "欢娱未了闻笳鼓，岐国双娥锁翠烟。"
    ]
  },
  {
    "id": "c16655df17cc4b2872e138d73d5c4937",
    "title": "偶成",
    "authorName": "柯九思",
    "authorId": "c16655df17cc4b2870222949674bfc5f",
    "dynasty": "元",
    "content": [
      "蜀江西来春水平，洲渚萦回春日明。",
      "江头女儿唱歌去，风送杨花迷远情。"
    ]
  },
  {
    "id": "c16655df17cc4b28edfe18d8b272d825",
    "title": "苏文忠天际乌云卷九首",
    "authorName": "柯九思",
    "authorId": "c16655df17cc4b2870222949674bfc5f",
    "dynasty": "元",
    "content": [
      "山中覆鹿拾蕉叶，眼底生花二月明。",
      "不道人生俱梦里，新诗犹话梦中情。"
    ]
  },
  {
    "id": "c16655df17cc4b28edfe18d8513c5cd8",
    "title": "苏文忠天际乌云卷九首",
    "authorName": "柯九思",
    "authorId": "c16655df17cc4b2870222949674bfc5f",
    "dynasty": "元",
    "content": [
      "绿窗度曲初含笑，银甲弹筝不露尖。",
      "人生莫待头如雪，华屋春宵酒屡添。"
    ]
  },
  {
    "id": "c16655df17cc4b28edfe18d84157d04e",
    "title": "苏文忠天际乌云卷九首",
    "authorName": "柯九思",
    "authorId": "c16655df17cc4b2870222949674bfc5f",
    "dynasty": "元",
    "content": [
      "云中初下势如惊，白凤蹁跹雪色翎。",
      "多少旧游歌舞地，不堪回首又重经。"
    ]
  },
  {
    "id": "c16655df17cc4b28edfe18d85c849340",
    "title": "苏文忠天际乌云卷九首",
    "authorName": "柯九思",
    "authorId": "c16655df17cc4b2870222949674bfc5f",
    "dynasty": "元",
    "content": [
      "桃花扇底露唇红，不复梳妆与众同。",
      "一曲山香春去也，荼蘼无语谢东风。"
    ]
  },
  {
    "id": "c16655df17cc4b28edfe18d8dae534e9",
    "title": "苏文忠天际乌云卷九首",
    "authorName": "柯九思",
    "authorId": "c16655df17cc4b2870222949674bfc5f",
    "dynasty": "元",
    "content": [
      "一颗摩尼不染尘，瑶池玄圃度千春。",
      "寥阳殿里云深处，谁是当时解佩人。"
    ]
  },
  {
    "id": "c16655df17cc4b28edfe18d882e93ce3",
    "title": "苏文忠天际乌云卷九首",
    "authorName": "柯九思",
    "authorId": "c16655df17cc4b2870222949674bfc5f",
    "dynasty": "元",
    "content": [
      "三月旌旗幸玉泉，牙樯锦缆御龙船。",
      "千官车骑如云涌，杨柳梢头月色娟。"
    ]
  },
  {
    "id": "c16655df17cc4b28edfe18d8eb0a820d",
    "title": "苏文忠天际乌云卷九首",
    "authorName": "柯九思",
    "authorId": "c16655df17cc4b2870222949674bfc5f",
    "dynasty": "元",
    "content": [
      "长忆眉庵鹤发翁，旧时阿阁赞皇风。",
      "如今流落那堪说，黼黻文章似梦中。"
    ]
  },
  {
    "id": "c16655df17cc4b28edfe18d80674a696",
    "title": "苏文忠天际乌云卷九首",
    "authorName": "柯九思",
    "authorId": "c16655df17cc4b2870222949674bfc5f",
    "dynasty": "元",
    "content": [
      "鼓瑟湘灵欲断魂，洞庭风浪不堪论。",
      "遥知旧赐宫袍锦，双袖龙钟总泪痕。"
    ]
  },
  {
    "id": "c16655df17cc4b28edfe18d830f00e60",
    "title": "苏文忠天际乌云卷九首",
    "authorName": "柯九思",
    "authorId": "c16655df17cc4b2870222949674bfc5f",
    "dynasty": "元",
    "content": [
      "兴圣宫中坐落花，诗成应制每相夸。",
      "庐山面目秋来好，自杖青藜步白沙。"
    ]
  },
  {
    "id": "c16655df17cc4b28a9b91babe4225b25",
    "title": "题雪泉三首",
    "authorName": "柯九思",
    "authorId": "c16655df17cc4b2870222949674bfc5f",
    "dynasty": "元",
    "content": [
      "山中积雪清如许，况是石矶临碧湍。",
      "好似瑶池归较晚，九霄骑鹤不禁寒。"
    ]
  },
  {
    "id": "c16655df17cc4b28a9b91bab9ee3fade",
    "title": "题雪泉三首",
    "authorName": "柯九思",
    "authorId": "c16655df17cc4b2870222949674bfc5f",
    "dynasty": "元",
    "content": [
      "雪里寒泉喷薜萝，幽人于此可高歌。",
      "骊山底事融阴火，却与三郎浴翠娥。"
    ]
  },
  {
    "id": "c16655df17cc4b28a9b91bab9e876427",
    "title": "题雪泉三首",
    "authorName": "柯九思",
    "authorId": "c16655df17cc4b2870222949674bfc5f",
    "dynasty": "元",
    "content": [
      "寒梅几树近山堂，映雪临流正吐芳。",
      "汲得泉归和雪煮，地炉茶熟带清香。"
    ]
  },
  {
    "id": "c16655df17cc4b28f6bffbddd05b484d",
    "title": "初夏即事",
    "authorName": "柯九思",
    "authorId": "c16655df17cc4b2870222949674bfc5f",
    "dynasty": "元",
    "content": [
      "绿杨袅袅雨初晴，浴罢兰汤尚宿酲。",
      "帘卷流苏通乳燕，薰风楼阁看生成。"
    ]
  },
  {
    "id": "c16655df17cc4b28a4dca025421d2b76",
    "title": "山馆",
    "authorName": "柯九思",
    "authorId": "c16655df17cc4b2870222949674bfc5f",
    "dynasty": "元",
    "content": [
      "山馆无人日日开，岩深林密晓猿哀。",
      "移文恐到人间世，羸马春风独自来。"
    ]
  },
  {
    "id": "c16655df17cc4b28da249e1fdf4983da",
    "title": "记梦",
    "authorName": "柯九思",
    "authorId": "c16655df17cc4b2870222949674bfc5f",
    "dynasty": "元",
    "content": [
      "月色如银满碧空，扶摇九万蹋西风。",
      "梦魂不解寒生粟，直与秋毫挂影中。"
    ]
  },
  {
    "id": "c16655df17cc4b2836139545e06db893",
    "title": "汉宫祠",
    "authorName": "柯九思",
    "authorId": "c16655df17cc4b2870222949674bfc5f",
    "dynasty": "元",
    "content": [
      "汉宫花发乱莺啼，望断霓旌意欲迷。",
      "莫种梧桐贪倚翠，雨声长在玉阶西。"
    ]
  },
  {
    "id": "c16655df17cc4b28f1bc54518829cf88",
    "title": "送王止善入京",
    "authorName": "柯九思",
    "authorId": "c16655df17cc4b2870222949674bfc5f",
    "dynasty": "元",
    "content": [
      "君到金华怯暮暮，御沟波暖绿粼粼。",
      "城南牡丹大如斗，马上葡萄能醉人。"
    ]
  },
  {
    "id": "c16655df17cc4b281d7e7b128daf637e",
    "title": "太白画像",
    "authorName": "柯九思",
    "authorId": "c16655df17cc4b2870222949674bfc5f",
    "dynasty": "元",
    "content": [
      "玻瓈潋滟酌蒲萄，独擅瑶台志气高。",
      "院吏持归青琐静，海棠移月上宫袍。"
    ]
  },
  {
    "id": "c16655df17cc4b288f40907d444935d7",
    "title": "米元章画像",
    "authorName": "柯九思",
    "authorId": "c16655df17cc4b2870222949674bfc5f",
    "dynasty": "元",
    "content": [
      "宝晋斋中春日长，旧时宫砚墨痕香。",
      "海棠花发黄鹂语，临到兰亭第几行。"
    ]
  },
  {
    "id": "c16655df17cc4b28aabe4d85875b412b",
    "title": "题光孝寺讷无言长老所藏宇南画龙",
    "authorName": "柯九思",
    "authorId": "c16655df17cc4b2870222949674bfc5f",
    "dynasty": "元",
    "content": [
      "道人画龙龙绝奇，何处人间曾见之。",
      "上京清暑朝初退，太液池边看雨时。"
    ]
  },
  {
    "id": "c16655df17cc4b2885399d6b280a04b7",
    "title": "题黄鹤樵叟竹石",
    "authorName": "柯九思",
    "authorId": "c16655df17cc4b2870222949674bfc5f",
    "dynasty": "元",
    "content": [
      "风落湘江秋正波，重瞳消息竟如何？",
      "竹间犹有斑斑泪，应是英皇恨更多。"
    ]
  },
  {
    "id": "c16655df17cc4b284bdee57b55496730",
    "title": "黄大痴缥缈仙居图",
    "authorName": "柯九思",
    "authorId": "c16655df17cc4b2870222949674bfc5f",
    "dynasty": "元",
    "content": [
      "玉观仙台紫雾高，背骑丹凤恣游遨。",
      "双成不唤吹箫侣，阆苑春深醉碧桃。"
    ]
  },
  {
    "id": "c16655df17cc4b28994f30be57b24b27",
    "title": "王叔明双松图",
    "authorName": "柯九思",
    "authorId": "c16655df17cc4b2870222949674bfc5f",
    "dynasty": "元",
    "content": [
      "碧眼支郎耳更聪，轩楹占断白云中。",
      "有声听到无声处，错认长松是老龙。"
    ]
  },
  {
    "id": "c16655df17cc4b28d5378de3b45added",
    "title": "题赵鸥波古木竹石图",
    "authorName": "柯九思",
    "authorId": "c16655df17cc4b2870222949674bfc5f",
    "dynasty": "元",
    "content": [
      "水晶宫里人如玉，窗瞰鸥波可钓鱼。",
      "秀石疏林秋色满，时将健笔试行书。"
    ]
  },
  {
    "id": "c16655df17cc4b28df2588e61f964c5b",
    "title": "题高尚书秋山暮霭图",
    "authorName": "柯九思",
    "authorId": "c16655df17cc4b2870222949674bfc5f",
    "dynasty": "元",
    "content": [
      "三代以来推盛世，九州之外有斯人。",
      "君看笔底生秋色，尽在潇潇楚水滨。"
    ]
  },
  {
    "id": "c16655df17cc4b282b0481a7e792c800",
    "title": "李思诲柳浪轻舟小景",
    "authorName": "柯九思",
    "authorId": "c16655df17cc4b2870222949674bfc5f",
    "dynasty": "元",
    "content": [
      "晓烟如幕柳垂丝，曲曲春塘望欲迷。",
      "一个轻舟仍载酒，赤栏桥外听莺啼。"
    ]
  },
  {
    "id": "c16655df17cc4b280f3d280bb3ae9b20",
    "title": "杨升蓬莱飞雪图",
    "authorName": "柯九思",
    "authorId": "c16655df17cc4b2870222949674bfc5f",
    "dynasty": "元",
    "content": [
      "仙山一夕遍琼瑶，万木森森长玉苗。",
      "处处楼台相掩映，素娥白鹤正逍遥。"
    ]
  },
  {
    "id": "c16655df17cc4b283becd13cfa22b1c2",
    "title": "荆浩秋山仙侣图",
    "authorName": "柯九思",
    "authorId": "c16655df17cc4b2870222949674bfc5f",
    "dynasty": "元",
    "content": [
      "奇峰回合映林光，霜气殷殷满竹房。",
      "知有高人山外住，故携绿绮入崇冈。"
    ]
  },
  {
    "id": "c16655df17cc4b282cd1d137dce9dd1f",
    "title": "卢鸿蓬岛仙游图",
    "authorName": "柯九思",
    "authorId": "c16655df17cc4b2870222949674bfc5f",
    "dynasty": "元",
    "content": [
      "苍崖千仗有云封，刘阮何来策短筇。",
      "行过石桥看急涧，一声野鹤出长松。"
    ]
  },
  {
    "id": "c16655df17cc4b28a003ed2fb29a24b6",
    "title": "韩干双马图",
    "authorName": "柯九思",
    "authorId": "c16655df17cc4b2870222949674bfc5f",
    "dynasty": "元",
    "content": [
      "渥洼自昔产龙媒，何事开元万骑回。",
      "千载韩公称入室，恐惊风雨未应开。"
    ]
  },
  {
    "id": "c16655df17cc4b281c359eda023efaa0",
    "title": "题郭忠恕夏山仙馆图",
    "authorName": "柯九思",
    "authorId": "c16655df17cc4b2870222949674bfc5f",
    "dynasty": "元",
    "content": [
      "碧树沈沈覆草塘，湘帘齐揭藕风凉。",
      "人间无地逃炎暑，安得移家住上方。"
    ]
  },
  {
    "id": "c16655df17cc4b2815a5f4b4366ad500",
    "title": "米芾真迹",
    "authorName": "柯九思",
    "authorId": "c16655df17cc4b2870222949674bfc5f",
    "dynasty": "元",
    "content": [
      "树色模糊藓径平，人家只隔水泠泠。",
      "白云不解巃嵷去，远却峰峦一半青。"
    ]
  },
  {
    "id": "c16655df17cc4b28701f6c72dcbbc7dc",
    "title": "奉题文与可十竹图二首",
    "authorName": "柯九思",
    "authorId": "c16655df17cc4b2870222949674bfc5f",
    "dynasty": "元",
    "content": [
      "过雨湘江翠羽攒，舞风清影玉声寒。",
      "当时嵇阮人何处，留得高标咫尺看。"
    ]
  },
  {
    "id": "c16655df17cc4b28701f6c721ca4bd00",
    "title": "奉题文与可十竹图二首",
    "authorName": "柯九思",
    "authorId": "c16655df17cc4b2870222949674bfc5f",
    "dynasty": "元",
    "content": [
      "湖州仙去几经年，十竹新图属世传。",
      "点点墨花金错乱，离离月影凤翎鶱。"
    ]
  },
  {
    "id": "c16655df17cc4b28a4401829716bc005",
    "title": "题赵令穰秋村暮霭图四首",
    "authorName": "柯九思",
    "authorId": "c16655df17cc4b2870222949674bfc5f",
    "dynasty": "元",
    "content": [
      "远岫千重青似染，平林一望锦成堆。",
      "回塘渔艇不归去，溪上数家门半开。"
    ]
  },
  {
    "id": "c16655df17cc4b28a4401829454566fb",
    "title": "题赵令穰秋村暮霭图四首",
    "authorName": "柯九思",
    "authorId": "c16655df17cc4b2870222949674bfc5f",
    "dynasty": "元",
    "content": [
      "溪上数家门半开，村翁傍晚却归来。",
      "霜林掩映芙蓉色，秋水微茫鸿雁哀。"
    ]
  },
  {
    "id": "c16655df17cc4b28a44018291c35cb4b",
    "title": "题赵令穰秋村暮霭图四首",
    "authorName": "柯九思",
    "authorId": "c16655df17cc4b2870222949674bfc5f",
    "dynasty": "元",
    "content": [
      "秋水微茫鸿雁哀，短桥曲渚锦林开。",
      "疏林欲下斜阳色，一抹青山入望来。"
    ]
  },
  {
    "id": "c16655df17cc4b28a4401829a19e0847",
    "title": "题赵令穰秋村暮霭图四首",
    "authorName": "柯九思",
    "authorId": "c16655df17cc4b2870222949674bfc5f",
    "dynasty": "元",
    "content": [
      "一抹青山入望来，满林秋色总诗材。",
      "宣和当日珍天府，未许骚人费品裁。"
    ]
  },
  {
    "id": "c16655df17cc4b288627eeff0dffa34c",
    "title": "题梅道人为伯理十幅",
    "authorName": "柯九思",
    "authorId": "c16655df17cc4b2870222949674bfc5f",
    "dynasty": "元",
    "content": [
      "云溪吴仲岂凡俦，写得湖山数幅秋。",
      "良夜漏沈呼剪烛，不知风雨下前洲。"
    ]
  },
  {
    "id": "c16655df17cc4b2813f26c17b47c2488",
    "title": "题董北苑画",
    "authorName": "柯九思",
    "authorId": "c16655df17cc4b2870222949674bfc5f",
    "dynasty": "元",
    "content": [
      "树密重重万壑深，清溪决决更穿林。",
      "行人曳杖频回首，隔岸黄鹂送好音。"
    ]
  },
  {
    "id": "c16655df17cc4b2849f36a2c139363fe",
    "title": "题李成秋山图",
    "authorName": "柯九思",
    "authorId": "c16655df17cc4b2870222949674bfc5f",
    "dynasty": "元",
    "content": [
      "萧萧木叶落欲尽，渺渺洞庭生白波。",
      "杜老因悲秋事晚，山翁斜日望苍螺。"
    ]
  },
  {
    "id": "c16655df17cc4b28463ec619df8ccb17",
    "title": "题赵千里春景",
    "authorName": "柯九思",
    "authorId": "c16655df17cc4b2870222949674bfc5f",
    "dynasty": "元",
    "content": [
      "朱楼不识有春寒，隔岸何人尽日看。",
      "为惜年光同逝水，肯教桃李等闲残。"
    ]
  },
  {
    "id": "c16655df17cc4b28c171a97ebf8770e2",
    "title": "题赵伯骕画",
    "authorName": "柯九思",
    "authorId": "c16655df17cc4b2870222949674bfc5f",
    "dynasty": "元",
    "content": [
      "车辙辚辚过别山，满林霜叶映红颜。",
      "晚来仍起云千叠，一片幽闲指顾间。"
    ]
  },
  {
    "id": "c16655df17cc4b28b9b66bb035ac9a85",
    "title": "赵子昂画夏景仿王摩诘次韵为袁清容学士",
    "authorName": "柯九思",
    "authorId": "c16655df17cc4b2870222949674bfc5f",
    "dynasty": "元",
    "content": [
      "山楼开处映晴霞，消夏虚明水阁斜。",
      "云影倒窗思泳藻，松风吹落鸟衔花。"
    ]
  },
  {
    "id": "c16655df17cc4b2883a5156c9fcaa0f7",
    "title": "题赵子昂仿张僧繇笔意",
    "authorName": "柯九思",
    "authorId": "c16655df17cc4b2870222949674bfc5f",
    "dynasty": "元",
    "content": [
      "寒云淰淰碧峰攒，木叶惊风下急湍。",
      "何处山人残照里，罢琴犹向隔江看。"
    ]
  },
  {
    "id": "c16655df17cc4b28174c0c78cb4772d1",
    "title": "题赵仲穆画",
    "authorName": "柯九思",
    "authorId": "c16655df17cc4b2870222949674bfc5f",
    "dynasty": "元",
    "content": [
      "草堂仍著薜萝遮，地僻林深有此家。",
      "只道春风吹不到，门前依旧落松花。"
    ]
  },
  {
    "id": "c16655df17cc4b281ad69863fcd5ec2b",
    "title": "题黄子久海岳庵图",
    "authorName": "柯九思",
    "authorId": "c16655df17cc4b2870222949674bfc5f",
    "dynasty": "元",
    "content": [
      "元章翰墨世称良，近代痴翁更擅长。",
      "海岳尚馀清胜在，一江秋色两微茫。"
    ]
  },
  {
    "id": "c16655df17cc4b28c21853ca5d943cf8",
    "title": "题黄子久虞峰秋晚图为太朴先生",
    "authorName": "柯九思",
    "authorId": "c16655df17cc4b2870222949674bfc5f",
    "dynasty": "元",
    "content": [
      "古树尽归秋色里，人家常在水声中。",
      "数行旅雁入云去，一簇招提倚碧空。"
    ]
  },
  {
    "id": "c16655df17cc4b282efc150fcac90a39",
    "title": "题黄鹤山樵剑阁图",
    "authorName": "柯九思",
    "authorId": "c16655df17cc4b2870222949674bfc5f",
    "dynasty": "元",
    "content": [
      "天梯石栈自相钩，造物玄功笔底偷。",
      "挂起碧窗相对处，满堂风色剑关秋。"
    ]
  },
  {
    "id": "c16655df17cc4b28503c6f89586f66e0",
    "title": "题画",
    "authorName": "柯九思",
    "authorId": "c16655df17cc4b2870222949674bfc5f",
    "dynasty": "元",
    "content": [
      "古木槎牙知几年，一丛修竹翠依然。",
      "空山莫道多寥落，自有春风到日边。"
    ]
  },
  {
    "id": "c16655df17cc4b28d2faa77a68f8f892",
    "title": "题画二首",
    "authorName": "柯九思",
    "authorId": "c16655df17cc4b2870222949674bfc5f",
    "dynasty": "元",
    "content": [
      "春浓不放小禽栖，白发冲冠向晓啼。",
      "帘幕半开人未起，楼台风暖日犹低。"
    ]
  },
  {
    "id": "c16655df17cc4b28d2faa77a426ec8fd",
    "title": "题画二首",
    "authorName": "柯九思",
    "authorId": "c16655df17cc4b2870222949674bfc5f",
    "dynasty": "元",
    "content": [
      "春风娇软绿阴肥，上苑莺花紫翠围。",
      "却向后宫深院里，一枝闲自理金衣。"
    ]
  },
  {
    "id": "c16655df17cc4b2863b0c6e40fb89ff0",
    "title": "题赵子昂诗卷三十韵",
    "authorName": "柯九思",
    "authorId": "c16655df17cc4b2870222949674bfc5f",
    "dynasty": "元",
    "content": [
      "江汉龙船下，东南王气收。",
      "求贤垂睿略，为治访嘉猷。",
      "使者班纁币，王孙觐冕旒。",
      "未央凝露掌，东序荐天球。",
      "颢气凌风上，祥光近日浮。",
      "看花陪雉尾，视草近螭头。",
      "清晓还闻履，严寒或赐裘。",
      "宋公周有客，项伯汉诸侯。",
      "人仰文章贵，身承礼数优。",
      "五朝通内籍，九命擅清流。",
      "昔滞京都久，时从几杖游。",
      "通家怜我慧，对酒慰羁愁。",
      "妙墨时相赠，新篇不厌酬。",
      "风流追鲍谢，文采驾枚邹。",
      "心慕归来好，官因老欲休。",
      "倚阑秋待月，携客暖经丘。",
      "歌罢闻啼鸟，机忘玩狎鸥。",
      "苕溪今寂寂，松雪自悠悠。",
      "马鬣遗封在，龙骧待诏不。",
      "断缣人共赏，只字世争售。",
      "挥翰能兼美，评量此莫俦。",
      "调高锵玉管，笔健映银钩。",
      "江海苍烟暮，湖山碧树秋。",
      "贾充能误国，王粲漫登楼。",
      "花落浑无赖，春归不自由。",
      "蜀笺临别墅，英颖胜他州。",
      "挥洒真成癖，吟哦可解忧。",
      "钟王多韵度，李杜极深幽。",
      "入室能攀践，趋隅恨阻修。",
      "锦标连玉轴，把卷共绸缪。"
    ]
  },
  {
    "id": "c16655df17cc4b280a0ab10f351d5593",
    "title": "顾恺之瑶岛仙庐图",
    "authorName": "柯九思",
    "authorId": "c16655df17cc4b2870222949674bfc5f",
    "dynasty": "元",
    "content": [
      "虎头有三绝，丹青尤擅长。",
      "崇峰腾碧霭，断岸跨朱梁。",
      "萝结藏真馆，花明屏息房。",
      "广成参道诀，黄石悟心方。",
      "琼树依岩末，青芝立涧傍。",
      "山童持玉简，羽客佩琳琅。",
      "应见游麋鹿，翱翔起凤凰。",
      "丹梯萦百折，仙路夐非常。",
      "泉落众山雪，虹飞千锦张。",
      "设施神秀发，点缀韵清扬。",
      "金石归天府，璠玙岂雁行。",
      "应知还聚散，今再属珍藏。",
      "夙觏仍非偶，悠然入化乡。"
    ]
  },
  {
    "id": "c16655df17cc4b28a7fae71aded0a2e0",
    "title": "题荆洪谷楚山秋晚图",
    "authorName": "柯九思",
    "authorId": "c16655df17cc4b2870222949674bfc5f",
    "dynasty": "元",
    "content": [
      "峰迥留深隐，天青袭素袍。",
      "栖身断人迹，游目送鸿毛。",
      "树挂栖崖鸷，藤悬饮子猱。",
      "龙眠石涧冷，虎撼树根牢。",
      "野客吟时共，山翁弈处遭。",
      "浮云过水尽，孤月挟霜高。",
      "羽使来三岛，胎仙舞九皋。",
      "左招玉斧饮，右揽赤松邀。",
      "空色收寥廓，虚声起驿骚。",
      "弹琴遗古散，问字度危桥。",
      "遂向图中见，谁能世外逃？",
      "乘槎几月至，一泛九秋涛。"
    ]
  },
  {
    "id": "c16655df17cc4b282e95ea088a37f949",
    "title": "题吴莹之所藏郭忠恕画册",
    "authorName": "柯九思",
    "authorId": "c16655df17cc4b2870222949674bfc5f",
    "dynasty": "元",
    "content": [
      "恕先非漫士，却儗阆瀛仙。",
      "资禀山灵秀，胸罗锦绣妍。",
      "居周声誉重，仕宋位名迁。",
      "篆隶宗前哲，丹青迈昔贤。",
      "观楼殊壮丽，云水自澄鲜。",
      "泉落千重壁，峰回万井烟。",
      "春秋仍变幻，挥洒更悠然。",
      "啄木藏深树，鸱夷钓碧川。",
      "歌声振林表，笑语出花前。",
      "御舸乘红粉，扶留挂绿钱。",
      "素缣盈咫尺，妙境总堪怜。",
      "一入宣和袭，千秋取次传。",
      "故人持过慧，续尾愧残编。"
    ]
  },
  {
    "id": "c16655df17cc4b28691991c664b9fb33",
    "title": "和许彦温宫词",
    "authorName": "柯九思",
    "authorId": "c16655df17cc4b2870222949674bfc5f",
    "dynasty": "元",
    "content": [
      "暖吹生香花半吐，三十六宫传笑语。",
      "雕阑并倚弄新春，翠裕不管沾微雨。",
      "小娃相对学吹簧，云母屏风白玉堂。",
      "中贵传宣日将暮，不省秋闺断寸肠。"
    ]
  },
  {
    "id": "c16655df17cc4b2863b436e834928c79",
    "title": "明月歌送僧东游",
    "authorName": "柯九思",
    "authorId": "c16655df17cc4b2870222949674bfc5f",
    "dynasty": "元",
    "content": [
      "上人忤世只好游，蹴蹋空翠凌清秋。",
      "时人问之寂无语，明月在天惟点头。",
      "吴山越峤皆明月，桂树相随渡东浙。",
      "烦师问讯吾故居，山近琼台瞰双阙。"
    ]
  },
  {
    "id": "c16655df17cc4b28dca97ffe648e4995",
    "title": "题所藏赵仲穆画江山秋霁图",
    "authorName": "柯九思",
    "authorId": "c16655df17cc4b2870222949674bfc5f",
    "dynasty": "元",
    "content": [
      "国朝名画谁第一，只数吴兴赵翰林。",
      "高标雅韵化幽壤，断缣遗楮轻黄金。",
      "忆昔京华陪胜集，郎君妙年才二十。",
      "江南春雨又相逢，笔底秋山那可及。",
      "便欲追踪僧巨然，破墨烂熳还清妍。",
      "倚阑人待沧海月，悬崖树拂潇湘烟。",
      "老夫□爱扁舟趣，风静波深疑可渡。",
      "顾生痴绝忽大叫，指点前峰问归路。"
    ]
  },
  {
    "id": "c16655df17cc4b2899733c6514b3a80c",
    "title": "题钱舜举画梨花",
    "authorName": "柯九思",
    "authorId": "c16655df17cc4b2870222949674bfc5f",
    "dynasty": "元",
    "content": [
      "洛阳城西千树雪，走马看花遍阡陌。",
      "金鞭换酒为沈□，烂醉花前扶不得。",
      "粉香薰透诗人脾，思入吴笺洒残墨。",
      "别来风雨难为春，客怀几度孤清明。",
      "壮游回首已陈迹，一声啼鸟心魂惊。",
      "苕溪居士获天趣，造化潜移不知处。",
      "玉容寂寞澹春寒，犹记香山旧时句。",
      "羡君好古清有馀，励志耻作黄金奴。",
      "梅边握手恨不早，老眼半世空江湖。",
      "画图诗笔耀当代，大嚼屠门意殊快。",
      "更须什袭为珍藏，静里春光常自在。"
    ]
  },
  {
    "id": "c16655df17cc4b2854ed0ef08e273f7f",
    "title": "题宣和书画博士李时雍画渭川烟雨图",
    "authorName": "柯九思",
    "authorId": "c16655df17cc4b2870222949674bfc5f",
    "dynasty": "元",
    "content": [
      "近代何人能画竹，只数熙宁文与苏。宣和复有李博士，亦作渭川烟雨图。",
      "图中萧萧风景暮，溪谷萦回森竹树。深林欲澹苍翠来，暗叶争翻乱珠度。",
      "石梁细路人家幽，生涯应比千户侯。老夫对此销百忧，坐觉满堂生素秋。",
      "笔端亦能工破墨，直节曾移江上色。先朝见之重叹息，吁嗟儒雅成陈迹，回首丹霄天地窄。"
    ]
  },
  {
    "id": "c16655df17cc4b2807207a1df345b804",
    "title": "中秋醉后偶作",
    "authorName": "柯九思",
    "authorId": "c16655df17cc4b2870222949674bfc5f",
    "dynasty": "元",
    "content": [
      "虞渊日沈群动息，露点苍苔鬼工泣。纤尘不染堪舆清，秋水无痕湛晴碧。",
      "初若照胆镜，飞上天一璧。又如骊龙珠，跳出沧海窟。",
      "冷光透体骨髓凝，灏气侵人毛发立。年年中秋事行理，孤馆残灯滞他邑。",
      "今岁居贫家，此景颇自适。持杯向月月堕酒，举酒长吞月随入。",
      "酒到胸中飞火车，月入诗肠□冰汁。眼花忽见仙人来，笑语欣然若相识。",
      "长笛叫虚寒，馀响裂岩石。搔首于两间，今夕复何夕？",
      "云中老桂飘古香，树影婆娑印蟾璧。天风忽吹散，人月两俱失。",
      "玉山倒入无何乡，雄鸡声里东方白。"
    ]
  },
  {
    "id": "c16655df17cc4b2844da732f28067785",
    "title": "送倪仲刚迁浙西",
    "authorName": "柯九思",
    "authorId": "c16655df17cc4b2870222949674bfc5f",
    "dynasty": "元",
    "content": [
      "我昔少年气如鹘，万里肩书趼双足。",
      "归来思得人中雄，扪虱高谈破聋俗。",
      "病馀此事便已废，学向衡门守雌伏。",
      "倪君表表浙右来，襟宇脱略无纤埃。",
      "相逢一笑即倾倒，使我郁塞怡然开。",
      "盐车久矣滞騄駬，熟路飘飘籋云起。",
      "丈夫有志在四方，出处还应异诸子。",
      "离筵兴浓舟且舣，翠袖吴娃嫩如水。",
      "清歌三叠动阳关，袅袅馀音碧云里。",
      "愿君举觞不留滴，去去功名当努力。",
      "他时短棹为君住，把酒吴山卷晴碧。",
      "晚风推出海门潮，醉挽云涛洗胸臆。"
    ]
  },
  {
    "id": "c16655df17cc4b28e1cc6d6e52b2e36d",
    "title": "商寿岩山水图",
    "authorName": "柯九思",
    "authorId": "c16655df17cc4b2870222949674bfc5f",
    "dynasty": "元",
    "content": [
      "老子胸吞几云梦，剩水残山藏妙用。",
      "酒酣时把墨濡头，收拾乾坤作清供。",
      "粉黛不写儿女颜，秃兔扫尽江南山。",
      "孤峰拔地起千尺，凛凛秀色撑虚寒。",
      "飞泉一道跃灵窟，古树千株舞烟骨。",
      "小桥流水隔红尘，中有幽人卧茅屋。",
      "众奇百谲鸟可名，笔力到处俱天成。",
      "王维久死唤莫起，此画一出疑更生。",
      "世人饮食鲜知味，淡里工夫属三昧。",
      "屠门大嚼空垂涎，口不能言心自醉。",
      "蹇驴驮我春暮时，观山仰面哦新诗。",
      "垂杨修竹夹古道，忽有桃杏横纤枝。",
      "浴沂风软摇轻袂，两过屏山滴烟翠。",
      "数家篱落近横塘，牛背夕阳明远霁。",
      "悠然对景心无穷，冥搜直欲收奇功。",
      "贪爱眼前闲世界，不知身落画图中。"
    ]
  },
  {
    "id": "c16655df17cc4b2848cb12a48a594971",
    "title": "雪夜冰琴诗为邓静春赋",
    "authorName": "柯九思",
    "authorId": "c16655df17cc4b2870222949674bfc5f",
    "dynasty": "元",
    "content": [
      "峄阳孤桐坚如铁，石上蟠根饱风雪。",
      "何年雷电驱六丁，曾入深山取蛟蠥。",
      "霹礰击碎馀孙枝，流落尘寰知几劫。",
      "卓哉至宝斫斯器，声满乾坤擅奇绝。",
      "雪光照夜三尺冰，落指飞泉响云穴。",
      "霜空湛碧来西风，老鹤孤鸣下天阙。",
      "余生两耳获亲赏，所恨黔驴惟技拙。",
      "小斋人静月窥窗，古瓶水暖梅□香。",
      "拂衣再拜□君操，恍然挈我天游乡。",
      "茫茫是身非已有，块坐俄惊柳生肘。",
      "九原大叫伯牙醒，一洗雷同世间手。"
    ]
  },
  {
    "id": "c16655df17cc4b28bf86fa2ab45d9975",
    "title": "赵孝子歌",
    "authorName": "柯九思",
    "authorId": "c16655df17cc4b2870222949674bfc5f",
    "dynasty": "元",
    "content": [
      "愁漠漠，歌乌乌，哀鸿背雪鸣相呼。",
      "中原无书岁复宴，有父万里身羁孤。儿欲从之重回首，闱中有母母有姑。",
      "侧立乾坤行复止，浩浩落日明江湖。",
      "忆昔方褓抱，阿爷辞家去。倏忽三十年，儿今壮已娶。",
      "一朝祖母死，挥泪青山湿。却辞老母逾江淮，风沙何处收亲骨。",
      "燕市逢先友，迢迢指滨州。滨州东去二千里，城南乱处那可求。",
      "呼天顿地泪成血，天地为之色惨洌。",
      "结发誓死不去此，发解冢开还见碣。儿能裹骨反如墓，妻能守志终同穴。",
      "君不见泣林冬斸笋，卧冰寒得鱼。古来纯孝动天地，我诗纪事诚非虚，玺书早暮旌其闾。"
    ]
  },
  {
    "id": "c16655df17cc4b282d0d6652545d48d0",
    "title": "送林彦清归永嘉",
    "authorName": "柯九思",
    "authorId": "c16655df17cc4b2870222949674bfc5f",
    "dynasty": "元",
    "content": [
      "雁荡接银汉，翠涌生高寒。",
      "芙蓉散秋锦，飞落秋云端。",
      "我昔造绝顶，天阔路漫漫。",
      "遥瞻广寒殿，素娥正凭阑。",
      "白兔捣月魄，指顾成神丹。",
      "因招宋成公，吹箫乘紫鸾。",
      "俯视九万里，元气清团团。",
      "别来知几时，弱水如平滩。",
      "忽遇雁山客，霞佩青莲冠。",
      "还入雁山去，玉髓供晨餐。",
      "报我旧游者，久待凌烟峦。",
      "吾患为有身，南望空长叹。"
    ]
  },
  {
    "id": "c16655df17cc4b28a0f98b26f27ed195",
    "title": "春日病起看花走笔呈座上诸友",
    "authorName": "柯九思",
    "authorId": "c16655df17cc4b2870222949674bfc5f",
    "dynasty": "元",
    "content": [
      "几日不出门，花开已如许。",
      "锦绣薄流霞，胭脂透疏雨。",
      "暖生蝴蝶梦，风淡鸳鸯浦。",
      "底事远游人，鸥边荡柔橹。"
    ]
  },
  {
    "id": "c16655df17cc4b28f1334a2a1e0167c6",
    "title": "秦长城",
    "authorName": "柯九思",
    "authorId": "c16655df17cc4b2870222949674bfc5f",
    "dynasty": "元",
    "content": [
      "驱车出长城，饮马长城窟。朔云黄浩浩，万里见秋鹘。",
      "白骨渺何处？腥风卷寒沙。蒙恬剑下血，化作川上花。",
      "祖龙一何愚，社稷付征杵。长城土未干，秦宫已焦土。",
      "千载不可问，似闻鬼夜哭。矫首武陵原，红霞满川谷。"
    ]
  },
  {
    "id": "c16655df17cc4b28326844c1a3d08969",
    "title": "半月楼",
    "authorName": "柯九思",
    "authorId": "c16655df17cc4b2870222949674bfc5f",
    "dynasty": "元",
    "content": [
      "蛾眉山色凝秋碧，山下云连镜湖湿。",
      "万里青天月半规，十二楼头夜吹笛。",
      "满庭桂树仙人家，玉兔捣药来红霞。",
      "青莲居士下东海，只在蓬莱扫落花。"
    ]
  },
  {
    "id": "c16655df17cc4b28dc154d2043ca315d",
    "title": "赋花上月送沃州良上人",
    "authorName": "柯九思",
    "authorId": "c16655df17cc4b2870222949674bfc5f",
    "dynasty": "元",
    "content": [
      "林园念良会，花月含清辉。",
      "娟娟媚繁萼，皎皎澄芳姿。",
      "临池春弄景，转树夕藏霏。",
      "凝香翡翠盖，散影沾罗衣。",
      "飞觞昔忘曙，秉烛贵及时。",
      "欲随夫遁废，行乐愿无违。"
    ]
  },
  {
    "id": "c16655df17cc4b28b2cc82a57ad66ea1",
    "title": "关仝秋山凝翠图",
    "authorName": "柯九思",
    "authorId": "c16655df17cc4b2870222949674bfc5f",
    "dynasty": "元",
    "content": [
      "关仝善绘事，上宗洪谷师。",
      "长素写幽兴，宛似清秋时。",
      "天高气为肃，野旷山自奇。",
      "郁郁青于染，巍巍翠欲垂。",
      "远村人语动，近水渔梁支。",
      "霜飞万木变，风冽千家稀。",
      "空江渺无际，虚阁客有期。",
      "深情归惨澹，浅绛多媚姿。",
      "宣和昔年袭，人世何时遗。",
      "子虚惬所慕，把玩常在兹。",
      "会合不易偶，聚散聊自怡。",
      "书罢尔携去，何禁神为驰。"
    ]
  },
  {
    "id": "c16655df17cc4b286b63c4aec4e32a92",
    "title": "范宽江山秋霁图",
    "authorName": "柯九思",
    "authorId": "c16655df17cc4b2870222949674bfc5f",
    "dynasty": "元",
    "content": [
      "华原范中立，深得丹青要。",
      "仙游几百年，声誉尚流耀。",
      "图成三尺缣，旷远多诗料。",
      "山回起蚕丛，水涨没寒潦。",
      "落叶入空江，清晖映丹峤。",
      "归人望故原，栖禽集苍筱。",
      "轻舸溯中流，虚阑挂斜照。",
      "仿佛瀛海间，无限足清眺。",
      "何知荆与关，奚让唐吴道。",
      "愧余涉黄尘，未得无声奥。",
      "片语何足论，临风付长啸。"
    ]
  },
  {
    "id": "c16655df17cc4b2872aaf89638682890",
    "title": "王叔明天香书屋图",
    "authorName": "柯九思",
    "authorId": "c16655df17cc4b2870222949674bfc5f",
    "dynasty": "元",
    "content": [
      "颍川有高士，落落无常居。",
      "不爱城市游，乃向岩壑庐。",
      "开窗俯西野，纵目聊自娱。",
      "青山望中来，白云与之俱。",
      "森森芳桂林，濯濯朝雨馀。",
      "良时会佳朋，尊酒散襟裾。",
      "岂无荣宠念，穷达各有途。",
      "山来不必麾，山去不必呼。",
      "仙人王子蒙，挥洒作新图。",
      "优游自成趣，奚必谷名愚。"
    ]
  },
  {
    "id": "c16655df17cc4b285d19b6337675b127",
    "title": "赵仲穆秋山访友图",
    "authorName": "柯九思",
    "authorId": "c16655df17cc4b2870222949674bfc5f",
    "dynasty": "元",
    "content": [
      "万壑寒萧森，千章树苍老。",
      "溪锦新织成，云文初脱稿。",
      "茅屋倚幽丛，鹿麋卧深草。",
      "呼童扫绿苔，晏坐听黄鸟。",
      "江山如有情，展卷舒怀抱。",
      "囊琴为寻幽，不辞涉深窅。",
      "疏林间红叶，远远出山杪。",
      "烟霭互吐吞，恍若笼轻缟。",
      "从来赵王孙，胸次有三岛。",
      "置之青玉几，云雾时旋绕。",
      "变幻为虎踞，光怪凝龙矫。",
      "只此一洞天，愈探愈不了。",
      "山形虽浑成，石貌实妍巧。",
      "宛然山阴游，万状难分晓。",
      "骨力故清奇，因知得名早。"
    ]
  },
  {
    "id": "c16655df17cc4b28397b9f79ef67b752",
    "title": "陆探微员峤仙游图",
    "authorName": "柯九思",
    "authorId": "c16655df17cc4b2870222949674bfc5f",
    "dynasty": "元",
    "content": [
      "员峤方壶戴斗极，叠嶂横陈开碣石。",
      "翠崖丹磴互低昂，复阁层阑转空碧。",
      "碧桃花落笙声幽，双成吹玉彩鸾讴。",
      "跨凤腾云去无迹，清猿啼断层崖秋。",
      "霞光隐映山长在，寰海茫茫隔烟霭。",
      "旧游仙侣谩招呼，误落人间几千载。",
      "吴争越战何可数，束书何问桃源路。",
      "画图空见避秦人，隔水渔郎不相顾。"
    ]
  },
  {
    "id": "c16655df17cc4b28d560c922e21dd5cd",
    "title": "题王孤云界画山水图",
    "authorName": "柯九思",
    "authorId": "c16655df17cc4b2870222949674bfc5f",
    "dynasty": "元",
    "content": [
      "满地山河如绣，回岩楼阁凌风。",
      "几度春花秋雨，不知秦苑吴宫。"
    ]
  },
  {
    "id": "c16655df17cc4b28f2a5feeb1e16f809",
    "title": "题倪幻霞良常草堂图",
    "authorName": "柯九思",
    "authorId": "c16655df17cc4b2870222949674bfc5f",
    "dynasty": "元",
    "content": [
      "幽馆晓山如沐，断桥春水初生。",
      "花下班荆酒熟，松间散策诗成。"
    ]
  },
  {
    "id": "c16655df17cc4b280440098009d53457",
    "title": "题赵千里画八幅",
    "authorName": "柯九思",
    "authorId": "c16655df17cc4b2870222949674bfc5f",
    "dynasty": "元",
    "content": [
      "数幅晴云翠岫，千重碧树琼楼。",
      "羡杀承平公子，笔端万里瀛洲。"
    ]
  },
  {
    "id": "c16655df17cc4b28207d2c6386d74195",
    "title": "乌夜啼写寄",
    "authorName": "柯九思",
    "authorId": "c16655df17cc4b2870222949674bfc5f",
    "dynasty": "元",
    "content": [
      "故宫芳草春日□，高林漠漠乌夜啼。乌啼不断愁深闺，万里封侯安足道，玉颜如花梦中老。",
      "东方欲曙乌飞去，门外落花红不扫。"
    ]
  },
  {
    "id": "c16655df17cc4b28ae5aa4a7e0874e54",
    "title": "将进酒送九江方叔高南还",
    "authorName": "柯九思",
    "authorId": "c16655df17cc4b2870222949674bfc5f",
    "dynasty": "元",
    "content": [
      "君不见潇湘之浦苍梧山，虞舜南巡去不还。当时揖让称大圣，但馀湘竹秋痕斑。",
      "又不见汩罗江水杯碧玉，屈原憔悴江头哭。",
      "皇天何高地何厚，忠而被谗空放逐。将进酒，君莫辞。",
      "圣贤亦尘土，不饮当何为？桃华水暖歌声度，杨柳风轻舞袖垂。",
      "况是骊驹促行役，美人惜别低蛾眉。有肉如陵，有酒如海。",
      "今朝尽醉极欢娱，莫待重来鬓丝改。黄金装宝剑，白玉饰雕弓。",
      "将军上马意气雄，赋诗横槊逾江东。"
    ]
  },
  {
    "id": "c16655df17cc4b28373d7c36b249010a",
    "title": "有所思",
    "authorName": "柯九思",
    "authorId": "c16655df17cc4b2870222949674bfc5f",
    "dynasty": "元",
    "content": [
      "云帆何处是天涯，辽海茫茫不见家。",
      "况是园林春已暮，有谁明日主残花。"
    ]
  },
  {
    "id": "c16655df187ea8f7cbd99b99dd89acdb",
    "title": "宾月堂诗",
    "authorName": "许献臣",
    "authorId": "c16655df187ea8f7d1457b72d1457b72",
    "dynasty": "元",
    "content": [
      "人生自是人间月，客亦天边寄此身。",
      "彼此虚空无著处，谁欤是主复谁宾？"
    ]
  },
  {
    "id": "c16655df1968ee53d0c917e544ef0f1b",
    "title": "素馨花赋",
    "authorName": "区子美",
    "authorId": "c16655df1968ee53d1457b72d1457b72",
    "dynasty": "元",
    "content": [
      "夫何一佳人兮，入南汉之后宫。靓新妆之婉婉兮，淡颜色其丰容。",
      "奚锡名之特异兮，曰既素而且馨。苟昭质其或亏兮，曷斯名之称情。",
      "既承恩于非望兮，纷独有此姱节。焚椒兰而荐芳兮，濯温泉以自洁。",
      "丘墟忽其零落兮，顾原野其青青。袅奇葩以擢秀兮，枝叶袅娜而敷荣。",
      "留芳华于宝靥兮，翠蔓郁于罗裙。比蔓草之虞姬兮，类青冢之昭君。",
      "贮万斛之天香兮，散菲菲其满室。莹玉雪之无瑕兮，扬倾城之国色。",
      "想英灵之未泯兮，岂以生死而异心。忍为人而作春妍兮，期奉君之玉音。",
      "傥薰衣而一试兮，犹有曩昔之故态也。誓一白而不濡兮，洗六宫之粉黛也。",
      "彼竞美于生前兮，香唾碧而成花。睡海棠之未足兮，羌败国而亡家。",
      "览环燕之遗姿兮，具已成乎尘土。孰若此花之尚神兮，竟留馨于万古。",
      "嗟何繁列于众芳兮，独见遗于简编。岂托身于非所兮，蔽厥美而无传。",
      "窃独悲夫此花之不幸兮，猗流落乎人间。彼冶容而倚市兮，咸妥鬓而堆鬟。",
      "岂知修洁之可慕兮，馨香之不可亵也。绚素衣之缟缟兮，恨淄尘之见涅也。",
      "呜呼，故宫废兮烟树苍，疑冢凄兮秋草黄。独花田兮千载，纷愈久而弥芳。"
    ]
  },
  {
    "id": "c16655df199e7fe55f8b1f9ab225b01a",
    "title": "续兰亭会补府主簿后绵诗",
    "authorName": "徐昭文",
    "authorId": "c16655df199e7fe5d1457b72d1457b72",
    "dynasty": "元",
    "content": [
      "兹辰天气佳，驾言写我忧。",
      "衣冠盛良会，祓禊俯长流。",
      "川容澹疏雨，树色翳崇丘。",
      "清风接千载，复此逍遥游。"
    ]
  },
  {
    "id": "c16655df19b2b9b77316ffd5c36414ef",
    "title": "咏何节妇",
    "authorName": "萧至善",
    "authorId": "c16655df19b2b9b7d1457b72d1457b72",
    "dynasty": "元",
    "content": [
      "夫命已从兵下殒，妾身宁向井中亡。",
      "何村千古青山地，应合更名节妇乡。"
    ]
  },
  {
    "id": "c16655df1a5e33a7b847b99b589f7d06",
    "title": "孝梅",
    "authorName": "张菊存",
    "authorId": "c16655df1a5e33a7d1457b72d1457b72",
    "dynasty": "元",
    "content": [
      "南风吹南枝，一白点万绿。",
      "岁寒谁知心，孟宗林下竹。"
    ]
  },
  {
    "id": "c16655df1a98e629c03c19dfd253344f",
    "title": "蔡九娘诗",
    "authorName": "陈乾富",
    "authorId": "c16655df1a98e629d1457b72d1457b72",
    "dynasty": "元",
    "content": [
      "一笑花前醉似泥，绮筵欢剧不闻鸡。",
      "马蹄到此空归去，不是花迷是酒迷。"
    ]
  },
  {
    "id": "c16655df1a98e629b4725e32eccce890",
    "title": "玉环诗",
    "authorName": "陈乾富",
    "authorId": "c16655df1a98e629d1457b72d1457b72",
    "dynasty": "元",
    "content": [
      "使台归骑准鸣笳，花气茶烟竞院奢。",
      "禽慧不须云板约，好窥人意唤琵琶。"
    ]
  },
  {
    "id": "c16655df1b1d32f95f2a381884e60617",
    "title": "山居",
    "authorName": "于石",
    "authorId": "c16655df1b1d32f9d1457b72d1457b72",
    "dynasty": "元",
    "content": [
      "结屋万山顶，柴扉昼懒开。",
      "捣茶惊鹤醒，抛果引猿来。",
      "笋短和泥掘，松高倚石栽。",
      "有时寻胜去，多趁暮钟回。"
    ]
  },
  {
    "id": "c16655df1b1d32f95f2a3818e055e036",
    "title": "山居",
    "authorName": "于石",
    "authorId": "c16655df1b1d32f9d1457b72d1457b72",
    "dynasty": "元",
    "content": [
      "不谈当世事，荣辱两无闻。",
      "诗思半山月，生涯一坞云。",
      "砚乾分瀑润，香断借兰熏。",
      "有客时相过，呼儿采涧芹。"
    ]
  },
  {
    "id": "c16655df1b1d32f901f823b9048690d4",
    "title": "雪竹",
    "authorName": "于石",
    "authorId": "c16655df1b1d32f9d1457b72d1457b72",
    "dynasty": "元",
    "content": [
      "君子亭亭操，刚强能自持。",
      "夷齐饿欲死，巡远守方危。",
      "大节不可屈，真心终莫移。",
      "人心与物理，每向岁寒枝。"
    ]
  },
  {
    "id": "c16655df1b1d32f9e4a54628cc7ee3e7",
    "title": "吾家",
    "authorName": "于石",
    "authorId": "c16655df1b1d32f9d1457b72d1457b72",
    "dynasty": "元",
    "content": [
      "松阴六七里，茅屋两三家。",
      "坡暖四时笋，溪寒五月花。",
      "泉声挟风雨，云气走龙蛇。",
      "谁谓谋生拙，门前数亩瓜。"
    ]
  },
  {
    "id": "c16655df1b1d32f9e4a54628ae5e6eac",
    "title": "吾家",
    "authorName": "于石",
    "authorId": "c16655df1b1d32f9d1457b72d1457b72",
    "dynasty": "元",
    "content": [
      "明月成三友，青山结四邻。",
      "家贫猿执爨，林静鸟司晨。",
      "好竹能医俗，幽花不媚人。",
      "盘餐何所有，春韭与秋莼。"
    ]
  },
  {
    "id": "c16655df1b1d32f9c4fccd8df7f0a676",
    "title": "雪",
    "authorName": "于石",
    "authorId": "c16655df1b1d32f9d1457b72d1457b72",
    "dynasty": "元",
    "content": [
      "天地混一色，楼高试卷帘。",
      "青山新面目，老树换须髯。",
      "夜皎月千里，晴暄雨四檐。",
      "岂无寒馁者，僵卧在穷阎。"
    ]
  },
  {
    "id": "c16655df1b1d32f91e62de9cf319d7e2",
    "title": "抱膝吟",
    "authorName": "于石",
    "authorId": "c16655df1b1d32f9d1457b72d1457b72",
    "dynasty": "元",
    "content": [
      "治乱古来有，英雄今岂无。",
      "人情云聚散，世态草荣枯。",
      "事定见天理，时艰识丈夫。",
      "山川渺何许，烟雨暗平芜。"
    ]
  },
  {
    "id": "c16655df1b1d32f9eb0047b588222fda",
    "title": "伊昔",
    "authorName": "于石",
    "authorId": "c16655df1b1d32f9d1457b72d1457b72",
    "dynasty": "元",
    "content": [
      "伊昔西湖柳，清阴满画楼。",
      "午凉欺舞扇，晚雨系渔舟。",
      "春尽花无主，风寒叶自秋。",
      "六桥今在否，空惜旧时游。"
    ]
  },
  {
    "id": "c16655df1b1d32f9eb0047b51d80a696",
    "title": "伊昔",
    "authorName": "于石",
    "authorId": "c16655df1b1d32f9d1457b72d1457b72",
    "dynasty": "元",
    "content": [
      "伊昔西湖上，孤山几树梅。",
      "断篱深院落，流水旧亭台。",
      "明月无今古，春风自去来。",
      "逋仙不复作，消瘦为谁开。"
    ]
  },
  {
    "id": "c16655df1b1d32f9eb0047b58eeb044f",
    "title": "伊昔",
    "authorName": "于石",
    "authorId": "c16655df1b1d32f9d1457b72d1457b72",
    "dynasty": "元",
    "content": [
      "伊昔西湖里，娉婷十里莲。",
      "香凝花上露，影落镜中天。",
      "枕簟水亭雨，笙歌月夜船。",
      "双鸳不解事，常傍翠阴眠。"
    ]
  },
  {
    "id": "c16655df1b1d32f9eb0047b58e06bc90",
    "title": "伊昔",
    "authorName": "于石",
    "authorId": "c16655df1b1d32f9d1457b72d1457b72",
    "dynasty": "元",
    "content": [
      "伊昔西湖外，清阴九里松。",
      "天低深雨露，风怒走蛟龙。",
      "林霭通樵径，山云隔寺钟。",
      "何时一行乐，重到北高峰。"
    ]
  },
  {
    "id": "c16655df1b1d32f94d84e10014c65ef8",
    "title": "水亭小集",
    "authorName": "于石",
    "authorId": "c16655df1b1d32f9d1457b72d1457b72",
    "dynasty": "元",
    "content": [
      "亭俯一泓碧，倚栏思濯缨。",
      "游鱼惊扇影，幽鸟避歌声。",
      "云断远山出，林疏落日明。",
      "竹风如有意，为我扫棋枰。"
    ]
  },
  {
    "id": "c16655df1b1d32f9e8451b2b9ce22bf3",
    "title": "得家书",
    "authorName": "于石",
    "authorId": "c16655df1b1d32f9d1457b72d1457b72",
    "dynasty": "元",
    "content": [
      "久客秋又晚，思家梦屡惊。",
      "空阶闻叶落，隔树见灯明。",
      "亲老贫常健，儿痴学未成。",
      "凄凉今夜月，照我故乡情。"
    ]
  },
  {
    "id": "c16655df1b1d32f96e90a703d071922b",
    "title": "次韵赵德舆",
    "authorName": "于石",
    "authorId": "c16655df1b1d32f9d1457b72d1457b72",
    "dynasty": "元",
    "content": [
      "人生渺如寄，天地一蘧庐。",
      "无酒喜留客，有钱多买书。",
      "敲冰时煮茗，踏雨晚挑蔬。",
      "抱道空忧世，年今四十馀。"
    ]
  },
  {
    "id": "c16655df1b1d32f926c6fef7beabe0da",
    "title": "次韵芳卿一室",
    "authorName": "于石",
    "authorId": "c16655df1b1d32f9d1457b72d1457b72",
    "dynasty": "元",
    "content": [
      "一室志天下，何须山更深。",
      "英雄四海眼，道义百年心。",
      "蕉鹿梦中梦，松风吟处吟。",
      "幽泉鸣绝壁，不作世间音。"
    ]
  },
  {
    "id": "c16655df1b1d32f968acc14d4e079518",
    "title": "次韵潘天英自感",
    "authorName": "于石",
    "authorId": "c16655df1b1d32f9d1457b72d1457b72",
    "dynasty": "元",
    "content": [
      "处士柴桑屋，将军细柳营。",
      "穷通观世变，离合见人情。",
      "花不求春艳，器当思晚成。",
      "窝中足安乐，何必传无名。"
    ]
  },
  {
    "id": "c16655df1b1d32f9c6bb5e990ae0369d",
    "title": "次韵邵佥判幽居",
    "authorName": "于石",
    "authorId": "c16655df1b1d32f9d1457b72d1457b72",
    "dynasty": "元",
    "content": [
      "闭门久不出，摩挲鬓欲翁。",
      "有杯问明月，无扇障西风。",
      "神骏老嘶枥，纸鸢高入空。",
      "天应怜我懒，瓜圃自泉通。"
    ]
  },
  {
    "id": "c16655df1b1d32f93c645ec76ebebca4",
    "title": "次韵徐月卿秋兴",
    "authorName": "于石",
    "authorId": "c16655df1b1d32f9d1457b72d1457b72",
    "dynasty": "元",
    "content": [
      "西风渺何许，安处即家乡。",
      "社舞邻呼饮，时思礼荐尝。",
      "孤灯茅屋雨，落叶石桥霜。",
      "鸡黍当年约，谁能继范张。"
    ]
  },
  {
    "id": "c16655df1b1d32f9ae520dea9d5081e3",
    "title": "次韵天民有年",
    "authorName": "于石",
    "authorId": "c16655df1b1d32f9d1457b72d1457b72",
    "dynasty": "元",
    "content": [
      "四海同一稔，茆檐蔼富穰。",
      "邻灯晓炊暖，溪雨晚舂香。",
      "有客歌良耜，何人饿首阳。",
      "三时足勤苦，真乐在冬藏。"
    ]
  },
  {
    "id": "c16655df1b1d32f9ed38f2421f100a57",
    "title": "再和潘天英韵",
    "authorName": "于石",
    "authorId": "c16655df1b1d32f9d1457b72d1457b72",
    "dynasty": "元",
    "content": [
      "人生一传舍，于世懒蝇营。",
      "千古月知己，四时花有情。",
      "吟怀今郑綮，家学昔玄成。",
      "自适眼前乐，何须身后名。"
    ]
  },
  {
    "id": "c16655df1b1d32f9a51fc74bed0d35e5",
    "title": "寒梅",
    "authorName": "于石",
    "authorId": "c16655df1b1d32f9d1457b72d1457b72",
    "dynasty": "元",
    "content": [
      "闭门一卷易，风定缕香凝。",
      "落叶空阶雨，残梅阁砚冰。",
      "鸟啼深夜语，犬吠隔篱灯。",
      "不作红尘梦，寒窗几曲肱。"
    ]
  },
  {
    "id": "c16655df1b1d32f9dd7db7f69d17cfa4",
    "title": "林下",
    "authorName": "于石",
    "authorId": "c16655df1b1d32f9d1457b72d1457b72",
    "dynasty": "元",
    "content": [
      "结屋万松顶，悄无人往还。",
      "饮猿摇涧月，飞鹭点秋山。",
      "竹静风相挠，水流云自闲。",
      "翛然忘物我，禽语两相关。"
    ]
  },
  {
    "id": "c16655df1b1d32f94860606aec5f6e24",
    "title": "次韵郑德彝即事",
    "authorName": "于石",
    "authorId": "c16655df1b1d32f9d1457b72d1457b72",
    "dynasty": "元",
    "content": [
      "瓢空饭落埃，陋巷一颜回。",
      "月坐人醉醒，风眠户阖开。",
      "搜奇屐穿雪，习懒砚生苔。",
      "旧菊今存否，长歌归去来。"
    ]
  },
  {
    "id": "c16655df1b1d32f9bd0740eef33cadc6",
    "title": "春游集句",
    "authorName": "于石",
    "authorId": "c16655df1b1d32f9d1457b72d1457b72",
    "dynasty": "元",
    "content": [
      "兴来无远近，吾得及春游。",
      "江月随人影，山光落钓舟。",
      "树交花两色，石横水分流。",
      "天外猿啼处，数峰生暮愁。"
    ]
  },
  {
    "id": "c16655df1b1d32f9641b505b1d79eba0",
    "title": "春兴",
    "authorName": "于石",
    "authorId": "c16655df1b1d32f9d1457b72d1457b72",
    "dynasty": "元",
    "content": [
      "春来无处不繁华，岂独公侯富贵家。",
      "青镜照眉池上柳，碧纱映目雾中花。",
      "贫谁知己燕相识，闲不求官蜂自衙。",
      "惟有东风无厚薄，年年芳草满天涯。"
    ]
  },
  {
    "id": "c16655df1b1d32f90f88ebd13ee691b1",
    "title": "送友人之武林",
    "authorName": "于石",
    "authorId": "c16655df1b1d32f9d1457b72d1457b72",
    "dynasty": "元",
    "content": [
      "钱唐江上一帆风，为我重寻旧日踪。",
      "十里湖山空战舰，千年宫阙咽僧钟。",
      "潮生潮落东西浙，云去云来南北峰。",
      "往事茫茫何处问，残烟衰草泣寒蛩。"
    ]
  },
  {
    "id": "c16655df1b1d32f923b04f7c44bfc380",
    "title": "清明次韵周君会",
    "authorName": "于石",
    "authorId": "c16655df1b1d32f9d1457b72d1457b72",
    "dynasty": "元",
    "content": [
      "可惜韶光过眼明，一分流水二分尘。",
      "杜鹃声感客中客，蝴蝶梦飞身外身。",
      "一滴清明寒食酒，万家红杏绿杨春。",
      "斗鸡走狗非吾事，新火书灯谁共亲。"
    ]
  },
  {
    "id": "c16655df1b1d32f923b04f7c3e85b348",
    "title": "清明次韵周君会",
    "authorName": "于石",
    "authorId": "c16655df1b1d32f9d1457b72d1457b72",
    "dynasty": "元",
    "content": [
      "墓祭非经古未闻，年来拜扫隘车尘。",
      "谁怜原上千年冢，且醉樽前百岁身。",
      "榆火欲燃行客晚，梨花不减故园春。",
      "石泉浇醒浮生梦，耿耿孤怀孰与亲。"
    ]
  },
  {
    "id": "c16655df1b1d32f946ee08b63cde5914",
    "title": "次韵秉国初夏",
    "authorName": "于石",
    "authorId": "c16655df1b1d32f9d1457b72d1457b72",
    "dynasty": "元",
    "content": [
      "团扇初分月桂芳，单衣乍试雪罗香。",
      "新荷只似世情薄，飞絮不如归兴忙。",
      "梅润图书晨雨暝，棋声庭院午风凉。",
      "日来竹报平安否，试向平泉问赞皇。"
    ]
  },
  {
    "id": "c16655df1b1d32f9e23d8ca63399fbf0",
    "title": "白沙昭利庙",
    "authorName": "于石",
    "authorId": "c16655df1b1d32f9d1457b72d1457b72",
    "dynasty": "元",
    "content": [
      "百战收功老故山，寒溪怒涌白沙泉。",
      "云台不与四七将，庙食何传千万年。",
      "香冷谁能燃汉火，水流空自溉吴田。",
      "愚民不识前朝事，浪说神能驾铁船。"
    ]
  },
  {
    "id": "c16655df1b1d32f90596f953ea86488d",
    "title": "九日同黄宏公游古城山",
    "authorName": "于石",
    "authorId": "c16655df1b1d32f9d1457b72d1457b72",
    "dynasty": "元",
    "content": [
      "信步攀跻感旧游，寒烟衰草思悠悠。",
      "西风白发空惊老，晚节黄花独耐秋。",
      "宇宙几人欢喜饮，江山一片古今愁。",
      "渊明三径今犹在，自笑不如归去休。"
    ]
  },
  {
    "id": "c16655df1b1d32f9beb402853900bfb1",
    "title": "次二子韵",
    "authorName": "于石",
    "authorId": "c16655df1b1d32f9d1457b72d1457b72",
    "dynasty": "元",
    "content": [
      "松边庭户竹边窗，归卧故山云半床。",
      "蕙帐夜寒眠鹤醒，芸签日暖蠹鱼香。",
      "读书喜汝眼如月，涉世嗟予鬓欲霜。",
      "莫道文章真小技，今人当与古争长。"
    ]
  },
  {
    "id": "c16655df1b1d32f9b0701371fe0da1f6",
    "title": "净居院",
    "authorName": "于石",
    "authorId": "c16655df1b1d32f9d1457b72d1457b72",
    "dynasty": "元",
    "content": [
      "峰回涧曲路萦纡，万壑中藏一画图。",
      "雪堕枯枝龙解甲，藤缠怪石虎生须。",
      "满楼山色自浓淡，隔竹泉声半有无。",
      "纸帐蒲团清思足，更添梅种两三株。"
    ]
  },
  {
    "id": "c16655df1b1d32f9368eabd53e0b2568",
    "title": "次韵吴子益",
    "authorName": "于石",
    "authorId": "c16655df1b1d32f9d1457b72d1457b72",
    "dynasty": "元",
    "content": [
      "四野杳无车马喧，竹阴篱落半开门。",
      "牛归落叶径边径，犬吠斜阳村外村。",
      "老树不摇波弄影，扁舟已去岸留痕。",
      "悠然乐意相关处，坐对青山两不言。"
    ]
  },
  {
    "id": "c16655df1b1d32f97f21eda127a54233",
    "title": "春怀次韵",
    "authorName": "于石",
    "authorId": "c16655df1b1d32f9d1457b72d1457b72",
    "dynasty": "元",
    "content": [
      "弄晴天气半昏明，春思不如诗思新。",
      "芳草斜阳王谢燕，落花流水晋秦人。",
      "百年台榭几杯酒，一片笙歌九陌尘。",
      "可笑游蜂贪酿蜜，引渠儿辈口生津。"
    ]
  },
  {
    "id": "c16655df1b1d32f96ef22c6c2eef80dc",
    "title": "七月七日",
    "authorName": "于石",
    "authorId": "c16655df1b1d32f9d1457b72d1457b72",
    "dynasty": "元",
    "content": [
      "玉宇无尘淡月辉，谁传织女夜停机。",
      "阮分南北任贫富，河度东西果是非。",
      "扪腹有书安用晒，揆心无巧不须祈。",
      "逢时且共樽前乐，一笑淋漓酒满衣。"
    ]
  },
  {
    "id": "c16655df1b1d32f98bc7dfecc27956e3",
    "title": "自述",
    "authorName": "于石",
    "authorId": "c16655df1b1d32f9d1457b72d1457b72",
    "dynasty": "元",
    "content": [
      "大儿不学小儿痴，四十头颅已可知。",
      "道胜自然贫亦乐，气充不与貌俱衰。",
      "三杯徐邈圣贤酒，一卷渊明甲子诗。",
      "满眼世情从厚薄，此心当与古人期。"
    ]
  },
  {
    "id": "c16655df1b1d32f9212eb1ace173f903",
    "title": "秋思",
    "authorName": "于石",
    "authorId": "c16655df1b1d32f9d1457b72d1457b72",
    "dynasty": "元",
    "content": [
      "远水遥天起断鸿，秋光冷淡客情浓。",
      "一川疏雨平沙牧，半树斜阳隔坞舂。",
      "落叶轻于流俗态，寒花羞作少年容。",
      "凭高不碍乾坤眼，兴入晴岚第几重。"
    ]
  },
  {
    "id": "c16655df1b1d32f9212eb1ac5ce8473c",
    "title": "秋思",
    "authorName": "于石",
    "authorId": "c16655df1b1d32f9d1457b72d1457b72",
    "dynasty": "元",
    "content": [
      "草堂何必仿卢鸿，水色苍茫山色浓。",
      "待月轩窗留客话，隔篱灯火起邻舂。",
      "虫鸣终夕如相语，燕去知时不苟容。",
      "一片吟情渺何许，西风吹入乱云重。"
    ]
  },
  {
    "id": "c16655df1b1d32f9fa1a02a481eeb9f8",
    "title": "夜坐读书有感",
    "authorName": "于石",
    "authorId": "c16655df1b1d32f9d1457b72d1457b72",
    "dynasty": "元",
    "content": [
      "四山月落正昏蒙，留得书灯到晓红。",
      "千古是非昭简册，百年兴废老英雄。",
      "人因厌乱方思治，道本无穷岂有通。",
      "植立纲常垂万世，至今周孔不言功。"
    ]
  },
  {
    "id": "c16655df1b1d32f9bbb7c39369ca2958",
    "title": "次韵徐廷圭偶成",
    "authorName": "于石",
    "authorId": "c16655df1b1d32f9d1457b72d1457b72",
    "dynasty": "元",
    "content": [
      "德行谁能冠四科，将兴将废道云何。",
      "百年诗酒晋元亮，万世功名汉伏波。",
      "高枕林泉闲梦少，出门风雨落花多。",
      "人生转眼荣枯易，未必金章胜绿蓑。"
    ]
  },
  {
    "id": "c16655df1b1d32f9ebffee25fa6060c9",
    "title": "读史",
    "authorName": "于石",
    "authorId": "c16655df1b1d32f9d1457b72d1457b72",
    "dynasty": "元",
    "content": [
      "厥初开辟浩难名，帝降而王绪可寻。",
      "百代相因三代礼，七弦何似五弦琴。",
      "时逢否泰有消长，道在乾坤无古今。",
      "所以孟轲生战国，欲承三圣正人心。"
    ]
  },
  {
    "id": "c16655df1b1d32f9ebffee25c7365264",
    "title": "读史",
    "authorName": "于石",
    "authorId": "c16655df1b1d32f9d1457b72d1457b72",
    "dynasty": "元",
    "content": [
      "世以燔经咎李斯，斯文兴丧岂关渠。",
      "楚人未烈咸阳火，秦府犹存博士书。",
      "吾道不随灰烬冷，残烟空锁帝王居。",
      "独嗟先入收图籍，刀笔区区计亦疏。"
    ]
  },
  {
    "id": "c16655df1b1d32f9ebffee2522363dee",
    "title": "读史",
    "authorName": "于石",
    "authorId": "c16655df1b1d32f9d1457b72d1457b72",
    "dynasty": "元",
    "content": [
      "秦亡四海角群雄，三尺胡然起沛丰。",
      "首录酂侯忘纪信，不诛项伯戮丁公。",
      "亲而寡助宁非叛，国尔忘身始是忠。",
      "赏罚于斯庸未当，终然击柱或争功。"
    ]
  },
  {
    "id": "c16655df1b1d32f9ebffee258e99a202",
    "title": "读史",
    "authorName": "于石",
    "authorId": "c16655df1b1d32f9d1457b72d1457b72",
    "dynasty": "元",
    "content": [
      "汉楚兴亡事已休，至今堪叹亦堪羞。",
      "郑君不肯更名籍，项伯胡为赐姓刘。",
      "寡助固知亲亦叛，孤忠忍以主为雠。",
      "人臣贵在明大义，勿为身谋为国谋。"
    ]
  },
  {
    "id": "c16655df1b1d32f9ebffee25e9610c91",
    "title": "读史",
    "authorName": "于石",
    "authorId": "c16655df1b1d32f9d1457b72d1457b72",
    "dynasty": "元",
    "content": [
      "今来古往一封疆，虎斗龙争几帝王。",
      "百二山河秦地险，八千子弟楚天亡。",
      "朝廷有道自多助，仁义行师岂恃强。",
      "往事废兴何处问，寒烟衰草满斜阳。"
    ]
  },
  {
    "id": "c16655df1b1d32f9ebffee252d976299",
    "title": "读史",
    "authorName": "于石",
    "authorId": "c16655df1b1d32f9d1457b72d1457b72",
    "dynasty": "元",
    "content": [
      "莫言世事只如棋，千载是非人共知。",
      "吾道废兴时否泰，人才进退国安危。",
      "诗书未火秦犹在，党锢无钩汉亦衰。",
      "覆辙相寻多不悟，抚编太息此何时。"
    ]
  },
  {
    "id": "c16655df1b1d32f9ebffee25554f8743",
    "title": "读史",
    "authorName": "于石",
    "authorId": "c16655df1b1d32f9d1457b72d1457b72",
    "dynasty": "元",
    "content": [
      "志士匡君贵善谋，古来直笔有春秋。",
      "孔明扶汉何吞蜀，仁杰兴唐乃死周。",
      "成败由人天不管，功名遗恨水空流。",
      "柬之未相姜维将，二子宁无身后忧。"
    ]
  },
  {
    "id": "c16655df1b1d32f99f0562aa91566bc3",
    "title": "壬辰春雪",
    "authorName": "于石",
    "authorId": "c16655df1b1d32f9d1457b72d1457b72",
    "dynasty": "元",
    "content": [
      "和气胚胎斡化钧，胡然积雪拥柴门。",
      "花梢冻压春无力，山骨晴销晓有痕。",
      "阳壮谁令阴作梗，寒骄犹勒暖归根。",
      "昌黎浪说丰年瑞，为瑞为灾未易言。"
    ]
  },
  {
    "id": "c16655df1b1d32f94b9a47adcdfceb0f",
    "title": "西湖",
    "authorName": "于石",
    "authorId": "c16655df1b1d32f9d1457b72d1457b72",
    "dynasty": "元",
    "content": [
      "西湖胜概甲东南，满眼繁华今几年。",
      "钟鼓相闻南北寺，笙歌不断往来船。",
      "山围花柳春风地，水浸楼台夜月天。",
      "士女只知游赏乐，谁能轸念及三边。"
    ]
  },
  {
    "id": "c16655df1b1d32f910d6b650c50b5d62",
    "title": "次韵苏巨卿",
    "authorName": "于石",
    "authorId": "c16655df1b1d32f9d1457b72d1457b72",
    "dynasty": "元",
    "content": [
      "谁叩柴门寄我诗，迎门稚子候予归。",
      "青山唤醒十年梦，明月空怀千里思。",
      "今晋古秦天地隔，范雎张禄姓名非。",
      "人生百岁发相见，世事悠悠未可知。"
    ]
  },
  {
    "id": "c16655df1b1d32f9a88d1944f6b60979",
    "title": "三洞",
    "authorName": "于石",
    "authorId": "c16655df1b1d32f9d1457b72d1457b72",
    "dynasty": "元",
    "content": [
      "群峭摩天不染埃，凝岚滴翠郁崔嵬。",
      "帘垂飞瀑无人卷，舟引游仙出洞来。",
      "一窍中谁开混沌，三山外亦有蓬莱。",
      "扪萝更问朝真路，夹径松阴覆绿苔。"
    ]
  },
  {
    "id": "c16655df1b1d32f903f7ad79aaa66ac2",
    "title": "次韵徐则正山居",
    "authorName": "于石",
    "authorId": "c16655df1b1d32f9d1457b72d1457b72",
    "dynasty": "元",
    "content": [
      "松间花外有虚亭，花自向阳松自阴。",
      "水浊不污明月色，人闲方见白云心。",
      "棋边冷眼安危著，笔底放怀长短吟。",
      "世忌独醒还恶醉，浅斟莫使酒杯深。"
    ]
  },
  {
    "id": "c16655df1b1d32f9e4c58269c9cebeee",
    "title": "月夜纳凉",
    "authorName": "于石",
    "authorId": "c16655df1b1d32f9d1457b72d1457b72",
    "dynasty": "元",
    "content": [
      "天地空无半点尘，翛然池馆浸虚明。",
      "几更今古月常在，一片襟怀水共清。",
      "风定波摇晴树影，鱼翻露泻翠荷声。",
      "炎凉圆缺须臾事，我独于斯感世情。"
    ]
  },
  {
    "id": "c16655df1b1d32f948a8854666c8e336",
    "title": "次韵徐永之秋兴",
    "authorName": "于石",
    "authorId": "c16655df1b1d32f9d1457b72d1457b72",
    "dynasty": "元",
    "content": [
      "谁谓四时秋最愁，胡床谈咏晋风流。",
      "山川长在英雄老，草木无边天地秋。",
      "惊眼一行渔唱晚，斜阳万里客凭楼。",
      "茫茫远水涵空碧，兴入芦花第几洲。"
    ]
  },
  {
    "id": "c16655df1b1d32f9c8f241d8587b80a2",
    "title": "次韵君会感思",
    "authorName": "于石",
    "authorId": "c16655df1b1d32f9d1457b72d1457b72",
    "dynasty": "元",
    "content": [
      "满眼山川感旧游，依然野水自横舟。",
      "一樽长照古今月，两鬓不禁天地秋。",
      "有屋有田清颍尾，自蒲自柳曲江头。",
      "虚名不落人间世，一径松风稳跨牛。"
    ]
  },
  {
    "id": "c16655df1b1d32f9d44f57e6c179d986",
    "title": "次韵徐深之",
    "authorName": "于石",
    "authorId": "c16655df1b1d32f9d1457b72d1457b72",
    "dynasty": "元",
    "content": [
      "文章何必拟卿云，笔砚无功钱有神。",
      "明月能招山入户，幽花不与世争春。",
      "百年亭馆几兴废，十载交游半故新。",
      "过眼荣华何足较，青门试问种瓜人。"
    ]
  },
  {
    "id": "c16655df1b1d32f9c4e774516195e24d",
    "title": "次韵宏父初夏",
    "authorName": "于石",
    "authorId": "c16655df1b1d32f9d1457b72d1457b72",
    "dynasty": "元",
    "content": [
      "留得三分春意和，荼蘼犹可入吟哦。",
      "人情疏密庭前竹，吾道卷舒池上荷。",
      "结友岂无今管鲍，论诗奚必古阴何。",
      "梅霖骤涨江天阔，还有长竿可钓么。"
    ]
  },
  {
    "id": "c16655df1b1d32f97470039e7dd7826c",
    "title": "邵氏园亭",
    "authorName": "于石",
    "authorId": "c16655df1b1d32f9d1457b72d1457b72",
    "dynasty": "元",
    "content": [
      "曲曲亭台日月春，人间荣辱两无闻。",
      "梅边读易分明月，松下敲棋碎白云。",
      "东里先生新酿酒，北山逋客旧移文。",
      "家传应得青门趣，手种园瓜手自耘。"
    ]
  },
  {
    "id": "c16655df1b1d32f991ac6e6544004310",
    "title": "次韵何寺簿闲咏",
    "authorName": "于石",
    "authorId": "c16655df1b1d32f9d1457b72d1457b72",
    "dynasty": "元",
    "content": [
      "居喜山深人不知，凝岚空翠淡含辉。",
      "隔林樵语惊猿去，倚石松枝碍鹤飞。",
      "留客眠云听涧瀑，呼儿踏月扫苔矶。",
      "冥心静坐勿轻出，门外藤萝露湿衣。"
    ]
  },
  {
    "id": "c16655df1b1d32f9e7d5522f995b3aad",
    "title": "水亭夜坐",
    "authorName": "于石",
    "authorId": "c16655df1b1d32f9d1457b72d1457b72",
    "dynasty": "元",
    "content": [
      "水光涵月浸虚窗，醉倚栏干午夜凉。",
      "蛙一两声隔篱落，萤三四点过池塘。",
      "风摇松影蛟龙活，露泻荷盘翡翠香。",
      "俯仰不知天地阔，悠然长啸据胡床。"
    ]
  },
  {
    "id": "c16655df1b1d32f9512f8a9ef83e495b",
    "title": "次韵杨恂夜兴",
    "authorName": "于石",
    "authorId": "c16655df1b1d32f9d1457b72d1457b72",
    "dynasty": "元",
    "content": [
      "漫漫夜气万山深，风露高寒天宇清。",
      "檐月窥人惊白发，炉烟凝坐悟黄庭。",
      "挑灯看剑心犹壮，攲枕听泉眼独醒。",
      "毁誉不公随好恶，试观陆羽煮茶经。"
    ]
  },
  {
    "id": "c16655df1b1d32f9183d626ab011ccdb",
    "title": "徐子观生挽诗",
    "authorName": "于石",
    "authorId": "c16655df1b1d32f9d1457b72d1457b72",
    "dynasty": "元",
    "content": [
      "一片清虚太极心，浮云流水世情轻。",
      "有生已作无生计，未死先求不死名。",
      "墓必预铭唐杜牧，诗能自挽晋渊明。",
      "岿然貌不随年老，留与斯文主夏盟。"
    ]
  },
  {
    "id": "c16655df1b1d32f9e20585dc2fb0042f",
    "title": "次韵赵子玉",
    "authorName": "于石",
    "authorId": "c16655df1b1d32f9d1457b72d1457b72",
    "dynasty": "元",
    "content": [
      "鹑结为衣鹬作冠，采芝何处问商颜。",
      "兴亡眼欲窥千古，俯仰心无愧两间。",
      "客路西风新白发，野花啼鸟旧青山。",
      "日高浓睡平川屋，安用鸡鸣度远关。"
    ]
  },
  {
    "id": "c16655df1b1d32f933abab460df2855e",
    "title": "次韵中秋对月",
    "authorName": "于石",
    "authorId": "c16655df1b1d32f9d1457b72d1457b72",
    "dynasty": "元",
    "content": [
      "冰壶碾破一轮秋，杯吸长鲸笔挽牛。",
      "大地山河明色界，九天宫阙耀琼楼。",
      "香浮蟾桂今犹古，曲按霓裳乐易愁。",
      "四海清光无不照，何须天柱一峰游。"
    ]
  },
  {
    "id": "c16655df1b1d32f92d375928c232bdb3",
    "title": "次韵君会初冬",
    "authorName": "于石",
    "authorId": "c16655df1b1d32f9d1457b72d1457b72",
    "dynasty": "元",
    "content": [
      "一年好景橘黄时，骤冷惟应瘦骨知。",
      "吠犬频繁堕霜叶，栖鸦不定战风枝。",
      "炉何必试手可热，文未能成鬓欲丝。",
      "春逼寒梅三两点，蹇驴江路试寻诗。"
    ]
  },
  {
    "id": "c16655df1b1d32f968dceb4dd9721350",
    "title": "杂兴四首",
    "authorName": "于石",
    "authorId": "c16655df1b1d32f9d1457b72d1457b72",
    "dynasty": "元",
    "content": [
      "屋上青山屋下云，清泉为镜石为屏。",
      "客来问我谋生计，一卷家传相鹤经。"
    ]
  },
  {
    "id": "c16655df1b1d32f968dceb4d9f5ff156",
    "title": "杂兴四首",
    "authorName": "于石",
    "authorId": "c16655df1b1d32f9d1457b72d1457b72",
    "dynasty": "元",
    "content": [
      "偶种阶前竹数根，引风招月伴清樽。",
      "春来为爱临阶竹，今日翻嫌竹碍门。"
    ]
  },
  {
    "id": "c16655df1b1d32f968dceb4da77908aa",
    "title": "杂兴四首",
    "authorName": "于石",
    "authorId": "c16655df1b1d32f9d1457b72d1457b72",
    "dynasty": "元",
    "content": [
      "采药归来竹径凉，满身草露湿衣香。",
      "怕惊幽鸟穿林去，不扫松花卧石床。"
    ]
  },
  {
    "id": "c16655df1b1d32f968dceb4dcd4574db",
    "title": "杂兴四首",
    "authorName": "于石",
    "authorId": "c16655df1b1d32f9d1457b72d1457b72",
    "dynasty": "元",
    "content": [
      "四围绿树岩藏屋，一枕清风竹满轩。",
      "醉里不知山雨过，醒来惟怪瀑声喧。"
    ]
  },
  {
    "id": "c16655df1b1d32f90722bc37e823810d",
    "title": "钓台",
    "authorName": "于石",
    "authorId": "c16655df1b1d32f9d1457b72d1457b72",
    "dynasty": "元",
    "content": [
      "傲睨群雄百战来，独全高节老蒿莱。",
      "三公不任云台将，物色何须及钓台。"
    ]
  },
  {
    "id": "c16655df1b1d32f9b1d695c3a2b379c1",
    "title": "孤山",
    "authorName": "于石",
    "authorId": "c16655df1b1d32f9d1457b72d1457b72",
    "dynasty": "元",
    "content": [
      "老梅半树倚枯槎，路入湖心第几家。",
      "水月荒凉谁复问，游人多只看荷花。"
    ]
  },
  {
    "id": "c16655df1b1d32f9fd8eea7aa3508937",
    "title": "八咏楼",
    "authorName": "于石",
    "authorId": "c16655df1b1d32f9d1457b72d1457b72",
    "dynasty": "元",
    "content": [
      "八咏诗传千古名，蹇驴何在井空澄。",
      "凄凉楼外双溪月，曾照齐梁几废兴。"
    ]
  },
  {
    "id": "c16655df1b1d32f93b87e850602f9822",
    "title": "小三洞",
    "authorName": "于石",
    "authorId": "c16655df1b1d32f9d1457b72d1457b72",
    "dynasty": "元",
    "content": [
      "四山回合响幽泉，古木苍藤路屈盘。",
      "一局残棋双鹤去，石屏空倚白云寒。"
    ]
  },
  {
    "id": "c16655df1b1d32f93b87e850485fa11b",
    "title": "小三洞",
    "authorName": "于石",
    "authorId": "c16655df1b1d32f9d1457b72d1457b72",
    "dynasty": "元",
    "content": [
      "洞门相对是吾家，朝看烟云暮看霞。",
      "铁笛一声山石裂，老松惊落半岩花。"
    ]
  },
  {
    "id": "c16655df1b1d32f93b87e850ca49ce0c",
    "title": "小三洞",
    "authorName": "于石",
    "authorId": "c16655df1b1d32f9d1457b72d1457b72",
    "dynasty": "元",
    "content": [
      "断崖怒涌四时雪，虚壁寒凝六月霜。",
      "倚树老僧闲洗钵，碧桃花落涧泉香。"
    ]
  },
  {
    "id": "c16655df1b1d32f90dfc90fd30e54650",
    "title": "兜率寺",
    "authorName": "于石",
    "authorId": "c16655df1b1d32f9d1457b72d1457b72",
    "dynasty": "元",
    "content": [
      "钱唐一剑倚霜寒，万水千山蜀道难。",
      "瓶钵生涯何处在，秋风松子落诗坛。"
    ]
  },
  {
    "id": "c16655df1b1d32f933bc9d4e92f19288",
    "title": "西岩寺",
    "authorName": "于石",
    "authorId": "c16655df1b1d32f9d1457b72d1457b72",
    "dynasty": "元",
    "content": [
      "丹崖翠壁数千尺，绝顶僧房三四间。",
      "老树倚岩岩倚屋，白云飞去又飞还。"
    ]
  },
  {
    "id": "c16655df1b1d32f98307aa137a1c5a0a",
    "title": "紫薇岩",
    "authorName": "于石",
    "authorId": "c16655df1b1d32f9d1457b72d1457b72",
    "dynasty": "元",
    "content": [
      "灵岩旧是先生宅，拈笔新题郡守名。",
      "月落空山人语寂，涧泉犹作读书声。"
    ]
  },
  {
    "id": "c16655df1b1d32f9120967c5656de32e",
    "title": "小反岭",
    "authorName": "于石",
    "authorId": "c16655df1b1d32f9d1457b72d1457b72",
    "dynasty": "元",
    "content": [
      "泉本至清谁曰盗，溪虽可染却名愚。",
      "一夫作难随倾覆，千古青山独受污。"
    ]
  },
  {
    "id": "c16655df1b1d32f94955f7e6a3f8cb71",
    "title": "净居院遇雪",
    "authorName": "于石",
    "authorId": "c16655df1b1d32f9d1457b72d1457b72",
    "dynasty": "元",
    "content": [
      "梦回寒月吐层崖，汤响松风听煮茶。",
      "倚树恐惊残雪堕，起来不敢嗅梅花。"
    ]
  },
  {
    "id": "c16655df1b1d32f9124948fb8b21bb3c",
    "title": "次韵赵羽翁秋江杂兴",
    "authorName": "于石",
    "authorId": "c16655df1b1d32f9d1457b72d1457b72",
    "dynasty": "元",
    "content": [
      "翩翩水鸟自沉浮，红蓼黄芦两岸秋。",
      "隔水人家一犬吠，斜阳篱落有渔舟。"
    ]
  },
  {
    "id": "c16655df1b1d32f9124948fb00f1dd5b",
    "title": "次韵赵羽翁秋江杂兴",
    "authorName": "于石",
    "authorId": "c16655df1b1d32f9d1457b72d1457b72",
    "dynasty": "元",
    "content": [
      "雁落芦花洲外洲，半川斜日独凭楼。",
      "笛声何处雁惊起，点破清江一片秋。"
    ]
  },
  {
    "id": "c16655df1b1d32f9114d09770449bdbb",
    "title": "次韵杜若川春日杂兴集句",
    "authorName": "于石",
    "authorId": "c16655df1b1d32f9d1457b72d1457b72",
    "dynasty": "元",
    "content": [
      "行约青帘共一樽，牧童遥指杏花村。",
      "如今只有花含笑，悍吏催租夜打门。"
    ]
  },
  {
    "id": "c16655df1b1d32f9114d0977458ee3fb",
    "title": "次韵杜若川春日杂兴集句",
    "authorName": "于石",
    "authorId": "c16655df1b1d32f9d1457b72d1457b72",
    "dynasty": "元",
    "content": [
      "九陌净无车马尘，不须移槛损天真。",
      "凡花俗草败人意，怅望烟云缥渺人。"
    ]
  },
  {
    "id": "c16655df1b1d32f924e3977e6fa18b38",
    "title": "丁丑岁旦",
    "authorName": "于石",
    "authorId": "c16655df1b1d32f9d1457b72d1457b72",
    "dynasty": "元",
    "content": [
      "不写桃符换旧诗，辛盘竹爆付儿嬉。",
      "山深未见新年历，只记梅花春早迟。"
    ]
  },
  {
    "id": "c16655df1b1d32f91a3c3ece21bd8c9a",
    "title": "晚眺",
    "authorName": "于石",
    "authorId": "c16655df1b1d32f9d1457b72d1457b72",
    "dynasty": "元",
    "content": [
      "渔歌樵语隔溪村，沙上牛归小径分。",
      "烟树参差片帆落，半川斜日九峰云。"
    ]
  },
  {
    "id": "c16655df1b1d32f9afaad42080743521",
    "title": "旅夜",
    "authorName": "于石",
    "authorId": "c16655df1b1d32f9d1457b72d1457b72",
    "dynasty": "元",
    "content": [
      "拥炉兀兀坐成睡，梦到家山人不知。",
      "半夜酒醒还是客，一庭黄叶雨来时。"
    ]
  },
  {
    "id": "c16655df1b1d32f9a048f91b37b312fe",
    "title": "旅中遣怀",
    "authorName": "于石",
    "authorId": "c16655df1b1d32f9d1457b72d1457b72",
    "dynasty": "元",
    "content": [
      "片云相望浙东西，回首家山路欲迷。",
      "昨夜桐江江上梦，倒随流水上双溪。"
    ]
  },
  {
    "id": "c16655df1b1d32f9f8b0fc1e2c83e084",
    "title": "次韵赵德舆山家",
    "authorName": "于石",
    "authorId": "c16655df1b1d32f9d1457b72d1457b72",
    "dynasty": "元",
    "content": [
      "茅檐日暖卧寒林，过午老翁鼾睡声。",
      "扰扰红尘山下路，晓霜残月有人行。"
    ]
  },
  {
    "id": "c16655df1b1d32f94b76637f16aac021",
    "title": "寄题千秋观",
    "authorName": "于石",
    "authorId": "c16655df1b1d32f9d1457b72d1457b72",
    "dynasty": "元",
    "content": [
      "峥嵘金碧千秋观，谁记当年贺监家。",
      "湖水亦随人世改，秋光一半失荷花。"
    ]
  },
  {
    "id": "c16655df1b1d32f9e473e8a21ffa839c",
    "title": "早梅",
    "authorName": "于石",
    "authorId": "c16655df1b1d32f9d1457b72d1457b72",
    "dynasty": "元",
    "content": [
      "一气独先天地春，两三花占十分清。",
      "冰霜不隔阳和力，半点机缄妙化生。"
    ]
  },
  {
    "id": "c16655df1b1d32f90fcb11d7e807eee5",
    "title": "白杜鹃花",
    "authorName": "于石",
    "authorId": "c16655df1b1d32f9d1457b72d1457b72",
    "dynasty": "元",
    "content": [
      "蜀帝魂销恨不穷，野花开落倚东风。",
      "吻乾无复枝头血，几度啼来染不红。"
    ]
  },
  {
    "id": "c16655df1b1d32f940eb97bb66e9ec59",
    "title": "山中",
    "authorName": "于石",
    "authorId": "c16655df1b1d32f9d1457b72d1457b72",
    "dynasty": "元",
    "content": [
      "我家万山中，日日采樵去。",
      "扪萝上层巅，苔滑不留履。",
      "落日负樵归，云深失归路。",
      "谁家犬吠声，声在云深处。"
    ]
  },
  {
    "id": "c16655df1b1d32f940eb97bbee3c305d",
    "title": "山中",
    "authorName": "于石",
    "authorId": "c16655df1b1d32f9d1457b72d1457b72",
    "dynasty": "元",
    "content": [
      "偶因抱瓮出，夜汲涧底泉。",
      "荡摇水中月，水定光复圆。",
      "问水水不语，问月月不言。",
      "倚树一长啸，万壑松风寒。"
    ]
  },
  {
    "id": "c16655df1b1d32f95028aabca8809069",
    "title": "拟古",
    "authorName": "于石",
    "authorId": "c16655df1b1d32f9d1457b72d1457b72",
    "dynasty": "元",
    "content": [
      "君心如柳枝，春尽絮狂飞。",
      "妾心如古木，不受春风吹。",
      "古木宁槁死，可伐不可移。",
      "风絮飞不已，飘零将安归。"
    ]
  },
  {
    "id": "c16655df1b1d32f963a6512e8714f856",
    "title": "晚步",
    "authorName": "于石",
    "authorId": "c16655df1b1d32f9d1457b72d1457b72",
    "dynasty": "元",
    "content": [
      "径狭不容车，溪浅不容钓。",
      "平芜淡云烟，独鸟下残照。",
      "见山孑无言，倚树忽长啸。",
      "徘徊澹忘归，空林明远烧。"
    ]
  },
  {
    "id": "c16655df1b1d32f99e4a2cdbd56ac28d",
    "title": "有客",
    "authorName": "于石",
    "authorId": "c16655df1b1d32f9d1457b72d1457b72",
    "dynasty": "元",
    "content": [
      "有客叩我门，动色谈公侯。",
      "权门热于火，富贵可力求。",
      "我性不谐俗，素拙生计谋。",
      "苟求未必得，徒为君子羞。",
      "拂衣起谢客，夷然卧林丘。"
    ]
  },
  {
    "id": "c16655df1b1d32f9af60aee5f78c78bb",
    "title": "和渊明诗",
    "authorName": "于石",
    "authorId": "c16655df1b1d32f9d1457b72d1457b72",
    "dynasty": "元",
    "content": [
      "林屋本深寂，而多禽鸟喧。",
      "一静制群动，何必更幽偏。",
      "西风扫脱叶，见此林杪山。",
      "朝看孤云出，暮看孤云还。",
      "云飞亦何心，相对两忘言。"
    ]
  },
  {
    "id": "c16655df1b1d32f98dc5cc77bd50bc10",
    "title": "宿栖真院分韵得独字",
    "authorName": "于石",
    "authorId": "c16655df1b1d32f9d1457b72d1457b72",
    "dynasty": "元",
    "content": [
      "空翠冷滴衣，石藓滑吾足。",
      "偶随白云去，栖此林下屋。",
      "楼影挂斜阳，钟声出深竹。",
      "山僧老面壁，谁与伴幽独。",
      "分我云半间，攲枕听飞瀑。"
    ]
  },
  {
    "id": "c16655df1b1d32f92c32e1fb2f9ac768",
    "title": "寄意",
    "authorName": "于石",
    "authorId": "c16655df1b1d32f9d1457b72d1457b72",
    "dynasty": "元",
    "content": [
      "妾家有明镜，百鍊方能成。",
      "宝匣玉为台，持以奉良人。",
      "自恃妾貌妍，懒拂镜上尘。",
      "妾貌未及衰，妾镜先已昏。",
      "貌衰不再少，镜昏能再明。",
      "为君一磨拭，烱烱光如新。",
      "徒能照妾貌，安能照妾心。"
    ]
  },
  {
    "id": "c16655df1b1d32f9a6e072b5ec9c3bc5",
    "title": "述怀",
    "authorName": "于石",
    "authorId": "c16655df1b1d32f9d1457b72d1457b72",
    "dynasty": "元",
    "content": [
      "孔明卧隆中，世事若不闻。",
      "草庐两三策，大义固已明。",
      "陶潜晋处士，束带耻屈身。",
      "浩然归去来，把酒惟长吟。",
      "潜鱼游深渊，好鸟鸣高林。",
      "是以古君子，出处各有心。"
    ]
  },
  {
    "id": "c16655df1b1d32f9f2e91daf8846d7b6",
    "title": "庭前有松树",
    "authorName": "于石",
    "authorId": "c16655df1b1d32f9d1457b72d1457b72",
    "dynasty": "元",
    "content": [
      "庭前有松树，百尺盘虬龙。",
      "材大不适用，偃蹇霜雪中。",
      "五陵年少儿，种花不种松。",
      "寄言傲霜雪，何似媚春风。",
      "松有千岁根，花无十日红。",
      "众人逐时好，君子惟固穷。"
    ]
  },
  {
    "id": "c16655df1b1d32f9fd158b47d1210026",
    "title": "探梅分韵得香字",
    "authorName": "于石",
    "authorId": "c16655df1b1d32f9d1457b72d1457b72",
    "dynasty": "元",
    "content": [
      "绝壁两屦云，荒村半桥霜。",
      "孤往欲何之，林下幽径长。",
      "寒梅在何许，临风几徜徉。",
      "谁家断篱外，一枝寄林塘。",
      "水静不摇影，竹深难护香。",
      "无言独倚树，山空月荒凉。"
    ]
  },
  {
    "id": "c16655df1b1d32f9e03f2c326817528d",
    "title": "所怀寄何寺簿",
    "authorName": "于石",
    "authorId": "c16655df1b1d32f9d1457b72d1457b72",
    "dynasty": "元",
    "content": [
      "斜日明远树，落叶走空阶。",
      "闭门寂无事，心澹境自佳。",
      "美人期不来，此乐谁与偕。",
      "岂无南飞雁，可以寄所怀。",
      "所怀不可寄，孤云渺天涯。"
    ]
  },
  {
    "id": "c16655df1b1d32f9b73b835d8fc4a260",
    "title": "蝉",
    "authorName": "于石",
    "authorId": "c16655df1b1d32f9d1457b72d1457b72",
    "dynasty": "元",
    "content": [
      "斜阳挂庭树，有蝉鸣树颠。",
      "无端聒人耳，惊我闲窗眠。",
      "吾观动物中，至清莫如蝉。",
      "翩然蜕污浊，饱餐风露寒。",
      "此外一无求，何苦浪喧喧。",
      "口给祇屡憎，不如且忘言。"
    ]
  },
  {
    "id": "c16655df1b1d32f95028aabc1d2d224f",
    "title": "拟古",
    "authorName": "于石",
    "authorId": "c16655df1b1d32f9d1457b72d1457b72",
    "dynasty": "元",
    "content": [
      "东篱有佳菊，埋没野草傍。",
      "草蔓日以滋，菊苗日以荒。",
      "生意几欲息，菊短草何长。",
      "深秋严霜下，百草不复芳。",
      "采采东篱花，澹然发幽香。",
      "万物各有时，盛衰固其常。",
      "荣华不足恃，穷困果何伤。"
    ]
  },
  {
    "id": "c16655df1b1d32f938bc9380698c426f",
    "title": "送赵宰之上虞",
    "authorName": "于石",
    "authorId": "c16655df1b1d32f9d1457b72d1457b72",
    "dynasty": "元",
    "content": [
      "百里子男邦，职任非不厚。",
      "治民如牧羊，扰之则惊走。",
      "眷兹上虞邑，江海环左右。",
      "萧萧北风寒，怒涛声撼吼。",
      "元亮已赋归，世事付杯酒。",
      "宗子古维城，此行应不苟。",
      "茧丝与保障，二者孰先后。",
      "勉旃重勉旃，毋袖经纶手。"
    ]
  },
  {
    "id": "c16655df1b1d32f938bc938045afe03c",
    "title": "送赵宰之上虞",
    "authorName": "于石",
    "authorId": "c16655df1b1d32f9d1457b72d1457b72",
    "dynasty": "元",
    "content": [
      "吾闻句践国，昔有鸱夷子。",
      "沼吴收隽功，扁舟五湖里。",
      "又闻越东山，安石真奇士。",
      "一局别墅棋，失笑屐折齿。",
      "缅怀百世风，可以肃顽鄙。",
      "峨峨禹穴山，滔滔浙江水。",
      "山川今犹昔，宁无安与蠡。",
      "为我谢二公，幸为苍生起。"
    ]
  },
  {
    "id": "c16655df1b1d32f9c7d4a63986bb925f",
    "title": "感兴",
    "authorName": "于石",
    "authorId": "c16655df1b1d32f9d1457b72d1457b72",
    "dynasty": "元",
    "content": [
      "愚公欲移山，精卫欲填海。",
      "嗟乎智力穷，山海元不改。",
      "春秋更战国，仁义日荒怠。",
      "近趋管晏功，远受仪秦诒。",
      "杨墨骋邪说，申韩祸无罪。",
      "孔孟生其间，迂阔谁复采。",
      "群嚣竞纷纭，智力几百倍。",
      "山崩海可竭，吾道固长在。"
    ]
  },
  {
    "id": "c16655df1b1d32f9c7d4a639f9b12428",
    "title": "感兴",
    "authorName": "于石",
    "authorId": "c16655df1b1d32f9d1457b72d1457b72",
    "dynasty": "元",
    "content": [
      "游鱼闻饵香，宁悟钩入口。",
      "不忍一朝饥，竟落渔人手。",
      "捕雉必以媒，相呼欣得偶。",
      "失身罗网中，乃为媒所诱。",
      "嗟哉二物微，智不料其后。",
      "飞潜一失所，虽悔复何咎。",
      "矧为物之灵，而不慎所守。",
      "饥渴能害心，交游多卖友。"
    ]
  },
  {
    "id": "c16655df1b1d32f92806e18bb3291012",
    "title": "次韵秉国种菊",
    "authorName": "于石",
    "authorId": "c16655df1b1d32f9d1457b72d1457b72",
    "dynasty": "元",
    "content": [
      "渊明令彭泽，自谓归来好。",
      "外物一无累，刚被菊花恼。",
      "东篱兴悠然，一醉舒怀抱。",
      "陶没已千载，爱菊人何少。",
      "谁能轻富贵，高蹈一世表。",
      "种菊学渊明，此意何矫矫。",
      "栽培春雨中，不待秋风老。",
      "南山无古今，世事何时了。",
      "先生笑不言，杜门方却扫。"
    ]
  },
  {
    "id": "c16655df1b1d32f9df41e466d7f5ab76",
    "title": "赠张君玉",
    "authorName": "于石",
    "authorId": "c16655df1b1d32f9d1457b72d1457b72",
    "dynasty": "元",
    "content": [
      "闭门十日雨，萧然抱孤琴。",
      "之子从何来，踏雨叩我门。",
      "对床话达晓，山窗耿青灯。",
      "挽衣不可留，何以赠子行。",
      "问子此何时，眯目凄黄尘。",
      "四海非不宽，可语今几人。",
      "潇潇风雨中，奔走欲何营。",
      "愿子重自爱，堂有白发亲。"
    ]
  },
  {
    "id": "c16655df1b1d32f9ea567e6c07fdafcd",
    "title": "八月十四夜对月",
    "authorName": "于石",
    "authorId": "c16655df1b1d32f9d1457b72d1457b72",
    "dynasty": "元",
    "content": [
      "好风从西来，浮云忽中披。",
      "片月耿层空，清气入诗脾。",
      "皎皎万里光，谁言一分亏。",
      "亏者盈之渐，乘除迭相推。",
      "既圆终复缺，何如未圆时。",
      "过满易招损，极盛必有衰。",
      "人事无不然，一笑姑置之。",
      "愿我尊有酒，何喜亦何悲。",
      "颓然就一醉，月落吾不知。"
    ]
  },
  {
    "id": "c16655df1b1d32f9c4b308be8fec9726",
    "title": "山中何所有",
    "authorName": "于石",
    "authorId": "c16655df1b1d32f9d1457b72d1457b72",
    "dynasty": "元",
    "content": [
      "山中何所有，古松与清泉。",
      "一泓涵素月，千尺摇苍烟。",
      "我生乏世用，乐此山林闲。",
      "临流或倚树，物我两悠然。",
      "慎勿作梁栋，斧斤斫其天。",
      "慎勿入江海，汹涌生波澜。",
      "流荡易忘返，正直难自全。",
      "我欲叩其理，水去松无言。"
    ]
  },
  {
    "id": "c16655df1b1d32f9c7d4a639a5c56fa6",
    "title": "感兴",
    "authorName": "于石",
    "authorId": "c16655df1b1d32f9d1457b72d1457b72",
    "dynasty": "元",
    "content": [
      "吴起为鲁将，杀妻殊不仁。",
      "乐羊伐中山，食子太无情。",
      "功名苟为重，骨肉无乃轻。",
      "以此谋富贵，何如甘贱贫。",
      "沛丰三尺剑，抵掌收楚秦。",
      "未央玉卮寿，以功骄父兄。",
      "惜哉一杯酒，终愧一杯羹。"
    ]
  },
  {
    "id": "c16655df1b1d32f9c7d4a639bc01cbd0",
    "title": "感兴",
    "authorName": "于石",
    "authorId": "c16655df1b1d32f9d1457b72d1457b72",
    "dynasty": "元",
    "content": [
      "晋人杀鸣犊，孔子不渡河。",
      "河之水洋洋，临流一长歌。",
      "岂无舟与楫，所惧蛟与鼍。",
      "蛟鼍任险怪，不度如我何。",
      "黄鹄一远举，奚忧婴网罗。"
    ]
  },
  {
    "id": "c16655df1b1d32f9c7d4a639441dedd1",
    "title": "感兴",
    "authorName": "于石",
    "authorId": "c16655df1b1d32f9d1457b72d1457b72",
    "dynasty": "元",
    "content": [
      "卫人将授甲，鹤有乘轩宠。",
      "爱人不如禽，士固不为用。",
      "唐人竞朝梁，怒杀孙供奉。",
      "兽犹知有君，人胡不愧悚。"
    ]
  },
  {
    "id": "c16655df1b1d32f9c7d4a6394211714f",
    "title": "感兴",
    "authorName": "于石",
    "authorId": "c16655df1b1d32f9d1457b72d1457b72",
    "dynasty": "元",
    "content": [
      "鹰犬饱粱肉，饥人厌粥糜。",
      "墙屋被文绣，民有号寒儿。",
      "禽兽食人食，土木衣人衣。",
      "俗偷或过侈，民穷易为非。",
      "君子固有守，岂若世所为。",
      "富贵苟可得，贫贱终莫移。"
    ]
  },
  {
    "id": "c16655df1b1d32f9c7d4a6397953925a",
    "title": "感兴",
    "authorName": "于石",
    "authorId": "c16655df1b1d32f9d1457b72d1457b72",
    "dynasty": "元",
    "content": [
      "群栖平沙雁，有警奴辄鸣。",
      "鸣多谓奴妄，哀嗷堕弓矰。",
      "甡甡中林鹿，以媒诱其群。",
      "相呼入网罟，鹿死媒独生。",
      "骨肉不相信，效忠况他人。",
      "轻言托心腹，卖友终不仁。",
      "君子能审友，四海皆弟兄。"
    ]
  },
  {
    "id": "c16655df1b1d32f95e99dd07803f1e9f",
    "title": "小石塘源",
    "authorName": "于石",
    "authorId": "c16655df1b1d32f9d1457b72d1457b72",
    "dynasty": "元",
    "content": [
      "万山郁回合，群木尤老苍。",
      "细路百盘折，崎岖陟羊肠。",
      "凉阴覆峭壁，萦回涧流长。",
      "绿萝下百尺，笑挹清泉香。",
      "甘寒试一漱，齿颊凝冰霜。",
      "拂石坐未去，樵叟来我傍。",
      "云此涧中水，其源来浦阳。",
      "浦阳婺属邑，亦我父母邦。",
      "欲我饮此水，而不忘故乡。",
      "叟言起予意，振衣欲飞扬。",
      "便将随水源，径度千仞冈。",
      "叟前挽我衣，迟留且勿忙。",
      "吾家隔前坡，林居愧荒凉。",
      "寒醅旋可压，为子炊黄粱。",
      "微径行荦确，柴门隐松篁。",
      "推户拂尘席，延我入中堂。",
      "呼儿出长揖，阔步何蹡踉。",
      "问我从何来，惊顾走欲僵。",
      "屡呼不复出，自起致茶汤。",
      "坐不分宾主，高谈到羲皇。",
      "炊烟淡茅屋，劝我饮尽觞。",
      "葫芦烂鹅鸭，盘饤罗芥姜。",
      "一饱共酣寝，此乐殊未央。",
      "摄衣起谢叟，听我歌慨慷。",
      "风埃暗宇县，干戈几抢攘。",
      "朽骨缠蔓草，呻吟卧残创。",
      "荒丘奔狐兔，断础悲蛩螀。",
      "奔逃不相顾，流离各悽伤。",
      "十年未返业，几人失耕桑。",
      "而此源中民，熙然独徜徉。",
      "数家联聚落，茅茨带林塘。",
      "笑语声相闻，隔篱灯火光。",
      "翁妪各垂白，童稚纷成行。",
      "嫁女必近邻，生男不行商。",
      "死徙无出境，耕织各有常。",
      "地垆老瓦盆，竹几素木床。",
      "俗淳器亦古，岂识时世妆。",
      "瓜瓠满篱落，麻苎翳门墙。",
      "缺窦出鸡犬，平坡散牛羊。",
      "豚蹄一盂酒，神休答丰禳。",
      "村讴杂社鼓，醉舞衣淋浪。",
      "昼无悍吏恐，夜无群盗狂。",
      "生者遂所养，死者得所藏。",
      "其乐有如此，宜与世相忘。",
      "叟前重致词，为子言其详。",
      "使我居华屋，绮疏交洞房。",
      "使我服鲜丽，翠襦绣罗裳。",
      "食必具水陆，饮必酣琼浆。",
      "出则盛车骑，锦鞯紫游缰。",
      "归则拥歌吹，粉黛环姬姜。",
      "贵封侯万户，富储粟千仓。",
      "如此岂不乐，患至难豫防。",
      "利者祸之的，何地非战场。",
      "况有吏椎剥，宁免盗陆梁。",
      "安贫即乐土，多财必遗殃。",
      "人生守常分，世事胡可量。",
      "我闻重叹息，临风几彷徨。",
      "林霏掩苍翠，回首路杳茫。",
      "远山衔落日，惨惨尘沙黄。",
      "因思桃源中，人多寿而康。",
      "山深事简寡，居安俗淳良。",
      "不与外人接，别在天一方。",
      "儿孙自生长，古今任兴亡。",
      "世以为神仙，此说诚荒唐。",
      "平生志远游，恨不穷八荒。",
      "去家百里近，绝境见未尝。",
      "邈与桃源居，异世遥相望。",
      "安知千载下，以我非渔郎。",
      "独恨无桃花，夹岸摇红芳。",
      "花落春水涨，一苇或可航。"
    ]
  },
  {
    "id": "c16655df1b1d32f9f4ca138fdec58918",
    "title": "紫薇翁歌",
    "authorName": "于石",
    "authorId": "c16655df1b1d32f9d1457b72d1457b72",
    "dynasty": "元",
    "content": [
      "一掬之泉，可湘可沿。一拳之石，可漱可眠。其动也以天。",
      "万壑之风，不琴而弦。两山之云，不炉而烟。其静也以天。",
      "前钟后鼎，左瓢右箪。何荣何辱，孰愚孰贤，先生笑而不言。"
    ]
  },
  {
    "id": "c16655df1b1d32f922b97af1891b30cb",
    "title": "野田黄雀行",
    "authorName": "于石",
    "authorId": "c16655df1b1d32f9d1457b72d1457b72",
    "dynasty": "元",
    "content": [
      "鸣不择上林，栖不依华屋。雄飞各呼雌，翩翩自相逐。",
      "渴饮野田水，饥啄野田粟。一饮一啄能几何，慎勿远飞投网罗。",
      "君不见金笼老鹦鹉，向人空作闲言语。"
    ]
  },
  {
    "id": "c16655df1b1d32f9c238fc693513ec05",
    "title": "美人一章寄徐秉国",
    "authorName": "于石",
    "authorId": "c16655df1b1d32f9d1457b72d1457b72",
    "dynasty": "元",
    "content": [
      "有美人兮天一方，弭绛节兮撷琼芳。",
      "瑶环瑜珥锵琳琅，修竹萧萧翠袖长。",
      "芝宫芙馆椒为堂，青琐窗户白玉床。",
      "一笑满酌天瓢浆，簸弄骊龙明月光。",
      "欲往从之路茫茫，爱而不见空彷徨。",
      "安得骑麟鞭凤凰，飞霞翩翩高颉颃。",
      "白云缥缈遥相望，凭谁寄取双琼珰。"
    ]
  },
  {
    "id": "c16655df1b1d32f9d6c320a47faced26",
    "title": "赠星命松坡",
    "authorName": "于石",
    "authorId": "c16655df1b1d32f9d1457b72d1457b72",
    "dynasty": "元",
    "content": [
      "昌黎之生月南斗，牛奋其角箕张口。",
      "坡翁宿直斗牛箕，自谓文似昌黎叟。",
      "顾予命亦坐磨蝎，碌碌浪随二公后。",
      "文章学问愧前修，有口但知能饮酒。",
      "松坡磊落湖海人，为我掉舌谈星辰。",
      "蛟龙蟠屈终变化，君子忧道宁忧贫。",
      "夜半狂吟踏破瓮，结柳为车穷莫送。",
      "掀髯一笑问松坡，文如二子今何用。"
    ]
  },
  {
    "id": "c16655df1b1d32f9e7bf9ca58bd562c3",
    "title": "浪吟",
    "authorName": "于石",
    "authorId": "c16655df1b1d32f9d1457b72d1457b72",
    "dynasty": "元",
    "content": [
      "十载驱驰翰墨场，翩翩霞佩高颉颃。赋窥贾马搜班扬，诗崇晋汉卑齐梁。",
      "斯文未丧道未亡，欲寻坠绪何茫茫。萧骚裋褐凄风霜，匣中蛟龙吼干将。",
      "男儿有志行四方，安用把笔工文章。掀髯长啸俯大荒，残烟落日尘沙黄。",
      "纷纷蚁穴争侯王，邯郸一梦炊黄粱。断鹤续凫谁短长，世间万事俱亡羊。",
      "何如长歌归故乡，古松流水绕石床。浊酒一壶琴一张，卧听孺子歌《沧浪》。"
    ]
  },
  {
    "id": "c16655df1b1d32f9029ba262e5d95b08",
    "title": "赠王法官",
    "authorName": "于石",
    "authorId": "c16655df1b1d32f9d1457b72d1457b72",
    "dynasty": "元",
    "content": [
      "石作人言豕人立，或啸其梁阚其室。道人叱咤鞭雷公，驭风骑气行虚空。",
      "赤手缚鬼如缚虎，画地为牢通鬼语。登坛摄将如有神，问其姓字皆忠臣。",
      "生不求生以害仁，死犹赫赫濯厥灵。百鬼啖尽何足恤，吾独因之三太息。",
      "关云长，张睢阳，凛然大节死不屈，至今日月犹争光。",
      "荆州一失不复得，江淮保障谁之力。欲为汉唐开太平，老天胡不留斯人。"
    ]
  },
  {
    "id": "c16655df1b1d32f943f883bb9e0d9087",
    "title": "续金铜仙人辞汉歌",
    "authorName": "于石",
    "authorId": "c16655df1b1d32f9d1457b72d1457b72",
    "dynasty": "元",
    "content": [
      "汉皇锐意求神仙，神仙之效何茫然。",
      "蓬莱弱水不可到，且立宫中承露盘。",
      "饥餐玉屑不堪饱，谁谓有方能却老。",
      "人生修短数在天，多欲未必能延年。",
      "秋风吹老茂陵树，年年空滴金茎露。",
      "建章宫阙随烟尘，块然屹立惟铜人。",
      "宫官西来果何意，一朝辞汉将归魏。",
      "吁嗟铜人如有知，口不能言惟泪垂。",
      "自从曹氏盗神器，父子相传已三世。",
      "汉宫故物无一存，汝独犹能感旧恩。",
      "凄然照影临渭水，一折铜人扶不起。",
      "宁为弃物委道傍，不忍漂泊离故乡。",
      "迢迢东望洛城路，回首长安愁日暮。",
      "长安繁华非昔时，洛阳寥落谁复悲。",
      "汉魏兴亡何日了，长见铜人卧秋草。"
    ]
  },
  {
    "id": "c16655df1b1d32f9926e55d174cba90c",
    "title": "次韵徐觉风铃",
    "authorName": "于石",
    "authorId": "c16655df1b1d32f9d1457b72d1457b72",
    "dynasty": "元",
    "content": [
      "锵然非金亦非玉，壹片宫商纷其触。歘如环辔玲珑摇佩旌，铿如鸣球拍琴九奏箫韶声。",
      "凄如孤鸿叫群嘹唳穿云去，清如幽泉滴沥飘落断崖处。",
      "馀音欲断还复鸣，咄咄胡床静中据。乃知檐铃适与风相会，锵锵铮铮可听不可佩。",
      "我怜其轻脆不足恃，戛则成音击则碎。嗟哉无情之物能感人，浮华言语自古多误身。",
      "喧然声名满天地，好声过耳俱成尘。物情万变伏还起，人生几何安足恃。",
      "何如物我两忘言，云在青山水在月。"
    ]
  },
  {
    "id": "c16655df1b1d32f9daf861a25ab7e205",
    "title": "薄薄酒",
    "authorName": "于石",
    "authorId": "c16655df1b1d32f9d1457b72d1457b72",
    "dynasty": "元",
    "content": [
      "薄薄酒，可尽欢。粗粗布，可御寒。丑妇不与人争妍。",
      "西园公卿百万钱，何如江湖散人秋风一钓船。万骑出塞铭燕然，何如驴背长吟灞桥风雪天。",
      "张灯夜宴，不如濯足早眠。高谈雄辩，不如静坐忘言。",
      "八珍犀箸，不如一饱苜蓿盘。高车驷马，不如杖屦行花边。",
      "一身自适心乃安，人生谁能满百年。富贵蚁穴一梦觉，利名蜗角两触蛮。",
      "得之何荣失何辱，万物飘忽风中烟。不如眼前一杯酒，凭高舒啸天地宽。"
    ]
  },
  {
    "id": "c16655df1b1d32f9308ad17d2c0651a8",
    "title": "答吴子真",
    "authorName": "于石",
    "authorId": "c16655df1b1d32f9d1457b72d1457b72",
    "dynasty": "元",
    "content": [
      "子居金华山之东，我居金华山之西。东西相望二百里，半面未识心相知。",
      "扳条采荣远莫致，梦中往往或见之。子持一卷易，我携一篇诗。",
      "此诗此易世不识，与子共作千年期。前乎千载事已矣，后乎千载谁是非。",
      "握手论心语未了，松风万壑寒生衣。山深梦断不可觅，落花耿耿寒梅枝。",
      "起视金华万山顶，惟有白云来去飞。"
    ]
  },
  {
    "id": "c16655df1b1d32f972e138d7c9f06041",
    "title": "偶成",
    "authorName": "于石",
    "authorId": "c16655df1b1d32f9d1457b72d1457b72",
    "dynasty": "元",
    "content": [
      "长剑不入英雄手，劲气摩空拂牛斗。埋光铲采今几年，匣中忽作蛟龙吼。",
      "古琴不入时人耳，断弦挂壁尘埃久。桐尾半作爨下焦，高山流水今安有。",
      "自笑长不满七尺，役役徒为牛马走。学剑学琴两无用，肯以穷困移所守。",
      "孔颜非厄，盗蹠非寿。西子非妍，无盐非丑。一时荣辱闲过眼，千古是非空挂口。",
      "何如长歌归去来，万事无心一杯酒。"
    ]
  },
  {
    "id": "c16655df1b1d32f9ee5a29ab555c0430",
    "title": "答诸公游山作",
    "authorName": "于石",
    "authorId": "c16655df1b1d32f9d1457b72d1457b72",
    "dynasty": "元",
    "content": [
      "金华山巅一挥手，俯视尘寰仰星斗。闲云满地白鹤飞，积雪暗天苍兕吼。",
      "北山周回七百里，名著洞天非不久。世人未识山中乐，问我山中何所有。",
      "旧传叱石化羊眠，亦有耕田驱鹿走。大士浴瓶今尚在，孝标书堂谁与守。",
      "翩然东访赤松子，何须辟谷能延寿。出门一笑天地宽，龊龊徒为儿女丑。",
      "君不见东坡游赤壁，东望武昌西夏口。江山风月两依然，谁能与客携鱼酒。"
    ]
  },
  {
    "id": "c16655df1b1d32f912738922a323ceb7",
    "title": "答诸友",
    "authorName": "于石",
    "authorId": "c16655df1b1d32f9d1457b72d1457b72",
    "dynasty": "元",
    "content": [
      "之子词场无敌手，骑麟翳凤集北斗。藉藉人间月旦评，滔滔笔下风涛吼。",
      "方抟扶摇九万里，可速则速久则久。文章何止拟相如，政事亦堪修冉有。",
      "回首落日烟尘昏，满眼风寒沙石走。老天应未丧斯文，君子固宜知所守。",
      "刀以铦而缺，砚以钝而寿。名高多谤毁，女妒无妍丑。",
      "乃知明哲可保身，安用嚅唲浪开口。悠然一笑对南山，壁上有琴樽有酒。"
    ]
  },
  {
    "id": "c16655df1b1d32f90d8eb00a8dc3e059",
    "title": "夜烧松明火次韵黄养正",
    "authorName": "于石",
    "authorId": "c16655df1b1d32f9d1457b72d1457b72",
    "dynasty": "元",
    "content": [
      "银炉炽炭麒麟红，销金帐暖熏笼烘。爨下有蜡可代薪，笑我夜寒痴坐然枯松。",
      "贫富贵贱何不公，安能排云叫呼天九重。空怜尔松生抱有用材，不遇匠石梁栋施帡幪。",
      "盘根错节屹立冻不死，凛凛劲气犹足排严冬。颠崖峭壁人迹绝，闲云流水相冥蒙。",
      "胡为明不能保身，丁丁斧斤山其童。鹑衣百结缩如猬，地炉拥膝便可闲从容。",
      "当年榷油幸不严汝禁，馀用尚及斯民穷。阳和无声入骨髓，不知夜雪没屋霜横空。",
      "但见蒙蒙香雾霭四壁，红辉紫焰明窗栊。御寒何必裘蒙茸，盎然一室回春风。",
      "何当散作一天暖，坐令四海尽在春风中。"
    ]
  },
  {
    "id": "c16655df1b1d32f99d307a9e1a4e39b4",
    "title": "祈雨",
    "authorName": "于石",
    "authorId": "c16655df1b1d32f9d1457b72d1457b72",
    "dynasty": "元",
    "content": [
      "六月不雨至七月，草木脆干石欲裂。",
      "方士画符如画鸦，呵叱风伯鞭雷车。",
      "九天云垂海水立，骄阳化为雨三日。",
      "万口竞夸方士灵，彼亦自谓吾符神。",
      "谁知水旱皆天数，贪天之功天所恶。",
      "吾心修德可弭灾，大抵雨从心上来。",
      "桑林自责天乃雨，岂在区区用方士。"
    ]
  },
  {
    "id": "c16655df1b1d32f928f713dead002d0f",
    "title": "次韵赵九翁",
    "authorName": "于石",
    "authorId": "c16655df1b1d32f9d1457b72d1457b72",
    "dynasty": "元",
    "content": [
      "风雪骑驴穷郑五，良史武陵忝厥祖。",
      "文章千古推贺白，馀子碌碌何足数。",
      "西风客路一相逢，笑睨平芜共怀古。",
      "神游千载渺襟期，不学时妆竞媚妩。",
      "翩然一鹗迅秋空，纵横健笔凌鹦鹉。",
      "愧我栖栖一钓翁，胯下宁甘少年侮。",
      "两鬓风霜飒短褐，把酒长歌话愁苦。",
      "君留不住我亦归，枫林叶落津头鼓。",
      "剑光错落耿青灯，夜半闻鸡与君舞。",
      "几回欲寄别后书，雁飞不过衡阳浦。",
      "树阴黯黯江东云，柳色依依渭城雨。",
      "人生相会不可期，去住真如萍散聚。",
      "我在金华北山北，茅屋三间云一坞。",
      "君在濲江西港西，种秫有田瓜有圃。",
      "我不能往君不来，凄凄风雨谁为主。",
      "何当共作子长游，南浮沅湘北齐鲁。",
      "不然赤壁吊东坡，高攀栖鹘登虬虎。",
      "放浪形骸期汗漫，霁月一襟春万宇。",
      "逍遥容与澹忘归，弭节江皋采芳杜。",
      "狂吟曾点舞雩风，一笑渠侬行凉踽。"
    ]
  },
  {
    "id": "c16655df1b1d32f93ca227d1c66b3b7d",
    "title": "梁父吟",
    "authorName": "于石",
    "authorId": "c16655df1b1d32f9d1457b72d1457b72",
    "dynasty": "元",
    "content": [
      "建安天下如溃瓜，一榻之外非吾家。黄屋飘飖定何许，龙为鱼兮鼠为虎。",
      "老瞒持力敢欺天，朵颐汉鼎方垂涎。紫髯将军一攘臂，控荆引越三千里。",
      "慷慨山东大耳儿，南飞乌鹊栖无枝。草庐一语君臣契，目中久已无吴魏。",
      "堂堂大义凛不磨，灵关剑阁争嵯峨。昨夜西南一星落，六尺之孤竟谁托。",
      "渭水旌旗归故都，江上空存八阵图。抱膝长歌《出师表》，古柏苍苍为谁老。"
    ]
  },
  {
    "id": "c16655df1b1d32f97d1093ba3d64e202",
    "title": "姑恶",
    "authorName": "于石",
    "authorId": "c16655df1b1d32f9d1457b72d1457b72",
    "dynasty": "元",
    "content": [
      "村南村北麦花老，姑恶声声啼不了。有姑不养反怨姑，至今为尔伤风教。",
      "噫，君虽不仁臣当忠，父虽不慈子当孝。"
    ]
  },
  {
    "id": "c16655df1b1d32f9647b21fcc3547148",
    "title": "赠姚星士",
    "authorName": "于石",
    "authorId": "c16655df1b1d32f9d1457b72d1457b72",
    "dynasty": "元",
    "content": [
      "姚生年来如我贫，澜翻口舌谈星辰。凄风落日低黄尘，客路相逢眼为青。",
      "草鞋生翼杖生鳞，一笑索我诗赠行。我诗何足为重轻，历象妙处须推寻。",
      "相国之生孕昴精，客星动摇归富春。天不祚汉星坠营，泰阶或坼中台星。",
      "大抵人事关天文，试算天下英雄今几人。"
    ]
  },
  {
    "id": "c16655df1b1d32f9cb080a5e3620cd14",
    "title": "己卯寒食",
    "authorName": "于石",
    "authorId": "c16655df1b1d32f9d1457b72d1457b72",
    "dynasty": "元",
    "content": [
      "今年客路逢寒食，村落无烟春寂寂。",
      "荒冢累累人不识，芳草凄凄吐花碧。",
      "麦饭一盂酒一滴，哀哀儿女春衫湿。",
      "我过其傍因太息，有坟可酹何须泣。",
      "干戈满地边云黑，路傍多少征人骨。"
    ]
  },
  {
    "id": "c16655df1b1d32f9ad003d8da4f34ff5",
    "title": "追和东坡次蔡郎中游湖韵",
    "authorName": "于石",
    "authorId": "c16655df1b1d32f9d1457b72d1457b72",
    "dynasty": "元",
    "content": [
      "昔年著脚穷深幽，藕花十里烟波秋。骑驴踏月杨柳市，买舟听雨菰蒲洲。",
      "酒楼倚天沸歌管，繁华转眼如云浮。山川悠悠尚如昨，岁月匆匆不可留。",
      "君不见钱唐江上潮，早潮生兮晚潮落，滔滔东去何时休。"
    ]
  },
  {
    "id": "c16655df1b1d32f9a0545266a3d23235",
    "title": "西湖荷花有感",
    "authorName": "于石",
    "authorId": "c16655df1b1d32f9d1457b72d1457b72",
    "dynasty": "元",
    "content": [
      "我昔扁舟泛湖去，四望荷花浩无数。",
      "谁家画舫倚红妆，笑声迥入花深处。",
      "笙歌凄咽水云寒，花色似嫌脂粉污。",
      "夜深人静月明中，方识荷花有真趣。",
      "水天倒浸碧琉璃，净质芳姿澹相顾。",
      "亭亭翠盖拥群仙，轻风微颤凌波步。",
      "酒晕潮红浅渥唇，肤如凝脂腰束素。",
      "一捻香骨薄裁冰，半破芳心娇泣露。",
      "湖光花气满衣襟，月落波寒浸香雾。",
      "恍然人在蕊珠宫，便欲移家临水住。",
      "回首落日低黄尘，十年不到湖山路。",
      "花开花落几秋风，湖上青山自如故。"
    ]
  },
  {
    "id": "c16655df1b1d32f92a31ba382c8309ae",
    "title": "琴寥歌",
    "authorName": "于石",
    "authorId": "c16655df1b1d32f9d1457b72d1457b72",
    "dynasty": "元",
    "content": [
      "壁乎琴兮不弹，心乎道兮忘言。操履霜兮猗兰，忠与孝兮两全。",
      "松风兮涧泉，琴无弦兮有弦。青霞兮柯仙，道不传兮有传。"
    ]
  },
  {
    "id": "c16655df1b1d32f994b96d0650c0d1f1",
    "title": "有虎行",
    "authorName": "于石",
    "authorId": "c16655df1b1d32f9d1457b72d1457b72",
    "dynasty": "元",
    "content": [
      "有虎有虎山之巅，怒目炯炯当昼眠。百兽畏伏不敢前，凭林一吼秋风寒。",
      "昨日邻家妇，哀哀哭其子，叩头叫天天不语。或曰枭食母、犬吠主，含沙射影毒欲死。",
      "封豕长蛇肆侵侮，如此纷纷何独虎。虎哉虎哉尔何知，磨牙摇尾争奔驰。",
      "妖狐犹将假尔威，岂知彊者易弱盛必衰。北平将军怒欲飞，弯弓远挂扶桑枝。",
      "嗟尔有力何由施，吾见食汝肉而寝汝皮。倚剑睨天三太息，弱肉彊食今何时。",
      "麒麟驺虞亦物耳，呜呼吾不得而一见之。"
    ]
  },
  {
    "id": "c16655df1b1d32f9818400db9c055a7e",
    "title": "张德裕盘谷隐居",
    "authorName": "于石",
    "authorId": "c16655df1b1d32f9d1457b72d1457b72",
    "dynasty": "元",
    "content": [
      "盘谷四面环青山，晴岚暖翠浮云烟。",
      "盘谷之阻多幽泉，湛然深碧蛟螭蟠。",
      "中有华屋贮神仙，猿鸟不惊犬不喧。",
      "竹侵行径松碍檐，人疑无路堪攀缘。",
      "忽闻读书声琅然，始信别是壶中天。",
      "翩然振屐登其巅，仰林俯壑天地宽。",
      "桑麻尽处开平川，千帆来往无时闲。",
      "旁有一叶渔翁船，出没红蓼黄芦边。",
      "呼之来泊岩下湾，就船买鱼归烹鲜。",
      "煮茗有泉秫有田，问之世事笑不言。",
      "家藏黄石书一编，安用李愿归来篇。",
      "我欲前峰卜数椽，幅巾杖屦行其间。",
      "目送归鸿挥五弦，闲窗静听松风眠。"
    ]
  },
  {
    "id": "c16655df1b1d32f95d9afed2b7c1dd1b",
    "title": "田家妇",
    "authorName": "于石",
    "authorId": "c16655df1b1d32f9d1457b72d1457b72",
    "dynasty": "元",
    "content": [
      "村南村北麦欲枯，桑麻阴阴满路隅。",
      "炊黍田头行饷夫，饼炉未熟儿呱呱。",
      "鸭头长袜短布襦，平生未识铅与朱。",
      "弹筝不用如罗敷，怀金不愿逢秋胡。",
      "眼前富贵何足娱，一身饱暖自有馀。",
      "茅檐笑语寒灯孤，夜舂晓织奉舅姑。"
    ]
  },
  {
    "id": "c16655df1b1d32f9e756c066b8412ef4",
    "title": "对雪",
    "authorName": "于石",
    "authorId": "c16655df1b1d32f9d1457b72d1457b72",
    "dynasty": "元",
    "content": [
      "顽云怙势吞烛龙，一夜老尽江上峰。骖鸾驾鹤下瑶阙，羽衣森列飞行空。",
      "玉虬夭矫振鳞甲，猎猎怒战谁争锋。银河剪刻纷弄巧，姑射缥缈来无踪。",
      "半开半落花绕树，无根无蒂絮因风。造物幻出不可测，万变归我一慨中。",
      "重裘何富，负薪何穷。烹茶何俭，饮羔何丰。天意茫茫无问处，人事悠悠定何许。",
      "丰年固知雪可喜，贫民不以雪为瑞。安得见晛消凝阴，寒崖草木皆生春。"
    ]
  },
  {
    "id": "c16655df1b1d32f9730db55ed4e7d348",
    "title": "同韵效欧苏体",
    "authorName": "于石",
    "authorId": "c16655df1b1d32f9d1457b72d1457b72",
    "dynasty": "元",
    "content": [
      "草庐抱膝方卧龙，狞飙撼户云埋峰。冻鹊依依飞堕地，饥鹰侧翅低盘空。",
      "岂知水官夜鏖战，鞭虬笞凤驱前锋。茫茫万里混一色，远近高下俱迷踪。",
      "松标特立凛生气，竹腰不折凌高风。长江一派清不泯，浩浩独行天地中。",
      "小民祁寒易咨怨，君子守道惟固穷。有雪无雪两不问，仁耕义耨无歉丰。",
      "君不见闭门无人僵卧处，任渠门外深丈许。穷则当与凡民异，达则当为国之瑞。",
      "何当燮理司化钧，坐令寒谷回阳春。"
    ]
  },
  {
    "id": "c16655df1b1d32f918eadd5de7f61d55",
    "title": "吊古行",
    "authorName": "于石",
    "authorId": "c16655df1b1d32f9d1457b72d1457b72",
    "dynasty": "元",
    "content": [
      "苍梧之南湘水头，烟波逐客增离忧。",
      "重瞳孤坟閟白日，双娥贞佩摇清秋。",
      "江空夜闻鬼对泣，泣罢仍为鼓瑶瑟。",
      "瑟声渐杳江声长，丹枫坠影天霜白。",
      "临江被发招帝魂，拔剑欲断东流奔。",
      "东流无穷帝不返，呜呼薄俗无由敦。"
    ]
  },
  {
    "id": "c16655df1b1d32f9b7eace1798c6caa8",
    "title": "次韵子益秋怀集句",
    "authorName": "于石",
    "authorId": "c16655df1b1d32f9d1457b72d1457b72",
    "dynasty": "元",
    "content": [
      "春草秋更绿，能得几时好？",
      "人生非金石，坐愁红颜老。",
      "振衣千仞冈，木落雁飞早。",
      "无营地转幽，逐动自纷扰。",
      "时哉不我与，全身以为宝。",
      "不是傲当时，用拙存吾道。"
    ]
  },
  {
    "id": "c16655df1b1d32f9373d7c364a6a002f",
    "title": "有所思",
    "authorName": "于石",
    "authorId": "c16655df1b1d32f9d1457b72d1457b72",
    "dynasty": "元",
    "content": [
      "君在南山南，水阔云漫漫。",
      "我在北山北，木落天地宽。",
      "所思不可见，孤峰碧巑岏。",
      "片云遥相望，脉脉一水间。",
      "水流渺何许，抚松独盘桓。",
      "人生有离合，把酒欲问天。",
      "何以寄所思，取琴倚风弹。",
      "一弹不成调，再弹谁与言。",
      "抱琴耿无寐，月落空山寒。"
    ]
  },
  {
    "id": "c16655df1bb529e1eef75d86697741e2",
    "title": "春原",
    "authorName": "李瓒",
    "authorId": "c16655df1bb529e1d1457b72d1457b72",
    "dynasty": "元",
    "content": [
      "林樾□初协，村原泥正融。",
      "香芜连野碧，冶杏过墙红。",
      "塞雁归天末，巴莺出谷中。",
      "春光浓若酒，欢赏兴何穷。"
    ]
  },
  {
    "id": "c16655df1bb529e1ea8dc23880eb5c6f",
    "title": "春初奉寄海虞山北声九皋上人",
    "authorName": "李瓒",
    "authorId": "c16655df1bb529e1d1457b72d1457b72",
    "dynasty": "元",
    "content": [
      "杖锡虞山北，春风忆旧游。",
      "翠厓云每集，丹壑水争流。",
      "染翰超怀素，哦诗继惠休。",
      "何当上湖夜，相与泛扁舟。"
    ]
  },
  {
    "id": "c16655df1bb529e15ca4fbef013639c4",
    "title": "遣兴",
    "authorName": "李瓒",
    "authorId": "c16655df1bb529e1d1457b72d1457b72",
    "dynasty": "元",
    "content": [
      "迟迟当丽日，冉冉及阳春。",
      "草色连烟翠，柳条垂曲尘。",
      "哦诗红杏馆，漉酒白纶巾。",
      "欲写江淹赋，悽然寄远人。"
    ]
  },
  {
    "id": "c16655df1bb529e1322f1748142c8cd9",
    "title": "春半",
    "authorName": "李瓒",
    "authorId": "c16655df1bb529e1d1457b72d1457b72",
    "dynasty": "元",
    "content": [
      "水国春将半，丛篁映白沙。",
      "檐楹皆燕雀，径术接桑麻。",
      "吟啸分江色，登临爱日华。",
      "何当学郑子，谷口问山家。"
    ]
  },
  {
    "id": "c16655df1bb529e15ca4fbef9b2c1a8b",
    "title": "遣兴",
    "authorName": "李瓒",
    "authorId": "c16655df1bb529e1d1457b72d1457b72",
    "dynasty": "元",
    "content": [
      "客舍沙南蒲子堈，流光愁思共微荒。",
      "落林翠竹含溪影，小树红梅播野芳。",
      "解乐师襄方入海，乘舟张翰谩归乡。",
      "不如却学南山牧，叩角浩歌清夜长。"
    ]
  },
  {
    "id": "c16655df1bb529e13fdbf7ce761d475b",
    "title": "柳花",
    "authorName": "李瓒",
    "authorId": "c16655df1bb529e1d1457b72d1457b72",
    "dynasty": "元",
    "content": [
      "泽国春馀江树尽，柳花无数没凫翁。",
      "每当白日飞晴雪，似与游丝逐惠风。",
      "灞上啼莺孤驿外，隋堤归马夕阳中。",
      "离人欲折还惊叹，空对桑条恨不穷。"
    ]
  },
  {
    "id": "c16655df1bb529e100afe388ba368c22",
    "title": "怀玉山西墅",
    "authorName": "李瓒",
    "authorId": "c16655df1bb529e1d1457b72d1457b72",
    "dynasty": "元",
    "content": [
      "西墅幽期每自知，晚来无物不宜诗。",
      "白蘋点缀秋波远，红树留连落照迟。",
      "亲老正当贫贱日，身轻唯荷圣明时。",
      "可能便把投竿手，来问渔庄觅钓丝。"
    ]
  },
  {
    "id": "c16655df1bb529e1574c954e9fec68a9",
    "title": "暮春二绝句",
    "authorName": "李瓒",
    "authorId": "c16655df1bb529e1d1457b72d1457b72",
    "dynasty": "元",
    "content": [
      "水生泽国徂春暮，倚杖汀洲立惠风。",
      "千树梅花红雨落，满林竹笋绿阴浓。"
    ]
  },
  {
    "id": "c16655df1bb529e1574c954effaa7b2b",
    "title": "暮春二绝句",
    "authorName": "李瓒",
    "authorId": "c16655df1bb529e1d1457b72d1457b72",
    "dynasty": "元",
    "content": [
      "牡丹满楹红于锦，柳絮随风白胜绵。",
      "何日扁舟钓湖上，沧波深处一丝烟。"
    ]
  },
  {
    "id": "c16655df1bb529e177df3ca6482a9450",
    "title": "渔庄款歌二首",
    "authorName": "李瓒",
    "authorId": "c16655df1bb529e1d1457b72d1457b72",
    "dynasty": "元",
    "content": [
      "芙蓉开遍锦云低，夜饮渔庄月满池。",
      "按得新词倚红袖，桃花便面写乌丝。"
    ]
  },
  {
    "id": "c16655df1bb529e177df3ca6b7c7f5ac",
    "title": "渔庄款歌二首",
    "authorName": "李瓒",
    "authorId": "c16655df1bb529e1d1457b72d1457b72",
    "dynasty": "元",
    "content": [
      "纤纤新月上帘钩，枫叶芦花隔水秋。",
      "一曲清歌来送酒，双鬟小妓木兰舟。"
    ]
  },
  {
    "id": "c16655df1bb529e18a412da78ee9e231",
    "title": "牡丹一章奉寄玉山公子",
    "authorName": "李瓒",
    "authorId": "c16655df1bb529e1d1457b72d1457b72",
    "dynasty": "元",
    "content": [
      "巷南亭馆春风树，魏紫姚黄取次开。",
      "翠羽当窗林影丽，红云绕坐国香来。",
      "凝酥暖泛金壶酿，群玉晴笼锦帐埃。",
      "洧外何能夸芍药，番禺自足愧玫瑰。",
      "竟须高宴烦燕女，左手持花右酒杯。"
    ]
  },
  {
    "id": "c16655df1bb529e1ee92b3d90f9dde9b",
    "title": "玉山草堂",
    "authorName": "李瓒",
    "authorId": "c16655df1bb529e1d1457b72d1457b72",
    "dynasty": "元",
    "content": [
      "羡君家住玉山傍，地势江流接草堂。",
      "书卷已传秦伏胜，钓竿还学汉严光。",
      "溪毛秋冷珊瑚小，野竹寒深翡翠长。",
      "酌酒几思援北斗，濯缨还拟泛沧浪。",
      "圣明此日兴贤急，才子那能滞远方。"
    ]
  },
  {
    "id": "c16655df1bb529e102ddfd9d30a7101b",
    "title": "玉山佳处",
    "authorName": "李瓒",
    "authorId": "c16655df1bb529e1d1457b72d1457b72",
    "dynasty": "元",
    "content": [
      "玉山亭子仙人筑，小似桃源隐者家。",
      "天近方壶知剑气，水从清汉接星槎。",
      "参差凤吹空歌迥，烂熳龙香醉墨斜。",
      "金碗细倾新竹叶，银瓶还出小琼华。",
      "荣名何事头如雪，亦欲羊裘钓白沙。"
    ]
  },
  {
    "id": "c16655df1bb529e1deeedce2b12ae9ec",
    "title": "因颜陋隐寄上清外史薛玄卿",
    "authorName": "李瓒",
    "authorId": "c16655df1bb529e1d1457b72d1457b72",
    "dynasty": "元",
    "content": [
      "仙人薛外史，高隐在幽闲。",
      "碧云上清镜，皓月琼林坛。",
      "博疋坐虚室，飞神修大丹。",
      "弹琴松树里，吹箫清夜间。",
      "几时访山馆，相与游三山。"
    ]
  },
  {
    "id": "c16655df1bb529e1756784b899053621",
    "title": "春夜怀豫章倪中岂并太原王本中二子皆客京师故诗及之",
    "authorName": "李瓒",
    "authorId": "c16655df1bb529e1d1457b72d1457b72",
    "dynasty": "元",
    "content": [
      "耿耿春夜永，迢迢更漏残。",
      "美人隔千里，清月在江关。",
      "举杯不能乐，援琴孰为欢。",
      "怅望五云外，目送双飞翰。",
      "王子经纬学，紬绎茫无端。",
      "倪生富文史，落笔回狂澜。",
      "古剑没丰城，大璞昧荆山。",
      "奇材每不识，万古一长叹。",
      "而我困畎亩，漂流吴楚间。",
      "釜鱼独恒饥，衣鹑每怀单。",
      "慷慨念二子，频年事征鞍。",
      "庶几抱琴志，不愧齐门弹。"
    ]
  },
  {
    "id": "c16655df1bb529e1f69275575efed99b",
    "title": "江浦送别",
    "authorName": "李瓒",
    "authorId": "c16655df1bb529e1d1457b72d1457b72",
    "dynasty": "元",
    "content": [
      "协风吹冰泮，水色茫微绿。",
      "沙融文禽集，波暖白鸥浴。",
      "之子逝将别，分手愁局促。",
      "离觞一何频，征舸嗟去速。",
      "今日江浦东，明朝关山北。",
      "棹歌不堪闻，悽然泪盈掬。"
    ]
  },
  {
    "id": "c16655df1bb529e1fb7ba3a4fec9f15d",
    "title": "种葵",
    "authorName": "李瓒",
    "authorId": "c16655df1bb529e1d1457b72d1457b72",
    "dynasty": "元",
    "content": [
      "种葵南轩下，葵长不盈尺。",
      "芃芃初叶茂，挺挺交柯直。",
      "匪以花为美，有取心向日。",
      "孤忠类臣子，恒性若有德。",
      "只恐秋风至，兰蕙同萧瑟。",
      "虽然遇雕落，凡草孰可匹。"
    ]
  },
  {
    "id": "c16655df1bb529e1083ba2b616bd0e1a",
    "title": "袁南宫江西归吴门隐居短句奉寄",
    "authorName": "李瓒",
    "authorId": "c16655df1bb529e1d1457b72d1457b72",
    "dynasty": "元",
    "content": [
      "江国徂春暮，兰苕生蕙风。",
      "佳人天之末，高隐林泉中。",
      "有怀不能伸，愁思渺无穷。",
      "朱弦发清响，大吕振黄钟。",
      "依依阊门柳，去去塞北鸿。",
      "永言寄歌诗，用以慰幽悰。"
    ]
  },
  {
    "id": "c16655df1bb529e1f282ed742f0e7557",
    "title": "玉山佳处以夜阑更秉烛相对如梦寐分韵得对字",
    "authorName": "李瓒",
    "authorId": "c16655df1bb529e1d1457b72d1457b72",
    "dynasty": "元",
    "content": [
      "日夕南窗云，水生东北汇。",
      "开筵草堂接，拄笏玉山对。",
      "泂酌兴未央，清吟心每醉。",
      "酒香鹦鹉满，琴韵凤凰碎。",
      "崔蔡有雄才，邹枚富佳制。",
      "笑谈可冥身，出处当拔萃。",
      "慨慷宁废歌，栖迟何足累。",
      "天高星汉移，夜久鸿雁逝。",
      "投笔惭鬓丝，长啸风尘际。"
    ]
  },
  {
    "id": "c16655df1bb529e1b253d4d1553be3e6",
    "title": "柳枝词",
    "authorName": "李瓒",
    "authorId": "c16655df1bb529e1d1457b72d1457b72",
    "dynasty": "元",
    "content": [
      "吴江绿水生春明，江上柳枝今渐青。",
      "栖乌哑哑中夜鸣，愁绝东风长短亭。",
      "柳枝当户森成束，思妇正倚阑干曲。",
      "别情有恨不可解，万里相思泪盈掬。",
      "愁多不织流黄机，织得回文更憯悽。",
      "功名误人不足恃，稿砧稿砧何日归！"
    ]
  },
  {
    "id": "c16655df1bb529e1ccbe0c940f594553",
    "title": "春草曲",
    "authorName": "李瓒",
    "authorId": "c16655df1bb529e1d1457b72d1457b72",
    "dynasty": "元",
    "content": [
      "春风百草生何许，伊流之洲澧之浦。荃蘅兰蕙与芳杜，馨香采色纷无数。",
      "鶗鴂先鸣众芳举，万绿如烟花欲语。王孙游子去湘楚，蘼芜斗谢山之阻。",
      "春草无情情独苦，别离恨深乃终古。春草生，泪如雨。"
    ]
  },
  {
    "id": "c16655df1bb529e12f1fad4f00fd06dd",
    "title": "归鸿曲",
    "authorName": "李瓒",
    "authorId": "c16655df1bb529e1d1457b72d1457b72",
    "dynasty": "元",
    "content": [
      "高秋鸿雁来，仲春鸿雁归。关河道路远，沙场声韵悲。",
      "去年曾寄帛书去，回文织就相思句。稿砧远在边城戍，高楼不见绝心绪。",
      "愁多别久泪阑干，何日归来再合欢。一听归鸿一生怨，杨子江南春雨寒。"
    ]
  },
  {
    "id": "c16655df1bb529e19722d82dc108f8e6",
    "title": "关河柳",
    "authorName": "李瓒",
    "authorId": "c16655df1bb529e1d1457b72d1457b72",
    "dynasty": "元",
    "content": [
      "关河春初官柳青，上有栖乌哑哑鸣。千树万树恨如织，水远山长无限情。",
      "柳丝忽换黄金色，当时忆送游侠客。去年惊心杨子南，今年又恨沙场北。",
      "关河柳，管别离。离人一去何时归？折枝千里寄相思。"
    ]
  },
  {
    "id": "c16655df1bb529e15eaff9855e9d8521",
    "title": "沧浪亭",
    "authorName": "李瓒",
    "authorId": "c16655df1bb529e1d1457b72d1457b72",
    "dynasty": "元",
    "content": [
      "苏公昔在宋盛时，文采才名动天地。",
      "暮年筑居向沧浪，草圣相传世尤贵。",
      "积书为林墨为池，长歌散发鬓如丝。",
      "风流百岁不泯灭，及此士论无磷淄。",
      "忆昔尝为吴下客，刺船携酒访陈迹。",
      "却思重游不可得，临风悽然念畴昔。"
    ]
  },
  {
    "id": "c16655df1bb529e137ce6b7aee0ce004",
    "title": "击楫行",
    "authorName": "李瓒",
    "authorId": "c16655df1bb529e1d1457b72d1457b72",
    "dynasty": "元",
    "content": [
      "日华悠悠江色清，碧波万里生春明。商妇琵琶别怨生，击楫渡江舟正行。",
      "美人美人既无情，澧兰沅芷扬芳馨，欲见不见心怦怦。",
      "轻风吹罗裳，击楫且勿忙。恐惊菰蒲中，交颈双鸳鸯。",
      "莫学桃根与桃叶，渡江一去音信绝。江上春来复春去，对此流光泪盈睫。"
    ]
  },
  {
    "id": "c16655df1bb529e18336c4542220b275",
    "title": "再题渔庄",
    "authorName": "李瓒",
    "authorId": "c16655df1bb529e1d1457b72d1457b72",
    "dynasty": "元",
    "content": [
      "五湖之东烟水长，高人于此构渔庄。",
      "开轩垂钓吟丽藻，泛舸吹笛窥扶桑。",
      "金尊满注蒲萄酒，醉看吴姬小垂手。",
      "荣名耳热何足夸，几见秋风落杨柳。"
    ]
  },
  {
    "id": "c16655df1bb5cc164ce8e5ca64c1fcbf",
    "title": "追挽陈岑楼",
    "authorName": "阮忠彦",
    "authorId": "c16655df1bb5cc16d1457b72d1457b72",
    "dynasty": "元",
    "content": [
      "平生恨不识岑楼，一读遗编一点头。",
      "蓑笠五湖荣佩印，桑麻数亩胜封侯。",
      "世间此语谁能道？",
      "万古斯文去已休。",
      "欲酹骚魂何处是？",
      "烟波万顷使人愁。"
    ]
  },
  {
    "id": "c16655df1c74e3c792a2d832058ab5ce",
    "title": "悼鲜于伯几鹤二首",
    "authorName": "梁曾",
    "authorId": "c16655df1c74e3c72de5d166dc960c46",
    "dynasty": "元",
    "content": [
      "翠柏屏前竹阑曲，几见毰毸雪衣舞。",
      "平生风云万里心，零落湖山一丘土。"
    ]
  },
  {
    "id": "c16655df1c74e3c792a2d832aa2b071e",
    "title": "悼鲜于伯几鹤二首",
    "authorName": "梁曾",
    "authorId": "c16655df1c74e3c72de5d166dc960c46",
    "dynasty": "元",
    "content": [
      "世间万事不可虞，奇祸何由也到渠？",
      "不见嵇康遭杀戮，令人空叹养生书。"
    ]
  }
]