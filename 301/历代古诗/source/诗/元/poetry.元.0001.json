[
  {
    "id": "c16655df05f199baa05e017e8db11562",
    "title": "听松轩为丹丘杜高士作",
    "authorName": "张翥",
    "authorId": "c16655df05f199ba4079016d6c1da886",
    "dynasty": "元",
    "content": [
      "长松千树拥前荣，虚籁还从树底鸣。",
      "一片海涛云杪堕，几番山雨月中生。",
      "茶香夜煮苓泉活，琴思秋翻鹤帐清。",
      "安得南华老仙伯，相随轩上说风声。"
    ]
  },
  {
    "id": "c16655df05f199ba290449ae33a85890",
    "title": "玄圃为上清道士周静修题",
    "authorName": "张翥",
    "authorId": "c16655df05f199ba4079016d6c1da886",
    "dynasty": "元",
    "content": [
      "路上仙岩最上溪，仙家住处有丹梯。",
      "瑶台鹤下天风冷，灵锁花深晓日迷。",
      "五色芝房团紫盖，千年石髓裂青泥。",
      "羽人即此宜高隐，岂在昆仑万国西。"
    ]
  },
  {
    "id": "c16655df05f199baccfc3f1e900d76c8",
    "title": "梅雪斋为紫霄宫杨逢宾题",
    "authorName": "张翥",
    "authorId": "c16655df05f199ba4079016d6c1da886",
    "dynasty": "元",
    "content": [
      "雪树生香满佩巾，紫霄最上集仙真。",
      "苔荒鹤迹浑无路，花暗笙声不见人。",
      "瑶圃月寒通白晓，丹台云暖驻长春。",
      "莫教流水山前去，恐似桃源客问津。"
    ]
  },
  {
    "id": "c16655df05f199ba7b6f276af254b743",
    "title": "犀山凝翠台为上清道士刘伯达题",
    "authorName": "张翥",
    "authorId": "c16655df05f199ba4079016d6c1da886",
    "dynasty": "元",
    "content": [
      "仙馆深居寂寞滨，千岩浓翠湿无尘。",
      "筑台一日临风雨，驱石中宵使鬼神。",
      "潭上昼游鱼听瑟，花间春醉鸟衔巾。",
      "山灵不是藏真境，留待云栖学道人。"
    ]
  },
  {
    "id": "c16655df05f199ba1ade074447362e8d",
    "title": "爱松亭为嘉禾三塔寺宽海云赋",
    "authorName": "张翥",
    "authorId": "c16655df05f199ba4079016d6c1da886",
    "dynasty": "元",
    "content": [
      "槜李湾头窣堵波，种来松树绕庭多。",
      "碧粘老甲浑苔藓，黑入秋阴半薜萝。",
      "古刹每闻龙舍宅，神僧常似鸟为窠。",
      "无人访得韦侯笔，与作山堂障子歌。"
    ]
  },
  {
    "id": "c16655df05f199ba4b925e481ce9292c",
    "title": "冰雪庵为衡岳北山上人赋",
    "authorName": "张翥",
    "authorId": "c16655df05f199ba4079016d6c1da886",
    "dynasty": "元",
    "content": [
      "衡岳山中老道人，一龛一衲足容身。",
      "禅林出定云生室，诗境行吟清入神。",
      "瓶水不凝霞气暖，石门长扫虎蹄新。",
      "只应煨芋烧茶外，乞火时时到寺邻。"
    ]
  },
  {
    "id": "c16655df05f199baa91c87f60070c801",
    "title": "云松巢为翰林学士王公俨作",
    "authorName": "张翥",
    "authorId": "c16655df05f199ba4079016d6c1da886",
    "dynasty": "元",
    "content": [
      "高人自昔爱云林，拟作幽居寓素心。",
      "遁世每怀箕叟隐，题诗聊效谪仙吟。",
      "几番白鹤迷秋梦，半树青萝补夕阴。",
      "独坐天风洒毛发，高寒何似玉堂深。"
    ]
  },
  {
    "id": "c16655df05f199ba253cb6c0a869f4c5",
    "title": "醉月堂为万声远作",
    "authorName": "张翥",
    "authorId": "c16655df05f199ba4079016d6c1da886",
    "dynasty": "元",
    "content": [
      "月有秋期醉有乡，虚堂中夜挹流光。",
      "九天零露溅尊俎，万里高风扶佩裳。",
      "白凤飞回声缥渺，玉笙吹彻梦清凉。",
      "醒来却觅神游处，狼籍中庭桂子香。"
    ]
  },
  {
    "id": "c16655df05f199ba68b66a79429178c0",
    "title": "不系舟渔者陈子上自号",
    "authorName": "张翥",
    "authorId": "c16655df05f199ba4079016d6c1da886",
    "dynasty": "元",
    "content": [
      "本来无系亦无舟，随意江湖可漫游。",
      "纵遣西风吹水外，不妨明月烂沙头。",
      "人情平地波澜起，身世虚空日夜浮。",
      "安得从君归把钓，只将吾道付沧洲。"
    ]
  },
  {
    "id": "c16655df05f199ba86e6595b40685d46",
    "title": "浮云道院",
    "authorName": "张翥",
    "authorId": "c16655df05f199ba4079016d6c1da886",
    "dynasty": "元",
    "content": [
      "百年身世与云俱，日看纷纷变态殊。",
      "江雨欲来龙气黑，天风忽散鹤声孤。",
      "行藏与道同舒卷，富贵何心较有无。",
      "此意高人还尽解，数椽营在楚山隅。"
    ]
  },
  {
    "id": "c16655df05f199ba7df043929e987931",
    "title": "石田山房为毛叔达作",
    "authorName": "张翥",
    "authorId": "c16655df05f199ba4079016d6c1da886",
    "dynasty": "元",
    "content": [
      "荦确初开百亩荒，四明山麓有丹房。",
      "种来玉子双双白，凿破云根寸寸方。",
      "赤水洞天宜避世，全椒道士可休粮。",
      "会寻瀑布声中去，一洗吾生浩劫忙。"
    ]
  },
  {
    "id": "c16655df05f199ba468048e3f7ed7ef3",
    "title": "雪巢为上清刘道士赋",
    "authorName": "张翥",
    "authorId": "c16655df05f199ba4079016d6c1da886",
    "dynasty": "元",
    "content": [
      "团团茅盖一巢轻，雪满千山虚白生。",
      "象外乾坤还太古，望中楼观尽通明。",
      "云藏宿鹤浑无迹，水落长松暗有声。",
      "人在寒空最高处，羽衣瑶佩不胜情。"
    ]
  },
  {
    "id": "c16655df05f199badda48a7033c7e48d",
    "title": "次韵刘伯贞与金山即休了长老唱和",
    "authorName": "张翥",
    "authorId": "c16655df05f199ba4079016d6c1da886",
    "dynasty": "元",
    "content": [
      "老禅居处水云重，此地纤尘不可容。",
      "潮色平铺无际海，日光先上最高峰。",
      "踏花佛驭红牙象，献宝神骑白耳龙。",
      "第一江山第一座，几时来听讲时钟。"
    ]
  },
  {
    "id": "c16655df05f199ba2617dd7346d7910e",
    "title": "北山禅房次危太朴韵",
    "authorName": "张翥",
    "authorId": "c16655df05f199ba4079016d6c1da886",
    "dynasty": "元",
    "content": [
      "一箪小寄青莲宇，尺土巍临白玉京。",
      "名药晒庭分草木，好诗书壁杂真行。",
      "劫尘息后心源净，僧腊高来颔雪生。",
      "我住巷南师巷北，相过谈到暮钟声。"
    ]
  },
  {
    "id": "c16655df05f199ba201ee127ad36730b",
    "title": "游金山柬即休了公",
    "authorName": "张翥",
    "authorId": "c16655df05f199ba4079016d6c1da886",
    "dynasty": "元",
    "content": [
      "八十了公如古佛，禅心已久会真如。",
      "饭供南海浮来钵，经钞西天译后书。",
      "持咒降龙秋雨歇，焚香迎客晚潮初。",
      "此生终拟依莲社，犹苦尘缘未破除。"
    ]
  },
  {
    "id": "c16655df05f199bab4551abd5945a125",
    "title": "寄越能仁用章俊禅师",
    "authorName": "张翥",
    "authorId": "c16655df05f199ba4079016d6c1da886",
    "dynasty": "元",
    "content": [
      "晚节丛林道欲孤，喜公赤子服於菟。",
      "千岩万壑平安否，淡饭长斋饱得无。",
      "坐观山童窥止水，讲经龙女献明珠。",
      "沃洲胜会还堪继，岂独东林有社图。"
    ]
  },
  {
    "id": "c16655df05f199ba1d395a32a0bb7646",
    "title": "寄清远渭禅师",
    "authorName": "张翥",
    "authorId": "c16655df05f199ba4079016d6c1da886",
    "dynasty": "元",
    "content": [
      "自听龙翔寺里钟，劫馀金碧更重重。",
      "天王按剑踏魔女，罗汉弄珠降老龙。",
      "蒲室千镫谁继照，渭川一派自分宗。",
      "未知今日西冈塔，留得荒寒几个松。"
    ]
  },
  {
    "id": "c16655df05f199bac310550ca7c0f1aa",
    "title": "寄越宝林别峰嘉禾水西仲铭",
    "authorName": "张翥",
    "authorId": "c16655df05f199ba4079016d6c1da886",
    "dynasty": "元",
    "content": [
      "越绝千峰有别峰，老禅宴坐梵王宫。",
      "愿中结习三生熟，机外忘言万法空。",
      "锡影夜飞天姥月，钟声晓度禹陵风。",
      "孔淳自许游方者，须觅岩居竺法崇。"
    ]
  },
  {
    "id": "c16655df05f199bac310550ce904d3a8",
    "title": "寄越宝林别峰嘉禾水西仲铭",
    "authorName": "张翥",
    "authorId": "c16655df05f199ba4079016d6c1da886",
    "dynasty": "元",
    "content": [
      "劫灰不到爽溪亭，珍重堂头老仲铭。",
      "朝暮钟鱼仍梵呗，虚空龙象自神灵。",
      "幽禅定后灯悬壁，清盥闲来水在瓶。",
      "草座麻衣亦吾事，会寻台上共翻经。"
    ]
  },
  {
    "id": "c16655df05f199ba0b887d152f67239c",
    "title": "寄四明定水见心复禅师",
    "authorName": "张翥",
    "authorId": "c16655df05f199ba4079016d6c1da886",
    "dynasty": "元",
    "content": [
      "闻公近住慈溪寺，今是璘师第几镫。",
      "笑我在前图作佛，只今投老欲依僧。",
      "瓶中舍利藏来长，窗外猕猴唤得应。",
      "会拂尘衣上方去，天香树底乞花蒸。"
    ]
  },
  {
    "id": "c16655df05f199bae791b0210a748088",
    "title": "寄平江开元寺雪窗光公",
    "authorName": "张翥",
    "authorId": "c16655df05f199ba4079016d6c1da886",
    "dynasty": "元",
    "content": [
      "独木山寮昼不开，禅馀香印已成灰。",
      "寺分麋鹿台前住，人向鱼凫国里来。",
      "佛钵供多光类玉，祖衣传久色如苔。",
      "一枝得个邛州竹，拄到云居不拟回。"
    ]
  },
  {
    "id": "c16655df05f199ba7b5aadbdb6f6c26d",
    "title": "送西江贤古愚上人",
    "authorName": "张翥",
    "authorId": "c16655df05f199ba4079016d6c1da886",
    "dynasty": "元",
    "content": [
      "山僧新自豫章回，千里还乘渡水杯。",
      "问法诸天龙象绕，谈经半夜鬼神来。",
      "西风夏解江云变，南国秋归野菊开。",
      "欲叩心宗尘外侣，白头今日已成灰。"
    ]
  },
  {
    "id": "c16655df05f199ba2db815dd059e1d01",
    "title": "送范准堂住天台法轮寺",
    "authorName": "张翥",
    "authorId": "c16655df05f199ba4079016d6c1da886",
    "dynasty": "元",
    "content": [
      "白首南屏坐不回，偶提佛法住天台。",
      "幽禅有味风生磬，瘦影无尘月满台。",
      "罗汉山中飞锡过，鲛人海上献珠来。",
      "不知万壑烟霞底，何处寻师拨芋煨。"
    ]
  },
  {
    "id": "c16655df05f199ba0dde1194ada9e35f",
    "title": "送道存师游方",
    "authorName": "张翥",
    "authorId": "c16655df05f199ba4079016d6c1da886",
    "dynasty": "元",
    "content": [
      "故人去作远游僧，千里关河付脚縢。",
      "坏衲秋缝慈母线，空山夜别祖师灯。",
      "王城乞食应持钵，岳寺栖禅暂挂藤。",
      "何日诸方参叩遍，一庵归老白云层。"
    ]
  },
  {
    "id": "c16655df05f199baa78f2757022f6d99",
    "title": "送绝宗继讲师住大雄寺",
    "authorName": "张翥",
    "authorId": "c16655df05f199ba4079016d6c1da886",
    "dynasty": "元",
    "content": [
      "大展三衣古道场，真人高拱殿中央。",
      "曼陀雨散天花落，薰陆烟生石乳香。",
      "纚纚风雷飞讲舌，耽耽龙象绕禅床。",
      "师行不废宗雷社，会觅篮舆到上方。"
    ]
  },
  {
    "id": "c16655df05f199ba930f839ac6ea833a",
    "title": "送泐季潭还龙翔",
    "authorName": "张翥",
    "authorId": "c16655df05f199ba4079016d6c1da886",
    "dynasty": "元",
    "content": [
      "曾将小品问支公，真是人间学道雄。",
      "弟子不须悲灭度，禅师久已证圆通。",
      "长怀石上三生旧，无复溪头一笑同。",
      "想见西冈归礼塔，神光时绕夜坛红。"
    ]
  },
  {
    "id": "c16655df05f199ba5243fa40b1366976",
    "title": "送至上人还金陵",
    "authorName": "张翥",
    "authorId": "c16655df05f199ba4079016d6c1da886",
    "dynasty": "元",
    "content": [
      "朱雀桥边白下门，旧游回首不堪论。",
      "令威未返辽东鹤，圆泽难招石上魂。",
      "金刹火馀灰已冷，锦囊诗在墨犹存。",
      "南来邂逅逢师话，老泪临风堕酒尊。"
    ]
  },
  {
    "id": "c16655df05f199bafbac6f8756cc2e52",
    "title": "闻云海宽宝林同二师寂音悼之",
    "authorName": "张翥",
    "authorId": "c16655df05f199ba4079016d6c1da886",
    "dynasty": "元",
    "content": [
      "久别吴宽与越同，近传归寂故禅宫。",
      "葛川有日寻圆泽，莲社无人寄远公。",
      "亭外松焚云海静，井间鳗化宝林空。",
      "只留一点诗灯在，长照残山剩水中。"
    ]
  },
  {
    "id": "c16655df05f199ba6aa32b095002c5d5",
    "title": "答复见心见寄",
    "authorName": "张翥",
    "authorId": "c16655df05f199ba4079016d6c1da886",
    "dynasty": "元",
    "content": [
      "莲花峰下天香树，吹老西风几度秋。",
      "僧宝真同洪觉范，诗穷我亦孟参谋。",
      "文章宇内千年事，身世江湖万里舟。",
      "甚欲相期石桥路，更须同访羽人丘。"
    ]
  },
  {
    "id": "c16655df05f199bac9b094c00a6fe118",
    "title": "筹峰真馆追松瀑黄石翁尊师",
    "authorName": "张翥",
    "authorId": "c16655df05f199ba4079016d6c1da886",
    "dynasty": "元",
    "content": [
      "月色今宵恰满规，有山如此愧来迟。",
      "金堂石室不到处，涧水松声无尽时。",
      "麻姑凌寒或送酒，木客入夜同吟诗。",
      "匡庐老仙去已远，怅望云间笙鹤期。"
    ]
  },
  {
    "id": "c16655df05f199ba5b66afc775a83dbc",
    "title": "送张惟善使还上清宫",
    "authorName": "张翥",
    "authorId": "c16655df05f199ba4079016d6c1da886",
    "dynasty": "元",
    "content": [
      "驿骑翩翩万里归，上清山下是岩扉。",
      "金银宫阙神仙馆，河汉文章织女机。",
      "赤羽频县行处节，青霞自剪醮时衣。",
      "使途邂逅还相别，回首江云朔雁飞。"
    ]
  },
  {
    "id": "c16655df05f199ba3d6dcedd65295ab3",
    "title": "重寄水西新公道场渭公三塔宽公",
    "authorName": "张翥",
    "authorId": "c16655df05f199ba4079016d6c1da886",
    "dynasty": "元",
    "content": [
      "我恐前生老法华，退居清淡即僧家。",
      "禅师有道常骑虎，侍者通神自辟蛇。",
      "已负法身来震旦，终抛尘网觅提奢。",
      "洞庭春后多风水，准拟南归买钓车。"
    ]
  },
  {
    "id": "c16655df05f199ba3d6dceddcfa274c7",
    "title": "重寄水西新公道场渭公三塔宽公",
    "authorName": "张翥",
    "authorId": "c16655df05f199ba4079016d6c1da886",
    "dynasty": "元",
    "content": [
      "道场山顶千年寺，迥出云林最上层。",
      "师已新闻出世法，我今浑似在家僧。",
      "书迟不到秋风雁，诗苦长县夜雨灯。",
      "蚤晚南归有船□，□□□□□□□。"
    ]
  },
  {
    "id": "c16655df05f199baf1f3af7df503165d",
    "title": "送道士张一无还安仁省亲",
    "authorName": "张翥",
    "authorId": "c16655df05f199ba4079016d6c1da886",
    "dynasty": "元",
    "content": [
      "南楚东吴一草亭，道人元不叹飘零。",
      "幻身在世真如露，客鬓经年渐欲星。",
      "招隐山中猿鹤怨，话禅石上鬼神听。",
      "殷勤此别须回首，不忘君家桂树青。"
    ]
  },
  {
    "id": "c16655df05f199baa9ab4657f399dc1c",
    "title": "赠别句曲外史张伯雨",
    "authorName": "张翥",
    "authorId": "c16655df05f199ba4079016d6c1da886",
    "dynasty": "元",
    "content": [
      "玄洲别岛郁巃嵷，满谷蜷云护万松。",
      "外史编图琼笈秘，隐居留诰玉函封。",
      "丹池雨见龙无角，药圃春肥鹿有茸。",
      "拟借一龛为洞吏，与君来往大茅峰。"
    ]
  },
  {
    "id": "c16655df05f199ba4ea8b4f34164ec56",
    "title": "壶隐为滁州徐仁则赋",
    "authorName": "张翥",
    "authorId": "c16655df05f199ba4079016d6c1da886",
    "dynasty": "元",
    "content": [
      "匏系深知固蒂难，餋生聊托一壶间。",
      "仙公卖药曾藏市，逸士操瓢只在山。",
      "千里江湖浮处远，百年日月贮来闲。",
      "底须狡狯惊凡目，剖破轮囷别筑环。"
    ]
  },
  {
    "id": "c16655df05f199ba1099e235d2f7705e",
    "title": "怀计筹山通真馆纯一云峰高士",
    "authorName": "张翥",
    "authorId": "c16655df05f199ba4079016d6c1da886",
    "dynasty": "元",
    "content": [
      "雕年短发苦骎骎，只益孤怀叹惋深。",
      "老比师丹浑忘事，死无钟子绝知音。",
      "哀猿易下三声泪，独鹤长存万里心。",
      "漫忆云峰凌羽士，故山无梦可相寻。"
    ]
  },
  {
    "id": "c16655df05f199ba38d98190818ba5b3",
    "title": "送匡山王济远朱弘道南归",
    "authorName": "张翥",
    "authorId": "c16655df05f199ba4079016d6c1da886",
    "dynasty": "元",
    "content": [
      "万峰苍翠绕舒城，中有琳宫似上清。",
      "侠客剑寒腾虎气，仙人笙响作鸾声。",
      "到山定及朱桃熟，归洞应多白鹿迎。",
      "好在丹房保玄极，九还金液待君成。"
    ]
  },
  {
    "id": "c16655df05f199ba63f715b99ecc4c84",
    "title": "幻寓庵用虞芝亭学士韵",
    "authorName": "张翥",
    "authorId": "c16655df05f199ba4079016d6c1da886",
    "dynasty": "元",
    "content": [
      "暂寄微躯在世尘，此庵名亦强为邻。",
      "了知百岁旦暮事，岂泥三生前后因。",
      "非假日明那有目，忽随空坏本无身。",
      "要知枯坐环中者，别是人间不死人。"
    ]
  },
  {
    "id": "c16655df05f199baa46eab310bcc5ea6",
    "title": "送述古彭大年真人",
    "authorName": "张翥",
    "authorId": "c16655df05f199ba4079016d6c1da886",
    "dynasty": "元",
    "content": [
      "袖有神方炼紫荷，几年璚箓著功多。",
      "仙人海上骑黄鹤，道士山中认白骡。",
      "枣木斗盘藏霹雳，杨枝瓶水洒天河。",
      "只应小阅开皇劫，一剑秋空处处过。"
    ]
  },
  {
    "id": "c16655df05f199badc39f7233a1f6102",
    "title": "大年仙人乐天遗雷符一卷为题",
    "authorName": "张翥",
    "authorId": "c16655df05f199ba4079016d6c1da886",
    "dynasty": "元",
    "content": [
      "一夕空飞解剑形，先生神气即风霆。",
      "已还天阙朝群帝，别写雷符使六丁。",
      "辽海鹤归云邈邈，葛陂龙化水冥冥。",
      "只今有子能传业，来奉祠官篆檄灵。"
    ]
  },
  {
    "id": "c16655df05f199baea6f88193ba8b85f",
    "title": "题闲闲吴宗师徒孙丁自南卷",
    "authorName": "张翥",
    "authorId": "c16655df05f199ba4079016d6c1da886",
    "dynasty": "元",
    "content": [
      "羡君学道上清宫，亲得先生早发蒙。",
      "枸杞未逢朱孺子，丹砂须问葛仙翁。",
      "窗前点易寒研露，坛上焚香夜礼空。",
      "化鹤归来定何事，从师千载住崆峒。"
    ]
  },
  {
    "id": "c16655df05f199ba0d8378d77e1c1115",
    "title": "送刘彦基奉宗师命访求道德经注",
    "authorName": "张翥",
    "authorId": "c16655df05f199ba4079016d6c1da886",
    "dynasty": "元",
    "content": [
      "北风霜霰日冥冥，送子南归出广庭。",
      "上国几年陪赐履，名山随处访藏经。",
      "藜光照夜时燃火，龙气冲寒直射星。",
      "却忆冲虚观前路，豫章双树更青青。"
    ]
  },
  {
    "id": "c16655df05f199ba1ef0977f58723ba2",
    "title": "壶洲为上清张道士题",
    "authorName": "张翥",
    "authorId": "c16655df05f199ba4079016d6c1da886",
    "dynasty": "元",
    "content": [
      "锦水西头观阙青，仙家原不隔沧溟。",
      "凤麟洲渚寒凝碧，云雾衣裳夜降灵。",
      "金醴浸花留客醉，玉笙吹月使龙听。",
      "看君福地容萧爽，长与曾孙宴幔亭。"
    ]
  },
  {
    "id": "c16655df05f199ba60700f695edb489e",
    "title": "送上清道士李自宾归山",
    "authorName": "张翥",
    "authorId": "c16655df05f199ba4079016d6c1da886",
    "dynasty": "元",
    "content": [
      "归去青溪点易窗，仙林如子世难双。",
      "丹藏虎豹千山雪，剑度鱼龙万里江。",
      "别洞苔花分石路，古坛松子落岩淙。",
      "道人不用寻烟火，术煎经冬正满缸。"
    ]
  },
  {
    "id": "c16655df05f199ba99a32e847e34dbd7",
    "title": "送陈复斋归婺之武义清宁观",
    "authorName": "张翥",
    "authorId": "c16655df05f199ba4079016d6c1da886",
    "dynasty": "元",
    "content": [
      "武川道馆白云间，萧散真宜羽客闲。",
      "丹侣有情开药灶，青童应在守萝关。",
      "冈头叱石成羊起，花下吹笙驭鹤还。",
      "岁晚相思拟相觅，只愁落叶满空山。"
    ]
  },
  {
    "id": "c16655df05f199ba393ca417adb36d4c",
    "title": "送胡道士还豫章舟居",
    "authorName": "张翥",
    "authorId": "c16655df05f199ba4079016d6c1da886",
    "dynasty": "元",
    "content": [
      "道人船子是行窝，如此东湖烟水何。",
      "宝剑携将叱雷雨，钱符埋得镇蛟鼍。",
      "云盘仙篆朱文细，海浴神丹绛气多。",
      "应与匡庐桂风子，山中骑虎夜相过。"
    ]
  },
  {
    "id": "c16655df05f199bab214447b7acddd1b",
    "title": "送薛鹤斋南归吴中",
    "authorName": "张翥",
    "authorId": "c16655df05f199ba4079016d6c1da886",
    "dynasty": "元",
    "content": [
      "老鹤幡然忆楚皋，南来直渡浙江涛。",
      "千年故国悲城郭，万里晴空见羽毛。",
      "候馆夜吟飞彩翰，灵坛秋醮振琅璈。",
      "隃麋白屋山中路，留得仙家旧种桃。"
    ]
  },
  {
    "id": "c16655df05f199ba411bff4866bf4684",
    "title": "云台真馆为上清周用章作",
    "authorName": "张翥",
    "authorId": "c16655df05f199ba4079016d6c1da886",
    "dynasty": "元",
    "content": [
      "突兀中天积翠遥，层台宛似郁罗萧。",
      "清池晓浴丹如火，白石春耕玉有苗。",
      "此地来龙如可筑，他年归鹤底须招。",
      "只应月夜游仙侣，时复吹笙下紫霄。"
    ]
  },
  {
    "id": "c16655df05f199baf926d99317609d09",
    "title": "送方玉壶羽士之京师",
    "authorName": "张翥",
    "authorId": "c16655df05f199ba4079016d6c1da886",
    "dynasty": "元",
    "content": [
      "学道武夷还上清，羽人毛骨鹤同轻。",
      "丹留别室生虹气，啸隔空山作虎声。",
      "剑外鬼神来叱咤，画中河岳入经营。",
      "缑山合在飞廉馆，会见祠光彻夜明。"
    ]
  },
  {
    "id": "c16655df05f199ba090d03cd4b549f64",
    "title": "广东帅府掾林德恭饷藤簟",
    "authorName": "张翥",
    "authorId": "c16655df05f199ba4079016d6c1da886",
    "dynasty": "元",
    "content": [
      "韬向筒中一握轻，风漪八尺胜桃笙。",
      "文编黑白蚺皮滑，漆透丹黄虎魄明。",
      "坞上卷将沧海色，岭南寄与故人情。",
      "竹床楠枕山窗下，从此酣眠梦亦清。"
    ]
  },
  {
    "id": "c16655df05f199ba959eb000f4ae1e75",
    "title": "挽张伯雨宗契",
    "authorName": "张翥",
    "authorId": "c16655df05f199ba4079016d6c1da886",
    "dynasty": "元",
    "content": [
      "一夕星坛蜕羽衣，山灵何许散灵辉。",
      "书留真诰陶弘景，名在丹台马子微。",
      "海上青骡应远去，垆中白兔想潜飞。",
      "风篁后夜还成韵，犹似箫声月下归。"
    ]
  },
  {
    "id": "c16655df05f199ba959eb0009c061b51",
    "title": "挽张伯雨宗契",
    "authorName": "张翥",
    "authorId": "c16655df05f199ba4079016d6c1da886",
    "dynasty": "元",
    "content": [
      "鹿巾曾入紫宸朝，归向名山驻绿轺。",
      "龟脱生筒无俗累，鹤存瘦骨有仙标。",
      "三元饥饭杯犹在，五色香烟火已消。",
      "应复神游易仙馆，人间楚些若为招。"
    ]
  },
  {
    "id": "c16655df05f199ba959eb0008005aec9",
    "title": "挽张伯雨宗契",
    "authorName": "张翥",
    "authorId": "c16655df05f199ba4079016d6c1da886",
    "dynasty": "元",
    "content": [
      "童稚情亲到白纷，真香几向鹊炉焚。",
      "丹成自浣天坛雨，剑解空埋月涧坟。",
      "山友分将石刻帖，门人唱得锦飞群。",
      "他时会续君前传，刊作青琼板上文。"
    ]
  },
  {
    "id": "c16655df05f199ba2d71ecc793545e04",
    "title": "铁笛为孟天炜赋",
    "authorName": "张翥",
    "authorId": "c16655df05f199ba4079016d6c1da886",
    "dynasty": "元",
    "content": [
      "爱此轻圆铁铸成，何须楚竹选孤生。",
      "年多化作青蛇色，夜静吹如彩凤声。",
      "绣出碧花凝错落，冷含金气发铿清。",
      "最宜携向君山去，一听仙翁奏月明。"
    ]
  },
  {
    "id": "c16655df05f199bad0fffa42ef7bfe5a",
    "title": "正一冲和宫杨弘道以虞学士诗求和",
    "authorName": "张翥",
    "authorId": "c16655df05f199ba4079016d6c1da886",
    "dynasty": "元",
    "content": [
      "玄都桃是旧时花，曾驻春游送客车。",
      "翰墨尚看延阁老，松萝长护羽人家。",
      "丹砂鍊得仙翁术，白绢封来谏议茶。",
      "文采风流徒想见，九霄无佩乞飞霞。"
    ]
  },
  {
    "id": "c16655df05f199bad0fffa42f496835e",
    "title": "正一冲和宫杨弘道以虞学士诗求和",
    "authorName": "张翥",
    "authorId": "c16655df05f199ba4079016d6c1da886",
    "dynasty": "元",
    "content": [
      "往事真成过眼花，前王俱此走降车。",
      "鹤归华表千年郭，燕入乌衣百姓家。",
      "雨坏苑墙生野荠，云残候馆老山茶。",
      "欲将吊古无穷意，高倚披云赋落霞。"
    ]
  },
  {
    "id": "c16655df05f199ba65aefbc0811e095a",
    "title": "给事以马乳贶就索诗",
    "authorName": "张翥",
    "authorId": "c16655df05f199ba4079016d6c1da886",
    "dynasty": "元",
    "content": [
      "挏官载出橐驼马，分得官壶给事家。",
      "代饮酪奴宁许敌，蒸豚人乳不成夸。",
      "肥凝晓露䲭夷革，香带秋风苜蓿花。",
      "长与诗翁消酒渴，肯辞为客住龙沙。"
    ]
  },
  {
    "id": "c16655df05f199bac69efb9187acf5f6",
    "title": "仙娥玩月图为野云陈氏题",
    "authorName": "张翥",
    "authorId": "c16655df05f199ba4079016d6c1da886",
    "dynasty": "元",
    "content": [
      "仙娥微步下高寒，独立长松月满山。",
      "妆影透明金背镜，佩声飞动玉连环。",
      "洗空碧海银蟾冷，舞罢瑶阶白凤闲。",
      "不是丹青寄颜色，行云无梦到人间。"
    ]
  },
  {
    "id": "c16655df05f199baf23179edf4e2ca93",
    "title": "陈子平寄所作琼花答谢",
    "authorName": "张翥",
    "authorId": "c16655df05f199ba4079016d6c1da886",
    "dynasty": "元",
    "content": [
      "凤在阳冈鹤在皋，相思空遣梦劳劳。",
      "箫吹夜月江桥酒，槎泛秋风海市涛。",
      "故国山川吴分野，美人词赋楚离骚。",
      "琼花新制人争写，应使扬州纸价高。"
    ]
  },
  {
    "id": "c16655df05f199ba956fb2b3845b49ed",
    "title": "海楼为宛丘秋藏用题",
    "authorName": "张翥",
    "authorId": "c16655df05f199ba4079016d6c1da886",
    "dynasty": "元",
    "content": [
      "不著阑干百尺高，难容此客卧云涛。",
      "深连厚地三千轴，迥压神仙十五鳌。",
      "日影夜生浮画栋，珠光秋孕射霜袍。",
      "醉来白眼看馀子，未许元龙气独豪。"
    ]
  },
  {
    "id": "c16655df05f199ba8cb9f326a27afe17",
    "title": "太古楼为豫章傅道士题",
    "authorName": "张翥",
    "authorId": "c16655df05f199ba4079016d6c1da886",
    "dynasty": "元",
    "content": [
      "羽客栖玄紫极宫，楼居三景自玲珑。",
      "游云宛在洪荒世，探道元居恍惚中。",
      "窗白夜生南浦月，帘高时卷上江风。",
      "如何宴坐忘机者，千劫尘缘一息空。"
    ]
  },
  {
    "id": "c16655df05f199ba52810d110e5dc289",
    "title": "周汉长公府临安故城二图",
    "authorName": "张翥",
    "authorId": "c16655df05f199ba4079016d6c1da886",
    "dynasty": "元",
    "content": [
      "主家楼观郁参差，想见当年全盛时。",
      "宫草细侵行辇路，苑花深覆泛舟池。",
      "瑶台仙去尘生海，甲帐神来风满旗。",
      "好在画图留胜迹，五云长护鹤笙祠。"
    ]
  },
  {
    "id": "c16655df05f199ba52810d11cf7b676c",
    "title": "周汉长公府临安故城二图",
    "authorName": "张翥",
    "authorId": "c16655df05f199ba4079016d6c1da886",
    "dynasty": "元",
    "content": [
      "南渡君臣建业偏，不堪乔木黯风烟。",
      "岂知白马兴王后，又到红羊换劫年。",
      "三辅黄图空郡国，六朝王气渺山川。",
      "白头开府归来日，应览遗踪一怆然。"
    ]
  },
  {
    "id": "c16655df05f199ba87a9b10a60eca41c",
    "title": "半村为傅处士赋",
    "authorName": "张翥",
    "authorId": "c16655df05f199ba4079016d6c1da886",
    "dynasty": "元",
    "content": [
      "半距城闉半距村，烟霞咫尺少尘喧。",
      "小车出市仆先路，斜日下山人到门。",
      "两岸花阴连第宅，一川草色散鸡豚。",
      "田家数里将迎惯，时复相留醉酒樽。"
    ]
  },
  {
    "id": "c16655df05f199babf9529ab8a3b3314",
    "title": "李克约饷腊梅并诗用韵答之",
    "authorName": "张翥",
    "authorId": "c16655df05f199ba4079016d6c1da886",
    "dynasty": "元",
    "content": [
      "空谷佳人缟袂单，淡黄衫薄护春寒。",
      "色欺隐者山中桂，香逼骚灵畹里兰。",
      "鸟吐粟金妆处巧，蜂留蜜滓鍊来干。",
      "数枝乞与吟窗供，温水铜瓶自插看。"
    ]
  },
  {
    "id": "c16655df05f199ba743c3d89b64a8095",
    "title": "霍丘孙游武林湖山之胜诏之",
    "authorName": "张翥",
    "authorId": "c16655df05f199ba4079016d6c1da886",
    "dynasty": "元",
    "content": [
      "千顷平湖绕郡城，画船小桨荡春声。",
      "红酣花港风荷密，玉照梅冈雪树明。",
      "烟月长留歌舞地，山川不改古今情。",
      "君行须到峰南北，为觅苍苔石上名。"
    ]
  },
  {
    "id": "c16655df05f199ba4c5abddf16fd3472",
    "title": "怀临川旧游赋以赠别戈直伯敬",
    "authorName": "张翥",
    "authorId": "c16655df05f199ba4079016d6c1da886",
    "dynasty": "元",
    "content": [
      "拟岘台前汝水流，因君还忆旧曾游。",
      "故人零落半为鬼，贱子蹉跎今白头。",
      "诗思入江枫叶冷，乡心随雨雁声秋。",
      "北斋居士知强健，为觅新篇慰别愁。"
    ]
  },
  {
    "id": "c16655df05f199bab39784c583d01c0f",
    "title": "暮春偶作",
    "authorName": "张翥",
    "authorId": "c16655df05f199ba4079016d6c1da886",
    "dynasty": "元",
    "content": [
      "瞢腾睡思酒频中，潦倒吟怀语不工。",
      "燕子人家春复夏，楝花时候雨兼风。",
      "青林脱虱成蝴蝶，白水鸣蛙抱活东。",
      "甚欲相从问丹诀，顶间朱橘几时红。"
    ]
  },
  {
    "id": "c16655df05f199bab7bed0ccea506389",
    "title": "草堂为胡晋仲题",
    "authorName": "张翥",
    "authorId": "c16655df05f199ba4079016d6c1da886",
    "dynasty": "元",
    "content": [
      "姑孰城中林壑奇，幽人爱此结茅茨。",
      "垂窗已著卢鸿画，绕壁惟书杜甫诗。",
      "花气晴薰烧酒火，潮痕晚上钓鱼丝。",
      "数椽有此真堪隐，不待山灵重勒移。"
    ]
  },
  {
    "id": "c16655df05f199baf5b9396eb22536ef",
    "title": "赠相士陈巨山",
    "authorName": "张翥",
    "authorId": "c16655df05f199ba4079016d6c1da886",
    "dynasty": "元",
    "content": [
      "老我宁甘彻骨贫，多君见与掇皮真。",
      "垂厓本是无情者，若水终为勇退人。",
      "机外骊黄难著相，眼中青白自如神。",
      "华峰太极图犹在，何日相欈问隐沦。"
    ]
  },
  {
    "id": "c16655df05f199ba2826f9767c7d0071",
    "title": "赠地理家何玉泉",
    "authorName": "张翥",
    "authorId": "c16655df05f199ba4079016d6c1da886",
    "dynasty": "元",
    "content": [
      "芒屩筇枝兴渺然，知君曾得异人传。",
      "经探玉髓青囊秘，山隐金精铁锁县。",
      "腹有丹光飞日月，眼穷地脉入云烟。",
      "几时把袂神州路，共看华嵩翠插天。"
    ]
  },
  {
    "id": "c16655df05f199ba2ca238a22b3f46a5",
    "title": "赠易学李所翁",
    "authorName": "张翥",
    "authorId": "c16655df05f199ba4079016d6c1da886",
    "dynasty": "元",
    "content": [
      "易学如翁近所无，蔼然声问动江湖。",
      "蓍龟凶吉占如繇，爻象纵横画有图。",
      "三卷秘书传句曲，百钱卜肆隐成都。",
      "相逢欲问平生事，何惜春醪满眼沽。"
    ]
  },
  {
    "id": "c16655df05f199bad164e8a2ec7b7556",
    "title": "赠筝工任礼",
    "authorName": "张翥",
    "authorId": "c16655df05f199ba4079016d6c1da886",
    "dynasty": "元",
    "content": [
      "牙床银甲不胜清，锦席瑶筝无限情。",
      "第一部中当绝艺，十三弦上有新声。",
      "齐宫蝉怨时时咽，湘浦鸿来个个惊。",
      "宜向教坊供国乐，要须名似郭无名。"
    ]
  },
  {
    "id": "c16655df05f199baea5deb30a43080bd",
    "title": "玉笙为陆国瑞赋",
    "authorName": "张翥",
    "authorId": "c16655df05f199ba4079016d6c1da886",
    "dynasty": "元",
    "content": [
      "曾听仙人白玉笙，飞琼有谱学初成。",
      "碧桃半向露中落，采凤忽来云际鸣。",
      "瑟响洞庭空写恨，磬浮瀛海不传声。",
      "何如吹上扁舟去，秋满西湖月正明。"
    ]
  },
  {
    "id": "c16655df05f199bae033c279c930c6ee",
    "title": "长至日题",
    "authorName": "张翥",
    "authorId": "c16655df05f199ba4079016d6c1da886",
    "dynasty": "元",
    "content": [
      "佳节萧然无过宾，馂馀觞豆自相亲。",
      "斗垂西柄半入海，梅发南枝先得春。",
      "平日以文为事业，老来惟酒是精神。",
      "莫论炊熟邯郸未，巳是山翁一欠伸。"
    ]
  },
  {
    "id": "c16655df05f199baf67af779feda4324",
    "title": "元夜独坐",
    "authorName": "张翥",
    "authorId": "c16655df05f199ba4079016d6c1da886",
    "dynasty": "元",
    "content": [
      "九衢花月万家灯，忆在钱塘与广陵。",
      "过去豪华春似梦，老来心赏冷于冰。",
      "苏耽仙后还为鹤，房琯生前本是僧。",
      "唤取家人多置酒，只将寂寞付瞢腾。"
    ]
  },
  {
    "id": "c16655df05f199baf4eb1e83f5141424",
    "title": "夜起",
    "authorName": "张翥",
    "authorId": "c16655df05f199ba4079016d6c1da886",
    "dynasty": "元",
    "content": [
      "月落未落霜满城，鸡鸣不鸣山四更，起看北斗寒挂地，俯听长河流有声。",
      "今夕何夕耿无寐，千古万古难为情。",
      "欲持心事出门去，哀歌坐待东方明。"
    ]
  },
  {
    "id": "c16655df05f199ba7dbae064cc9acbb4",
    "title": "秋怀",
    "authorName": "张翥",
    "authorId": "c16655df05f199ba4079016d6c1da886",
    "dynasty": "元",
    "content": [
      "山人底事缚微官，来对阑干首蓿盘。",
      "匣印少开经雨涩，箧衣多敝入秋寒。",
      "劳生沙漠随征毂，入梦江湖有钓竿。",
      "歌罢中庭待明发，起看星汉正漫漫。"
    ]
  },
  {
    "id": "c16655df05f199ba2a001181d7b831c7",
    "title": "世事",
    "authorName": "张翥",
    "authorId": "c16655df05f199ba4079016d6c1da886",
    "dynasty": "元",
    "content": [
      "世事纷纷在目前，故园无复可归年。",
      "吴东城陷仍为沼，沧海尘生欲变田。",
      "鼠穴讵容衔窭薮，豨膏聊解运方穿。",
      "臣心有血才盈掬，拟向天公罄一笺。"
    ]
  },
  {
    "id": "c16655df05f199ba8fa4a871b49c4d31",
    "title": "殿试翥与读卷官",
    "authorName": "张翥",
    "authorId": "c16655df05f199ba4079016d6c1da886",
    "dynasty": "元",
    "content": [
      "老臣载笔侍金銮，自愧三叨读卷官。",
      "进士擢科从古盛，大臣考策得才难。",
      "芳年荏苒闻鶗鴂，花事从容到牡丹。",
      "明发禁扃当彻锁，文光高动五云端。"
    ]
  },
  {
    "id": "c16655df05f199ba8245913a620bf2dc",
    "title": "翰林三朝御容戊戌仲冬朔把香前宫",
    "authorName": "张翥",
    "authorId": "c16655df05f199ba4079016d6c1da886",
    "dynasty": "元",
    "content": [
      "嘉禧殿前初日高，瑞光先映赭黄袍。",
      "云间瑞露收金掌，仗外微风扬彩旄。",
      "黄鹤仙人周子晋，碧鸡使者汉王褒。",
      "禁园尚觉馀寒在，未放春红上小桃。"
    ]
  },
  {
    "id": "c16655df05f199bac3e039597552be59",
    "title": "甲午礼闱",
    "authorName": "张翥",
    "authorId": "c16655df05f199ba4079016d6c1da886",
    "dynasty": "元",
    "content": [
      "白雪青天映日红，楼台高下瑞光中。",
      "佳辰正际新春晦，薄冷犹吹向晓风。",
      "万国衣冠朝北阙，一时文献集南宫。",
      "吾皇方此求贤俊，载笔宁惭奉至公。"
    ]
  },
  {
    "id": "c16655df05f199bad68e37c1ef4d64a8",
    "title": "九月朔迎驾大口",
    "authorName": "张翥",
    "authorId": "c16655df05f199ba4079016d6c1da886",
    "dynasty": "元",
    "content": [
      "大驾今朝至上都，期门䍐罼已前驱。",
      "锦衣照日环龙衮，翠盖凌云覆象瑜。",
      "万里山河开白道，两京宫阙入黄图。",
      "纵观父老心应喜，知有天恩免过租。"
    ]
  },
  {
    "id": "c16655df05f199ba5b638455753750be",
    "title": "庚辰十月朔奉迎明宗册宝至石佛寺明日壬辰迎至太庙清祀礼成赋以纪事",
    "authorName": "张翥",
    "authorId": "c16655df05f199ba4079016d6c1da886",
    "dynasty": "元",
    "content": [
      "宝册香舆出法宫，非烟御路晓蒙蒙。",
      "仗齐剑佩千官里，金奏箫韶九庙中。",
      "宣室鬼神徵贾谊，太常礼乐属孙通。",
      "下臣有幸逢熙事，散作恩波四海同。"
    ]
  },
  {
    "id": "c16655df05f199bacb547ddef493b5c9",
    "title": "直延春阁",
    "authorName": "张翥",
    "authorId": "c16655df05f199ba4079016d6c1da886",
    "dynasty": "元",
    "content": [
      "蓬莱海上第三山，仙掌云间十二盘。",
      "鸡树烟深殊窈窕，凤楼天近自高寒。",
      "铜壶传箭声相应，紫诏封泥墨未干。",
      "愿祝君王千万寿，坐施雄断济艰难。"
    ]
  },
  {
    "id": "c16655df05f199baa74186008ad73d65",
    "title": "送太傅丞相出师平徐方",
    "authorName": "张翥",
    "authorId": "c16655df05f199ba4079016d6c1da886",
    "dynasty": "元",
    "content": [
      "南征诸将久无功，丞相亲劳出总戎。",
      "虎士严兵屯玉帐，龙庭大宴赐彤弓。",
      "万年社稷收长算，百战旌旗得胜风。",
      "幕府如云尽才彦，荆徐指日捷书同。"
    ]
  },
  {
    "id": "c16655df05f199ba8eb38649f387c358",
    "title": "圜丘礼成改直翰林策书告庙祝版",
    "authorName": "张翥",
    "authorId": "c16655df05f199ba4079016d6c1da886",
    "dynasty": "元",
    "content": [
      "捧册先期吁太宫，圣孙翼翼孝心同。",
      "霓旌晓绚香舆日，鹤驾晴薰仗外风。",
      "一代皇猷昭黼黻，万年宝历卜蒙鸿。",
      "舞阶行见干戈戢，并在穹祇叶相中。"
    ]
  },
  {
    "id": "c16655df05f199ba8eb38649ca72c0c3",
    "title": "圜丘礼成改直翰林策书告庙祝版",
    "authorName": "张翥",
    "authorId": "c16655df05f199ba4079016d6c1da886",
    "dynasty": "元",
    "content": [
      "黼黻青城焕景光，紫檀黄道蔼天香。",
      "凤韶曲变初终奏，龙衮衣明上下章。",
      "共喜圣时修旷典，更从春享议明堂。",
      "吾皇饮福神灵毕，却进公卿万寿觞。"
    ]
  },
  {
    "id": "c16655df05f199ba67cce502aded9f7f",
    "title": "初度日",
    "authorName": "张翥",
    "authorId": "c16655df05f199ba4079016d6c1da886",
    "dynasty": "元",
    "content": [
      "八十一翁乌角巾，尊前才放自由身。",
      "病须善药休离手，衰借佳醪可餋神。",
      "谁谓仲连为侠士，或传方朔是仙人。",
      "行当小筑西洋墅，种杏栽桃作好春。"
    ]
  },
  {
    "id": "c16655df05f199ba5b76e8edc032100f",
    "title": "癸酉初度真率会分韵",
    "authorName": "张翥",
    "authorId": "c16655df05f199ba4079016d6c1da886",
    "dynasty": "元",
    "content": [
      "杏花风暖破春阴，一笑幽斋喜盍簪。",
      "人事万端相聚少，酒杯百罚不辞深。",
      "生辰值月方传斗，故国观星正在参。",
      "多谢诸君为我寿，满笺佳句敌南金。"
    ]
  },
  {
    "id": "c16655df05f199ba0815491561f54879",
    "title": "乙亥初度是岁仍改至元",
    "authorName": "张翥",
    "authorId": "c16655df05f199ba4079016d6c1da886",
    "dynasty": "元",
    "content": [
      "此生重见至元年，白发垂垂已满颠。",
      "仕愧买臣无印绶，归思靖节有园田。",
      "菜挑渚雪冰茸滑，柑剥吴霜玉脑圆。",
      "终结一庵湖上去，老来闲送佛前钱。"
    ]
  },
  {
    "id": "c16655df05f199ba07a8fc73ddb4f305",
    "title": "自喻",
    "authorName": "张翥",
    "authorId": "c16655df05f199ba4079016d6c1da886",
    "dynasty": "元",
    "content": [
      "狎鸥不下解知机，蟋蟀先鸣能表微。",
      "人海无涯俱泛泛，佛天有相亦非非。",
      "试论前辈今谁在，欲问何山老可归。",
      "严濑磻溪各求志，岂关出处在渔矶。"
    ]
  },
  {
    "id": "c16655df05f199ba5cec47f9ad26c2cd",
    "title": "忆山中",
    "authorName": "张翥",
    "authorId": "c16655df05f199ba4079016d6c1da886",
    "dynasty": "元",
    "content": [
      "买山晏坞近天根，遥忆春深正灌园。",
      "一树烂红樱著子，满林鲜碧竹生孙。",
      "少陵只拟还韦曲，安石端宜得谢墩。",
      "归老会寻凌道士，采芝烧药了晨昏。"
    ]
  },
  {
    "id": "c16655df05f199bada0dbdb515c3446b",
    "title": "病痁",
    "authorName": "张翥",
    "authorId": "c16655df05f199ba4079016d6c1da886",
    "dynasty": "元",
    "content": [
      "肉黄皮皱发毛枯，一病支离困壮夫。",
      "痛要小奴捶臂膝，冷寻破帽聚头颅。",
      "邻翁教诵禳灾咒，道士来书禁疟符。",
      "车辙马蹄劳客问，药囊糜碗乏吾须。"
    ]
  },
  {
    "id": "c16655df05f199bada0dbdb594a81e9d",
    "title": "病痁",
    "authorName": "张翥",
    "authorId": "c16655df05f199ba4079016d6c1da886",
    "dynasty": "元",
    "content": [
      "炎火寒冰忽暗投，肺肠日与药为谋。",
      "拟寻画史图狮子，安得诗人咏髑髅。",
      "月色自如闲度夜，虫声无赖乱吟秋。",
      "便当一起幽忧疾，濯发西风万里流。"
    ]
  },
  {
    "id": "c16655df05f199bac7d4a63933428005",
    "title": "感兴",
    "authorName": "张翥",
    "authorId": "c16655df05f199ba4079016d6c1da886",
    "dynasty": "元",
    "content": [
      "从来豪杰愿风尘，奋臂干戈肯顾身。",
      "司马诸王祇乱晋，祖龙二世竟亡秦。",
      "祠旁鬼火狐鸣恶，桥下天寒鹤语神。",
      "千古汗青留感慨，山中输与种桃人。"
    ]
  },
  {
    "id": "c16655df05f199ba12976ff68c12ad81",
    "title": "忆广陵旧事",
    "authorName": "张翥",
    "authorId": "c16655df05f199ba4079016d6c1da886",
    "dynasty": "元",
    "content": [
      "君王昔在镇南年，宾客风流日满筵。",
      "上国旌旗分一半，层台歌舞宿三千。",
      "豪华遽尽悲离黍，形胜空存惨暮烟。",
      "多少楚魂归未得，江流无际海连天。"
    ]
  },
  {
    "id": "c16655df05f199ba2d63c310c4e85646",
    "title": "寄宝林同别峰定水复见心",
    "authorName": "张翥",
    "authorId": "c16655df05f199ba4079016d6c1da886",
    "dynasty": "元",
    "content": [
      "宝林老子虎耽耽，定水道人蒲作庵。",
      "归老尚须游越绝，寻师先儗到精蓝。",
      "越江碑在当重读，禹穴书藏会一探。",
      "我亦三生学环者，定从佳处结禅龛。"
    ]
  },
  {
    "id": "c16655df05f199ba8b865a0f810f1774",
    "title": "寄副枢董抟霄孟起",
    "authorName": "张翥",
    "authorId": "c16655df05f199ba4079016d6c1da886",
    "dynasty": "元",
    "content": [
      "王师前后压瀛河，万里风云入荡摩。",
      "晋帅先宜谋郤縠，赵人终欲用廉颇。",
      "枚衔突骑宵传令，鼓发辕门晓拥戈。",
      "共待将军白羽扇，归来幕府上功多。"
    ]
  },
  {
    "id": "c16655df05f199ba3d2b36620f3d5ef2",
    "title": "寄野庵察罕平章",
    "authorName": "张翥",
    "authorId": "c16655df05f199ba4079016d6c1da886",
    "dynasty": "元",
    "content": [
      "圣主中兴大业难，元戎报国寸心丹。",
      "军中诸将惊韩信，天下苍生望谢安。",
      "露布北来兵气盛，楼船南渡海波寒。",
      "拟将旧直词林笔，细传成功后世看。"
    ]
  },
  {
    "id": "c16655df05f199ba27f5f88f1492ecdd",
    "title": "大军下济南",
    "authorName": "张翥",
    "authorId": "c16655df05f199ba4079016d6c1da886",
    "dynasty": "元",
    "content": [
      "总戎十万铁鹞子，殪贼一双金仆姑。",
      "白日照开华不注，乱云飞尽大明湖。",
      "数年父老回生气，千里山川复旧图。",
      "已喜武威平汴兖，可倾东海洗兵无。"
    ]
  },
  {
    "id": "c16655df05f199bae35127fb82ccb3d2",
    "title": "哀孝子夏永庆",
    "authorName": "张翥",
    "authorId": "c16655df05f199ba4079016d6c1da886",
    "dynasty": "元",
    "content": [
      "翁已生全儿殒躯，投文我欲诘天吴。",
      "一时肝胆宁知死，万顷波涛视若无。",
      "骨葬夜泉鲸穴冷，魂归故国蜃云孤。",
      "自今孝子流风在，直与扶桑水到枯。"
    ]
  },
  {
    "id": "c16655df05f199ba45a0753a60fb9180",
    "title": "云州龙门镇韩母刘孝节卷",
    "authorName": "张翥",
    "authorId": "c16655df05f199ba4079016d6c1da886",
    "dynasty": "元",
    "content": [
      "韩家门外立双楹，丹染旌书照路明。",
      "此媪何如陶母传，诸郎具是董生行。",
      "春泉跃鲤饶佳味，晓树啼乌有喜声。",
      "孝节从来贫始见，秦台那用筑怀清。"
    ]
  },
  {
    "id": "c16655df05f199bac7fc430bbc750cb7",
    "title": "真定王节妇习氏",
    "authorName": "张翥",
    "authorId": "c16655df05f199ba4079016d6c1da886",
    "dynasty": "元",
    "content": [
      "青春忽掩镜鸾悲，大节生全死不辞。",
      "夫目九泉无瞑日，妾身百岁有归时。",
      "天高地厚心如石，女嫁男婚发已丝。",
      "东观只今多直笔，为书青简配桓嫠。"
    ]
  },
  {
    "id": "c16655df05f199baa9e1df07230df70b",
    "title": "授钺",
    "authorName": "张翥",
    "authorId": "c16655df05f199ba4079016d6c1da886",
    "dynasty": "元",
    "content": [
      "天子临轩授钺频，东南何处不红巾。",
      "铁衣远道三军老，白骨中原万鬼新。",
      "烈士精灵虹贯日，仙家谈笑海扬尘。",
      "只将满眼凄凉泪，哭尽平生几故人。"
    ]
  },
  {
    "id": "c16655df05f199baa56f243cb5ba086b",
    "title": "左丞傅梦臣归老汾曲赋以寿之",
    "authorName": "张翥",
    "authorId": "c16655df05f199ba4079016d6c1da886",
    "dynasty": "元",
    "content": [
      "六朝名德仰巍巍，未许家园久息机。",
      "霖雨帝方思汝作，衮衣人更望公归。",
      "南山一柱标中土，左辖三星拱太微。",
      "欲向宾筵颂眉寿，寸心遥与白云飞。"
    ]
  },
  {
    "id": "c16655df05f199ba9a9edb5f2cc429af",
    "title": "上京睹陈渭叟寄友书声及鄙人赋以答之",
    "authorName": "张翥",
    "authorId": "c16655df05f199ba4079016d6c1da886",
    "dynasty": "元",
    "content": [
      "忽忆江南古庄叟，钓竿归去拂珊瑚。",
      "药炉已熄勾庚火，书箧闲抛遁甲符。",
      "欲与陈陶同啖鲊，只令张翰远思鲈。",
      "不知别后诗多少，刊到云编戊己无。"
    ]
  },
  {
    "id": "c16655df05f199ba9a9edb5f8ccc0fc5",
    "title": "上京睹陈渭叟寄友书声及鄙人赋以答之",
    "authorName": "张翥",
    "authorId": "c16655df05f199ba4079016d6c1da886",
    "dynasty": "元",
    "content": [
      "不见故人今十载，平安喜得上京书。",
      "顾我真吟纥干雀，羡君闲钓富春鱼。",
      "山房夜雨青灯外，紫塞秋风白雁初。",
      "终儗携琴隐湖曲，一官垂老欲何如。"
    ]
  },
  {
    "id": "c16655df05f199ba35697489286c933f",
    "title": "王继学廉使迁南台侍史诗以贺之",
    "authorName": "张翥",
    "authorId": "c16655df05f199ba4079016d6c1da886",
    "dynasty": "元",
    "content": [
      "天上归来锦作袍，几陪春色醉仙桃。",
      "银河有路惟通鹊，碧海无山不戴鳌。",
      "卿月又临仙掌动，客星偏傍钓台高。",
      "广陵此去金陵近，拟拂尘埃望节旄。"
    ]
  },
  {
    "id": "c16655df05f199ba9cdc6f6ef3b2072f",
    "title": "送西江胡允中之桃温万户府学正",
    "authorName": "张翥",
    "authorId": "c16655df05f199ba4079016d6c1da886",
    "dynasty": "元",
    "content": [
      "辽水穷边牟盖东，镇人今始识儒宫。",
      "诗书直化三韩远，文轨须令万国同。",
      "隼度塞云秋有雪，鳌翻海浪昼多风。",
      "知君回首神州路，一发青山落照中。"
    ]
  },
  {
    "id": "c16655df05f199ba5c9164a16d1718d7",
    "title": "余伯畴归浙东简郡守王居敬",
    "authorName": "张翥",
    "authorId": "c16655df05f199ba4079016d6c1da886",
    "dynasty": "元",
    "content": [
      "四明游客住京都，旅舍青灯照影孤。",
      "家信十年黄耳犬，乡心一夜白头乌。",
      "却携长铗辞金水，直挂轻帆到鉴湖。",
      "为问蠡吾王太守，别来安稳有书无。"
    ]
  },
  {
    "id": "c16655df05f199ba506c5604b42ce64c",
    "title": "寄达兼善经历柯敬仲博士",
    "authorName": "张翥",
    "authorId": "c16655df05f199ba4079016d6c1da886",
    "dynasty": "元",
    "content": [
      "心怜旅寓各西东，长忆樽前笑语同。",
      "故国鱼龙沧海上，仙家鸡犬白云中。",
      "百年人物无多见，一代文章有至公。",
      "等是不禁惆怅事，鬓丝黄叶共秋风。"
    ]
  },
  {
    "id": "c16655df05f199ba1220902946f03190",
    "title": "宗人鸣善将还武昌诗以叙别",
    "authorName": "张翥",
    "authorId": "c16655df05f199ba4079016d6c1da886",
    "dynasty": "元",
    "content": [
      "武昌城中官柳阴，广陵行客动归心。",
      "衣冠南渡悲豪杰，江汉东流变古今。",
      "多病马卿游已倦，能诗杜老律尤深。",
      "洞庭明月如相忆，为写清愁入楚吟。"
    ]
  },
  {
    "id": "c16655df05f199ba82f6192fd8faec1d",
    "title": "次倪元镇张伯雨锡山倡和之什",
    "authorName": "张翥",
    "authorId": "c16655df05f199ba4079016d6c1da886",
    "dynasty": "元",
    "content": [
      "鹤在青林凤在阿，骚人行处有吟窝。",
      "西风落木秋来早，南国浮云入暮多。",
      "欲赋朱华临邺水，可堪白芷怨湘波。",
      "期君不负湖山约，来听吴侬欸乃歌。"
    ]
  },
  {
    "id": "c16655df05f199bac77ee2f9070cb740",
    "title": "答谢看云宗师寿帙绮段之赠",
    "authorName": "张翥",
    "authorId": "c16655df05f199ba4079016d6c1da886",
    "dynasty": "元",
    "content": [
      "自信平生有道缘，频烦白鹤寄瑶笺。",
      "锦分帝子机中织，诗入真人诰内编。",
      "弱水蓬莱三万里，庆云阊阖九重天。",
      "拟抽玉刺从飙御，一到环枢问列仙。"
    ]
  },
  {
    "id": "c16655df05f199ba95ba86a3fc511496",
    "title": "送涂茂才北游",
    "authorName": "张翥",
    "authorId": "c16655df05f199ba4079016d6c1da886",
    "dynasty": "元",
    "content": [
      "黄河十月已流冰，暂解行装驻广陵。",
      "逆旅壮怀销北斗，故山归梦入孤灯。",
      "千金燕市方求马，万里天池欲徙鹏。",
      "曾是公卿有知己，孝廉船上觅张凭。"
    ]
  },
  {
    "id": "c16655df05f199ba2812b2a9fa917897",
    "title": "答韩伯清练溪见寄",
    "authorName": "张翥",
    "authorId": "c16655df05f199ba4079016d6c1da886",
    "dynasty": "元",
    "content": [
      "久惭簪绂趋文馆，拟问田园归武林。",
      "慷慨谩论当世事，衰迟空负壮年心。",
      "忘机白鸟何妨狎，投老青山不厌深。",
      "闻道练溪春酒熟，期君苕上共登临。"
    ]
  },
  {
    "id": "c16655df05f199bab93deb9853339f00",
    "title": "醉乡",
    "authorName": "张翥",
    "authorId": "c16655df05f199ba4079016d6c1da886",
    "dynasty": "元",
    "content": [
      "半属华胥半酒泉，封君惟有曲生权。",
      "觥筹席上无多地，风月壶中别有天。",
      "千日梦醒如隔世，四时春尽不知年。",
      "从来此处藏身好，容我神游太古前。"
    ]
  },
  {
    "id": "c16655df05f199ba6a2fca23e31e8599",
    "title": "送曹鉴克明自浙省员外迁湖广",
    "authorName": "张翥",
    "authorId": "c16655df05f199ba4079016d6c1da886",
    "dynasty": "元",
    "content": [
      "上流形势控荆扬，挝鼓飞帆过武昌。",
      "幕府一时登杰俊，朝廷今日际明良。",
      "南楼词翰题鹦鹉，北斗旌旗下凤凰。",
      "好折楚芳遥寄与，美人秋水远相望。"
    ]
  },
  {
    "id": "c16655df05f199ba01d49011df8ab5a4",
    "title": "越僧无涯号栖云乞赋",
    "authorName": "张翥",
    "authorId": "c16655df05f199ba4079016d6c1da886",
    "dynasty": "元",
    "content": [
      "上方何处但闻钟，深护林扉翠几重。",
      "卧冷衲衣侵片石，行随锡杖度千峰。",
      "松晴每下安巢鹤，潭暮时留听法龙。",
      "更欲移禅沃洲去，微茫岩洞不曾封。"
    ]
  },
  {
    "id": "c16655df05f199badc37742b37ce5b12",
    "title": "怀上饶祝蕃远时为建康学正",
    "authorName": "张翥",
    "authorId": "c16655df05f199ba4079016d6c1da886",
    "dynasty": "元",
    "content": [
      "圣王端拱致时平，妙选群才属汗青。",
      "一代弥文县日月，万方同轨走雷霆。",
      "敢希太史抽金匮，更待中郎写石经。",
      "出处与君俱有道，不烦猿鹤谢山灵。"
    ]
  },
  {
    "id": "c16655df05f199ba6f8265378f30942e",
    "title": "送欧阳逊老从谦之湖阃照磨",
    "authorName": "张翥",
    "authorId": "c16655df05f199ba4079016d6c1da886",
    "dynasty": "元",
    "content": [
      "白云亲舍在湘东，怀牒归来昼锦同。",
      "宾幕尽趋元帅府，朝班旧引大明宫。",
      "剑横岩客南楼日，瑟罢湘灵北渚风。",
      "何处登临最相忆，江蓠秋碧畹兰红。"
    ]
  },
  {
    "id": "c16655df05f199baa0f2bca1f4d91dde",
    "title": "送王季培还扬州兼述所怀",
    "authorName": "张翥",
    "authorId": "c16655df05f199ba4079016d6c1da886",
    "dynasty": "元",
    "content": [
      "远忆淮南后土祠，君归今已发琼枝。",
      "好寻月下吹箫处，犹及花前把酒时。",
      "锦瑟金钱馀旧伴，乌丝红袖有新诗。",
      "故人相见如相问，老尽当年杜牧之。"
    ]
  },
  {
    "id": "c16655df05f199bac1075db697e8140b",
    "title": "江兖州叔志去思碑",
    "authorName": "张翥",
    "authorId": "c16655df05f199ba4079016d6c1da886",
    "dynasty": "元",
    "content": [
      "使君有道是民师，惠政长留去后思。",
      "秀麦不专称汉史，甘棠直欲继周诗。",
      "驯桑有雉童俱化，攫肉无乌吏绝欺。",
      "东鲁自今应纸贵，一时争打兖州碑。"
    ]
  },
  {
    "id": "c16655df05f199baee9167f04cac1a07",
    "title": "临川留别宜黄乐杞楚材",
    "authorName": "张翥",
    "authorId": "c16655df05f199ba4079016d6c1da886",
    "dynasty": "元",
    "content": [
      "当年携酒杏花春，同是江西榜上人。",
      "岁晚异乡为客久，夜来归梦到家频。",
      "雁声孤馆迢迢雨，马影斜阳漠漠尘。",
      "怅望与君江海别，几时高谊复相亲。"
    ]
  },
  {
    "id": "c16655df05f199ba103988b56056c1fa",
    "title": "寄归学士彦温",
    "authorName": "张翥",
    "authorId": "c16655df05f199ba4079016d6c1da886",
    "dynasty": "元",
    "content": [
      "老笔文章史汉间，喜闻华发映朱颜。",
      "司空旧隐王官谷，开府今称庾子山。",
      "一色黄茅丹灶火，十年清梦紫宸班。",
      "与君岁晚须相见，久办归思疏乞还。"
    ]
  },
  {
    "id": "c16655df05f199bac8ad21c2ce4525b1",
    "title": "寄韩文玙与玉",
    "authorName": "张翥",
    "authorId": "c16655df05f199ba4079016d6c1da886",
    "dynasty": "元",
    "content": [
      "自惊六十八年身，老病蹉跎又见春。",
      "京国岁寒稀雨雪，江淮兵久尚风尘。",
      "乡书屡绝亲知远，官俸常空仆马贫。",
      "只忆练溪韩与玉，封书寄与重伤神。"
    ]
  },
  {
    "id": "c16655df05f199ba872278fd17b5ca10",
    "title": "春闱和周伯温韵呈同院",
    "authorName": "张翥",
    "authorId": "c16655df05f199ba4079016d6c1da886",
    "dynasty": "元",
    "content": [
      "鼓角声中漏未终，衣寒官烛屡销红。",
      "百年海岳回元气，一代文章有古风。",
      "仙掌露漙金沆瀣，觚棱雪散玉玲珑。",
      "祗惭白首河汾客，得与群贤此会同。"
    ]
  },
  {
    "id": "c16655df05f199ba9d44dac113df8191",
    "title": "正月九日夜雪甚寒",
    "authorName": "张翥",
    "authorId": "c16655df05f199ba4079016d6c1da886",
    "dynasty": "元",
    "content": [
      "雪后西山照眼青，早寒微霰又飘零。",
      "昨非未必今皆是，众醉何由我独醒。",
      "学篆每朝临《碧落》，存神长夜养《黄庭》。",
      "若为唤得瀛台侣，相与吹箫上杳冥。"
    ]
  },
  {
    "id": "c16655df05f199bafca46ec2a21d85a7",
    "title": "长至后一日小集张氏小轩留题",
    "authorName": "张翥",
    "authorId": "c16655df05f199ba4079016d6c1da886",
    "dynasty": "元",
    "content": [
      "金殿当头是广寒，阑干高倚五云端。",
      "山衔落照虹光阔，海蹙长冰玉气乾。",
      "仙客上升惟控鲤，月娥来舞每乘鸾。",
      "更须载酒春晴日，万里风烟快一看。"
    ]
  },
  {
    "id": "c16655df05f199baa16f0119e2c57580",
    "title": "十月望夜食既",
    "authorName": "张翥",
    "authorId": "c16655df05f199ba4079016d6c1da886",
    "dynasty": "元",
    "content": [
      "翳翳冰轮渐欲无，满城钟鼓竞喧呼。",
      "明销鱼脑浑应减，食尽蟆肠正可刳。",
      "后羿药灵知不死，臣仝心切望全苏。",
      "夜阑失喜清光满，一片霜风冻玉壶。"
    ]
  },
  {
    "id": "c16655df05f199ba061e964a84cf47ce",
    "title": "阙题",
    "authorName": "张翥",
    "authorId": "c16655df05f199ba4079016d6c1da886",
    "dynasty": "元",
    "content": [
      "席上屠苏岁岁同，只怜最后饮衰翁。",
      "半生客路江湖里，十月春愁雨雪中。",
      "黄道云消晴见斗，青阳气转晓占风。",
      "欲题采帖无佳句，思绕蓬莱最上宫。"
    ]
  },
  {
    "id": "c16655df05f199ba11712a8f4e5d1e19",
    "title": "寄郯九成即事自述",
    "authorName": "张翥",
    "authorId": "c16655df05f199ba4079016d6c1da886",
    "dynasty": "元",
    "content": [
      "竖儒无术善飞钤，镜里形容亦自嫌。",
      "忧世不堪才力弱，告归方畏简书严。",
      "风沙惨淡寒吹帽，星斗光芒夜近帘。",
      "此际思君倍愁绝，何山容得老夫潜。"
    ]
  },
  {
    "id": "c16655df05f199bad72e0bb8f974daa7",
    "title": "寄成居竹",
    "authorName": "张翥",
    "authorId": "c16655df05f199ba4079016d6c1da886",
    "dynasty": "元",
    "content": [
      "战骨填沟尘满城，尚书归说使人惊。",
      "方期渤海民沾化，岂意平凉贼畔盟。",
      "何日皇天知悔祸，中原故老望休兵。",
      "伤心扬子洲边月，忍听江流是哭声。"
    ]
  },
  {
    "id": "c16655df05f199ba40d2c23e6864fc20",
    "title": "高沙失守哭知府李齐公平",
    "authorName": "张翥",
    "authorId": "c16655df05f199ba4079016d6c1da886",
    "dynasty": "元",
    "content": [
      "高邮自昔号铜城，一旦东平委贼兵。",
      "杀气仓皇迷野色，怨魂呜咽泣江声。",
      "广陵琼树春仍在，甓社珠光夜不明。",
      "白首故人悲赵李，临风唯有泪纵横。"
    ]
  },
  {
    "id": "c16655df05f199ba189566cbe8a31c17",
    "title": "潼关失守哭参政舒噜杰存道",
    "authorName": "张翥",
    "authorId": "c16655df05f199ba4079016d6c1da886",
    "dynasty": "元",
    "content": [
      "十月三日天地昏，将军扼贼死辕门。",
      "火飞华岳三关破，血浸秦川万马奔。",
      "望越伍胥方抉目，战箕先轸不归元。",
      "北风吹尽英雄泪，倚剑悲歌一怆魂。"
    ]
  },
  {
    "id": "c16655df05f199ba98a653ee78962f10",
    "title": "食粥",
    "authorName": "张翥",
    "authorId": "c16655df05f199ba4079016d6c1da886",
    "dynasty": "元",
    "content": [
      "病齿入冬便食粥，瓦瓶煮豆给晨庖。",
      "邻人新酒赊来醉，道士奇方借得抄。",
      "雁喜随阳还北乡，鹊知避岁已南巢。",
      "故园我亦无归计，且作斋居盖白茅。"
    ]
  },
  {
    "id": "c16655df05f199ba01486ab44f15bb28",
    "title": "闻归集贤远引奉简一章",
    "authorName": "张翥",
    "authorId": "c16655df05f199ba4079016d6c1da886",
    "dynasty": "元",
    "content": [
      "故旧相看逐逝波，思归无路欲如何。",
      "将军每叹檀公策，朝士徒悲穆氏歌。",
      "南海明珠来贡少，中原健马出征多。",
      "先生自说将高举，不遣冥鸿到罻罗。"
    ]
  },
  {
    "id": "c16655df05f199bac16a5635a2b34a7a",
    "title": "寄答翟彬文中时避慈溪",
    "authorName": "张翥",
    "authorId": "c16655df05f199ba4079016d6c1da886",
    "dynasty": "元",
    "content": [
      "往年使过慈湖上，风景依稀可画传。",
      "红叶树藏秋水寺，白头僧渡夕阳船。",
      "竹林雨过山多笋，渔浦潮来海有鲜。",
      "藉是县公能爱客，不妨酬倡酒樽前。"
    ]
  },
  {
    "id": "c16655df05f199bac16a5635cc5b6800",
    "title": "寄答翟彬文中时避慈溪",
    "authorName": "张翥",
    "authorId": "c16655df05f199ba4079016d6c1da886",
    "dynasty": "元",
    "content": [
      "静对孤灯思往事，偶闻疏雨落寒窗。",
      "愁边白发三千丈，梦里青山十四双。",
      "蜀魄有声疑诉国，楚招无些忆沈江。",
      "只因诗思缘君苦，吟断遥钟已晓撞。"
    ]
  },
  {
    "id": "c16655df05f199baa38335341f0a4130",
    "title": "题冯士启士可藏书堂",
    "authorName": "张翥",
    "authorId": "c16655df05f199ba4079016d6c1da886",
    "dynasty": "元",
    "content": [
      "不惜黄金为买书，要令弦诵被乡闾。",
      "圣贤事业千年上，经史文章万卷馀。",
      "借送讵论鸱有酒，收藏长爱蠹无鱼。",
      "他时许下成精舍，岳麓匡山恐未如。"
    ]
  },
  {
    "id": "c16655df05f199baa405cd463bb5b3f1",
    "title": "分韵瓜步送司执中之江西宪府照磨",
    "authorName": "张翥",
    "authorId": "c16655df05f199ba4079016d6c1da886",
    "dynasty": "元",
    "content": [
      "山前古驿草萧萧，候吏沙头候画桡。",
      "采石晚风人渡急，历城烟树鸟飞遥。",
      "时平烽火沈江戍，市早鱼盐散浦桥。",
      "目送征帆慢相忆，只将离恨寄回潮。"
    ]
  },
  {
    "id": "c16655df05f199baff1ec9f41bf2fe39",
    "title": "分题投书浦送沙彦文架阁之江西",
    "authorName": "张翥",
    "authorId": "c16655df05f199ba4079016d6c1da886",
    "dynasty": "元",
    "content": [
      "高人岂作置书邮，尽弃函封向石头。",
      "故迹不随烟草没，遗风长与大江流。",
      "悲台鹰下川云暮，别国龙回岳雨秋。",
      "君过渚傍须舣棹，题诗相寄莫沈浮。"
    ]
  },
  {
    "id": "c16655df05f199ba2dc6f567820373ea",
    "title": "分题若邪溪送别胡一中允文录事之绍兴",
    "authorName": "张翥",
    "authorId": "c16655df05f199ba4079016d6c1da886",
    "dynasty": "元",
    "content": [
      "五云溪水碧萦湾，纯浸蓬莱郡里山。",
      "金跃冶垆龙已化，箭空仙的鹤长闲。",
      "棹歌洲渚芙蓉外，人在楼台罨画间。",
      "吟赏总输贤录事，樵风日暮送舟还。"
    ]
  },
  {
    "id": "c16655df05f199ba70a04df3193a42fc",
    "title": "寄题睢阳张文照存斋",
    "authorName": "张翥",
    "authorId": "c16655df05f199ba4079016d6c1da886",
    "dynasty": "元",
    "content": [
      "之子山房结数楹，静无尘累已撄宁。",
      "此心炯炯同千载，吾道煌煌有六经。",
      "雨后仪型山更好，窗前意思草长青。",
      "工夫要在存存熟，便是斋居座右铭。"
    ]
  },
  {
    "id": "c16655df05f199bab1e8a7a87e6493a6",
    "title": "题四皓商山图",
    "authorName": "张翥",
    "authorId": "c16655df05f199ba4079016d6c1da886",
    "dynasty": "元",
    "content": [
      "兵尘澒洞绕函关，不到商于六里间。",
      "赤帜频传秦楚蹶，白云自与绮园闲。",
      "龙蛇陆起知何在，鸿鹄冥飞竟不还。",
      "千载高风无复见，空馀芝草满空山。"
    ]
  },
  {
    "id": "c16655df05f199ba889f6fa7a1931a21",
    "title": "玉山墨工魏元德名一时赠之以诗",
    "authorName": "张翥",
    "authorId": "c16655df05f199ba4079016d6c1da886",
    "dynasty": "元",
    "content": [
      "魏郎应得庭圭法，未数松泉与雪堂。",
      "万杵熟胶香入剂，一螺点漆黑生光。",
      "抡材合致图书府，留价争倾翰墨埸。",
      "我有诗囊须剩袭，草玄归去老山房。"
    ]
  },
  {
    "id": "c16655df05f199baf10555eabbf206be",
    "title": "山友为金阁山田道士作",
    "authorName": "张翥",
    "authorId": "c16655df05f199ba4079016d6c1da886",
    "dynasty": "元",
    "content": [
      "山人爱与山为友，住得山前地几双。",
      "为纳白云长扫室，欲延青嶂别开窗。",
      "岚中筇迹粘苔磴，风外琴声泻石缸。",
      "应是烟霞数仙侣，月明时复下旌幢。"
    ]
  },
  {
    "id": "c16655df05f199ba560306e78ab870c4",
    "title": "望江",
    "authorName": "张翥",
    "authorId": "c16655df05f199ba4079016d6c1da886",
    "dynasty": "元",
    "content": [
      "寒潮已退大江空，不见来鸥与去鸿。",
      "半岭彩霞缠落日，一川红树照西风。",
      "鲁连蹈海英灵远，王粲登楼感慨同。",
      "径欲投竿会稽石，得鱼为饱浙河东。"
    ]
  },
  {
    "id": "c16655df05f199bac2fa8bc915ffb40b",
    "title": "岁晏奇寒",
    "authorName": "张翥",
    "authorId": "c16655df05f199ba4079016d6c1da886",
    "dynasty": "元",
    "content": [
      "痴坐𣰽毹类冻蝇，霜风吹折布衣棱。",
      "炉翻宿火随灰陷，杯覆燖汤到地凝。",
      "虎豹冻埋山尽雪，鱼龙寒宿水连冰。",
      "浊醪最解强人意，吟短西窗一寸灯。"
    ]
  },
  {
    "id": "c16655df05f199ba9459068ddc12baac",
    "title": "寄答莫维贤景行",
    "authorName": "张翥",
    "authorId": "c16655df05f199ba4079016d6c1da886",
    "dynasty": "元",
    "content": [
      "故人音问久相疏，忽寄新诗良起予。",
      "半卷长笺欹枕读，尽拈佳句绕窗书。",
      "此生馆阁嗟留滞，何日兵戈见扫除。",
      "归觅南屏山下隐，酒杯茶灶共闲居。"
    ]
  },
  {
    "id": "c16655df05f199ba49f0d0d8ebffa5b8",
    "title": "答马易之编修病中作",
    "authorName": "张翥",
    "authorId": "c16655df05f199ba4079016d6c1da886",
    "dynasty": "元",
    "content": [
      "喜君近疾已平安，楮帐绵衾且避寒。",
      "饭颗任嘲诗骨瘦，糟丘能遣客怀宽。",
      "天街钟动朝初罢，海国书回岁又残。",
      "忽讶衰翁不相问，北风吹雪正漫漫。"
    ]
  },
  {
    "id": "c16655df05f199baa57a8a52c5ce0826",
    "title": "至日微雪家人尽上冢独步小酌",
    "authorName": "张翥",
    "authorId": "c16655df05f199ba4079016d6c1da886",
    "dynasty": "元",
    "content": [
      "忽忽又逢长至日，此心寒似琯中灰。",
      "寻思一日老一日，得饮数杯还数杯。",
      "鹊知太岁改巢去，雨被北风吹雪来。",
      "醢兔羞鴽良不恶，馂馀聊遣冻颜开。"
    ]
  },
  {
    "id": "c16655df05f199ba52839f5c7973d6e2",
    "title": "送布延彦仁都事还蜀兼东时文可郎中",
    "authorName": "张翥",
    "authorId": "c16655df05f199ba4079016d6c1da886",
    "dynasty": "元",
    "content": [
      "送君一骑发长安，王事方殷肯避难。",
      "使者好寻巴道路，诗人多勒蜀岩峦。",
      "江来灌口声初放，云接峨嵋翠不干。",
      "为报郎中勉勋业，远音时遣破幽端。"
    ]
  },
  {
    "id": "c16655df05f199ba14dd9bef8faf251c",
    "title": "寄成居竹黄舜臣",
    "authorName": "张翥",
    "authorId": "c16655df05f199ba4079016d6c1da886",
    "dynasty": "元",
    "content": [
      "岁月峥嵘春又来，归心遥在故园梅。",
      "十年厌见风尘恶，万事徒增耳目哀。",
      "大漠平铺沙雪去，远山直枕海云开。",
      "近怀欲报成夫子，强起题诗对酒杯。"
    ]
  },
  {
    "id": "c16655df05f199ba14dd9bef7a59665d",
    "title": "寄成居竹黄舜臣",
    "authorName": "张翥",
    "authorId": "c16655df05f199ba4079016d6c1da886",
    "dynasty": "元",
    "content": [
      "一见君诗倍黯然，蓟南湖北各风烟。",
      "故人渐似星将晓，尘世真成海变田。",
      "桂在谩吟招隐曲，鹤归还记去家年。",
      "虎丘山水知无恙，有待先期置酒泉。"
    ]
  },
  {
    "id": "c16655df05f199ba9d164ff92f6980cb",
    "title": "题栝士朱矩方画五松",
    "authorName": "张翥",
    "authorId": "c16655df05f199ba4079016d6c1da886",
    "dynasty": "元",
    "content": [
      "隐君业在栝溪东，种就长松倚翠空。",
      "一夕蛟龙起春雨，满山鳞甲动天风。",
      "也知造物生来异，未许烟霞画得同。",
      "想见青田旧巢鹤，时时来唳白云中。"
    ]
  },
  {
    "id": "c16655df05f199bae989f1273d27dd1c",
    "title": "吾庐",
    "authorName": "张翥",
    "authorId": "c16655df05f199ba4079016d6c1da886",
    "dynasty": "元",
    "content": [
      "吾庐幽似野人家，时倚南轩玩物华。",
      "亦有君臣槐腹蚁，也能鼓吹沼中蛙。",
      "邻翁来送新篘酒，堂吏求抄旧草麻。",
      "早晚乞骸寻旧隐，不妨高卧傲烟霞。"
    ]
  },
  {
    "id": "c16655df05f199ba271901c7b3b69cb3",
    "title": "歙汪希仲罕代自雄新二州还都话其风土为赋",
    "authorName": "张翥",
    "authorId": "c16655df05f199ba4079016d6c1da886",
    "dynasty": "元",
    "content": [
      "越鸟巢南涨海东，地兼夷夏气惟雄。",
      "洞深屋垒层厓上，泷险船行乱石中。",
      "春树湿云生桂蠹，瘴茅经雨落沙虫。",
      "宦游最数蛮荒恶，羡子归来面更红。"
    ]
  },
  {
    "id": "c16655df05f199baa835562fc54dd457",
    "title": "病起偶题",
    "authorName": "张翥",
    "authorId": "c16655df05f199ba4079016d6c1da886",
    "dynasty": "元",
    "content": [
      "阅世悠悠八十馀，此身天地一蘧庐。",
      "季鹰只爱生前酒，司马空留后世书。",
      "野散未归鸣泽雁，水烦徒噞在渊鱼。",
      "可堪濩落风尘里，两鬓霜毛顿觉疏。"
    ]
  },
  {
    "id": "c16655df05f199ba2dd7c29d0c42e601",
    "title": "饮故相国宅",
    "authorName": "张翥",
    "authorId": "c16655df05f199ba4079016d6c1da886",
    "dynasty": "元",
    "content": [
      "相君池馆旧撝诃，今日还容野老过。",
      "裂地商于真已矣，积金郿坞竟如何。",
      "胡僧漫演寅朝偈，女鬼空悲子夜歌。",
      "起向春风酹杯酒，青芜满地雨红多。"
    ]
  },
  {
    "id": "c16655df05f199bad3d616e5caca5c77",
    "title": "监中暮归",
    "authorName": "张翥",
    "authorId": "c16655df05f199ba4079016d6c1da886",
    "dynasty": "元",
    "content": [
      "扶桑铜柱若为标，南望兵氛久未销。",
      "秋水涨河初放鳄，晚烟笼树尽鸣枭。",
      "枕戈未睹栖于越，舞羽曾闻格有苗。",
      "河北诸侯总戎翰，好宣忠力佐皇朝。"
    ]
  },
  {
    "id": "c16655df05f199bac1de4ada62f36a62",
    "title": "送监生聂让省兄山后",
    "authorName": "张翥",
    "authorId": "c16655df05f199ba4079016d6c1da886",
    "dynasty": "元",
    "content": [
      "书剑翩翩送子归，原头相见脊令飞。",
      "北风关路雪云暗，落日客亭烟火微。",
      "血立忠臣头上发，线留慈母手中衣。",
      "老夫唯有销兵望，早遣平安到虎闱。"
    ]
  },
  {
    "id": "c16655df05f199ba12fa73887120b276",
    "title": "东坡淮口墨迹卷后有黄策诗",
    "authorName": "张翥",
    "authorId": "c16655df05f199ba4079016d6c1da886",
    "dynasty": "元",
    "content": [
      "潮落潮生沙岸头，布帆来往几经秋。",
      "山川如故人何在，天地无情水自流。",
      "败垒荒墟非昔画，野烟寒照总新愁。",
      "只应千古清淮月，曾照东坡此唤舟。"
    ]
  },
  {
    "id": "c16655df05f199baf5016dd8ec7b5283",
    "title": "次韵闽僧秀嵓寄竹溪僧",
    "authorName": "张翥",
    "authorId": "c16655df05f199ba4079016d6c1da886",
    "dynasty": "元",
    "content": [
      "峰北峰南法界中，杖藜来往夕阳钟。",
      "时过花洞逢游鹿，夜咒珠台放钓龙。",
      "七字诗才清似水，三生骨相古于松。",
      "羡师方外全无事，只个蒲团又过冬。"
    ]
  },
  {
    "id": "c16655df05f199baf5016dd88e9f9f83",
    "title": "次韵闽僧秀嵓寄竹溪僧",
    "authorName": "张翥",
    "authorId": "c16655df05f199ba4079016d6c1da886",
    "dynasty": "元",
    "content": [
      "望入南云无去鸿，凭谁持饷一瓶空。",
      "诗来万里燕台下，寺在三山冶县东。",
      "戏瓦空中惟见水，挂幡窗外自摇风。",
      "我今也拟辞簪绂，去作岩居三老翁。"
    ]
  },
  {
    "id": "c16655df05f199bac37a7e1fd07d76c0",
    "title": "送贵溪彭伯时教授之高州蒙古学",
    "authorName": "张翥",
    "authorId": "c16655df05f199ba4079016d6c1da886",
    "dynasty": "元",
    "content": [
      "都门柳色绿纷纷，惆怅南园此送君。",
      "䫈海驿程须给传，国朝字学要同文。",
      "鼓来野庙迷蛮鬼，火燎山田落瘴云。",
      "藉有槟榔与藤酒，冷官聊复送朝曛。"
    ]
  },
  {
    "id": "c16655df05f199ba46b7be9a1c487711",
    "title": "成居竹有诗见寄因郯九成行用韵答之",
    "authorName": "张翥",
    "authorId": "c16655df05f199ba4079016d6c1da886",
    "dynasty": "元",
    "content": [
      "归隐山林叹未能，强支世故力难胜。",
      "少狂欲作追风骠，老退还如被冻蝇。",
      "客赋有愁逾万斛，兵厨无酒可三升。",
      "与君为结东家社，珍重衰年护寝兴。"
    ]
  },
  {
    "id": "c16655df05f199ba59fb662a6210c591",
    "title": "寿许集贤可用",
    "authorName": "张翥",
    "authorId": "c16655df05f199ba4079016d6c1da886",
    "dynasty": "元",
    "content": [
      "圭塘谕德真寿星，斑衣戏舞满中庭。",
      "同年笑我雌为甲，上寿看君老复丁。",
      "壶有仙公新授药，厨留长史旧传经。",
      "他时若许相依住，愿割西山一半青。"
    ]
  },
  {
    "id": "c16655df05f199ba59fb662a89b18523",
    "title": "寿许集贤可用",
    "authorName": "张翥",
    "authorId": "c16655df05f199ba4079016d6c1da886",
    "dynasty": "元",
    "content": [
      "看君才气夐无双，往往宾贤镇海邦。",
      "未报美人青玉案，且乘壮士碧油幢。",
      "唤船椰叶迷蛮驿，对酒椒花映客窗。",
      "别后平安须越便，雁飞不过岭头泷。"
    ]
  },
  {
    "id": "c16655df05f199ba22cd8149871ff818",
    "title": "送燕山杨文周之汾州教授",
    "authorName": "张翥",
    "authorId": "c16655df05f199ba4079016d6c1da886",
    "dynasty": "元",
    "content": [
      "关河迢递入汾阳，暑雨初收陌树苍。",
      "名士多为文学掾，此州今有状元坊。",
      "雁来霜塞秋声急，鸟去烟台野色荒。",
      "试问西河读书处，因君石室重辉光。"
    ]
  },
  {
    "id": "c16655df05f199ba196c140c5db7dae5",
    "title": "乐平刘复初隐居四咏耕田",
    "authorName": "张翥",
    "authorId": "c16655df05f199ba4079016d6c1da886",
    "dynasty": "元",
    "content": [
      "东皋南亩雨新晴，杏花欲开菖叶生。",
      "田妇蒸藜来午饷，邻翁荷锸趁春耕。",
      "乌犍引犊村村出，布谷催人处处鸣。",
      "归与儿孙共闲夜，一窗灯火读书声。"
    ]
  },
  {
    "id": "c16655df05f199ba196c140ce0ab1fb8",
    "title": "乐平刘复初隐居四咏耕田",
    "authorName": "张翥",
    "authorId": "c16655df05f199ba4079016d6c1da886",
    "dynasty": "元",
    "content": [
      "泱泱寒流底处寻，但传幽响出空林。",
      "石根云窦元多罅，松籁风簧共一音。",
      "醉梦䀨醒春枕熟，诗怀清彻夜窗深。",
      "中郎别有清溪曲，更写潺湲入素琴。"
    ]
  },
  {
    "id": "c16655df05f199ba196c140cc9993d8b",
    "title": "乐平刘复初隐居四咏耕田",
    "authorName": "张翥",
    "authorId": "c16655df05f199ba4079016d6c1da886",
    "dynasty": "元",
    "content": [
      "酿法传将道士家，春醪一味采松花。",
      "常时野坐开新瓮，几度山行载后车。",
      "忤客有谁焚醉日，学仙何处饮流霞。",
      "明朝又觅南邻伴，还汲清泉洗石洼。"
    ]
  },
  {
    "id": "c16655df05f199ba196c140cec887982",
    "title": "乐平刘复初隐居四咏耕田",
    "authorName": "张翥",
    "authorId": "c16655df05f199ba4079016d6c1da886",
    "dynasty": "元",
    "content": [
      "漾漾清波浮紫鳞，一筇闲倚树边身。",
      "我疑濠上漆园老，谁识江头渔丈人。",
      "细草留连还可藉，野鸥来往自相亲。",
      "此中正得悠然乐，何用扁舟把钓纶。"
    ]
  },
  {
    "id": "c16655df05f199ba6166670574fdb5d3",
    "title": "送草窗讲师周善京还九江太平宫",
    "authorName": "张翥",
    "authorId": "c16655df05f199ba4079016d6c1da886",
    "dynasty": "元",
    "content": [
      "万叠匡庐紫翠开，太平宫馆即琼台。",
      "九天使者云间下，五柳先生社里来。",
      "杏树春阴浑满院，桂花凉露不盈杯。",
      "遥应鹤侣相望久，吹取楼头铁笛回。"
    ]
  },
  {
    "id": "c16655df05f199ba8e65c910a7a56237",
    "title": "许编修克敬归平水奉寄王秘监先辈",
    "authorName": "张翥",
    "authorId": "c16655df05f199ba4079016d6c1da886",
    "dynasty": "元",
    "content": [
      "忆昔先生致政时，至今留在十图诗。",
      "古来贤达知几早，此日山林问舍迟。",
      "故国衣冠多草莽，中原郡县半旌旗。",
      "白云汾水秋风外，目送归鸿有所思。"
    ]
  },
  {
    "id": "c16655df05f199ba96cd57a05efcdb1e",
    "title": "九日燕允孚森玉轩醉中感怀",
    "authorName": "张翥",
    "authorId": "c16655df05f199ba4079016d6c1da886",
    "dynasty": "元",
    "content": [
      "不见江南信使来，菊花应傍战场开。",
      "风尘渺渺家难问，节物匆匆老转催。",
      "把酒多无今日醉，登高只益寸心哀。",
      "白头一觉湖山梦，谁料繁华有劫灰。"
    ]
  },
  {
    "id": "c16655df05f199ba5c224dd8bed9d839",
    "title": "雪中梁师孟叔原饷浑酒小饮闲窗偶成一章",
    "authorName": "张翥",
    "authorId": "c16655df05f199ba4079016d6c1da886",
    "dynasty": "元",
    "content": [
      "岁事萧条雪拥门，家人随分具盘飧。",
      "灶头饼软团团白，缸面醅新盎盎浑。",
      "万窍风声皆地籁，一窝春意自天根。",
      "老夫只待干戈息，归问西湖水竹村。"
    ]
  },
  {
    "id": "c16655df05f199ba5353355b59268171",
    "title": "会试院泰甫兵部既答和拙作且示以佳章仆以汨于校文遂稽貂续仍韵见趣所考既就格辄缀四首录奉一笑",
    "authorName": "张翥",
    "authorId": "c16655df05f199ba4079016d6c1da886",
    "dynasty": "元",
    "content": [
      "堆床朱卷考初分，卫士传呼夜锁门。",
      "覂驾已多东野马，抟扶应有北溟鲲。",
      "熟衣乍换寒犹薄，倦枕才凭睡易昏。",
      "愿向斯文求俊乂，大廷行对帝王尊。"
    ]
  },
  {
    "id": "c16655df05f199ba5353355b001352f6",
    "title": "会试院泰甫兵部既答和拙作且示以佳章仆以汨于校文遂稽貂续仍韵见趣所考既就格辄缀四首录奉一笑",
    "authorName": "张翥",
    "authorId": "c16655df05f199ba4079016d6c1da886",
    "dynasty": "元",
    "content": [
      "楼头叠鼓已三严，起听秋声满四檐。",
      "山叶落频风绕树，露蛩吟苦月当帘。",
      "烟寒铜兽催香换，漏促金壶报箭添。",
      "笑我原无食肉相，只思莼鲙荐吴盐。"
    ]
  },
  {
    "id": "c16655df05f199ba5353355b6e92d211",
    "title": "会试院泰甫兵部既答和拙作且示以佳章仆以汨于校文遂稽貂续仍韵见趣所考既就格辄缀四首录奉一笑",
    "authorName": "张翥",
    "authorId": "c16655df05f199ba4079016d6c1da886",
    "dynasty": "元",
    "content": [
      "倦眼空花漫不分，偶随群彦集金门。",
      "扁舟只拟追张翰，一壑还期置谢鲲。",
      "枫叶旧诗多冷落，梅花归梦几黄昏。",
      "与君此去如休暇，莫厌相过共酒樽。"
    ]
  },
  {
    "id": "c16655df05f199ba5353355bfbf88ad5",
    "title": "会试院泰甫兵部既答和拙作且示以佳章仆以汨于校文遂稽貂续仍韵见趣所考既就格辄缀四首录奉一笑",
    "authorName": "张翥",
    "authorId": "c16655df05f199ba4079016d6c1da886",
    "dynasty": "元",
    "content": [
      "诗律输君敢斗严，强摩老眼傍风檐。",
      "鹄袍夜散遥持烛，席舍朝开尽撤帘。",
      "久悟物机忘出入，时存神火验抽添。",
      "明当唤取弹筝手，与唱新声阿鹊盐。"
    ]
  },
  {
    "id": "c16655df05f199ba32e71efae755033c",
    "title": "送契元鲁降香南岳南海",
    "authorName": "张翥",
    "authorId": "c16655df05f199ba4079016d6c1da886",
    "dynasty": "元",
    "content": [
      "天开朱岳奠炎方，地入南溟接大荒。",
      "使者肃修时典礼，神明宜护国封疆。",
      "仙台云散峰峦碧，瘴岭春回草木香。",
      "珍重词臣致诚祷，愿消昏疠降休祥。"
    ]
  },
  {
    "id": "c16655df05f199ba3411c3258d907e6a",
    "title": "故御史王楚鳌元戴为临川王伯达三画求题",
    "authorName": "张翥",
    "authorId": "c16655df05f199ba4079016d6c1da886",
    "dynasty": "元",
    "content": [
      "双凤山人茅作屋，五云阁吏绣为衣。",
      "写将潇洒沧洲趣，留待风流二老归。",
      "岁月无情遗墨在，江湖多事宿心违。",
      "寒藤古木江西道，惟有当年白雁飞。"
    ]
  },
  {
    "id": "c16655df05f199ba3411c325807ae5ad",
    "title": "故御史王楚鳌元戴为临川王伯达三画求题",
    "authorName": "张翥",
    "authorId": "c16655df05f199ba4079016d6c1da886",
    "dynasty": "元",
    "content": [
      "罨画溪头春水波，美人兰棹远来过。",
      "杯如贺老稽山酒，曲有吴儿小海歌。",
      "楼馆云晴空翠湿，汀洲花暗夕阳多。",
      "只今粉墨馀高致，愁绝樵风冷薜萝。"
    ]
  },
  {
    "id": "c16655df05f199ba3411c32535b4980f",
    "title": "故御史王楚鳌元戴为临川王伯达三画求题",
    "authorName": "张翥",
    "authorId": "c16655df05f199ba4079016d6c1da886",
    "dynasty": "元",
    "content": [
      "小吏堞前烟水空，淮山无数直丛丛。",
      "使君援笔写秋色，舟子唱桡乘晚风。",
      "几处渔家依落木，半汀残照下飞鸿。",
      "白云望断仙游远，应在蓬莱碧海中。"
    ]
  },
  {
    "id": "c16655df05f199ba3d355ef7ce037880",
    "title": "汶上早行图上清张道士写",
    "authorName": "张翥",
    "authorId": "c16655df05f199ba4079016d6c1da886",
    "dynasty": "元",
    "content": [
      "绛节前驱海日生，川回已见汶阳城。",
      "数峰晓翠和烟湿，千树春红照地明。",
      "原隰使华来焕烂，河山风物入经营。",
      "凭君更写千岩月，与听鸾笙夜夜声。"
    ]
  },
  {
    "id": "c16655df05f199ba551436010ab55565",
    "title": "白鹰",
    "authorName": "张翥",
    "authorId": "c16655df05f199ba4079016d6c1da886",
    "dynasty": "元",
    "content": [
      "爱此精神顾盼雄，扶舆遥隔海涛东。",
      "俊含金气翎如雪，直上秋云骨有风。",
      "绦镞五方禽献后，锦貂千骑猎围中。",
      "平原侧目多狐兔，安得真拳一击空。"
    ]
  },
  {
    "id": "c16655df05f199ba30ee10b9faf18b8c",
    "title": "送景初漕史还平江各赋一诗寄吴下诸友",
    "authorName": "张翥",
    "authorId": "c16655df05f199ba4079016d6c1da886",
    "dynasty": "元",
    "content": [
      "怒浪蹙天摧漕舟，疾风吹雨黑中流。",
      "海神跃马火明灭，龙伯钓鳌山荡浮。",
      "安得灵槎通汉使，断无奇药采瀛洲。",
      "丈夫政事经艰险，不负平生亦壮游。"
    ]
  },
  {
    "id": "c16655df05f199ba30ee10b9c921a719",
    "title": "送景初漕史还平江各赋一诗寄吴下诸友",
    "authorName": "张翥",
    "authorId": "c16655df05f199ba4079016d6c1da886",
    "dynasty": "元",
    "content": [
      "我忆栝山老徵士，卷雾飞谈那可当。",
      "高致何如漆园吏，幽居真是郑公乡。",
      "未能即去楚氛恶，每一相思云树长。",
      "欲觅双鱼问消息，越来溪远水茫茫。"
    ]
  },
  {
    "id": "c16655df05f199ba30ee10b90ad4459d",
    "title": "送景初漕史还平江各赋一诗寄吴下诸友",
    "authorName": "张翥",
    "authorId": "c16655df05f199ba4079016d6c1da886",
    "dynasty": "元",
    "content": [
      "匡山道士躯干小，豪气直压香炉峰。",
      "池边咒剑出金虎，峡顶放船飞白龙。",
      "老我每推诗俊逸，何时相见话从容。",
      "散仙万一烟尘外，为报巢云若个松。"
    ]
  },
  {
    "id": "c16655df05f199ba30ee10b9725a2bd0",
    "title": "送景初漕史还平江各赋一诗寄吴下诸友",
    "authorName": "张翥",
    "authorId": "c16655df05f199ba4079016d6c1da886",
    "dynasty": "元",
    "content": [
      "近报昆冈亦被兵，知君抚剑气峥嵘。",
      "夫差强弩风生海，姑蔑战旗云绕城。",
      "天诏屡传宽宥下，王师行见扫除平。",
      "草堂无恙玉山好，我欲南辕寻旧盟。"
    ]
  },
  {
    "id": "c16655df05f199ba1ad2ccf9deb6085e",
    "title": "庚子元日早朝大明殿小饮自述",
    "authorName": "张翥",
    "authorId": "c16655df05f199ba4079016d6c1da886",
    "dynasty": "元",
    "content": [
      "玉殿齐班对正衙，退朝冠盖满京华。",
      "青天彻晓无云气，黄道回春转日车。",
      "闲染彩毫题帖子，喜将绿酒泛椒花。",
      "老身只待承平了，携取来书问故家。"
    ]
  },
  {
    "id": "c16655df05f199baad156637511a8ee9",
    "title": "仙兴",
    "authorName": "张翥",
    "authorId": "c16655df05f199ba4079016d6c1da886",
    "dynasty": "元",
    "content": [
      "鶱林树树玉成围，皓鹤彩鸾中自飞。",
      "玄石山人千日酒，上清仙子六铢衣。",
      "道心不动方归朴，物化无方总入机。",
      "自炷芜香明月夜，露坛东向礼灵威。"
    ]
  },
  {
    "id": "c16655df05f199bab2a0d5590b3cc263",
    "title": "九月二日揭晓仆以朔旦始得闲复成二诗录奉泰甫侍郎思齐御史本中都事道明敏文伯崇有志诸寮友",
    "authorName": "张翥",
    "authorId": "c16655df05f199ba4079016d6c1da886",
    "dynasty": "元",
    "content": [
      "解送诸君藻鉴分，棘围明发喜开门。",
      "荆人自许山多玉，庄叟虚谈海有鲲。",
      "过雁风高秋索索，护霜云薄晓昏昏。",
      "乡来曾预春闱考，犹记君王赐上尊。"
    ]
  },
  {
    "id": "c16655df05f199bab2a0d559b2009996",
    "title": "九月二日揭晓仆以朔旦始得闲复成二诗录奉泰甫侍郎思齐御史本中都事道明敏文伯崇有志诸寮友",
    "authorName": "张翥",
    "authorId": "c16655df05f199ba4079016d6c1da886",
    "dynasty": "元",
    "content": [
      "西风渐急早寒严，晓露俄晞日在檐。",
      "满鼎松声烹活火，半钩花影卷疏帘。",
      "菊黄又报秋期近，发白空惊老态添。",
      "未得山中觅茅屋，去修丹灶养红盐。"
    ]
  },
  {
    "id": "c16655df05f199babb2422340a4bdea6",
    "title": "病中",
    "authorName": "张翥",
    "authorId": "c16655df05f199ba4079016d6c1da886",
    "dynasty": "元",
    "content": [
      "小儿舞袖学斋郎，大女笑看傍鼓簧。",
      "狂客有时来猎酒，老夫无事坐焚香。",
      "前家后家杂歌哭，南斗北斗相低昂。",
      "病卧经旬不出户，墙角青青春荠长。"
    ]
  },
  {
    "id": "c16655df05f199ba5ca4fbefd666cbfa",
    "title": "遣兴",
    "authorName": "张翥",
    "authorId": "c16655df05f199ba4079016d6c1da886",
    "dynasty": "元",
    "content": [
      "七十蜕翁衰病馀，一室俨若维摩居。",
      "孔方无神可使鬼，毛颖已秃不中书。",
      "江湖天远道涂断，鼓柝冲寒风雪初。",
      "糠籺明年恐未饱，欲求何地托吾庐。"
    ]
  },
  {
    "id": "c16655df05f199ba3127167c554e51b2",
    "title": "自悼",
    "authorName": "张翥",
    "authorId": "c16655df05f199ba4079016d6c1da886",
    "dynasty": "元",
    "content": [
      "十二楼空月自明，一圆一缺总关情。",
      "每从画里瞻琼在，复向诗中记受生。",
      "魂不归来悲楚些，梦还惊觉厌秋声。",
      "遥知别鹤离鸾思，只在芙蓉海上城。"
    ]
  },
  {
    "id": "c16655df05f199ba3127167ca0d97f98",
    "title": "自悼",
    "authorName": "张翥",
    "authorId": "c16655df05f199ba4079016d6c1da886",
    "dynasty": "元",
    "content": [
      "梦中常苦不分明，天上人间各有情。",
      "桃叶竹枝无限意，灵芝瑞草可怜生。",
      "若兰谩织回文字，鹦鹉犹传响板声。",
      "欲得近音何处问，风烟遮断武林城。"
    ]
  },
  {
    "id": "c16655df05f199ba4c20901af062f9c5",
    "title": "至后暴日",
    "authorName": "张翥",
    "authorId": "c16655df05f199ba4079016d6c1da886",
    "dynasty": "元",
    "content": [
      "火暖毡床拥病翁，遣怀篇翰底求工。",
      "悲歌学士徒能壮，学坐禅僧要自空。",
      "鹖旦犹鸣天有雪，爰居已去海无风。",
      "只留一段思乡意，不见诗中见梦中。"
    ]
  },
  {
    "id": "c16655df05f199bae460e8b6b22884d0",
    "title": "悼亡日",
    "authorName": "张翥",
    "authorId": "c16655df05f199ba4079016d6c1da886",
    "dynasty": "元",
    "content": [
      "剪水裁云聚作花，直教颜色冠芳华。",
      "一双仙子玉条脱，三尺天家香辟邪。",
      "南国好音将过雁，西窗残梦已啼鸦。",
      "年年此日伤春思，忍把归心赋落霞。"
    ]
  },
  {
    "id": "c16655df05f199ba61a2531b1a499a02",
    "title": "九日书似北山上人",
    "authorName": "张翥",
    "authorId": "c16655df05f199ba4079016d6c1da886",
    "dynasty": "元",
    "content": [
      "老年尤惜过芳时，篱下黄花值闰迟。",
      "夜雨有愁如湿絮，秋风无发可吹丝。",
      "劳魂数数还乡梦，往事茫茫感兴诗。",
      "满腹精神浑减尽，一杯谁与共襟期。"
    ]
  },
  {
    "id": "c16655df05f199ba970280c1af04c8f5",
    "title": "中秋望亭驿对月代祀北还",
    "authorName": "张翥",
    "authorId": "c16655df05f199ba4079016d6c1da886",
    "dynasty": "元",
    "content": [
      "月色沧波共渺茫，驿亭杂坐看湖光。",
      "仙家刻玉青蟾兔，帝子吹笙白凤凰。",
      "芦叶好风生晚思，桂花清露湿空凉。",
      "回槎使者秋怀阔，倒泻银河入酒觞。"
    ]
  },
  {
    "id": "c16655df05f199ba9f31107b72180d7d",
    "title": "春日小轩独坐",
    "authorName": "张翥",
    "authorId": "c16655df05f199ba4079016d6c1da886",
    "dynasty": "元",
    "content": [
      "江南棕笋正时新，滋味还思养病身。",
      "暮雨过云初有电，老莺啼树已无春。",
      "虚名晚合徒多累，同辈生存仅数人。",
      "净扫虚轩炷香坐，只将篇什拟心神。"
    ]
  },
  {
    "id": "c16655df05f199ba1ed5945ca86c6b2f",
    "title": "清明日杏园独坐",
    "authorName": "张翥",
    "authorId": "c16655df05f199ba4079016d6c1da886",
    "dynasty": "元",
    "content": [
      "底事东风大放颠，为花浑废夜深眠。",
      "赏心不有闰三月，老眼应虚春一年。",
      "歌舞尽传天上曲，笑谈同是酒中仙。",
      "归时更爱东城道，月在秋千影外圆。"
    ]
  },
  {
    "id": "c16655df05f199baa3f3293126199feb",
    "title": "长至日偕诸友游故宫",
    "authorName": "张翥",
    "authorId": "c16655df05f199ba4079016d6c1da886",
    "dynasty": "元",
    "content": [
      "皇天有数混南邦，组练长驱万里江。",
      "内井龙沈军檄在，西郊鬼泣帝车降。",
      "河开故道穿宫籞，殿锁秋尘暗佛幢。",
      "欲问兴亡遗老尽，晚风铃语自摐摐。"
    ]
  },
  {
    "id": "c16655df05f199ba0447700c859f8c68",
    "title": "中秋雨明日晴明玩月有作",
    "authorName": "张翥",
    "authorId": "c16655df05f199ba4079016d6c1da886",
    "dynasty": "元",
    "content": [
      "今夕清光不负公，更无云气碍虚空。",
      "晴迟一日秋才望，看到三更月正中。",
      "蟾兔影寒天下露，鱼龙魄动海生风。",
      "故人别有蕉杯约，未放扁舟一鹤东。"
    ]
  },
  {
    "id": "c16655df05f199ba17b2fafaf900cd8b",
    "title": "雪中早朝",
    "authorName": "张翥",
    "authorId": "c16655df05f199ba4079016d6c1da886",
    "dynasty": "元",
    "content": [
      "北风吹雪浩漫漫，晓出津桥立马看。",
      "春入上林花树早，水连平地海波乾。",
      "金城万雉微茫湿，月阙双龙赑屃寒。",
      "今日天颜知有喜，紫宸朝下散千官。"
    ]
  },
  {
    "id": "c16655df05f199ba3c609edb15280d15",
    "title": "过李陵台",
    "authorName": "张翥",
    "authorId": "c16655df05f199ba4079016d6c1da886",
    "dynasty": "元",
    "content": [
      "路出桓州山缦回，仆夫指是李陵台。",
      "树遮望眼仍相吊，云结乡愁尚未开。",
      "海上羝羊秋牧罢，陵头石马夜嘶哀。",
      "英雄不死非无意，空遣归魂故国来。"
    ]
  },
  {
    "id": "c16655df05f199ba1e8aaff1afbd869d",
    "title": "喜雪简社友",
    "authorName": "张翥",
    "authorId": "c16655df05f199ba4079016d6c1da886",
    "dynasty": "元",
    "content": [
      "今朝腊日初飞雪，一白先期报岁丰。",
      "坐见洪荒还太古，信知造化自虚空。",
      "诗情画意天机外，和气欢声帝力中。",
      "便欲访君僧舍去，冻泥晴滴阻西东。"
    ]
  },
  {
    "id": "c16655df05f199ba23d042460c5cc1f1",
    "title": "清明日大风雨",
    "authorName": "张翥",
    "authorId": "c16655df05f199ba4079016d6c1da886",
    "dynasty": "元",
    "content": [
      "阴霾连日恶风生，老去愁多骨亦惊。",
      "天色昏昏转黄浊，春光冉冉又清明。",
      "邻家醁酒初开瓮，游女香车不出城。",
      "须为杏花赊一醉，谁家园里有莺声。"
    ]
  },
  {
    "id": "c16655df05f199bab26a5e9e405b83a2",
    "title": "西兴渡",
    "authorName": "张翥",
    "authorId": "c16655df05f199ba4079016d6c1da886",
    "dynasty": "元",
    "content": [
      "携家迢递过西陵，江雾微消海日升。",
      "帆影昼惊沙上雁，船声斗落岸头冰。",
      "果园霜后初分橘，渔浦潮平各下罾。",
      "岁晚不思行路倦，剡中佳兴正堪乘。"
    ]
  },
  {
    "id": "c16655df05f199ba0d46326e0d77e1cf",
    "title": "送春答何高士",
    "authorName": "张翥",
    "authorId": "c16655df05f199ba4079016d6c1da886",
    "dynasty": "元",
    "content": [
      "湖山不见暮云浑，杨柳风寒早闭门。",
      "情在旧游花历历，酒淹残睡雨昏昏。",
      "种桃道士今何处，采芍骚人不返魂。",
      "欲识伤春无限意，杜鹃枝上有啼痕。"
    ]
  },
  {
    "id": "c16655df05f199ba46e8c585091745f4",
    "title": "夕次杨村",
    "authorName": "张翥",
    "authorId": "c16655df05f199ba4079016d6c1da886",
    "dynasty": "元",
    "content": [
      "烟中帆影落舸峨，系缆沙边已夜过。",
      "风骤数声来海树，月移半晕入天河。",
      "得归始觉形神王，望远空留感慨多。",
      "坐听舟人语明发，芦花秋水正增波。"
    ]
  },
  {
    "id": "c16655df05f199bae81f6ad0fb178004",
    "title": "清明雨晴游包山龙华寺过慈云岭",
    "authorName": "张翥",
    "authorId": "c16655df05f199ba4079016d6c1da886",
    "dynasty": "元",
    "content": [
      "当年玉辇此经行，古寺犹题扈从名。",
      "龙凤谶空山气歇，马羊劫换海波平。",
      "野桃着雨春红落，岭路埋云湿翠生。",
      "日暮人归烟树黑，饥鼯啼雨上宫城。"
    ]
  },
  {
    "id": "c16655df05f199ba83d7a0df97dcd71f",
    "title": "雷火焚故宫白塔",
    "authorName": "张翥",
    "authorId": "c16655df05f199ba4079016d6c1da886",
    "dynasty": "元",
    "content": [
      "声声起蛰乍闻雷，骤落千山白雨来。",
      "恐有怪龙遭电取，未应佛塔被魔灾。",
      "人传妖鸟生讹火，谁觅胡僧话劫灰。",
      "岂复神灵有遗恨，冷烟残烬满荒台。"
    ]
  },
  {
    "id": "c16655df05f199babc24fa91e2e9f317",
    "title": "中秋乐陵驿玩月",
    "authorName": "张翥",
    "authorId": "c16655df05f199ba4079016d6c1da886",
    "dynasty": "元",
    "content": [
      "西风吹尽马蹄尘，凉夜中庭暂解巾。",
      "华月团团生兔腹，黑云片片散鱼鳞。",
      "鬓毛老去如黄叶，诗思秋来满白蘋。",
      "乐饮与君须达曙，举杯相属恰三人。"
    ]
  },
  {
    "id": "c16655df05f199baa0ba67993c3e6878",
    "title": "家居九日",
    "authorName": "张翥",
    "authorId": "c16655df05f199ba4079016d6c1da886",
    "dynasty": "元",
    "content": [
      "病馀瘦骨不胜秋，早起惊寒已索裘。",
      "安得酒酬佳节醉，从教花为老人羞。",
      "螟蛉有子宁嫌祝，蛱蝶无知底用愁。",
      "却笑江湖旧诗客，凄凉犹忆少年游。"
    ]
  },
  {
    "id": "c16655df05f199ba207eca3b157dd1fc",
    "title": "喜雪答鹤斋薛逸人",
    "authorName": "张翥",
    "authorId": "c16655df05f199ba4079016d6c1da886",
    "dynasty": "元",
    "content": [
      "晓雪初飞应岁华，因风吹起整还斜。",
      "石田不种皆成玉，瑶界非时自雨花。",
      "道士拥炉衣类鹤，麻姑送酒髻如鸦。",
      "悬知此际神游处，只在蓬莱海上家。"
    ]
  },
  {
    "id": "c16655df05f199ba568a4004f086730b",
    "title": "七月二十七日书所见",
    "authorName": "张翥",
    "authorId": "c16655df05f199ba4079016d6c1da886",
    "dynasty": "元",
    "content": [
      "杏花树底血犹红，一宿星痕雨洗空。",
      "凤阙追班听帝诏，羽林坐甲卫皇宫。",
      "天官占候徵玄象，国士精诚贯白虹。",
      "引领云间望笙鹤，朝来佳气已葱葱。"
    ]
  },
  {
    "id": "c16655df05f199ba3b2caade903e451f",
    "title": "辱井栏",
    "authorName": "张翥",
    "authorId": "c16655df05f199ba4079016d6c1da886",
    "dynasty": "元",
    "content": [
      "好事能收断石存，摩挲堪忆古云根。",
      "楼空野燹钟何在，宫没寒芜井已眢。",
      "古篆半留栏上字，妖姬犹有墓中魂。",
      "试扪凹处殷红湿，不是胭脂是血痕。"
    ]
  },
  {
    "id": "c16655df05f199badf188fdcc7fa5ac4",
    "title": "十一月六日大明殿贺清祀礼成",
    "authorName": "张翥",
    "authorId": "c16655df05f199ba4079016d6c1da886",
    "dynasty": "元",
    "content": [
      "大明宫殿彩云间，花底微风响佩环。",
      "陛戟九重周虎士，御筵咫尺望龙颜。",
      "犬牙磐石诸侯国，豹尾钩陈百辟班。",
      "漏下五门朝退晚，日边佳气满西山。"
    ]
  },
  {
    "id": "c16655df05f199ba9935281ca34bdedf",
    "title": "送谟侍者还江阴",
    "authorName": "张翥",
    "authorId": "c16655df05f199ba4079016d6c1da886",
    "dynasty": "元",
    "content": [
      "禅裓无尘锡杖青，一龛天竺更南屏。",
      "杨枝遍洒瓶中水，贝叶时翻笈内经。",
      "旧业池菱秋漠漠，归舟江树晓冥冥。",
      "今朝又作芜城别，何处钟声入夜听。"
    ]
  },
  {
    "id": "c16655df05f199ba29fc55a015c7a6bf",
    "title": "寄陈敬初郯九成",
    "authorName": "张翥",
    "authorId": "c16655df05f199ba4079016d6c1da886",
    "dynasty": "元",
    "content": [
      "忆昨阊门绾柳条，远烦相送过枫桥。",
      "夕阳陌上东西路，春水江头早晚潮。",
      "老境此心惟白社，英年何处不青霄。",
      "诗林别后应俱进，时遣邮筒慰寂寥。"
    ]
  },
  {
    "id": "c16655df05f199baeb44001725874cec",
    "title": "存道元帅师宗感时及陡溯山俟刀寨入贡次韵二诗送归关戍",
    "authorName": "张翥",
    "authorId": "c16655df05f199ba4079016d6c1da886",
    "dynasty": "元",
    "content": [
      "徼外频传羽檄飞，将军三起著戎衣。",
      "空山狐兔无藏窟，平陆龙蛇有杀机。",
      "已见赵佗知汉德，更令孟获识天威。",
      "此行整顿蛮荒了，箐雨泸烟好赋归。"
    ]
  },
  {
    "id": "c16655df05f199baeb440017caca0612",
    "title": "存道元帅师宗感时及陡溯山俟刀寨入贡次韵二诗送归关戍",
    "authorName": "张翥",
    "authorId": "c16655df05f199ba4079016d6c1da886",
    "dynasty": "元",
    "content": [
      "群蛮连岁哄滇中，陡溯山前喜挂弓。",
      "万里筹边频却虏，半生忧国早成翁。",
      "塞垣烽火方无警，幕府文书已上功。",
      "奏赋归来五云阁，汉庭不独数严终。"
    ]
  },
  {
    "id": "c16655df05f199ba0f69df7ce71ab167",
    "title": "寄俊上人",
    "authorName": "张翥",
    "authorId": "c16655df05f199ba4079016d6c1da886",
    "dynasty": "元",
    "content": [
      "不见俊公今十年，武林留偈竟茫然。",
      "苕溪寺已空尘劫，蒲室灯还有别传。",
      "晒衲石根随夕照，题诗竹里湿秋烟。",
      "何时近一牛鸣地，老去山中伴夜禅。"
    ]
  },
  {
    "id": "c16655df05f199ba46ec950191955472",
    "title": "寄智及上人",
    "authorName": "张翥",
    "authorId": "c16655df05f199ba4079016d6c1da886",
    "dynasty": "元",
    "content": [
      "故人远在越江南，何日相寻过海帆。",
      "少借禅房一十笏，全翻经藏五千函。",
      "寒炉拨火宜煨芋，夜月裁诗定倚杉。",
      "儗结愿香归未得，碧莲花老补陀岩。"
    ]
  },
  {
    "id": "c16655df05f199bae1060dccf64527b9",
    "title": "怀翟文中",
    "authorName": "张翥",
    "authorId": "c16655df05f199ba4079016d6c1da886",
    "dynasty": "元",
    "content": [
      "君留越甸长怀我，我在京华几梦君。",
      "佳句每从愁里得，远书忽向病中闻。",
      "船来海口人争岸，兵满淮南火照云。",
      "今日临风倍凄断，白头清泪共纷纷。"
    ]
  },
  {
    "id": "c16655df05f199ba8fc4d25a7a4640a9",
    "title": "江山览胜楼",
    "authorName": "张翥",
    "authorId": "c16655df05f199ba4079016d6c1da886",
    "dynasty": "元",
    "content": [
      "白云东南相荡浮，中有隐者之飞楼。",
      "千峰影落华盖晚，一水寒通彭蠡秋。",
      "鲛人机杼或闻响，山鬼窟宅疑藏幽。",
      "为问仙家借黄鹄，我欲题诗来上头。"
    ]
  },
  {
    "id": "c16655df05f199ba811eefc8f08603e5",
    "title": "寄见心上人次韵",
    "authorName": "张翥",
    "authorId": "c16655df05f199ba4079016d6c1da886",
    "dynasty": "元",
    "content": [
      "自入赤墀青琐间，旧游禅侣亦阑珊。",
      "青山只忆招提境，白首初辞供奉班。",
      "马为空群犹蹻蹻，鸟能求友自关关。",
      "终期一舸相寻去，知在姚溪第几湾。"
    ]
  },
  {
    "id": "c16655df05f199ba811eefc836f3cb42",
    "title": "寄见心上人次韵",
    "authorName": "张翥",
    "authorId": "c16655df05f199ba4079016d6c1da886",
    "dynasty": "元",
    "content": [
      "见说钱塘别筑城，凄凉风景若为情。",
      "湖堤柳尽曾游路，石壁苔荒旧刻名。",
      "老我无能如烛武，何人可饮胜公荣。",
      "沃洲胜会还容续，即拟山中隐计成。"
    ]
  },
  {
    "id": "c16655df05f199ba9b86cc7929d755c1",
    "title": "寄别陈渭叟",
    "authorName": "张翥",
    "authorId": "c16655df05f199ba4079016d6c1da886",
    "dynasty": "元",
    "content": [
      "空山花发春事幽，道人结屋居上头。",
      "胡麻随水有时得，杏子成林谁敢偷。",
      "金银气杂丹光现，涧壑响带松声流。",
      "寄语黄鹤一相别，独立苍茫歌远游。"
    ]
  },
  {
    "id": "c16655df05f199ba2af70c9f9efac68c",
    "title": "通玄观",
    "authorName": "张翥",
    "authorId": "c16655df05f199ba4079016d6c1da886",
    "dynasty": "元",
    "content": [
      "羽盖翩翩下九重，江乡秋晚滞仙踪。",
      "信传真府凭青鸟，剑舞瑶台走碧龙。",
      "顷刻风云兴五岳，须臾雨泽慰三农。",
      "殷勤欲问参同契，双舄遄飞未易从。"
    ]
  },
  {
    "id": "c16655df05f199ba1b09f522aa8d4b93",
    "title": "题张外史马塍新居",
    "authorName": "张翥",
    "authorId": "c16655df05f199ba4079016d6c1da886",
    "dynasty": "元",
    "content": [
      "窈窕丹房古涧阿，长松修竹绕层坡。",
      "桃园隐者时相遇，茅洞仙人夜或过。",
      "沆瀣杯寒供晓食，青冥笙响答空歌。",
      "白云浮出池痕满，知是龙泓宿雨多。"
    ]
  },
  {
    "id": "c16655df05f199ba223cf4a2d17297b1",
    "title": "游天竺寺",
    "authorName": "张翥",
    "authorId": "c16655df05f199ba4079016d6c1da886",
    "dynasty": "元",
    "content": [
      "石梁溅水湿苍苔，阴洞傍穿涧底回。",
      "殿阁金银从地涌，山林图画自天开。",
      "龙随僧到分云住，猿任人呼下树来。",
      "游兴未阑斜日尽，马头呼酒尚徘徊。"
    ]
  },
  {
    "id": "c16655df05f199ba223cf4a22801d7f7",
    "title": "游天竺寺",
    "authorName": "张翥",
    "authorId": "c16655df05f199ba4079016d6c1da886",
    "dynasty": "元",
    "content": [
      "西湖之西天竺深，天香满风多桂林。",
      "老猿引子下高树，流水与云来远岑。",
      "上方已变劫灰黑，古涧长带秋岚阴。",
      "清辉娱人且归去，后夜明月来重寻。"
    ]
  },
  {
    "id": "c16655df05f199bac3b6f5a528de69cd",
    "title": "登六和塔",
    "authorName": "张翥",
    "authorId": "c16655df05f199ba4079016d6c1da886",
    "dynasty": "元",
    "content": [
      "江上浮屠快一登，望中烟岸是西兴。",
      "日生沧海横流外，人立青冥最上层。",
      "潮落远沙群下雁，树欹高壁独巢鹰。",
      "百年等事豪华尽，怕听兴亡懒问僧。"
    ]
  },
  {
    "id": "c16655df05f199ba9148fe8fe36f47df",
    "title": "上清薛茂弘虞内翰以鹤斋号之为赋",
    "authorName": "张翥",
    "authorId": "c16655df05f199ba4079016d6c1da886",
    "dynasty": "元",
    "content": [
      "羽人新得虞翁号，归筑衡茅并翠微。",
      "丹室有风鸣夜帐，斗坛多露湿秋衣。",
      "画中昨者薛少保，华表当年丁令威。",
      "直拟身形鍊相似，玉笙吹上白云飞。"
    ]
  },
  {
    "id": "c16655df05f199ba80bb4b2007938140",
    "title": "登金山吞海亭了公请赋",
    "authorName": "张翥",
    "authorId": "c16655df05f199ba4079016d6c1da886",
    "dynasty": "元",
    "content": [
      "危亭突兀戴鳌头，俯视沧溟一勺浮。",
      "龙伯衣冠藏下府，梵王台殿起中流。",
      "扶桑夜色三山日，滟滪江声万里秋。",
      "老我惜无吞海句，但磨崖石记曾游。"
    ]
  },
  {
    "id": "c16655df05f199ba449f3051972176f1",
    "title": "寄成居竹隐居",
    "authorName": "张翥",
    "authorId": "c16655df05f199ba4079016d6c1da886",
    "dynasty": "元",
    "content": [
      "青袍朝士困京华，此老萧闲竹满家。",
      "山压穷愁诗强项，海枯渴肺酒槎牙。",
      "商岩未采芝如草，彭泽将归菊有花。",
      "孤负江头理渔事，短篷春雨梦沤沙。"
    ]
  },
  {
    "id": "c16655df05f199ba24ecaf8a44c204ab",
    "title": "题唐子华画王师鲁尚书石田山房",
    "authorName": "张翥",
    "authorId": "c16655df05f199ba4079016d6c1da886",
    "dynasty": "元",
    "content": [
      "秋水桥边红叶林，数家茅屋傍青岑。",
      "冈头种玉朝烟暖，陇上锄云宿雨深。",
      "摩诘辋川宜入画，少陵韦曲自成吟。",
      "束薪岁晚来同煮，应许山中道士寻。"
    ]
  },
  {
    "id": "c16655df05f199ba75c4e50cc6ec4421",
    "title": "赋中书左曹小瀛洲",
    "authorName": "张翥",
    "authorId": "c16655df05f199ba4079016d6c1da886",
    "dynasty": "元",
    "content": [
      "东曹地迥集名郎，宛是仙家紫翠房。",
      "阊阖上通天咫尺，蓬莱移出海中央。",
      "金波日暖浮鳷鹊，玉树春浓下凤凰。",
      "几度梦回清夜直，此身如在五云乡。"
    ]
  },
  {
    "id": "c16655df05f199ba3864c3839289c05d",
    "title": "三月望日游虎丘寺题小吴轩",
    "authorName": "张翥",
    "authorId": "c16655df05f199ba4079016d6c1da886",
    "dynasty": "元",
    "content": [
      "海涌峰前云树盘，佛宫飞阁出巑岏。",
      "虎来古冢金精白，龙卧秋池剑影寒。",
      "禅老说空留坏石，鬼仙题雨下虚坛。",
      "凭高不尽登临兴，更借西山晚翠看。"
    ]
  },
  {
    "id": "c16655df05f199ba6240a93ef4d04382",
    "title": "题舒噜存道元帅平师宗三州卷后",
    "authorName": "张翥",
    "authorId": "c16655df05f199ba4079016d6c1da886",
    "dynasty": "元",
    "content": [
      "不用牙璋远出师，将军凭轼下边陲。",
      "僰酋争歃金盘血，汉使高悬玉帐旗。",
      "司马文章传太史，武侯威略震南夷。",
      "只今父老兰沧上，拟刻宁蛮第一碑。"
    ]
  },
  {
    "id": "c16655df05f199ba441c41391e60d558",
    "title": "送李孟端奉祀天妃祠北归",
    "authorName": "张翥",
    "authorId": "c16655df05f199ba4079016d6c1da886",
    "dynasty": "元",
    "content": [
      "万里函香出汉廷，楚江南下越山青。",
      "祠光夜现天妃火，骑气秋瞻使者星。",
      "三岛凤麟环碧海，九关虎豹隔青冥。",
      "君才宜掌丝纶美，为述文章袭六经。"
    ]
  },
  {
    "id": "c16655df05f199bafc046ddf76a0b4bb",
    "title": "虚斋赠四明王道士",
    "authorName": "张翥",
    "authorId": "c16655df05f199ba4079016d6c1da886",
    "dynasty": "元",
    "content": [
      "高斋闻在荔枝林，曲几方床宴坐深。",
      "大道无形元寓器，至人于物不容心。",
      "三山云气通寥泬，一室天光入照临。",
      "我欲壶中收药去，石田瑶草共相寻。"
    ]
  },
  {
    "id": "c16655df05f199ba1d6622d37519b52c",
    "title": "吴江",
    "authorName": "张翥",
    "authorId": "c16655df05f199ba4079016d6c1da886",
    "dynasty": "元",
    "content": [
      "坐倚风樯看太湖，波涛澒洞半三吴。",
      "寒通上界咸池气，黑入中流水伯都。",
      "云暗蛟龙应起立，雪深鸿雁自惊呼。",
      "望亭有酒宵堪醉，买得渔家一尺鲈。"
    ]
  },
  {
    "id": "c16655df05f199ba675fbc0b2539799c",
    "title": "寄题杜原父怀友轩",
    "authorName": "张翥",
    "authorId": "c16655df05f199ba4079016d6c1da886",
    "dynasty": "元",
    "content": [
      "尺五城南近世纷，移家来并武夷君。",
      "他年功业谁青史，此日山林自白云。",
      "石气晓侵书幌湿，溪声时杂棹歌闻。",
      "故人已有同栖约，杖策行穿虎豹群。"
    ]
  },
  {
    "id": "c16655df05f199baa22fe1975b99399e",
    "title": "题黄州管氏怀坡堂",
    "authorName": "张翥",
    "authorId": "c16655df05f199ba4079016d6c1da886",
    "dynasty": "元",
    "content": [
      "玉局仙人云锦裳，骑龙一夕下黄冈。",
      "峨峨冠盖生陈迹，落落江山有耿光。",
      "谪宦六年名益重，怀贤千古意何长。",
      "君侯此举诚佳事，未数儋州载酒堂。"
    ]
  },
  {
    "id": "c16655df05f199baa02c3f710f9eb601",
    "title": "瓜州与成居竹王克纯登江风山月亭",
    "authorName": "张翥",
    "authorId": "c16655df05f199ba4079016d6c1da886",
    "dynasty": "元",
    "content": [
      "风起西津断客艘，熊家亭上得凭高。",
      "云移鸟影沈江树，雨带龙腥出海涛。",
      "开辟自天留壮观，登临如我老英豪。",
      "放舟拟就金山宿，一夜清寒袭锦袍。"
    ]
  },
  {
    "id": "c16655df05f199ba995484d8d549bbd5",
    "title": "奉答新仲铭禅师",
    "authorName": "张翥",
    "authorId": "c16655df05f199ba4079016d6c1da886",
    "dynasty": "元",
    "content": [
      "吴枫初冷雁连天，梦在江南野水边。",
      "词客欲归嗟老大，美人不嫁惜婵娟。",
      "豺狼正尔当官道，龙象于今护法筵。",
      "我识新公老禅衲，一灯蒲室是真传。"
    ]
  },
  {
    "id": "c16655df05f199ba51260b947885513d",
    "title": "赠马易之",
    "authorName": "张翥",
    "authorId": "c16655df05f199ba4079016d6c1da886",
    "dynasty": "元",
    "content": [
      "万里征帆渡越江，兹游奇观世无双。",
      "海中蓬岛金银阙，天上玉堂云雾窗。",
      "吾道政须求柱石，诗坛从此避旌幢。",
      "青林白谷归休地，怀抱因君得暂降。"
    ]
  },
  {
    "id": "c16655df05f199ba7977d4a8e3943722",
    "title": "冰蟾为金齐贤赋",
    "authorName": "张翥",
    "authorId": "c16655df05f199ba4079016d6c1da886",
    "dynasty": "元",
    "content": [
      "老蟾素魄禀金精，千岁玻瓈幻结成。",
      "明水夜零阴隧冻，丹书秋满肉芝生。",
      "腹凝寒露藏虚白，影入银河浴太清。",
      "拟问姮娥乞灵药，与君骑向广寒行。"
    ]
  },
  {
    "id": "c16655df05f199ba814406dafbfdbb49",
    "title": "吴江王氏水云深处",
    "authorName": "张翥",
    "authorId": "c16655df05f199ba4079016d6c1da886",
    "dynasty": "元",
    "content": [
      "潮平天阔开诗境，宜著幽亭俯碧浔。",
      "闲许钓徒分半席，静饶沙鸟占全林。",
      "青连河汉秋无极，黑入菰蒲晚易阴。",
      "更好扁舟明月夜，醉携长笛写龙吟。"
    ]
  },
  {
    "id": "c16655df05f199badd8d99f6f63cc800",
    "title": "送式无外归高丽",
    "authorName": "张翥",
    "authorId": "c16655df05f199ba4079016d6c1da886",
    "dynasty": "元",
    "content": [
      "三韩山水有灵晖，秀出斯人了佛机。",
      "岳寺禅馀留偈别，王城斋罢戴经归。",
      "瓶收沧海降龙入，锡度秋空近鹤飞。",
      "只恐故林云卧后，一镫秋老木棉衣。"
    ]
  },
  {
    "id": "c16655df05f199bab0c2899dae92842c",
    "title": "散木轩为陈则虚高士赋",
    "authorName": "张翥",
    "authorId": "c16655df05f199ba4079016d6c1da886",
    "dynasty": "元",
    "content": [
      "散木轩中一散仙，形虽如槁气苍然。",
      "路松正自为明误，社栎还因不用全。",
      "梁栋无心聊阅世，山林有地可长年。",
      "碧窗日静忘机事，悟得南华第四篇。"
    ]
  },
  {
    "id": "c16655df05f199ba287dc9aae908ba6d",
    "title": "送宋本礼部状元调选还京",
    "authorName": "张翥",
    "authorId": "c16655df05f199ba4079016d6c1da886",
    "dynasty": "元",
    "content": [
      "圣主求贤礼数崇，策名高步冠南宫。",
      "乘槎析木天津上，奏赋甘泉卤簿中。",
      "染翰墨凝仙掌露，护衣香散御炉风。",
      "只今帝业熙千载，正待儒臣黼黻功。"
    ]
  },
  {
    "id": "c16655df05f199baf4c6b5c482073617",
    "title": "春日怀柯敬仲博士",
    "authorName": "张翥",
    "authorId": "c16655df05f199ba4079016d6c1da886",
    "dynasty": "元",
    "content": [
      "建章莺啭曙光初，上直门开漏点疏。",
      "花拥西清森仗卫，星临东壁焕图书。",
      "汉庭长者多推毂，楚国骚人久卜居。",
      "为问五云仙阁吏，彩毫春咏近何如。"
    ]
  },
  {
    "id": "c16655df05f199ba9c605066e402f89d",
    "title": "题张性之提举静学斋",
    "authorName": "张翥",
    "authorId": "c16655df05f199ba4079016d6c1da886",
    "dynasty": "元",
    "content": [
      "隐者城南水竹居，萧然一室白生虚。",
      "传声吴会名家后，探道农黄邃古初。",
      "日影上帘晴晒药，露凉侵户夜翻书。",
      "元知静里工夫大，欲乞灵方一起予。"
    ]
  },
  {
    "id": "c16655df05f199bacd696f0be7856a75",
    "title": "送刘侯赴大理",
    "authorName": "张翥",
    "authorId": "c16655df05f199ba4079016d6c1da886",
    "dynasty": "元",
    "content": [
      "万里南云入马蹄，蛮酋迎拜过阿黎。",
      "将军拔剑歌玄武，使者乘轺祀碧鸡。",
      "六诏星文开井络，两关鸟道插天梯。",
      "圣朝谋帅先诗礼，努力筹边息鼓鼙。"
    ]
  },
  {
    "id": "c16655df05f199ba0ca92bb8b6afa6ce",
    "title": "送柯敬仲之京",
    "authorName": "张翥",
    "authorId": "c16655df05f199ba4079016d6c1da886",
    "dynasty": "元",
    "content": [
      "给事先皇禁邸中，归来空抱小臣弓。",
      "鱼龙夜落黄河水，鸿雁秋征白霫风。",
      "郢国善歌推宋玉，汉庭能赋待扬雄。",
      "如君必用才优俊，重见金闺尺籍通。"
    ]
  },
  {
    "id": "c16655df05f199bae1d395afea41493b",
    "title": "题远碧楼",
    "authorName": "张翥",
    "authorId": "c16655df05f199ba4079016d6c1da886",
    "dynasty": "元",
    "content": [
      "江上楼居景自清，阑干朝暮傍阴晴。",
      "数峰残雨云间湿，一水斜阳岛外明。",
      "树隔钓歌分浦出，风移帆影近窗行。",
      "彩衣白发宜春酒，更喜田园乐事成。"
    ]
  },
  {
    "id": "c16655df05f199ba12fbf566467d1db9",
    "title": "二月望日湖上值风",
    "authorName": "张翥",
    "authorId": "c16655df05f199ba4079016d6c1da886",
    "dynasty": "元",
    "content": [
      "疾风吹浪满重湖，云掩西山一半无。",
      "黄帽牵船依岸过，苍头按鹘绕林呼。",
      "莺花世界如春梦，烟雨楼台似画图。",
      "童稚兹游今白发，断桥斜日重踟蹰。"
    ]
  },
  {
    "id": "c16655df05f199ba99c4d386b8e8b3a0",
    "title": "寄观志能照磨",
    "authorName": "张翥",
    "authorId": "c16655df05f199ba4079016d6c1da886",
    "dynasty": "元",
    "content": [
      "鳌背三山最上峰，美人手把玉芙蓉。",
      "仗围泰畤传宵燎，漏下层城踏晓钟。",
      "锦瑟无尘飞刻雁，金壶有墨洒雕龙。",
      "老怀已托王郎道，早晚归营北涧松。"
    ]
  },
  {
    "id": "c16655df05f199ba6212fc4aaf3b0b95",
    "title": "十二月二十七日雪寒奉旨赐宴史局",
    "authorName": "张翥",
    "authorId": "c16655df05f199ba4079016d6c1da886",
    "dynasty": "元",
    "content": [
      "圣主恩荣六赐筵，玉音躬听相臣宣。",
      "史裁东观何殊汉，人在瀛洲总是仙。",
      "御酒如春浮浩荡，宫花与雪斗婵娟。",
      "微生此日沾休泽，祇望丹宸祝万年。"
    ]
  },
  {
    "id": "c16655df05f199ba953941a143aa0719",
    "title": "初度日病起不能饮诸友载酒集书楼偶赋见意",
    "authorName": "张翥",
    "authorId": "c16655df05f199ba4079016d6c1da886",
    "dynasty": "元",
    "content": [
      "细雨东风泛晓烟，草痕青过竹篱边。",
      "春当揆度灵均日，老及知非伯玉年。",
      "病眼纷纭花似雾，吟怀跌宕酒如泉。",
      "诸君有意留迂叟，拟买雷塘百亩田。"
    ]
  },
  {
    "id": "c16655df05f199ba3dd497e7426bd763",
    "title": "上元夜雨",
    "authorName": "张翥",
    "authorId": "c16655df05f199ba4079016d6c1da886",
    "dynasty": "元",
    "content": [
      "门外东风惊落尘，夜寒街鼓断无人。",
      "江山长抱千年恨，雨雪虚销一月春。",
      "红蜡光深行酒罢，玉龙声急落梅频。",
      "邻翁闻说儿时事，何异繁华梦里身。"
    ]
  },
  {
    "id": "c16655df05f199baf5c15042f0f22ae0",
    "title": "西湖冰合",
    "authorName": "张翥",
    "authorId": "c16655df05f199ba4079016d6c1da886",
    "dynasty": "元",
    "content": [
      "西湖雪厚冰彻底，行人径度如长川。",
      "风吹盐池结阴卤，日射玉田生暖烟。",
      "鱼龙穴里寒更缩，鸥鹭沙头饥可怜。",
      "安得长冰通沧海，我欲三岛求神仙。"
    ]
  },
  {
    "id": "c16655df05f199ba1ec17f353b4edbea",
    "title": "送林崇高还武夷山",
    "authorName": "张翥",
    "authorId": "c16655df05f199ba4079016d6c1da886",
    "dynasty": "元",
    "content": [
      "云岩岩下聘君家，长记宵谈到曙霞。",
      "今日陇头谁洒饭，鹧鸪啼老白桐花。"
    ]
  },
  {
    "id": "c16655df05f199ba1ec17f3551c739da",
    "title": "送林崇高还武夷山",
    "authorName": "张翥",
    "authorId": "c16655df05f199ba4079016d6c1da886",
    "dynasty": "元",
    "content": [
      "武夷山中毛竹多，神君一去奈山何。",
      "松风犹带琅璈响，散入遗音作棹歌。"
    ]
  },
  {
    "id": "c16655df05f199bab351a92428c47217",
    "title": "七月望日徐勉自武林来得两讣音",
    "authorName": "张翥",
    "authorId": "c16655df05f199ba4079016d6c1da886",
    "dynasty": "元",
    "content": [
      "海舟隔岁望回音，及得回音恨更深。",
      "从此远书无用寄，九原芜没转伤心。"
    ]
  },
  {
    "id": "c16655df05f199bab351a924611f8660",
    "title": "七月望日徐勉自武林来得两讣音",
    "authorName": "张翥",
    "authorId": "c16655df05f199ba4079016d6c1da886",
    "dynasty": "元",
    "content": [
      "外来丧逝讣音来，女嫁桐陵亦告哀。",
      "老眼今朝方是哭，百年心事总成灰。"
    ]
  },
  {
    "id": "c16655df05f199baba89b72067100ce2",
    "title": "予京居廿稔始置屋灵椿坊衰老畏寒始制青鼠袍且久乏马始作一车出入皆赋诗自志",
    "authorName": "张翥",
    "authorId": "c16655df05f199ba4079016d6c1da886",
    "dynasty": "元",
    "content": [
      "五槐浓绿荫门前，东宇西房数十椽。",
      "不是衰翁买屋住，归时留作雇船钱。"
    ]
  },
  {
    "id": "c16655df05f199baba89b720cc080395",
    "title": "予京居廿稔始置屋灵椿坊衰老畏寒始制青鼠袍且久乏马始作一车出入皆赋诗自志",
    "authorName": "张翥",
    "authorId": "c16655df05f199ba4079016d6c1da886",
    "dynasty": "元",
    "content": [
      "青鼠毛衣可御寒，秃襟空袖放身宽。",
      "遮头更着狐皮帽，好个侬家老契丹。"
    ]
  },
  {
    "id": "c16655df05f199baba89b72018647ef4",
    "title": "予京居廿稔始置屋灵椿坊衰老畏寒始制青鼠袍且久乏马始作一车出入皆赋诗自志",
    "authorName": "张翥",
    "authorId": "c16655df05f199ba4079016d6c1da886",
    "dynasty": "元",
    "content": [
      "浅浅轻车稳便休，何须高盖与华辀。",
      "短辕不作王丞相，下泽聊为马少游。"
    ]
  },
  {
    "id": "c16655df05f199ba211deb613461cf76",
    "title": "读瀛海喜其绝句清远因口号数诗示九成皆寔意也",
    "authorName": "张翥",
    "authorId": "c16655df05f199ba4079016d6c1da886",
    "dynasty": "元",
    "content": [
      "一日粮船到直沽，吴罂越布满街衢。",
      "新诗将作如千首，为问郯郎有买无。"
    ]
  },
  {
    "id": "c16655df05f199ba211deb61ed504622",
    "title": "读瀛海喜其绝句清远因口号数诗示九成皆寔意也",
    "authorName": "张翥",
    "authorId": "c16655df05f199ba4079016d6c1da886",
    "dynasty": "元",
    "content": [
      "接粮御史性情真，断事官来苦怒嗔。",
      "索酒索钱横生事，遭风遭浪肯知人。"
    ]
  },
  {
    "id": "c16655df05f199ba211deb61cdc75472",
    "title": "读瀛海喜其绝句清远因口号数诗示九成皆寔意也",
    "authorName": "张翥",
    "authorId": "c16655df05f199ba4079016d6c1da886",
    "dynasty": "元",
    "content": [
      "客窗昨夜北风高，犹似乘船海上涛。",
      "明发先宜觅貂鼠，唤人来作御寒袍。"
    ]
  },
  {
    "id": "c16655df05f199ba211deb619bc80733",
    "title": "读瀛海喜其绝句清远因口号数诗示九成皆寔意也",
    "authorName": "张翥",
    "authorId": "c16655df05f199ba4079016d6c1da886",
    "dynasty": "元",
    "content": [
      "虎贲坐甲夜传更，千步廊街鼓柝声。",
      "未许离人眠得熟，马蹄车铎又天明。"
    ]
  },
  {
    "id": "c16655df05f199ba211deb61c6de400f",
    "title": "读瀛海喜其绝句清远因口号数诗示九成皆寔意也",
    "authorName": "张翥",
    "authorId": "c16655df05f199ba4079016d6c1da886",
    "dynasty": "元",
    "content": [
      "拂郎之马走千里，独立长嘶凡马空。",
      "昔在江南看图画，今来天厩识真龙。"
    ]
  },
  {
    "id": "c16655df05f199ba211deb61b1eeb0ef",
    "title": "读瀛海喜其绝句清远因口号数诗示九成皆寔意也",
    "authorName": "张翥",
    "authorId": "c16655df05f199ba4079016d6c1da886",
    "dynasty": "元",
    "content": [
      "赛娘十五解新声，杨柳腰肢怯啭莺。",
      "好写潘郎胡十八，教伊传唱满京城。"
    ]
  },
  {
    "id": "c16655df05f199ba211deb6176d57f81",
    "title": "读瀛海喜其绝句清远因口号数诗示九成皆寔意也",
    "authorName": "张翥",
    "authorId": "c16655df05f199ba4079016d6c1da886",
    "dynasty": "元",
    "content": [
      "长川妓子早晨来，戴笠骑驴帕拥腮。",
      "总在狭斜坊里住，教坊日日听差回。"
    ]
  },
  {
    "id": "c16655df05f199ba211deb61ef6301e2",
    "title": "读瀛海喜其绝句清远因口号数诗示九成皆寔意也",
    "authorName": "张翥",
    "authorId": "c16655df05f199ba4079016d6c1da886",
    "dynasty": "元",
    "content": [
      "杖履寻花虎丘寺，壶觞按曲馆娃宫。",
      "阿成杀受吴中乐，请入风沙海浪中。"
    ]
  },
  {
    "id": "c16655df05f199ba211deb612fd7eb2c",
    "title": "读瀛海喜其绝句清远因口号数诗示九成皆寔意也",
    "authorName": "张翥",
    "authorId": "c16655df05f199ba4079016d6c1da886",
    "dynasty": "元",
    "content": [
      "结束黄骝粉画鞯，更投西市买长鞭。",
      "知侬已有南归日，户部来催助燕钱。"
    ]
  },
  {
    "id": "c16655df05f199ba211deb619331ad5d",
    "title": "读瀛海喜其绝句清远因口号数诗示九成皆寔意也",
    "authorName": "张翥",
    "authorId": "c16655df05f199ba4079016d6c1da886",
    "dynasty": "元",
    "content": [
      "大风尘土涨天飞，遮眼乌纱拍马归。",
      "还是洞庭湖水好，待郎来浣旧征衣。"
    ]
  },
  {
    "id": "c16655df05f199ba134679877e6d0dc5",
    "title": "大年小景",
    "authorName": "张翥",
    "authorId": "c16655df05f199ba4079016d6c1da886",
    "dynasty": "元",
    "content": [
      "一川风柳绿傞傞，古木茅茨近涧阿。",
      "汉上无人船不渡，水禽飞处夕阳多。"
    ]
  },
  {
    "id": "c16655df05f199ba134679870dff5155",
    "title": "大年小景",
    "authorName": "张翥",
    "authorId": "c16655df05f199ba4079016d6c1da886",
    "dynasty": "元",
    "content": [
      "春澹空山不自聊，幽花老画国香销。",
      "只今愁绝沅湘路，谁与侯芭赋楚招。"
    ]
  },
  {
    "id": "c16655df05f199ba13467987c5aa4600",
    "title": "大年小景",
    "authorName": "张翥",
    "authorId": "c16655df05f199ba4079016d6c1da886",
    "dynasty": "元",
    "content": [
      "采采幽芳不盈把，好收风露入铜瓶。",
      "虎丘老衲今何在，思见兰芽石上青。"
    ]
  },
  {
    "id": "c16655df05f199badfa5e26a3f56cff0",
    "title": "王杲东白墨兰樵题诗用韵其左并寓所怀",
    "authorName": "张翥",
    "authorId": "c16655df05f199ba4079016d6c1da886",
    "dynasty": "元",
    "content": [
      "光风叶叶露香新，欲采幽芳惜暮春。",
      "几度玉笙吹夜月，潇湘云断不逢人。"
    ]
  },
  {
    "id": "c16655df05f199ba54398dae71680b7c",
    "title": "幼闇宗师以诗招赏海棠文申有诗见约次韵",
    "authorName": "张翥",
    "authorId": "c16655df05f199ba4079016d6c1da886",
    "dynasty": "元",
    "content": [
      "自是仙家春日迟，紫绵无数袅柔丝。",
      "凭君多置看花酒，肺渴如今似漏卮。"
    ]
  },
  {
    "id": "c16655df05f199ba54398dae4ea443ab",
    "title": "幼闇宗师以诗招赏海棠文申有诗见约次韵",
    "authorName": "张翥",
    "authorId": "c16655df05f199ba4079016d6c1da886",
    "dynasty": "元",
    "content": [
      "环枢堂上迟明来，要向花前不放杯。",
      "只恐狂风无顾藉，尽将春色委苍苔。"
    ]
  },
  {
    "id": "c16655df05f199ba54398daed189eae5",
    "title": "幼闇宗师以诗招赏海棠文申有诗见约次韵",
    "authorName": "张翥",
    "authorId": "c16655df05f199ba4079016d6c1da886",
    "dynasty": "元",
    "content": [
      "好怀日近少曾开，心忆湖山曾屡回。",
      "不是故人多雅致，谁能相约看花来。"
    ]
  },
  {
    "id": "c16655df05f199ba450e5b4101daa86a",
    "title": "早出北城迎社稷香舆",
    "authorName": "张翥",
    "authorId": "c16655df05f199ba4079016d6c1da886",
    "dynasty": "元",
    "content": [
      "我如老马怯征鞍，推起东窗欲起难。",
      "昨日风雷驱雹过，满衣明月五更寒。"
    ]
  },
  {
    "id": "c16655df05f199ba2f92c3747d1a6de1",
    "title": "廉子祐归省金陵且就秋试作三绝句赠别",
    "authorName": "张翥",
    "authorId": "c16655df05f199ba4079016d6c1da886",
    "dynasty": "元",
    "content": [
      "故园归思浩无涯，更听啼鹃恼客怀。",
      "后夜月明应有梦，先随潮水过秦淮。"
    ]
  },
  {
    "id": "c16655df05f199ba2f92c374c61d343f",
    "title": "廉子祐归省金陵且就秋试作三绝句赠别",
    "authorName": "张翥",
    "authorId": "c16655df05f199ba4079016d6c1da886",
    "dynasty": "元",
    "content": [
      "陌上吹衣柳絮风，凭君莫放酒杯空。",
      "归舟总是伤情处，一路残山剩水中。"
    ]
  },
  {
    "id": "c16655df05f199ba2f92c374542c0a7e",
    "title": "廉子祐归省金陵且就秋试作三绝句赠别",
    "authorName": "张翥",
    "authorId": "c16655df05f199ba4079016d6c1da886",
    "dynasty": "元",
    "content": [
      "自昔高科取俊英，布衣徒步到公卿。",
      "庙堂今日求材切，正待诸君策治平。"
    ]
  },
  {
    "id": "c16655df05f199ba587d6a90a3a86ca3",
    "title": "偶成二绝句简鲁威学士",
    "authorName": "张翥",
    "authorId": "c16655df05f199ba4079016d6c1da886",
    "dynasty": "元",
    "content": [
      "云物凄凉小雪初，半庭残菊蝶来疏。",
      "连朝笔砚多忙事，借得东泉学士书。"
    ]
  },
  {
    "id": "c16655df05f199ba587d6a902a2d4fcf",
    "title": "偶成二绝句简鲁威学士",
    "authorName": "张翥",
    "authorId": "c16655df05f199ba4079016d6c1da886",
    "dynasty": "元",
    "content": [
      "病起头颅不可风，南窗晴日正融融。",
      "天怜老境无差使，乞与诗篇酒盏中。"
    ]
  },
  {
    "id": "c16655df05f199baf6313c8bab643e18",
    "title": "小游仙词",
    "authorName": "张翥",
    "authorId": "c16655df05f199ba4079016d6c1da886",
    "dynasty": "元",
    "content": [
      "清华公子并骑龙，直过蓬莱第一峰。",
      "亲见海中城阙好，半栽玉树半芙蓉。"
    ]
  },
  {
    "id": "c16655df05f199baf6313c8be09882b8",
    "title": "小游仙词",
    "authorName": "张翥",
    "authorId": "c16655df05f199ba4079016d6c1da886",
    "dynasty": "元",
    "content": [
      "五色烟中玉女窗，凤歌鸾舞一双双。",
      "除是飞琼方教得，紫箫吹彻不成腔。"
    ]
  },
  {
    "id": "c16655df05f199baf6313c8b8e492fe4",
    "title": "小游仙词",
    "authorName": "张翥",
    "authorId": "c16655df05f199ba4079016d6c1da886",
    "dynasty": "元",
    "content": [
      "来不分明去不言，红椒花露湿妆痕。",
      "巫娥已逐梦魂断，十二碧峰愁暮猿。"
    ]
  },
  {
    "id": "c16655df05f199baf6313c8bcbf103ec",
    "title": "小游仙词",
    "authorName": "张翥",
    "authorId": "c16655df05f199ba4079016d6c1da886",
    "dynasty": "元",
    "content": [
      "月圃群芬次第开，步前红露下瑶阶。",
      "摴蒱偶共真妃博，赌得双头白燕钗。"
    ]
  },
  {
    "id": "c16655df05f199baf6313c8b96104f6e",
    "title": "小游仙词",
    "authorName": "张翥",
    "authorId": "c16655df05f199ba4079016d6c1da886",
    "dynasty": "元",
    "content": [
      "道人寄我紫逻山，时复卖药来人间。",
      "石潭薄晚有龙斗，满谷湿云无路还。"
    ]
  },
  {
    "id": "c16655df05f199baf6313c8baeab4170",
    "title": "小游仙词",
    "authorName": "张翥",
    "authorId": "c16655df05f199ba4079016d6c1da886",
    "dynasty": "元",
    "content": [
      "五岳真官立帐前，露芜香霭落琼筵。",
      "夜深醮罢各归去，一一马声嘶上天。"
    ]
  },
  {
    "id": "c16655df05f199baf6313c8babe29396",
    "title": "小游仙词",
    "authorName": "张翥",
    "authorId": "c16655df05f199ba4079016d6c1da886",
    "dynasty": "元",
    "content": [
      "美人临水笑相邀，自解罗巾掷作桥。",
      "同觅云间仙伴侣，杏花坛上听吹箫。"
    ]
  },
  {
    "id": "c16655df05f199baf6313c8b0bf8d4e1",
    "title": "小游仙词",
    "authorName": "张翥",
    "authorId": "c16655df05f199ba4079016d6c1da886",
    "dynasty": "元",
    "content": [
      "月帐新开蕊辇过，桂花凉露洒天河。",
      "双星一夜叙离别，狼藉碧莲秋露多。"
    ]
  },
  {
    "id": "c16655df05f199ba23836c323b65c532",
    "title": "招韩伯清泛湖",
    "authorName": "张翥",
    "authorId": "c16655df05f199ba4079016d6c1da886",
    "dynasty": "元",
    "content": [
      "南园携手赏芳红，唤取能歌盛小丛。",
      "传与春风留杏萼，明朝开向曲声中。"
    ]
  },
  {
    "id": "c16655df05f199ba23836c323edb920b",
    "title": "招韩伯清泛湖",
    "authorName": "张翥",
    "authorId": "c16655df05f199ba4079016d6c1da886",
    "dynasty": "元",
    "content": [
      "段桥春水绿初柔，便有群凫来上游。",
      "好借鸱夷盛酒去，玉箫吹上画船头。"
    ]
  },
  {
    "id": "c16655df05f199baecccc5e536508029",
    "title": "露坐",
    "authorName": "张翥",
    "authorId": "c16655df05f199ba4079016d6c1da886",
    "dynasty": "元",
    "content": [
      "官街人静鼓鼕鼕，独坐中庭满扇风。",
      "堕地一丝和露湿，青虫悬在月明中。"
    ]
  },
  {
    "id": "c16655df05f199ba1ee449cb0ee66cf1",
    "title": "宋徽宗画栀禽",
    "authorName": "张翥",
    "authorId": "c16655df05f199ba4079016d6c1da886",
    "dynasty": "元",
    "content": [
      "龙沙魂断梦华空，遗墨凄凉扇面中。",
      "三十六宫恩怨尽，更无花鸟诉秋风。"
    ]
  },
  {
    "id": "c16655df05f199ba922842a12899106a",
    "title": "马上望江南诸峰",
    "authorName": "张翥",
    "authorId": "c16655df05f199ba4079016d6c1da886",
    "dynasty": "元",
    "content": [
      "浮云散尽暮天空，遥见江南数十峰。",
      "安得夸娥两神力，为分苍翠过淮东。"
    ]
  },
  {
    "id": "c16655df05f199bab7b34fabf8fd2172",
    "title": "朱翁子负薪卷",
    "authorName": "张翥",
    "authorId": "c16655df05f199ba4079016d6c1da886",
    "dynasty": "元",
    "content": [
      "富贵危机解杀身，是非千古付樵人。",
      "当时长史魂应悔，不向山中只负薪。"
    ]
  },
  {
    "id": "c16655df05f199ba95e6be10f02db951",
    "title": "题兰",
    "authorName": "张翥",
    "authorId": "c16655df05f199ba4079016d6c1da886",
    "dynasty": "元",
    "content": [
      "鶗鴂声中花片飞，楚兰遗思独依依。",
      "春风先自悲芳草，惆怅王孙又不归。"
    ]
  },
  {
    "id": "c16655df05f199ba3e1cbd7df66d4f65",
    "title": "题王蕺隐画山水",
    "authorName": "张翥",
    "authorId": "c16655df05f199ba4079016d6c1da886",
    "dynasty": "元",
    "content": [
      "额黄销尽玉婵娟，翠袖凝愁倚暮烟。",
      "旧日汉宫三十六，更无秋露泣铜仙。"
    ]
  },
  {
    "id": "c16655df05f199ba8eba3d7341a810b6",
    "title": "题赵仲穆江圃归帆图",
    "authorName": "张翥",
    "authorId": "c16655df05f199ba4079016d6c1da886",
    "dynasty": "元",
    "content": [
      "西施浦头鸿雁声，苎萝山下於菟行。",
      "前村路暗愁未到，回首海天秋月生。"
    ]
  },
  {
    "id": "c16655df05f199ba44b53287eadb7cde",
    "title": "题吴性存所藏赵仲穆竹枝双蝶图与玉山同赋",
    "authorName": "张翥",
    "authorId": "c16655df05f199ba4079016d6c1da886",
    "dynasty": "元",
    "content": [
      "满丛鲜碧露团香，院落春红过野芳。",
      "蛱蝶一生花里活，飞来还恋竹风凉。"
    ]
  },
  {
    "id": "c16655df05f199bafd49d28ec6ea327d",
    "title": "题辜德中瑞竹亭",
    "authorName": "张翥",
    "authorId": "c16655df05f199ba4079016d6c1da886",
    "dynasty": "元",
    "content": [
      "江馆当西澨，山堂向北隅。",
      "旧樊聊补坏，新竹复嘘枯。",
      "嘉此神明劳，森然雨露濡。",
      "贤才世闽海，之子冠洪都。",
      "生意原无息，休徵固有符。",
      "浑涵由地脉，腾达即天衢。",
      "故业诗书远，能官俊造须。",
      "材称人似玉，宾待凤将雏。",
      "照映丘园重，流传赋咏俱。",
      "拟同嘉树传，来作瑞筠图。"
    ]
  },
  {
    "id": "c16655df05f199ba518bf021f5dfcd7a",
    "title": "送成礼部谊叔察访守令河南山东",
    "authorName": "张翥",
    "authorId": "c16655df05f199ba4079016d6c1da886",
    "dynasty": "元",
    "content": [
      "历数开千载，明良会一时。",
      "朝廷严守令，宵旰为黔黎。",
      "南服方多故，东州复阻饥。",
      "郎官膺简拔，使者出询咨。",
      "此命于今重，如君众论推。",
      "直承廉察往，肯作畏难辞。",
      "灵雨随华毂，流风度彩旗。",
      "草兼骢一色，柳与辔同丝。",
      "梁宋分淮甸，青齐并海涯。",
      "政苛嗟虎猛，民散念鸿离。",
      "罢软宁胜任，奸贪只自私。",
      "中牟因雉见，单父得鱼知。",
      "或有隳其职，谁能慎所司。",
      "张弦从急缓，朗鉴各妍媸。",
      "治道诚先务，皇心实在兹。",
      "俱为良吏选，足慰远人思。",
      "空阔青云步，孤高玉树姿。",
      "暂倾冠盖饯，行赴简书期。",
      "事业悬钟鼎，光华映羽仪。",
      "归来前席问，请入史臣词。"
    ]
  },
  {
    "id": "c16655df05f199bae2d70e3d55a0d2a4",
    "title": "送彭大年真人祀东海东岳东镇",
    "authorName": "张翥",
    "authorId": "c16655df05f199ba4079016d6c1da886",
    "dynasty": "元",
    "content": [
      "国典崇常祀，名山仰岱宗。",
      "圣王钦所遣，使者肃惟恭。",
      "礼自唐虞秩，神知造化钟。",
      "天门开巀嵲，日观上巃嵷。",
      "零雨行清道，浮云起荡胸。",
      "宿斋分鹤帐，朝飨发鲸钟。",
      "吹溢安歌进，灵来卫仗从。",
      "御香分晻霭，佩玉响瑽瑢。",
      "美荐怀椒糈，精诚奠璧琮。",
      "东流瞻巨海，列镇到诸峰。",
      "瀛岛遥相望，仙人或此逢。",
      "岳祇调虎豹，水怪帖鱼龙。",
      "星坠祠光白，烟涵瑞气浓。",
      "振衣临浚壑，飞盖拂长松。",
      "庶物消馀沴，洪河复故踪。",
      "年祥报齐鲁，地宝出雷澭。",
      "嘉泽群方洽，明时百职供。",
      "回车宜访问，弭节可从容。",
      "世祚祈千亿，元功赞九重。",
      "禁庭归福处，有待颂东封。"
    ]
  },
  {
    "id": "c16655df05f199badd7737f1a01ff488",
    "title": "寄题顾仲瑛玉山诗一百韵",
    "authorName": "张翥",
    "authorId": "c16655df05f199ba4079016d6c1da886",
    "dynasty": "元",
    "content": [
      "治理逢熙运，钦明仰圣皇。",
      "至仁侔覆载，上德配轩唐。",
      "大业勤宏济，元臣协赞襄。",
      "贤科收俊造，庭实璨圭璋。",
      "入贡徕符拔，仪韶下凤凰。",
      "普天均雨露，绝域总梯航。",
      "每念京师食，遥需漕府粮。",
      "神妃所庇护，飓母敢飞扬。",
      "前队貔貅发，先驱罔象藏。",
      "冷飙鼓万舵，朱火耀连樯。",
      "帝策申嘉惠，祠官按典常。",
      "赏劳兼湛濊，旌烈特巍煌。",
      "仆本中林士，久陪东观郎。",
      "遂叨乘驿传，遍与礼灵场。",
      "簜节雕龙饰，华旗画隼翔。",
      "冲流度鄞越，陟险过泉漳。",
      "缅彼湄洲屿，崭然钜海洋。",
      "蛟穿崖破碎，鲸蹴浪撞搪。",
      "震鼓轰空阔，奔帆截渺茫。",
      "岛夷迎使舸，瘴雾避天香。",
      "嘉荐歆芬苾，阴功助翕张。",
      "精诚致工祝，景贶答祯祥。",
      "贾舶倾诸国，舆图奄八荒。",
      "身虽距闽峤，志已略扶桑。",
      "裴洞三生梦，温陵十月凉。",
      "兹游平昔冠，夙愿一朝偿。",
      "女髻皆殊制，蛮音各异乡。",
      "地偏宜荔子，人最贵槟榔。",
      "酿鹿肥漂酒，浇蚝液满房。",
      "招贤簇车骑，挥扫积缣缃。",
      "穷腊才竣事，暄春始趣装。",
      "剑津传警急，汀贼起狓猖。",
      "獠砦旋戡定，藩垣慎捍防。",
      "思亲弥切切，行役更遑遑。",
      "狐死嗟奚首，龟占喜允臧。",
      "封崇晏坞内，木拱计峰旁。",
      "薄宦祇牵率，孤踪易感伤。",
      "暂为江左客，谁洒墓头浆。",
      "逝矣川涂阻，凄其涕泪滂。",
      "南园恰啼鴂，北路复鸣螀。",
      "粤若娄东邑，由来汉太仓。",
      "机云存故宅，吴会画雄疆。",
      "遁迹晞高士，遗风挹让王。",
      "厥田尤沃衍，比岁适丰穰。",
      "老我张承吉，新知顾辟疆。",
      "闻君占形胜，筑室恣徜徉。",
      "铁笛留严客，青钱乞泰娘。",
      "杏鞯红叱拨，兰柱绣鸳鸯。",
      "辟径通佳处，栽桃带柳塘。",
      "修梧羽葆盖，美竹碧琳琅。",
      "列岫浓螺色，澄湖净镜光。",
      "鸟边岚漠漠，鱼外水泱泱。",
      "鹤驻游仙馆，鸾鸣种玉冈。",
      "投竿钓月槛，隐几读书床。",
      "云结芝英秀，花团桂树苍。",
      "舫斋青筱箔，渔舍绿苔墙。",
      "栋宇环相属，园池郁在望。",
      "直疑金谷墅，还似辋川庄。",
      "未获窥诗境，相邀到草堂。",
      "开樽罗绮馔，侑席出红妆。",
      "婉态随歌板，齐容缀舞行。",
      "新声《绿水》曲，秾艳《大堤》倡。",
      "宛转缠头锦，淋漓蘸甲觞。",
      "弦松调宝柱，笙咽炙银簧。",
      "倚策骖联辔，钩帘烛绕廊。",
      "僰僮供紫蟹，庖吏进黄獐。",
      "卜昼宁辞醉，留欢正未央。",
      "分司莫惊坐，刺史欲无肠。",
      "是集俱才彦，虚怀共颉颃。",
      "珠玑散咳唾，律吕应宫商。",
      "郑老经术富，于仙词翰长。",
      "琦初灯并照，郯华骥同骧。",
      "璧色笺毫健，吟篇彩绘彰。",
      "拈题争点笔，得句倏盈箱。",
      "劲敌千钧彀，精逾百鍊钢。",
      "语奇凌鲍谢，体变失卢杨。",
      "瑛甫早有誉，亨衢那可量。",
      "抟扶看怒翼，腾达待蜚黄。",
      "既笃朋情重，仍持雅道昌。",
      "披襟视肝胆，刻琰播文章。",
      "永契欣依托，衰踪顿激昂。",
      "盍簪承伟饯，授简藉馀芳。",
      "自鄙冥搜拙，徒令属对忙。",
      "端如享敝帚，何异贮奚囊。",
      "谈笑聊堪接，赓酬曷足当。",
      "吾犹郐以下，公等楚之良。",
      "瓠落浑无用，艰难寔备尝。",
      "拟为覂驾马，竟作触藩羊。",
      "箸力频驰骛，功名几慨慷。",
      "不嫌成晚合，深幸际时康。",
      "邂逅因斯会，暌违又一方。",
      "匆匆把别袂，眷眷赋河梁。",
      "鸿雁清秋日，蒹葭昨夜霜。",
      "关山凝朔气，星斗丽寒芒。",
      "疾病家多难，归休岁亦阳。",
      "苦心甘寂寞，短发任苍浪。",
      "漏屋愁荷盖，尘衣惜蕙纕。",
      "杜陵非固懒，贺监岂真狂。",
      "回首长追忆，缄诗远寄将。",
      "乾坤浩今古，此意讵能忘。"
    ]
  },
  {
    "id": "c16655df05f199ba6f5853926676b4b5",
    "title": "元日灵台官以初四日己酉时享遂以岁除日受誓于中书乃免朝贺纪诗八韵",
    "authorName": "张翥",
    "authorId": "c16655df05f199ba4079016d6c1da886",
    "dynasty": "元",
    "content": [
      "清庙当春享，彤庭放早朝。",
      "扈鸣更历正，龙集转寅杓。",
      "瑞日开黄道，卿云映绛霄。",
      "八方周象译，九奏舜箫韶。",
      "炉暖香生术，杯红酒泛椒。",
      "新符郁垒换，候琯女夷调。",
      "有待宽书下，行看战甲销。",
      "衰年今可隐，归老故山樵。"
    ]
  },
  {
    "id": "c16655df05f199baead0ef3a32f77d52",
    "title": "分题送京兆赵耕师尹之临安路帅府照磨得通海湖",
    "authorName": "张翥",
    "authorId": "c16655df05f199ba4079016d6c1da886",
    "dynasty": "元",
    "content": [
      "万顷平湖碧，浮光映泬㵳。",
      "秀山纯漫影，沧海暗通潮。",
      "瘴黑云相荡，春澄雪未销。",
      "润沾蒙部阔，川合洱河遥。",
      "粳稻收田利，蒲鱼入市饶。",
      "雨归龙气湿，晴浴鹤媒骄。",
      "夹树迷深箐，流花落野椒。",
      "毡来蛮妇漂，船放僰僮桡。",
      "帅阃开荒甸，英才屈下僚。",
      "此心同逝水，日夜向东朝。"
    ]
  },
  {
    "id": "c16655df05f199ba3881d571facbacd9",
    "title": "送刘贞庭总管之嘉禾",
    "authorName": "张翥",
    "authorId": "c16655df05f199ba4079016d6c1da886",
    "dynasty": "元",
    "content": [
      "牧守膺民寄，循良不数公。",
      "使君新建隼，御史近乘骢。",
      "内府声华著，专城控制雄。",
      "老成归物望，清切简宸衷。",
      "紫绶盘铜虎，朱幡拥画熊。",
      "焚香迎父老，骑竹走儿童。",
      "槜李名藩古，勾吴地利通。",
      "粤从师次后，俱在震邻中。",
      "水暗台隍月，云寒鼓角风。",
      "蛮氛犹涨黑，战血未消红。",
      "圣主方图治，台司亦即戎。",
      "频烦纶綍下，次第甲兵空。",
      "公等宜宣力，王臣固匪躬。",
      "关防先武备，国计务农功。",
      "黄霸徵当最，阳城考欲同。",
      "苍旻飘劲气，白日照精忠。",
      "万象天枢北，三山海市东。",
      "旱龙俄作雨，阳凤已鸣桐。",
      "善政风须变，虚襟理自融。",
      "平生经世志，要似节轩翁。"
    ]
  },
  {
    "id": "c16655df05f199baf40b15e39d82da3f",
    "title": "福唐张氏永思堂",
    "authorName": "张翥",
    "authorId": "c16655df05f199ba4079016d6c1da886",
    "dynasty": "元",
    "content": [
      "自昔闽多士，吾宗世有人。",
      "共闻两孝子，永慕百年亲。",
      "僾若音容在，巍然栋宇新。",
      "秋筵仍几杖，温鼎自淳珍。",
      "草娱称觞地，花迎戏彩辰。",
      "流芳变春雨，精思动秋旻。",
      "风教关民俗，文章藉史臣。",
      "声诗播休美，正为盛时陈。"
    ]
  },
  {
    "id": "c16655df05f199ba98a26dc664b559a1",
    "title": "成居竹有书报甥傅君亮至扬州言其家与外表舅吴仲益及妇家二叔学生韩与玉全家无恙喜甚有怀",
    "authorName": "张翥",
    "authorId": "c16655df05f199ba4079016d6c1da886",
    "dynasty": "元",
    "content": [
      "始得平安信，浑纾怅望心。",
      "争看尺素字，绝胜万黄金。",
      "危甚初秋警，几于平陆沈。",
      "蜂屯昱岭上，豨突浙江浔。",
      "纵尔驱锋镝，宁逃磔斧砧。",
      "官军俄克复，乱首即成擒。",
      "城市半焦土，亲朋多好音。",
      "已知生有路，暂免泪沾襟。",
      "老子欢殊剧，家人酒快斟。",
      "狂歌敲手板，醉倒脱头簪。",
      "黎庶思苏息，皇天愿照临。",
      "国威虽震叠，兵气尚萧森。",
      "自顾形骸累，仍嗟岁月侵。",
      "怀归畏吏议，承乏念官箴。",
      "虎豹关非远，龙蛇水更深。",
      "岂无黄石略，虚遣白头吟。",
      "落日耿残雪，浮云生夕阴。",
      "枯萁闻龁马，疏树见栖禽。",
      "松竹荒须理，茅茨破可寻。",
      "前身本道士，不是恋山林。"
    ]
  },
  {
    "id": "c16655df05f199ba37b1dd29e9b1d2f9",
    "title": "堂堂",
    "authorName": "张翥",
    "authorId": "c16655df05f199ba4079016d6c1da886",
    "dynasty": "元",
    "content": [
      "朝为堂堂吟，暮为堂堂讴。",
      "堂堂徒尔奇，堂堂徒尔忧。",
      "不见膏与兰，煎燔只自休。",
      "勿以不遇故，弃捐经与史。",
      "勿以势利故，弃捐廉与耻。",
      "勿以行役故，弃捐山与水。",
      "谓夜未遽央，已复明星明。",
      "仰视何煌煌，白露忽沾裳。",
      "怀人搅余心，何以勿永伤。",
      "江北亦为客，江南亦为客。",
      "为客多偪兀，何以安所适。",
      "上有君与亲，下有妻与息。",
      "在山则种榆，在隰则种蒲。",
      "马牛必维娄，舟航必繻袽。",
      "富贵富贵友，贫贱贫贱徒。",
      "岁月来者多，江湖逝者远。",
      "所得不可逝，所期不可返。",
      "幸此世累轻，归去衡门偃。"
    ]
  },
  {
    "id": "c16655df05f199baa6b37c861074f30f",
    "title": "人雁吟",
    "authorName": "张翥",
    "authorId": "c16655df05f199ba4079016d6c1da886",
    "dynasty": "元",
    "content": [
      "雁飞渡江谋稻粱，江人趁熟亦渡江。",
      "雁下江中唼蘋藻，人饥尽属江中央。",
      "天长水阔罗网多，无衣无食可奈何？",
      "人声未断雁声起，弃儿呱呱道傍死。",
      "不见雁春还北飞，人今去此将何之？",
      "叹息人穷不如鸟，何日相随如雁归。"
    ]
  },
  {
    "id": "c16655df05f199baa6b37c86b6a76f63",
    "title": "人雁吟",
    "authorName": "张翥",
    "authorId": "c16655df05f199ba4079016d6c1da886",
    "dynasty": "元",
    "content": [
      "雁啄啄，飞搏搏。江边虞人缚矰𥐊，人饥处处规尔肉。",
      "岂知雁饥肉更薄，城中卖雁不直钱，市头籴米斗五千。",
      "妻儿煮糜不敢饱，朝朝射雁出江边。不闻关中易子食，空里无人骨生棘。",
      "县官赈济文字来，汝尚可生当自力。"
    ]
  },
  {
    "id": "c16655df05f199ba259a8e0910b915aa",
    "title": "丹凤吟幺凤",
    "authorName": "张翥",
    "authorId": "c16655df05f199ba4079016d6c1da886",
    "dynasty": "元",
    "content": [
      "蓬莱花鸟。记并宿苔枝，双双娇小。海上仙姝，唤起绿衣歌笑。",
      "芳丛有时遣探听，东风数声啼晓。月下人归，凄凉梦醒，怅愁多欢少。",
      "念故巢犹在瘴云杪。甚闭入雕笼，庭院深悄。信断羁雌远镇怨索绕。",
      "翠襟近来渐短，看梅花又还开了。纵解收香寄与，柰罗浮春杳。"
    ]
  },
  {
    "id": "c16655df05f199ba94b8982028bcf903",
    "title": "杂诗七首",
    "authorName": "张翥",
    "authorId": "c16655df05f199ba4079016d6c1da886",
    "dynasty": "元",
    "content": [
      "先人有夙训，闻在幼壮时。",
      "岂意衰暮日，乃复新验之。",
      "茫茫上天理，讵可私臆知。",
      "百年大化中，流浪从推移。",
      "信彼杞忧者，徒为众所嗤。"
    ]
  },
  {
    "id": "c16655df05f199ba94b8982038af993a",
    "title": "杂诗七首",
    "authorName": "张翥",
    "authorId": "c16655df05f199ba4079016d6c1da886",
    "dynasty": "元",
    "content": [
      "叔子邻家儿，探环记前身。",
      "次律求师后，一悟了宿因。",
      "我亦清源洞，蜕骨岩下人。",
      "误堕声利区，驱驰丧其真。",
      "所以付樽酒，都忘贱与贫。",
      "惜无还丹术，高举遗世尘。",
      "悠悠笙鹤期，旷望三山津。"
    ]
  },
  {
    "id": "c16655df05f199ba94b89820a8f7df9b",
    "title": "杂诗七首",
    "authorName": "张翥",
    "authorId": "c16655df05f199ba4079016d6c1da886",
    "dynasty": "元",
    "content": [
      "寒日迫县车，寸阴老愈惜。",
      "晨趋理公务，暮返亲坟籍。",
      "究往发孤愤，思来抱深惕。",
      "理惬复相忘，神劬聊一息。",
      "湛然拥襟坐，栩栩鼻端白。",
      "千龄与化终，不朽在方策。",
      "圣哲有明训，学道庶自益。"
    ]
  },
  {
    "id": "c16655df05f199ba94b89820b0e85a62",
    "title": "杂诗七首",
    "authorName": "张翥",
    "authorId": "c16655df05f199ba4079016d6c1da886",
    "dynasty": "元",
    "content": [
      "寒夜何皛皛，中庭积繁霜。",
      "天风下河汉，万里流玉光。",
      "羽衣四三人，各乘白凤凰。",
      "笙响发空际，游云高驰翔。",
      "无缘执霞佩，揽结双明珰。",
      "愿托月中桂，终古有馀芳。"
    ]
  },
  {
    "id": "c16655df05f199ba94b898202d26a3fc",
    "title": "杂诗七首",
    "authorName": "张翥",
    "authorId": "c16655df05f199ba4079016d6c1da886",
    "dynasty": "元",
    "content": [
      "陇坂何崎岖，行人且复止。",
      "直上望晴川，遥遥忆乡里。",
      "流离肝肠断，悲歌不能已。",
      "一身已遐征，永念同室子。",
      "何殊转蓬科，随风四散起。",
      "虽得同根生，不得同根死。",
      "吾洒古今泪，多于陇头水。"
    ]
  },
  {
    "id": "c16655df05f199ba94b898203043b747",
    "title": "杂诗七首",
    "authorName": "张翥",
    "authorId": "c16655df05f199ba4079016d6c1da886",
    "dynasty": "元",
    "content": [
      "春江采瑶草，将以伸缱绻。",
      "初期拾翠洲，复道滋兰畹。",
      "美人隔花深，歌竟瑶瑟偃。",
      "临流不可见，恍忽心未稳。",
      "佳时难骤得，鶗鴂鸣已晚。",
      "只有千古思，绵绵楚波远。",
      "黎丘之丈人，归路逢奇鬼。",
      "既为鬼所惑，又复鬼其子。",
      "夏南滑蜀梁，俯影明月里。",
      "背走谓伏鬼，而又鬼诸已。",
      "此皆非鬼者，特以疑故死。",
      "憧憧奸佞徒，情状实鬼尔。",
      "匿迹不自惭，胡为满朝市。"
    ]
  },
  {
    "id": "c16655df05f199ba94b898207b61c2ec",
    "title": "杂诗七首",
    "authorName": "张翥",
    "authorId": "c16655df05f199ba4079016d6c1da886",
    "dynasty": "元",
    "content": [
      "河淮厌兵祸，城邑多荒榛。",
      "百里无几家，但见风起尘。",
      "燕雀归果树，豺虎饥食人。",
      "乡来脂膏地，死骨今如银。",
      "流亡使复业，牛种当及春。",
      "安得百龚召，错落为拊循。",
      "征讨尚未息，奈何尔遗民。"
    ]
  },
  {
    "id": "c16655df05f199ba3080a49a0c66448f",
    "title": "独酌谣",
    "authorName": "张翥",
    "authorId": "c16655df05f199ba4079016d6c1da886",
    "dynasty": "元",
    "content": [
      "有酒且一醉，有歌且一谣。",
      "杯尽当再酌，歌阕须重调。",
      "生足意自适，身荣心苦焦。",
      "所以黎首人，放浪乐渔樵。",
      "一谣仍一酌，且复永今朝。",
      "明朝未可料，况乃百岁遥。",
      "但愿花长开，美酒长满瓢。",
      "静疑太古调，散觉神理超。",
      "近识南郭叟，得酒时见招。",
      "尽醉即高卧，谁能慕松乔。"
    ]
  },
  {
    "id": "c16655df05f199baf7078fb657197a05",
    "title": "前出军五首",
    "authorName": "张翥",
    "authorId": "c16655df05f199ba4079016d6c1da886",
    "dynasty": "元",
    "content": [
      "前军红衲袍，朱丝系彭排。",
      "后军细铠甲，白羽攒鞲靫。",
      "辎车左右驰，万马拥长街。",
      "送行动城郭，斗酒饮同侪。",
      "壮士当报国，毋为故乡怀。"
    ]
  },
  {
    "id": "c16655df05f199baf7078fb6824e8155",
    "title": "前出军五首",
    "authorName": "张翥",
    "authorId": "c16655df05f199ba4079016d6c1da886",
    "dynasty": "元",
    "content": [
      "锻铁作佩刀，磨石为箭镞。",
      "中军把辕门，前竖十丈纛。",
      "朝上芦沟桥，夕次泃河曲。",
      "超乘既夸勇，骋马复齐足。",
      "男儿不封侯，百年同视肉。"
    ]
  },
  {
    "id": "c16655df05f199baf7078fb65df87e62",
    "title": "前出军五首",
    "authorName": "张翥",
    "authorId": "c16655df05f199ba4079016d6c1da886",
    "dynasty": "元",
    "content": [
      "昨日发万军，今日发万军。",
      "明日发万军，枭骑来群群。",
      "马蹄所经过，黄埃荡成云。",
      "堆粮与作饭，倒树与作薪。",
      "道途行者绝，那得有居人。"
    ]
  },
  {
    "id": "c16655df05f199baf7078fb6eacafb71",
    "title": "前出军五首",
    "authorName": "张翥",
    "authorId": "c16655df05f199ba4079016d6c1da886",
    "dynasty": "元",
    "content": [
      "大军北庭来，部伍各有屯。",
      "放马原隰枯，磨刀河水浑。",
      "行行且射猎，雉兔不复存。",
      "野次群驼卧，弓箭挂车辕。",
      "幽幽笛声起，日暮伤人魂。"
    ]
  },
  {
    "id": "c16655df05f199baf7078fb615a1e383",
    "title": "前出军五首",
    "authorName": "张翥",
    "authorId": "c16655df05f199ba4079016d6c1da886",
    "dynasty": "元",
    "content": [
      "京师少年子，胆气乃粗豪。",
      "倾金售宝剑，厚价买名刀。",
      "白毡作行帐，红绫制战袍。",
      "结束往从军，谈笑取功劳。",
      "当时霍嫖姚，岂在学戎韬。"
    ]
  },
  {
    "id": "c16655df05f199ba143c329cba327f19",
    "title": "古镜",
    "authorName": "张翥",
    "authorId": "c16655df05f199ba4079016d6c1da886",
    "dynasty": "元",
    "content": [
      "古镜色如墨，照人不见形。",
      "我照乃见心，洞彻天地明。",
      "此明非外来，此明非内有。",
      "自是世上人，惟将照妍丑。"
    ]
  },
  {
    "id": "c16655df05f199babff872f47547d6f7",
    "title": "后出军五首",
    "authorName": "张翥",
    "authorId": "c16655df05f199ba4079016d6c1da886",
    "dynasty": "元",
    "content": [
      "步卒伧楚健，长刀短甲衣。",
      "大叫前搏敌，跳荡如鸟飞。",
      "左提血髑髅，右夺贼马归。",
      "黄金得重赏，顾盼生光辉。",
      "尔辈疾归命，将军足天威。"
    ]
  },
  {
    "id": "c16655df05f199babff872f4a412a77b",
    "title": "后出军五首",
    "authorName": "张翥",
    "authorId": "c16655df05f199ba4079016d6c1da886",
    "dynasty": "元",
    "content": [
      "我军城东门，呼声震屋瓦。",
      "百万山压来，此贼何足打。",
      "狂锋尚力拒，转斗血喷洒。",
      "城中有暗沟，多陷人与马。",
      "将令毋轻入，明当一鼓下。"
    ]
  },
  {
    "id": "c16655df05f199babff872f42c114773",
    "title": "后出军五首",
    "authorName": "张翥",
    "authorId": "c16655df05f199ba4079016d6c1da886",
    "dynasty": "元",
    "content": [
      "先锋才攻门，后军已登陴。",
      "拔都不怕死，直上搴贼旗。",
      "马前献逆首，脚下踏死尸。",
      "长河走败船，疾遣飞将追。",
      "幕中作露板，应有傅修期。"
    ]
  },
  {
    "id": "c16655df05f199babff872f4b321838a",
    "title": "后出军五首",
    "authorName": "张翥",
    "authorId": "c16655df05f199ba4079016d6c1da886",
    "dynasty": "元",
    "content": [
      "行行铁兜鍪，队队金骆驼。",
      "呜呜吹铜角，来来齐唱歌。",
      "总戎面如虎，指顾挥雕戈。",
      "马踶无贼垒，手棰可填河。",
      "王师本无敌，安用战图多。"
    ]
  },
  {
    "id": "c16655df05f199babff872f46d01e8f6",
    "title": "后出军五首",
    "authorName": "张翥",
    "authorId": "c16655df05f199ba4079016d6c1da886",
    "dynasty": "元",
    "content": [
      "魔贼生汝亳，獠贼起于海。",
      "婴锋天狗触，堕网奔鲸骇。",
      "徐方一战收，振旅已奏凯。",
      "江浙尘既清，豫章围亦解。",
      "诸将如竭力，削平行可待。"
    ]
  },
  {
    "id": "c16655df05f199ba665d71bfc0fbed0e",
    "title": "题林大用隐居饭牛山",
    "authorName": "张翥",
    "authorId": "c16655df05f199ba4079016d6c1da886",
    "dynasty": "元",
    "content": [
      "山田多白石，阳陂足丰草。",
      "瘦地费牛力，饭之当宿饱。",
      "近午牛背热，出耕须及早。",
      "解纼休树阴，念此觳觫老。",
      "隐居抱正学，逍遥事幽讨。",
      "商歌干齐侯，戚也岂知道。"
    ]
  },
  {
    "id": "c16655df05f199bad73e5c8bb30dcc66",
    "title": "中秋望月",
    "authorName": "张翥",
    "authorId": "c16655df05f199ba4079016d6c1da886",
    "dynasty": "元",
    "content": [
      "当年见明月，不饮亦清欢。",
      "讵意有今夕，照此长恨端。",
      "近闻钱塘破，流血城市丹。",
      "官军虽杀贼，斯民已多残。",
      "不知亲与故，零落几家完。",
      "徘徊庭中影，对酒起长叹。",
      "死生两莫测，欲往书问难。",
      "仰视云中雁，安得托羽翰。",
      "凄其衰谢踪，有泪徒汍澜。",
      "山中松筠地，弃置谁与看。",
      "河汉变夜色，西风生早寒。",
      "累觞不能醉，百念摧肺肝。"
    ]
  },
  {
    "id": "c16655df05f199baf4e0ba4efc69b522",
    "title": "送客齐化门东马上口号",
    "authorName": "张翥",
    "authorId": "c16655df05f199ba4079016d6c1da886",
    "dynasty": "元",
    "content": [
      "白杨多悲风，黄叶满行路。",
      "荒沟寒水碧，乱石且无数。",
      "我兴远送别，驻望生百虑。",
      "欲往岂不怀，畏此简书故。",
      "遥遥墟烟上，历历鸣雁度。",
      "秋景倏己短，归人驱车去。",
      "劳歌一凄然，回首重愁暮。"
    ]
  },
  {
    "id": "c16655df05f199baab22664e732de3e9",
    "title": "阳曲义士薛氏旌表诗卷",
    "authorName": "张翥",
    "authorId": "c16655df05f199ba4079016d6c1da886",
    "dynasty": "元",
    "content": [
      "上天久无雨，南风日吹沙。",
      "旱气弥虫虫，六月稻不花。",
      "晋土素硗瘠，如此岁食赊。",
      "上官方劝分，义士起叹嗟。",
      "发帑捐积镪，籴粟来连车。",
      "吾乡忍沟壑，哺尔万口呀。",
      "厚泽田里被，颂声父老夸。",
      "预备世勿务，征敛惟纷拿。",
      "遂令活人功，乃出一士家。",
      "不知时有司，视此无愧耶。",
      "我作义薛诗，好德良可嘉。",
      "愿言讲荒政，生意当无涯。"
    ]
  },
  {
    "id": "c16655df05f199ba8bb87c8a34d64b7d",
    "title": "安童都事字鼎新号太虚徵余赋之集贤院",
    "authorName": "张翥",
    "authorId": "c16655df05f199ba4079016d6c1da886",
    "dynasty": "元",
    "content": [
      "太虚本无象，何有倪与端。",
      "至理妙自然，万化孰控抟。",
      "天地亦一物，而在虚空间。",
      "所以豪杰士，不受世网干。",
      "脱迹形气表，出入凌汗漫。",
      "鸾鹄为我导，云飙作之翰。",
      "仰扳霄衢辔，俯濯龙池澜。",
      "绿文粲瑶轨，高咏瀛洲山。",
      "冥心合玄想，坐以空洞观。",
      "琳腴荐朝食，紫金咀神丹。",
      "无待无穷外，浩然与之还。"
    ]
  },
  {
    "id": "c16655df05f199baac9ee095508ba701",
    "title": "漷农叹",
    "authorName": "张翥",
    "authorId": "c16655df05f199ba4079016d6c1da886",
    "dynasty": "元",
    "content": [
      "漷南有农者，家仅一两车。",
      "王师征淮蔡，官遣给军储。",
      "翁无应门儿，一身老当夫。",
      "劳劳千里役，泥雨半道途。",
      "到军遭焚烹，翁脱走故闾。",
      "车牛力既尽，户籍名不除。",
      "府帖星火下，尔乘仍往输。",
      "破产不重置，笞棰无完肤。",
      "翁复徒手归，涕洟满敝襦。",
      "问家墙屋在，榆柳馀残株。",
      "野雉雊梁间，狐狸穴阶隅。",
      "老妻出佣食，四顾筐箧无。",
      "有司更着役，我实骨髓枯。",
      "仰天哭欲死，醉吏方歌呼。"
    ]
  },
  {
    "id": "c16655df05f199ba72ab70d4a367a36a",
    "title": "题述律万户澹乐轩",
    "authorName": "张翥",
    "authorId": "c16655df05f199ba4079016d6c1da886",
    "dynasty": "元",
    "content": [
      "惟澹有至乐，此乐世罕知。",
      "谁能味无味，舍彼甘与肥。",
      "君侯文武才，面有虎豹姿。",
      "被甲起上马，出入百万师。",
      "西来树功勋，献颂白玉墀。",
      "方将大将权，绕帐罗旌麾。",
      "纷华艳人目，孰不为朵颐。",
      "顾于方寸间，物累乃若遗。",
      "斋居寄遐赏，而无山林期。",
      "处乐宁易言，岂独静者宜。",
      "始知豪杰士，自有绝世资。",
      "悠哉澹中趣，吾道同所归。"
    ]
  },
  {
    "id": "c16655df05f199ba5c482e580fe07ef1",
    "title": "送黄中玉之庆元市舶",
    "authorName": "张翥",
    "authorId": "c16655df05f199ba4079016d6c1da886",
    "dynasty": "元",
    "content": [
      "昔我游四明，壮观溟海波。",
      "褰裳宝山顶，曙色寒嵯峨。",
      "日轮镕生金，涌出万丈涡。",
      "云气忽破碎，朱光相荡摩。",
      "决眦蓬莱宫，携手扶桑柯。",
      "群仙迎我笑，佩羽纷傞傞。",
      "飓风歘惊潮，腾掷鳄与鼍。",
      "浮槎径可揽，从此超天河。",
      "精神动百灵，上下烦撝诃。",
      "归来已十载，远梦时一过。",
      "君家贤父兄，儒术传世科。",
      "薄言捧省檄，舶署聊婆娑。",
      "是邦控岛夷，走集聚商舸。",
      "珠香杂犀象，税入何其多。",
      "权衡较低昂，心计宁有讹。",
      "资阅须历试，壮图讵蹉跎。",
      "惟君官事隙，为访岩之阿。",
      "悬想仙者徒，往往笑且歌。",
      "遐征渺不见，空响遥相和。",
      "因声两黄鹄，持我紫玉珂。",
      "岂无沧洲兴，奈此尘劫何。"
    ]
  },
  {
    "id": "c16655df05f199ba5b9317dd48723b3a",
    "title": "古促促辞",
    "authorName": "张翥",
    "authorId": "c16655df05f199ba4079016d6c1da886",
    "dynasty": "元",
    "content": [
      "促促何促促，丈夫生儿美如玉。长城游荡不思归，令我只身守空屋。",
      "不愿汝学班定远，不愿汝学马相如。定远生不入玉关，相如死不还成都。",
      "但如塞翁父子长相保，得马失马何足道。又如庞公携家隐鹿门，遗安遗危俱不论。",
      "贵而衣貂不如贫而缊枲，离而食肉不如聚而饮水。",
      "身虽促促心得宽，为汝白头屋中死。"
    ]
  },
  {
    "id": "c16655df05f199ba3ba1ac699317301a",
    "title": "北风行",
    "authorName": "张翥",
    "authorId": "c16655df05f199ba4079016d6c1da886",
    "dynasty": "元",
    "content": [
      "长河风急波浪恶，青天昼黄尘漠漠，瓠𤬛渡中舟尽泊。",
      "官船扯帆与水争，牵马毛寒挝不行，秃树挂戛枯蓬惊。",
      "夜深风定浪声死，窗光倒摇天在水，前伴相呼随雁起。",
      "帽絮不暖衣生棱，老贸不语愁河冰，上闸下闸应蹙凌。",
      "篙师指直失增减，明星欲明霜似糁，馆陶城南鼓紞紞。"
    ]
  },
  {
    "id": "c16655df05f199babcc27537ee9a1ec7",
    "title": "萤苑曲",
    "authorName": "张翥",
    "authorId": "c16655df05f199ba4079016d6c1da886",
    "dynasty": "元",
    "content": [
      "杨花吹春一千里，兽舰如云锦帆起。",
      "咸洛山河真帝都，君王自爱扬州死。",
      "军装小队皆美人，画龙鞯汗金麒麟。",
      "香风摇荡夜游处，二十四桥珠翠尘。",
      "骑行不用烧红烛，万点飞萤炫川谷。",
      "金钗歌度苑中来，宝帐香迷楼上宿。",
      "醉魂贪作花月荒，肯信剑戟生宫墙。",
      "斓斑六合洗秋露，尚疑怨血凝晶光。",
      "至今落日行人路，鬼火狐鸣隔烟树。",
      "腐草无情亦有情，年年为照雷塘墓。"
    ]
  },
  {
    "id": "c16655df05f199ba8b461329eb0fa476",
    "title": "城西路",
    "authorName": "张翥",
    "authorId": "c16655df05f199ba4079016d6c1da886",
    "dynasty": "元",
    "content": [
      "城西路，多少人从此中去。昨日红颜美少年，今朝白骨委黄泉。",
      "纵令藏金比山积，鬼伯不受人间钱。少年何用夸豪富，来看城西送人处。"
    ]
  },
  {
    "id": "c16655df05f199bada63f1c20f54db48",
    "title": "城南",
    "authorName": "张翥",
    "authorId": "c16655df05f199ba4079016d6c1da886",
    "dynasty": "元",
    "content": [
      "城南北风朝卷沙，将军开宴树大牙。",
      "黄须健儿饱酒肉，十十五五来将车。",
      "尽驱丁男作生口，鬼妾鬼马充其家。",
      "呜呼上天不可问，道旁观者徒咨嗟。"
    ]
  },
  {
    "id": "c16655df05f199ba772c53236dc33f1e",
    "title": "范宽山水",
    "authorName": "张翥",
    "authorId": "c16655df05f199ba4079016d6c1da886",
    "dynasty": "元",
    "content": [
      "忆昔往寻剡中山，南明天姥相萦盘。客路上头穿鸟道，行人脚底踏风湍。",
      "旦寒露重多成雨，泄雾蒙云互吞吐。仆夫相呼岩谷间，空响应人作人语。",
      "溪穷岸断地忽平，石门壁立如削成。隔水无数山花明，中有人家鸡犬声。",
      "向来老眼曾到处，此境俱作桃源行。百年留在范宽笔，水墨精神且萧瑟。",
      "上有翰林学士之院章，恐是宣和旧时物。林𤠔野鹤应自在，令我相见犹前日。",
      "时平会乞闲身归，一壑得专吾事毕。"
    ]
  },
  {
    "id": "c16655df05f199baae5f6f73b02316a7",
    "title": "张师夔为郭子静作终南山色因题",
    "authorName": "张翥",
    "authorId": "c16655df05f199ba4079016d6c1da886",
    "dynasty": "元",
    "content": [
      "终南山色秀可食，中有游云动凝碧。",
      "华岳西面仙掌高，仙都下射金精白。",
      "绀宫琳馆凭险阻，渭水晴川来咫尺。",
      "古木深藏魍魉寒，阴厓晓入蜿蜒黑。",
      "幽人旧隐依青壁，萝径紫篱闭寥阒。",
      "野桥插岸何处船，落日无人独归客。",
      "栎翁笔法追郭熙，远意欲寄烟霞微。",
      "半生江海屡惊梦，万里风尘能化衣。",
      "捷径无媒既愁寂，故山好在曷遄归。",
      "尚说于今明月夜，时有箫声台上飞。"
    ]
  },
  {
    "id": "c16655df05f199ba5c0ecb5109021e31",
    "title": "天香室为四明定水复见心禅师赋",
    "authorName": "张翥",
    "authorId": "c16655df05f199ba4079016d6c1da886",
    "dynasty": "元",
    "content": [
      "定水山中多古桂，老璘结茅来避世。囊中少试蒸花法，正藉烟霏作舆卫。",
      "谁令作诗传世人，一时搅动声闻尘。百年公案结未了，复翁拈起还清新。",
      "唱开石壁壁成字，百颗明珠照天地。不关旃檀林下风，薰破枯禅半边鼻。",
      "吾闻佛家别有众香国，我亦三生学禅客。若为一洗六根空，从子归来分半席。"
    ]
  },
  {
    "id": "c16655df05f199ba2148a4333980f9b5",
    "title": "题赵文敏公木石有先师题于上",
    "authorName": "张翥",
    "authorId": "c16655df05f199ba4079016d6c1da886",
    "dynasty": "元",
    "content": [
      "吴兴笔法妙天下，人藏片楮无遗者。",
      "南阳诗律动江湖，一篇才出人争写。",
      "二老风流倾一时，只今传画仍传诗。",
      "清涵月露秋见影，黑入雷雨寒无姿。",
      "仇山黄鹤去不返，苕溪鸥波岁俱晚。",
      "好呼铁爪夜铮铮，刻向青珉照人眼。"
    ]
  },
  {
    "id": "c16655df05f199bac97b4ff81834d6a2",
    "title": "题武林姚氏颐寿堂",
    "authorName": "张翥",
    "authorId": "c16655df05f199ba4079016d6c1da886",
    "dynasty": "元",
    "content": [
      "有地须种木兰花，有树好宿双啼鸦。木兰女儿能代父，慈鸦之雏能哺母。",
      "姚家堂中如画图，鹤发高居彩衣舞。当年兵尘暗乡关，扶携稿砧烟瘴间。",
      "天留晚福在平世，去家万里仍生还。有儿有妇供滫瀡，书声歌声动邻里。",
      "板舆不待鱼轩，列鼎不如负米，中有至乐物莫比。",
      "酌彼金罍酒，起为颐颜寿。堂前日日春风和，棘心之诗岂足多。",
      "我今独无空尔羡，如此堂中萱草何。"
    ]
  },
  {
    "id": "c16655df05f199ba6c05d2c24f6c52e1",
    "title": "题雪溪待渡图",
    "authorName": "张翥",
    "authorId": "c16655df05f199ba4079016d6c1da886",
    "dynasty": "元",
    "content": [
      "晋阳山下蒲村渡，断坂连冈叠烟树。横汾水落流更急，客子西归迫秋暮。",
      "朔风转雨作雪飞，倚盖沙头泥没屦。后来者谁须我友，望望津船出前溆。",
      "湿云扑地边鸿惊，危桥挂岸征马生。樵家有径冻叶平，土床火暖无人声。",
      "乱峰倒倚白石烂，空壑半压冰槎横。归来想像犹眼底，讵拟褐夫能画此。",
      "溪明雪净古色起，一片荒寒在窗几，岁晚远游吾倦矣。"
    ]
  },
  {
    "id": "c16655df05f199ba90b6e5cb83c2c499",
    "title": "题李早女真三马扇头",
    "authorName": "张翥",
    "authorId": "c16655df05f199ba4079016d6c1da886",
    "dynasty": "元",
    "content": [
      "金源六叶全盛年，明昌正似宣和前。",
      "宝书玉轴充内府，时以李早当龙眠。",
      "想当画院供奉日，饱阅天闲万奇骨。",
      "等闲游墨落宫扇，骏气凌风欲超忽。",
      "雾鬣风鬉剪剔新，郎君丰格玉为人。",
      "四带纱巾绣衣领，醉鞭踏尽燕台春。",
      "一声白雁黄河暮，岂料征蹄竟南渡。",
      "回首西风障战尘，女仙空抱琵琶去。"
    ]
  },
  {
    "id": "c16655df05f199ba0a9876b5ea2b30ed",
    "title": "题陈所翁九龙戏珠图",
    "authorName": "张翥",
    "authorId": "c16655df05f199ba4079016d6c1da886",
    "dynasty": "元",
    "content": [
      "两龙颉颃出重渊，白日移海空中悬。",
      "一龙回矫一倒起，侧磔胡髯怒喷水。",
      "火珠炎炎如弹丸，爪底云头争控抟。",
      "一龙仰首逆鳞露，两龙旁睨苍崖蟠。",
      "怪风狂电浩呼汹，天吴倅立八山动。",
      "一龙后出尤崛奇，半尾戏绕蜿蜒儿。",
      "儿生未角已神猛，一顾却走千蛟螭。",
      "陈翁砚池藏霹雳，往往醉时翻水滴。",
      "便觉天瓢入手来，雨气模糊浑是墨。",
      "我尝见画多巨幅，簸荡惊涛骇人目。",
      "何如此笔穷变化，三尺微绡形势足。",
      "是翁前身定龙精，故能吸歘奔精灵。",
      "卷图还君慎封鐍，但恐破壁飞空冥。"
    ]
  },
  {
    "id": "c16655df05f199ba2011ec91d88c8ae9",
    "title": "题侍郎秋江捕鱼图",
    "authorName": "张翥",
    "authorId": "c16655df05f199ba4079016d6c1da886",
    "dynasty": "元",
    "content": [
      "秋江水多鱼唯唯，海风驱潮葭菼靡。",
      "轻舠竞载罛网出，欲向中流截鲂鲤。",
      "巨鳞有神不可获，腾踏波涛脱泥滓。",
      "最怜濡沫笭箵间，小白针头尖如指。",
      "钓璜渭叟晚终遇，西塞玄真徵不起。",
      "若人自是隐者徒，岂比沙岛渔蛮子。",
      "高髯能画得玄理，涂抹山川游戏耳。",
      "千岩万壑堆白云，稍看人家乔木底。",
      "眼中之景何所似，富春泽畔鸬鹚里。",
      "两台萧瑟秋风高，脚底滩声荡清泚。",
      "我当扁舟冲雁过，仿佛厓根旧曾舣。",
      "自知世外渔者村，只合投竿老烟水。",
      "巨缁未办五十犗，草屩捞虾从此始。"
    ]
  },
  {
    "id": "c16655df05f199ba789e1c637430d162",
    "title": "画马",
    "authorName": "张翥",
    "authorId": "c16655df05f199ba4079016d6c1da886",
    "dynasty": "元",
    "content": [
      "睿思殿中万几暇，缥带犀签阅名画。",
      "君王爱此神骏姿，笔势不在韦韩下。",
      "五云御押手自封，玉窠蟠屈宸篆红。",
      "百年重遭赤马劫，散落不逐兵尘空。",
      "谁欤传之能爱惜，尺楮萧萧开古色。",
      "骊骢玉面蹄腕白，青丝络脑黄金勒。",
      "风鬉半散头怒侧，一团渥洼云气黑。",
      "绯衫圉郎紧控持，直恐骄腾收不得。",
      "向来南渡小朝廷，虎视欲与金源争。",
      "蜀襄马场能几匹，尚想按图心胆倾。",
      "只今万里龙沙道，游牝千群饱丰草。",
      "天闲上驷皆乘黄，驽蹇纷纷世空老。"
    ]
  },
  {
    "id": "c16655df05f199ba0f81b1aa4f92a6fc",
    "title": "赠吴士桑饶",
    "authorName": "张翥",
    "authorId": "c16655df05f199ba4079016d6c1da886",
    "dynasty": "元",
    "content": [
      "吴兴一士气貌醇，儒冠落魄甘长贫。医家诸书总贯穿，有病有药即与人。",
      "山中僦屋不肯出，苦厌城市多嚣尘。得钱沽酒饮即醉，指点富贵如浮云。",
      "时来西湖住几日，所宿随夜餐随晨。过门与我谈抵掌，百无一伪皆天真。",
      "疾恶如雠每愤激，正坐时命遭其屯。人生除贫贫则已，五鬼到此安能神。",
      "天以清名补寒饿，昔之隐者人皆闻。圣贤法则吾岂敢，乡里小儿安足云。",
      "况君能医当济世，未叹行路常踆踆。伸眉一笑索我别，北风吹雪来缤纷。",
      "溪畔无钱附归去，垂橐不管妻子嗔。青山白石大自在，且复挂子头上巾。",
      "江湖多芦识者少，岁晚远游须待春。君不见舍中之长眼眦肉，岂解善事长桑君。"
    ]
  },
  {
    "id": "c16655df05f199ba01ade0d6290e82f8",
    "title": "题泰东山藏主十八开士图",
    "authorName": "张翥",
    "authorId": "c16655df05f199ba4079016d6c1da886",
    "dynasty": "元",
    "content": [
      "环瀛茫茫去不穷，大鲸吹浪鼓飓风。楼船如山不敢过，况在泛苇浮萑中。",
      "西方十八大尊者，径渡万里犹乘空。犀行水开蛟蜃露，直下踏入天吴宫。",
      "龟鱼背高盂锡稳，中流正与灵槎同。怪头达拚四罔象，一单舁出庞眉公。",
      "鼻端嘘气作飞塔，舌上弹咒招降龙。两僧促膝披贝叶，一衲裹足须山童。",
      "雪毛白鹿岐角健，斑尾黑虎双睛红。最后坐禅如古佛，从渠抟控何神通。",
      "吾闻浮屠多善幻，作诗自赏画者工。君不见海波横溃鬼神恶，我无其术安能东。"
    ]
  },
  {
    "id": "c16655df05f199ba4fb21f3179e48699",
    "title": "重赋明山歌送胥式有仪还武昌",
    "authorName": "张翥",
    "authorId": "c16655df05f199ba4079016d6c1da886",
    "dynasty": "元",
    "content": [
      "盱母城南隐居者，一生耕凿盱南野。何年移入明山来，筑楼山颠云在下。",
      "环山小坞三十六，中有清池荫桑竹。日高坞口烟雾消，稍见行人出深谷。",
      "池头古井穿石空，绝底暗与江流通。井中鲤鱼长尺半，人不敢取疑蛟龙。",
      "隐居何人曾子白，谁其从者胥生式。先生喜与山为徒，意不在仙在楼居。",
      "胥也来读山中书。溪翁野老时时一相过，有筐盛蕨兮有酒盛壶。",
      "兴酣题诗满青壁，墨痕入石青模糊。华盖浮丘，石门麻姑，邻峰丘壑可游衍，山中之乐足以遄吾躯。",
      "生今掉头不肯住，京尘茫茫岁云暮。岂知卬亦爱山人，未办山赀得归去。",
      "曾先生，几时把袂明山行，洒扫楼上听松声。黄精饱啖一千日，飞上丹梯朝玉京。"
    ]
  },
  {
    "id": "c16655df05f199ba75a6b733eaae5a08",
    "title": "息斋竹石古木为会稽韩季博士题",
    "authorName": "张翥",
    "authorId": "c16655df05f199ba4079016d6c1da886",
    "dynasty": "元",
    "content": [
      "老竹叶稀多秃枝，新竹碧润含幽姿。",
      "箨中龙子振春蛰，突出雷雨头参差。",
      "旁蹲怪石石罅裂，裂处恍惚疑龙穴。",
      "山中有树皆十围，活干撑青死槎折。",
      "霜皮食尽乾藓文，半顶斩立双桠分。",
      "最后一枝身出群，垂枝倒走阴崖云。",
      "李侯标致不可得，小字亲题别涂黑。",
      "纵横不在摩诘下，萧爽直与洋州敌。",
      "玉堂学士欣见之，浓墨大书真崛奇。",
      "森然一片铁石笔，妙甚七字琼瑰词。",
      "此诗此画今两绝，把玩微风动毛发。",
      "只应真宰泣雕镂，一夜山窗冷秋月。"
    ]
  },
  {
    "id": "c16655df05f199ba5d3a1b585cc9a3b5",
    "title": "昆山寺",
    "authorName": "张翥",
    "authorId": "c16655df05f199ba4079016d6c1da886",
    "dynasty": "元",
    "content": [
      "昆山突兀摩空苍，寺幽更枕山之阳。",
      "松杉高出人境外，楼阁半在天中央。",
      "日照檐楹分杳霭，风回廊庑添清凉。",
      "谷声远合蒲牢韵，林近时闻薝卜香。",
      "红尘咫尺到不得，黄金地面生辉光。",
      "我疑意在融结际，真宰用意非寻常。",
      "云埋烟蔽岁月古，未与时会犹潜藏。",
      "一旦宝像顿发见，果闻玉磬鸣高冈。",
      "二生开示此经始，源流既浚深必长。",
      "乃知景物不自胜，惟人方可存其纲。"
    ]
  },
  {
    "id": "c16655df05f199ba332d3779162f40ba",
    "title": "悲寒风",
    "authorName": "张翥",
    "authorId": "c16655df05f199ba4079016d6c1da886",
    "dynasty": "元",
    "content": [
      "夜漫漫，风凛凛，严霜下，寒更甚。",
      "狐鸣鬼啸有今夕，仓卒剑戟生高枕。",
      "神光堕地摧白虹，呜咽英雄泪空饮。"
    ]
  },
  {
    "id": "c16655df05f199ba4fb4b8942d32039b",
    "title": "休洗红二首",
    "authorName": "张翥",
    "authorId": "c16655df05f199ba4079016d6c1da886",
    "dynasty": "元",
    "content": [
      "休洗红，洗红红在水。新红换作裳，旧红翻作里。回黄倒绿无定期，世情翻覆君所知。"
    ]
  },
  {
    "id": "c16655df05f199ba6ecc5a42d93e2c36",
    "title": "周昉按乐图",
    "authorName": "张翥",
    "authorId": "c16655df05f199ba4079016d6c1da886",
    "dynasty": "元",
    "content": [
      "美人按乐春昼长，绿鬟翠袖双鸣珰。",
      "玉箫高吹银管笛，二十三弦啼凤凰。",
      "后来知是调筝手，窈窕傍听曾误否？",
      "《梁州》遍彻《六幺》翻，此曲惟应天上有。",
      "行云不动暮雨生，流莺瞥目飞鸿惊。",
      "宫驰羽疾争新声，花月六宫无限情。",
      "君不见《后庭》《玉树》梨园谱，日日君王醉歌舞。",
      "一朝鼙鼓动地来，禄儿危似韩擒虎。",
      "丹青纵复王何益。由来嗜音必亡国。",
      "田家机杼人不知，好写《豳风》劝蚕织。"
    ]
  },
  {
    "id": "c16655df05f199ba914b238667177b27",
    "title": "杏叶黄",
    "authorName": "张翥",
    "authorId": "c16655df05f199ba4079016d6c1da886",
    "dynasty": "元",
    "content": [
      "杏叶黄，杏叶黄。胡蝶双飞来，飞来东家墙。东家女儿绣衣裳，可怜胡蝶惜流芳，妆鬓无心苏合香。",
      "起弹床上筝，自歌杏叶黄。杏叶青时君去乡，坐见黄落思断肠，安得致之在我傍。",
      "君不来，天繁霜。"
    ]
  },
  {
    "id": "c16655df05f199bab598f5e72391ad85",
    "title": "寒漏明次韵王子常",
    "authorName": "张翥",
    "authorId": "c16655df05f199ba4079016d6c1da886",
    "dynasty": "元",
    "content": [
      "寒漏明，时一聆。夜长不能寐，月色明阶庭。西风落叶争秋声，鸡啼未啼霜满城。",
      "城中有思妇，正促征衣成。东家西家砧杵急，使我起坐时时惊。",
      "归心如废弓，屡折不可檠。寒漏明，时一聆。"
    ]
  },
  {
    "id": "c16655df05f199bad9327880ce1141b6",
    "title": "皇舅墓",
    "authorName": "张翥",
    "authorId": "c16655df05f199ba4079016d6c1da886",
    "dynasty": "元",
    "content": [
      "青州刺史河上坟，坟不可识碑仍存。",
      "维舟上读半磨灭，使君乃缘戚里恩。",
      "当时赐葬宜过厚，冢阙树立须雄尊。",
      "岂知陵谷有迁变，石马尽没龟趺蹲。",
      "驿夫指我元傍岸，县官恐坠移高原。",
      "岸滨往往多古冢，零落空馀秋草根。",
      "至今父老传谶记，野人之语那足论。",
      "我疑其藏必深锢，或谓已被湍流吞。",
      "安得壮士塞河水，万古莫令开墓门。"
    ]
  },
  {
    "id": "c16655df05f199bacc43aa6b836b57d2",
    "title": "紫檀筚篥曲赠善吹者任子中",
    "authorName": "张翥",
    "authorId": "c16655df05f199ba4079016d6c1da886",
    "dynasty": "元",
    "content": [
      "君不见龟兹乐工能新声，截竹插芸吹月明。黄沙碛里橐驼断，花门山上浮云生。",
      "夜深促节转悲壮，只愁崩倒赤连城。石崖划裂水泉涌，海鹘怒戛风力竦。",
      "贾胡惊起怨思长，都护罢饮精魂动。传之中国久更新，任郎妙解尤绝伦。",
      "镂檀作管如紫玉，连蝉锦囊金作束。等闲未肯出向人，为我酒边吹一曲。",
      "落花撩乱游丝起，流莺无言蛱蝶死。当头独发调最高，响来直在青云里。",
      "顿令阳春变秋色，佶栗吴霜飞绕指。教坊弦索惨不骄，歌舞堂中静如水。",
      "古谁得名今莫比，讵数阳陶与关李。南音北谱此正繁，含嚼纷纭徒聒耳。",
      "我心感慨未易降，已觉满坐寒摐摐。安得酒船百斛乘月去，数声吹黑鱼龙江。"
    ]
  },
  {
    "id": "c16655df05f199ba033a7d0333c4ebdb",
    "title": "六月廿六日泛湖遇雨",
    "authorName": "张翥",
    "authorId": "c16655df05f199ba4079016d6c1da886",
    "dynasty": "元",
    "content": [
      "忽雷矆䁡奔雨急，山灵昼藏水仙泣。",
      "螮蝀下饮湖水立，恍惚疑有蛟龙入。",
      "疾风吹裂南天青，芙蓉放香薰水腥。",
      "吴歌楚舞方烂熳，更尽花间双玉瓶。"
    ]
  },
  {
    "id": "c16655df05f199ba5336c6f1081a7cf6",
    "title": "今我不乐三章章五句",
    "authorName": "张翥",
    "authorId": "c16655df05f199ba4079016d6c1da886",
    "dynasty": "元",
    "content": [
      "今我不乐思故山，虎豹盘踞愁难攀。岂无壮士藏□间，谁能西乡发一矢，畏途如此何由还。"
    ]
  },
  {
    "id": "c16655df05f199ba5336c6f17972c32f",
    "title": "今我不乐三章章五句",
    "authorName": "张翥",
    "authorId": "c16655df05f199ba4079016d6c1da886",
    "dynasty": "元",
    "content": [
      "鸱鸮夜鸣兮天似漆，烟际争头小星出。破窗无灯望白日，东方未明起揽衣，风雨何来忽萧瑟。"
    ]
  },
  {
    "id": "c16655df05f199ba5336c6f1ea1ec462",
    "title": "今我不乐三章章五句",
    "authorName": "张翥",
    "authorId": "c16655df05f199ba4079016d6c1da886",
    "dynasty": "元",
    "content": [
      "月白西南星宿稀，巷无行人蝙蝠飞。步檐萧萧露沾衣，目断天涯遍芳草，王孙不归春自归。"
    ]
  },
  {
    "id": "c16655df05f199ba6b16df11eb57cb1b",
    "title": "蟠松引",
    "authorName": "张翥",
    "authorId": "c16655df05f199ba4079016d6c1da886",
    "dynasty": "元",
    "content": [
      "何年风雨拔老湫，乾卧千岁长黄虬。垂胡磥碨髯怒磔，雷火不敢烧其瘤。",
      "卒然一见势欲攫，况可手扪双角鯄。悬知根受元气大，跁跒力争崖石碍。",
      "樛枝互错横铁□，弓纽□张攲羽盖。低无玄鹤寄巢居，幽有苍夔出光怪。",
      "故人语似灵岩山，卧云之树同屈蟠。身横百围容客踞，声入半空生昼寒。",
      "毕宏韦偃世无有，画史掉首应嗟难。彼当为甲此为乙，造化偏钟两奇崛。",
      "爱之欲□重摩挲，图赞还须怪魁笔。君不见龙门寺千丈。",
      "齐耸巃嵷荫白日。"
    ]
  },
  {
    "id": "c16655df05f199bab132b871047f3271",
    "title": "题林若拙画孤山图",
    "authorName": "张翥",
    "authorId": "c16655df05f199ba4079016d6c1da886",
    "dynasty": "元",
    "content": [
      "孤山处士孤吟处，水影月香馀妙句。",
      "鹤声叫绝陵谷秋，修竹祠空几愁暮。",
      "白云生根著湖水，力尽西风飞不去。",
      "何人鞭石下崔嵬，中流截断鱼龙路。",
      "丹青楼观花如雾，葵麦无情仅前度。",
      "何似槎牙半死枝，百年犹是咸平树。",
      "荒烟坏柳断桥冰，宿葑田深散鸥鹭。",
      "画船歌舞不须臾，落落诗名自如故。",
      "野人亦有沧洲趣，安得数椽相近住。",
      "长待天寒欲雪时，杖藜来访梅边墓。"
    ]
  },
  {
    "id": "c16655df05f199bae7497ff17c0a4dbc",
    "title": "有客有客在门崔嵬高盖华轩起欲与之语言已叱仆夫回辕",
    "authorName": "张翥",
    "authorId": "c16655df05f199ba4079016d6c1da886",
    "dynasty": "元",
    "content": [
      "宁不少忍须臾，谓我巷不容车。",
      "北望豪家是趋，堂上有筝有竽。"
    ]
  },
  {
    "id": "c16655df05f199bae7497ff1bfc7a294",
    "title": "有客有客在门崔嵬高盖华轩起欲与之语言已叱仆夫回辕",
    "authorName": "张翥",
    "authorId": "c16655df05f199ba4079016d6c1da886",
    "dynasty": "元",
    "content": [
      "盛衰相寻无端，媒劳恩绝则然。",
      "还坐自乐我闲，勿谓无知绝弦。"
    ]
  },
  {
    "id": "c16655df05f199ba20c2203342b41214",
    "title": "门有车马客行",
    "authorName": "张翥",
    "authorId": "c16655df05f199ba4079016d6c1da886",
    "dynasty": "元",
    "content": [
      "坐秋雨思秋风，仰视白日云中。彼美一人谁容，秉心郁其忡忡。"
    ]
  },
  {
    "id": "c16655df05f199ba20c220332c1882ef",
    "title": "门有车马客行",
    "authorName": "张翥",
    "authorId": "c16655df05f199ba4079016d6c1da886",
    "dynasty": "元",
    "content": [
      "为客一鼓云何，慷慨起舞悲歌。巨鱼出听凉波，鸣鸟徘徊庭柯。"
    ]
  },
  {
    "id": "c16655df05f8a155a0ea55579904b366",
    "title": "晚泊黄坑铺",
    "authorName": "卢琦",
    "authorId": "c16655df05f8a155d1457b72d1457b72",
    "dynasty": "元",
    "content": [
      "清风岭下路，十里踏斜阳。",
      "山色多凝翠，人家半姓黄。",
      "秋晴泉自雨，夜冷月如霜。",
      "冉冉年华晏，征途底事忙。"
    ]
  },
  {
    "id": "c16655df05f8a15530f77d7e2fb70148",
    "title": "题叶清甫绿波楼",
    "authorName": "卢琦",
    "authorId": "c16655df05f8a155d1457b72d1457b72",
    "dynasty": "元",
    "content": [
      "主人能拔俗，每自卷珠帘。",
      "野水春生浦，山云日傍檐。",
      "陶家唯酿酒，邺架尽悬签。",
      "相见波光好，秋来绿又添。"
    ]
  },
  {
    "id": "c16655df05f8a1556110507f31482af1",
    "title": "寄张子震",
    "authorName": "卢琦",
    "authorId": "c16655df05f8a155d1457b72d1457b72",
    "dynasty": "元",
    "content": [
      "南浦多芳草，东风又落花。",
      "相思频入梦，见说欲回家。",
      "奇字从人问，新醅为客赊。",
      "自惭羁旅者，犹滞锦江涯。"
    ]
  },
  {
    "id": "c16655df05f8a1556ef97a3265656d0b",
    "title": "春暮寄友",
    "authorName": "卢琦",
    "authorId": "c16655df05f8a155d1457b72d1457b72",
    "dynasty": "元",
    "content": [
      "郁彼园林景，居然锦水边。",
      "花阴方半夜，月色正中天。",
      "清景归图画，和风上管弦。",
      "惜春情未已，窗外忍闻鹃。"
    ]
  },
  {
    "id": "c16655df05f8a1550fd8f113123bc86b",
    "title": "送佥判赵宗吉",
    "authorName": "卢琦",
    "authorId": "c16655df05f8a155d1457b72d1457b72",
    "dynasty": "元",
    "content": [
      "大夫持宪檄，来憩古松阴。",
      "有马行阡陌，无鸦集泮林。",
      "丰功登石碣，归道载瑶琴。",
      "惟有前溪水，分明照此心。"
    ]
  },
  {
    "id": "c16655df05f8a155a19065b6f610be1f",
    "title": "送许存忠之漳浦县尹",
    "authorName": "卢琦",
    "authorId": "c16655df05f8a155d1457b72d1457b72",
    "dynasty": "元",
    "content": [
      "榕下年华晏，逢君又送君。",
      "铜章新县尹，铁甲旧将军。",
      "客路长亭雨，乡心极浦云。",
      "公馀延里士，樽酒共论文。"
    ]
  },
  {
    "id": "c16655df05f8a15579aa4991b80e6800",
    "title": "和木轩林先生寄本中韵",
    "authorName": "卢琦",
    "authorId": "c16655df05f8a155d1457b72d1457b72",
    "dynasty": "元",
    "content": [
      "玉人始相识，犹忆在琳宫。",
      "野树云间隔，灵槎海上通。",
      "荷香风共远，荔子雨初红。",
      "别后还惆怅，何时笑语同。"
    ]
  },
  {
    "id": "c16655df05f8a1558d686eaba7bcd78c",
    "title": "寓榕州寄乌石陈晚对",
    "authorName": "卢琦",
    "authorId": "c16655df05f8a155d1457b72d1457b72",
    "dynasty": "元",
    "content": [
      "每忆山中老，幽居昼不扃。",
      "客多频饮酒，儿长解明经。",
      "溪近鲈鱼美，林深荔子馨。",
      "何时同晚对，一笑聚星亭。"
    ]
  },
  {
    "id": "c16655df05f8a155314dee975fb02908",
    "title": "和林子苍湖亭晚酌",
    "authorName": "卢琦",
    "authorId": "c16655df05f8a155d1457b72d1457b72",
    "dynasty": "元",
    "content": [
      "登临多野趣，未暇问朝簪。",
      "南国秋声起，西湖暮景涵。",
      "江云连远树，山雨落寒岚。",
      "同是他乡客，相携看斗南。"
    ]
  },
  {
    "id": "c16655df05f8a155f52354b7a822b6d8",
    "title": "宿僧房",
    "authorName": "卢琦",
    "authorId": "c16655df05f8a155d1457b72d1457b72",
    "dynasty": "元",
    "content": [
      "信步寻僧去，经台梵韵清。",
      "竹窗云影过，草阁夕阳横。",
      "磬响开经卷，香飘绕殿楹。",
      "青山飞白鸟，暮景一时生。"
    ]
  },
  {
    "id": "c16655df05f8a155ec7fbf456177c813",
    "title": "枫亭道中",
    "authorName": "卢琦",
    "authorId": "c16655df05f8a155d1457b72d1457b72",
    "dynasty": "元",
    "content": [
      "枫林村酒好，使客醉初醒。",
      "云影驿傍树，月明溪上亭。",
      "文章多旧稿，身世似浮萍。",
      "努力崇勋业，休教两鬓星。"
    ]
  },
  {
    "id": "c16655df05f8a155ee1421314e09cea4",
    "title": "惠安道中",
    "authorName": "卢琦",
    "authorId": "c16655df05f8a155d1457b72d1457b72",
    "dynasty": "元",
    "content": [
      "龙山兵火后，百里总萧疏。",
      "官帑需新赋，公田索旧租。",
      "莼鲈频有梦，鸿雁久无书。",
      "自笑成何用，云边是旧庐。"
    ]
  },
  {
    "id": "c16655df05f8a15545724b61f160f0e6",
    "title": "答王经历庭训",
    "authorName": "卢琦",
    "authorId": "c16655df05f8a155d1457b72d1457b72",
    "dynasty": "元",
    "content": [
      "数日不相见，文园病若何。",
      "山城春事晚，竹屋雨声多。",
      "幕府官如水，门庭雀可罗。",
      "东家有贺老，杖屦肯相过。"
    ]
  },
  {
    "id": "c16655df05f8a1557931602831367949",
    "title": "宁化县",
    "authorName": "卢琦",
    "authorId": "c16655df05f8a155d1457b72d1457b72",
    "dynasty": "元",
    "content": [
      "触热来宁化，居人已卖瓜。",
      "田园饶五色，市井近千家。",
      "孤㙮凌云耸，青山对县斜。",
      "萧疏兵火后，抚景重咨嗟。"
    ]
  },
  {
    "id": "c16655df05f8a1553d17b7cfc22f2289",
    "title": "过建宁县",
    "authorName": "卢琦",
    "authorId": "c16655df05f8a155d1457b72d1457b72",
    "dynasty": "元",
    "content": [
      "蓝舆度林杪，还向此中过。",
      "县古人家少，山深秋意多。",
      "民风原俭啬，官事只催科。",
      "赖有二三友，相从共啸歌。"
    ]
  },
  {
    "id": "c16655df05f8a15557c8e085e1add988",
    "title": "赠李逢原",
    "authorName": "卢琦",
    "authorId": "c16655df05f8a155d1457b72d1457b72",
    "dynasty": "元",
    "content": [
      "逢原为县吏，地僻类仙居。",
      "俸入堪供母，公馀每读书。",
      "诗人赓棣萼，邻叟饷溪鱼。",
      "家世应如许，期君发轫初。"
    ]
  },
  {
    "id": "c16655df05f8a155ba45b3dbdea1939a",
    "title": "送长乐县吏",
    "authorName": "卢琦",
    "authorId": "c16655df05f8a155d1457b72d1457b72",
    "dynasty": "元",
    "content": [
      "郑生赋归去，吏隐大江浔。",
      "刀笔萧曹术，诗书孔孟心。",
      "潮平鱼入市，山近荔成林。",
      "双剑津头客，时时望好音。"
    ]
  },
  {
    "id": "c16655df05f8a155bb633181a03da288",
    "title": "昆山客邸",
    "authorName": "卢琦",
    "authorId": "c16655df05f8a155d1457b72d1457b72",
    "dynasty": "元",
    "content": [
      "萍水须相识，居然子共欢。",
      "天高秋月落，江近夜潮寒。",
      "湖海诗怀壮，云山客梦残。",
      "出门舟欲发，犹自倚阑干。"
    ]
  },
  {
    "id": "c16655df05f8a155a601c30803051fa8",
    "title": "送高教谕",
    "authorName": "卢琦",
    "authorId": "c16655df05f8a155d1457b72d1457b72",
    "dynasty": "元",
    "content": [
      "建安小洙泗，之子去横经。",
      "远树含烟碧，香芹带雨青。",
      "深衣登讲席，彩服戏亲庭。",
      "须忆分携处，吟诗柳外亭。"
    ]
  },
  {
    "id": "c16655df05f8a15534947de983b7e17c",
    "title": "游万竹庵",
    "authorName": "卢琦",
    "authorId": "c16655df05f8a155d1457b72d1457b72",
    "dynasty": "元",
    "content": [
      "公馀乘兴出，时向北山游。",
      "翠雨环檐响，清音满座浮。",
      "佛香晴殿冷，僧榻午窗幽。",
      "试弄桓伊笛，凉风碧树秋。"
    ]
  },
  {
    "id": "c16655df05f8a15576095b787594146b",
    "title": "送朱希文",
    "authorName": "卢琦",
    "authorId": "c16655df05f8a155d1457b72d1457b72",
    "dynasty": "元",
    "content": [
      "江城水阔雁来稀，闽岭云深去路微。",
      "风土于人谁信美，年华惊梦不如归。",
      "过家幸遇宾兴日，行路宁辞露湿衣。",
      "安得重为论宿昔，好赊邻酒扣柴扉。"
    ]
  },
  {
    "id": "c16655df05f8a155a4075fb96a06287c",
    "title": "送吴元珍",
    "authorName": "卢琦",
    "authorId": "c16655df05f8a155d1457b72d1457b72",
    "dynasty": "元",
    "content": [
      "几年不剪西窗烛，此日相逢如别何。",
      "冷宦莫嗟乡国远，故人今在省台多。",
      "闽关把袂云生树，滦水维舟月满河。",
      "我尔重寻燕蓟路，凤城载酒日相过。"
    ]
  },
  {
    "id": "c16655df05f8a155d70afbbaaa501418",
    "title": "题徐方外捕盗应梦图",
    "authorName": "卢琦",
    "authorId": "c16655df05f8a155d1457b72d1457b72",
    "dynasty": "元",
    "content": [
      "徐老平生志不群，力能擒贼胜千军。",
      "一官落拓司征日，数纸纵横纪梦文。",
      "湖海至今传异事，朝廷终不负奇勋。",
      "西风南浦还相见，击节狂歌月到门。"
    ]
  },
  {
    "id": "c16655df05f8a155d70afbbaa871a480",
    "title": "题徐方外捕盗应梦图",
    "authorName": "卢琦",
    "authorId": "c16655df05f8a155d1457b72d1457b72",
    "dynasty": "元",
    "content": [
      "钓龙台下解舟去，大庾岭头驰马过。",
      "驿路云生椰子树，江城月满鳄鱼波。",
      "青山是处题诗遍，绿野从今买犊多。",
      "客里送秋仍送客，潇潇秋雨奈愁何。"
    ]
  },
  {
    "id": "c16655df05f8a1550f0dd9a4e0b32e6a",
    "title": "赠片云上人",
    "authorName": "卢琦",
    "authorId": "c16655df05f8a155d1457b72d1457b72",
    "dynasty": "元",
    "content": [
      "曾忆相逢月台下，清谈犹自带烟霞。",
      "避喧却爱山中寺，访旧还寻海上槎。",
      "石鼎烹茶分野水，纸窗剪烛看檐花。",
      "定知归去松萝路，犹向云间采药芽。"
    ]
  },
  {
    "id": "c16655df05f8a1559db6b9bb98acf31e",
    "title": "次韵答林迪斋陈景渊",
    "authorName": "卢琦",
    "authorId": "c16655df05f8a155d1457b72d1457b72",
    "dynasty": "元",
    "content": [
      "村北村南学翠岑，二分觞咏学山阴。",
      "尘中岁月成何事，岩下烟霞识此心。",
      "三径落花红簌簌，一溪流水碧沈沈。",
      "村醅时向邻翁醉，不羡渠家帐下斟。"
    ]
  },
  {
    "id": "c16655df05f8a155bbeaceb15f56b5d1",
    "title": "送万谦甫归铭山",
    "authorName": "卢琦",
    "authorId": "c16655df05f8a155d1457b72d1457b72",
    "dynasty": "元",
    "content": [
      "每向铭山山下过，还来此地却逢君。",
      "少年从吏身何忝，平日吟诗兴不群。",
      "十月虎林天欲雪，一舟渔浦水连云。",
      "自怜客况无聊赖，耳畔蛙声不忍闻。"
    ]
  },
  {
    "id": "c16655df05f8a15553fb21f8ce9b9012",
    "title": "依韵答欧士中",
    "authorName": "卢琦",
    "authorId": "c16655df05f8a155d1457b72d1457b72",
    "dynasty": "元",
    "content": [
      "客舍凄凉生绿芜，经年祇傍野人居。",
      "尊空每买邻家酒，巷僻应回长者车。",
      "白鸟梦残枫树冷，黄花香老竹篱疏。",
      "相逢且莫谈离别，一别如今十载馀。"
    ]
  },
  {
    "id": "c16655df05f8a155469142fa22baa6c7",
    "title": "送孙君猷",
    "authorName": "卢琦",
    "authorId": "c16655df05f8a155d1457b72d1457b72",
    "dynasty": "元",
    "content": [
      "久客桃源若避秦，孙郎一见却情亲。",
      "诗才直欲空馀子，书法犹能学古人。",
      "黄瘴秋深云似墨，绿波夜静月如银。",
      "元戎麾下应相问，为道年来白发新。"
    ]
  },
  {
    "id": "c16655df05f8a155eb0d91a8668a26ab",
    "title": "寄吕用宾县尹",
    "authorName": "卢琦",
    "authorId": "c16655df05f8a155d1457b72d1457b72",
    "dynasty": "元",
    "content": [
      "烽燧年来暗不消，溪南剑气夜干霄。",
      "共欢百里尘初静，犹恨诸酋首未枭。",
      "剪烛西窗山市雨，移舟南浦海门潮。",
      "桐边定见尹明府，为寄相思道路遥。"
    ]
  },
  {
    "id": "c16655df05f8a1550defcc43b193f3d5",
    "title": "依韵奉呈敬在博士先生并简诸公一笑",
    "authorName": "卢琦",
    "authorId": "c16655df05f8a155d1457b72d1457b72",
    "dynasty": "元",
    "content": [
      "遥逐荐书游蓟北，暂将教铎振泉南。",
      "桃花门巷晚风急，燕子帘栊春日酣。",
      "海内干戈垂盛化，山中灯火照清谈。",
      "兴来共饮溪边市，一任人嘲醉堕簪。"
    ]
  },
  {
    "id": "c16655df05f8a1555ffb99f7fe24c73c",
    "title": "予客莆中同登壶山真净岩访古道了堂二师",
    "authorName": "卢琦",
    "authorId": "c16655df05f8a155d1457b72d1457b72",
    "dynasty": "元",
    "content": [
      "松扉深入白云中，蹑蹬扪萝路可通。",
      "结社几人从惠远，登山何处觅壶公。",
      "五更客梦茅檐雨，六月秋声木叶风。",
      "独倚阑干望江海，故乡应在海门东。"
    ]
  },
  {
    "id": "c16655df05f8a155db9dc0521b02700c",
    "title": "重游蓬壶因呈诸公一笑",
    "authorName": "卢琦",
    "authorId": "c16655df05f8a155d1457b72d1457b72",
    "dynasty": "元",
    "content": [
      "匹马重寻蓬岛路，东风二月柳花香。",
      "晓烟万笠人耕垄，夜雨孤舟客卧床。",
      "野老送迎悲往事，山童歌舞学红妆。",
      "群贤此路从来少，未必山阴胜永阳。"
    ]
  },
  {
    "id": "c16655df05f8a155db9dc052f11d9fda",
    "title": "重游蓬壶因呈诸公一笑",
    "authorName": "卢琦",
    "authorId": "c16655df05f8a155d1457b72d1457b72",
    "dynasty": "元",
    "content": [
      "我来作县已三载，偏爱毗湖春酒香。",
      "溪上画桥朝系马，雨中茅屋夜连床。",
      "多情黄鸟短长曲，无数桃花浓淡妆。",
      "欲学渊明归种柳，不栽桃李满河阳。"
    ]
  },
  {
    "id": "c16655df05f8a15553e0975d69984ae9",
    "title": "再道江亭用前韵酬美中",
    "authorName": "卢琦",
    "authorId": "c16655df05f8a155d1457b72d1457b72",
    "dynasty": "元",
    "content": [
      "近来南国奏胡笳，处处干戈乱似麻。",
      "避俗每观高士传，过江直访故人家。",
      "百年风雨祠前树，万里云涛海上槎。",
      "犹忆太平无事日，西湖载酒赏荷花。"
    ]
  },
  {
    "id": "c16655df05f8a155d3b089e1a96d261a",
    "title": "挽安童参政先任兴化太守后任参政分省兴化",
    "authorName": "卢琦",
    "authorId": "c16655df05f8a155d1457b72d1457b72",
    "dynasty": "元",
    "content": [
      "昔日郡侯今将相，出师未捷殒边城。",
      "空令父老思黄霸，重使英雄吊孔明。",
      "公论有人书野史，旅魂无路到神京。",
      "东山宾客知多少，谁似羊昙涕泪倾。"
    ]
  },
  {
    "id": "c16655df05f8a15541464a4be51f5f89",
    "title": "至正己亥六月游壶山宿真净岩访忠门西江陈公江亭",
    "authorName": "卢琦",
    "authorId": "c16655df05f8a155d1457b72d1457b72",
    "dynasty": "元",
    "content": [
      "懒听江城奏鼓笳，却从村坞问桑麻。",
      "临风亭馆非人境，近海云林是我家。",
      "山径草肥嘶瘦马，石矶水浅动轻槎。",
      "山间犹自忧民瘼，日暮回头看稻花。"
    ]
  },
  {
    "id": "c16655df05f8a15541464a4b603cbc33",
    "title": "至正己亥六月游壶山宿真净岩访忠门西江陈公江亭",
    "authorName": "卢琦",
    "authorId": "c16655df05f8a155d1457b72d1457b72",
    "dynasty": "元",
    "content": [
      "树下松扉绝点埃，何须海上觅蓬莱。",
      "十年客鬓尘中改，六月襟怀酒后开。",
      "云影不随飞鸟没，江声偏逐晚潮来。",
      "干戈满眼风尘暗，欲别西山首重回。"
    ]
  },
  {
    "id": "c16655df05f8a155896efa97f1ef5945",
    "title": "和虞伯生寄张总管韵",
    "authorName": "卢琦",
    "authorId": "c16655df05f8a155d1457b72d1457b72",
    "dynasty": "元",
    "content": [
      "玉署仙人化彩云，每于江海见遗文。",
      "百年词翰真无敌，五马家声赖有君。",
      "堆笏床头馀旧物，读书窗外种芳芸。",
      "停骖只在西湖上，一席西风许共分。"
    ]
  },
  {
    "id": "c16655df05f8a155448e5fad43289dfb",
    "title": "病中怀王德辉",
    "authorName": "卢琦",
    "authorId": "c16655df05f8a155d1457b72d1457b72",
    "dynasty": "元",
    "content": [
      "忆与故人分袂日，游鱼吹浪动新荷。",
      "一年又见黄花老，两地相思白发多。",
      "月落峰头霜满树，雨馀溪上水生波。",
      "知君囊底诗偏好，寄与茅斋敌病魔。"
    ]
  },
  {
    "id": "c16655df05f8a15593b616d47d9a1e99",
    "title": "题节妇卷",
    "authorName": "卢琦",
    "authorId": "c16655df05f8a155d1457b72d1457b72",
    "dynasty": "元",
    "content": [
      "陈家有女李家妇，三十哭夫应断肠。",
      "梧叶几番深夜雨，梅花一树短篱霜。",
      "閤东才俊眉俱白，堂北光阴鬓已苍。",
      "不待门前植华表，人间野史百年香。"
    ]
  },
  {
    "id": "c16655df05f8a155ecc0959e4d9fb789",
    "title": "寓平南善应庵述怀",
    "authorName": "卢琦",
    "authorId": "c16655df05f8a155d1457b72d1457b72",
    "dynasty": "元",
    "content": [
      "薄宦曾充盐荚使，经营邦赋愧非才。",
      "此身已拟休官去，斯地还因避乱来。",
      "欲觅桃源终鳔缈，偶过莲社且徘徊。",
      "家僮莫问村醪熟，我已兼旬废酒杯。"
    ]
  },
  {
    "id": "c16655df05f8a155ecc0959e1bd9eb61",
    "title": "寓平南善应庵述怀",
    "authorName": "卢琦",
    "authorId": "c16655df05f8a155d1457b72d1457b72",
    "dynasty": "元",
    "content": [
      "去年过此身犹健，今日重来一病翁。",
      "乱地风霜如塞上，隔江烟火是莆中。",
      "孤鸿唳月秋空碧，万叶经霜野树红。",
      "竹下闭门来客少，清谈日与老僧同。"
    ]
  },
  {
    "id": "c16655df05f8a15504756f2c2607f10b",
    "title": "三月晦日郑友云招饮",
    "authorName": "卢琦",
    "authorId": "c16655df05f8a155d1457b72d1457b72",
    "dynasty": "元",
    "content": [
      "客乡寥落三春尽，惟有故人情最亲。",
      "不管柳花飘巷陌，却从藜杖过比邻。",
      "帘间银烛摇疏雨，酒后金盘荐细鳞。",
      "何日携樽郊外去，绿阴庭院更宜人。"
    ]
  },
  {
    "id": "c16655df05f8a155dc7d9c0776acd432",
    "title": "客建宁别李季昌",
    "authorName": "卢琦",
    "authorId": "c16655df05f8a155d1457b72d1457b72",
    "dynasty": "元",
    "content": [
      "壶公山前曾赋别，越王山下还论文。",
      "采茶夜煮南浦雨，寻山晓踏西岩云。",
      "青囊经在君能说，丹鼎功成我欲分。",
      "客舍明朝又南北，凉飙送叶秋纷纷。"
    ]
  },
  {
    "id": "c16655df05f8a155e2f7cfb0141c2c54",
    "title": "游真净岩和方时举韵",
    "authorName": "卢琦",
    "authorId": "c16655df05f8a155d1457b72d1457b72",
    "dynasty": "元",
    "content": [
      "林下高僧睡得牢，春风几度到园桃。",
      "龙归洞口云犹湿，鹤唳峰头月正高。",
      "千里溪山无战垒，半江烟雨有鱼舠。",
      "我来还忆方时举，斗酒篇诗意气豪。"
    ]
  },
  {
    "id": "c16655df05f8a1554289d093a93d6d76",
    "title": "答乐屿陈乐斋",
    "authorName": "卢琦",
    "authorId": "c16655df05f8a155d1457b72d1457b72",
    "dynasty": "元",
    "content": [
      "曾向虞庭看凤凰，微生自喜际明良。",
      "久无消息通蓬岛，忽有文章落草堂。",
      "永夜怀人江月近，频年笑我石田荒。",
      "渭滨钓叟君知否，老去功名汗竹香。"
    ]
  },
  {
    "id": "c16655df05f8a155876faaa182c53ed3",
    "title": "送府掾之永嘉",
    "authorName": "卢琦",
    "authorId": "c16655df05f8a155d1457b72d1457b72",
    "dynasty": "元",
    "content": [
      "福唐郡吏东阳客，此去永嘉知几程。",
      "三秋忍与故人别，千里还将慈母迎。",
      "橘柚满林香露重，鱼虾入市晚潮平。",
      "交游我有同年在，相见还为道远情。"
    ]
  },
  {
    "id": "c16655df05f8a155b9a939a9214ddf59",
    "title": "和朱仲纲赴杭韵",
    "authorName": "卢琦",
    "authorId": "c16655df05f8a155d1457b72d1457b72",
    "dynasty": "元",
    "content": [
      "客中送子西禅度，落日寒烟满翠微。",
      "美玉无瑕和氏泣，莼鲈有兴季鹰归。",
      "江城雁过秋生树，野店鸡鸣月在衣。",
      "壮岁功名须努力，只今搜士到柴扉。"
    ]
  },
  {
    "id": "c16655df05f8a155bb4e0d86cdafba4e",
    "title": "寄题长乐王隐君小圃",
    "authorName": "卢琦",
    "authorId": "c16655df05f8a155d1457b72d1457b72",
    "dynasty": "元",
    "content": [
      "闻说隐君游小圃，日题诗句满苍苔。",
      "岩前石涧呼童吸，洞里柴扉待客开。",
      "花气一林香雾合，竹阴半席好风来。",
      "买舟何日来相访，共倚青山把酒杯。"
    ]
  },
  {
    "id": "c16655df05f8a155b88b40e81d4a94f8",
    "title": "赠云峰道人",
    "authorName": "卢琦",
    "authorId": "c16655df05f8a155d1457b72d1457b72",
    "dynasty": "元",
    "content": [
      "江湖十载老仙翁，手拄枯藤剡水东。",
      "玉笛数声秋月白，锦文万叠晓霞红。",
      "云随杖屦无心出，海绕蓬壶有路通。",
      "山岳明朝何处客，好随诗句寄飞鸿。"
    ]
  },
  {
    "id": "c16655df05f8a1558bf6cae758400ed2",
    "title": "太平驿和月林野间韵",
    "authorName": "卢琦",
    "authorId": "c16655df05f8a155d1457b72d1457b72",
    "dynasty": "元",
    "content": [
      "驿路迢迢过建溪，回岩古木野禽啼。",
      "征衫上马秋风早，荒店闻鸡晓月低。",
      "新酒一番留客醉，寒花几树与人齐。",
      "定知明日吟诗处，杨柳依稀水阁西。"
    ]
  },
  {
    "id": "c16655df05f8a1555fc804341cb56f70",
    "title": "游金峰寺",
    "authorName": "卢琦",
    "authorId": "c16655df05f8a155d1457b72d1457b72",
    "dynasty": "元",
    "content": [
      "杜宇岭上秋声悲，金峰寺前石径微。",
      "乱山雨过晴岚滴，远树风来落叶飞。",
      "稚子跨牛行野岸，诗人下马扣林扉。",
      "白云片片东南去，故国鱼肥客未归。"
    ]
  },
  {
    "id": "c16655df05f8a155914ba35c414d676a",
    "title": "再用明之韵",
    "authorName": "卢琦",
    "authorId": "c16655df05f8a155d1457b72d1457b72",
    "dynasty": "元",
    "content": [
      "二毛侵鬓见还惊，却向青山似有情。",
      "客路风烟春事晚，邻窗灯火夜深明。",
      "墙边桑柘家家雨，郭外松楸处处茔。",
      "自笑行藏何太拙，谩将怀抱向君倾。"
    ]
  },
  {
    "id": "c16655df05f8a155426f70acff0fb353",
    "title": "和仲宾监县游考亭韵",
    "authorName": "卢琦",
    "authorId": "c16655df05f8a155d1457b72d1457b72",
    "dynasty": "元",
    "content": [
      "几度清游溪上亭，更于何处觅仙灵。",
      "一庭花落黄金粟，千里山开绿玉屏。",
      "人世可怜春又老，客乡相见眼偏青。",
      "草堂久望高车过，日日柴扉不敢扃。"
    ]
  },
  {
    "id": "c16655df05f8a155eeab8095eff3d3ae",
    "title": "和林子苍玄妙寺值雨",
    "authorName": "卢琦",
    "authorId": "c16655df05f8a155d1457b72d1457b72",
    "dynasty": "元",
    "content": [
      "两袖薰风缓辔游，粤王城下少淹留。",
      "客衣半湿松花雨，鹤影先分竹院秋。",
      "采药僧归云外路，吟诗人倚树间楼。",
      "凭君汲取前溪水，为洗尘中浩荡愁。"
    ]
  },
  {
    "id": "c16655df05f8a15574701e0ea3f9f0be",
    "title": "再游仙宗寺约曾元瑞不至",
    "authorName": "卢琦",
    "authorId": "c16655df05f8a155d1457b72d1457b72",
    "dynasty": "元",
    "content": [
      "画角声残曙色开，吟魂先已绕山隈。",
      "凉风入树鸣茅屋，疏雨吹花落石苔。",
      "老鹤不知仙已去，蹇驴还载客重来。",
      "故人却负烟霞约，何处青楼把酒杯。"
    ]
  },
  {
    "id": "c16655df05f8a1557f00bb0b5ccc796a",
    "title": "仲秋寓径江张伯雅席上作",
    "authorName": "卢琦",
    "authorId": "c16655df05f8a155d1457b72d1457b72",
    "dynasty": "元",
    "content": [
      "征衫一路拂轻埃，袖得岚光渡水来。",
      "月色不如今夜好，客怀应为故人开。",
      "香随桂子云间落，梦逐潮声海上回。",
      "醉倚西风赋离别，明年何处共衔杯。"
    ]
  },
  {
    "id": "c16655df05f8a155d6bed9005ad2d886",
    "title": "陈教谕见和因复用韵答之",
    "authorName": "卢琦",
    "authorId": "c16655df05f8a155d1457b72d1457b72",
    "dynasty": "元",
    "content": [
      "风流人物出尘埃，曾入都门献赋来。",
      "宦路不知双鬓改，讲帷又向八壶开。",
      "月明茅店鸡初唱，烟暝松林鹤已回。",
      "客子归途相邂逅，今朝把酒是离杯。"
    ]
  },
  {
    "id": "c16655df05f8a15559cd5a07933bb4cb",
    "title": "宁德寄呈郑德和参政绕兵古田",
    "authorName": "卢琦",
    "authorId": "c16655df05f8a155d1457b72d1457b72",
    "dynasty": "元",
    "content": [
      "省垣徵发羽书忙，贱子元宵到上方。",
      "光满玉田千嶂月，寒生瓦屋五更霜。",
      "野人已厌干戈苦，官马仍愁道路长。",
      "珍重老僧为相报，元戎先已到于洋。"
    ]
  },
  {
    "id": "c16655df05f8a1553ac6ec1e7a210081",
    "title": "刘秘监山水",
    "authorName": "卢琦",
    "authorId": "c16655df05f8a155d1457b72d1457b72",
    "dynasty": "元",
    "content": [
      "秘监挥毫意正酣，依稀风景似江南。",
      "经年修蔓摇秋色，隔水遥峰起暮岚。",
      "千里郊原天渺渺，半空松桂雨毵毵。",
      "故山亦有溪山好，自笑征尘日满衫。"
    ]
  },
  {
    "id": "c16655df05f8a155fc04a523f1fe2ae3",
    "title": "赠画师春山",
    "authorName": "卢琦",
    "authorId": "c16655df05f8a155d1457b72d1457b72",
    "dynasty": "元",
    "content": [
      "人在春山紫翠间，旅途今日忽相看。",
      "潮生远浦孤帆小，雨过苍崖古木寒。",
      "笔底云烟长满屋，壶中风物共凭栏。",
      "江湖何日重相会，惆怅樽前别更难。"
    ]
  },
  {
    "id": "c16655df05f8a155d9bddcb457a4e451",
    "title": "松下轩",
    "authorName": "卢琦",
    "authorId": "c16655df05f8a155d1457b72d1457b72",
    "dynasty": "元",
    "content": [
      "晚景无心与世谐，一轩长傍万松开。",
      "空庭日静春苔合，老树风高翠雨来。",
      "病后茯苓还自斸，吟边仙鹤不相猜。",
      "岁寒亦欲寻良友，只恐山灵促驾回。"
    ]
  },
  {
    "id": "c16655df05f8a155dddd476b43d24e93",
    "title": "题松江寺僧游浙卷",
    "authorName": "卢琦",
    "authorId": "c16655df05f8a155d1457b72d1457b72",
    "dynasty": "元",
    "content": [
      "松下上人相邂逅，座中为我说天台。",
      "每瞻大士云间现，曾访群仙洞里回。",
      "明月在梁虹影动，西风入树鹤声来。",
      "远人亦欲东州去，准拟题诗满石台。"
    ]
  },
  {
    "id": "c16655df05f8a1550da361081e970214",
    "title": "松江道中",
    "authorName": "卢琦",
    "authorId": "c16655df05f8a155d1457b72d1457b72",
    "dynasty": "元",
    "content": [
      "两袖西风此地过，清秋八月满烟波。",
      "粳田万顷连天远，茅屋千家近水多。",
      "每买鲈鱼供晚饷，爱听稚子唱吴歌。",
      "年来自笑行藏拙，独立蓬窗对素娥。"
    ]
  },
  {
    "id": "c16655df05f8a155a1115d08604fd578",
    "title": "广信道中",
    "authorName": "卢琦",
    "authorId": "c16655df05f8a155d1457b72d1457b72",
    "dynasty": "元",
    "content": [
      "瘦马还从广信过，一番天气又清和。",
      "青梅树暗人家少，黄犊泥深野水多。",
      "南浦采茶供岁贡，北人缓辔听蛮歌。",
      "平生漫说封侯事，不道年来鬓已皤。"
    ]
  },
  {
    "id": "c16655df05f8a155446dbd16a250d778",
    "title": "登姑苏台",
    "authorName": "卢琦",
    "authorId": "c16655df05f8a155d1457b72d1457b72",
    "dynasty": "元",
    "content": [
      "有客携诗此远游，栏干倒影没寒流。",
      "千年歌舞浑如梦，九日登临总是愁。",
      "故国黄花应未晚，孤城残柳不禁秋。",
      "莼鲈倘遂南归兴，笑向桥边问钓舟。"
    ]
  },
  {
    "id": "c16655df05f8a155600efdd51074526c",
    "title": "分水关和朱明仲韵",
    "authorName": "卢琦",
    "authorId": "c16655df05f8a155d1457b72d1457b72",
    "dynasty": "元",
    "content": [
      "谁凿巑岏作巨藩，崎岖尽处一逢原。",
      "千岩流水东南合，万叠晴峦紫翠屯。",
      "驿使停骖松外路，居人买酒竹边村。",
      "道经乌石频回首，山后山前多白云。"
    ]
  },
  {
    "id": "c16655df05f8a155600efdd5ca388a60",
    "title": "分水关和朱明仲韵",
    "authorName": "卢琦",
    "authorId": "c16655df05f8a155d1457b72d1457b72",
    "dynasty": "元",
    "content": [
      "雨后平林逗翠光，与君携手下崇冈。",
      "小桥跨涧村舂急，老树吹花野店香。",
      "远路出关如独鹤，好山对岸似群羊。",
      "金川亭下披襟坐，日暮不胜岚气凉。"
    ]
  },
  {
    "id": "c16655df05f8a155042c9cad97fcf2c6",
    "title": "寓海坛归即事",
    "authorName": "卢琦",
    "authorId": "c16655df05f8a155d1457b72d1457b72",
    "dynasty": "元",
    "content": [
      "十年关塞未休兵，多少闾阎岁不宁。",
      "客子买舟寻旧好，主人下榻慰飘零。",
      "庭前老树风鸣屋，山外疏槐雨满汀。",
      "当道诸公如问讯，为言卜隐傍林扃。"
    ]
  },
  {
    "id": "c16655df05f8a1559b07632af4d554d7",
    "title": "福清平南道中",
    "authorName": "卢琦",
    "authorId": "c16655df05f8a155d1457b72d1457b72",
    "dynasty": "元",
    "content": [
      "轻舆五月历郊坰，万事都非旧典刑。",
      "省檄一番新缮甲，民兵十户半抽丁。",
      "雨馀野水村村白，海上烟岑点点青。",
      "只合早寻丘壑去，年来鬓发已星星。"
    ]
  },
  {
    "id": "c16655df05f8a1550fa36a75eeaafe7a",
    "title": "寓福清寄山东魏宗",
    "authorName": "卢琦",
    "authorId": "c16655df05f8a155d1457b72d1457b72",
    "dynasty": "元",
    "content": [
      "十年尘土涴冠襟，自觉新来老病侵。",
      "伏枥空怀千里志，登舟岂负五湖心。",
      "天浮南海鲸波阔，人卧东山豹露深。",
      "自笑逃名犹未脱，重烦轩盖远追寻。"
    ]
  },
  {
    "id": "c16655df05f8a155f4f14bbca04be927",
    "title": "题萧山韩家湖亭",
    "authorName": "卢琦",
    "authorId": "c16655df05f8a155d1457b72d1457b72",
    "dynasty": "元",
    "content": [
      "坦荡主翁能爱客，暇日开樽湖上亭。",
      "渔浦秋潮生野岸，山阴寒翠落疏棂。",
      "香云凝纸诗都好，凉月当轩酒未醒。",
      "自笑红尘吹两鬓，隔江遥望数峰青。"
    ]
  },
  {
    "id": "c16655df05f8a15510c564def60dc6ea",
    "title": "题南冈上人诗卷",
    "authorName": "卢琦",
    "authorId": "c16655df05f8a155d1457b72d1457b72",
    "dynasty": "元",
    "content": [
      "曾见天华落讲堂，翩然振锡白云乡。",
      "盖茅绝壁星辰近，采药深林雨露香。",
      "独鹤当窗松影瘦，老龙归洞夕阴凉。",
      "相思欲寄新成偈，落叶萧萧山路长。"
    ]
  },
  {
    "id": "c16655df05f8a155cf08e8e1eaad9f5f",
    "title": "姑苏舟中",
    "authorName": "卢琦",
    "authorId": "c16655df05f8a155d1457b72d1457b72",
    "dynasty": "元",
    "content": [
      "曩时曾游姑苏郡，明月于今几度圆。",
      "阛阓万方春似海，烟霞千顷水如天。",
      "暮云松径僧归寺，夜雨蓬窗客在船。",
      "遥想绣衣骢马客，多情应念旧同年。"
    ]
  },
  {
    "id": "c16655df05f8a15597ab988682cb971b",
    "title": "清河楼上小酌即席和子仪韵",
    "authorName": "卢琦",
    "authorId": "c16655df05f8a155d1457b72d1457b72",
    "dynasty": "元",
    "content": [
      "典衣沽酒柳边桥，今日重来忆昨宵。",
      "竹屋雪消浑似雨，江城风静忽闻潮。",
      "笑拈彩笔题羁况，醉倚红裙按玉箫。",
      "明月西湖应有约，好将春色上兰桡。"
    ]
  },
  {
    "id": "c16655df05f8a155af4f1bb81b97cc83",
    "title": "与友宿传法寺",
    "authorName": "卢琦",
    "authorId": "c16655df05f8a155d1457b72d1457b72",
    "dynasty": "元",
    "content": [
      "岁晚同栖传法寺，夜深犹自对残缸。",
      "雪飘竹院多如雨，月上松枝半在窗。",
      "潮信不将乡梦去，酒怀频觉客愁降。",
      "倒悬早晚须除目，归棹春风柳外江。"
    ]
  },
  {
    "id": "c16655df05f8a1552dc7be74ffcd00db",
    "title": "高邮城楼晚望",
    "authorName": "卢琦",
    "authorId": "c16655df05f8a155d1457b72d1457b72",
    "dynasty": "元",
    "content": [
      "城上高楼瞰大湖，城头画角晚呜呜。",
      "望中灯火明还灭，天际星河淡欲无。",
      "隔水人家种杨柳，带霜凫雁起菰蒲。",
      "短衣疋马非无事，拟向烟波学钓徒。"
    ]
  },
  {
    "id": "c16655df05f8a15545667fb8fa9033e3",
    "title": "送王御史入京",
    "authorName": "卢琦",
    "authorId": "c16655df05f8a155d1457b72d1457b72",
    "dynasty": "元",
    "content": [
      "骢马风烟蓟北台，玉郎独上向蓬莱。",
      "江湖水落鱼龙蛰，天地秋高鸿雁来。",
      "北渚芙蓉风淡荡，西宫杨柳月徘徊。",
      "此行正及天申日，应上尧年万寿杯。"
    ]
  },
  {
    "id": "c16655df05f8a15501c5b45bcddc3aad",
    "title": "寄天竺长老住集庆龙翔寺",
    "authorName": "卢琦",
    "authorId": "c16655df05f8a155d1457b72d1457b72",
    "dynasty": "元",
    "content": [
      "东南隐者人不识，一日才名动九重。",
      "地湿厌闻天竺雨，月明来听景阳钟。",
      "衲衣香暖春留麝，石钵云开夜卧龙。",
      "何日相从陪杖屦，秋风江上采芙蓉。"
    ]
  },
  {
    "id": "c16655df05f8a15501c5b45b3f836d7f",
    "title": "寄天竺长老住集庆龙翔寺",
    "authorName": "卢琦",
    "authorId": "c16655df05f8a155d1457b72d1457b72",
    "dynasty": "元",
    "content": [
      "老僧召对金鸾殿，喜动龙颜坐赐茶。",
      "三宿观堂谈般若，九重春色上袈裟。",
      "海涛东去龙藏钵，鸿雁南飞月在沙。",
      "归卧江心旧禅榻，妙高峰上望京华。"
    ]
  },
  {
    "id": "c16655df05f8a1552dbfd9a962b898a5",
    "title": "偕廉公亮游钟山",
    "authorName": "卢琦",
    "authorId": "c16655df05f8a155d1457b72d1457b72",
    "dynasty": "元",
    "content": [
      "十里松风吹酒醒，马头云气碧层层。",
      "空山落叶时闻雨，古㙮疏林夜上灯。",
      "胜地几逢今日会，旧游却忆向年曾。",
      "知君五老峰前去，应有新诗寄病僧。"
    ]
  },
  {
    "id": "c16655df05f8a1559b9679d902e6e946",
    "title": "和王维学海南还韵",
    "authorName": "卢琦",
    "authorId": "c16655df05f8a155d1457b72d1457b72",
    "dynasty": "元",
    "content": [
      "飘零南北与东西，倦鸟投林未许栖。",
      "灯下吟风山鬼啸，岭南春雨竹鸡啼。",
      "炎天海国瘴云合，深夜乡关客梦迷。",
      "昔日持书到乌府，五花骢马骋霜蹄。"
    ]
  },
  {
    "id": "c16655df05f8a155df50ce9fc894e670",
    "title": "题元符宫东秀轩又名日观",
    "authorName": "卢琦",
    "authorId": "c16655df05f8a155d1457b72d1457b72",
    "dynasty": "元",
    "content": [
      "茅山山下种玉地，道士辟为东秀轩。",
      "五色彩云开日观，万株秋露湿云根。",
      "竹园笋出牛穿角，松树年深鹤长孙。",
      "一道天河横屋过，奎光垂地映堂门。"
    ]
  },
  {
    "id": "c16655df05f8a1557b69af30ce212b32",
    "title": "集贤学士喀尔喀册奉旨代祭真定路玉华宫仆备鉴礼",
    "authorName": "卢琦",
    "authorId": "c16655df05f8a155d1457b72d1457b72",
    "dynasty": "元",
    "content": [
      "大禘天香出内宫，孝思兴老总无穷。",
      "百年礼乐行三献，一代箫韶起半空。",
      "使者引班云气里，女仙摇佩月明中。",
      "小臣监礼陪清列，两袖葵花映烛红。"
    ]
  },
  {
    "id": "c16655df05f8a1558b7f8dd607f5714d",
    "title": "登镇阳龙兴寺阁观铜铸观音",
    "authorName": "卢琦",
    "authorId": "c16655df05f8a155d1457b72d1457b72",
    "dynasty": "元",
    "content": [
      "眼中楼阁见来稀，铁凤飞檐势欲飞。",
      "天外宝花飘阁道，月中桂子落仙衣。",
      "高攀玉露仙人掌，上碍银河织女机。",
      "金锁堂堂遗物在，山川良是昔人非。"
    ]
  },
  {
    "id": "c16655df05f8a155f2f49824dfb76cbe",
    "title": "李副使之江浙",
    "authorName": "卢琦",
    "authorId": "c16655df05f8a155d1457b72d1457b72",
    "dynasty": "元",
    "content": [
      "持节方临江海上，乘槎又入斗牛津。",
      "翠榕秋霁碧天远，红叶风微粉署新。",
      "沙路有人迎棨戟，吴山回首近星辰。",
      "东南民力多凋瘵，今日甘霖属使臣。"
    ]
  },
  {
    "id": "c16655df05f8a15561cc2ae7e03e8103",
    "title": "寄文济王府教授郭尚之",
    "authorName": "卢琦",
    "authorId": "c16655df05f8a155d1457b72d1457b72",
    "dynasty": "元",
    "content": [
      "闻君客食贤王府，剪地芙蓉赐坐温。",
      "不爱时名题雁㙮，愿将古学授龙孙。",
      "中官送酒银瓶小，前席谈经绛帐尊。",
      "却笑冯暖何滥谒，无鱼弹铗向朱门。"
    ]
  },
  {
    "id": "c16655df05f8a155dd6b00abe7568eb7",
    "title": "道士彭玄明归三茆",
    "authorName": "卢琦",
    "authorId": "c16655df05f8a155d1457b72d1457b72",
    "dynasty": "元",
    "content": [
      "道人家住湘江曲，清夜月明摇佩环。",
      "出门倒拄九节杖，辞家却入三茅山。",
      "开笼放鹤横江去，持钵降龙布雨还。",
      "拟共临风吹铁笛，青松白石往来间。"
    ]
  },
  {
    "id": "c16655df05f8a1552af85fe254b28ab7",
    "title": "栖吴山",
    "authorName": "卢琦",
    "authorId": "c16655df05f8a155d1457b72d1457b72",
    "dynasty": "元",
    "content": [
      "仙居时复与僧邻，帘幕人家紫翠分。",
      "后岭楼台前岭接，上方钟鼓下方闻。",
      "市声到海迷红雾，花气涨天成彩云。",
      "一代繁华如昨日，御阶灯火月纷纷。"
    ]
  },
  {
    "id": "c16655df05f8a1553c0b1c0186937732",
    "title": "金陵道中",
    "authorName": "卢琦",
    "authorId": "c16655df05f8a155d1457b72d1457b72",
    "dynasty": "元",
    "content": [
      "烟树云林半有无，野人行李更萧疏。",
      "日来日去逢鞍马，山北山南听鹧鸪。",
      "万里关河怜宦舍，五更风雨忆吾庐。",
      "寂寥一点寒灯在，酒熟邻家许再沽。"
    ]
  },
  {
    "id": "c16655df05f8a155902a3ab5bdf790c1",
    "title": "书怀",
    "authorName": "卢琦",
    "authorId": "c16655df05f8a155d1457b72d1457b72",
    "dynasty": "元",
    "content": [
      "铁瓮城头刻漏迟，清霜如雪扑帘飞。",
      "雁声随地梦回枕，月色满怀人捣衣。",
      "塞北将军犹索战，江南游子苦思归。",
      "呼鹰插箭从围猎，苜宿秋高马正肥。"
    ]
  },
  {
    "id": "c16655df05f8a1559faaaa30620da08a",
    "title": "宿道家作",
    "authorName": "卢琦",
    "authorId": "c16655df05f8a155d1457b72d1457b72",
    "dynasty": "元",
    "content": [
      "三月汢南飞柳花，松间童子脸如霞。",
      "旋呼采石仙人酒，来醉山阴道士家。",
      "晓日下城人影瘦，西风上马帽檐斜。",
      "吴郎今夜瓜州渡，回首江心月满沙。"
    ]
  },
  {
    "id": "c16655df05f8a155a90ae875f741dfed",
    "title": "和叶知事题郁山房",
    "authorName": "卢琦",
    "authorId": "c16655df05f8a155d1457b72d1457b72",
    "dynasty": "元",
    "content": [
      "曾到招提旧宿房，衣巾飒飒夜清凉。",
      "砌苔绿裛松花嫩，窗日红低竹影长。",
      "时为烹茶薰石鼎，频呼沽酒过邻墙。",
      "追随方外无由得，一笑浮生逐稻粱。"
    ]
  },
  {
    "id": "c16655df05f8a1556e6313204651de57",
    "title": "客中书怀",
    "authorName": "卢琦",
    "authorId": "c16655df05f8a155d1457b72d1457b72",
    "dynasty": "元",
    "content": [
      "上东门外千山雨，马上毡衣病不胜。",
      "每岁奔驰成底事，半生辛苦负残经。",
      "江村水退鱼生釜，野店厨空鼠食灯。",
      "多少客愁那遣得，故园东畔菊层层。"
    ]
  },
  {
    "id": "c16655df05f8a155e3e6053497d68971",
    "title": "福州王霸故宅",
    "authorName": "卢琦",
    "authorId": "c16655df05f8a155d1457b72d1457b72",
    "dynasty": "元",
    "content": [
      "湖上清光泛绿漪，冲虚观里读残碑。",
      "瑶台人去空留像，铁井云深好对谁。",
      "眼底何年看瑞草，心中无地种交梨。",
      "浪传石穴藏丹诀，鸿宝由来事可疑。"
    ]
  },
  {
    "id": "c16655df05f8a155a157b0eafac4ee08",
    "title": "中秋寄友",
    "authorName": "卢琦",
    "authorId": "c16655df05f8a155d1457b72d1457b72",
    "dynasty": "元",
    "content": [
      "何日乘鸾访太清，广寒宫内兔长生。",
      "花开桂阙秋多少，玉砌人间夜二更。",
      "得句漫劳题彩笔，开樽谁与奏瑶笙。",
      "下阶踏碎梧桐影，千里江山千里情。"
    ]
  },
  {
    "id": "c16655df05f8a15509e1f61fb86ad05d",
    "title": "题道观",
    "authorName": "卢琦",
    "authorId": "c16655df05f8a155d1457b72d1457b72",
    "dynasty": "元",
    "content": [
      "太清楼阁世尘稀，朗诵黄庭觅紫芝。",
      "童子云中种灵药，老师松下著残棋。",
      "龙随飞剑风生壑，鹤守神丹月满池。",
      "仙客不来瑶草绿，天香落笔自题诗。"
    ]
  },
  {
    "id": "c16655df05f8a155857845107ba71b32",
    "title": "送丞相河南王南征",
    "authorName": "卢琦",
    "authorId": "c16655df05f8a155d1457b72d1457b72",
    "dynasty": "元",
    "content": [
      "总戎才略正英年，兼领中朝将相权。",
      "天下河山雄百二，幕中宾客灿三千。",
      "已承重寄辞储馆，宜策奇功继颍川。",
      "请学平南世忠武，勿令专美世皇前。"
    ]
  },
  {
    "id": "c16655df05f8a1558578451088ecce97",
    "title": "送丞相河南王南征",
    "authorName": "卢琦",
    "authorId": "c16655df05f8a155d1457b72d1457b72",
    "dynasty": "元",
    "content": [
      "逆竖真成斗兽穷，孤城危立万山中。",
      "王师所至如时雨，戎旆长驱有胜风。",
      "犀缝朱缦三属甲，虎文雕䩨六钧弓。",
      "悬知幕府多才士，伫草平南露布功。"
    ]
  },
  {
    "id": "c16655df05f8a1558578451071891a76",
    "title": "送丞相河南王南征",
    "authorName": "卢琦",
    "authorId": "c16655df05f8a155d1457b72d1457b72",
    "dynasty": "元",
    "content": [
      "旄头先日便移军，道上鸣螺寂不闻。",
      "长技精兵一当百，高蹄战马万为群。",
      "大河渡水合成路，北风卷沙飞作云。",
      "今代凌烟岂无阁，为公他日赞鸿勋。"
    ]
  },
  {
    "id": "c16655df05f8a155b4b0379f583657a5",
    "title": "赋深隐",
    "authorName": "卢琦",
    "authorId": "c16655df05f8a155d1457b72d1457b72",
    "dynasty": "元",
    "content": [
      "千章松下一茅庐，见说徵君旧隐居。",
      "苔径不逢时贵马，花栏长揖故人车。",
      "风清竹屋闻幽鸟，雨绿荷盆出稚鱼。",
      "咫尺三山云水隔，不图学剑学兵书。"
    ]
  },
  {
    "id": "c16655df05f8a155279be9670bb9d6de",
    "title": "寄衣",
    "authorName": "卢琦",
    "authorId": "c16655df05f8a155d1457b72d1457b72",
    "dynasty": "元",
    "content": [
      "牵牛织女隔银河，一度秋来一度过。",
      "岁岁寄君身上服，丝丝是妾手中梭。",
      "剪刀未下肠先断，针线才拈泪更多。",
      "长短只依前日样，不知肥瘦近如何。"
    ]
  },
  {
    "id": "c16655df05f8a155edb92f1f20b88759",
    "title": "愁",
    "authorName": "卢琦",
    "authorId": "c16655df05f8a155d1457b72d1457b72",
    "dynasty": "元",
    "content": [
      "来何容易去何迟，半在心头半在眉。",
      "门掩落花春去后，梦回残月酒醒时。",
      "浓如万斛连天雾，乱似千寻惹地丝。",
      "除却五侯歌舞地，寻常何处不相随。"
    ]
  },
  {
    "id": "c16655df05f8a15545696dcee95ac8d3",
    "title": "美人折花",
    "authorName": "卢琦",
    "authorId": "c16655df05f8a155d1457b72d1457b72",
    "dynasty": "元",
    "content": [
      "晓绾香云出户来，凌波微步下瑶阶。",
      "潜身折处香凝指，正面看时影在怀。",
      "莺蹋露珠沾翠袖，蝶随春色上金钗。",
      "石阑干外莓苔滑，归院应须换绣鞋。"
    ]
  },
  {
    "id": "c16655df05f8a15517b364e7e93a8bdd",
    "title": "登大峰山",
    "authorName": "卢琦",
    "authorId": "c16655df05f8a155d1457b72d1457b72",
    "dynasty": "元",
    "content": [
      "一径盘桓上碧峰，桃花岩畔扣仙宫。",
      "微风不动坛边树，北斗频悬石上松。",
      "龙出洞云浮槛白，鸡鸣海日射窗红。",
      "游人咫尺青天近，历历溪山在眼中。"
    ]
  },
  {
    "id": "c16655df05f8a15529243f8abdc64fd9",
    "title": "过平溪桥",
    "authorName": "卢琦",
    "authorId": "c16655df05f8a155d1457b72d1457b72",
    "dynasty": "元",
    "content": [
      "立马桥边唤渡船，绿杨烟暖碧波悬。",
      "高峰碍日疑天近，阴壑犹霜觉地偏。",
      "处处鱼盐开草市，家家鸡犬类桃源。",
      "隔溪茅屋孤门掩，重忆扬雄草《太玄》。"
    ]
  },
  {
    "id": "c16655df05f8a155fac09b1ff9460131",
    "title": "游北里三峰寺",
    "authorName": "卢琦",
    "authorId": "c16655df05f8a155d1457b72d1457b72",
    "dynasty": "元",
    "content": [
      "看云远过古丛林，幽径缘溪窕窈深。",
      "竹覆僧房冷似水，苔生佛面半无金。",
      "日斜孤鹤松梢立，云冷寒蛩草际吟。",
      "童子焚香延客坐，一帘山色晚沈沈。"
    ]
  },
  {
    "id": "c16655df05f8a155da73b253dd0ec0a3",
    "title": "再游南庄",
    "authorName": "卢琦",
    "authorId": "c16655df05f8a155d1457b72d1457b72",
    "dynasty": "元",
    "content": [
      "飞凤山南树色苍，疏篱野屋对蒲塘。",
      "岩云掩日收残暑，溪雨回风生午凉。",
      "手种晚菘盈囿嫩，饭炊新稻满厨香。",
      "叩门休认催租吏，愿借竹林飞羽觞。"
    ]
  },
  {
    "id": "c16655df05f8a1558620c544cc4a3c0c",
    "title": "梦中得二句云万里春潮随月上数声渔笛隔溪闻觉而足云",
    "authorName": "卢琦",
    "authorId": "c16655df05f8a155d1457b72d1457b72",
    "dynasty": "元",
    "content": [
      "竹蓬窗外雨纷纷，清夜诗人思不群。",
      "万里春潮随月上，数声渔笛隔溪闻。",
      "梦回身世犹蓬岛，望断家山只白云。",
      "最喜遭逢圣明世，拟将事业对明君。"
    ]
  },
  {
    "id": "c16655df05f8a155a1dd5b5444a707bb",
    "title": "山行杂咏",
    "authorName": "卢琦",
    "authorId": "c16655df05f8a155d1457b72d1457b72",
    "dynasty": "元",
    "content": [
      "过一山㘭又一村，小溪流水映柴门。",
      "桑间少妇自采叶，舍下老翁闲弄孙。",
      "山雾欲收红日晏，蕨根新洗碧潭浑。",
      "停舆暂向石亭坐，隐隐樵歌隔水闻。"
    ]
  },
  {
    "id": "c16655df05f8a155a1dd5b54cb15109d",
    "title": "山行杂咏",
    "authorName": "卢琦",
    "authorId": "c16655df05f8a155d1457b72d1457b72",
    "dynasty": "元",
    "content": [
      "荒径横烟日色微，森森翠竹掩茅扉。",
      "邻翁乞火蒸藜藿，童女临溪洗葛衣。",
      "袅袅柳丝烟外细，青青梅子雨中肥。",
      "老农蛮语留人宿，儿出耕田暮欲归。"
    ]
  },
  {
    "id": "c16655df05f8a155a1dd5b5497ff44bd",
    "title": "山行杂咏",
    "authorName": "卢琦",
    "authorId": "c16655df05f8a155d1457b72d1457b72",
    "dynasty": "元",
    "content": [
      "拂拂轻风谷雨初，绿杨堤上步纡徐。",
      "竹林生笋长过母，巢燕扑虫归哺雏。",
      "雨散溪流平岸涨，云开岩树倚天孤。",
      "凭谁唤起王摩诘，写入秋毫作画图。"
    ]
  },
  {
    "id": "c16655df05f8a155a1dd5b54cfd79d91",
    "title": "山行杂咏",
    "authorName": "卢琦",
    "authorId": "c16655df05f8a155d1457b72d1457b72",
    "dynasty": "元",
    "content": [
      "孤村欲暝绝飞鸦，落日高原树树霞。",
      "野水微风轻皱縠，林峦横雾薄笼纱。",
      "山边邻火逢人灭，云际星光到地斜。",
      "自作幕宾今五载，几回乘月到田家。"
    ]
  },
  {
    "id": "c16655df05f8a155698513cb6e0214b4",
    "title": "泊小孤山",
    "authorName": "卢琦",
    "authorId": "c16655df05f8a155d1457b72d1457b72",
    "dynasty": "元",
    "content": [
      "扁舟系缆大江滨，与客登临漫怆神。",
      "尘世几经兴废事，江流不管古今人。",
      "秋生彭泽松声老，日落孤山雁影新。",
      "归到蓬窗眠不得，远怀故国梦频频。"
    ]
  },
  {
    "id": "c16655df05f8a155973d3d223a22e9ef",
    "title": "雩都县西禅田寺有生佛甚灵殿后有竹十三竿云是佛在日所敲之竹即今存焉",
    "authorName": "卢琦",
    "authorId": "c16655df05f8a155d1457b72d1457b72",
    "dynasty": "元",
    "content": [
      "忽闻生佛到禅关，花木深深作翠团。",
      "座上真身千百载，窗前敲竹十三竿。",
      "苔封古砌廊庑尽，秋入山门风雨寒。",
      "啜罢茶瓯僧话别，孤舟催客泊前滩。"
    ]
  },
  {
    "id": "c16655df05f8a155cd02438edb9534b7",
    "title": "宿会昌铺",
    "authorName": "卢琦",
    "authorId": "c16655df05f8a155d1457b72d1457b72",
    "dynasty": "元",
    "content": [
      "会昌郭外暂维舟，满眼风光慰宦游。",
      "日落千山红树晚，夜深二水碧溪秋。",
      "忘忧草色迷官舍，桂子花香沁酒楼。",
      "回首乡关何处是，白云遮断使人愁。"
    ]
  },
  {
    "id": "c16655df05f8a155b71e7c8be338013a",
    "title": "宿武林禅果寺",
    "authorName": "卢琦",
    "authorId": "c16655df05f8a155d1457b72d1457b72",
    "dynasty": "元",
    "content": [
      "囊书匣剑宿禅房，坐听更筹夕未央。",
      "绀殿香消灯影小，故乡梦觉雨声凉。",
      "候蛩戒夜秋将晚，征雁拂云天正长。",
      "默计客程成独喜，武平取次是程乡。"
    ]
  },
  {
    "id": "c16655df05f8a15535f992473b869d8b",
    "title": "题吴元珍钓图",
    "authorName": "卢琦",
    "authorId": "c16655df05f8a155d1457b72d1457b72",
    "dynasty": "元",
    "content": [
      "老翁撑船傍芦荻，船头独坐看秋波。",
      "不知昨夜风声恶，但见满溪山色多。",
      "谁人著笔成图画，有客吟诗学棹歌。",
      "我亦颇识江海趣，几时同子披烟蓑。"
    ]
  },
  {
    "id": "c16655df05f8a15542852c21224dd5f0",
    "title": "游林肃寺和林清源先生韵",
    "authorName": "卢琦",
    "authorId": "c16655df05f8a155d1457b72d1457b72",
    "dynasty": "元",
    "content": [
      "秋到人间才六日，闲寻野寺过莲华。",
      "雷声忽度山中雨，雾气遥凝海上霞。",
      "古院疏槐堪系马，荒城落日又啼鸦。",
      "老僧不管兴亡事，独闭松扉自煮茶。"
    ]
  },
  {
    "id": "c16655df05f8a155f5d091578cccb7df",
    "title": "再过钟山万寿寺有感",
    "authorName": "卢琦",
    "authorId": "c16655df05f8a155d1457b72d1457b72",
    "dynasty": "元",
    "content": [
      "紫翠烟霞出上方，游人登览忆先皇。",
      "石栏空见岩花乱，翠辇不来山路荒。",
      "此日风云馀王气，旧时草木被天香。",
      "夜深寂寞人归后，犹有山灵护御床。"
    ]
  },
  {
    "id": "c16655df05f8a15578891ffe99c3b622",
    "title": "题郑克让渊明卷",
    "authorName": "卢琦",
    "authorId": "c16655df05f8a155d1457b72d1457b72",
    "dynasty": "元",
    "content": [
      "靖节高名垂宇宙，何须五斗折腰为。",
      "柴桑岁暮骥将老，栗里云深鹤已归。",
      "松菊厌沾新雨露，衣巾不改旧容仪。",
      "于今郑谷人归未，学得陶翁自古稀。"
    ]
  },
  {
    "id": "c16655df05f8a15524f5b35b6fd02749",
    "title": "饯德化王知县",
    "authorName": "卢琦",
    "authorId": "c16655df05f8a155d1457b72d1457b72",
    "dynasty": "元",
    "content": [
      "悠悠乡思逐云飞，匣剑囊琴赋式微。",
      "客计不如归计好，宦情长与世情违。",
      "石田茅屋生苔藓，凫舄朝衫换彩衣。",
      "留得棠梨花一树，龙寻山下款春晖。"
    ]
  },
  {
    "id": "c16655df05f8a1551565eebbc62feb64",
    "title": "和经略使从事间可理问同年",
    "authorName": "卢琦",
    "authorId": "c16655df05f8a155d1457b72d1457b72",
    "dynasty": "元",
    "content": [
      "偶行村落采民谣，自愧疏庸负圣朝。",
      "海水连天风浩浩，山房尽日雨潇潇。",
      "王师未息烟尘暗，驿使相思道路遥。",
      "定拟榕阴重话旧，九仙峰顶看秋潮。"
    ]
  },
  {
    "id": "c16655df05f8a155df6c430b1f57b5f7",
    "title": "再分司海口即事寄桂尚文都事",
    "authorName": "卢琦",
    "authorId": "c16655df05f8a155d1457b72d1457b72",
    "dynasty": "元",
    "content": [
      "去年曾此徵邦课，不惮驰驱上下亭。",
      "今日重来头顿白，故人相见眼俱青。",
      "春郊战马尘初暗，夜月啼鹃梦易醒。",
      "盐事又兴农事废，穷阎愁叹不堪听。"
    ]
  },
  {
    "id": "c16655df05f8a155a7b15f6d553766a1",
    "title": "题全安庄",
    "authorName": "卢琦",
    "authorId": "c16655df05f8a155d1457b72d1457b72",
    "dynasty": "元",
    "content": [
      "野寺寻真幽更幽，老僧敬客客来游。",
      "疏钟几杵江山暮，落雁一声天地秋。",
      "山鸟有情怜我去，烛花溅泪为谁愁。",
      "而今惆怅江头别，不识重来有日不。"
    ]
  },
  {
    "id": "c16655df05f8a155adffc324d350e3ec",
    "title": "过吴江",
    "authorName": "卢琦",
    "authorId": "c16655df05f8a155d1457b72d1457b72",
    "dynasty": "元",
    "content": [
      "兴随流水共悠悠，此地芦花正满洲。",
      "落日片帆千里暮，西风长笛数声秋。",
      "衣冠空带英雄泪，湖海难消浩荡愁。",
      "吟罢欲寻沽酒处，傍人遥指隔江楼。"
    ]
  },
  {
    "id": "c16655df05f8a155af27e05185f8a51e",
    "title": "过峡口浦",
    "authorName": "卢琦",
    "authorId": "c16655df05f8a155d1457b72d1457b72",
    "dynasty": "元",
    "content": [
      "峡仄蜂腰断，溪回燕尾分。",
      "行人思涧壑，身世若浮云。"
    ]
  },
  {
    "id": "c16655df05f8a1553282b8c0bff16fa1",
    "title": "县斋闲坐偶成",
    "authorName": "卢琦",
    "authorId": "c16655df05f8a155d1457b72d1457b72",
    "dynasty": "元",
    "content": [
      "庭树雪初晴，双双鸣鹊声。",
      "六花消未尽，犹照叶心明。"
    ]
  },
  {
    "id": "c16655df05f8a155d0c6084fb4f7a5ab",
    "title": "翠峰梅雪",
    "authorName": "卢琦",
    "authorId": "c16655df05f8a155d1457b72d1457b72",
    "dynasty": "元",
    "content": [
      "苍龙吼翠涛，白雾迷青壁。",
      "顷刻赤乌飞，风枝堕残滴。"
    ]
  },
  {
    "id": "c16655df05f8a1558141381afa8d8bea",
    "title": "兴化道中",
    "authorName": "卢琦",
    "authorId": "c16655df05f8a155d1457b72d1457b72",
    "dynasty": "元",
    "content": [
      "雨过山城野水浑，夕阳黄犊卧篱根。",
      "吴塘父老应相语，昨夜南船到海门。"
    ]
  },
  {
    "id": "c16655df05f8a1559ea7a9293f8712ad",
    "title": "泊洗溪驿",
    "authorName": "卢琦",
    "authorId": "c16655df05f8a155d1457b72d1457b72",
    "dynasty": "元",
    "content": [
      "篷底凄风过似箭，枕边急浪响于雷。",
      "梦魂曾到桐阴下，夜未三更又却回。"
    ]
  },
  {
    "id": "c16655df05f8a155433250e10306c738",
    "title": "题杜容可筼居卷",
    "authorName": "卢琦",
    "authorId": "c16655df05f8a155d1457b72d1457b72",
    "dynasty": "元",
    "content": [
      "种得筼筜日转添，东风暗绿上疏帘。",
      "近来春信知多少，屋角新梢已拂檐。"
    ]
  },
  {
    "id": "c16655df05f8a155433250e14fbd9708",
    "title": "题杜容可筼居卷",
    "authorName": "卢琦",
    "authorId": "c16655df05f8a155d1457b72d1457b72",
    "dynasty": "元",
    "content": [
      "道人家住绿云间，日日吟诗独倚栏。",
      "二仲不来山径晚，一帘清影作秋寒。"
    ]
  },
  {
    "id": "c16655df05f8a15560b55785c1749aa4",
    "title": "岁寒",
    "authorName": "卢琦",
    "authorId": "c16655df05f8a155d1457b72d1457b72",
    "dynasty": "元",
    "content": [
      "木落山空劲节存，独留清影向黄昏。",
      "满床风雪无人到，知是江南何处村。"
    ]
  },
  {
    "id": "c16655df05f8a1550fe36b654b07894c",
    "title": "和郑子经游仙宗寺韵",
    "authorName": "卢琦",
    "authorId": "c16655df05f8a155d1457b72d1457b72",
    "dynasty": "元",
    "content": [
      "玉堂老鹤仙骑去，白雪满空何处寻。",
      "昨夜飞来峰顶月，分明照见古人心。"
    ]
  },
  {
    "id": "c16655df05f8a15508966fdf1492325e",
    "title": "再用子经韵简曾元瑞",
    "authorName": "卢琦",
    "authorId": "c16655df05f8a155d1457b72d1457b72",
    "dynasty": "元",
    "content": [
      "千里青山绿树深，雨中骑马惬幽寻。",
      "故园松柏秋风早，无限新愁上客心。"
    ]
  },
  {
    "id": "c16655df05f8a15508966fdf60e52e0e",
    "title": "再用子经韵简曾元瑞",
    "authorName": "卢琦",
    "authorId": "c16655df05f8a155d1457b72d1457b72",
    "dynasty": "元",
    "content": [
      "蓬莱弱水渺难量，何自堪求却老方。",
      "佳客不来成独立，一庭松影暮天凉。"
    ]
  },
  {
    "id": "c16655df05f8a155d3449b54b720acf7",
    "title": "草萍驿和萨天锡",
    "authorName": "卢琦",
    "authorId": "c16655df05f8a155d1457b72d1457b72",
    "dynasty": "元",
    "content": [
      "林外轻风帽影斜，客衣近染紫山霞。",
      "等闲点检春多少，墙角蔷薇几树花。"
    ]
  },
  {
    "id": "c16655df05f8a1558d038510aa3b4ff1",
    "title": "送刘友峰再游南泉",
    "authorName": "卢琦",
    "authorId": "c16655df05f8a155d1457b72d1457b72",
    "dynasty": "元",
    "content": [
      "手携数尺绿玉杖，口诵青囊一卷经。",
      "莫向北山寻旧隐，夜深猿鹤不堪听。"
    ]
  },
  {
    "id": "c16655df05f8a1558d038510db418892",
    "title": "送刘友峰再游南泉",
    "authorName": "卢琦",
    "authorId": "c16655df05f8a155d1457b72d1457b72",
    "dynasty": "元",
    "content": [
      "立马卧龙山下路，白云东去是吾家。",
      "烦君为寄西风信，直到疏篱问菊花。"
    ]
  },
  {
    "id": "c16655df05f8a155a096891adb0a1f24",
    "title": "蒜岭道中",
    "authorName": "卢琦",
    "authorId": "c16655df05f8a155d1457b72d1457b72",
    "dynasty": "元",
    "content": [
      "谁家种稻覆山田，何处钟声隔暮烟。",
      "渡口潮深风满海，岭头云尽月当天。"
    ]
  },
  {
    "id": "c16655df05f8a15529f4dff4b280a2d3",
    "title": "陆德阳杭州新居",
    "authorName": "卢琦",
    "authorId": "c16655df05f8a155d1457b72d1457b72",
    "dynasty": "元",
    "content": [
      "武林城下文章客，移得幽居近碧湾。",
      "闻说梅花开欲遍，一舟冲雨到孤山。"
    ]
  },
  {
    "id": "c16655df05f8a15529f4dff4de444a0a",
    "title": "陆德阳杭州新居",
    "authorName": "卢琦",
    "authorId": "c16655df05f8a155d1457b72d1457b72",
    "dynasty": "元",
    "content": [
      "青山隔屋暮云湿，红日当空春水明。",
      "月满六桥歌舞散，柳阴深处有书声。"
    ]
  },
  {
    "id": "c16655df05f8a1555bc9d0e33507a997",
    "title": "送阮洞仙",
    "authorName": "卢琦",
    "authorId": "c16655df05f8a155d1457b72d1457b72",
    "dynasty": "元",
    "content": [
      "我住桃源六十年，神仙不见意茫然。",
      "如今驻马壶山下，始信城中有洞仙。"
    ]
  },
  {
    "id": "c16655df05f8a1550d23702362b8c8bb",
    "title": "题四皓图",
    "authorName": "卢琦",
    "authorId": "c16655df05f8a155d1457b72d1457b72",
    "dynasty": "元",
    "content": [
      "鹤发苍颜太古心，采芝共入白云深。",
      "只因误到长安寺，惹得人间说至今。"
    ]
  },
  {
    "id": "c16655df05f8a155e4f289524caa4c35",
    "title": "宿莆阳玄妙观赠一山道人",
    "authorName": "卢琦",
    "authorId": "c16655df05f8a155d1457b72d1457b72",
    "dynasty": "元",
    "content": [
      "曾向山房夜听琴，白云有约许重寻。",
      "吟成立尽虚檐月，落叶满庭秋意深。"
    ]
  },
  {
    "id": "c16655df05f8a155e4f2895204bb24d5",
    "title": "宿莆阳玄妙观赠一山道人",
    "authorName": "卢琦",
    "authorId": "c16655df05f8a155d1457b72d1457b72",
    "dynasty": "元",
    "content": [
      "白昼炉熏袅碧烟，小窗清梦快游仙。",
      "人间何处无瑶草，不信蓬壶别有天。"
    ]
  },
  {
    "id": "c16655df05f8a1555e7081b51f44b7b9",
    "title": "钱舜举木芙蓉",
    "authorName": "卢琦",
    "authorId": "c16655df05f8a155d1457b72d1457b72",
    "dynasty": "元",
    "content": [
      "红妆初映酒杯酣，斜倚西风转不堪。",
      "霜后池塘秋欲尽，令人惆怅忆江南。"
    ]
  },
  {
    "id": "c16655df05f8a15539c0544aedf5cfe4",
    "title": "洗长图",
    "authorName": "卢琦",
    "authorId": "c16655df05f8a155d1457b72d1457b72",
    "dynasty": "元",
    "content": [
      "千里名驹出渥洼，十年汗血染尘沙。",
      "如今海上都无事，杨柳池边浴五花。"
    ]
  },
  {
    "id": "c16655df05f8a1550bc2c9e63ee9bb9f",
    "title": "玄妙观作",
    "authorName": "卢琦",
    "authorId": "c16655df05f8a155d1457b72d1457b72",
    "dynasty": "元",
    "content": [
      "树间宿霭喜初收，树梢晴岚翠欲流。",
      "半醉半醒诗未就，一夜西风叶叶秋。"
    ]
  },
  {
    "id": "c16655df05f8a155d335783e794c2157",
    "title": "题射猎图",
    "authorName": "卢琦",
    "authorId": "c16655df05f8a155d1457b72d1457b72",
    "dynasty": "元",
    "content": [
      "满目西风塞上尘，五花骢马转精神。",
      "凭君莫射双飞雁，恐有音书寄远人。"
    ]
  },
  {
    "id": "c16655df05f8a155bc35d03b40b4864b",
    "title": "饯宪使元卿赴浙江参政",
    "authorName": "卢琦",
    "authorId": "c16655df05f8a155d1457b72d1457b72",
    "dynasty": "元",
    "content": [
      "姬旦周元老，更生汉懿亲。",
      "皇朝右文治，岳狩选儒臣。",
      "夙志由来著，清声久已振。",
      "万钧风力重，一道月华新。",
      "肃政高群望，嘉猷播绝伦。",
      "总闽持绣斧，参浙坐华茵。",
      "海峤升初日，湖山宴早春。",
      "登临频赋咏，万物改清贞。",
      "勋业归调鼎，恩荣促召轮。",
      "欣逢天纵圣，重见岳生申。",
      "报主惟深敬，忧民亶至仁。",
      "魁梧表仪羽，敷治展经纶。",
      "方面分廷务，东吴振日宸。",
      "具瞻岩石峻，列坐庙堂珍。",
      "薇省花容暖，春城柳色颦。",
      "迎归舟楫具，文著宪章纯。",
      "接履登高位，乘槎据要津。",
      "推恩均雨露，举首近星辰。",
      "贱子初登第，明公领缙绅。",
      "疏慵期采录，悚惧走逡巡。",
      "忝对南宫岁，长怀北阙晨。",
      "三年亲簿领，几处困风尘。",
      "从事沾微禄，鮿生似旧贫。",
      "骏奔惟恐后，久屈欲求伸。",
      "拙守诗为业，怀成道日陈。",
      "驽才慕骥足，污渎敢攀鳞。",
      "曩昔期朝士，迟回忝国宾。",
      "愿言为汲引，自许绝缁磷。",
      "北斗天河上，南州瘴露滨。",
      "惟将涓滴念，日夕望秋旻。"
    ]
  },
  {
    "id": "c16655df05f8a1555a8bb77f0b8e40b3",
    "title": "赠府训林先生之京二十韵",
    "authorName": "卢琦",
    "authorId": "c16655df05f8a155d1457b72d1457b72",
    "dynasty": "元",
    "content": [
      "尧历开昌运，升平十四春。",
      "鹤书驰云路，鹗荐贡儒珍。",
      "宦族西湖裔，家声阀阅亲。",
      "异才旧卓荦，衍庆自殊伦。",
      "彼美仙壶客，由来紫帽邻。",
      "范模资郡泮，俊秀萃成均。",
      "鳣雀升杨震，桂林羡郤诜。",
      "雕盘辞苜蓿，琼宴念嘉宾。",
      "射隼高墉上，乘槎天汉滨。",
      "器成时获利，道达志常伸。",
      "际会风云日，沾濡雨露晨。",
      "秋鹏搏翼健，雾豹泽毛新。",
      "正欲抠衣侍，那堪别话陈。",
      "东亭芳草合，南浦绿波邻。",
      "骊驹闲戒仆，紫燕语留人。",
      "俯拾金闺彦，行看昼锦臣。",
      "诸生刺桐下，侧耳好音频。"
    ]
  },
  {
    "id": "c16655df05f8a155e116f6405b4d53d9",
    "title": "赠周信玉",
    "authorName": "卢琦",
    "authorId": "c16655df05f8a155d1457b72d1457b72",
    "dynasty": "元",
    "content": [
      "秦川周子衣冠胄，家世相传几百年。",
      "青草一庭香满屋，白岩万古势连天。",
      "读书空谷人如玉，唤渡长江月在船。",
      "梦寄短檠疏雨外，诗成石涧古梅边。",
      "忽惊紫气排云入，共喜清宵听雪眠。",
      "归去故人应问我，为言荒落尚依然。"
    ]
  },
  {
    "id": "c16655df05f8a155f60139553101beab",
    "title": "饯孙复斋赴南雄同知",
    "authorName": "卢琦",
    "authorId": "c16655df05f8a155d1457b72d1457b72",
    "dynasty": "元",
    "content": [
      "闻说刺桐城外道，使君七日赴南雄。",
      "枫宸锡命黄金带，荔浦飘香绕玉骢。",
      "剑拂洛桥涛泊岸，驿经庾岭树连空。",
      "山中五月畬田熟，海上诸州水道通。",
      "幽涧昼飞椰叶雨，寒潮夜渡鳄鱼风。",
      "绿林处处归民伍，皂盖时时谒学宫。",
      "定有诸生师柳子，莫将循吏让文翁。",
      "化行稚耄讴歌起，讼简宾僚笑咏同。",
      "千里相思明月夕，新题遥寄海云东。"
    ]
  },
  {
    "id": "c16655df05f8a15571a40f9558f8e6f6",
    "title": "度岭于崇安命棹建溪",
    "authorName": "卢琦",
    "authorId": "c16655df05f8a155d1457b72d1457b72",
    "dynasty": "元",
    "content": [
      "人生天地间，驰马历大块。",
      "役役功名场，历历山水会。",
      "伟哉东南区，嵚险闽越最。",
      "车书四海同，风气一岭介。",
      "肩舆度层霄，手棹下急濑。",
      "四山抱回流，环合如束带。",
      "玉井莲叶漂，仰面天作盖。",
      "倏驰丹峰前，却作紫岭背。",
      "微阴间云霞，冻雨洒松桧。",
      "深林樵牧归，落日山鬼会。",
      "雪瀑挂水帘，松风奏天籁。",
      "石梯架仙岩，往往遗迹在。",
      "瑶草石上生，丹药市中卖。",
      "巍巍考亭祠，过客祠下拜。",
      "溪水自成文，上接洙泗派。",
      "唤渡云间僧，貌古清可爱。",
      "手把青松枝，趺坐溪石待。",
      "悬崖虹栈危，插竹渔网晒。",
      "山高人蚁缘，下视舟一芥。",
      "轻舠类飞鳅，宛转乱石隘。",
      "峥嵘龙角尖，磈砢鼋首癞。",
      "嗟吁激颓波，出没水中怪。",
      "万古槌地雷，三峡泻澎湃。",
      "峰峦争送迎，奔走万里快。",
      "箭过耳边风，开口不暇咳。",
      "峭壁起冲流，恍若巨鳌戴。",
      "上有旧题悬，岁久字迹坏。",
      "岂无功名存，仿佛年月载。",
      "览此前人踪，徒为后人慨。",
      "天气易寒暄，光景倏明晦。",
      "浩荡三日程，应接千万态。",
      "会登天柱峰，一览宇宙大。"
    ]
  },
  {
    "id": "c16655df05f8a1556ae95dcb86bd631a",
    "title": "和八伯章和赓元鲁应奉韵",
    "authorName": "卢琦",
    "authorId": "c16655df05f8a155d1457b72d1457b72",
    "dynasty": "元",
    "content": [
      "芳辰天正暄，闲居日多暇。",
      "群英总能诗，往往韦陶亚。",
      "白云在郊外，相望无一舍。",
      "招提夙所期，款段亦可驾。",
      "数峰互参差，百卉相枕藉。",
      "持杯有红裙，盖鞍匪黄帕。",
      "衣冠兰亭会，林壑辋川画。",
      "嗟予在尘踪，屡叹流光泻。",
      "区区缚簿书，役役劬晨夜。",
      "重游锦江隅，独憩茅屋下。",
      "开轩招鹤来，入市借驴跨。",
      "任从傍人笑，免遭官长骂。",
      "见说绝妙词，一读一潇洒。",
      "无因陪华席，犹可续佳话。",
      "愿携北海樽，往结东林社。",
      "昨朝楝花飞，今朝杏花谢。",
      "行乐须及时，敢辞出无马。"
    ]
  },
  {
    "id": "c16655df05f8a1553df658ffb2cb36a7",
    "title": "咨王侍郎寄禊原鲁应奉",
    "authorName": "卢琦",
    "authorId": "c16655df05f8a155d1457b72d1457b72",
    "dynasty": "元",
    "content": [
      "名门世所仰，伟器人初识。",
      "除书出省垣，匹马发山驿。",
      "金台芳春宴，玉署清昼寂。",
      "年富经学优，事简官情适。",
      "笋班彩云曙，莲烛明月夕。",
      "登冈望庭闱，开阁集宾客。",
      "鲰生寂无闻，良晤何由得。",
      "发鬓亦已华，意气徒自激。",
      "题诗寄天风，渺渺烟树碧。"
    ]
  },
  {
    "id": "c16655df05f8a155682d2bce41a803a7",
    "title": "借曹汝敬晚对亭酌因叙相思相勉之意",
    "authorName": "卢琦",
    "authorId": "c16655df05f8a155d1457b72d1457b72",
    "dynasty": "元",
    "content": [
      "凉风鸣庭柯，积雨过林巘。",
      "披衣揽明镜，坐恐岁华晚。",
      "盈盈床头书，自舒还自卷。",
      "念尔西窗人，残烛共谁剪。",
      "簪绂垂光彩，仕路需俊选。",
      "巍巍黄金台，往躅或可践。",
      "相思亦何屡，相期良独远。",
      "人生易白发，世道少青眼。",
      "盛时各有待，幽趣贵自遣。",
      "寄语三径翁，蒿莱为子刬。"
    ]
  },
  {
    "id": "c16655df05f8a1556658829e26980eed",
    "title": "题待月亭卷",
    "authorName": "卢琦",
    "authorId": "c16655df05f8a155d1457b72d1457b72",
    "dynasty": "元",
    "content": [
      "郡西古招提，楼台跨城邑。",
      "小亭仅数椽，日落晚凉入。",
      "二侯曾此游，徘徊松下立。",
      "开樽待明月，月来海风急。",
      "俗韵忽已消，素光良可挹。",
      "天容万里净，露气千松湿。",
      "酒阑宾客欢，诗就魑魅泣。",
      "蹇予尘土踪，驱驰惭靡及。",
      "时来弄清晖，每拟续佳什。",
      "文园多病早，浣花百忧集。",
      "愿言问婵娟，何当谢羁絷。"
    ]
  },
  {
    "id": "c16655df05f8a155a48b3e7ff09bfd22",
    "title": "渔樵共话图",
    "authorName": "卢琦",
    "authorId": "c16655df05f8a155d1457b72d1457b72",
    "dynasty": "元",
    "content": [
      "樵夫初上山，渔父才泊船。",
      "邂逅即相问，生涯两堪怜。",
      "我渴鱼可羹，尔归突未烟。",
      "尔鱼莫索价，我薪不论钱。",
      "惟将薪换鱼，一笑各欣然。"
    ]
  },
  {
    "id": "c16655df05f8a155cb22d2f2bb53bb5f",
    "title": "送涂岭巡检约苏穆尔之莆田尉",
    "authorName": "卢琦",
    "authorId": "c16655df05f8a155d1457b72d1457b72",
    "dynasty": "元",
    "content": [
      "将军有英气，负剑游南荒。",
      "曾陪绣衣客，经踏乌台霜。",
      "戎阃拔才隽，奔走殊弗遑。",
      "属时临漳郡，群盗方獗猖。",
      "匹马汗如雨，战袍北风凉。",
      "奋身良间关，许国成慨慷。",
      "茂绩固当雠，小试为足偿。",
      "菱溪枉车辙，司警驿道傍。",
      "莅政肃初令，颓网日更张。",
      "月静鼯■惊，山暝狐兔藏。",
      "编户复奚事，在在乐岁康。",
      "所居傍林坞，讼简白昼长。",
      "邻家稻田肥，子舍芸编香。",
      "优游有旨趣，于焉度年光。",
      "夕露集野草，秋飙在垂杨。",
      "解装欲何之，作尉壶山阳。",
      "莆民喜公至，夹道相迎将。",
      "泉民惜公归，所怀未渠央。",
      "民俗岂不殊，美化端有方。",
      "愿言颂政谣，毋庸咏离章。",
      "他时登要津，万里谁能量。"
    ]
  },
  {
    "id": "c16655df05f8a155fc7ecdae62e448c1",
    "title": "赠莆阳蔡可禹有序",
    "authorName": "卢琦",
    "authorId": "c16655df05f8a155d1457b72d1457b72",
    "dynasty": "元",
    "content": [
      "忠门郡城东，陈氏培世德。",
      "一老发已苍，诸郎眉总白。",
      "屋南规义塾，去家才咫尺。",
      "教养酬初心，经营阐嘉绩。",
      "蔡君忠惠孙，于焉正师席。",
      "吟诗思不凡，讲学亦已力。",
      "野叟闻弦歌，里人慕矜式。",
      "浇风自此袪，古道今可即。",
      "余生遭时艰，来作忠门客。",
      "因缘此相值，一见如旧识。",
      "松阴六月寒，海水一天碧。",
      "谈交臭味同，避俗烟埃隔。",
      "追随岂不好，聚散或难必。",
      "共惟忠惠公，文章在简册。",
      "勖君良匪他，愿言绍先泽。"
    ]
  },
  {
    "id": "c16655df05f8a155d873705f3e17dd19",
    "title": "龙江山平远楼",
    "authorName": "卢琦",
    "authorId": "c16655df05f8a155d1457b72d1457b72",
    "dynasty": "元",
    "content": [
      "龙江居人稠，市井若城邑。",
      "陈君作江楼，尘杂不相及。",
      "身闲千虑遣，日驻万境集。",
      "群峙两岸山，一一如拱揖。",
      "大海东南流，海气日呼吸。",
      "长桥亘百丈，层塔崇七级。",
      "微茫认岛屿，旷荡辨原隰。",
      "潮声山外寒，岚气屋中湿。",
      "古寺烟钟来，遥浦渔艇入。",
      "霜晴凫雁浴，月白蛟螭泣。",
      "宾朋事幽讨，觞咏属佳什。",
      "蹇予簿书烦，乃受升斗絷。",
      "公馀强登眺，诗思转羞涩。",
      "江空岁年晚，日夕天风急。",
      "行藏我何心，倚阑还伫立。"
    ]
  },
  {
    "id": "c16655df05f8a155316ec75732ba2423",
    "title": "赠逸岩道人",
    "authorName": "卢琦",
    "authorId": "c16655df05f8a155d1457b72d1457b72",
    "dynasty": "元",
    "content": [
      "逸岩方外士，鹤发双眼碧。",
      "常登虎山巅，一览天地窄。",
      "飘然驾云还，来作龙江客。",
      "门前海潮生，屋上岚翠滴。",
      "开窗写黄庭，汲涧煮白石。",
      "嗟予缚微名，十载事行役。",
      "何时濯尘缨，从子叩玄赜。"
    ]
  },
  {
    "id": "c16655df05f8a1550f1f5f4ae533cd1b",
    "title": "挽陈本中学录",
    "authorName": "卢琦",
    "authorId": "c16655df05f8a155d1457b72d1457b72",
    "dynasty": "元",
    "content": [
      "莆阳忠门乡，陈氏世树德。",
      "伟哉锦山孙，少年擅眉白。",
      "担簦良独远，种学亦已力。",
      "岂无天人书，亦有治安策。",
      "方期仕路亨，讵意风尘隔。",
      "壮志竟沈沦，善类每嗟惜。",
      "秋高雁行断，晓寒鸾影只。",
      "堂上白鹤翁，哭子长戚戚。",
      "佳城邈何许，日暮烟草碧。",
      "遥望壶公云，题诗双泪滴。"
    ]
  },
  {
    "id": "c16655df05f8a155e2dd1adcf7f2a688",
    "title": "题陈允中山居卷",
    "authorName": "卢琦",
    "authorId": "c16655df05f8a155d1457b72d1457b72",
    "dynasty": "元",
    "content": [
      "山妍雨初暗，洞窈云常暝。",
      "琤琤碧涧流，落落青松影。",
      "游咏有高人，诛茅临复岭。",
      "开窗翠岚香，展卷白日永。",
      "兴来即吟诗，客至但烹茗。",
      "抱琴暮出游，蕙帐夜深冷。"
    ]
  },
  {
    "id": "c16655df05f8a1556e6a3f6909b291cf",
    "title": "题李月海卷",
    "authorName": "卢琦",
    "authorId": "c16655df05f8a155d1457b72d1457b72",
    "dynasty": "元",
    "content": [
      "皎皎明月光，浩浩海水深。",
      "明月常在天，海水无古今。",
      "人生穹壤间，百年漫浮沉。",
      "所以李月海，炼丹瑞岩阴。"
    ]
  },
  {
    "id": "c16655df05f8a1556e6a3f69d4092e42",
    "title": "题李月海卷",
    "authorName": "卢琦",
    "authorId": "c16655df05f8a155d1457b72d1457b72",
    "dynasty": "元",
    "content": [
      "翁居瑞岩阴，披云结精庐。",
      "夜玩海底月，澹然心与俱。",
      "海水天地宽，明月何处无。",
      "丹成跨黄鹤，一举凌太虚。"
    ]
  },
  {
    "id": "c16655df05f8a155be8d8d96a7e853ea",
    "title": "存与堂",
    "authorName": "卢琦",
    "authorId": "c16655df05f8a155d1457b72d1457b72",
    "dynasty": "元",
    "content": [
      "人生宇宙间，所贵培本根。",
      "本根一以蹶，枝叶何由繁。",
      "黄金照筐篚，腴田跨郊原。",
      "岂无百年计，零落乌足言。",
      "莆阳有佳士，结庐东沙村。",
      "天高海气清，地静山色蟠。",
      "哦诗风满檐，横琴月当轩。",
      "客来试相问，何以与子孙。",
      "主人笑且答，所与即所存。",
      "所存但方寸，此外勿复论。",
      "怀哉古圣哲，种德在后昆。",
      "阴阴三槐庭，奕奕驷马门。",
      "芳名尚不朽，往辙犹可援。",
      "君家有英儿，学问知渊源。",
      "骎骎富贵来，于焉贲丘园。",
      "予亦慕古道，抚心良弗谖。",
      "晤语嗟未谐，意气期相敦。",
      "裂笺寄秋鸿，临风嗅兰荪。"
    ]
  },
  {
    "id": "c16655df05f8a155e0fcb8287aaf44e1",
    "title": "题潭州刘氏姊妹孀妇贞节",
    "authorName": "卢琦",
    "authorId": "c16655df05f8a155d1457b72d1457b72",
    "dynasty": "元",
    "content": [
      "双藤本同根，长大附高树。",
      "树倒何所依，不离树根土。",
      "刘家好姊妹，嫁作儒家妇。",
      "儒生游不返，姊妹何所去。",
      "忆昔嫁夫时，各期以偕老。",
      "今日无所归，骨肉自相保。",
      "一炉铸两镜，悬置东西窗。",
      "窗前无主人，两镜复一双。",
      "哀哉复贤哉，刘氏有二孀。"
    ]
  },
  {
    "id": "c16655df05f8a15545020e51ea66ec5a",
    "title": "过紫薇庵访冯道士",
    "authorName": "卢琦",
    "authorId": "c16655df05f8a155d1457b72d1457b72",
    "dynasty": "元",
    "content": [
      "道士爱幽居，年来一事无。",
      "盆边泻新雨，石上种菖蒲。",
      "山中花盖洞，石上冷潇潇。",
      "不见眠云客，惟逢避雨樵。",
      "研朱白露清，点易太玄经。",
      "尽日无人到，小窗兰花馨。"
    ]
  },
  {
    "id": "c16655df05f8a1551de4b6cd30929edc",
    "title": "舟行秋暮",
    "authorName": "卢琦",
    "authorId": "c16655df05f8a155d1457b72d1457b72",
    "dynasty": "元",
    "content": [
      "舟行厌湫隘，露坐临赤日。",
      "赤日不可当，又复蛰蜗室。",
      "安得聿生羽，飞上太华峰。",
      "濯足玉井水，散发云台风。"
    ]
  },
  {
    "id": "c16655df05f8a15533faadcc26a11f96",
    "title": "闻秋虫有感",
    "authorName": "卢琦",
    "authorId": "c16655df05f8a155d1457b72d1457b72",
    "dynasty": "元",
    "content": [
      "秋虫集草树，凄声亦何繁。",
      "行子在远道，岂不思故园。",
      "黍稻上丘陇，鸟雀亦忺喧。",
      "田园可将老，轩冕何足言。"
    ]
  },
  {
    "id": "c16655df05f8a15556d2392f878e8c09",
    "title": "答福唐林氏兄弟诗其一",
    "authorName": "卢琦",
    "authorId": "c16655df05f8a155d1457b72d1457b72",
    "dynasty": "元",
    "content": [
      "大听听若聋，志士时若喑。",
      "所以陶渊明，趣得无弦琴。",
      "悠悠南山青，采采黄菊金。",
      "归来一篇词，千载犹赏音。",
      "抱病者奔驰，愧古仍愧今。",
      "海东有双凤，羽洒元气湿。",
      "高阁五云端，一飞九千尺。",
      "下视燕雀曹，蓬蒿自相习。",
      "高冈时一鸣，唧唧俱敛翼。",
      "今年西北去，去年东南征。",
      "江山南北路，历历俱动情。",
      "官程不暂停，日没仍夜行。",
      "空江风露下，旷野河汉倾。",
      "浮云隔海岱，明月知我心。"
    ]
  },
  {
    "id": "c16655df05f8a155939017c4ee52dffa",
    "title": "昼卧云际亭",
    "authorName": "卢琦",
    "authorId": "c16655df05f8a155d1457b72d1457b72",
    "dynasty": "元",
    "content": [
      "红尘如海深，渡水卧云际。",
      "白云如海人，千峰走群婢。",
      "长啸谷生风，叶落飞满地。",
      "一鸟没遥天，远树秀如荠。"
    ]
  },
  {
    "id": "c16655df05f8a1559546112a88cc7c1f",
    "title": "洞宫丹室",
    "authorName": "卢琦",
    "authorId": "c16655df05f8a155d1457b72d1457b72",
    "dynasty": "元",
    "content": [
      "仙人有丹室，遥隔翠微里。",
      "石鼎云影红，星坛霞气紫。",
      "珠林散暮声，壁月落秋水。",
      "灵迹今尚存，神光夜中起。"
    ]
  },
  {
    "id": "c16655df05f8a155032a76629d87ef09",
    "title": "禅岩夕照",
    "authorName": "卢琦",
    "authorId": "c16655df05f8a155d1457b72d1457b72",
    "dynasty": "元",
    "content": [
      "空岩夕照来，寒入野僧定。",
      "归鸟带残光，连云度萝径。",
      "禅房掩暮山，枫林起烟磬。",
      "幽人独去来，凭轩足清兴。"
    ]
  },
  {
    "id": "c16655df05f8a155cdd228c755b9d1eb",
    "title": "星水朝霞",
    "authorName": "卢琦",
    "authorId": "c16655df05f8a155d1457b72d1457b72",
    "dynasty": "元",
    "content": [
      "旭日升东林，初照星溪水。",
      "晴光散彩云，馀影乱成绮。",
      "隐映桃花潭，杳雾武陵水。",
      "韦斋有精庐，空山何处是。"
    ]
  },
  {
    "id": "c16655df05f8a1552909bef58ca44652",
    "title": "春江晚渡图",
    "authorName": "卢琦",
    "authorId": "c16655df05f8a155d1457b72d1457b72",
    "dynasty": "元",
    "content": [
      "风微杜若香，潮满江声寂。",
      "扁舟古渡前，推起篷窗白。",
      "山外日未高，波底云先赤。",
      "隐见杏花村，依稀烟雨隔。",
      "人间行路难，羡此丹青迹。",
      "焉得并州刀，剪取澄江碧。"
    ]
  },
  {
    "id": "c16655df05f8a15583714f40e882ad20",
    "title": "忧村氓",
    "authorName": "卢琦",
    "authorId": "c16655df05f8a155d1457b72d1457b72",
    "dynasty": "元",
    "content": [
      "世道日纷纭，人人自忧切。",
      "路逢村老谈，吞声重悲噎。",
      "我里百馀家，家家尽磨灭。",
      "休论富与贫，官事何由彻。",
      "县帖昨夜下，羁縻成行列。",
      "邻里争遁逃，妻儿各分别。",
      "莫遣一遭逢，皮骨俱碎折。",
      "朝对狐狸啼，暮为豺虎啮。",
      "到官纵得归，囊底分文竭。",
      "仰视天宇高，纲维孰提挈。",
      "但恨身不死，抑郁肠中热。",
      "南州无杜鹃，诉下空啼血。"
    ]
  },
  {
    "id": "c16655df05f8a155c3e72b345fbda0b9",
    "title": "过庐山",
    "authorName": "卢琦",
    "authorId": "c16655df05f8a155d1457b72d1457b72",
    "dynasty": "元",
    "content": [
      "向闻庐山名，未一见颜色。",
      "宦游过江州，始领崔嵬壁。",
      "九叠插天青，五老生云白。",
      "中有飞流泉，直下三千尺。",
      "下瞰鄱阳湖，湖波渺无极。",
      "鸥鹭点点轻，雁鹜飞飞疾。",
      "分帆南北间，浩渺殊倾仄。",
      "羡羡同舟公，济济天上客。",
      "眷言欲往游，仕途阻程隔。",
      "瞻言发清咏，峰云漫漫白。",
      "缅怀远公林，矫首陶令宅。",
      "愿兹一览观，于以慰畴昔。",
      "复得诛束茅，结屋依泉石。",
      "去去卒未能，吟望三叹息。"
    ]
  },
  {
    "id": "c16655df05f8a1552ef44ce727e47a7f",
    "title": "秋千",
    "authorName": "卢琦",
    "authorId": "c16655df05f8a155d1457b72d1457b72",
    "dynasty": "元",
    "content": [
      "绿窗美人闭深院，燕语莺啼春事半。",
      "画阑睡足四无人，空与东君说幽怨。",
      "彩绳袅袅挂青烟，罗袜纤纤翩翠袖。",
      "红妆高出墙头花，绣带斜飞亭际柳。",
      "香风荡漾春谁主，愿学飞仙飞不去。",
      "黄昏溪月浸梨花，背立秋千悄无语。"
    ]
  },
  {
    "id": "c16655df05f8a155e1d56dc552c2cf6c",
    "title": "至正己亥夏予游壶山宿真净岩即景赋诗奉简古道了堂二师",
    "authorName": "卢琦",
    "authorId": "c16655df05f8a155d1457b72d1457b72",
    "dynasty": "元",
    "content": [
      "六月翠壶山下客，凌晨登山如绝壁。",
      "支筇径上真净岩，头上青天才咫尺。",
      "高僧十载栖岩幽，启扉相见还相留。",
      "欣然坐我斗室底，满室岚气生清秋。",
      "开窗一览数千里，沧海微茫等杯水。",
      "客帆来往烟雨中，人家远近林峦里。",
      "平生读书苦不多，时事如此将奈何。",
      "蝇头蜗角付一笑，会当结屋山之阿。"
    ]
  },
  {
    "id": "c16655df05f8a155077a06ceb8d73032",
    "title": "陈诚中留宿壶山别墅雨中纪怀",
    "authorName": "卢琦",
    "authorId": "c16655df05f8a155d1457b72d1457b72",
    "dynasty": "元",
    "content": [
      "我客莆中知几度，重见壶山翠如堵。",
      "今年还复客莆中，却向翠壶山下住。",
      "翠壶山高高倚天，便欲杖屦登其巅。",
      "暑雨成霖水如海，赢得几夕孤村眠。",
      "故国艰危尘满目，乡梦每绕读书屋。",
      "刘琨中夜还自舞，杜甫曲江为谁哭。",
      "蛮烟瘴雾何时开，会见长风天际来。",
      "旅怀寂寞赖知已，对山为我倾瑶杯。"
    ]
  },
  {
    "id": "c16655df05f8a155fd9ea7be6f91c9ea",
    "title": "游龙纪寺和朱原道都事壁间韵",
    "authorName": "卢琦",
    "authorId": "c16655df05f8a155d1457b72d1457b72",
    "dynasty": "元",
    "content": [
      "朱侯人物何奇哉，想君豪气凌紫崖。当年同游龙纪寺，为爱叠嶂青崔嵬。",
      "骚坛贾勇树旗帜，锋刃凛凛谁能摧。花骢不来岁月晏，落华几度委苍苔。",
      "人间万事总非昨，江南江北多尘埃。客若远公流，我非渊明才。",
      "相逢底用结莲社，握手一笑倾瑶杯。平山有雅怀，访我向岩隈。",
      "龙王祠前白波吼，真人阁外红蕖开。彩云翩翩在足底，岂若海上寻蓬莱。",
      "人生出处莫浪计，世路咫尺生烟霾。拔剑忽起舞，长风天上来。",
      "吁嗟壮士焉可得，题诗欲寄歌风台。"
    ]
  },
  {
    "id": "c16655df05f8a155cdda7d90d6323b41",
    "title": "题项羽庙",
    "authorName": "卢琦",
    "authorId": "c16655df05f8a155d1457b72d1457b72",
    "dynasty": "元",
    "content": [
      "长城骸骨丘山积，群雄操戈争奋击。",
      "将军手提三尺剑，长呼渡江天地坼。",
      "马上叱咤风雷生，千人万人俱辟易。",
      "新安坑平士卒怨，咸阳火烈宫殿厄。",
      "衣锦得志归故乡，讵知缟素起相责。",
      "陈平谈笑捐黄金，一朝君臣坐离隔。",
      "事几尽逐亚父去，帷幄空虚竟无策。",
      "吁嗟垓下兵尽折，慷慨歌声绕营壁。",
      "八千子弟在者谁，独拥虞姬帐中泣。",
      "仓皇不上亭长舟，膏血甘濡汉人戟。",
      "回首英雄安在哉，古庙虚凉尚陈迹。",
      "愁予泚笔一长吟，箫瑟江风暮潮急。"
    ]
  },
  {
    "id": "c16655df05f8a1554f38225de4ebce61",
    "title": "宣布同知自燕京来报国哀时文皇晏驾",
    "authorName": "卢琦",
    "authorId": "c16655df05f8a155d1457b72d1457b72",
    "dynasty": "元",
    "content": [
      "雨倾盆，风掷瓦，白髯使者能骑马。",
      "相逢官长马不下，马上云云泪盈把。",
      "天柱倾，天不晴，白髯使者东南行。",
      "东南山水失颜色，一夕秋风黯上京。"
    ]
  },
  {
    "id": "c16655df05f8a155b7ac9c7424aa4c78",
    "title": "留别同乡严进士",
    "authorName": "卢琦",
    "authorId": "c16655df05f8a155d1457b72d1457b72",
    "dynasty": "元",
    "content": [
      "欲落不落天上星，欲去不去闽中人。红尘香忆荔枝国，薰风醉卧芙蓉茵。",
      "浮云富贵倘来物，勋业文章何足珍。人生所贵在知己，四海重逢骨肉亲。",
      "何论千里与万里，志士鸡鸣中夜起，秋水邻邻剑光紫。"
    ]
  },
  {
    "id": "c16655df05f8a155eacda8e6b0dd0e57",
    "title": "七夕后乐陵台上倚梧望月有怀李御史公袭",
    "authorName": "卢琦",
    "authorId": "c16655df05f8a155d1457b72d1457b72",
    "dynasty": "元",
    "content": [
      "凉风落堕梧桐叶，散下银床飞猎猎。",
      "乐陵台上悄无人，独倚梧桐看秋月。",
      "月高当午梧阴直，凉气沾衣露花湿。",
      "此夜却忆在金陵，酒醒江楼听秋笛。"
    ]
  },
  {
    "id": "c16655df05f8a15502f4b00ae34c6de8",
    "title": "过桐君山",
    "authorName": "卢琦",
    "authorId": "c16655df05f8a155d1457b72d1457b72",
    "dynasty": "元",
    "content": [
      "桐山峨峨桐水清，仙人不住芙蓉城。",
      "山头笑指梧桐青，至今山水俱得名。",
      "丹光夜照江水赤，赤浪神鱼夜飞出。",
      "碧桐花下觅神仙，白日山中遇樵牧。",
      "深谷传响山有灵，东山人唤西山应。",
      "渔人误入水帘洞，石雀倒挂丹崖藤。",
      "桐荒路断行人少，石上春风长瑶草。",
      "月暗黄鹤飞渡江，仙人一去梧桐老。"
    ]
  },
  {
    "id": "c16655df05f8a1553355babffbfded95",
    "title": "寒夜怀京和韵",
    "authorName": "卢琦",
    "authorId": "c16655df05f8a155d1457b72d1457b72",
    "dynasty": "元",
    "content": [
      "帝京别久梦想同，郁葱佳气凌青空。",
      "石麟铜雀动凉月，玉楼珠箔来天风。",
      "宫壶龙滴晓漏尽，玉阶马滑春雪融。",
      "锦衣高唱少年子，银瓮索酒蒲萄宫。"
    ]
  },
  {
    "id": "c16655df05f8a15530f0c813301bd315",
    "title": "京口寒夜和葛秀才",
    "authorName": "卢琦",
    "authorId": "c16655df05f8a155d1457b72d1457b72",
    "dynasty": "元",
    "content": [
      "秋高马肥弓力强，山空月落天雨霜。",
      "城边萧萧草木动，汉家将军一丈长。",
      "江南地湿小臣病，闭门一夜不下床。",
      "愿言昭代举天网，亦看枳棘栖凤凰。"
    ]
  },
  {
    "id": "c16655df05f8a155097c0855b759788b",
    "title": "题鸦落图",
    "authorName": "卢琦",
    "authorId": "c16655df05f8a155d1457b72d1457b72",
    "dynasty": "元",
    "content": [
      "天地霹雳斤斧馀，天风万仞吹不枯。",
      "白云石面化青雨，红日海眼翻赤乌。",
      "银河灵鹊夜渡影，月窟老兔时濡须。",
      "太平海上锦袍客，跨鹤来看浴凤雏。"
    ]
  },
  {
    "id": "c16655df05f8a155edf78b6cd5fa055e",
    "title": "题云山图",
    "authorName": "卢琦",
    "authorId": "c16655df05f8a155d1457b72d1457b72",
    "dynasty": "元",
    "content": [
      "我有郎官万叠青，换得将军半窗绿。",
      "月明恐有凤来栖，日暮何妨鸟借宿。",
      "清平海宇无烽烟，五风十雨歌丰年。",
      "看山爱竹了公事，焚香挂画如神仙。",
      "城头漏箭催更鼓，将军燕寝元戎府。",
      "枕底云山光满林，床头斜插三珠虎。"
    ]
  },
  {
    "id": "c16655df05f8a1554ac2c031a931c3dc",
    "title": "同曹克明登北固山和韵",
    "authorName": "卢琦",
    "authorId": "c16655df05f8a155d1457b72d1457b72",
    "dynasty": "元",
    "content": [
      "三月三日风雨暖，千家万家桃杏开。",
      "少年白日骑马去，满城红雨拂面来。",
      "共君且须饮一斗，处士不必歌七哀。",
      "孙刘事业今在否，百年断石生莓苔。"
    ]
  },
  {
    "id": "c16655df05f8a15586ec87cf050b2ad1",
    "title": "游吴山驼峰紫阳庵",
    "authorName": "卢琦",
    "authorId": "c16655df05f8a155d1457b72d1457b72",
    "dynasty": "元",
    "content": [
      "天风吹我登驼峰，大山小山石玲珑。",
      "赤霞日射紫马脑，白露夜滴青芙蓉。",
      "飘飖云起迷石室，石上凉风吹紫竹。",
      "挂冠解印归去来，扫石篝灯洞中宿。"
    ]
  },
  {
    "id": "c16655df05f8a155d12e78116fc3fbc3",
    "title": "江上闻笛别友",
    "authorName": "卢琦",
    "authorId": "c16655df05f8a155d1457b72d1457b72",
    "dynasty": "元",
    "content": [
      "江上何人吹玉笛，水浅沙寒龙夜泣。鲛人水底织冰绡，洒泪成珠凉月湿。",
      "丈夫有泪不须洒，我已挂帆君上马。悠悠回首各西东，唯见溪西捕鱼者。",
      "闽关一片月，太行一片云。雁书远寄隔山岳，云飞月明多忆君。"
    ]
  },
  {
    "id": "c16655df05f8a155a937e08445f0678e",
    "title": "将至太平驿即兴",
    "authorName": "卢琦",
    "authorId": "c16655df05f8a155d1457b72d1457b72",
    "dynasty": "元",
    "content": [
      "上滩泊处无千里，舟人鼓舞家人喜。",
      "到驿欢呼如到家，明日舟行复何止。",
      "此驿行传客过年，何日归种淮南田。",
      "玉堂金马固云贵，白酒红鸡不论钱。"
    ]
  },
  {
    "id": "c16655df05f8a155db73c79f0d319000",
    "title": "烛",
    "authorName": "卢琦",
    "authorId": "c16655df05f8a155d1457b72d1457b72",
    "dynasty": "元",
    "content": [
      "海棠庭院日西入，绛蜡凝香高一尺。",
      "银台照夜春溶溶，金屏绣褥光相射。",
      "洞房宝扇双凤花，丫鬟纤手笼绛纱。",
      "兰灯交晖夺明月，玉杯照影倾流霞。",
      "高堂舞袖沉香暖，欢娱未尽春宵短。",
      "长风骀荡落花多，野鸟啼春动幽怨。"
    ]
  },
  {
    "id": "c16655df05f8a155dddac0961a5a9eb8",
    "title": "舟过武夷",
    "authorName": "卢琦",
    "authorId": "c16655df05f8a155d1457b72d1457b72",
    "dynasty": "元",
    "content": [
      "水自潺湲云自闲，须臾明月出东山。",
      "扁舟门住垂乌渡，卧看幔亭九曲湾。",
      "翩翩凫舄去朝天，暂驻征帆九曲边。",
      "欲问云孙今几代，不知仙子去何年。",
      "插霄远岫霾残照，夹道疏槐咽暮蝉。",
      "试问西安何处是，三衢一水隔前川。"
    ]
  },
  {
    "id": "c16655df05f8a155dcbb74e71798821b",
    "title": "望湖亭",
    "authorName": "卢琦",
    "authorId": "c16655df05f8a155d1457b72d1457b72",
    "dynasty": "元",
    "content": [
      "望湖亭外波荡荡，渔舟客棹频来往。好风卷雨黑云收，十里湖天平似掌。",
      "长川极浦秋云清，锦帆自信牙樯轻。兰桡掣动龙蛇影，棹歌惊起鹭鸥盟。",
      "昔是席上珍，今作宦中客。两载游帝京，双鬓半垂白。",
      "三衢非为懒折腰，枫城联荫桐阴色。黄金孰铸子期形，白玉空教和氏泣。",
      "丈夫气概无惮劳，对此江山趣自高。浩歌长啸天地窄，笑杀冯唐叹二毛。"
    ]
  },
  {
    "id": "c16655df05f8a155cfd856696f613408",
    "title": "秋蚊二首",
    "authorName": "卢琦",
    "authorId": "c16655df05f8a155d1457b72d1457b72",
    "dynasty": "元",
    "content": [
      "尔形虽小心匪仁，胡为虐我芸窗人。",
      "珠帘翠幕飞不去，青灯茅屋来何频。",
      "先生多病体如削，况复空斋无帐幕。",
      "秋梧雨过日西颓，古屋深沈怒雷作。",
      "小儿举燧烟焰飞，破扇无风乱挥扑。",
      "长驱百万一扫空，闲枕遗经闭书阁。",
      "中宵营营恣攒咂，书生熟睡灯影灭。",
      "开门仰笑满天秋，白藕花香浸明月。"
    ]
  },
  {
    "id": "c16655df05f8a155cfd8566986f5d4bf",
    "title": "秋蚊二首",
    "authorName": "卢琦",
    "authorId": "c16655df05f8a155d1457b72d1457b72",
    "dynasty": "元",
    "content": [
      "茉莉堂前月华吐，飞蚊扰扰晴雷怒。",
      "深闺小玉焚椒兰，绣幕穿帘柳花度。",
      "芙蓉夜卧银烛灭，绿纱如烟罩香雪。",
      "潜身飞入罗扇风，耳畔营营宵不绝。",
      "琼肌一咂雨梦回，玉腕斜批守宫血。",
      "屋外寒蝉自清素，夜夜长吟饮花露。"
    ]
  },
  {
    "id": "c16655df05f8a155fee87e495b07430b",
    "title": "赣州奉别卢州判",
    "authorName": "卢琦",
    "authorId": "c16655df05f8a155d1457b72d1457b72",
    "dynasty": "元",
    "content": [
      "玉川世家考亭侧，独抱遗经发垂白。",
      "一朝梦里笔生花，承恩南海神仙客。",
      "南海四州环一岛，佳山仁里居人好。",
      "公署日长绿绮春，闾阎夜静寒机早。",
      "等闲拄笏情随逸，七碗月团吃不得。",
      "鹦鹉杯浮椰子香，鲛绡帕染白蘋色。",
      "囊中秀句诗千首，肘后仙方经七卷。",
      "俚语文身病有医，嶂雨峦烟冬无炭。",
      "去年见公未识荆，今年识荆犹弟兄。",
      "公门共踏寒月影，旅邸曾同夜雨声。",
      "一从领职辞京阙，瞬息流光秋八月。",
      "亡羊岐口路偏多，赣水城头舟两别。",
      "凉风吹雨波粼粼，挂帆隐隐上天津。",
      "自怜客中仍送客，临溪倚树漫伤神。"
    ]
  },
  {
    "id": "c16655df05f8a1556aad817854785e8a",
    "title": "中秋泊雩都东岳前对月书怀",
    "authorName": "卢琦",
    "authorId": "c16655df05f8a155d1457b72d1457b72",
    "dynasty": "元",
    "content": [
      "纤云不动清宵永，嫦娥开镜悬秋影。一轮冰玉碧娟娟，万顷玻瓈寒烱烱。",
      "去年此夕赴帝京，钱塘江上邀月明。今年宦游经赣水，停舟对酒雩溪清。",
      "雩溪之水清且真，一杯祝月酬波神。人生三万六千日，对此中秋能几人。",
      "君不见庾亮登楼兴起歌，凭栏长啸思如何。又不见杜陵年老客他州，遥怜儿女闺中愁。",
      "英雄儒术知安在，空有虚名至今留。白水书生今已老，常见婵娟长是好。",
      "宦情羁思徒悠悠，醉卧舟中从潦倒。"
    ]
  },
  {
    "id": "c16655df05f8a1558ccd0f31a70086ff",
    "title": "中元回家拜祭感怀",
    "authorName": "卢琦",
    "authorId": "c16655df05f8a155d1457b72d1457b72",
    "dynasty": "元",
    "content": [
      "七月十五月正圆，中元遗俗知奉先。",
      "乱后人家生事薄，游兵逻卒犹喧阗。",
      "山乡路阻无纸钱，江村月落烹细鲜。",
      "新魂旧魂百战死，孤儿寡女双泪涟。",
      "陈生归来泉石下，独居一屋如磬悬。",
      "洁膳孝养复何有，幽轩洒扫花竹妍。",
      "青藜之羹荐香饭，翠壶之茗烹清泉。",
      "二亲避地海中渚，顾影百拜心悽然。",
      "荷衣破碎暮雨急，枕书不寐思去年。",
      "烽火连天暗锋镝，遗骸满野飞乌鸢。",
      "兰盆酒果谁复设，若敖之鬼啼秋烟。",
      "连兵搆祸今未已，疲民重敛何敢言。",
      "喜闻王师下闽海，庙堂元宰方筹边。",
      "桓桓诸将奋忠烈，义气思欲吞腥膻。",
      "下方野人日矫首，旄头早落闽中天。",
      "人有居，鬼有享，卖刀买犊耕山田。"
    ]
  },
  {
    "id": "c16655df05f8a1551710ffc95d63a589",
    "title": "练湖曲",
    "authorName": "卢琦",
    "authorId": "c16655df05f8a155d1457b72d1457b72",
    "dynasty": "元",
    "content": [
      "练湖七月凉雨过，白水荡荡红芙蓉。",
      "芙蓉红尽早霜下，鸳鸯飞去何匆匆。",
      "茜裙女儿弄虚碧，鸣榔声断无消息。",
      "清波小藻出银鱼，落日湖山秋欲滴。",
      "望湖接山云茫茫，鸟飞不尽青天苍。",
      "丹阳使者坐白日，小吏开瓮春酒香。",
      "倚栏半醉风吹醒，万顷湖光落天影。",
      "挂冠何日隐江南，短褐纶竿上渔艇。"
    ]
  },
  {
    "id": "c16655df05f8a15533b5d1e206b330fd",
    "title": "威武曲",
    "authorName": "卢琦",
    "authorId": "c16655df05f8a155d1457b72d1457b72",
    "dynasty": "元",
    "content": [
      "桓桓燕将军，威武今第一。赤面注丹砂，虬须如插戟。",
      "当年气意何鹰扬，手扶天子登龙床。五年垂拱如尧汤，白日骑龙升上苍。",
      "桓桓燕将军，威武不可量。熹微日色生东方，早令一出照八荒。"
    ]
  },
  {
    "id": "c16655df05f8a1556ba73001dc3a9e9f",
    "title": "如梦曲哀燕将军",
    "authorName": "卢琦",
    "authorId": "c16655df05f8a155d1457b72d1457b72",
    "dynasty": "元",
    "content": [
      "芙蓉华，为谁好，洞房昨夜将军老。",
      "将军老去空铁衣，漆灯照寒人不归。",
      "宫锦袍鲜毡帐高，将军夜酌凉蒲萄。",
      "蒲萄力重醉不醒，美人独在珊瑚枕。",
      "海子头，谁家楼，绣帘高挂风悠悠。",
      "行人谓是将军府，将军不来罢歌舞。",
      "将军容，丹砂红，威风凛凛盖世雄。",
      "出门千骑塞行路，今日萧萧去何处。",
      "平村曲，春水绿，将军猎归曾此宿。",
      "将军一去成荒丘，依旧平村春水流。",
      "皂雕鹰，紫骝马，将军围猎平沙野。",
      "朔风萧萧吹野寒，将军战马独不还。",
      "将军功，世无比，皇都甲第连云起。",
      "将军一去空锁门，马上台边谁复存。",
      "如花人，樱桃唇，傍人近前丞相嗔。",
      "繁华日日笙歌送，世事悠悠总如梦。",
      "朝作乐，暮作乐，朝暮金盘空错落。",
      "昨日欲尽东方明，行乐未已悲哀生。"
    ]
  },
  {
    "id": "c16655df05f8a1559c8948e8e5a6168a",
    "title": "儒有萨氏子者家无田囊无储始以进士入官为京口录事长行南台辟为掾继而御史台奏为燕廉访架阁官岁馀迁知闽海廉访事又岁馀诏进河北廉访经历皆奉其母以行其禄养也后至元三年八月望舟泊延平津上是夕星河粲然天无翳云月色如白日溪潺潺如乐奏四山环抱如拱如立如侍左右如奔走执事者萨子奉母船上与其妇具酒殽盘馔奉觞继而若妹妹之婿若仆若婢次而进和而不亵谨而怡怡月光荡酒而溪韵杂语笑母叹息舟人醉歌亦相与鼓枻作南歌为乐今夕何夕不知其异乡也昔人所谓游宦最乐乃人乐奉亲之乐实天乐也萨子于是命妇复盥酌酒以酒再拜为母寿而作歌曰",
    "authorName": "卢琦",
    "authorId": "c16655df05f8a155d1457b72d1457b72",
    "dynasty": "元",
    "content": [
      "龙津秋水涵太虚，今夕何夕光景殊。皓月飞镜星贯珠，河汉泻影垂平芜。",
      "微波漾漾风徐徐，新凉拂拂飘裙裾。阿母今年五十馀，清晨理发云满梳。",
      "起居俨重夫人如，有子在官名在儒。奉母禄养南北区，晨昏不忍离斯须。",
      "荆楚燕赵闽越吴，今年去官东海隅。北上咫尺天子都，官船轧轧如安车。",
      "阿母坐卧同家居，清溪夜泊不用挐。坐母船上重褥铺，芙蓉映水摇𣰽毹。",
      "开瓮酒熟荐新蛆，秋园采果圃剪蔬。船尾曲突通行厨，家鸡水鸭美且腴。",
      "溪鲫鲜大如江鲈，奉觞酌酒前拜趋。月波荡酒如浮酥，子为母寿妇寿姑。",
      "阿妹次进偕婿夫，酌献亦及婢与奴。熙熙春盎无亲疏，行礼有节欢娱俱。",
      "阿母欢乐襟怀舒，有妇右策儿左扶。舟人醉饱从欢呼，鼓枻节曲声呜呜。",
      "四山叠翠如画图，泉鸣溪石如笙竽。双壶酒尽杯可沽，盘馔狼籍溪可鱼。",
      "人间此乐更有无，异乡到处同里闾。惟期母寿庄椿逾，有子愿效还哺乌，作诗纪实无浮誉。"
    ]
  },
  {
    "id": "c16655df05f8a1558d826e75a204ae42",
    "title": "梅山行",
    "authorName": "卢琦",
    "authorId": "c16655df05f8a155d1457b72d1457b72",
    "dynasty": "元",
    "content": [
      "赤旗落色汉火微，端门日日腥风吹。",
      "咸阳秋色压官树，金人夜泣铜驼悲。",
      "先生袖疏探虎窟，汉鼎犹堪支一足。",
      "九重烟雾如海深，门外何人知痛哭。",
      "贼莽白日升郊台，玉玺堕地声如雷。",
      "周公揖让孺子戏，绛袍将军何日来。",
      "尘飞沧海风掷瓦，白鹤身轻快如马。",
      "一声铁笛度闽关，山月溪风共潇洒。",
      "龙争虎斗耳不闻，长啸袖拂松枝云。",
      "夜铛白石煮秋雨，风佩赤锦飘霞裙。",
      "先生一去已千载，尚有当时遗迹在。",
      "题诗绝壁寄先生，顿使孤峰颜色改。",
      "药炉寂寞秋草深，丹井水落莓苔侵。",
      "汉家瓦崩灰化土，犹有丹光穿树林。"
    ]
  },
  {
    "id": "c16655df060f9e0197c08a6fd585364f",
    "title": "庞村",
    "authorName": "李延兴",
    "authorId": "c16655df060f9e01d1457b72d1457b72",
    "dynasty": "元",
    "content": [
      "野旷烟花白，林深露草香。",
      "雷声送雨过，山气入云长。",
      "远水鸥边净，薰风马上凉。",
      "长亭无限好，暂此解行装。"
    ]
  },
  {
    "id": "c16655df060f9e0146d02cfdfba31be1",
    "title": "秋日山行",
    "authorName": "李延兴",
    "authorId": "c16655df060f9e01d1457b72d1457b72",
    "dynasty": "元",
    "content": [
      "林路郁迢遥，村行野兴饶。",
      "两山青入屋，一水白平桥。",
      "扫石收松子，耕云种药苗。",
      "仙人王质辈，应向此中樵。"
    ]
  },
  {
    "id": "c16655df060f9e01f67c8f5bb046998f",
    "title": "赠杭州包知事与直",
    "authorName": "李延兴",
    "authorId": "c16655df060f9e01d1457b72d1457b72",
    "dynasty": "元",
    "content": [
      "大府包从事，才华早见收。",
      "孤忠横北斗，清节照南州。",
      "白雨江帆暮，青枫水国秋。",
      "向来忧世意，惟有泪长流。"
    ]
  },
  {
    "id": "c16655df060f9e0197e5b8d80ea3c707",
    "title": "旦起",
    "authorName": "李延兴",
    "authorId": "c16655df060f9e01d1457b72d1457b72",
    "dynasty": "元",
    "content": [
      "曙色动高城，钟残枥马鸣。",
      "千门春放暖，十日雪开晴。",
      "勋业非吾事，诗书寄此生。",
      "青衫王粲老，犹欲俟河清。"
    ]
  },
  {
    "id": "c16655df060f9e015a9a91e89ff24ab3",
    "title": "游长春宫",
    "authorName": "李延兴",
    "authorId": "c16655df060f9e01d1457b72d1457b72",
    "dynasty": "元",
    "content": [
      "飞观连霄汉，山门一径幽。",
      "青林藏雨暗，白水抱城流。",
      "未脱尘中趣，虚传物外游。",
      "回骖西日晚，清磬起层楼。"
    ]
  },
  {
    "id": "c16655df060f9e01e5ad34e44a400f5f",
    "title": "出猎图",
    "authorName": "李延兴",
    "authorId": "c16655df060f9e01d1457b72d1457b72",
    "dynasty": "元",
    "content": [
      "大漠阴风起，煌煌猎骑来。",
      "关弓霜月满，吹角塞云开。",
      "射虎惭无术，呼鹰谩有台。",
      "萧条空见画，粉墨乱尘埃。"
    ]
  },
  {
    "id": "c16655df060f9e012cecfe1615f5eedd",
    "title": "早过五门",
    "authorName": "李延兴",
    "authorId": "c16655df060f9e01d1457b72d1457b72",
    "dynasty": "元",
    "content": [
      "霜白掖楼晓，寒鸦城上啼。",
      "微云阊阖外，斜月建章西。",
      "忧国心常切，成功计转迷。",
      "十年京阙下，贫病尚羁栖。"
    ]
  },
  {
    "id": "c16655df060f9e013eaadc87d25cc630",
    "title": "天界寺",
    "authorName": "李延兴",
    "authorId": "c16655df060f9e01d1457b72d1457b72",
    "dynasty": "元",
    "content": [
      "诸山绕天界，千古镇皇维。",
      "螭护阶头石，龙蟠殿角碑。",
      "慈云笼宝树，佛日转瑶■。",
      "六合资冥福，春风万物熙。"
    ]
  },
  {
    "id": "c16655df060f9e01ada48cd3564bb1d2",
    "title": "养鱼池",
    "authorName": "李延兴",
    "authorId": "c16655df060f9e01d1457b72d1457b72",
    "dynasty": "元",
    "content": [
      "涵空一镜碧，日晚出纤鳞。",
      "挟雨隔苍海，冲波碎绿蘋。",
      "沔南夸丙穴，周什荐嘉宾。",
      "白首清江曲，谁怜独钓人。"
    ]
  },
  {
    "id": "c16655df060f9e019210e7d78e55c966",
    "title": "鸣皋亭",
    "authorName": "李延兴",
    "authorId": "c16655df060f9e01d1457b72d1457b72",
    "dynasty": "元",
    "content": [
      "晴皋一片雪，缥缈落秋云。",
      "缟袂风前舞，瑶笙月下闻。",
      "听琴多岁月，冲锡出尘氛。",
      "寄与乘轩者，芝田好共分。"
    ]
  },
  {
    "id": "c16655df060f9e01ec4ebec4564384ed",
    "title": "与薛十二过寿宁精舍得歌字",
    "authorName": "李延兴",
    "authorId": "c16655df060f9e01d1457b72d1457b72",
    "dynasty": "元",
    "content": [
      "鸣雨过青嶂，飞烟绕碧萝。",
      "庭空留鹤迹，江静听渔歌。",
      "长夏迎人少，高年礼佛多。",
      "飘飘飞锡处，千里又相过。"
    ]
  },
  {
    "id": "c16655df060f9e01f92eb7a2db037d17",
    "title": "夕次同川",
    "authorName": "李延兴",
    "authorId": "c16655df060f9e01d1457b72d1457b72",
    "dynasty": "元",
    "content": [
      "鸦噪晚凉天，新晴景豁然。",
      "柳桥通水市，荷港入湖田。",
      "鹭影沙头月，人烟渡口船。",
      "相过又相别，书到是明年。"
    ]
  },
  {
    "id": "c16655df060f9e013e2f2ace9727f16a",
    "title": "赠境上人",
    "authorName": "李延兴",
    "authorId": "c16655df060f9e01d1457b72d1457b72",
    "dynasty": "元",
    "content": [
      "山馆夜潇潇，天寒酒力消。",
      "雁行冲雪断，灯影隔江遥。",
      "渡口人争岸，船头客待潮。",
      "倦途谁慰藉，风景不相饶。"
    ]
  },
  {
    "id": "c16655df060f9e0156b987a7268cdde5",
    "title": "赠边将",
    "authorName": "李延兴",
    "authorId": "c16655df060f9e01d1457b72d1457b72",
    "dynasty": "元",
    "content": [
      "犹记登坛日，长驱破敌围。",
      "兵随营火出，血洒阵云飞。",
      "杀气吹戎帐，腥风拂铠衣。",
      "肘悬金印大，功压万人归。"
    ]
  },
  {
    "id": "c16655df060f9e0164afd410b3cf2f4e",
    "title": "舟次松陵",
    "authorName": "李延兴",
    "authorId": "c16655df060f9e01d1457b72d1457b72",
    "dynasty": "元",
    "content": [
      "客路几时尽，愁怀到处同。",
      "断帆冲暮雨，短笛咽秋风。",
      "水碧沙云白，山青柿叶红。",
      "莫言诗费日，光动锦囊中。"
    ]
  },
  {
    "id": "c16655df060f9e011d4c3e00614c0c88",
    "title": "望海虞山得踪字",
    "authorName": "李延兴",
    "authorId": "c16655df060f9e01d1457b72d1457b72",
    "dynasty": "元",
    "content": [
      "青山秋万叠，诗写晚愁浓。",
      "瀑断峰头路，云藏谷口松。",
      "药炉丹气上，经藏碧苔封。",
      "谁似仙翁静，阶前扫鹤踪。"
    ]
  },
  {
    "id": "c16655df060f9e01f9b64249fe1e479b",
    "title": "初夏雨坐",
    "authorName": "李延兴",
    "authorId": "c16655df060f9e01d1457b72d1457b72",
    "dynasty": "元",
    "content": [
      "白雨传疏点，红亭纳快风。",
      "荷香清浦近，竹暗细泉通。",
      "问道随关尹，横经愧马融。",
      "衰迟竟何补，江海任飘蓬。"
    ]
  },
  {
    "id": "c16655df060f9e0133a759f526f349d3",
    "title": "和睦公九日韵",
    "authorName": "李延兴",
    "authorId": "c16655df060f9e01d1457b72d1457b72",
    "dynasty": "元",
    "content": [
      "秋声横笛外，晓色画屏中。",
      "黄菊双头小，青山四面同。",
      "船冲官渡雨，木落市桥风。",
      "十日燕台路，途穷兴不穷。"
    ]
  },
  {
    "id": "c16655df060f9e013077b22d87a52445",
    "title": "窗灯",
    "authorName": "李延兴",
    "authorId": "c16655df060f9e01d1457b72d1457b72",
    "dynasty": "元",
    "content": [
      "窗灯摇影细，城柝报更遥。",
      "白发愁偏重，丹心老未销。",
      "云阴笼月薄，秋气挟霜骄。",
      "归思如江水，滔滔逐逝潮。"
    ]
  },
  {
    "id": "c16655df060f9e01cbab82df5fcf53f5",
    "title": "晚出",
    "authorName": "李延兴",
    "authorId": "c16655df060f9e01d1457b72d1457b72",
    "dynasty": "元",
    "content": [
      "短策扶衰病，轻衫受晚风。",
      "烟花连浦白，霜叶坠林红。",
      "骨肉兵戈里，乾坤涕泪中。",
      "飘飘江海上，回首愧渔翁。"
    ]
  },
  {
    "id": "c16655df060f9e01c4fccd8db44f7818",
    "title": "雪",
    "authorName": "李延兴",
    "authorId": "c16655df060f9e01d1457b72d1457b72",
    "dynasty": "元",
    "content": [
      "地白云黄雪乱飞，虚檐风急扑征衣。",
      "子猷入夜乘舟去，苏武残年持节归。",
      "兵后殊方为客苦，病来亲友到门稀。",
      "何缘得似儿童岁，貂帽狐裘学打围。"
    ]
  },
  {
    "id": "c16655df060f9e01c4fccd8de900ef13",
    "title": "雪",
    "authorName": "李延兴",
    "authorId": "c16655df060f9e01d1457b72d1457b72",
    "dynasty": "元",
    "content": [
      "开门飞雪叠阶除，宛宛溪山画不如。",
      "野火远明喧猎骑，茶烟半湿认僧居。",
      "云深空谷难寻路，风急虚窗乱打书。",
      "坐待春阳回宇宙，无边生意满茅庐。"
    ]
  },
  {
    "id": "c16655df060f9e0180d03aa308773a4d",
    "title": "岁晏纪怀",
    "authorName": "李延兴",
    "authorId": "c16655df060f9e01d1457b72d1457b72",
    "dynasty": "元",
    "content": [
      "黄云压地雪浮浮，虚馆开觞散客愁。",
      "白发惊心催短景，苍江入梦问扁舟。",
      "时危每羡檀公策，志大空怀杞国忧。",
      "翻忆少年疏放处，春风歌舞醉红楼。"
    ]
  },
  {
    "id": "c16655df060f9e01ca2eb05ea12535dd",
    "title": "和梅知府寄来诗韵",
    "authorName": "李延兴",
    "authorId": "c16655df060f9e01d1457b72d1457b72",
    "dynasty": "元",
    "content": [
      "坐想亲朋摧肺肝，寄来尺素百回看。",
      "虚窗琴册尘埃乱，疋马关山雨雪寒。",
      "避地十年头欲白，去家千里泪难干。",
      "酒壶烂熳堪谋醉，强拨羁愁一尽欢。"
    ]
  },
  {
    "id": "c16655df060f9e01ca2eb05ec60ed827",
    "title": "和梅知府寄来诗韵",
    "authorName": "李延兴",
    "authorId": "c16655df060f9e01d1457b72d1457b72",
    "dynasty": "元",
    "content": [
      "束装晓发雪满路，云起荒山万里阴。",
      "菽水久违慈母养，绨袍还见故人心。",
      "哭怜阮籍穷途晚，赋写江淹别恨深。",
      "春满故园芳草绿，东风门外听车音。"
    ]
  },
  {
    "id": "c16655df060f9e01ca2eb05e49919b6d",
    "title": "和梅知府寄来诗韵",
    "authorName": "李延兴",
    "authorId": "c16655df060f9e01d1457b72d1457b72",
    "dynasty": "元",
    "content": [
      "离筵酒尽暮烟微，儿子牵衣泣草扉。",
      "万里风尘诸弟散，十年江海故人稀。",
      "少陵苦恨无家别，季子羞夸衣锦归。",
      "谩忆山窗啸吟处，缃帘花影叠朝晖。"
    ]
  },
  {
    "id": "c16655df060f9e016001f4a5e241fcf8",
    "title": "舟次龙江",
    "authorName": "李延兴",
    "authorId": "c16655df060f9e01d1457b72d1457b72",
    "dynasty": "元",
    "content": [
      "孤航小驻水西头，泛泛轻鸥对客浮。",
      "海气涨云天堑晚，江风吹雨石城秋。",
      "已将万事归诗帙，苦乏千金醉酒楼。",
      "欲向金川门里住，那堪回首恋沧洲。"
    ]
  },
  {
    "id": "c16655df060f9e0166c2934eaa8c6d63",
    "title": "赠时中",
    "authorName": "李延兴",
    "authorId": "c16655df060f9e01d1457b72d1457b72",
    "dynasty": "元",
    "content": [
      "白首相逢寥落中，失声一哭暮途穷。",
      "霏霏江草愁边绿，寂寂宫花梦里红。",
      "海徼归心悬夜月，柴扉病骨卧秋风。",
      "人情任逐东流水，烂熳金樽莫放空。"
    ]
  },
  {
    "id": "c16655df060f9e013912e3e30c18a599",
    "title": "春日纪怀",
    "authorName": "李延兴",
    "authorId": "c16655df060f9e01d1457b72d1457b72",
    "dynasty": "元",
    "content": [
      "平湖水碧动晴天，独树花明簇暖烟。",
      "小白肥鲜堪馔玉，嫩黄新韭不论钱。",
      "田园芜没从儿懒，杯酒淋漓任客颠。",
      "四海奔驰压尘俗，百年萧散爱林泉。"
    ]
  },
  {
    "id": "c16655df060f9e01b17cd7d0089d3539",
    "title": "雨中偶赋",
    "authorName": "李延兴",
    "authorId": "c16655df060f9e01d1457b72d1457b72",
    "dynasty": "元",
    "content": [
      "黯淡青林白雨飞，隔花莫恨湿春衣。",
      "恩沾草木生兼遂，声到松篁听转微。",
      "谷口泉清舒药甲，岩隈风乱打柴扉。",
      "故园有屋多应漏，几日摊书晒夕晖。"
    ]
  },
  {
    "id": "c16655df060f9e011ba5e02273a03a5c",
    "title": "和梅尹寄来韵",
    "authorName": "李延兴",
    "authorId": "c16655df060f9e01d1457b72d1457b72",
    "dynasty": "元",
    "content": [
      "栗烈晨风坐转严，日高晴鹊忽喧檐。",
      "阶前雪洗苔痕出，门外春催柳色添。",
      "姓字已归迂叟传，丰穰屡问大人占。",
      "村翁野老时相过，羡杀香醪如密甜。"
    ]
  },
  {
    "id": "c16655df060f9e011ba5e022e4f464af",
    "title": "和梅尹寄来韵",
    "authorName": "李延兴",
    "authorId": "c16655df060f9e01d1457b72d1457b72",
    "dynasty": "元",
    "content": [
      "明晨鞍马去难寻，亲友留连惜寸阴。",
      "北极星辰连远塞，南溟风雪动愁心。",
      "形容憔悴悲年暮，灯火青荧入夜深。",
      "回首高歌出门去，天涯寥落少知音。"
    ]
  },
  {
    "id": "c16655df060f9e0136062cf58aa3b5d2",
    "title": "燕相府右傅王公为北平宪副刘公画马徵余为诗",
    "authorName": "李延兴",
    "authorId": "c16655df060f9e01d1457b72d1457b72",
    "dynasty": "元",
    "content": [
      "骁腾迥踏瘴烟底，万骑纷披不敢嘶。",
      "天绕阆风追日毂，雨收沙苑散霜蹄。",
      "金鞍光动青云表，玉辇飙驰碧海西。",
      "白首何堪攀逸驾，几回执策听朝鸡。"
    ]
  },
  {
    "id": "c16655df060f9e017f7e383526600e78",
    "title": "暮春喜故人至",
    "authorName": "李延兴",
    "authorId": "c16655df060f9e01d1457b72d1457b72",
    "dynasty": "元",
    "content": [
      "衰年怀抱向君开，春晚留连把酒杯。",
      "窗草霏霏含绿雨，林花片片落苍苔。",
      "田园成趣聊堪适，故旧相逢能几回。",
      "挥翰题桥空有志，白头司马愧无才。"
    ]
  },
  {
    "id": "c16655df060f9e017f7e3835df4fa48a",
    "title": "暮春喜故人至",
    "authorName": "李延兴",
    "authorId": "c16655df060f9e01d1457b72d1457b72",
    "dynasty": "元",
    "content": [
      "乾坤渐老百年身，扫地焚香静里春。",
      "巢燕向人争学语，山杯留客细倾银。",
      "迂疏无用真堪笑，离乱相寻转见亲。",
      "未卜此生归定处，青冥何敢更求伸。"
    ]
  },
  {
    "id": "c16655df060f9e01cbe5f87a431084c5",
    "title": "定兴道中",
    "authorName": "李延兴",
    "authorId": "c16655df060f9e01d1457b72d1457b72",
    "dynasty": "元",
    "content": [
      "雨外好山青近人，峰回谷转两溪分。",
      "联岚翠霭浮秋树，隔塞清笳落莫云。",
      "农事喜听田父说，渔歌时近水村闻。",
      "只宜浊酒林亭下，解带风前醉夕曛。"
    ]
  },
  {
    "id": "c16655df060f9e013273d5a4dd50d053",
    "title": "别山中友",
    "authorName": "李延兴",
    "authorId": "c16655df060f9e01d1457b72d1457b72",
    "dynasty": "元",
    "content": [
      "峰回径转雪嵚崟，隐者柴门费独寻。",
      "谷口断云遮草屋，楼头斜照隔枫林。",
      "黄金买贵交游绝，白首穷经岁月深。",
      "明发分襟两相忆，那堪寥落动愁心。"
    ]
  },
  {
    "id": "c16655df060f9e0179ee3f190da7bd76",
    "title": "寄思温尹",
    "authorName": "李延兴",
    "authorId": "c16655df060f9e01d1457b72d1457b72",
    "dynasty": "元",
    "content": [
      "鸡泉邑里识君初，回首春风似梦馀。",
      "惠爱新闻行旅说，才名不愧史臣书。",
      "花明白日青山静，稼簇黄云早吏疏。",
      "后夜林扉倍相忆，高情莫忘寄双鱼。"
    ]
  },
  {
    "id": "c16655df060f9e0179ee3f1910e24bf1",
    "title": "寄思温尹",
    "authorName": "李延兴",
    "authorId": "c16655df060f9e01d1457b72d1457b72",
    "dynasty": "元",
    "content": [
      "展卷虚窗风满襟，生来转觉秋萧森。",
      "鹤翎新沭紫萝雨，云气迥隔青松阴。",
      "太邱雅称湖海士，徐庶忽起庭闱心。",
      "客怀寥落谁与语，解榻迟君来听琴。"
    ]
  },
  {
    "id": "c16655df060f9e0179ee3f1989c8d95a",
    "title": "寄思温尹",
    "authorName": "李延兴",
    "authorId": "c16655df060f9e01d1457b72d1457b72",
    "dynasty": "元",
    "content": [
      "山斋留客晚凉初，茗枕吹香清梦馀。",
      "雨过云生松下石，月明风乱枕边书。",
      "一家骨肉今无几，四海亲朋转见疏。",
      "张翰秋来定归去，江湖随处是莼鱼。"
    ]
  },
  {
    "id": "c16655df060f9e0179ee3f19fe9cbaee",
    "title": "寄思温尹",
    "authorName": "李延兴",
    "authorId": "c16655df060f9e01d1457b72d1457b72",
    "dynasty": "元",
    "content": [
      "长松过雨碧萧森，凉籁吹香满素襟。",
      "泉落空潭秋洒洒，云生虚室昼阴阴。",
      "尘埃书剑千山路，风雨江湖万里心。",
      "客散衡门更清绝，明朝谁听紫琼琴。"
    ]
  },
  {
    "id": "c16655df060f9e0179ee3f19115df18e",
    "title": "寄思温尹",
    "authorName": "李延兴",
    "authorId": "c16655df060f9e01d1457b72d1457b72",
    "dynasty": "元",
    "content": [
      "至道不返太古初，玄圣一去千载馀。",
      "养生近得南华论，报国耻上东封书。",
      "四海无家转悽恻，百年处世何迂疏。",
      "从兹万事可拨遣，短蓑独钓长江鱼。"
    ]
  },
  {
    "id": "c16655df060f9e0179ee3f195b7f4a3a",
    "title": "寄思温尹",
    "authorName": "李延兴",
    "authorId": "c16655df060f9e01d1457b72d1457b72",
    "dynasty": "元",
    "content": [
      "虚庭无人坐开襟，云气满地何萧森。",
      "老夫怀友传尺素，稚子读书惜分阴。",
      "小窗凉月破烟夕，远道秋风伤客心。",
      "羡杀遒城令尹好，安得细听堂上琴。"
    ]
  },
  {
    "id": "c16655df060f9e019e88d630d6abd426",
    "title": "喜王延龄至自金陵",
    "authorName": "李延兴",
    "authorId": "c16655df060f9e01d1457b72d1457b72",
    "dynasty": "元",
    "content": [
      "雪屋灯寒梦见君，诘朝车马竞纷纭。",
      "江湖险阻多亲历，骨肉平安得细闻。",
      "点笔诗篇翻白雪，惊人风彩照青云。",
      "我衰不入鹓鸾侣，还好常随鹿豕群。"
    ]
  },
  {
    "id": "c16655df060f9e018c7b26577d43fc98",
    "title": "题万松金阙图",
    "authorName": "李延兴",
    "authorId": "c16655df060f9e01d1457b72d1457b72",
    "dynasty": "元",
    "content": [
      "衮冕曾迎凤驾来，烟沉金阙半蒿莱。",
      "霞蒸日气红初上，云压松阴黑半开。",
      "玉井霆轰龙起蛰，虚窗笙响鹤飞回。",
      "前朝事往云无迹，愁听江声入夜哀。"
    ]
  },
  {
    "id": "c16655df060f9e012d1b249723384d38",
    "title": "赠古渊上人",
    "authorName": "李延兴",
    "authorId": "c16655df060f9e01d1457b72d1457b72",
    "dynasty": "元",
    "content": [
      "廿年转走虎狼丛，名利荒寒到处同。",
      "杳杳木杯鲸浪外，飘飘金锡蜃云中。",
      "诗篇想见推敲熟，乘法争传大小通。",
      "偶此相逢破愁寂，旃檀香里坐薰风。"
    ]
  },
  {
    "id": "c16655df060f9e01229a10c2d77ec864",
    "title": "咏雪效时体",
    "authorName": "李延兴",
    "authorId": "c16655df060f9e01d1457b72d1457b72",
    "dynasty": "元",
    "content": [
      "沉沉仙馆静无风，光动霄衢缥缈中。",
      "玄圃暖湔瑶草白，绿窗春绚锦机红。",
      "皇天有道开丰稔，诗趣无边入混融。",
      "为问兔园张宴处，满堂豪客赋谁工。"
    ]
  },
  {
    "id": "c16655df060f9e01229a10c25de04df3",
    "title": "咏雪效时体",
    "authorName": "李延兴",
    "authorId": "c16655df060f9e01d1457b72d1457b72",
    "dynasty": "元",
    "content": [
      "长风卷海白漫漫，三岛楼台画里看。",
      "瑶席香销金鸭冷，银河水涌玉龙寒。",
      "春回萱草芽初出，臈尽梅华信转悭。",
      "清晓天门占瑞象，日车飞上五云端。"
    ]
  },
  {
    "id": "c16655df060f9e01229a10c2cce89b05",
    "title": "咏雪效时体",
    "authorName": "李延兴",
    "authorId": "c16655df060f9e01d1457b72d1457b72",
    "dynasty": "元",
    "content": [
      "隔屋狂飙怒击撞，一庭皓彩翳寒釭。",
      "星妃夜剪银河水，云气朝横玉女窗。",
      "梁苑赋成谁第一，灞桥人去更无双。",
      "到门疑是洛阳令，有客寻诗惊吠厖。"
    ]
  },
  {
    "id": "c16655df060f9e01229a10c24288be09",
    "title": "咏雪效时体",
    "authorName": "李延兴",
    "authorId": "c16655df060f9e01d1457b72d1457b72",
    "dynasty": "元",
    "content": [
      "留客同倾北海樽，疾风吹霰落纷纷。",
      "虚轩夜气浮书润，迥野春声隔树闻。",
      "密洒南楼清护月，横堆西岭白连云。",
      "呼童闲扫长松径，几片飞来乱鹤群。"
    ]
  },
  {
    "id": "c16655df060f9e01229a10c2921e1c05",
    "title": "咏雪效时体",
    "authorName": "李延兴",
    "authorId": "c16655df060f9e01d1457b72d1457b72",
    "dynasty": "元",
    "content": [
      "琼葩春绕画楼飞，尽卷珠帘认翠微。",
      "影落玉堂翻砚沼，光摇金殿晃朝衣。",
      "长烟压树难寻路，远火烧云正打围。",
      "明日出门好晴景，冰花满帽散珠玑。"
    ]
  },
  {
    "id": "c16655df060f9e01229a10c26c86accf",
    "title": "咏雪效时体",
    "authorName": "李延兴",
    "authorId": "c16655df060f9e01d1457b72d1457b72",
    "dynasty": "元",
    "content": [
      "云飞大野晓模糊，水国微茫一雁呼。",
      "风起四檐翻玉树，天移万象入冰壶。",
      "子卿持节终归汉，裴相乘虚急破吴。",
      "五稼从兹兆丰稔，老农争说往年无。"
    ]
  },
  {
    "id": "c16655df060f9e01229a10c250f173b8",
    "title": "咏雪效时体",
    "authorName": "李延兴",
    "authorId": "c16655df060f9e01d1457b72d1457b72",
    "dynasty": "元",
    "content": [
      "晓寒着人肌粟生，空阶顷刻一尺平。",
      "开门起视天地白，扫榻坐爱琴书清。",
      "黄州竹楼惊碎玉，许家仙子夸飞琼。",
      "东邻西舍醉新酒，蹇驴细踏春风行。"
    ]
  },
  {
    "id": "c16655df060f9e01229a10c2b91c7d23",
    "title": "咏雪效时体",
    "authorName": "李延兴",
    "authorId": "c16655df060f9e01d1457b72d1457b72",
    "dynasty": "元",
    "content": [
      "访戴曾上王猷船，持节不啮苏武毡。",
      "苦吟杰出柳絮外，清气迥绕梅花边。",
      "芸窗夜白照书卷，山肆晓寒增酒钱。",
      "安得九夏复如此，松下从教惊昼眠。"
    ]
  },
  {
    "id": "c16655df060f9e01229a10c2d8d4055a",
    "title": "咏雪效时体",
    "authorName": "李延兴",
    "authorId": "c16655df060f9e01d1457b72d1457b72",
    "dynasty": "元",
    "content": [
      "海天空阔白成堆，坱圠春从地底回。",
      "紫禁晴飘龙尾湿，蓝关寒扑马头来。",
      "婆娑起舞多妖冶，顷刻开花巧剪裁。",
      "清气无边堕诗境，迥排云气上琼台。"
    ]
  },
  {
    "id": "c16655df060f9e010a4d5ce1b1f1d3d0",
    "title": "与戴元礼黄山人期登石径山谒道陵而山人不至",
    "authorName": "李延兴",
    "authorId": "c16655df060f9e01d1457b72d1457b72",
    "dynasty": "元",
    "content": [
      "百年登眺问谁宜，涧转林回石磴危。",
      "潮落空江秋笛起，云生虚室夜钟迟。",
      "庙门雨黑愁山鬼，阶草霜黄集野麋。",
      "天地无情归浩劫，一樽聊复散襟期。"
    ]
  },
  {
    "id": "c16655df060f9e0112f2d8e924570f34",
    "title": "京口夜泊",
    "authorName": "李延兴",
    "authorId": "c16655df060f9e01d1457b72d1457b72",
    "dynasty": "元",
    "content": [
      "醉客满船歌月明，隔江灯影逐人行。",
      "帆冲雨脚回京口，钟送潮头打石城。",
      "南渡衣冠愁北望，东皋箫鼓报西成。",
      "桑田海水依然在，不管人间有变更。"
    ]
  },
  {
    "id": "c16655df060f9e011b6acbd55b71b09f",
    "title": "喜而成诗",
    "authorName": "李延兴",
    "authorId": "c16655df060f9e01d1457b72d1457b72",
    "dynasty": "元",
    "content": [
      "道林深处竹为垣，爱尔胎禽喜欲言。",
      "月下听琴留丈室，云边冲锡入祇园。",
      "放游芝圃腾清吹，碎踏松阴舞小轩。",
      "华表秋高看遐举，青天万里雪飞翻。"
    ]
  },
  {
    "id": "c16655df060f9e01966798856b1b6fb0",
    "title": "送吕秀才入道",
    "authorName": "李延兴",
    "authorId": "c16655df060f9e01d1457b72d1457b72",
    "dynasty": "元",
    "content": [
      "赋罢长杨戴鹖冠，笑人慕道不休官。",
      "窗间风雪三馀学，林下烟霞七返丹。",
      "白社年深成雅会，紫垣秋静礼虚坛。",
      "夜窗欲问长生术，月转虚楼十二阑。"
    ]
  },
  {
    "id": "c16655df060f9e0132a4e11a8ee156d4",
    "title": "杏园",
    "authorName": "李延兴",
    "authorId": "c16655df060f9e01d1457b72d1457b72",
    "dynasty": "元",
    "content": [
      "好花红白出邻墙，竞赏何妨到夕阳。",
      "探信屡逢金榜客，看梅稀出碧鸡坊。",
      "朝霞笼日绡衣薄，晴雪翻风珠酒香。",
      "我忆城东好庭馆，几陪诗老醉琼觞。"
    ]
  },
  {
    "id": "c16655df060f9e012e08054d4a814333",
    "title": "乱后入城有感",
    "authorName": "李延兴",
    "authorId": "c16655df060f9e01d1457b72d1457b72",
    "dynasty": "元",
    "content": [
      "金汤天险尽成隳，遗老空伤汉鼎移。",
      "城柝乱鸣寒雨夕，酒旗斜挂夕阳时。",
      "田庐荒弃无人住，骨肉奔逃到处疑。",
      "最是多情双语燕，向人如诉主人悲。"
    ]
  },
  {
    "id": "c16655df060f9e01268a86426df03ea7",
    "title": "松陵独眺",
    "authorName": "李延兴",
    "authorId": "c16655df060f9e01d1457b72d1457b72",
    "dynasty": "元",
    "content": [
      "谁家隔水敝柴扉，白浪粘天隔翠微。",
      "红叶秋风宫路断，苍江暮雨钓船稀。",
      "寻幽野客携壶至，解夏山僧振锡归。",
      "圣泽只今沾溉处，松陵草木驻光辉。"
    ]
  },
  {
    "id": "c16655df060f9e0162ea87354644d0de",
    "title": "登雅宜山",
    "authorName": "李延兴",
    "authorId": "c16655df060f9e01d1457b72d1457b72",
    "dynasty": "元",
    "content": [
      "鸡犬柴扉竹里开，仙人别住好楼台。",
      "松声忽向琴心起，云气遥从涧口来。",
      "六代衣冠随水去，百年天地逐轮回。",
      "兴亡总付登临外，烂醉春风卧碧苔。"
    ]
  },
  {
    "id": "c16655df060f9e0125db4e86030bdd7b",
    "title": "羊祜庙",
    "authorName": "李延兴",
    "authorId": "c16655df060f9e01d1457b72d1457b72",
    "dynasty": "元",
    "content": [
      "勋名冠绝复全身，两晋如公竟几人。",
      "庙枕吴江非故迹，碑横岘首哭遗民。",
      "空坛晓雾沉荒树，断壁秋风扫暗尘。",
      "老泪向人收不尽，愁边和雨湿衣巾。"
    ]
  },
  {
    "id": "c16655df060f9e01591273dd2ba2870a",
    "title": "琵琶",
    "authorName": "李延兴",
    "authorId": "c16655df060f9e01d1457b72d1457b72",
    "dynasty": "元",
    "content": [
      "雨霁银■万顷秋，芳妍烂熳竞相酬。",
      "云山有分老复老，勋业到头休便休。",
      "凿落金杯从浩荡，琵琶玉手喜纤柔。",
      "一年无似今宵好，醉倚西风十二楼。"
    ]
  },
  {
    "id": "c16655df060f9e01617c5de67dc9d854",
    "title": "移教房山留别雄县周尹",
    "authorName": "李延兴",
    "authorId": "c16655df060f9e01d1457b72d1457b72",
    "dynasty": "元",
    "content": [
      "隔水青山画舫西，乱云芳草思凄迷。",
      "江淹赋好伤离别，李白名高入品题。",
      "花落空阶春色澹，莺啼深树午阴齐。",
      "明朝相见归来鹤，飞向秋风觅旧栖。"
    ]
  },
  {
    "id": "c16655df060f9e01f3f6359a0613a419",
    "title": "周大尹惠香",
    "authorName": "李延兴",
    "authorId": "c16655df060f9e01d1457b72d1457b72",
    "dynasty": "元",
    "content": [
      "天香满袖出蓬莱，云气溟蒙接上台。",
      "芝圃秋前新采得，玉皇案侧远携来。",
      "九门传诏衔鸡舌，百和薰衣笑鹿胎。",
      "喜甚兰交许分赠，小轩焚处静风埃。"
    ]
  },
  {
    "id": "c16655df060f9e01e9034fa1c310ae3f",
    "title": "和前韵",
    "authorName": "李延兴",
    "authorId": "c16655df060f9e01d1457b72d1457b72",
    "dynasty": "元",
    "content": [
      "旃檀林迥绝蒿莱，瑞霭薰蒸自鼎台。",
      "旭日兰芽和露摘，秋风桂子逐云来。",
      "丹炉夜久龙嘘气，玄圃春深鹿养胎。",
      "细扫虚轩艺嘉种，断无俗客踏芳埃。"
    ]
  },
  {
    "id": "c16655df060f9e01a5056ad3ccf46909",
    "title": "雪和饶倅",
    "authorName": "李延兴",
    "authorId": "c16655df060f9e01d1457b72d1457b72",
    "dynasty": "元",
    "content": [
      "散乱飞霙落帽檐，棱层砖玉簇峰尖。",
      "野梅放白寒香冻，村酝倾红腊味添。",
      "云压蓬婆迷羽骑，风回金爵扑珠帘。",
      "出门三尺无人扫，好为丰登取阄拈。"
    ]
  },
  {
    "id": "c16655df060f9e01a5056ad305845cb0",
    "title": "雪和饶倅",
    "authorName": "李延兴",
    "authorId": "c16655df060f9e01d1457b72d1457b72",
    "dynasty": "元",
    "content": [
      "风起六花飞满檐，倚楼延认远山尖。",
      "白生虚室灵襟静，清逼疏梅道气添。",
      "羽驾晓临瑶岛路，犀尘寒隔水晶檐。",
      "梁园赋好人争写，健笔凌云信手拈。"
    ]
  },
  {
    "id": "c16655df060f9e015ead3ae970d9bbd2",
    "title": "周大尹祭祀还",
    "authorName": "李延兴",
    "authorId": "c16655df060f9e01d1457b72d1457b72",
    "dynasty": "元",
    "content": [
      "使旌秋出凤凰台，吴楚千峰紫翠开。",
      "水伯驱潮催舵转，丰霳挟雨逐车回。",
      "琴边白鹤迎仙盖，席上青云照酒杯。",
      "好是纪行诗满帙，惊人丽句压琼瑰。"
    ]
  },
  {
    "id": "c16655df060f9e01e9034fa14ef86a66",
    "title": "和前韵",
    "authorName": "李延兴",
    "authorId": "c16655df060f9e01d1457b72d1457b72",
    "dynasty": "元",
    "content": [
      "青云北起望金台，路入瀛洲岛屿开。",
      "晓日歌楼湖上出，秋风征旆雁前回。",
      "明虹斜照参差雨，远海平铺潋滟杯。",
      "好写江山入吟思，酒边烂熳扫琼瑰。"
    ]
  },
  {
    "id": "c16655df060f9e011332f8988eb1ff1f",
    "title": "雄县尹周氏詹擒贼",
    "authorName": "李延兴",
    "authorId": "c16655df060f9e01d1457b72d1457b72",
    "dynasty": "元",
    "content": [
      "猎火宵明雪半干，於菟尽缚血斓斑。",
      "城门铁骑冲云出，塞岭金笳奏月还。",
      "叶县春回双舄静，偃堂昼永一琴闲。",
      "燕台献捷恩光近，名重清朝玉笋班。"
    ]
  },
  {
    "id": "c16655df060f9e01dea1ccca557b4649",
    "title": "雪中退朝",
    "authorName": "李延兴",
    "authorId": "c16655df060f9e01d1457b72d1457b72",
    "dynasty": "元",
    "content": [
      "雪舞回廊乱打人，朝回驰马路无尘。",
      "天粘白海横飞练，风转彤墀细叠银。",
      "诗气涵虚清到骨，梅魂袭月冷凝神。",
      "直须借与调羹手，遍洒名藩作好春。"
    ]
  },
  {
    "id": "c16655df060f9e01b4b085701d53ed69",
    "title": "谢叶奉祠公羽赠冠",
    "authorName": "李延兴",
    "authorId": "c16655df060f9e01d1457b72d1457b72",
    "dynasty": "元",
    "content": [
      "席帽征尘拂转难，寄来章甫压儒酸。",
      "逢萌忍向清朝挂，贡禹欣逢故友弹。",
      "青镜不惭欺白发，丹邱还好觅黄冠。",
      "暮年文彩凋零尽，谁写衰容画里看。"
    ]
  },
  {
    "id": "c16655df060f9e01f45812255c99c545",
    "title": "和周尹韵",
    "authorName": "李延兴",
    "authorId": "c16655df060f9e01d1457b72d1457b72",
    "dynasty": "元",
    "content": [
      "雨馀秋水绕清轩，心迹双清好莫言。",
      "松寺寻僧陪鹤侣，茆檐对客数鸡孙。",
      "年光荏苒惊残梦，生事萧条忆故园。",
      "兵后故人知好在，那堪白首卧衡门。"
    ]
  },
  {
    "id": "c16655df060f9e01f4581225228ee8b5",
    "title": "和周尹韵",
    "authorName": "李延兴",
    "authorId": "c16655df060f9e01d1457b72d1457b72",
    "dynasty": "元",
    "content": [
      "雨送微凉入小轩，日高深树听禽言。",
      "松崖花落蜂成蜜，芝圃苗肥鹤引孙。",
      "黄卷暗销闲岁月，青山宜问好田园。",
      "疏檐清簟琴觞静，时有高人访荜门。"
    ]
  },
  {
    "id": "c16655df060f9e0139d13dfcb2f74fad",
    "title": "赠雄县刘尹",
    "authorName": "李延兴",
    "authorId": "c16655df060f9e01d1457b72d1457b72",
    "dynasty": "元",
    "content": [
      "老成器业少如公，政誉堂堂压茂恭。",
      "一片灵台双镜里，三株仙桂月轮中。",
      "香凝鸭鼎琴堂雨，木落虹桥酒市风。",
      "欲写汉庭循吏传，满川烟树晚蒙蒙。"
    ]
  },
  {
    "id": "c16655df060f9e019b1634adf4b3b6de",
    "title": "春日",
    "authorName": "李延兴",
    "authorId": "c16655df060f9e01d1457b72d1457b72",
    "dynasty": "元",
    "content": [
      "柳外旗亭傍水隈，花前留客倒金杯。",
      "青云暗抱日华转，碧草暖随春色回。",
      "远道自怜衰力尽，好怀常向故人开。",
      "轻衫短策东风里，白首蹉跎望隗台。"
    ]
  },
  {
    "id": "c16655df060f9e018d5de1924531c081",
    "title": "朱长史致仕还里",
    "authorName": "李延兴",
    "authorId": "c16655df060f9e01d1457b72d1457b72",
    "dynasty": "元",
    "content": [
      "委佩声遥转禁池，每依朝彩认龙旗。",
      "白头强健追班早，青琐从容侍讲迟。",
      "天上宸章优老日，里中孙子望归时。",
      "多情好是长淮月，时逐心旌照玉墀。"
    ]
  },
  {
    "id": "c16655df060f9e0197cb60917742d6ea",
    "title": "朝使至雄县理赈民事",
    "authorName": "李延兴",
    "authorId": "c16655df060f9e01d1457b72d1457b72",
    "dynasty": "元",
    "content": [
      "燕塞秋风几日留，华延文彩射珠球。",
      "青云拥路随金节，白雪翻歌绕画楼。",
      "荒政有条先散利，富民得策定封侯。",
      "祇存一饭忠君意，接武夔龙赞帝猷。"
    ]
  },
  {
    "id": "c16655df060f9e01324b141636a27144",
    "title": "挽张及民老先生",
    "authorName": "李延兴",
    "authorId": "c16655df060f9e01d1457b72d1457b72",
    "dynasty": "元",
    "content": [
      "寂寞城南一亩宫，百年遗响寄孤桐。",
      "巢由杖屦云山外，陶阮生涯酒榼中。",
      "祠壁鬼灯然夜雨，墓门翁仲啸秋风。",
      "招魂不隔泸沟水，泪洒霜林万叶红。"
    ]
  },
  {
    "id": "c16655df060f9e01955569cfb6dccb23",
    "title": "和安常寄山中友诗韵",
    "authorName": "李延兴",
    "authorId": "c16655df060f9e01d1457b72d1457b72",
    "dynasty": "元",
    "content": [
      "郭西山好住多年，采药林深踏紫烟。",
      "黄鸟间关春雨里，青峰回合暮云边。",
      "蜗庐疏漏看儿葺，蠹简纷纭对客编。",
      "兵后故人成远别，那堪回首意萧然。"
    ]
  },
  {
    "id": "c16655df060f9e01955569cf7a88e659",
    "title": "和安常寄山中友诗韵",
    "authorName": "李延兴",
    "authorId": "c16655df060f9e01d1457b72d1457b72",
    "dynasty": "元",
    "content": [
      "清朝雅望称高年，台阁文章入浑然。",
      "青禁从容亲讲读，素书珍重问林泉。",
      "花明别馆寻幽到，酒熟良朋取次延。",
      "寂寞山中旧游处，紫苔芜没种芝田。"
    ]
  },
  {
    "id": "c16655df060f9e01955569cfd5a9797d",
    "title": "和安常寄山中友诗韵",
    "authorName": "李延兴",
    "authorId": "c16655df060f9e01d1457b72d1457b72",
    "dynasty": "元",
    "content": [
      "白头览镜愧衰年，清晓翻经兴杳然。",
      "山叠锦屏横斗极，岸分珠雨落风泉。",
      "梦回隔水闻僧磬，饭饱耕云种玉田。",
      "多病马卿空有赋，谢官陶令未归年。"
    ]
  },
  {
    "id": "c16655df060f9e01d75d294e16eb6336",
    "title": "松隐",
    "authorName": "李延兴",
    "authorId": "c16655df060f9e01d1457b72d1457b72",
    "dynasty": "元",
    "content": [
      "松林宛在草堂西，隔树岚光望欲迷。",
      "风磴晓吹苍雪冷，洞门秋枕碧云低。",
      "蜂房溜蜜看儿割，药裹关心对客题。",
      "南望九华怀李白，月明霜白断猿啼。"
    ]
  },
  {
    "id": "c16655df060f9e01c6a5cc7db8f63ae9",
    "title": "咏保定尹祈雨",
    "authorName": "李延兴",
    "authorId": "c16655df060f9e01d1457b72d1457b72",
    "dynasty": "元",
    "content": [
      "忧心太守祝民禧，紫雾涵香护锦衣。",
      "潭底双龙驱雨出，庙前五马踏云归。",
      "银潢水满通丹井，石室烟深湿翠微。",
      "斜日金台情景好，酒旗风里麦禽飞。"
    ]
  },
  {
    "id": "c16655df060f9e01d17f4387064c4b81",
    "title": "纸",
    "authorName": "李延兴",
    "authorId": "c16655df060f9e01d1457b72d1457b72",
    "dynasty": "元",
    "content": [
      "吴茧裁成秋水寒，炯然光彩动柴关。",
      "香分梅蕊飘金润，色夺梨花衬玉环。",
      "石几净堆春雪冷，璚窗轻拂晓云闲。",
      "东林白社多年别，好与题诗寄鹤还。"
    ]
  },
  {
    "id": "c16655df060f9e01c7a8eb0be94c37a6",
    "title": "高生规当岁贡遇生日",
    "authorName": "李延兴",
    "authorId": "c16655df060f9e01d1457b72d1457b72",
    "dynasty": "元",
    "content": [
      "天风环佩响珊珊，瑶海秋高王母还。",
      "好著莱衣娱鹤发，要将董策觐龙颜。",
      "霞翻锦帜金鸾殿，日射丹墀玉笋班。",
      "待得瓦桥春雪霁，马嘶官路彩云间。"
    ]
  },
  {
    "id": "c16655df060f9e0133a759f56e5907b8",
    "title": "和睦公九日韵",
    "authorName": "李延兴",
    "authorId": "c16655df060f9e01d1457b72d1457b72",
    "dynasty": "元",
    "content": [
      "国祚绵延类岱嵩，奎光炯炯照南宫。",
      "帝王道统归精一，台阁文章入混融。",
      "射策直须追贾谊，草玄何必数扬雄。",
      "张仪更是豪谈者，吐出晴天万丈虹。"
    ]
  },
  {
    "id": "c16655df060f9e01177db211515361fd",
    "title": "和宣文刘仲德咏雪",
    "authorName": "李延兴",
    "authorId": "c16655df060f9e01d1457b72d1457b72",
    "dynasty": "元",
    "content": [
      "虚轩看雪晓光微，却忆淮西破贼围。",
      "春瓮旋开千日酒，海尘不染六铢衣。",
      "天寒紫塞黄云合，风急苍江白雁飞。",
      "高卧忽闻佳客至，衣裳颠倒出荆扉。"
    ]
  },
  {
    "id": "c16655df060f9e0175bd7cbdf42fa1fe",
    "title": "儿岭",
    "authorName": "李延兴",
    "authorId": "c16655df060f9e01d1457b72d1457b72",
    "dynasty": "元",
    "content": [
      "月落荒村白雾收，晓行霜气袭貂裘。",
      "星连紫极龙光动，海入青天蜃气浮。",
      "风壤渐通辽霫部，云山直接契丹州。",
      "皇皇北镇神灵在，好驭飙车到上头。"
    ]
  },
  {
    "id": "c16655df060f9e019c4ae47282fc340f",
    "title": "沙河",
    "authorName": "李延兴",
    "authorId": "c16655df060f9e01d1457b72d1457b72",
    "dynasty": "元",
    "content": [
      "沙河市头黄叶飞，沙河道上行人稀。",
      "天阴古冢狐狸出，雪满霜田雁鹜肥。",
      "百钱鲁酒足供醉，十岁奚儿能打围。",
      "别家三月不得信，关塞萧条何日归。"
    ]
  },
  {
    "id": "c16655df060f9e01cab96da80c1c12c0",
    "title": "送张都事赴浙省",
    "authorName": "李延兴",
    "authorId": "c16655df060f9e01d1457b72d1457b72",
    "dynasty": "元",
    "content": [
      "朔方豪杰气如虹，往佐名藩好立功。",
      "泰岳阴风吹雨黑，淮营夜火照云红。",
      "江南亲旧多年别，海上音书几日通。",
      "投笔封侯亦奇事，草玄应是笑扬雄。"
    ]
  },
  {
    "id": "c16655df060f9e019927db563930a080",
    "title": "山北佥宪黑思仲义以宗正郎中召还予时在会州以诗送之甲辰岁暮云",
    "authorName": "李延兴",
    "authorId": "c16655df060f9e01d1457b72d1457b72",
    "dynasty": "元",
    "content": [
      "千里关河积雪深，星轺西发马骎骎。",
      "黑山雾雨连穷海，紫塞风云接上林。",
      "到阙应持御史节，上堂先慰老亲心。",
      "边城日晚多豺虎，送别那堪泪满襟。"
    ]
  },
  {
    "id": "c16655df060f9e01ccfd0997aa651622",
    "title": "登隗台用希颜韵",
    "authorName": "李延兴",
    "authorId": "c16655df060f9e01d1457b72d1457b72",
    "dynasty": "元",
    "content": [
      "好风吹袂上金台，旋脱貂裘换酒来。",
      "春日郊扉光黯澹，夕阳樵路水萦回。",
      "都人犹记燕昭事，朝士争夸郭隗才。",
      "千古兴衰总陈迹，断碑剥落卧苍苔。"
    ]
  },
  {
    "id": "c16655df060f9e0187083ad519eeb56f",
    "title": "送翼主归相州",
    "authorName": "李延兴",
    "authorId": "c16655df060f9e01d1457b72d1457b72",
    "dynasty": "元",
    "content": [
      "千营兵气黑沉沉，关塞萧条草木深。",
      "蛇伏黄蒿嘘毒雾，鬼吹青火出空林。",
      "儿童老大不相识，墟墓荒寒只自寻。",
      "亲在远游烦爱惜，书来应抵万南金。"
    ]
  },
  {
    "id": "c16655df060f9e0195433763ce0ee764",
    "title": "雨",
    "authorName": "李延兴",
    "authorId": "c16655df060f9e01d1457b72d1457b72",
    "dynasty": "元",
    "content": [
      "熟睡昏昏白昼长，翻盆急雨洗炎光。",
      "天连远塞霓旌湿，风渡虚楼燕幕凉。",
      "竹里疏花红灼灼，窗前流水碧浪浪。",
      "山中米麦多应好，抱膝长歌喜欲狂。"
    ]
  },
  {
    "id": "c16655df060f9e016010bc5015986b39",
    "title": "别易水诸公",
    "authorName": "李延兴",
    "authorId": "c16655df060f9e01d1457b72d1457b72",
    "dynasty": "元",
    "content": [
      "一家远隔万重山，古道人稀独自还。",
      "夜月屡倾燕市酒，春风不度雁门关。",
      "晴天雨散千峰外，野屋云生半席间。",
      "兄弟何时重会面，灯前相对话时难。"
    ]
  },
  {
    "id": "c16655df060f9e010ed764da95723be2",
    "title": "忆王氏兄弟",
    "authorName": "李延兴",
    "authorId": "c16655df060f9e01d1457b72d1457b72",
    "dynasty": "元",
    "content": [
      "大野荒寒起夕阴，残蝉幽咽乱清砧。",
      "虚庭宿露苍苔滑，远道秋风黄叶深。",
      "烽火未收三月信，田园空负百年心。",
      "多情好是西城月，时向愁边照苦吟。"
    ]
  },
  {
    "id": "c16655df060f9e01516e441d63ca6203",
    "title": "忆安常",
    "authorName": "李延兴",
    "authorId": "c16655df060f9e01d1457b72d1457b72",
    "dynasty": "元",
    "content": [
      "钟残水国夜初分，雪屋灯前梦见君。",
      "阮籍途穷随处哭，杜陵诗好几回闻。",
      "青山故国迷烟月，白首间情寄水云。",
      "苦恨东风不相识，吹人愁思转纷纷。"
    ]
  },
  {
    "id": "c16655df060f9e0179936a72a7fe11f5",
    "title": "送燕倅",
    "authorName": "李延兴",
    "authorId": "c16655df060f9e01d1457b72d1457b72",
    "dynasty": "元",
    "content": [
      "祖席衣冠尽士林，秋风古驿马骎骎。",
      "考功不愧循良传，遮道还怜父老心。",
      "日毂影高三殿晓，霓旌光动五云深。",
      "归时正及梅花放，一路吹香雪满襟。"
    ]
  },
  {
    "id": "c16655df060f9e016128f7f3e4c45b11",
    "title": "挽许璘",
    "authorName": "李延兴",
    "authorId": "c16655df060f9e01d1457b72d1457b72",
    "dynasty": "元",
    "content": [
      "碧海珠沉失夜明，青云器业竟无成。",
      "空歌周颂有高廪，不见宣尼畏后生。",
      "古墓云低飘陇树，白杨风急卷铭旌。",
      "伤心忍过西城路，易水东流送哭声。"
    ]
  },
  {
    "id": "c16655df060f9e01d9fc13867a6fa47f",
    "title": "题吕仙翁庙",
    "authorName": "李延兴",
    "authorId": "c16655df060f9e01d1457b72d1457b72",
    "dynasty": "元",
    "content": [
      "策名文彩动蟾宫，飞上丹梯笑葛洪。",
      "剑影冷涵云气湿，笛声清绕月轮空。",
      "黑翻诗壁研磨外，神现松精候谒中。",
      "几拟细询仙岁月，芙蓉溪上又秋风。"
    ]
  },
  {
    "id": "c16655df060f9e0111d93c2f802e2d8d",
    "title": "题金山寺赓陆先生韵",
    "authorName": "李延兴",
    "authorId": "c16655df060f9e01d1457b72d1457b72",
    "dynasty": "元",
    "content": [
      "天连泗水水连天，烟锁孤村村锁烟。",
      "寺绕薜萝萝绕寺，川通巫峡峡通川。",
      "酒迷醉客客迷酒，船送行人人送船。",
      "此会应难难会此，传今胜古古今传。"
    ]
  },
  {
    "id": "c16655df060f9e0174ad69365cb20248",
    "title": "往郎山",
    "authorName": "李延兴",
    "authorId": "c16655df060f9e01d1457b72d1457b72",
    "dynasty": "元",
    "content": [
      "郎山宛在瓦桥西，烟树苍茫望欲迷。",
      "把酒花飞愁处满，送行诗好别时题。",
      "泠泠古调南薰细，奕奕高名北斗齐。",
      "此去心旌好相照，素书几日寄幽栖。"
    ]
  },
  {
    "id": "c16655df060f9e01faa00e1a1fac0e63",
    "title": "东林图",
    "authorName": "李延兴",
    "authorId": "c16655df060f9e01d1457b72d1457b72",
    "dynasty": "元",
    "content": [
      "匡庐遗想定如何，文物风流也自多。",
      "月满空山号虎豹，日穿林樾涨藤萝。",
      "青莲结社朝乘犊，白水渔竿晚浴鹅。",
      "多半蟠根是仙李，向阳枝叶更婆娑。"
    ]
  },
  {
    "id": "c16655df060f9e01b68202ef72d94c75",
    "title": "春日杂兴和前韵",
    "authorName": "李延兴",
    "authorId": "c16655df060f9e01d1457b72d1457b72",
    "dynasty": "元",
    "content": [
      "隔溪茅屋曙光分，簌簌红桃映此君。",
      "烟圃药苗晴后种，风窗香霭静中闻。",
      "秦人无复歌黄鸟，华岳犹堪卧白云。",
      "怪杀杨花轻薄甚，满衣吹作雪纷纷。"
    ]
  },
  {
    "id": "c16655df060f9e01b68202ef1b7db9d5",
    "title": "春日杂兴和前韵",
    "authorName": "李延兴",
    "authorId": "c16655df060f9e01d1457b72d1457b72",
    "dynasty": "元",
    "content": [
      "水村几曲路斜分，烟寺西边访隐君。",
      "白昼暄风吹酒醒，青林啼鸟隔溪闻。",
      "一竿好钓矶头雨，双㹀谁耕洞口云。",
      "碧柳红桃满春色，那堪归思转纷纷。"
    ]
  },
  {
    "id": "c16655df060f9e017f2fe1839e7582e4",
    "title": "送知县",
    "authorName": "李延兴",
    "authorId": "c16655df060f9e01d1457b72d1457b72",
    "dynasty": "元",
    "content": [
      "县斋寂寂远尘氛，草满圜扉翠欲熏。",
      "日转棠阴侵席过，风回琴响隔花闻。",
      "水分九派通苍海，地拥三关压紫云。",
      "河朔近来为令者，路人争道不知君。"
    ]
  },
  {
    "id": "c16655df060f9e017f2fe183fdad0049",
    "title": "送知县",
    "authorName": "李延兴",
    "authorId": "c16655df060f9e01d1457b72d1457b72",
    "dynasty": "元",
    "content": [
      "长亭云树拥征鞍，意欲留君计转难。",
      "竹骑岂惟迎郭伋，蒲鞭直欲继刘宽。",
      "班联晓陆承殊宠，绩考春曹陟最官。",
      "此别信知应未远，杨花香衬马蹄还。"
    ]
  },
  {
    "id": "c16655df060f9e01c460a653dc1d0406",
    "title": "立春日试笔",
    "authorName": "李延兴",
    "authorId": "c16655df060f9e01d1457b72d1457b72",
    "dynasty": "元",
    "content": [
      "霞坞光相炫，冰池冻半开。",
      "影随瑶色起，香逐彩旗来。"
    ]
  },
  {
    "id": "c16655df060f9e0160a6e878b9a03288",
    "title": "壮士",
    "authorName": "李延兴",
    "authorId": "c16655df060f9e01d1457b72d1457b72",
    "dynasty": "元",
    "content": [
      "走马过营门，金甲吐光焰。",
      "笑我读兵书，何如去学剑。"
    ]
  },
  {
    "id": "c16655df060f9e01bb3bd6556ffe8ae9",
    "title": "灯花词",
    "authorName": "李延兴",
    "authorId": "c16655df060f9e01d1457b72d1457b72",
    "dynasty": "元",
    "content": [
      "彩发虚明间，性涵膏火里。",
      "彪外而弸中，花岂知报喜。"
    ]
  },
  {
    "id": "c16655df060f9e014c7247e6c20213d1",
    "title": "卖花",
    "authorName": "李延兴",
    "authorId": "c16655df060f9e01d1457b72d1457b72",
    "dynasty": "元",
    "content": [
      "风送卖花声，花香扑珠酒。",
      "买尽担头春，半是青楼妇。"
    ]
  },
  {
    "id": "c16655df060f9e013b78565b058731ee",
    "title": "山中见王■",
    "authorName": "李延兴",
    "authorId": "c16655df060f9e01d1457b72d1457b72",
    "dynasty": "元",
    "content": [
      "笛弄林间月，蓑披陇上云。",
      "朱门半消歇，人笑不如君。"
    ]
  },
  {
    "id": "c16655df060f9e01f2d3771b2eff32fa",
    "title": "闻雁",
    "authorName": "李延兴",
    "authorId": "c16655df060f9e01d1457b72d1457b72",
    "dynasty": "元",
    "content": [
      "流响迷湘浦，馀哀隔陇云。",
      "角残灯外听，钟定枕边闻。"
    ]
  },
  {
    "id": "c16655df060f9e017488339a3c800d63",
    "title": "东波洗砚池",
    "authorName": "李延兴",
    "authorId": "c16655df060f9e01d1457b72d1457b72",
    "dynasty": "元",
    "content": [
      "毫分赤壁雨，墨染蜀山云。",
      "旗照龙蛇影，波涵星斗文。"
    ]
  },
  {
    "id": "c16655df060f9e019f36ad8f82de2f16",
    "title": "赠隐者",
    "authorName": "李延兴",
    "authorId": "c16655df060f9e01d1457b72d1457b72",
    "dynasty": "元",
    "content": [
      "听钟寻野寺，隔树扣云关。",
      "鹤卧琴窗静，樵归棋局闲。"
    ]
  },
  {
    "id": "c16655df060f9e01a69fc6d5b788f82e",
    "title": "初二晚凉登东楼",
    "authorName": "李延兴",
    "authorId": "c16655df060f9e01d1457b72d1457b72",
    "dynasty": "元",
    "content": [
      "瑟瑟青枫水郭秋，买鸡携酒上东楼。",
      "一瓢欲赠山中客，掷上青溪傲许由。"
    ]
  },
  {
    "id": "c16655df060f9e01502d2380092d9a3d",
    "title": "经梦笔桥",
    "authorName": "李延兴",
    "authorId": "c16655df060f9e01d1457b72d1457b72",
    "dynasty": "元",
    "content": [
      "风起湘波断绿津，长歌别恨写悲辛。",
      "挥毫几拟题桥过，翻愧当时卖赋人。"
    ]
  },
  {
    "id": "c16655df060f9e0140e6c98cccf568dd",
    "title": "客中喜金震见访",
    "authorName": "李延兴",
    "authorId": "c16655df060f9e01d1457b72d1457b72",
    "dynasty": "元",
    "content": [
      "翻翻霜叶飞还坠，寂寂风扉掩忽开。",
      "莫向尊前问僧腊，海门秋色逐潮来。"
    ]
  },
  {
    "id": "c16655df060f9e01d7e5a5771365e21d",
    "title": "赠弹筝人",
    "authorName": "李延兴",
    "authorId": "c16655df060f9e01d1457b72d1457b72",
    "dynasty": "元",
    "content": [
      "秋恨斜飞啼恨深，示将燕调杂吴音。",
      "人人竟听抛红锦，悔杀当时苦学琴。"
    ]
  },
  {
    "id": "c16655df060f9e018b128f57c90720c4",
    "title": "越王台",
    "authorName": "李延兴",
    "authorId": "c16655df060f9e01d1457b72d1457b72",
    "dynasty": "元",
    "content": [
      "越王台前江水深，越王台畔草森森。",
      "五湖明月青天上，照见鸱夷万古心。"
    ]
  },
  {
    "id": "c16655df060f9e018b128f573de2816a",
    "title": "越王台",
    "authorName": "李延兴",
    "authorId": "c16655df060f9e01d1457b72d1457b72",
    "dynasty": "元",
    "content": [
      "陆生赋冠六朝文，掷地金声一座闻。",
      "莫听吴歌过江去，洲前花月夜纷纷。"
    ]
  },
  {
    "id": "c16655df060f9e01b0347f0ca1955d1f",
    "title": "题垂虹亭壁",
    "authorName": "李延兴",
    "authorId": "c16655df060f9e01d1457b72d1457b72",
    "dynasty": "元",
    "content": [
      "金樽绿酒荡晴空，花压双鬟舞袖红。",
      "莫唱何戡《渭城曲》，银筝呜咽怨秋风。"
    ]
  },
  {
    "id": "c16655df060f9e01b7665983e1cdd3d8",
    "title": "立秋夜听秋声",
    "authorName": "李延兴",
    "authorId": "c16655df060f9e01d1457b72d1457b72",
    "dynasty": "元",
    "content": [
      "漠漠微云生晓阴，满庭虚籁薄霜林。",
      "有声元在无声里，听到无声思转深。"
    ]
  },
  {
    "id": "c16655df060f9e013a2c1d99062b5330",
    "title": "春申君",
    "authorName": "李延兴",
    "authorId": "c16655df060f9e01d1457b72d1457b72",
    "dynasty": "元",
    "content": [
      "歇也慆淫忍复论，指胎画策市君恩。",
      "区区篡立成何事，翻与皇家辟祸门。"
    ]
  },
  {
    "id": "c16655df060f9e01f27a96567c0dff3e",
    "title": "送白杨长老",
    "authorName": "李延兴",
    "authorId": "c16655df060f9e01d1457b72d1457b72",
    "dynasty": "元",
    "content": [
      "龙天拥护大江西，江上分襟绿草齐。",
      "一路藤萝秋色里，山山树树白猿啼。"
    ]
  },
  {
    "id": "c16655df060f9e01f27a9656c8409b52",
    "title": "送白杨长老",
    "authorName": "李延兴",
    "authorId": "c16655df060f9e01d1457b72d1457b72",
    "dynasty": "元",
    "content": [
      "鹤随金锡忽飞还，踏遍吴云越树间。",
      "一发远峰斜日外，认来多是九华山。"
    ]
  },
  {
    "id": "c16655df060f9e011f568e739f091d1d",
    "title": "隗台",
    "authorName": "李延兴",
    "authorId": "c16655df060f9e01d1457b72d1457b72",
    "dynasty": "元",
    "content": [
      "野老留人不肯住，半醉扶筇入山去。",
      "天风吹上黄金台，放笔纵横写长句。"
    ]
  },
  {
    "id": "c16655df060f9e01505cd69818db5b40",
    "title": "山行",
    "authorName": "李延兴",
    "authorId": "c16655df060f9e01d1457b72d1457b72",
    "dynasty": "元",
    "content": [
      "山压金台万万重，寻幽尽日少人逢。",
      "况闻水北田庐好，白首躬耕学卧龙。"
    ]
  },
  {
    "id": "c16655df060f9e01fedc94785990aec2",
    "title": "沙岗晓发",
    "authorName": "李延兴",
    "authorId": "c16655df060f9e01d1457b72d1457b72",
    "dynasty": "元",
    "content": [
      "白波滉荡摇青天，隔江打鼓是官船。",
      "天涯渐与故人远，客怀寥落秋风前。"
    ]
  },
  {
    "id": "c16655df060f9e01ee4e01e187a6c510",
    "title": "灯夕",
    "authorName": "李延兴",
    "authorId": "c16655df060f9e01d1457b72d1457b72",
    "dynasty": "元",
    "content": [
      "灯簇上元夕，花明仙苑春。",
      "星毬悬碧落，云幄护朱闉。",
      "岁律时当午，斗杓昏建寅。",
      "六龙御丹极，万象入洪钧。",
      "淑气东浮野，群星北拱辰。",
      "楼头霞散绮，墙角雪销银。",
      "已弛金吾禁，应无丞相嗔。",
      "鳌山攒火树，兽锦叠文茵。",
      "玉漏传疏点，香飙逐暗尘。",
      "篆烟吹绣幕，檐雾湿纱巾。",
      "紫陌鸡鸣缓，红桥马过频。",
      "珠围貂帽窄，梅放粉容新。",
      "诗就题千帙，筵开直万缗。",
      "酒光摇潋滟，舞影起纷纶。",
      "序齿先耆艾，忘形略主宾。",
      "联翩仙子佩，窈窕女儿身。",
      "叠唱凌天籁，争归步月轮。",
      "闾阎喧小子，箫鼓沸苍旻。",
      "童稚扶翁媪，优伶学搢绅。",
      "青云文雅士，白发太平民。",
      "世喜消锋燹，巫羞祀鬼神。",
      "欢呼占岁稔，倾倒见天真。",
      "留滞无羁旅，欹斜有醉人。",
      "宴游逢霁景，款曲会良姻。",
      "是物恩波洽，诸方化雨均。",
      "腐儒犹放浪，令尹独清贫。",
      "屡辱情过厚，从知道欲伸。",
      "得人类言偃，爱客即陈遵。",
      "闻望腾中外，公忠出等伦。",
      "威仪严可畏，襟度阔无垠。",
      "公署钞琴谱，黉堂礼席珍。",
      "河头虎争渡，桑下雉相驯。",
      "五裤歌方振，三农业已勤。",
      "官清文字简，乡饮德风淳。",
      "我已成迂朽，行将赋隐沦。",
      "弟兄皆鬼物，田亩半荆榛。",
      "周急烦贤友，持家养老亲。",
      "奇才推葛亮，曲学陋平津。",
      "松径荒烟里，茅堂野水滨。",
      "读书逾懒慢，抚事几悲辛。",
      "碧藓侵棋局，红蕖没钓纶。",
      "发蓬苦扪虱，衣破叹悬鹑。",
      "出处惭先哲，间关类逐臣。",
      "多情依木石，无分画麒麟。",
      "城市聊从俗，山林拟卜邻。",
      "业唯归竹素，书莫上枫宸。",
      "性入禅家学，歌随樵客斤。",
      "生涯甘寂寞，宰物实陶甄。",
      "高尚尊严子，贤良笑郤诜。",
      "天涯正愁绝，回首遇雷陈。"
    ]
  },
  {
    "id": "c16655df060f9e0196c983bbd59e5fba",
    "title": "拟上太傅丞相",
    "authorName": "李延兴",
    "authorId": "c16655df060f9e01d1457b72d1457b72",
    "dynasty": "元",
    "content": [
      "燕在蟠空积雪晴，煌煌虎旅控幽并。",
      "太公制敌分奇正，方叔行兵属老成。",
      "霜压貂裘寒气重，星涵龙剑夜光明。",
      "日华冷射鱼鳞甲，霞彩朝迎鸟羽旌。",
      "宇内勋庸扶帝业，帐前金鼓震天声。",
      "三槐晓雨青浮砌，万柳春风绿满营。",
      "猎火烧云烟四合，辕门传令月三更。",
      "屯田有策年方稔，刁斗无声夜不惊。",
      "仗绕中坚排队出，弩驱前马着班行。",
      "家藏书史传贤子，国有旗常播令名。",
      "炳烈精忠通紫极，涵濡德泽到苍生。",
      "两封穹爵承殊渥，百战河山定太平。",
      "门下衣冠多俊拔，胸中湖海愈泓澄。",
      "腐儒漂泊身如寄，破屋荒寒病转婴。",
      "七帙慈亲伤老朽，一丝微命转伶俜。",
      "田园芜没忧生养，骨肉分离忆弟兄。",
      "水满钓滩闲桂楫，烟迷乡树隔柴荆。",
      "相君下顾千金价，士类同倾万古情。",
      "生意从兹在蔀屋，谫材何用请长缨。"
    ]
  },
  {
    "id": "c16655df060f9e0133a759f557a641dd",
    "title": "和睦公九日韵",
    "authorName": "李延兴",
    "authorId": "c16655df060f9e01d1457b72d1457b72",
    "dynasty": "元",
    "content": [
      "绛车晓发万人看，春入燕台雪半干。",
      "圣代人材徵梓杞，宪庭风彩接鹓鸾。",
      "蟾宫露冷三花湿，象简霜飞六月寒。",
      "北阙焜煌承帝綍，东林萧瑟闭诗坛。",
      "绣衣劝讲临芹沼，蔀屋怀贤赋考槃。",
      "定有奇勋登汗竹，岂无宏策上金銮。",
      "天边紫气涵龙剑，江上青山近马鞍。",
      "玉笋班联三殿外，琼林光动五云端。",
      "煌煌嘉瑞钟神秀，皛皛沧溟得木难。",
      "朝著人争传姓字，慈闱书喜报平安。",
      "永怀黄阁千金重，自保臣心一寸丹。",
      "走也向来成老朽，短蓑烟雨梦渔竿。"
    ]
  },
  {
    "id": "c16655df060f9e011914600e67f887de",
    "title": "王氏别墅",
    "authorName": "李延兴",
    "authorId": "c16655df060f9e01d1457b72d1457b72",
    "dynasty": "元",
    "content": [
      "旭日照远水，摇映青松林。",
      "丹霞散馀彩，翠烟郁沉沉。",
      "好鸟弄晴昼，嘉禾敷繁阴。",
      "天虚风物幽，高爽澄清襟。",
      "解琴一奏之，细和山水音。",
      "啸歌以相羊，頫仰获我心。",
      "栖迟岁年晚，将归故山岑。"
    ]
  },
  {
    "id": "c16655df060f9e01887c7c7090ff9112",
    "title": "送李顺文",
    "authorName": "李延兴",
    "authorId": "c16655df060f9e01d1457b72d1457b72",
    "dynasty": "元",
    "content": [
      "维齐古青州，其地山水秀。",
      "尝遭国大祲，夹辅犹腋肘。",
      "宅土称上腴，财赋等浙右。",
      "奇阃久乃隳，完城失封守。",
      "妖盗起潢池，跳梁裒林棷。",
      "白昼烧通衢，戎马相践蹂。",
      "屋化飞尘灰，莽莽草木茂。",
      "往年大姓家，存者无八九。",
      "兵兴岁无虚，穑事废南亩。",
      "纷驰赤白囊，烈勋径何有。",
      "上贻国之忧，轸念夜达昼。",
      "简师行天诛，岌岌不敢后。",
      "秦中出精甲，长道屈群丑。",
      "言言七十城，易若摧瓦缶。",
      "大野熄烽烟，多士释介胄。",
      "两河关梁通，中原绝纷纠。",
      "行者如蚁旋，居者如辐凑。",
      "济南李徵君，累年文献旧。",
      "躬耕食其力，园田如错绣。",
      "自经丧乱来，避地东西走。",
      "草食面削瓜，布絮体盈垢。",
      "先师有遗文，一一付君手。",
      "万死逃一生，收藏免脱漏。",
      "吾尝观其书，篇章灿琼玖。",
      "读之京华馆，霜月动虚牖。",
      "寻将刻枣梓，上俪钟鼎寿。",
      "古称贤弟子，君乎实无负。",
      "始予未相识，闻誉则已久。",
      "昨枉过山斋，衡扉竹外候。",
      "吐饭欣接之，笑语忘辰酉。",
      "论议悉超绝，白日云雾剖。",
      "读书不窥园，焚膏在研究。",
      "巢由尚羊裘，禄仕不挂口。",
      "譬之天马驹，不肯恋栈豆。",
      "裹粮出都门，归期迫夏首。",
      "春容耀桃李，川色润栲杻。",
      "太行入青云，千峰淡如帚。",
      "黄河浪卷天，风雨怒蛟吼。",
      "路经百战场，青苔白骨朽。",
      "抵家拜邱坟，狐狸上荒阜。",
      "俯仰成古今，野哭杂山溜。",
      "莫伤门祚衰，晚节当大就。",
      "立言绍前修，蚤夜猎文囿。",
      "为国植英才，民俗尽归厚。",
      "我家汉水上，昔别齿尚幼。",
      "艰危十馀年，骨肉知在否。",
      "君归我何如，涕泗满衣袖。",
      "执手河之干，临风一觞酒。",
      "人生会合难，岂不怀亲友。",
      "相期保令名，良时不可久。"
    ]
  },
  {
    "id": "c16655df060f9e0107c1d6bcc631eece",
    "title": "江皋图",
    "authorName": "李延兴",
    "authorId": "c16655df060f9e01d1457b72d1457b72",
    "dynasty": "元",
    "content": [
      "江晚月未上，白烟满芳洲。",
      "雨止山气佳，衡扉在岩幽。",
      "浦迥沙漫漫，松深露浮浮。",
      "水田早稻熟，稍欣获有秋。",
      "旷爽来清风，朱夏炎歊收。",
      "野人乐江居，垂轮水西头。",
      "得鱼送邻家，酒好仍见留。",
      "童丱喜相随，浩歌送蜚鸥。",
      "古时放达人，傲睨轻王侯。",
      "焉能系尘鞅，憧憧为身谋。",
      "我家汉水上，田园雅绸缪。",
      "榖苗含惠泽，井洫交新流。",
      "收穫赒族党，矢心良不媮。",
      "一自来京都，星霜倏十周。",
      "寄食仰俸粟，曷免生事忧。",
      "药物縻病身，旷望增夷犹。",
      "翩彼南飞鸿，肯寄音信否。"
    ]
  },
  {
    "id": "c16655df060f9e0103055fe03c33012d",
    "title": "阻雨题柏山驿壁",
    "authorName": "李延兴",
    "authorId": "c16655df060f9e01d1457b72d1457b72",
    "dynasty": "元",
    "content": [
      "黯淡连朝雨，山窗递微凉。",
      "絺衣含秋润，散发此相羊。",
      "白鸟啼青林，涧水亦浪浪。",
      "隐人不可见，思之云路长。",
      "啸歌忽终晷，西日下平冈。"
    ]
  },
  {
    "id": "c16655df060f9e016629bcd386a3c7ba",
    "title": "富庶驿",
    "authorName": "李延兴",
    "authorId": "c16655df060f9e01d1457b72d1457b72",
    "dynasty": "元",
    "content": [
      "羸马下危坡，返照在西林。",
      "长风度清壑，涧水锵玉琴。",
      "好鸟鸣幽谷，晴云超高岑。",
      "解裘背村坞，小憩青松阴。",
      "嗟我忝代祀，凛凛惧不任。",
      "巍巍广宁祠，夐隔辽水浔。",
      "龙光远被之，紫气郁沉沉。",
      "天香动草木，翔舞有胎禽。",
      "黍稷不疵厉，雨露喣以深。",
      "灵怪亦率职，田野绝呻吟。",
      "顾予虮虱臣，至喜动微忱。",
      "兹愿倘可遂，庶慰吾皇心。"
    ]
  },
  {
    "id": "c16655df060f9e01ab937113c94a3d3d",
    "title": "山中书事",
    "authorName": "李延兴",
    "authorId": "c16655df060f9e01d1457b72d1457b72",
    "dynasty": "元",
    "content": [
      "图史列坐隅，深居惬幽情。",
      "汉上青山多，开轩眼增明。",
      "白鸟烟际来，清风竹间生。",
      "抱瓮汲新井，佳蔬有馀馨。",
      "懒散时自适，收书松下行。",
      "青苔没屦迹，凉露尚沾缨。",
      "入云问山寺，忽闻疏磬声。"
    ]
  },
  {
    "id": "c16655df060f9e016a17921524593fb4",
    "title": "松下鼓琴图",
    "authorName": "李延兴",
    "authorId": "c16655df060f9e01d1457b72d1457b72",
    "dynasty": "元",
    "content": [
      "两岸何苍苍，长松在高岑。",
      "月出屋东头，微云生夕阴。",
      "道人眉宇静，松间调素琴。",
      "商声泛林莽，流水为知音。",
      "我欲往听之，青山白云深。"
    ]
  },
  {
    "id": "c16655df060f9e0164200616ec8ce036",
    "title": "仲冬月",
    "authorName": "李延兴",
    "authorId": "c16655df060f9e01d1457b72d1457b72",
    "dynasty": "元",
    "content": [
      "斗标建子仲冬月，晓天云掩残月魄。",
      "满城霜气利如刀，敝褐蒙头出不得。",
      "旭日无光风伯怒，冰合水泉厚地裂。",
      "凭高旷望目力超，瀚海天山千丈雪。",
      "波涛永閟蛟龙宫，原野深藏狐兔穴。",
      "南山榛栗尽枯死，出猎何人驰驷驖。",
      "俄顷风收氛翳开，万里云天清帖帖。",
      "青旗飐飐酒家楼，杖头恰有钱三百。",
      "何物小儿为侣俦，座上能诗有仙客。",
      "月斜醉倒花树下，铜龙漏下五十刻。"
    ]
  },
  {
    "id": "c16655df060f9e011926866f2af2cb59",
    "title": "壁间杂画",
    "authorName": "李延兴",
    "authorId": "c16655df060f9e01d1457b72d1457b72",
    "dynasty": "元",
    "content": [
      "山中之人气奕奕，爱画云山与水石。",
      "远山近山恣一挥，顷刻生绢数十尺。",
      "今代只数高尚书，妙处不减米家笔。",
      "后之善画者为谁，青山白云久萧瑟。",
      "忽惊座上烟蔼生，漠漠平林翠如织。",
      "丕生梦想不可到，乃在君家雪色壁。",
      "花发穷林破晓红，水合长天荡晴碧。",
      "芦边雁影落回汀，沙上渔蓑晒斜日。",
      "白发苍头四老人，棋罢松间坐争席。",
      "笋皮笠子大如伞，归去不愁山雨湿。",
      "炉经九转炼丹成，杖挂百钱酤酒吃。",
      "眼看此景不可亲，况复憧憧事尘役。",
      "会须结屋山之阿，更求好田水之曲。",
      "野人生理日有馀，耕归牛角悬书帙。",
      "茆檐夜火促寒机，古甸秋风收晚栗。",
      "安车若便下邱樊，为报先生不可出。"
    ]
  },
  {
    "id": "c16655df060f9e01012c078c84c93592",
    "title": "福源精舍",
    "authorName": "李延兴",
    "authorId": "c16655df060f9e01d1457b72d1457b72",
    "dynasty": "元",
    "content": [
      "京城六月日如火，风轩散发执书坐。",
      "顿嫌城市多烦嚣，欲买田庐何处可。",
      "素几茶瓯吹碧香，有客敲扉偶相过。",
      "为言越中好山水，厥土膏腴不偏颇。",
      "魏氏之子文贞孙，玉树临风色瑳瑳。",
      "读书浙水之东头，蒐今摭古以自课。",
      "夏盖湖光白涌云，福祈山气青浮座。",
      "三江帆上暮天长，八月潮平秋水大。",
      "亭边狝猿长如人，月黑林昏盗山果。",
      "桃源人家疑此是，洞口云深昼无锁。",
      "百壶满醉江南春，击缶高歌儿子和。",
      "西蜀少陵恒苦吟，南阳武侯尚高卧。",
      "文贞昔在贞观中，大节堂堂不终挫。",
      "好将旧学佐朝堂，行见英流振顽懦。",
      "索居何日赋归来，尽理遗书载轻舸。",
      "我昔耕牧岘山阳，门前水田足粇糯。",
      "十年道阻不可归，江上秋风茅屋破。",
      "旧栽松柏定成林，石墙竹梢添几个。",
      "向来耆旧安稳无，每一思之泪交堕。",
      "福源林壑倘见分，卜邻拟住山之左。",
      "客归好语仲远君，岁晚寄书烦报我。"
    ]
  },
  {
    "id": "c16655df060f9e011e8ab4fe418fb455",
    "title": "墨竹",
    "authorName": "李延兴",
    "authorId": "c16655df060f9e01d1457b72d1457b72",
    "dynasty": "元",
    "content": [
      "近时海内称画竹，息斋笔意何突兀。苍然写此风露枝，墨花落纸秋万斛。",
      "怪处不减文湖洲，展玩晴窗醒心目。竹边峦石更坡陀，便似着身游嶰谷。",
      "青溪过雨山雾寒，白月出林烟水绿。葛陂老龙头角秃，夜嘘云气黑如沐。",
      "白昼惨慄炎歊收，展书宜趁清阴读。我有竹林汉水西，儿时学种如种玉。",
      "春翠森森抽细笋，风碧娟娟散幽馥。有客清似王子猷，拄杖敲门往来熟。",
      "欲归料理不可得，梦绕江村白沙曲。安得大绢长丈馀，请君为我作横幅。",
      "写我只作六逸俦，挂在秋风江上之小楼。"
    ]
  },
  {
    "id": "c16655df060f9e01503c6f8997fdbf96",
    "title": "题画",
    "authorName": "李延兴",
    "authorId": "c16655df060f9e01d1457b72d1457b72",
    "dynasty": "元",
    "content": [
      "山翠浮空初过雨，山麓晴云散芳渚。",
      "雾合长林生晓寒，人家更在林深处。",
      "涧泉六月翻松根，石洞千年隐仙侣。",
      "有谁共弈橘中来，无人问路桃源去。",
      "白烟遮尽青林花，野簌嫩香应可茹。",
      "清幽不减山之阴，只欠兰亭列觞俎。",
      "谁乎写此怪而奇，莽莽云山入毫楮。",
      "细看犹有遗恨处，胡不着我山之墅。",
      "我生本是丘壑姿，误落京尘几寒暑。",
      "小时耕牧岘山阳，闲从野人学种树。",
      "门前渔浦啼竹禽，屋上鹤巢走松鼠。",
      "独行采药日莫归，才得芝术一斗许。",
      "纵令服食不得仙，何若长年蓻禾黍。",
      "小村秋晚鸡正肥，大瓮春浮酒新煮。",
      "老翁醉舞儿子歌，笑语諠华忘宾主。",
      "此乐不见十许年，兵火煌煌照南楚。",
      "思归见画万感生，怅望风帆横浦溆。",
      "时清即好谢官归，全家移向山中住。"
    ]
  },
  {
    "id": "c16655df060f9e01ecb47cb6b4f1318e",
    "title": "黄崖寺",
    "authorName": "李延兴",
    "authorId": "c16655df060f9e01d1457b72d1457b72",
    "dynasty": "元",
    "content": [
      "黄崖秀绝不可画，山际飞云如走马。",
      "东来无此好云林，况逢野衲同清话。",
      "茶烟侵午客题诗，松籁吹凉僧结夏。",
      "人间尘土诚污人，何时息影禅林下。"
    ]
  },
  {
    "id": "c16655df060f9e013c412168ceff28e2",
    "title": "寄江都县丞求船如江东",
    "authorName": "李延兴",
    "authorId": "c16655df060f9e01d1457b72d1457b72",
    "dynasty": "元",
    "content": [
      "候船十日留瓜渚，寂寂衡扉隔霜树。",
      "江头白浪大如山，空外青山横一缕。",
      "出门顾影与谁俦，市上泥深过尺许。",
      "愁来买酒醉秋风，睡起开轩看山雨。",
      "弃家辛苦如金陵，梦绕山中读书处。",
      "今兹胡为乎久留，行止关天非不武。",
      "江都二县才且贤，念我漂零留我住。",
      "高情好逐万里风，稳送孤帆过江去。"
    ]
  },
  {
    "id": "c16655df060f9e01aff4f8a8c7033b20",
    "title": "渔阳客邸",
    "authorName": "李延兴",
    "authorId": "c16655df060f9e01d1457b72d1457b72",
    "dynasty": "元",
    "content": [
      "城外云山浓似绮，屋里琴书静如水。",
      "石炉添火试松香，袅袅篆云飞不起。",
      "天涯倦客此停骖，茶灶烟销犹隐几。",
      "奚奴呼觉日平西，一片秋声响窗纸。"
    ]
  },
  {
    "id": "c16655df060f9e015bff75aa42e1d190",
    "title": "柳居图",
    "authorName": "李延兴",
    "authorId": "c16655df060f9e01d1457b72d1457b72",
    "dynasty": "元",
    "content": [
      "先生夙华川，山中好隐居，门前十柳青扶疏。种来不记几岁月，生意蔼蔼充吾庐。",
      "先生一生好心事，放迹其下乐有馀。垂垂露叶覆轩户，灿灿雪絮吹琴书。",
      "清风潇瑟来枕席，流水汨■鸣阶除。或逢樵，或对渔。",
      "隔浦荡轻航，呼童巾小车。丸药听黄鸟，攀条穿白鱼。",
      "野老争席树阴底，凉影团团摇酒壶。山中之人有天趣，丹墨点染成画图。",
      "若非下惠当时宴休处，定是柴桑处士之故墟。自持御史节，朝夕赋归与。",
      "载歌柳居柳，临觞惜居诸。既不能归田重培育，又不能驰书问何如。",
      "风瑟瑟，动干旟，露湑湑，沾佩裾。千丝万缕乱心曲，渺渺遥思飞云衢。",
      "寄言子孙爱惜之，要使清阴大芘吾里闾。"
    ]
  },
  {
    "id": "c16655df060f9e01fecd0d5bd3406d23",
    "title": "雪溪渔隐图",
    "authorName": "李延兴",
    "authorId": "c16655df060f9e01d1457b72d1457b72",
    "dynasty": "元",
    "content": [
      "穷阴塞玄冬，万里起墨色。爰有子陵之徒住在溪上头，渺渺孤舟钓风雪。",
      "玄冥尸化枢，天地为冰壶。雾散烟销野马死，溪山佳处好隐居。",
      "繁霙舞空云黯淡，长风卷海天模糊。壮哉滕六大有意，为我渔家扫出万幅真障图。",
      "真障图，世莫比，一钓鲔与鳣，再钓鲂与鲤。三钓鲸与鳌，生杀在钓饵。",
      "失之何足羞，得则良可喜。今者得鱼亟烹之，妇曰有酒无忧矣。",
      "须臾烂醉卧蓬窗，船头雪深尺有咫。酒醒推蓬一开眼，茫茫万境白于纸。",
      "乃知江湖之上多高人，借有驷马高车安肯起。雠太公，友严子，何妨老作烟波士。",
      "湖之滨，江之澨，书可读，榖可艺，君将忘筌予避世。"
    ]
  },
  {
    "id": "c16655df060f9e01a2a8c3b9254ec7f9",
    "title": "紫荆关",
    "authorName": "李延兴",
    "authorId": "c16655df060f9e01d1457b72d1457b72",
    "dynasty": "元",
    "content": [
      "吾闻紫荆关是古来天险处，势逼恒嵩抗天柱。栈路迥出青云端，岩瀑喧豗喷洒长空，对之可以湔尘虑。",
      "往年龙虎纷拿战血飞，煌煌万骑关前驻。只今平世天下清，千里桑麻旆旆连郊墅。",
      "行旅不操寸兵，瓮城不劳铁铸，王元不封函关泥，孙子不书马陵树。",
      "关南孤戍夜火稀，关北团茅小家住。今我自西来，飞霜满衣絮。",
      "林下有高人，怡然此相遇。烟霞邮馆午停骖，风雪轩窗夜联句。",
      "家山咫尺望不迷，写书先寄宾鸿去。须臾日车飞上扶桑红，一骑已出东山东。"
    ]
  },
  {
    "id": "c16655df060f9e01221ef6bfd9db8aa3",
    "title": "正己堂",
    "authorName": "李延兴",
    "authorId": "c16655df060f9e01d1457b72d1457b72",
    "dynasty": "元",
    "content": [
      "登君正己堂，听我正己歌。大质不返混沌死，群邪乘正棼骈罗。",
      "乃知正人必正己，己既不正如人何。惟彼古君子，卓哉心靡他方正学严切磋。",
      "敷正道，贵渐磨，吐正论，排私阿。谁其似之陈幕长，壮颜毅色横星河。",
      "秉心一以正，心源澄朗无惊波。居家一以正，家人唯诺春阳和。",
      "莅官一以正，官曹肃睦亡谴诃。朱弦泠泠白日静，玉树皎皎清风多。",
      "素丝羔裘粲如雪，自公退食何委蛇。乃知穹壤间，细大理则那。",
      "乾道失其正，阴阳寒暑皆错讹。地道失其正，山川草木皆札瘥。",
      "人道失其正，纲常典礼皆偏颇。史之直，汲之戆，推强植弱横金戈。",
      "明廷一日振风采，凛凛正气永与金台万古同巍峨。"
    ]
  },
  {
    "id": "c16655df060f9e01a0558e7ae1ba183c",
    "title": "湘中老人图",
    "authorName": "李延兴",
    "authorId": "c16655df060f9e01d1457b72d1457b72",
    "dynasty": "元",
    "content": [
      "湘山高，湘水深，树淼淼，湘猿吟。日将莫，翠雾丹霞满芳渚。",
      "碧草凄迷南浦春，紫萝摇动东风雨。庞眉野客来何所，袖拂轻飙过孤屿。",
      "扫苔坐读黄老书，展卷之间会此千古之奇趣。九嶷飞翠空中来，路绕苍江独归去。",
      "云漫漫，烟水寒，日惨惨，江雪残。浩荡孤怀渺天末，佩环飞上青云端。",
      "云白山青互吞吐，苍茫隔断来时路。古人已逝等埃尘，招魂不归正愁予。",
      "空留糟粕在人间，地老天荒竟何补。何时挂帆直上海之涯，为看湘中老人读书处。"
    ]
  },
  {
    "id": "c16655df060f9e011b5530c91bd68c07",
    "title": "菊蹊",
    "authorName": "李延兴",
    "authorId": "c16655df060f9e01d1457b72d1457b72",
    "dynasty": "元",
    "content": [
      "荒径雨苔未扫，疏篱霜蕊先开。",
      "绿酒从人放饮，白衣为我携来。"
    ]
  },
  {
    "id": "c16655df060f9e01505cd69835b70746",
    "title": "山行",
    "authorName": "李延兴",
    "authorId": "c16655df060f9e01d1457b72d1457b72",
    "dynasty": "元",
    "content": [
      "村村寺寺竹好，水水山山路遥。",
      "林鸟催人唤酒，野色随车过桥。"
    ]
  },
  {
    "id": "c16655df060f9e01339573728703faf6",
    "title": "题逸士图",
    "authorName": "李延兴",
    "authorId": "c16655df060f9e01d1457b72d1457b72",
    "dynasty": "元",
    "content": [
      "秋思枕边疏雨，年光叶上惊飙。",
      "从渠得马失马，笑我操瓢弃瓢。"
    ]
  },
  {
    "id": "c16655df060f9e01764af23e0d16fbde",
    "title": "春日即事",
    "authorName": "李延兴",
    "authorId": "c16655df060f9e01d1457b72d1457b72",
    "dynasty": "元",
    "content": [
      "蝶弄花心初日，莺啼门口残春。",
      "半岭半岩古寺，一觞一咏高人。"
    ]
  },
  {
    "id": "c16655df060f9e01503c6f89b2a97f54",
    "title": "题画",
    "authorName": "李延兴",
    "authorId": "c16655df060f9e01d1457b72d1457b72",
    "dynasty": "元",
    "content": [
      "虹彩明涵疏雨，蝉声暝咽残阳。",
      "人境不殊仙境，醉乡真是吾乡。"
    ]
  },
  {
    "id": "c16655df06229dfc69074232cf3e3429",
    "title": "答邑伯何公",
    "authorName": "袁德裕",
    "authorId": "c16655df06229dfcd1457b72d1457b72",
    "dynasty": "元",
    "content": [
      "天南保障仗元戎，智略渊深识窦融。",
      "儿女姻娅还爱我，英雄事业不如公。",
      "闲鸥惯睡江头月，战马频嘶岭上风。",
      "百战山河终有主，伫看麟阁纪肤功。"
    ]
  },
  {
    "id": "c16655df06229dfcccba0736749f09a0",
    "title": "沙亭杂咏",
    "authorName": "袁德裕",
    "authorId": "c16655df06229dfcd1457b72d1457b72",
    "dynasty": "元",
    "content": [
      "白沙翠树绕江村，曲水湾湾绿到门。",
      "我已廿年耽小隐，避秦何必武陵源。"
    ]
  },
  {
    "id": "c16655df06229dfcccba0736db1664e7",
    "title": "沙亭杂咏",
    "authorName": "袁德裕",
    "authorId": "c16655df06229dfcd1457b72d1457b72",
    "dynasty": "元",
    "content": [
      "好雨初晴两岸风，一溪春涨泛桃红。",
      "夕阳欲坠江亭晚，卧看渔师拾钓筒。"
    ]
  },
  {
    "id": "c16655df06229dfcccba07360378509e",
    "title": "沙亭杂咏",
    "authorName": "袁德裕",
    "authorId": "c16655df06229dfcd1457b72d1457b72",
    "dynasty": "元",
    "content": [
      "江南江北绿成烟，野水分秧上暮田。",
      "频报芷溪春雨足，荷蓑人竞策乌犍。"
    ]
  },
  {
    "id": "c16655df06229dfcccba0736a94d74ad",
    "title": "沙亭杂咏",
    "authorName": "袁德裕",
    "authorId": "c16655df06229dfcd1457b72d1457b72",
    "dynasty": "元",
    "content": [
      "黄鹂才唤午眠醒，闲检茶经户半扃。",
      "好是昼长天气困，朦胧烟雨暗沙亭。"
    ]
  },
  {
    "id": "c16655df06229dfcccba07361e7dc690",
    "title": "沙亭杂咏",
    "authorName": "袁德裕",
    "authorId": "c16655df06229dfcd1457b72d1457b72",
    "dynasty": "元",
    "content": [
      "薰风骀荡景悠悠，几树鸣蝉白雨收。",
      "夹岸红云舟一叶，有人啖荔到湾头。"
    ]
  },
  {
    "id": "c16655df06229dfcccba0736d79d3769",
    "title": "沙亭杂咏",
    "authorName": "袁德裕",
    "authorId": "c16655df06229dfcd1457b72d1457b72",
    "dynasty": "元",
    "content": [
      "菰蒲黯淡水云居，又是凉风白露馀。",
      "红树半江人晚渡，上滩齐唤买鲈鱼。"
    ]
  },
  {
    "id": "c16655df06229dfcccba073624503541",
    "title": "沙亭杂咏",
    "authorName": "袁德裕",
    "authorId": "c16655df06229dfcd1457b72d1457b72",
    "dynasty": "元",
    "content": [
      "江田千顷晒黄云，共说今年稔十分。",
      "合煮长鎗酿春酒，古松林下醉斜曛。"
    ]
  },
  {
    "id": "c16655df06229dfcccba07367be04ca9",
    "title": "沙亭杂咏",
    "authorName": "袁德裕",
    "authorId": "c16655df06229dfcd1457b72d1457b72",
    "dynasty": "元",
    "content": [
      "著书年月等闲过，弹指光阴奈老何。",
      "水竹幽居无历日，梅花空记岁寒多。"
    ]
  },
  {
    "id": "c16655df06363fe213858bea3fa87dfc",
    "title": "暮春王茂叔相过",
    "authorName": "何景福",
    "authorId": "c16655df06363fe2d1457b72d1457b72",
    "dynasty": "元",
    "content": [
      "春事遽如许，相过忽偶同。",
      "四檐留客雨，一径落花风。",
      "病骨缘诗瘦，愁颜借酒红。",
      "抟沙宁久聚，明日又西东。"
    ]
  },
  {
    "id": "c16655df06363fe2bb2383a1d4410e40",
    "title": "六月十七日夜坐李宁之忽得风急落流萤之句遂命足成一律",
    "authorName": "何景福",
    "authorId": "c16655df06363fe2d1457b72d1457b72",
    "dynasty": "元",
    "content": [
      "坦率坐中庭，高门夜不扃。",
      "露垂闻警鹤，风急落流萤。",
      "对语头俱黑，相看眼更青。",
      "客星在何处？",
      "指点认天经。"
    ]
  },
  {
    "id": "c16655df06363fe2f453524d9fa2000b",
    "title": "江天雪意",
    "authorName": "何景福",
    "authorId": "c16655df06363fe2d1457b72d1457b72",
    "dynasty": "元",
    "content": [
      "云压天边树，瑶英欲下时。",
      "风威寒更急，潮信冻来迟。",
      "酒市增高价，渔舟误晚炊。",
      "灞桥诗思好，先借蹇驴骑。"
    ]
  },
  {
    "id": "c16655df06363fe242871001b0d27617",
    "title": "偶成寄王伯玉",
    "authorName": "何景福",
    "authorId": "c16655df06363fe2d1457b72d1457b72",
    "dynasty": "元",
    "content": [
      "清和风日美，策策快幽寻。",
      "白水青秧短，绿阴黄鸟深。",
      "吴蚕眠未足，蜀鸟怨难禁。",
      "流水音谁赏，令人欲破琴。"
    ]
  },
  {
    "id": "c16655df06363fe2799723d55b216b0d",
    "title": "次陈湖韵",
    "authorName": "何景福",
    "authorId": "c16655df06363fe2d1457b72d1457b72",
    "dynasty": "元",
    "content": [
      "险扼三吴地，深涵一片天。",
      "龙归珠宝露，鼍跃浪花圆。",
      "谁击中流楫，思乘下濑船。",
      "东风鼓鼙急，四顾意茫然。"
    ]
  },
  {
    "id": "c16655df06363fe2134e5d20ba863566",
    "title": "柳絮",
    "authorName": "何景福",
    "authorId": "c16655df06363fe2d1457b72d1457b72",
    "dynasty": "元",
    "content": [
      "风搅晴空日色和，柳花故故恼诗魔。",
      "绣床渐觉香毬满，渔艇初疑雪片多。",
      "随意飞来无定著，卷春归去欲如何。",
      "颠狂到底风流在，又化浮萍漾绿波。"
    ]
  },
  {
    "id": "c16655df06363fe263ff4ad4a7a65b00",
    "title": "鼓角楼",
    "authorName": "何景福",
    "authorId": "c16655df06363fe2d1457b72d1457b72",
    "dynasty": "元",
    "content": [
      "警昏戒晓复司更，矢棘翚飞结构成。",
      "角韵唤醒晨过客，鼓声催动夜巡兵。",
      "龙吟一奏霜飞瓦，鼍吼三通月满城。",
      "自是太平无暴客，金壶漏箭要分明。"
    ]
  },
  {
    "id": "c16655df06363fe22e315ad4e76e4769",
    "title": "太白墓",
    "authorName": "何景福",
    "authorId": "c16655df06363fe2d1457b72d1457b72",
    "dynasty": "元",
    "content": [
      "姑孰村南日正西，丰碑八尺大书题。",
      "青山自此诗名重，采石如今酒价低。",
      "捧砚太真犹入梦，脱靴力士竟何挤。",
      "荒祠昼掩无人到，苦竹丛深春鸟啼。"
    ]
  },
  {
    "id": "c16655df06363fe2f5897ae0f9bf4a54",
    "title": "禽名",
    "authorName": "何景福",
    "authorId": "c16655df06363fe2d1457b72d1457b72",
    "dynasty": "元",
    "content": [
      "水红裙淡画眉浓，婆饼焦香唤郭公。",
      "姑恶久嗔乌面妾，姊妇深恨白头翁。",
      "上村百箔蚕登簇，半篰千钱叶价穹。",
      "快活有声麰麦熟，岂辞脱裤过溪东。"
    ]
  },
  {
    "id": "c16655df06363fe2d30c0f931c5d41a7",
    "title": "梅魂",
    "authorName": "何景福",
    "authorId": "c16655df06363fe2d1457b72d1457b72",
    "dynasty": "元",
    "content": [
      "开落分明梦觉关，玉妃厌世谢尘寰。",
      "英精已出冰霜外，标格犹存水石间。",
      "淡月写真招不返，香风入骨引初还。",
      "数声羌笛知何处？",
      "迷却罗浮一片山。"
    ]
  },
  {
    "id": "c16655df06363fe20100a6443c3e761b",
    "title": "秋江旅怀",
    "authorName": "何景福",
    "authorId": "c16655df06363fe2d1457b72d1457b72",
    "dynasty": "元",
    "content": [
      "天低江阔雁行微，独倚危阑送落晖。",
      "绚日金丸橙橘熟，飞霜银缕鳜鲈肥。",
      "莼香自可呼村酒，枫落谁能问客衣。",
      "何日束装同买棹，片帆东过子陵矶。"
    ]
  },
  {
    "id": "c16655df06363fe2c7d4a639f87ca7d9",
    "title": "感兴",
    "authorName": "何景福",
    "authorId": "c16655df06363fe2d1457b72d1457b72",
    "dynasty": "元",
    "content": [
      "世途无处不间关，老我星星两鬓斑。",
      "江水送潮归绿渚，谷风吹雨过黄山。",
      "千金弊裤谁能买，百石强弓每自弯。",
      "何事无心云一片，等间飞去又飞还。"
    ]
  },
  {
    "id": "c16655df06363fe2b11a88516445fbb6",
    "title": "东安即事",
    "authorName": "何景福",
    "authorId": "c16655df06363fe2d1457b72d1457b72",
    "dynasty": "元",
    "content": [
      "春来日日醉琼螺，嗟叹流光去掷梭。",
      "过雨落花三月暮，东风啼鸟五更多。",
      "文章官样千机锦，落魄仙人一足靴。",
      "世态升平应有象，小儿争戏午桥坡。"
    ]
  },
  {
    "id": "c16655df06363fe2fbff86371f66ec1b",
    "title": "武林偶成",
    "authorName": "何景福",
    "authorId": "c16655df06363fe2d1457b72d1457b72",
    "dynasty": "元",
    "content": [
      "独宿江楼梦一回，滞人官库酒多灰。",
      "满城钟动漏初歇，近岸舟喧潮欲来。",
      "富贵在天三尺命，姓名震地一声雷。",
      "海门千里波光赤，火齐还升玉镜台。"
    ]
  },
  {
    "id": "c16655df06363fe2435102587165f8a3",
    "title": "桐江怀古",
    "authorName": "何景福",
    "authorId": "c16655df06363fe2d1457b72d1457b72",
    "dynasty": "元",
    "content": [
      "合江亭下买舟行，击楫中流万古情。",
      "严子台高烟树暗，桐君塔映浪花明。",
      "英雄不并青山在，时事还随红日生。",
      "我欲远寻方外诀，白云深处石桥横。"
    ]
  },
  {
    "id": "c16655df06363fe27fac0c55cbea4657",
    "title": "武林春望",
    "authorName": "何景福",
    "authorId": "c16655df06363fe2d1457b72d1457b72",
    "dynasty": "元",
    "content": [
      "武林春望不堪吟，独倚阑干万古心。",
      "钱氏池台荒草满，苏卿门巷落花深。",
      "人歌人哭几生死，潮去潮来无古今。",
      "风景不殊豪杰尽，新亭谁复泪沾襟。"
    ]
  },
  {
    "id": "c16655df06363fe27067a5b041395e83",
    "title": "春日闺思",
    "authorName": "何景福",
    "authorId": "c16655df06363fe2d1457b72d1457b72",
    "dynasty": "元",
    "content": [
      "笑倚香云懒画眉，海棠庭院步迟迟。",
      "莺声芳树歌阑处，花影重门睡起时。",
      "蝶舞正高停扇待，絮飞欲下就帘吹。",
      "鸳鸯绣罢无人问，背立东风听子规。"
    ]
  },
  {
    "id": "c16655df06363fe2ca63757c5120dc12",
    "title": "上家君",
    "authorName": "何景福",
    "authorId": "c16655df06363fe2d1457b72d1457b72",
    "dynasty": "元",
    "content": [
      "阿翁弄孙心可乐，痴儿观光志愈坚。",
      "灯烬悬花形顾影，雨声刮梦夜如年。",
      "攀龙期对三千字，跨鹤须缠十万钱。",
      "为报还家定何日，一阳春信到梅边。"
    ]
  },
  {
    "id": "c16655df06363fe2d105fbc17a17f586",
    "title": "望江亭",
    "authorName": "何景福",
    "authorId": "c16655df06363fe2d1457b72d1457b72",
    "dynasty": "元",
    "content": [
      "曲水亭空卧石龙，入门鼍鼓震逢逢。",
      "六朝冠冕埋孤塔，七宝幡𣄢占故宫。",
      "借剑生前谁斩佞，震堂死后尚旌忠。",
      "暮潮西上东风急，满目山河落照红。"
    ]
  },
  {
    "id": "c16655df06363fe2f0bf0376388b6711",
    "title": "寄题李宁之朱铜岩坟亭",
    "authorName": "何景福",
    "authorId": "c16655df06363fe2d1457b72d1457b72",
    "dynasty": "元",
    "content": [
      "桐山蟉蚴摩空青，桐仙长眠呼不醒。",
      "龙归洞口云漠漠，鹤飞华表秋冥冥。",
      "玉乳流膏落轻滴，蜗涎凝石留馀腥。",
      "同游选胜一乐事，凌虚飞屩凭高亭。"
    ]
  },
  {
    "id": "c16655df06363fe2bd6e683fd07cd2d6",
    "title": "山水阁为黄子久题",
    "authorName": "何景福",
    "authorId": "c16655df06363fe2d1457b72d1457b72",
    "dynasty": "元",
    "content": [
      "石齿粼粼水，云衣齾齾山。",
      "天风吹客梦，何日抹鱼颁。"
    ]
  },
  {
    "id": "c16655df06363fe26943693c6c2c7549",
    "title": "水石为陈太初赋",
    "authorName": "何景福",
    "authorId": "c16655df06363fe2d1457b72d1457b72",
    "dynasty": "元",
    "content": [
      "石润非经雨，林空岂借秋。",
      "诗成清不禁，仿佛到沧洲。"
    ]
  },
  {
    "id": "c16655df06363fe2b432baee8d6e64fe",
    "title": "惜花",
    "authorName": "何景福",
    "authorId": "c16655df06363fe2d1457b72d1457b72",
    "dynasty": "元",
    "content": [
      "黄金可惜作阑干，偎倚相看尽日欢。",
      "秉烛归来犹未足，梦随蝴蝶绕枝看。"
    ]
  },
  {
    "id": "c16655df06363fe25fd7d7be37043331",
    "title": "伤田家二首",
    "authorName": "何景福",
    "authorId": "c16655df06363fe2d1457b72d1457b72",
    "dynasty": "元",
    "content": [
      "春祈秋报一年期，土谷神灵知未知。",
      "昨日街头穹米价，三钱一斗定何时。"
    ]
  },
  {
    "id": "c16655df06363fe25fd7d7be42e50826",
    "title": "伤田家二首",
    "authorName": "何景福",
    "authorId": "c16655df06363fe2d1457b72d1457b72",
    "dynasty": "元",
    "content": [
      "缫车未歇取丝分，私债官逋夜打门。",
      "里正不慈胥吏酷，穷民空感半租恩。"
    ]
  },
  {
    "id": "c16655df06363fe2e144dbcc6d694066",
    "title": "和散里平章游东安汪伯谅半山亭诗韵",
    "authorName": "何景福",
    "authorId": "c16655df06363fe2d1457b72d1457b72",
    "dynasty": "元",
    "content": [
      "丹溪青山冠闽浙，胜游忽聚金台客。朱阑碧槛倚云隈，满地松花踏香雪。",
      "玉京北望苍烟重，山光水色开天容。咳唾随风落珠玉，葡萄酒艳玻瓈钟。",
      "逍遥聊作无事饮，倒著接䍦从酩酊。潮生眼缬春风和，月上松萝酒初醒。",
      "金闺公子玉堂仙，长歌击节音琅然。君不闻香山老子长短三千篇，一金一首鸡林传。"
    ]
  },
  {
    "id": "c16655df06363fe291885a0708e3eaa0",
    "title": "画鱼",
    "authorName": "何景福",
    "authorId": "c16655df06363fe2d1457b72d1457b72",
    "dynasty": "元",
    "content": [
      "粉垣皎皎雪不如，道人为我开天奇。长杠运入霹雳手，墨池飞出龙门姿。",
      "云烟郁律出半堵，下有汹涌波涛随。锦鳞队队晃光彩，扬鳍掉尾噞喁吹。",
      "相忘似识湖海阔，肯与虾蟹相娱嬉。由来至理与神会，泼剌健鬣直欲飞。",
      "嗟予久缩钓鳌手，卒见欲理长竿丝。僧钟繇，任公子。",
      "不须点龙晴，不须投犗饵。禹门春浪拍天流，只要雷公助烧尾。"
    ]
  },
  {
    "id": "c16655df06363fe2fe5525638fedbfa6",
    "title": "花时苦雨",
    "authorName": "何景福",
    "authorId": "c16655df06363fe2d1457b72d1457b72",
    "dynasty": "元",
    "content": [
      "东君费尽春功绩，万紫千红竞容色。岂知晴光变霪雨，故为芳程入衔勒。",
      "柳腰孱颜珠翠重，棠腮泪落胭脂湿。纷纷桃李委泥滓，翳翳云霾裹山脊。",
      "屋茅蒸菌灶产蛙，涛声入户风掀席。繁华九十暗中老，园林陡觉秋萧瑟。",
      "秋千高阁粉墙西，门锁深宫土花碧。穿钱甃径世无有，辗地香轮已何适。",
      "云间踆乌如可赎，一掷千金讵容啬。长须沽酒出门去，陌上泥深几没屐。",
      "倚阑对花重太息，花为春开春不惜。应知造物等儿戏，天怒花妖丧民德。",
      "薄命佳人亦如此，伤春背立阑干泣。君不见玉环花妖祸唐室，西施花妖沼吴国。",
      "江湖□困只忧民，不忧花死忧无麦。"
    ]
  },
  {
    "id": "c16655df06363fe2759f35e6ec97370e",
    "title": "和李鹏飞紫童歌韵",
    "authorName": "何景福",
    "authorId": "c16655df06363fe2d1457b72d1457b72",
    "dynasty": "元",
    "content": [
      "紫童劲直过眉长，饱谙风雪含苍凉。老眼乳节似有夺朱色，响落爪甲四座闻铿锵。",
      "余将南游苍梧叫虞舜，又欲西谒王母求玄霜。扶颠持危用舍在我尔，讵知穷途阮子空猖狂。",
      "童乎童乎毋乃梓橦遣汝来吾傍，未易役汝去荷奚奴囊。"
    ]
  },
  {
    "id": "c16655df06363fe23a3d1cf9d2e3a48a",
    "title": "五月五日对雨有作",
    "authorName": "何景福",
    "authorId": "c16655df06363fe2d1457b72d1457b72",
    "dynasty": "元",
    "content": [
      "雷声填填云幂幂，雨打梅头麦穗黑。",
      "老农倚耒向天泣，污邪水深耕不得。",
      "余生熟知稼穑艰，倚阑对雨兴长叹。",
      "垢衣未浣生败点，础甓流润无时乾。",
      "客中况值天中节，一举蒲觞仰天说。",
      "民是天民天合怜，天不怜民何降割。",
      "少年饱暖居无何，龙舟槌鼓飞洪波。",
      "锦标夺得竟归去，江干怅立空渔蓑。"
    ]
  },
  {
    "id": "c16655df06363fe2144fecc0689a428f",
    "title": "九日同李仲达游湘潭",
    "authorName": "何景福",
    "authorId": "c16655df06363fe2d1457b72d1457b72",
    "dynasty": "元",
    "content": [
      "去年九日留丹溪，款段踏遍云山西。",
      "归来醉卧扶不起，吻燥亟索冰壶齑。",
      "今年南冈逢九日，谪仙两孙奇俊逸。",
      "湘潭潭水水如螺，一叶金蕉吸秋色。",
      "黄花不惜插满头，但惜岁月如川流。",
      "人生富贵行乐耳，龙山戏马俱荒丘。",
      "君家先茔气葱郁，龙骧凤翥通心出。",
      "大江衣带环其前，对面一峰卓文笔。",
      "我时已入无何乡，醉眼岂复论曾杨。",
      "篮舆径挟玉山去，梦魂犹怪茱萸香。"
    ]
  },
  {
    "id": "c16655df06363fe20e1a303ea1898efa",
    "title": "君文兄作书来问九日插萸香会诗如何赋此以寄",
    "authorName": "何景福",
    "authorId": "c16655df06363fe2d1457b72d1457b72",
    "dynasty": "元",
    "content": [
      "看山初不登高丘，登高却上看山楼。凝光滴翠杳无际，一览便可穷清幽。",
      "楼中歌鼓出霄汉，小红行酒大白浮。西风飘然似有意，吹我远出湘潭游。",
      "锦袍仙人凿山骨，著亭松底罗珍羞。金蕉一叶注琼液，我亦到口如吞舟。",
      "回鞭踏碎花月影，耳热但觉风飕飕。归来却忆水曹子，市声聒聒同哑呕。",
      "岂无陈雷旧胶漆，但恐诗律烦赓酬。故乡莼熟不归去，致身独善非良谋。",
      "插萸簪菊强从俗，拔剑起舞霜横秋。傥来富贵亦偶尔，草泽往往生公侯。",
      "书毡当复我家物，未审天意从人不。诗成寄来定捧腹，一裁一狂简袪闲愁。"
    ]
  },
  {
    "id": "c16655df06363fe2dd06ab2f2c216ed0",
    "title": "买犊歌",
    "authorName": "何景福",
    "authorId": "c16655df06363fe2d1457b72d1457b72",
    "dynasty": "元",
    "content": [
      "三家聚钱买一犊，晴雨无分轮次牧。跳梁穿鼻不牵犁，意欲养渠筋力足。",
      "今春教熟初下田，靷鞅在头𩉴在肩。叱之则行呵则止，终朝一亩宁烦鞭。",
      "西来忽来答剌罕，却恨牵逃逃不远。左驱右逐拽下山，缚向旗干得银碗。",
      "三家聚哭无奈何，一人扶耒两人拖。新秧节出田草多，犊乎犊乎还遇时苗么。"
    ]
  },
  {
    "id": "c16655df06363fe263717c0e3406c2a3",
    "title": "书药舟",
    "authorName": "何景福",
    "authorId": "c16655df06363fe2d1457b72d1457b72",
    "dynasty": "元",
    "content": [
      "木阑为楫沙棠舟，翩然荡漾从夷犹。其中家具载何物，缥帙万卷金丹百斛装两头。",
      "东林旧有回公约，散金收书仍畜药。药期济世书名家，葫芦不挂袖里无青蛇。",
      "有时齁鼾浪花里，黄粱一枕邯郸市。忘机狎鸥鸥不猜，长鸣飞鹤横江来。",
      "吾伊有声出金石，抽添有误传金台。君不见白玉堂黄金屋，身后空名真一粟。",
      "又不见赤松子丹丘生，眼底直视无三彭。舟中书药无尽藏，明月行天风破浪。",
      "何当更着水曹郎，风流来往苕溪上。"
    ]
  },
  {
    "id": "c16655df06363fe231014bfdcd13b60b",
    "title": "题分阳麻姑仙祠壁",
    "authorName": "何景福",
    "authorId": "c16655df06363fe2d1457b72d1457b72",
    "dynasty": "元",
    "content": [
      "玉华秀色青摩空，天目注渌弯如弓。",
      "龙骞虎玃老蛟舞，鸾翔凤翥飞南东。",
      "麻姑觉道两仙去，真人飞影留遗踪。",
      "湘潭蒲牢就湮没，白鹤一去劳山空。",
      "牧亭侯封有茅土，淳分派别于英公。",
      "琅玕楮树率苗裔，石棱埋草存双峰。",
      "我今扫松考宗谱，发飒霜鬓飘秋蓬。",
      "阶庭云仍待秀彦，往往学问如撞钟。",
      "阎闾更革兵燹后，畎亩桑梓无前功。",
      "从容绵匝犹近古，但视志气如长虹。",
      "梅边岁寒得三友，诗人援笔鼋鸮宫。",
      "他年有问铁牛子，赤松黄石相追从。"
    ]
  },
  {
    "id": "c16655df07729d2106a68e0599e01128",
    "title": "大有年",
    "authorName": "朱仲明",
    "authorId": "c16655df07729d21d1457b72d1457b72",
    "dynasty": "元",
    "content": [
      "五谷皆登几载无，今秋端不负菑畬。",
      "已欣亿秭仓箱积，肯数寻常儋石储。",
      "卦象曾占天上火，牧人应协梦中鱼。",
      "麟经二百馀年久，似此丰穰仅一书。"
    ]
  },
  {
    "id": "c16655df07ee2fa00582c96caa432abd",
    "title": "崔清献公祠",
    "authorName": "黄甲登",
    "authorId": "c16655df07ee2fa0d1457b72d1457b72",
    "dynasty": "元",
    "content": [
      "昔年身佩国安危，去蜀犹深当馈思。",
      "出处一生无玷玉，功名千载不刊碑。",
      "祠前古柏寻何处，坡后寒花有几枝。",
      "盛德固应延世教，相门今见复兴诗。"
    ]
  },
  {
    "id": "c16655df088aca6303d9a8a75e923aa6",
    "title": "伍王庙",
    "authorName": "廖毅",
    "authorId": "c16655df088aca63d1457b72d1457b72",
    "dynasty": "元",
    "content": [
      "浩浩凌云志，巍巍报国心。",
      "忠魂与潮汐，万古不消沈！"
    ]
  },
  {
    "id": "c16655df0916a9f29c839ea0444f5fca",
    "title": "白云楼",
    "authorName": "刘秉恕",
    "authorId": "c16655df0916a9f2d1457b72d1457b72",
    "dynasty": "元",
    "content": [
      "旌旗袅袅入随州，江涨祥烟散复收。",
      "黄耳不来家信远，西风肠断白云楼。"
    ]
  },
  {
    "id": "c16655df095bb06b8aabe840f7ea511a",
    "title": "九日登高",
    "authorName": "陈野仙",
    "authorId": "c16655df095bb06bd1457b72d1457b72",
    "dynasty": "元",
    "content": [
      "黄菊篱边已放花，摘来盈把泛流霞。",
      "振衣直上冈千仞，问酒须逢曲几车。",
      "囊里霜萸拚尽醉，坐间秋色转无涯。",
      "举头十数烟村外，绿绿溪流淘白沙。"
    ]
  },
  {
    "id": "c16655df095bb06b244aecbb93b72aa2",
    "title": "登乌石",
    "authorName": "陈野仙",
    "authorId": "c16655df095bb06bd1457b72d1457b72",
    "dynasty": "元",
    "content": [
      "优游云外山，缥缈翠微间。",
      "烟锁深松暗，花开春日闲。"
    ]
  },
  {
    "id": "c16655df095bb06b29f1441009f13caa",
    "title": "独坐",
    "authorName": "陈野仙",
    "authorId": "c16655df095bb06bd1457b72d1457b72",
    "dynasty": "元",
    "content": [
      "桃红柳绿一年春，诗句清新自有神。",
      "闲坐榕阴无个事，不知谁是谪仙人。"
    ]
  },
  {
    "id": "c16655df095bb06be1589453905a0519",
    "title": "宿乌石",
    "authorName": "陈野仙",
    "authorId": "c16655df095bb06bd1457b72d1457b72",
    "dynasty": "元",
    "content": [
      "曲水环山望欲迷，沁心美月息春溪。",
      "仙翁炼药乘云去，云自高飞鸟自啼。"
    ]
  },
  {
    "id": "c16655df095bb06b10deba92507d22f5",
    "title": "题石梅",
    "authorName": "陈野仙",
    "authorId": "c16655df095bb06bd1457b72d1457b72",
    "dynasty": "元",
    "content": [
      "瑰然片石长苔痕，谁种先天太极春。",
      "欲向花神问消息，疏枝无语自黄昏。"
    ]
  },
  {
    "id": "c16655df09678ee2bb17b1f6f26e9386",
    "title": "玉华山诗",
    "authorName": "马巫父",
    "authorId": "c16655df09678ee2d1457b72d1457b72",
    "dynasty": "元",
    "content": [
      "玉楼云淡晓光浮，中有飞仙驾鹤游。",
      "下界此时方熟睡，谁寻紫气问青牛？"
    ]
  },
  {
    "id": "c16655df09720e25961e0a184f2fffb5",
    "title": "题梅坡",
    "authorName": "李祁",
    "authorId": "c16655df09720e25d1457b72d1457b72",
    "dynasty": "元",
    "content": [
      "迢递城东路，梅花绕慢坡。",
      "步随山雪遍，兴入野云多。",
      "愿影头常侧，怜香手屡挼。",
      "为君题作画，短句不成歌。"
    ]
  },
  {
    "id": "c16655df09720e25e5ba3772913cff2b",
    "title": "赠王汝贤",
    "authorName": "李祁",
    "authorId": "c16655df09720e25d1457b72d1457b72",
    "dynasty": "元",
    "content": [
      "澒洞知谁在，仓皇赖汝贤。",
      "壮心抛舞剑，惊胆落虚弦。",
      "暮雨沧江上，春风绿柳边。",
      "高歌聊自遣，世事欲茫然。"
    ]
  },
  {
    "id": "c16655df09720e25b5d483939cea8961",
    "title": "题王与龄畦乐",
    "authorName": "李祁",
    "authorId": "c16655df09720e25d1457b72d1457b72",
    "dynasty": "元",
    "content": [
      "有客依南浦，长年学种畦。",
      "才高宜世用，性僻爱幽栖。",
      "菜甲侵腰长，桑枝刺眼低。",
      "不因来往熟，那得自成蹊。"
    ]
  },
  {
    "id": "c16655df09720e256aa9d1503e6bca92",
    "title": "和王子让席上韵",
    "authorName": "李祁",
    "authorId": "c16655df09720e25d1457b72d1457b72",
    "dynasty": "元",
    "content": [
      "衰年愁对酒，壮志忆题桥。",
      "遇事难开口，逢人愧折腰。",
      "乐传天上谱，心逐暮归樵。",
      "宴罢骊歌发，蹉跎又一朝。"
    ]
  },
  {
    "id": "c16655df09720e25b452fc217ddb11c1",
    "title": "和刘梅南见寄",
    "authorName": "李祁",
    "authorId": "c16655df09720e25d1457b72d1457b72",
    "dynasty": "元",
    "content": [
      "先生雅趣耽幽癖，住近云山第几家。",
      "夜雨暗添原上草，春风晴入路旁花。",
      "词严自可驱蛟鳄，德厚何妨看蝮蛇。",
      "珍重先生宜寿考，故应吾道有光华。"
    ]
  },
  {
    "id": "c16655df09720e25db3759c16f868a79",
    "title": "和咏鹤",
    "authorName": "李祁",
    "authorId": "c16655df09720e25d1457b72d1457b72",
    "dynasty": "元",
    "content": [
      "老去曾看相鹤经，暂从华馆试伶俜。",
      "几年养就丹砂顶，竟日闲梳白雪翎。",
      "万里壮心原自许，九霄清唳好谁听。",
      "神仙旧侣知何在，遥望蓬莱一点青。"
    ]
  },
  {
    "id": "c16655df09720e25f74a793da5102d7b",
    "title": "次贺琴南韵",
    "authorName": "李祁",
    "authorId": "c16655df09720e25d1457b72d1457b72",
    "dynasty": "元",
    "content": [
      "茅屋秋风古道傍，衰容不似去年强。",
      "汉廷无梦陈三策，楚水空怀赋《九章》。",
      "落日乱鸦红树老，断云孤雁碧天长。",
      "相思无限关心事，不为催诗急雨忙。"
    ]
  },
  {
    "id": "c16655df09720e2514fb1222a039c855",
    "title": "和青原寺长老无诘见寄",
    "authorName": "李祁",
    "authorId": "c16655df09720e25d1457b72d1457b72",
    "dynasty": "元",
    "content": [
      "毵毵白发旧儒臣，几见江南物候新。",
      "问讯枉烦林下士，变衰只似梦中人。",
      "隔帘听雨常经久，倚户看山不厌频。",
      "更欲就依禅榻伴，炉烟终日澹絪缊。"
    ]
  },
  {
    "id": "c16655df09720e256accc330428ff700",
    "title": "次王子让韵二首",
    "authorName": "李祁",
    "authorId": "c16655df09720e25d1457b72d1457b72",
    "dynasty": "元",
    "content": [
      "老泪纵横忆旧京，梦中歧路欠分明。",
      "天涯自信甘流落，海内谁堪托死生。",
      "短策未容还故里，片帆只欲驾沧瀛。",
      "他年便作芙蓉主，惭愧当时石曼卿。"
    ]
  },
  {
    "id": "c16655df09720e256accc330c6367d1d",
    "title": "次王子让韵二首",
    "authorName": "李祁",
    "authorId": "c16655df09720e25d1457b72d1457b72",
    "dynasty": "元",
    "content": [
      "城郭人民事事非，空馀尘土满征衣。",
      "君犹有道堪流俗，我已无家不念归。",
      "天地晦冥龙去远，江湖寥落雁来稀。",
      "极知此后还相忆，愁见青山映夕晖。"
    ]
  },
  {
    "id": "c16655df09720e25e6f760860448a4d4",
    "title": "贺俞总制造新衙",
    "authorName": "李祁",
    "authorId": "c16655df09720e25d1457b72d1457b72",
    "dynasty": "元",
    "content": [
      "为惜频年汗马劳，更闻新署列官曹。",
      "貔貅夜宿辕门静，鸾鹄晨趋剑佩高。",
      "月满丽谯添雉堞，雨深山寨长蓬蒿。",
      "公馀秀水桥边路，千骑鸣笳拥节旄。"
    ]
  },
  {
    "id": "c16655df09720e2596508893e6ea15aa",
    "title": "送非空晦之二上人归青原",
    "authorName": "李祁",
    "authorId": "c16655df09720e25d1457b72d1457b72",
    "dynasty": "元",
    "content": [
      "青原山气郁盘纡，去郭连村十里馀。",
      "洗钵水香晨粥后，读书灯烬晓钟初。",
      "晴天小阁收摩衲，暖日轻云护苾刍。",
      "愿得明年筋力健，径寻溪路访深居。"
    ]
  },
  {
    "id": "c16655df09720e25645d53fa82229487",
    "title": "和钟德恭见寄",
    "authorName": "李祁",
    "authorId": "c16655df09720e25d1457b72d1457b72",
    "dynasty": "元",
    "content": [
      "江湖风浪日萧萧，鳅蟹鱼虾乱踯跳。",
      "诸葛有才终复汉，管宁无计漫依辽。",
      "烟消故国川原净，秋入空山草木凋。",
      "犹恨归来相见晚，暮云春树碧天遥。"
    ]
  },
  {
    "id": "c16655df09720e25961db347cfbd2fb5",
    "title": "送吴俊杰归江东",
    "authorName": "李祁",
    "authorId": "c16655df09720e25d1457b72d1457b72",
    "dynasty": "元",
    "content": [
      "幕下貔貅十万人，幕中宾客罕同伦。",
      "挥戈略阵天回日，点烛论兵夜向晨。",
      "禾水衣冠仍草草，星源文物故彬彬。",
      "知君剩有安边策，定约重来立要津。"
    ]
  },
  {
    "id": "c16655df09720e25b39709b29e8f36da",
    "title": "和刘子伦韵奉吴孟勤",
    "authorName": "李祁",
    "authorId": "c16655df09720e25d1457b72d1457b72",
    "dynasty": "元",
    "content": [
      "不是衰翁爱索居，只缘多病故人疏。",
      "来依陆氏三间屋，胜得刘公一纸书。",
      "同辈谩推年齿大，后生应笑老成迂。",
      "知心赖有通家子，早晚相过意迥殊。"
    ]
  },
  {
    "id": "c16655df09720e25a5d75819eba316c6",
    "title": "和友人见寄",
    "authorName": "李祁",
    "authorId": "c16655df09720e25d1457b72d1457b72",
    "dynasty": "元",
    "content": [
      "碧天如水暮云收，又见江南一片秋。",
      "乱后年华多荏苒，客中踪迹故淹留。",
      "露漙金井桐阴薄，月上瑶阶竹影修。",
      "遥想辕门凉气早，壶浆来往百无忧。"
    ]
  },
  {
    "id": "c16655df09720e257018f6a644823fd9",
    "title": "御赐恩荣宴",
    "authorName": "李祁",
    "authorId": "c16655df09720e25d1457b72d1457b72",
    "dynasty": "元",
    "content": [
      "堂吏喧呼拥后先，彩帘微动八音宣。",
      "圣恩汪濊儒臣集，天语丁宁宰相传。",
      "翠叶银幡高压帽，玉盘珍果谩堆筵。",
      "沾濡拜舞归来晚，马上题诗不记鞭。"
    ]
  },
  {
    "id": "c16655df09720e25900cca4250174e8b",
    "title": "和咏海棠韵",
    "authorName": "李祁",
    "authorId": "c16655df09720e25d1457b72d1457b72",
    "dynasty": "元",
    "content": [
      "名花初发爱轻阴，翠袖红妆渐满林。",
      "步入锦帷香径小，醉扶银烛画堂深。",
      "妖饶喜识春风面，零落愁关夜雨心。",
      "多幸凤皇池上客，为抽劳思写清吟。"
    ]
  },
  {
    "id": "c16655df09720e25d6cee05437e72500",
    "title": "题画鹰",
    "authorName": "李祁",
    "authorId": "c16655df09720e25d1457b72d1457b72",
    "dynasty": "元",
    "content": [
      "劲翮排霜戟，天寒气转骄。",
      "草间狐兔尽，侧目望青霄。"
    ]
  },
  {
    "id": "c16655df09720e25d3ffa41a51db2455",
    "title": "题风雨图",
    "authorName": "李祁",
    "authorId": "c16655df09720e25d1457b72d1457b72",
    "dynasty": "元",
    "content": [
      "山中老子百年馀，前代衣冠只自如。",
      "高阁卷帘无一事，满天风雨坐看书。"
    ]
  },
  {
    "id": "c16655df09720e25ce424de2cbf6811a",
    "title": "题赤鲤图",
    "authorName": "李祁",
    "authorId": "c16655df09720e25d1457b72d1457b72",
    "dynasty": "元",
    "content": [
      "风翻雷吼动乾坤，赤鲤腾波势独尊。",
      "无数闲鳞齐上下，欲随春浪过龙门。"
    ]
  },
  {
    "id": "c16655df09720e2594df2cd998554224",
    "title": "题雪禽",
    "authorName": "李祁",
    "authorId": "c16655df09720e25d1457b72d1457b72",
    "dynasty": "元",
    "content": [
      "幽禽栖稳棘枝低，黯惨江天雪四围。",
      "明日郊原晴烂熳，好寻芳树弄毛衣。"
    ]
  },
  {
    "id": "c16655df09720e25e3917bb8f73a83f6",
    "title": "山居首夏十首示外孙陈祖兰",
    "authorName": "李祁",
    "authorId": "c16655df09720e25d1457b72d1457b72",
    "dynasty": "元",
    "content": [
      "东风满意绿周遭，乍著单衣脱敝袍。",
      "最爱晚凉新浴罢，坐看春笋过林高。"
    ]
  },
  {
    "id": "c16655df09720e25e3917bb8308e4029",
    "title": "山居首夏十首示外孙陈祖兰",
    "authorName": "李祁",
    "authorId": "c16655df09720e25d1457b72d1457b72",
    "dynasty": "元",
    "content": [
      "前年新觅数株梅，移向庭前手自栽。",
      "惆怅近来风土薄，殷勤难得一枝开。"
    ]
  },
  {
    "id": "c16655df09720e25e3917bb8c4f02cf9",
    "title": "山居首夏十首示外孙陈祖兰",
    "authorName": "李祁",
    "authorId": "c16655df09720e25d1457b72d1457b72",
    "dynasty": "元",
    "content": [
      "山前山后翳蒙茸，荆棘藤梢谩作丛。",
      "愿得长年撑饱饭，自锄烟雨种高松。"
    ]
  },
  {
    "id": "c16655df09720e2590118f33635219e5",
    "title": "和王子让二首",
    "authorName": "李祁",
    "authorId": "c16655df09720e25d1457b72d1457b72",
    "dynasty": "元",
    "content": [
      "万顷烟波一叶舟，更无维楫任飘流。",
      "此身自合他乡死，争奈狂狐忆首丘。"
    ]
  },
  {
    "id": "c16655df09720e2590118f336f760a3d",
    "title": "和王子让二首",
    "authorName": "李祁",
    "authorId": "c16655df09720e25d1457b72d1457b72",
    "dynasty": "元",
    "content": [
      "我逐郊原鹿豕踪，君如鹰隼挟秋风。",
      "近闻铁网连山海，不信人间有卧龙。"
    ]
  },
  {
    "id": "c16655df09720e253d7593fa431cb172",
    "title": "题画二绝",
    "authorName": "李祁",
    "authorId": "c16655df09720e25d1457b72d1457b72",
    "dynasty": "元",
    "content": [
      "浩浩沧波天四围，秋风一鹤夜来归。",
      "只应梦里闻长笛，知是年时旧羽衣。"
    ]
  },
  {
    "id": "c16655df09720e253d7593fa9685ec98",
    "title": "题画二绝",
    "authorName": "李祁",
    "authorId": "c16655df09720e25d1457b72d1457b72",
    "dynasty": "元",
    "content": [
      "町畦高下水漫漫，痛惜辛勤学种田。",
      "便拟明朝结长网，与翁同住浙江边。"
    ]
  },
  {
    "id": "c16655df09720e253072f504e3d6bc97",
    "title": "题金人出塞图",
    "authorName": "李祁",
    "authorId": "c16655df09720e25d1457b72d1457b72",
    "dynasty": "元",
    "content": [
      "穹林立乔松，峭壁插平地。",
      "苍茫绝飞鸟，倏忽见群骑。",
      "杂袭衣与裘，蒙茸间毡毳。",
      "差池鞭弭间，孰识谁贱贵。",
      "忆昔从北征，驱车出幽蓟。",
      "天时大雨雪，道远恐遂泥。",
      "牛马俱阻寒，驴骡缩如猬。",
      "所见人物殊，适与此图类。",
      "当时皇风淳，声教浃遐裔。",
      "雕题与被发，商贾罔不至。",
      "自从烟尘生，河海隔氛翳。",
      "舟车断往来，榛莽极荒秽。",
      "邂逅见此图，俯仰今昔异。",
      "矫首欲无言，长空正迢递。"
    ]
  },
  {
    "id": "c16655df09720e25b2a0f596ff16e6af",
    "title": "同孙彦能游山庵",
    "authorName": "李祁",
    "authorId": "c16655df09720e25d1457b72d1457b72",
    "dynasty": "元",
    "content": [
      "缘崖涉清泚，披草得幽径。",
      "萧条双桧闲，独立一松劲。",
      "入门听微钟，心垢一时净。",
      "向来饱干戈，栋宇兀偏正。",
      "空庭鸟雀喧，坏壁龙虎暝。",
      "徒能起咨嗟，无复耸观敬。",
      "三叹复出门，乾坤几时定。"
    ]
  },
  {
    "id": "c16655df09720e25fa07ca4b3d6078f5",
    "title": "一镜亭夜坐",
    "authorName": "李祁",
    "authorId": "c16655df09720e25d1457b72d1457b72",
    "dynasty": "元",
    "content": [
      "静夜临深池，萧条不成寐。",
      "蟾光上下浮，清飙左右至。",
      "潜鱼既息波，幽鸟亦敛翅。",
      "仰视河汉明，悠然发深喟。"
    ]
  },
  {
    "id": "c16655df09720e25ce7ffce9a5581120",
    "title": "斗室为江士瞻赋",
    "authorName": "李祁",
    "authorId": "c16655df09720e25d1457b72d1457b72",
    "dynasty": "元",
    "content": [
      "移舟向溪渚，结屋依山阿。",
      "从容鱼钓间，乐意何其多。",
      "天光入户牖，万象皆森罗。",
      "援琴奏逸响，清飙振林柯。",
      "亦有素心人，酒熟时相过。",
      "谁云一室陋，褊迫无逶迤。",
      "所嗟今世士，缔构高嵯峨。",
      "画栋隔飞鸟，朱甍映清波。",
      "一朝寿命尽，叹息将奈何。",
      "日月互显晦，乾坤相荡摩。",
      "愿言处兹室，乐哉聊永歌。"
    ]
  },
  {
    "id": "c16655df09720e253c3a1451f76411da",
    "title": "藤溪钓叟歌",
    "authorName": "李祁",
    "authorId": "c16655df09720e25d1457b72d1457b72",
    "dynasty": "元",
    "content": [
      "藤溪钓叟清且奇，出处不与旁人知。翛然垂钓坐溪上，下上云月相追随。",
      "朝看溪上云，暮踏溪头月。青山绿水是生涯，红蓼丹枫共萧瑟。",
      "有时欲写苍龙姿，雷轰电掣风雨驰。高堂素壁见挥扫，凛凛毛发寒生肌。",
      "有时直向梅花下，弄笔摇毫恣描写。新条旧干总横斜，嫩蕊疏花亦潇洒。",
      "藤溪钓叟非钓徒，遁世不见真良谟。得鱼沽酒唤溪友，颠倒汗漫同驩娱。",
      "君钓藤溪鱼，我作藤溪歌。风尘澒洞豺虎出，一笑奈尔藤溪何。"
    ]
  },
  {
    "id": "c16655df09720e25445d1d0865d064c7",
    "title": "昭君出塞图",
    "authorName": "李祁",
    "authorId": "c16655df09720e25d1457b72d1457b72",
    "dynasty": "元",
    "content": [
      "朔风吹沙天冥冥，愁云压塞边风腥。",
      "胡儿执麾背人立，传道单于令行急。",
      "蒙茸胡帽貂鼠裘，谁信宫袍泪痕湿。",
      "汉家恩深幸不早，此身终向胡中老。",
      "此身傥负汉宫恩，杀尽青青原上草。"
    ]
  },
  {
    "id": "c16655df09720e250a8ce5c76d3cc24b",
    "title": "奉题朱泽民先生画山水图",
    "authorName": "李祁",
    "authorId": "c16655df09720e25d1457b72d1457b72",
    "dynasty": "元",
    "content": [
      "洞庭之南湘水东，青山奕奕蟠苍龙。",
      "云阳峰高七十一，欲与衡岳争为雄。",
      "我家近在云阳下，来往看山如看画。",
      "十年尘土走西风，每忆云阳动悲咤。",
      "吴中胜士朱隐君，笔精墨妙天下闻。",
      "画图画出湘江水，青山上有云阳云。",
      "云阳山高湘水绿，十年不见劳心目。",
      "只今看画似看山，万里归情寄鸿鹄。"
    ]
  },
  {
    "id": "c16655df09720e25e304ba1bf3ecccb9",
    "title": "归来轩",
    "authorName": "李祁",
    "authorId": "c16655df09720e25d1457b72d1457b72",
    "dynasty": "元",
    "content": [
      "忙处爱山看不当，归来结屋长相向。",
      "就中编作归来轩，田园正欠陶元亮。",
      "竹篱茅舍村数家，藜杖芒鞋时一访。",
      "红尘不比晋宋间，清风自是羲皇上。",
      "梦回枕簟书有声，客来午篆微烟障。",
      "绿阴入户如有约，白云出谷遥相望。",
      "邈知今日始有归，始信从前心是放。",
      "更容老子二十年，从教白发三千丈。"
    ]
  },
  {
    "id": "c16655df09bd9b04a753370ad0c58518",
    "title": "送友人使元",
    "authorName": "黎括",
    "authorId": "c16655df09bd9b04d1457b72d1457b72",
    "dynasty": "元",
    "content": [
      "驿路三千君据鞍，海门二十我还山。",
      "中朝使者沧江客，君得功名我得闲。"
    ]
  },
  {
    "id": "c16655df0a0507f1d66e909281ecc153",
    "title": "送时无择维那归闽",
    "authorName": "惟则",
    "authorId": "c16655df0a0507f1d1457b72d1457b72",
    "dynasty": "元",
    "content": [
      "百计归难禁，生缘乐未穷。",
      "听钟榔叶雨，攲枕荔花风。",
      "客久闽音化，交深楚俗通。",
      "片帆明日远，云断海天空。"
    ]
  },
  {
    "id": "c16655df0a0507f169494d574487375b",
    "title": "游茅山云林清远之馆",
    "authorName": "惟则",
    "authorId": "c16655df0a0507f1d1457b72d1457b72",
    "dynasty": "元",
    "content": [
      "华阳有客似重来，新见云林别馆开。",
      "寒日半岩松鹤起，腥风万壑雨龙回。",
      "琴床流露滋瑶草，丹鼎飞春上玉梅。",
      "居者未知清且远，人间咫尺望蓬莱。"
    ]
  },
  {
    "id": "c16655df0a0507f1e46e33b4680aea15",
    "title": "漕运万户某脱险于海因和韵唁之",
    "authorName": "惟则",
    "authorId": "c16655df0a0507f1d1457b72d1457b72",
    "dynasty": "元",
    "content": [
      "语未开唇已改颜，向来海运历多艰。",
      "连樯影落蛟涎窟，孤枕魂飞鬼骨山。",
      "出匣剑龙惊怒吼，传家珠虎幸生还。",
      "黄金任积高于斗，不博休官一日闲。"
    ]
  },
  {
    "id": "c16655df0a0507f1981e448bec4dfac9",
    "title": "登茅山天市坛",
    "authorName": "惟则",
    "authorId": "c16655df0a0507f1d1457b72d1457b72",
    "dynasty": "元",
    "content": [
      "天市危阑倚碧空，两京山水见冥蒙。",
      "东来十日风霜路，只在寒岚一抹中。"
    ]
  },
  {
    "id": "c16655df0a0507f18095fa097f3b6162",
    "title": "湖村庵即事",
    "authorName": "惟则",
    "authorId": "c16655df0a0507f1d1457b72d1457b72",
    "dynasty": "元",
    "content": [
      "竹根吠犬隔溪西，湖雁声高木叶飞。",
      "近听始知双橹响，一灯浮水夜船归。"
    ]
  },
  {
    "id": "c16655df0a0507f185b3202bb376a78d",
    "title": "送乡僧昱晓林二首",
    "authorName": "惟则",
    "authorId": "c16655df0a0507f1d1457b72d1457b72",
    "dynasty": "元",
    "content": [
      "风沙风叶搅征衣，今日江头送汝归。",
      "西望故乡何处是，楚天漠漠片云飞。"
    ]
  },
  {
    "id": "c16655df0a0507f185b3202b474889e1",
    "title": "送乡僧昱晓林二首",
    "authorName": "惟则",
    "authorId": "c16655df0a0507f1d1457b72d1457b72",
    "dynasty": "元",
    "content": [
      "乡人问我几时还，向道如今又入山。",
      "一个蒲团半间屋，吴松江上九峰间。"
    ]
  },
  {
    "id": "c16655df0a0507f1d933abb89ec31cba",
    "title": "访仙洞山舟次大溪口",
    "authorName": "惟则",
    "authorId": "c16655df0a0507f1d1457b72d1457b72",
    "dynasty": "元",
    "content": [
      "窈窕仙家何处寻，夕阳明灭乱云深。",
      "大溪横断青山合，一路风帆入树林。"
    ]
  },
  {
    "id": "c16655df0a0507f16508c0140864cd73",
    "title": "一峰云外庵和韵四景四首",
    "authorName": "惟则",
    "authorId": "c16655df0a0507f1d1457b72d1457b72",
    "dynasty": "元",
    "content": [
      "碧虹分雨半山桥，桥下春雷卷怒涛。",
      "老衲定回推户看，隔溪开尽野樱桃。"
    ]
  },
  {
    "id": "c16655df0a0507f16508c014571da98b",
    "title": "一峰云外庵和韵四景四首",
    "authorName": "惟则",
    "authorId": "c16655df0a0507f1d1457b72d1457b72",
    "dynasty": "元",
    "content": [
      "竹屋茶香满涧烟，绿杉深处响流泉。",
      "目前有法谁能说？",
      "落日微风一树蝉。"
    ]
  },
  {
    "id": "c16655df0a0507f16508c014e3c311a3",
    "title": "一峰云外庵和韵四景四首",
    "authorName": "惟则",
    "authorId": "c16655df0a0507f1d1457b72d1457b72",
    "dynasty": "元",
    "content": [
      "平田水语稻花香，半解萝衣受晚凉。",
      "景物双清秋正好，乱山云外又斜阳。"
    ]
  },
  {
    "id": "c16655df0a0507f16508c0142486aa1d",
    "title": "一峰云外庵和韵四景四首",
    "authorName": "惟则",
    "authorId": "c16655df0a0507f1d1457b72d1457b72",
    "dynasty": "元",
    "content": [
      "衲被蒙头宿火红，雪寒愁听上方钟。",
      "开门忽怪山为海，万叠银涛露一峰。"
    ]
  },
  {
    "id": "c16655df0a0507f1cf5eab872155b76c",
    "title": "晓行吴淞江",
    "authorName": "惟则",
    "authorId": "c16655df0a0507f1d1457b72d1457b72",
    "dynasty": "元",
    "content": [
      "水转沙涂又一湾，迎船孤塔出烟岚。",
      "长江一道横风起，两岸争飞上下帆。"
    ]
  },
  {
    "id": "c16655df0a0507f158f64be27923c62f",
    "title": "赠弟仁远入京四首",
    "authorName": "惟则",
    "authorId": "c16655df0a0507f1d1457b72d1457b72",
    "dynasty": "元",
    "content": [
      "虬须铁面岸纶巾，胆气粗豪语逼人。",
      "二十三年不相见，却疑年少是前身。"
    ]
  },
  {
    "id": "c16655df0a0507f158f64be237ab90e4",
    "title": "赠弟仁远入京四首",
    "authorName": "惟则",
    "authorId": "c16655df0a0507f1d1457b72d1457b72",
    "dynasty": "元",
    "content": [
      "雨嶂烟峦翠欲流，天开图画万山头。",
      "凌霄阁上凭阑意，留与他年说旧游。"
    ]
  },
  {
    "id": "c16655df0a0507f158f64be2fd2ba199",
    "title": "赠弟仁远入京四首",
    "authorName": "惟则",
    "authorId": "c16655df0a0507f1d1457b72d1457b72",
    "dynasty": "元",
    "content": [
      "白云峰在夕阳边，目送吴云入楚天。",
      "汝到燕山却回首，三千里外又三千。"
    ]
  },
  {
    "id": "c16655df0a0507f158f64be2d387d554",
    "title": "赠弟仁远入京四首",
    "authorName": "惟则",
    "authorId": "c16655df0a0507f1d1457b72d1457b72",
    "dynasty": "元",
    "content": [
      "锦袍花映凤池明，玉佩光摇紫府青。",
      "富贵著人如醉梦，倚门慈母眼长醒。"
    ]
  },
  {
    "id": "c16655df0a0507f1ecc3413dcbc9011b",
    "title": "师子林即景六首",
    "authorName": "惟则",
    "authorId": "c16655df0a0507f1d1457b72d1457b72",
    "dynasty": "元",
    "content": [
      "万竿绿玉绕禅房，头角森森笋稚长。",
      "坐起自携藤七尺，穿林络绎似巡堂。"
    ]
  },
  {
    "id": "c16655df0a0507f1ecc3413de06fa02b",
    "title": "师子林即景六首",
    "authorName": "惟则",
    "authorId": "c16655df0a0507f1d1457b72d1457b72",
    "dynasty": "元",
    "content": [
      "素壁光摇眼倍明，隔帘风树弄新晴。",
      "树根蛙鼓鸣残雨，恍忽南山水乐声。"
    ]
  },
  {
    "id": "c16655df0a0507f1ecc3413d820c587e",
    "title": "师子林即景六首",
    "authorName": "惟则",
    "authorId": "c16655df0a0507f1d1457b72d1457b72",
    "dynasty": "元",
    "content": [
      "半檐落日晒寒衣，一钵香羹野蕨肥。",
      "春雨春烟二三子，水西原上种松归。"
    ]
  },
  {
    "id": "c16655df0a0507f1ecc3413d8b634bb3",
    "title": "师子林即景六首",
    "authorName": "惟则",
    "authorId": "c16655df0a0507f1d1457b72d1457b72",
    "dynasty": "元",
    "content": [
      "道人肩水灌畦蔬，托钵船归粟有馀。",
      "饱饭禅和无一事，绕池分食喂游鱼。"
    ]
  },
  {
    "id": "c16655df0a0507f1ecc3413d81f569c2",
    "title": "师子林即景六首",
    "authorName": "惟则",
    "authorId": "c16655df0a0507f1d1457b72d1457b72",
    "dynasty": "元",
    "content": [
      "斜梅势压石阑干，花似垂头照影看。",
      "白昼云阴天欲雪，半池星斗逼人寒。"
    ]
  },
  {
    "id": "c16655df0a0507f1ecc3413d40b4036e",
    "title": "师子林即景六首",
    "authorName": "惟则",
    "authorId": "c16655df0a0507f1d1457b72d1457b72",
    "dynasty": "元",
    "content": [
      "雪深三尺闭柴荆，岁晚无心打葛藤。",
      "立雪堂前人不见，秀云峰似白头僧。"
    ]
  },
  {
    "id": "c16655df0a0507f11376e5862ee8848a",
    "title": "绝句",
    "authorName": "惟则",
    "authorId": "c16655df0a0507f1d1457b72d1457b72",
    "dynasty": "元",
    "content": [
      "开渠筑岸护低田，坐听邻翁说去年。",
      "卖却犁锄买渔网，儿童荡桨到床前。"
    ]
  },
  {
    "id": "c16655df0a0507f1f10ca8d852a5e2b7",
    "title": "筚篥引",
    "authorName": "惟则",
    "authorId": "c16655df0a0507f1d1457b72d1457b72",
    "dynasty": "元",
    "content": [
      "西瑛为我吹筚篥，发我十年梦相忆。",
      "钱唐月夜凤凰山，曾听酸斋吹铁笛。",
      "初吹一曲江风生，馀响入树秋呜咽。",
      "再吹一曲江潮惊，愁云忽低霜月黑。",
      "坐中听者六七人，半是江湖未归客。",
      "欢者狂歌绕树行，悲者垂头泪沾膝。",
      "我时夺却酸斋笛，敛襟共坐松根石。",
      "脱略悲欢万念消，悟声无性闻无迹。",
      "西瑛筚篥且莫吹，筚篥从古称悲栗。",
      "悲欢茫茫塞天地，人情所感无今昔。",
      "山僧尚赖双耳顽，请为西瑛吐胸臆。",
      "声闻相触妄情生，闻尽声亡情自释。",
      "尽闻莫谓闻无声，机动籁鸣无间隔。",
      "亡声莫谓声无闻，去来历历明喧寂。",
      "吹者之妙余莫知，闻者之悟公莫测。",
      "公归宴坐懒云窝，心空自有真消息。"
    ]
  },
  {
    "id": "c16655df0a0507f1459f00157f48288e",
    "title": "赠道林训上人",
    "authorName": "惟则",
    "authorId": "c16655df0a0507f1d1457b72d1457b72",
    "dynasty": "元",
    "content": [
      "角鹰一侧目，所视无穹苍，臂鞲索饱非所长。良马一振鬣，所向无穷荒，内闲待秣安可常。",
      "丈夫心胆塞天地，身与世道为低昂。况从世外发高趣，蓬蒿岂足夸翱翔。",
      "我怜古道满荆棘，岁晚狐兔争跳梁。今年识君谷水傍，爱君骏气如鹰扬。",
      "愿君莫如我，学步成踉跄。愿君莫如我，用拙甘六藏。",
      "茅舍深居，已无马师问梅子，木叶蔽膝，尚有懒瓒知南阳。",
      "九峰之外天茫茫，寒梅欲花春在霜。兴来拂袖谢丘壑，阔视四海皆吾乡。",
      "我有解缆歌一章，如击瓦缶无宫商。吴松江上为君歌，一发怒潮卷雪天风狂。"
    ]
  },
  {
    "id": "c16655df0a0507f14cb163a54a2a120d",
    "title": "吴松江观闸",
    "authorName": "惟则",
    "authorId": "c16655df0a0507f1d1457b72d1457b72",
    "dynasty": "元",
    "content": [
      "吴松江水急如箭，昔见画图今识面。百川应命争先趋，东注海门如赴战。",
      "海波怒发驱潮头，战退吴松水倒流。江潮一日两相斗，万古不决犹寇雠。",
      "江水清兮潮水浊，江水不似潮水恶。恶潮推出海中洲，堆积江面成山丘。",
      "官忧水害难疏凿，横江四闸同时作。潮来下闸潮平开，闸内不通潮往回。",
      "潮波怒息卷底去，闸门又见江波怒。闸上盘涡万阵分，闸下狂澜万骑奔。",
      "万雷吼兮万鼓发，石走沙飞乱戈甲。黄河冲破华山根，健瀑擘开青玉峡。",
      "人言水性险且凶，不知水与人情同。情涛识浪怒且愤，不在江潮在方寸。",
      "水险尚可避，人险终难知。人争额额罔昼夜，水争尚有潮平时。"
    ]
  },
  {
    "id": "c16655df0a0507f1092c1aa446cd7d9d",
    "title": "城南楼",
    "authorName": "惟则",
    "authorId": "c16655df0a0507f1d1457b72d1457b72",
    "dynasty": "元",
    "content": [
      "城南树尾花风晴，城南树下渔舟行。",
      "隔溪竹屋数家酒，矮篱路转人纵横。",
      "仙山石洞在眼底，塔竿倒影沧波明。",
      "相期待渡日已晚，坐看平野青烟生。"
    ]
  },
  {
    "id": "c16655df0a0507f15627de2a65656326",
    "title": "游三相台示甘杨诸友台乃姚崇牛僧孺刘沆读书处也",
    "authorName": "惟则",
    "authorId": "c16655df0a0507f1d1457b72d1457b72",
    "dynasty": "元",
    "content": [
      "我登三相台，南望双巽峰，俯视下界如凌空。开元老树可百丈，断崖尽日呼颠风。",
      "甘郎攀果学猿挂，杨子枕石飞泉中。垂藤离地坐我稳，袒跣长啸如乘龙。",
      "呜呼昔人不再得，台上土花几秋色。前身不与后身期，白云岂识萝衣客。",
      "安得近代颜辉来，画我石上惊风雷。"
    ]
  },
  {
    "id": "c16655df0a0507f16d34a1f507c8128d",
    "title": "真州送别悦希云",
    "authorName": "惟则",
    "authorId": "c16655df0a0507f1d1457b72d1457b72",
    "dynasty": "元",
    "content": [
      "欲别不别重相携，别思已逐寒云飞。飞云一去不可得，千村万落明斜晖。",
      "回头望吴山，满目青依依。亦如送我望我去，立尽风烟未忍归。"
    ]
  },
  {
    "id": "c16655df0a0507f11722306d76fec987",
    "title": "入仙洞山",
    "authorName": "惟则",
    "authorId": "c16655df0a0507f1d1457b72d1457b72",
    "dynasty": "元",
    "content": [
      "入山隐隐如闻雷，山鸡角角随人飞。松风洗我市喧耳，松露洒我青萝衣。",
      "平生结习重幽赏，会景会物情依依。谁能歌紫芝？",
      "我当歌《采薇》，招呼云外青鸾归。"
    ]
  },
  {
    "id": "c16655df0a0507f1089356ed859fa7ea",
    "title": "上海舟中即事",
    "authorName": "惟则",
    "authorId": "c16655df0a0507f1d1457b72d1457b72",
    "dynasty": "元",
    "content": [
      "乌溪出闸催双橹，急趁回潮下黄浦。午前期到上洋城，生怕潮来近亭午。",
      "夜潮已落岸痕高，风卷浪花翻雪卤。渡头趁渡人如鸡，水行泥行亦良苦。",
      "西岸冲波远入村，东岸涌沙作林圃。岸上居民无定踪，颇怪潮行无定所。",
      "吾年五十游上洋，今岁重来五十五。岂无玉雪美少年，向来一揖成千古。",
      "亦有鸱张万石家，势去一朝无寸土。噫吁嘻，人生幻化若浮云，陵谷变迁何足数。"
    ]
  },
  {
    "id": "c16655df0a0507f1c7d2669b8365dfc1",
    "title": "送止照归古洪曲江三首",
    "authorName": "惟则",
    "authorId": "c16655df0a0507f1d1457b72d1457b72",
    "dynasty": "元",
    "content": [
      "暮云飞上钱王台，乱峰蘸碧湖光开。",
      "六桥春色看正好，之子不肯重徘徊。",
      "百年万事烟雨过，乡井一念终难灰。",
      "浩歌归去送归去，梦断楚水何时来？"
    ]
  },
  {
    "id": "c16655df0a0507f1c7d2669b95fc096f",
    "title": "送止照归古洪曲江三首",
    "authorName": "惟则",
    "authorId": "c16655df0a0507f1d1457b72d1457b72",
    "dynasty": "元",
    "content": [
      "銮江镇上双江洲，大船解缆荒洲头。",
      "挂帆蔽空捶鼓发，白浪卷雪风萧飕。",
      "故山三日忽到眼，恍忽天上飞骅骝。",
      "向来归兴有如此，今日送子心悠悠。"
    ]
  },
  {
    "id": "c16655df0a0507f1c7d2669b98ea8c74",
    "title": "送止照归古洪曲江三首",
    "authorName": "惟则",
    "authorId": "c16655df0a0507f1d1457b72d1457b72",
    "dynasty": "元",
    "content": [
      "狮王一去挽不回，秋满岩谷天风哀。",
      "龙渊象薮亦多士，济济熟视宗纲颓。",
      "谁能共扫松下屋，黄精黄独连门栽。",
      "霜林月上芋香起，指点深拨寒炉灰。"
    ]
  },
  {
    "id": "c16655df0a0507f1ee5db71f78f86193",
    "title": "示友人",
    "authorName": "惟则",
    "authorId": "c16655df0a0507f1d1457b72d1457b72",
    "dynasty": "元",
    "content": [
      "尘网苦多累，暂闲如脱羁。",
      "胡为尘外迹，而乃东西驰。",
      "聚谈每仓卒，既远翻多思。",
      "眼前失真宰，身外何求知。",
      "百骸如仆马，势合聊相随。",
      "气运忽迁谢，一散无重期。",
      "来日不可待，去日不可追。",
      "静缘当自保，世故方无涯。"
    ]
  },
  {
    "id": "c16655df0a0507f1723c36d315c31de0",
    "title": "登西林",
    "authorName": "惟则",
    "authorId": "c16655df0a0507f1d1457b72d1457b72",
    "dynasty": "元",
    "content": [
      "沈郁难自居，偶思散遐嘱。",
      "主丈登西林，断崖倚修竹。",
      "崖上丛花开，飞禽自相逐。",
      "崖下清川流，水光泛嘉木。",
      "四月风雨多，平野一时绿。",
      "长啸白日低，烟云起空谷。",
      "俯视万化间，劳生亦何足。"
    ]
  },
  {
    "id": "c16655df1eb9260a7cad37850bc36b82",
    "title": "竹深处诗",
    "authorName": "实",
    "authorId": "c16655df0aa0f1ced1457b72d1457b72",
    "dynasty": "元",
    "content": [
      "修竹千竿一草堂，幽深偏爱水云乡。",
      "碧阴满地春帘湿，苍雪侵帏夏簟凉。",
      "诗刻粉筠初解箨，声传茶臼远飘香。",
      "宦游十载天南北，犹想园林思不忘。"
    ]
  },
  {
    "id": "c16655df0bf0975a2a5925d4bda55851",
    "title": "续兰亭会补王献之诗",
    "authorName": "王霖",
    "authorId": "c16655df0bf0975ad1457b72d1457b72",
    "dynasty": "元",
    "content": [
      "华发宴馀春，微风宿云散。",
      "兰皋野气芳，桐冈日初旦。",
      "群贤集崇丘，临流水光涣。",
      "酌酒清湍曲，俯泉嘅长叹。"
    ]
  },
  {
    "id": "c16655df0bf0975aef63545a6c223c0d",
    "title": "兰渚",
    "authorName": "王霖",
    "authorId": "c16655df0bf0975ad1457b72d1457b72",
    "dynasty": "元",
    "content": [
      "兰畹香消霸业空，永和遗韵此寻踪。",
      "游人才度黄泥坂，听得天章送远钟。"
    ]
  },
  {
    "id": "c16655df0c0c14432e0c20f342360f24",
    "title": "题县令王从仕新建公宅",
    "authorName": "王士元",
    "authorId": "c16655df0c0c1443d1457b72d1457b72",
    "dynasty": "元",
    "content": [
      "云斤月斧夜丁丁，大厦高堂不日成。",
      "窗户静涵秋月冷，檐槛高引晓风清。",
      "汤山岚气郁和气，冻水河声咏政声。",
      "五裤民歌怨来晚，好磨翠琰刻佳名。"
    ]
  },
  {
    "id": "c16655df0c0c144364d533a89b4fb3f1",
    "title": "过司马温公故居",
    "authorName": "王士元",
    "authorId": "c16655df0c0c1443d1457b72d1457b72",
    "dynasty": "元",
    "content": [
      "力扶洙泗绝荆舒，卧久周南返故庐。",
      "向使诸公歌不哭，调停人似汉唐初。"
    ]
  },
  {
    "id": "c16655df0c0c144302f5f65c0f701993",
    "title": "吉州道中三首",
    "authorName": "王士元",
    "authorId": "c16655df0c0c1443d1457b72d1457b72",
    "dynasty": "元",
    "content": [
      "书缄辨博藏三耳，禅付凭虚石六眸。",
      "小郡岂容宽舞蹈，穷愁方著古阳秋。"
    ]
  },
  {
    "id": "c16655df0c0c144302f5f65c74d3e75b",
    "title": "吉州道中三首",
    "authorName": "王士元",
    "authorId": "c16655df0c0c1443d1457b72d1457b72",
    "dynasty": "元",
    "content": [
      "望眼蓬丘天一涯，海风吹月到烟霞。",
      "一辞石室汗青竹，每负金河杨白花。"
    ]
  },
  {
    "id": "c16655df0c0c144302f5f65cc552197d",
    "title": "吉州道中三首",
    "authorName": "王士元",
    "authorId": "c16655df0c0c1443d1457b72d1457b72",
    "dynasty": "元",
    "content": [
      "绿鬓难巢五老松，苍生深望一麾风。",
      "春回补衮承平策，诗满腾云御史骢。"
    ]
  },
  {
    "id": "c16655df0c0c14439f42d19b6a0a3c88",
    "title": "绛州居园池和契世玉韵",
    "authorName": "王士元",
    "authorId": "c16655df0c0c1443d1457b72d1457b72",
    "dynasty": "元",
    "content": [
      "名池涵清泚，嘉燕丰文儒。",
      "嶪嶪绛水阳，潭潭仙者居。",
      "辉光扶游龙，柔惠借驺虞。",
      "桃李方葳蕤，兰芷纷扶疏。",
      "青云起邓郊，赤舄临唐墟。",
      "高标凤城上，伟画鸾坡馀。",
      "立论翻沧溟，吐辞□碧虚。",
      "陆离楚人骚，委顺齐客竽。",
      "一吮尘梦醒，再观□□除。",
      "涓视鲲鹏游，芥遗笙笛娱。",
      "修廊弭华盖，海月□□枢。",
      "声薄太行颠，润渐河之隅。",
      "迄今荇藻丛，蠕□生神鱼。",
      "遂令怀古心，仰念凭风雩。",
      "玉昆凌鲍谢，彩笔张荷蕖。",
      "短句歌流芳，乔松荫春芜。",
      "意气黄初前，文衡迁史途。",
      "琼田公已耕，□将力新畬。"
    ]
  },
  {
    "id": "c16655df0c0c14438e9cb5edaa9b6d35",
    "title": "登德风亭和契世玉韵",
    "authorName": "王士元",
    "authorId": "c16655df0c0c1443d1457b72d1457b72",
    "dynasty": "元",
    "content": [
      "峨峨君子亭，卜筑山之阳。",
      "民居郁相拥，岩树翠疏行。",
      "古镇遗金城，雄章佩玉刚。",
      "作郡多贤隽，圭璋粲颙昂。",
      "殆近首阳阿，岂知石子冈。",
      "况当周晋交，淳风接洪荒。",
      "琴攲谈笑馀，剑气牛斗傍。",
      "监收台鼎家，使君白璧光。",
      "瀛洲倅车下，判公士林望。",
      "麟凤聚一时，匪徒获小康。",
      "有客隆冬来，弭盖春风堂。",
      "徘徊仰召杜，讴吟继齐梁。",
      "红烛辉椒概，葡萄侑伊凉。",
      "明发指蒲陕，东瞻慨复慷。"
    ]
  },
  {
    "id": "c16655df0c30db7b8d60a06dff60db38",
    "title": "朱宣慰家题画",
    "authorName": "子温",
    "authorId": "c16655df0c30db7bd1457b72d1457b72",
    "dynasty": "元",
    "content": [
      "昔有朱买臣，今有朱宣慰。",
      "两个担柴夫，并为朱紫贵。"
    ]
  },
  {
    "id": "c16655df0c30db7b544456ee1d8a1c04",
    "title": "题画葡萄卷后",
    "authorName": "子温",
    "authorId": "c16655df0c30db7bd1457b72d1457b72",
    "dynasty": "元",
    "content": [
      "明月清风宗炳社，夕阳秋色庾公楼。",
      "修心未到无心地，万种千般逐水流。"
    ]
  },
  {
    "id": "c16655df0c30db7b503c6f8933a9da54",
    "title": "题画",
    "authorName": "子温",
    "authorId": "c16655df0c30db7bd1457b72d1457b72",
    "dynasty": "元",
    "content": [
      "曾向流沙取梵书，草龙珠帐满征途。",
      "轻包短策难将带，记得西风月上初。"
    ]
  },
  {
    "id": "c16655df0c882202becf0a0ac050cb0b",
    "title": "岁暮",
    "authorName": "元德明",
    "authorId": "c16655df0c882202d1457b72d1457b72",
    "dynasty": "元",
    "content": [
      "䔩䔩霜力劲，沈沈山气冥。",
      "北风半夜起，吹动一天星。"
    ]
  },
  {
    "id": "c16655df0c8ed33942f013485ef4e63e",
    "title": "溪岩杂咏",
    "authorName": "清珙",
    "authorId": "c16655df0c8ed3397810ccd48b0dc65f",
    "dynasty": "元",
    "content": [
      "道人缘虑尽，触目是心光。",
      "何处碧桃谢，满溪流水香。",
      "草深蛇性悦，日暖蝶心狂。",
      "曾见樵翁说，云边霅昼房。"
    ]
  },
  {
    "id": "c16655df0c8ed33942f01348e3584c36",
    "title": "溪岩杂咏",
    "authorName": "清珙",
    "authorId": "c16655df0c8ed3397810ccd48b0dc65f",
    "dynasty": "元",
    "content": [
      "一钁足生涯，居山道者家。",
      "有功惟种竹，无暇莫栽花。",
      "水碓夜春米，竹笼春焙茶。",
      "人间在何处？",
      "隐隐见桑麻。"
    ]
  },
  {
    "id": "c16655df0c8ed33942f01348223b82c2",
    "title": "溪岩杂咏",
    "authorName": "清珙",
    "authorId": "c16655df0c8ed3397810ccd48b0dc65f",
    "dynasty": "元",
    "content": [
      "山厨修午供，泉白似银浆。",
      "羹熟笋鞭烂，饭炊粳米香。",
      "油煎青顶蕈，醋煮紫芽姜。",
      "百味皆难及，何须说上方。"
    ]
  },
  {
    "id": "c16655df0c8ed33942f01348fc12b27d",
    "title": "溪岩杂咏",
    "authorName": "清珙",
    "authorId": "c16655df0c8ed3397810ccd48b0dc65f",
    "dynasty": "元",
    "content": [
      "红日半衔山，柴门便掩关。",
      "绿蒲眠蓐软，白木枕头弯。",
      "松月来先照，溪云出未还。",
      "迢迢清夜梦，不肯到人间。"
    ]
  },
  {
    "id": "c16655df0c8ed33942f01348355460b8",
    "title": "溪岩杂咏",
    "authorName": "清珙",
    "authorId": "c16655df0c8ed3397810ccd48b0dc65f",
    "dynasty": "元",
    "content": [
      "扶杖入松林，闲行上翠岑。",
      "鹤群冲鹘散，树影落溪沈。",
      "野果棘难采，药苗香易寻。",
      "澹烟斜日暮，红叶半岩阴。"
    ]
  },
  {
    "id": "c16655df0c8ed33942f0134864b248c6",
    "title": "溪岩杂咏",
    "authorName": "清珙",
    "authorId": "c16655df0c8ed3397810ccd48b0dc65f",
    "dynasty": "元",
    "content": [
      "结草便为庵，年年用覆苫。",
      "纸窗松叶暗，竹屋藓花粘。",
      "麦饭惟饶火，藜羹不点盐。",
      "生涯随分过，谁管世人嫌。"
    ]
  },
  {
    "id": "c16655df0c8ed339578fc77b42088de2",
    "title": "赵会初心提举",
    "authorName": "清珙",
    "authorId": "c16655df0c8ed3397810ccd48b0dc65f",
    "dynasty": "元",
    "content": [
      "老来脚力不胜鞋，竹杖扶行步落花。",
      "待月伴云眠藓石，寻梅陪客过邻家。",
      "粥香瓦钵山田米，雪泛瓷瓯水磨茶。",
      "今日为翁时暂出，此心长只在烟霞。"
    ]
  },
  {
    "id": "c16655df0c8ed339220d50b94b58b3c7",
    "title": "闲咏",
    "authorName": "清珙",
    "authorId": "c16655df0c8ed3397810ccd48b0dc65f",
    "dynasty": "元",
    "content": [
      "吾家住在霅溪西，水满天湖月满溪。",
      "未到尽惊山崄峻，曾来方识路高低。",
      "蜗沿素壁粘枯壳，虎过新蹄印雨泥。",
      "闲闭柴门春昼寂，青桐花发画胡啼。"
    ]
  },
  {
    "id": "c16655df0c8ed339220d50b9c14214f8",
    "title": "闲咏",
    "authorName": "清珙",
    "authorId": "c16655df0c8ed3397810ccd48b0dc65f",
    "dynasty": "元",
    "content": [
      "柴门虽设未尝关，闲看幽禽自往还。",
      "尺璧易求千丈石，黄金难买一生闲。",
      "雪消晓嶂闻寒瀑，叶落秋林见远山。",
      "古柏烟销清昼永，是非不到白云间。"
    ]
  },
  {
    "id": "c16655df0c8ed339220d50b92e02be22",
    "title": "闲咏",
    "authorName": "清珙",
    "authorId": "c16655df0c8ed3397810ccd48b0dc65f",
    "dynasty": "元",
    "content": [
      "幽居自与世相分，苔厚林深草木薰。",
      "山色雨晴常得见，市声朝暮罕曾闻。",
      "煮茶瓦灶烧黄叶，补衲岩台剪白云。",
      "人寿希逢年满百，利名何苦竞趋奔。"
    ]
  },
  {
    "id": "c16655df0c8ed339220d50b94b2b1d2a",
    "title": "闲咏",
    "authorName": "清珙",
    "authorId": "c16655df0c8ed3397810ccd48b0dc65f",
    "dynasty": "元",
    "content": [
      "溪浅泉清见石沙，屋头无角寄藤萝。",
      "夜深月下长猿啸，苔厚岩前少客过。",
      "庭竹攲斜春雪重，岭梅消瘦夜寒多。",
      "寥寥此道非今古，徒把砖来石上磨。"
    ]
  },
  {
    "id": "c16655df0c8ed339220d50b97693db30",
    "title": "闲咏",
    "authorName": "清珙",
    "authorId": "c16655df0c8ed3397810ccd48b0dc65f",
    "dynasty": "元",
    "content": [
      "破屋萧萧枕石台，柴门白日为谁开？",
      "名场成队挨身入，古路无人跨脚来。",
      "深夜雪寒惟火伴，五更霜冷有猿哀。",
      "袈裟零落难缝补，收卷云霞自剪裁。"
    ]
  },
  {
    "id": "c16655df0c8ed339220d50b9cb5efeb4",
    "title": "闲咏",
    "authorName": "清珙",
    "authorId": "c16655df0c8ed3397810ccd48b0dc65f",
    "dynasty": "元",
    "content": [
      "优游静坐野僧家，饮啄随缘度岁华。",
      "翠竹黄花闲意思，白云流水淡生涯。",
      "石头莫认山中虎，弓影休疑盏里蛇。",
      "林下不知尘世事，夕阳长见送归鸦。"
    ]
  },
  {
    "id": "c16655df0c8ed339220d50b9e06296ab",
    "title": "闲咏",
    "authorName": "清珙",
    "authorId": "c16655df0c8ed3397810ccd48b0dc65f",
    "dynasty": "元",
    "content": [
      "满头白发瘦棱层，日用生涯事事能。",
      "木臼秋分舂白术，竹筐春半晒朱藤。",
      "黄精就买山前客，紫菜长需海外僧。",
      "谁道新年七十七，开池栽藕种茭菱。"
    ]
  },
  {
    "id": "c16655df0c8ed339220d50b9adf29c7f",
    "title": "闲咏",
    "authorName": "清珙",
    "authorId": "c16655df0c8ed3397810ccd48b0dc65f",
    "dynasty": "元",
    "content": [
      "自入山来万虑澄，平怀一种任腾腾。",
      "庭前树色秋来减，槛外泉声雨后增。",
      "挑荠煮茶延野客，买盆移菊送邻僧。",
      "锦衣玉食公卿子，不及山僧有此情。"
    ]
  },
  {
    "id": "c16655df0c8ed339220d50b91f935f17",
    "title": "闲咏",
    "authorName": "清珙",
    "authorId": "c16655df0c8ed3397810ccd48b0dc65f",
    "dynasty": "元",
    "content": [
      "竞利奔名何足夸，清闲独许野僧家。",
      "心田不长无明草，觉苑长开智慧花。",
      "黄土坡边多蕨笋，青苔地上少尘沙。",
      "我年三十馀来此，几度晴窗映落霞。"
    ]
  },
  {
    "id": "c16655df0c8ed339220d50b90fe3fe6e",
    "title": "闲咏",
    "authorName": "清珙",
    "authorId": "c16655df0c8ed3397810ccd48b0dc65f",
    "dynasty": "元",
    "content": [
      "历遍乾坤没处寻，偶然得住此山林。",
      "茅庵高插云霄碧，藓径斜过竹树深。",
      "人为利名惊宠辱，我因禅寂老光阴。",
      "苍松怪石无人识，犹更将心去觅心。"
    ]
  },
  {
    "id": "c16655df0c8ed339220d50b9a746f5a4",
    "title": "闲咏",
    "authorName": "清珙",
    "authorId": "c16655df0c8ed3397810ccd48b0dc65f",
    "dynasty": "元",
    "content": [
      "细把浮生物理推，输赢难定一盘棋。",
      "僧居青嶂闲方好，人在红尘老不知。",
      "风扬茶烟浮竹榻，水流花瓣落青池。",
      "如何三万六千日，不放心身静片时。"
    ]
  },
  {
    "id": "c16655df0c8ed339220d50b957059a42",
    "title": "闲咏",
    "authorName": "清珙",
    "authorId": "c16655df0c8ed3397810ccd48b0dc65f",
    "dynasty": "元",
    "content": [
      "法道寥寥不可模，一庵深隐是良图。",
      "门前养竹高遮屋，石上分泉直到厨。",
      "猿抱子来崖果熟，鹤移巢去涧松枯。",
      "禅边大有闲情绪，收拾乾柴向地炉。"
    ]
  },
  {
    "id": "c16655df0c8ed3399c56fde7b3d2ab5d",
    "title": "山居吟",
    "authorName": "清珙",
    "authorId": "c16655df0c8ed3397810ccd48b0dc65f",
    "dynasty": "元",
    "content": [
      "满山笋蕨满园茶，一树红花间白花。",
      "大抵四时春最好，就中尤好是山家。"
    ]
  },
  {
    "id": "c16655df0c8ed3399c56fde71040de53",
    "title": "山居吟",
    "authorName": "清珙",
    "authorId": "c16655df0c8ed3397810ccd48b0dc65f",
    "dynasty": "元",
    "content": [
      "年老庵居养病身，日高犹自未开门。",
      "怕寒起坐烧松火，一曲樵歌隔坞闻。"
    ]
  },
  {
    "id": "c16655df0c8ed3399c56fde75bee0019",
    "title": "山居吟",
    "authorName": "清珙",
    "authorId": "c16655df0c8ed3397810ccd48b0dc65f",
    "dynasty": "元",
    "content": [
      "山厨寂寂断炊烟，冻锁泉声欲雪天。",
      "面壁老僧无定力，又思乞食到人间。"
    ]
  },
  {
    "id": "c16655df0c8ed3399c56fde7a6f60cfe",
    "title": "山居吟",
    "authorName": "清珙",
    "authorId": "c16655df0c8ed3397810ccd48b0dc65f",
    "dynasty": "元",
    "content": [
      "此事谁人敢强为，除非知有莫能知。",
      "分明月在梅花上，看到梅花早已迟。"
    ]
  },
  {
    "id": "c16655df0c8ed3399c56fde7f2373b23",
    "title": "山居吟",
    "authorName": "清珙",
    "authorId": "c16655df0c8ed3397810ccd48b0dc65f",
    "dynasty": "元",
    "content": [
      "茅屋低低三两间，团团环绕尽青山。",
      "竹床不许闲云宿，日未斜时便掩关。"
    ]
  },
  {
    "id": "c16655df0c8ed3399c56fde7aa178bf9",
    "title": "山居吟",
    "authorName": "清珙",
    "authorId": "c16655df0c8ed3397810ccd48b0dc65f",
    "dynasty": "元",
    "content": [
      "一片无尘新雨地，半边有藓古时松。",
      "目前景物人皆见，取用谁知各不同。"
    ]
  },
  {
    "id": "c16655df0c8ed3399c56fde798dd9eb6",
    "title": "山居吟",
    "authorName": "清珙",
    "authorId": "c16655df0c8ed3397810ccd48b0dc65f",
    "dynasty": "元",
    "content": [
      "山形凹凸路高低，石占云头屋占蹊。",
      "地窄栽来蔬菜少，又营小圃在桥西。"
    ]
  },
  {
    "id": "c16655df0c8ed3399c56fde731e17e3e",
    "title": "山居吟",
    "authorName": "清珙",
    "authorId": "c16655df0c8ed3397810ccd48b0dc65f",
    "dynasty": "元",
    "content": [
      "移家深入乱峰西，烟树重重隔远溪。",
      "年老心闲贪睡稳，厌闻钟响与鸡啼。"
    ]
  },
  {
    "id": "c16655df0c8ed3399c56fde7a9215132",
    "title": "山居吟",
    "authorName": "清珙",
    "authorId": "c16655df0c8ed3397810ccd48b0dc65f",
    "dynasty": "元",
    "content": [
      "半窗斜日冷生光，破衲蒙头坐竹床。",
      "枯叶满炉烧焰火，不知屋上有寒霜。"
    ]
  },
  {
    "id": "c16655df0c8ed3399c56fde796fa2186",
    "title": "山居吟",
    "authorName": "清珙",
    "authorId": "c16655df0c8ed3397810ccd48b0dc65f",
    "dynasty": "元",
    "content": [
      "深秋时节雨霏霏，藓叶层层印虎蹄。",
      "一夜西风吹不住，晓来黄叶与阶齐。"
    ]
  },
  {
    "id": "c16655df0c8ed3399c56fde75d0a409f",
    "title": "山居吟",
    "authorName": "清珙",
    "authorId": "c16655df0c8ed3397810ccd48b0dc65f",
    "dynasty": "元",
    "content": [
      "老来无事干怀抱，竹榻高眠石枕斜。",
      "梦里不知谁是我，觉来新月到梅花。"
    ]
  },
  {
    "id": "c16655df0c8ed3399c56fde7a876fbf6",
    "title": "山居吟",
    "authorName": "清珙",
    "authorId": "c16655df0c8ed3397810ccd48b0dc65f",
    "dynasty": "元",
    "content": [
      "独坐穷心寂杳冥，个中无法可当情。",
      "西风吹尽拥门叶，留得空阶与月明。"
    ]
  },
  {
    "id": "c16655df0c8ed339b87a044d8b3e0903",
    "title": "天湖卜居",
    "authorName": "清珙",
    "authorId": "c16655df0c8ed3397810ccd48b0dc65f",
    "dynasty": "元",
    "content": [
      "晴明无事登霞峰，伸眉极望开心胸。",
      "太湖万顷白潋滟，洞庭两点青蒙茸。",
      "初疑仙子始绾角，碧纱帽子参差笼。",
      "又疑天女来献花，玉盘捧出双芙蓉。",
      "明知此境俱幻妄，对此悠然心未终。",
      "徘徊不忍便归去，夕阳又转山头松。"
    ]
  },
  {
    "id": "c16655df0c8ed3394a545f07d8fad985",
    "title": "山中天湖卜居二首",
    "authorName": "清珙",
    "authorId": "c16655df0c8ed3397810ccd48b0dc65f",
    "dynasty": "元",
    "content": [
      "林木长新叶，绕屋清阴多。",
      "深草没尘迹，隔山听樵歌。",
      "自耕复自种，侧笠披青蓑。",
      "好雨及时来，活我新栽禾。",
      "游目周宇宙，物物皆消磨。",
      "既善解空理，不乐还如何。"
    ]
  },
  {
    "id": "c16655df0c8ed3394a545f07f1a83250",
    "title": "山中天湖卜居二首",
    "authorName": "清珙",
    "authorId": "c16655df0c8ed3397810ccd48b0dc65f",
    "dynasty": "元",
    "content": [
      "月来照我门，风来吹我襟。",
      "劝君石上坐，听我山中吟。",
      "玄鬓化为雪，朝光成夕阴。",
      "万事草头露，岂得长如今。"
    ]
  },
  {
    "id": "c16655df0dadaddbc4c5051aea8960d1",
    "title": "答明主",
    "authorName": "顺帝",
    "authorId": "c16655df0dadaddbd1457b72d1457b72",
    "dynasty": "元",
    "content": [
      "金陵使者渡江来，漠漠风烟一道开。",
      "王气有时还自息，皇恩何处不昭回。",
      "信知海内归明主，亦喜江南有俊才。",
      "归去诚心烦为说，春风先到凤凰台。"
    ]
  },
  {
    "id": "c16655df0dadaddb93409da81fcad704",
    "title": "御制诗",
    "authorName": "顺帝",
    "authorId": "c16655df0dadaddbd1457b72d1457b72",
    "dynasty": "元",
    "content": [
      "父疾精虔祷上天，愿将己算益亲年。",
      "孝心感格天心动，恍惚神将帝命传。",
      "母渴思瓜正岁寒，那堪山路雪漫漫。",
      "双瓜忽产空岩里，归奉慈亲痼疾安。"
    ]
  },
  {
    "id": "c16655df0de952e74a305c1edf6249bd",
    "title": "扇上诗",
    "authorName": "黄德广",
    "authorId": "c16655df0de952e7d1457b72d1457b72",
    "dynasty": "元",
    "content": [
      "东风一曲浣溪纱，客子行吟对日斜。",
      "犹记金陵贳春酒，小姬能唱后庭花。"
    ]
  },
  {
    "id": "c16655df0e2c6dc0ce4d31342215094d",
    "title": "送宗岳归青莲",
    "authorName": "圆至",
    "authorId": "c16655df0e2c6dc0d1457b72d1457b72",
    "dynasty": "元",
    "content": [
      "布囊诗几卷，归计亦凄凉。",
      "不惜经时别，应知聚日长。",
      "石峰蒸玉气，井水浸莲香。",
      "曾许为邻寺，招余住竹房。"
    ]
  },
  {
    "id": "c16655df0e2c6dc0b7d498024ff6adbb",
    "title": "送建昌黄绮秀才逾淮教授",
    "authorName": "圆至",
    "authorId": "c16655df0e2c6dc0d1457b72d1457b72",
    "dynasty": "元",
    "content": [
      "还山羞听紫芝歌，旅馆千门讲四科。",
      "绛帐未悬知己少，黑裘渐敝阅人多。",
      "秋风白下沾巾别，落日青淮照影过。",
      "莫对饭盘嗔苜蓿，桑榆虽暖易蹉跎。"
    ]
  },
  {
    "id": "c16655df0e2c6dc0cf81749d4cd8ad3d",
    "title": "义冢科",
    "authorName": "圆至",
    "authorId": "c16655df0e2c6dc0d1457b72d1457b72",
    "dynasty": "元",
    "content": [
      "城阙千棺瘗此斜，古堆新穴满平畬。",
      "春丛乱哭鳏寡鸟，雨树杂开啼笑花。",
      "散骨已枯苔作肉，痴魂犹认土为家。",
      "何人薄暮焚钱去，风卷残灰满柏丫。"
    ]
  },
  {
    "id": "c16655df0e2c6dc0f0d0e4a5f1ca05b7",
    "title": "雪后荆林道中",
    "authorName": "圆至",
    "authorId": "c16655df0e2c6dc0d1457b72d1457b72",
    "dynasty": "元",
    "content": [
      "冷风寒柳闭千门，柳外啼鸦聚晚群。",
      "残日晖晖烘雪气，徘徊半岭作晴云。"
    ]
  },
  {
    "id": "c16655df0e2c6dc09cfead0915425f0c",
    "title": "小汊",
    "authorName": "圆至",
    "authorId": "c16655df0e2c6dc0d1457b72d1457b72",
    "dynasty": "元",
    "content": [
      "麻骨灯明竹壁疏，更深人语在茅庐。",
      "开篷缘岸去沽酒，点火拨船来卖鱼。"
    ]
  },
  {
    "id": "c16655df0e2c6dc0d4f01b846f71d2e3",
    "title": "胡卢",
    "authorName": "圆至",
    "authorId": "c16655df0e2c6dc0d1457b72d1457b72",
    "dynasty": "元",
    "content": [
      "胡卢河畔洗毡裘，日日花香满水流。",
      "嫁得夫郎爱官职，去随太子取交州。"
    ]
  },
  {
    "id": "c16655df0e2c6dc0a0438bdd843e8c61",
    "title": "吴王庙",
    "authorName": "圆至",
    "authorId": "c16655df0e2c6dc0d1457b72d1457b72",
    "dynasty": "元",
    "content": [
      "吴王庙近水边山，壁上雕青鬼臂蛮。",
      "白日炉中烟色变，散成云气满人间。"
    ]
  },
  {
    "id": "c16655df0e2c6dc0ef6b93fe5e7bc662",
    "title": "逢故人",
    "authorName": "圆至",
    "authorId": "c16655df0e2c6dc0d1457b72d1457b72",
    "dynasty": "元",
    "content": [
      "共看咸淳上苑花，锦笺彩句敌春华。",
      "白头相见钟陵市，我亦如君未有家。"
    ]
  },
  {
    "id": "c16655df0e2c6dc0184531c3e7d378a7",
    "title": "元夕观傀儡",
    "authorName": "圆至",
    "authorId": "c16655df0e2c6dc0d1457b72d1457b72",
    "dynasty": "元",
    "content": [
      "锦裆丛里斗腰支，记得京城此夕时。",
      "一曲《太平钱》舞罢，六街人唱看灯词。"
    ]
  },
  {
    "id": "c16655df0e2c6dc03e0bb6fd3ddcd744",
    "title": "芳塘",
    "authorName": "圆至",
    "authorId": "c16655df0e2c6dc0d1457b72d1457b72",
    "dynasty": "元",
    "content": [
      "芳塘雨霁绿初肥，折得青条串露归。",
      "一树残花喧斗雀，红香满径扑人飞。"
    ]
  },
  {
    "id": "c16655df0e2c6dc08ff9d68fd54d37c0",
    "title": "寄恩以仁",
    "authorName": "圆至",
    "authorId": "c16655df0e2c6dc0d1457b72d1457b72",
    "dynasty": "元",
    "content": [
      "风柳青青条叶新，别愁江畔又逢春。",
      "交情似我如君少，一度相逢胜故人。"
    ]
  },
  {
    "id": "c16655df0e2c6dc04e2ba8764e61408b",
    "title": "赠天纪",
    "authorName": "圆至",
    "authorId": "c16655df0e2c6dc0d1457b72d1457b72",
    "dynasty": "元",
    "content": [
      "拈笔诗成首首新，兴来豪叫欲攀云。",
      "难医最是狂吟病，我恰才痊又到君。"
    ]
  },
  {
    "id": "c16655df0e2c6dc03e90cae9e9cbe0a8",
    "title": "重登牛头峰",
    "authorName": "圆至",
    "authorId": "c16655df0e2c6dc0d1457b72d1457b72",
    "dynasty": "元",
    "content": [
      "霜叶黄蝶飞，崖泉白蛇挂。",
      "行行寻故迹，往物已屡化。",
      "高步万石上，独立一木下。",
      "悠然顾吾影，残日在林罅。",
      "古来遗世士，泯观混真假。",
      "所视既已齐，乘险意亦暇。",
      "智愚相与夺，得失纷代谢。",
      "吾欲营力耕，穿岩树茅舍。"
    ]
  },
  {
    "id": "c16655df0e2c6dc0c4fccd8df29beee7",
    "title": "雪",
    "authorName": "圆至",
    "authorId": "c16655df0e2c6dc0d1457b72d1457b72",
    "dynasty": "元",
    "content": [
      "窗鸣风片乱，溜冻冰条直。",
      "夜久忽无声，傍檐时淅沥。",
      "青薪焰方吐，红灯花欲滴。",
      "闭阁有馀温，蒙衾兀重席。"
    ]
  },
  {
    "id": "c16655df0e2c6dc04ac3e6cfc1583e95",
    "title": "送勤灭宗",
    "authorName": "圆至",
    "authorId": "c16655df0e2c6dc0d1457b72d1457b72",
    "dynasty": "元",
    "content": [
      "出家旅殊乡，同里为骨肉。",
      "况乃情所厚，而兹忽分躅。",
      "清霜雕广野，露立冻群木。",
      "日暮行子身，溪谷映餐宿。",
      "吾闻含德者，凝视养玄瞩。",
      "疾进气虽锐，久践途乃熟。",
      "岁晏能复来，青灯共寒屋。"
    ]
  },
  {
    "id": "c16655df0e2c6dc046b158cdb42f195a",
    "title": "赠玉龙曾道士画龙头",
    "authorName": "圆至",
    "authorId": "c16655df0e2c6dc0d1457b72d1457b72",
    "dynasty": "元",
    "content": [
      "乖龙逃雨走，急落西山陬。",
      "缩入画仙笔，雷公不能搜。",
      "画仙有墨池，尺水涵十洲。",
      "俗龙作玄骨，骑入尘寰游。",
      "我求写龙真，画仙许我否？",
      "形全恐飞去，为君且画头。"
    ]
  },
  {
    "id": "c16655df0e2c6dc086f2d65cd46799d5",
    "title": "次韵陪星子胡主簿游报先寺",
    "authorName": "圆至",
    "authorId": "c16655df0e2c6dc0d1457b72d1457b72",
    "dynasty": "元",
    "content": [
      "木栖与渊蟠，所性各有适。",
      "顾余丘壑恋，大药不医癖。",
      "青山亦可人，乍见如素识。",
      "森然一窗下，献此万丈碧。",
      "簿领三秦英，轩昂谢尘迹。",
      "壮龄已叠组，旧阀况列戟。",
      "洁身粉黛侧，僧榻群面壁。",
      "国鼎笔可扛，天机锦自织。",
      "停骖偶相值，顾问借颜色。",
      "东风吹芳原，众卉竞春日。",
      "远郊农饷起，烟屋香芋栗。",
      "牛鸣雨陇寒，释耒泥溅膝。",
      "良时一游豫，能不念民疾。",
      "二宫山水窟，屦钵恬食息。",
      "含羞目崭绝，讵意陪履屐。",
      "终期凌苍巅，一视空八极。"
    ]
  },
  {
    "id": "c16655df0e2c6dc082e0c8fc5d718b72",
    "title": "次韵答许府判见嘲诗癖之什",
    "authorName": "圆至",
    "authorId": "c16655df0e2c6dc0d1457b72d1457b72",
    "dynasty": "元",
    "content": [
      "君不见蓬莱仙人五云深，兴来忽起尘寰心。手拈造化作一剧，世上瓦砾皆黄金。",
      "又不见珠宫灵娥睡新起，赛吃云浆赌骰子。蓦然发笑成电光，不料阴阳嘘颊齿。",
      "道人文章亦如斯，落笔心手不相知。岂如曲士拾蠹纸，尧桀满腹堆群疑。",
      "愿君闭口毗耶室，竺贝孔韦皆长物。著鞭捷出灵运前，莫斗生天斗成佛。"
    ]
  },
  {
    "id": "c16655df0f01f509158b8dd353247075",
    "title": "剪子",
    "authorName": "耶律柳溪",
    "authorId": "c16655df0f01f509d1457b72d1457b72",
    "dynasty": "元",
    "content": [
      "体出并州性自刚，箧中依约冷光芒。",
      "双环对曲蜂腰细，叠刃齐开燕尾张。",
      "惯爱分花沾雨露，偏憎裁锦破鸳鸯。",
      "可怜戍妇寒窗下，一剪边衣一断肠。"
    ]
  },
  {
    "id": "c16655df0f62eb9cac1c05fc2133c0c8",
    "title": "续兰亭会补任城吕系诗",
    "authorName": "自悦",
    "authorId": "c16655df0f62eb9cd1457b72d1457b72",
    "dynasty": "元",
    "content": [
      "崇阿抚神秘，微风扇和淳。",
      "灵雨既云沐，品汇区以陈。",
      "兰苕擢中沚，葩萼媚芳辰。",
      "散怀得真契，引觞答熙春。"
    ]
  },
  {
    "id": "c16655df0fae591f29ac1691b306c3bf",
    "title": "送朱本初法师赴豫章玉隆宫",
    "authorName": "柳贯",
    "authorId": "c16655df0fae591fc850371f5e1b18c4",
    "dynasty": "元",
    "content": [
      "锁蛟惟有柱，堕鼠已无家。",
      "想到真仙宅，能回俗士车。",
      "露坛春剪柏，云臼夜敲茶。",
      "人境今双绝，长吟采物华。"
    ]
  },
  {
    "id": "c16655df0fae591f55ea40c8b4bb3b0d",
    "title": "同杨仲礼和袁集贤上都诗十首",
    "authorName": "柳贯",
    "authorId": "c16655df0fae591fc850371f5e1b18c4",
    "dynasty": "元",
    "content": [
      "出塞行瞻日，趋朝喜近天。",
      "离宫开苑囿，驰道绝风烟。",
      "瑶水巡非远，峒山历更绵。",
      "《甘泉》多法从，献赋忆当年。"
    ]
  },
  {
    "id": "c16655df0fae591f55ea40c8a3c0aae5",
    "title": "同杨仲礼和袁集贤上都诗十首",
    "authorName": "柳贯",
    "authorId": "c16655df0fae591fc850371f5e1b18c4",
    "dynasty": "元",
    "content": [
      "雨水渐衣黑，云砂际目黄。",
      "烟开才黯惨，日出已苍凉。",
      "徇俗高檐帽，清心小篆香。",
      "端居万里念，蕙草惜微芳。"
    ]
  },
  {
    "id": "c16655df0fae591f55ea40c8d445b162",
    "title": "同杨仲礼和袁集贤上都诗十首",
    "authorName": "柳贯",
    "authorId": "c16655df0fae591fc850371f5e1b18c4",
    "dynasty": "元",
    "content": [
      "昔建寰中业，初开徼外山。",
      "雉城平兀兀，沙水净湾湾。",
      "朱夏宸游正，清秋武卫闲。",
      "叨陪文学乘，空愧鬓毛斑。"
    ]
  },
  {
    "id": "c16655df0fae591f55ea40c8fb5d1397",
    "title": "同杨仲礼和袁集贤上都诗十首",
    "authorName": "柳贯",
    "authorId": "c16655df0fae591fc850371f5e1b18c4",
    "dynasty": "元",
    "content": [
      "谣俗随方异，沟涂隔舍迷。",
      "醺人惟马湩，劝客有驼蹄。",
      "殿角孤花靓，城隅杂树低。",
      "天涯中夜舞，如意昔曾携。"
    ]
  },
  {
    "id": "c16655df0fae591f55ea40c8390de261",
    "title": "同杨仲礼和袁集贤上都诗十首",
    "authorName": "柳贯",
    "authorId": "c16655df0fae591fc850371f5e1b18c4",
    "dynasty": "元",
    "content": [
      "天潢犹白白，云幕故青青。",
      "积潦摧车轴，高风堕箭翎。",
      "宫涂丹赭垩，殿户紫金钉。",
      "女乐蓬莱秘，哀箫动杳冥。"
    ]
  },
  {
    "id": "c16655df0fae591f55ea40c8daba3669",
    "title": "同杨仲礼和袁集贤上都诗十首",
    "authorName": "柳贯",
    "authorId": "c16655df0fae591fc850371f5e1b18c4",
    "dynasty": "元",
    "content": [
      "幄殿层云障，辕门积雪峰。",
      "奇鹰皆戴角，御马尽飞龙。",
      "瀚海将临幸，云亭望陟封。",
      "青丘大羽猎，有事待玄冬。"
    ]
  },
  {
    "id": "c16655df0fae591f55ea40c8c5a682d4",
    "title": "同杨仲礼和袁集贤上都诗十首",
    "authorName": "柳贯",
    "authorId": "c16655df0fae591fc850371f5e1b18c4",
    "dynasty": "元",
    "content": [
      "曹务唯章句，官规自法程。",
      "斋扉侵雨润，宴几得风清。",
      "历历三刀梦，行行万里城。",
      "明年遂耕隐，深仗酒为名。"
    ]
  },
  {
    "id": "c16655df0fae591f55ea40c8c0d0d44e",
    "title": "同杨仲礼和袁集贤上都诗十首",
    "authorName": "柳贯",
    "authorId": "c16655df0fae591fc850371f5e1b18c4",
    "dynasty": "元",
    "content": [
      "经游还绝塞，际遇复清朝。",
      "大暑无蒙绤，轻寒已御貂。",
      "盘空齑屡荐，觞至酒频浇。",
      "贫病谙为客，何惭带减腰。"
    ]
  },
  {
    "id": "c16655df0fae591f55ea40c82fcb6b87",
    "title": "同杨仲礼和袁集贤上都诗十首",
    "authorName": "柳贯",
    "authorId": "c16655df0fae591fc850371f5e1b18c4",
    "dynasty": "元",
    "content": [
      "公子青丝辔，王孙绿幰车。",
      "宴酣风小定，舞破日西斜。",
      "手掷宫中果，神行海上查。",
      "筑郿毋自厚，俭德不期奢。"
    ]
  },
  {
    "id": "c16655df0fae591f55ea40c8289dd04d",
    "title": "同杨仲礼和袁集贤上都诗十首",
    "authorName": "柳贯",
    "authorId": "c16655df0fae591fc850371f5e1b18c4",
    "dynasty": "元",
    "content": [
      "水草方方善，弓弧户户便。",
      "合围连妇女，从戍到曾玄。",
      "雪毳千家帐，冰瓢百眼泉。",
      "浚稽山更北，长望斗光悬。"
    ]
  },
  {
    "id": "c16655df0fae591f7f64a9e0373496af",
    "title": "闻临江范德机以母丧哀毁而卒",
    "authorName": "柳贯",
    "authorId": "c16655df0fae591fc850371f5e1b18c4",
    "dynasty": "元",
    "content": [
      "服斩谁非子，摧形不有身。",
      "使能穿圹入，果胜阙泉亲。",
      "突兀留文冢，凄凉卷钓缗。",
      "夜台开幕府，还借笔如神。"
    ]
  },
  {
    "id": "c16655df0fae591f07f2d0aefd7432b5",
    "title": "送李文晦佥事易节燕南二首",
    "authorName": "柳贯",
    "authorId": "c16655df0fae591fc850371f5e1b18c4",
    "dynasty": "元",
    "content": [
      "北候催乘传，东人挽去辕。",
      "不观沧海小，安识太行尊。",
      "好爵随年进，初心与道存。",
      "老儒当剧部，烦护国西门。"
    ]
  },
  {
    "id": "c16655df0fae591f07f2d0aefe98303f",
    "title": "送李文晦佥事易节燕南二首",
    "authorName": "柳贯",
    "authorId": "c16655df0fae591fc850371f5e1b18c4",
    "dynasty": "元",
    "content": [
      "雕鹗三秋击，骐驎万里行。",
      "官联汉直指，经术鲁诸生。",
      "世或深求法，公惟不近名。",
      "天心与民监，上下一昭明。"
    ]
  },
  {
    "id": "c16655df0fae591f6749927f74e1fbd6",
    "title": "二月七日与陈新甫甘允从饮范使君亭",
    "authorName": "柳贯",
    "authorId": "c16655df0fae591fc850371f5e1b18c4",
    "dynasty": "元",
    "content": [
      "心赏他年屡，湖光此处全。",
      "春生鸥鸟外，人醉杏花前。",
      "细竹侵除道，残阳满系船。",
      "毋将比西子，吾实愧华颠。"
    ]
  },
  {
    "id": "c16655df0fae591fa9b4d8a69d357d54",
    "title": "初夏斋中杂题三首",
    "authorName": "柳贯",
    "authorId": "c16655df0fae591fc850371f5e1b18c4",
    "dynasty": "元",
    "content": [
      "壤隔溪流断，门依野次成。",
      "初非慵应接，自是寡将迎。",
      "笋蕨搜山得，盐醯入市营。",
      "贫居薄滋味，盘脍敢求精。"
    ]
  },
  {
    "id": "c16655df0fae591fa9b4d8a6a5ee005f",
    "title": "初夏斋中杂题三首",
    "authorName": "柳贯",
    "authorId": "c16655df0fae591fc850371f5e1b18c4",
    "dynasty": "元",
    "content": [
      "经月始一出，移时还小劳。",
      "生涯依马磨，力作问蚕缫。",
      "藤刺青阴密，楸花紫艳高。",
      "雨晴看烂漫，草径莫令𧂭。"
    ]
  },
  {
    "id": "c16655df0fae591fa9b4d8a6dafa3402",
    "title": "初夏斋中杂题三首",
    "authorName": "柳贯",
    "authorId": "c16655df0fae591fc850371f5e1b18c4",
    "dynasty": "元",
    "content": [
      "池岸方如截，池波深可泅。",
      "出门歌小海，见客思沧洲。",
      "鱼沫吹还息，蛛丝断忽抽。",
      "万生同一马，敢望绝辕辀。"
    ]
  },
  {
    "id": "c16655df0fae591f253b92290b69b731",
    "title": "题离骚九歌图",
    "authorName": "柳贯",
    "authorId": "c16655df0fae591fc850371f5e1b18c4",
    "dynasty": "元",
    "content": [
      "紫贝东皇席，青霓北斗旗。",
      "究观神保意，遑恤放臣悲。",
      "有客传芭舞，何人执籥吹。",
      "楚巫千载恨，凭向画中窥。"
    ]
  },
  {
    "id": "c16655df0fae591f6a206ec64ae0b29b",
    "title": "睡馀偶题二首",
    "authorName": "柳贯",
    "authorId": "c16655df0fae591fc850371f5e1b18c4",
    "dynasty": "元",
    "content": [
      "此世何多幸，予生厚自怜。",
      "简书方厉禁，裘葛屡催年。",
      "正是稊能熟，其如橘不迁。",
      "摧藏南郭隐，放浪北窗眠。"
    ]
  },
  {
    "id": "c16655df0fae591f6a206ec67c18e8f8",
    "title": "睡馀偶题二首",
    "authorName": "柳贯",
    "authorId": "c16655df0fae591fc850371f5e1b18c4",
    "dynasty": "元",
    "content": [
      "惜此珊瑚玦，栖之薜荔床。",
      "青山围坐密，白日放歌长。",
      "客久违朝籍，人谁问夕郎。",
      "驾车容一驷，何必更留良。"
    ]
  },
  {
    "id": "c16655df0fae591f2e5228bfb7ea9b8f",
    "title": "送李士弘侍读摄祠王屋",
    "authorName": "柳贯",
    "authorId": "c16655df0fae591fc850371f5e1b18c4",
    "dynasty": "元",
    "content": [
      "河山肺腑树灵峰，泰乙高居象帝容。",
      "苍玉登坛亲藻籍，黄金涂检盛函封。",
      "林光忽与升烟合，云气初乘委佩重。",
      "归格神休奉明主，恩流偏觉侍臣浓。"
    ]
  },
  {
    "id": "c16655df0fae591f191da2363503bb7c",
    "title": "观失剌斡耳朵御宴回",
    "authorName": "柳贯",
    "authorId": "c16655df0fae591fc850371f5e1b18c4",
    "dynasty": "元",
    "content": [
      "毳幕承空柱绣楣，彩绳亘地掣文霓。",
      "辰旗忽动祠光下，甲帐徐开殿影齐。",
      "芍药名花围簇坐，蒲萄法酒拆封泥。",
      "御前赐酺千官醉，恩觉中天雨露低。"
    ]
  },
  {
    "id": "c16655df0fae591f44209c23c86d89ac",
    "title": "次韵伯庸无题四首",
    "authorName": "柳贯",
    "authorId": "c16655df0fae591fc850371f5e1b18c4",
    "dynasty": "元",
    "content": [
      "贝叶东来不隔江，青瑶刻作宝华幢。",
      "龙翰别致三千匹，翠羽生输四十双。",
      "天上神闲雷下斧，人间客醉月萦窗。",
      "嵩南半截云虹色，宜著韩家小石淙。"
    ]
  },
  {
    "id": "c16655df0fae591f44209c23dc26495d",
    "title": "次韵伯庸无题四首",
    "authorName": "柳贯",
    "authorId": "c16655df0fae591fc850371f5e1b18c4",
    "dynasty": "元",
    "content": [
      "珠斗阑干动夜光，霏霏神雨酒痕香。",
      "故时徒服多为赭，今日祠衣独尚黄。",
      "梁苑且延能赋客，汉廷安用戏车郎。",
      "琴中莫置拘幽恨，圣德宣昭到越裳。"
    ]
  },
  {
    "id": "c16655df0fae591f44209c2329c027ef",
    "title": "次韵伯庸无题四首",
    "authorName": "柳贯",
    "authorId": "c16655df0fae591fc850371f5e1b18c4",
    "dynasty": "元",
    "content": [
      "欲觅麻姑看海潮，径从织女问河桥。",
      "蓍茎宿露龟方息，竹实垂云凤已遥。",
      "白璧何资三寸舌，黄金偏恋十围腰。",
      "新来代地闻歌曲，尽擪秦声入管箫。"
    ]
  },
  {
    "id": "c16655df0fae591f44209c231ff2aec2",
    "title": "次韵伯庸无题四首",
    "authorName": "柳贯",
    "authorId": "c16655df0fae591fc850371f5e1b18c4",
    "dynasty": "元",
    "content": [
      "黄鹄将骞两翅垂，跂行几许似蛇医。",
      "栖迟社首修封日，太息甘泉献赋时。",
      "风籁萧萧听渐起，星弧历历看初移。",
      "尘埃渴肺今年甚，绝想仙盘露一卮。"
    ]
  },
  {
    "id": "c16655df0fae591f8e41d79af1a54f1f",
    "title": "还次桓州",
    "authorName": "柳贯",
    "authorId": "c16655df0fae591fc850371f5e1b18c4",
    "dynasty": "元",
    "content": [
      "塞雨初干草未霜，穹庐秋色满沙场。",
      "割鲜俎上荐黄鼠，献获腰间悬白狼。",
      "别部乌桓知几族，他山稽落是何方。",
      "长云西北天如水，想见旌旗瀚海光。"
    ]
  },
  {
    "id": "c16655df0fae591f91d12d791270b1b3",
    "title": "太子受册礼成赴西内朝贺退归书事",
    "authorName": "柳贯",
    "authorId": "c16655df0fae591fc850371f5e1b18c4",
    "dynasty": "元",
    "content": [
      "乐舞充庭见象箾，重瞳日月丽璇霄。",
      "双龙承检才升册，九虎开关恰御朝。",
      "内厩皆陈朱鬣马，左珰新换紫金貂。",
      "青袍最困微班忝，亲向前星挹斗杓。"
    ]
  }
]