[
  {
    "id": "2b7bf6b494bbcd517c7a98c60bdedde0",
    "title": "秋日二首",
    "authorName": "李世民",
    "authorId": "4cf4377694bbcd513435c37855b37c5c",
    "dynasty": "隋",
    "content": [
      "菊散金风起，荷疏玉露圆。",
      "将秋数行雁，离夏几林蝉。",
      "云凝愁半岭，霞碎缬高天。",
      "还似成都望，直见峨眉前。"
    ]
  },
  {
    "id": "2b7bf6b494bbcd517c7a98c6b200d42f",
    "title": "秋日二首",
    "authorName": "李世民",
    "authorId": "4cf4377694bbcd513435c37855b37c5c",
    "dynasty": "隋",
    "content": [
      "爽气澄兰沼，秋风动桂林。",
      "露凝千片玉，菊散一丛金。",
      "日岫高低影，云空点缀阴。",
      "蓬瀛不可望，泉石且娱心。"
    ]
  },
  {
    "id": "2b7bf6b494bbcd5173f3ecd799f6ce96",
    "title": "冬宵各为四韵",
    "authorName": "李世民",
    "authorId": "4cf4377694bbcd513435c37855b37c5c",
    "dynasty": "隋",
    "content": [
      "雕宫静龙漏，绮阁宴公侯。",
      "珠帘烛燄动，绣柱月光浮。",
      "云起将歌发，风停与管遒。",
      "琐除任多士，端扆竟何忧。"
    ]
  },
  {
    "id": "2b7bf6b494bbcd510ce7f3f2670ac21d",
    "title": "冬日临昆明池",
    "authorName": "李世民",
    "authorId": "4cf4377694bbcd513435c37855b37c5c",
    "dynasty": "隋",
    "content": [
      "石鲸分玉溜，劫烬隐平沙。",
      "柳影冰无叶，梅心冻有花。",
      "寒野凝朝雾，霜天散夕霞。",
      "欢情犹未极，落景遽西斜。"
    ]
  },
  {
    "id": "2b7bf6b494bbcd5144135838242c8047",
    "title": "于太原召侍臣赐宴守岁",
    "authorName": "李世民",
    "authorId": "4cf4377694bbcd513435c37855b37c5c",
    "dynasty": "隋",
    "content": [
      "四时运灰琯，一夕变冬春。",
      "送寒馀雪尽，迎岁早梅新。"
    ]
  },
  {
    "id": "2b7bf6b494bbcd5146623c67a5ea4a41",
    "title": "咏烛二首",
    "authorName": "李世民",
    "authorId": "4cf4377694bbcd513435c37855b37c5c",
    "dynasty": "隋",
    "content": [
      "燄听风来动，花开不待春。",
      "镇下千行泪，非是为思人。"
    ]
  },
  {
    "id": "2b7bf6b494bbcd5146623c670937c841",
    "title": "咏烛二首",
    "authorName": "李世民",
    "authorId": "4cf4377694bbcd513435c37855b37c5c",
    "dynasty": "隋",
    "content": [
      "九龙蟠燄动，四照逐花生。",
      "即此流高殿，堪持待月明。"
    ]
  },
  {
    "id": "2b7bf6b494bbcd51597f10cb298cd6aa",
    "title": "赋得临池柳",
    "authorName": "李世民",
    "authorId": "4cf4377694bbcd513435c37855b37c5c",
    "dynasty": "隋",
    "content": [
      "岸曲丝阴聚，波移带影疏。",
      "还将眉里翠，来就镜中舒。"
    ]
  },
  {
    "id": "2b7bf6b494bbcd518f404d1c81ffd94c",
    "title": "赋得临池竹",
    "authorName": "李世民",
    "authorId": "4cf4377694bbcd513435c37855b37c5c",
    "dynasty": "隋",
    "content": [
      "贞条障曲砌，翠叶贯寒霜。",
      "拂牖分龙影，临池待凤翔。"
    ]
  },
  {
    "id": "2b7bf6b494bbcd512f60471125bd3f91",
    "title": "赋得弱柳鸣秋蝉",
    "authorName": "李世民",
    "authorId": "4cf4377694bbcd513435c37855b37c5c",
    "dynasty": "隋",
    "content": [
      "散影玉阶柳，含翠隐鸣蝉。",
      "微形藏叶里，乱响出风前。"
    ]
  },
  {
    "id": "2b7bf6b494bbcd51f7a3df98253fb034",
    "title": "探得李",
    "authorName": "李世民",
    "authorId": "4cf4377694bbcd513435c37855b37c5c",
    "dynasty": "隋",
    "content": [
      "盘根直盈渚，交干横倚天。",
      "舒华光四海，卷叶荫三川。"
    ]
  },
  {
    "id": "2b7bf6b494bbcd51028835efd31109ea",
    "title": "赐房玄龄",
    "authorName": "李世民",
    "authorId": "4cf4377694bbcd513435c37855b37c5c",
    "dynasty": "隋",
    "content": [
      "太液仙舟迥，西园隐上才。",
      "未晓征车度，鸡鸣关早开。"
    ]
  },
  {
    "id": "2b7bf6b494bbcd51d26dd801132058bb",
    "title": "辽东山夜临秋",
    "authorName": "李世民",
    "authorId": "4cf4377694bbcd513435c37855b37c5c",
    "dynasty": "隋",
    "content": [
      "烟生遥岸隐，月落半崖阴。",
      "连山惊鸟乱，隔岫断猿吟。"
    ]
  },
  {
    "id": "2b7bf6b494bbcd51bb6b3921e6e554da",
    "title": "赐魏徵诗",
    "authorName": "李世民",
    "authorId": "4cf4377694bbcd513435c37855b37c5c",
    "dynasty": "隋",
    "content": [
      "醽醁胜兰生，翠涛过玉䪥。",
      "千日醉不醒，十年味不败。"
    ]
  },
  {
    "id": "2b7bf6b494bbcd511d56458f8c548b32",
    "title": "帝京篇十首其十",
    "authorName": "李世民",
    "authorId": "4cf4377694bbcd513435c37855b37c5c",
    "dynasty": "隋",
    "content": [
      "以兹游观极，悠然独长想。",
      "披卷览前踪，抚躬寻既往。",
      "望古茅茨约，瞻今兰殿广。",
      "人道恶高危，虚心戒盈荡。",
      "奉天竭诚敬，临民思惠养。",
      "纳善察忠谏，明科慎刑赏。",
      "六五诚难继，四三非易仰。",
      "广待淳化敷，方嗣云亭响。"
    ]
  },
  {
    "id": "2b7bf6b494bbcd51bf09f2650edeea3b",
    "title": "幸武功庆善宫",
    "authorName": "李世民",
    "authorId": "4cf4377694bbcd513435c37855b37c5c",
    "dynasty": "隋",
    "content": [
      "寿丘惟旧迹，酆邑乃前基。",
      "粤予承累圣，悬弧亦在兹。",
      "弱龄逢运改，提剑郁匡时。",
      "指麾八荒定，怀柔万国夷。",
      "梯山咸入款，驾海亦来思。",
      "单于陪武帐，日逐卫文㮰。",
      "端扆朝四岳，无为任百司。",
      "霜节明秋景，轻冰结水湄。",
      "芸黄遍原隰，禾颖积京畿。",
      "共乐还乡宴，欢比大风诗。"
    ]
  },
  {
    "id": "2b7bf6b494bbcd518453fbab4bad47b8",
    "title": "重幸武功",
    "authorName": "李世民",
    "authorId": "4cf4377694bbcd513435c37855b37c5c",
    "dynasty": "隋",
    "content": [
      "代马依朔吹，惊禽愁昔丛。",
      "况兹承眷德，怀旧感深衷。",
      "积善忻馀庆，畅武悦成功。",
      "垂衣天下治，端拱车书同。",
      "白水巡前迹，丹陵幸旧宫。",
      "列筵欢故老，高宴聚新丰。",
      "驻跸抚田畯，回舆访牧童。",
      "瑞气萦丹阙，祥烟散碧空。",
      "孤屿含霜白，遥山带日红。",
      "于焉欢击筑，聊以咏南风。"
    ]
  },
  {
    "id": "2b7bf6b494bbcd5135b7a98e2c7a4355",
    "title": "过旧宅二首其二",
    "authorName": "李世民",
    "authorId": "4cf4377694bbcd513435c37855b37c5c",
    "dynasty": "隋",
    "content": [
      "金舆巡白水，玉辇驻新丰。",
      "纽落藤披架，花残菊破丛。",
      "叶铺荒草蔓，流竭半池空。",
      "纫佩兰凋径，舒圭叶剪桐。",
      "昔地一蕃内，今宅九围中。",
      "架海波澄镜，韬戈器反农。",
      "八表文同轨，无劳歌大风。"
    ]
  },
  {
    "id": "2b7bf6b494bbcd51bc27ab9abf9c814e",
    "title": "春日玄武门宴群臣",
    "authorName": "李世民",
    "authorId": "4cf4377694bbcd513435c37855b37c5c",
    "dynasty": "隋",
    "content": [
      "韶光开令序，淑气动芳年。",
      "驻辇华林侧，高宴柏梁前。",
      "紫庭文佩满，丹墀衮绂连。",
      "九夷簉瑶席，五狄列琼筵。",
      "娱宾歌湛露，广乐奏钧天。",
      "清尊浮绿醑，雅曲韵朱弦。",
      "粤余君万国，还惭抚八埏。",
      "庶几保贞固，虚己厉求贤。"
    ]
  },
  {
    "id": "2b7bf6b494bbcd51e59736707da8d98f",
    "title": "登三台言志",
    "authorName": "李世民",
    "authorId": "4cf4377694bbcd513435c37855b37c5c",
    "dynasty": "隋",
    "content": [
      "未央初壮汉，阿房昔侈秦。",
      "在危犹骋丽，居奢遂役人。",
      "岂如家四海，日宇罄朝伦。",
      "扇天裁户旧，砌地剪基新。",
      "引月擎宵桂，飘云逼曙鳞。",
      "露除光炫玉，霜阙映雕银。",
      "舞接花梁燕，歌迎鸟路尘。",
      "镜池波太液，庄苑丽宜春。",
      "作异甘泉日，停非路寝辰。",
      "念劳惭逸己，居旷返劳神。",
      "所欣成大厦，宏材伫渭滨。"
    ]
  },
  {
    "id": "2b7bf6b494bbcd51dcd1a1a3140d3eb6",
    "title": "出猎",
    "authorName": "李世民",
    "authorId": "4cf4377694bbcd513435c37855b37c5c",
    "dynasty": "隋",
    "content": [
      "楚王云梦泽，汉帝长杨宫。",
      "岂若因农暇，阅武出轘嵩。",
      "三驱陈锐卒，七萃列材雄。",
      "寒野霜氛白，平原烧火红。",
      "雕戈夏服箭，羽骑绿沈弓。",
      "怖兽潜幽壑，惊禽散翠空。",
      "长烟晦落景，灌木振严风。",
      "所为除民瘼，非是悦林丛。"
    ]
  },
  {
    "id": "2b7bf6b494bbcd5105a018e9a5b46a3c",
    "title": "冬狩",
    "authorName": "李世民",
    "authorId": "4cf4377694bbcd513435c37855b37c5c",
    "dynasty": "隋",
    "content": [
      "烈烈寒风起，惨惨飞云浮。",
      "霜浓凝广隰，冰厚结清流。",
      "金鞍移上苑，玉勒骋平畴。",
      "旌旗四望合，罝罗一面求。",
      "楚踣争兕殪，秦亡角鹿愁。",
      "兽忙投密树，鸿惊起砾洲。",
      "骑敛原尘静，戈回岭日收。",
      "心非洛汭逸，意在渭滨游。",
      "禽荒非所乐，抚辔更招忧。"
    ]
  },
  {
    "id": "2b7bf6b494bbcd51c29b898e1d07fb35",
    "title": "春日望海",
    "authorName": "李世民",
    "authorId": "4cf4377694bbcd513435c37855b37c5c",
    "dynasty": "隋",
    "content": [
      "披襟眺沧海，凭轼玩春芳。",
      "积流横地纪，疏派引天潢。",
      "仙气凝三岭，和风扇八荒。",
      "拂潮云布色，穿浪日舒光。",
      "照岸花分彩，迷云雁断行。",
      "怀卑运深广，持满守灵长。",
      "有形非易测，无源讵可量。",
      "洪涛经变野，翠岛屡成桑。",
      "之罘思汉帝，碣石想秦皇。",
      "霓裳非本意，端拱且图王。"
    ]
  },
  {
    "id": "2b7bf6b494bbcd51d9c799533e6f3e49",
    "title": "初春登楼即目观作述怀",
    "authorName": "李世民",
    "authorId": "4cf4377694bbcd513435c37855b37c5c",
    "dynasty": "隋",
    "content": [
      "凭轩俯兰阁，眺瞩散灵襟。",
      "绮峰含翠雾，照日蕊红林。",
      "镂丹霞锦岫，残素雪斑岑。",
      "拂浪堤垂柳，娇花鸟续吟。",
      "连甍岂一拱，众干如千寻。",
      "明非独材力，终藉栋梁深。",
      "弥怀矜乐志，更惧戒盈心。",
      "愧制劳居逸，方规十产金。"
    ]
  },
  {
    "id": "2b7bf6b494bbcd5118f483585bbaf749",
    "title": "初夏",
    "authorName": "李世民",
    "authorId": "4cf4377694bbcd513435c37855b37c5c",
    "dynasty": "隋",
    "content": [
      "一朝春夏改，隔夜鸟花迁。",
      "阴阳深浅叶，晓夕重轻烟。",
      "哢莺犹响殿，横丝正网天。",
      "佩高兰影接，绶细草纹连。",
      "碧鳞惊棹侧，玄燕舞檐前。",
      "何必汾阳处，始复有山泉。"
    ]
  },
  {
    "id": "2b7bf6b494bbcd519f03dae89c42beec",
    "title": "秋日即目",
    "authorName": "李世民",
    "authorId": "4cf4377694bbcd513435c37855b37c5c",
    "dynasty": "隋",
    "content": [
      "爽气浮丹阙，秋光澹紫宫。",
      "衣碎荷疏影，花明菊点丛。",
      "袍轻低草露，盖侧舞松风。",
      "散岫飘云叶，迷路飞烟鸿。",
      "砌冷兰凋佩，闺寒树陨桐。",
      "别鹤栖琴里，离猿啼峡中。",
      "落野飞星箭，弦虚半月弓。",
      "芳菲夕雾起，暮色满房栊。"
    ]
  },
  {
    "id": "2b7bf6b494bbcd514d2e50403249aae3",
    "title": "赋得夏首启节",
    "authorName": "李世民",
    "authorId": "4cf4377694bbcd513435c37855b37c5c",
    "dynasty": "隋",
    "content": [
      "北阙三春晚，南荣九夏初。",
      "黄莺弄渐变，翠林花落馀。",
      "瀑流还响谷，猿啼自应虚。",
      "早荷向心卷，长杨就影舒。",
      "此时欢不极，调轸坐相于。"
    ]
  },
  {
    "id": "2b7bf6b494bbcd51011fb69a3d2fda6b",
    "title": "采芙蓉",
    "authorName": "李世民",
    "authorId": "4cf4377694bbcd513435c37855b37c5c",
    "dynasty": "隋",
    "content": [
      "结伴戏方塘，携手上雕航。",
      "船移分细浪，风散动浮香。",
      "游莺无定曲，惊凫有乱行。",
      "莲稀钏声断，水广棹歌长。",
      "栖乌还密树，泛流归建章。"
    ]
  },
  {
    "id": "2b7bf6b494bbcd5181cd3670cbc6b5b5",
    "title": "谒并州大兴国寺诗",
    "authorName": "李世民",
    "authorId": "4cf4377694bbcd513435c37855b37c5c",
    "dynasty": "隋",
    "content": [
      "回銮游福地，极目玩芳晨。",
      "梵钟交二响，法日转双轮。",
      "宝刹遥承露，天花近足春。",
      "未佩兰犹小，无丝柳尚新。",
      "圆光低月殿，碎影乱风筠。",
      "对此留馀想，超然离俗尘。"
    ]
  },
  {
    "id": "2b7bf6b494bbcd5195801390ed54fcb4",
    "title": "赋秋日悬清光赐房玄龄",
    "authorName": "李世民",
    "authorId": "4cf4377694bbcd513435c37855b37c5c",
    "dynasty": "隋",
    "content": [
      "秋露凝高掌，朝光上翠微。",
      "参差丽双阙，照耀满重闱。",
      "仙驭随轮转，灵乌带影飞。",
      "临波无定彩，入隙有圆晖。",
      "还当葵藿志，倾叶自相依。"
    ]
  },
  {
    "id": "2b7bf6b494bbcd517646eb63991157dd",
    "title": "帝京篇十首",
    "authorName": "李世民",
    "authorId": "4cf4377694bbcd513435c37855b37c5c",
    "dynasty": "隋",
    "content": [
      "秦川雄帝宅，函谷壮皇居。",
      "绮殿千寻起，离宫百雉馀。",
      "连甍遥接汉，飞观迥凌虚。",
      "云日隐层阙，风烟出绮疏。"
    ]
  },
  {
    "id": "2b7bf6b494bbcd517646eb638ef54c30",
    "title": "帝京篇十首",
    "authorName": "李世民",
    "authorId": "4cf4377694bbcd513435c37855b37c5c",
    "dynasty": "隋",
    "content": [
      "岩廊罢机务，崇文聊驻辇。",
      "玉匣启龙图，金绳披凤篆。",
      "韦编断仍续，缥帙舒还卷。",
      "对此乃淹留，欹案观坟典。"
    ]
  },
  {
    "id": "2b7bf6b494bbcd517646eb63300888dd",
    "title": "帝京篇十首",
    "authorName": "李世民",
    "authorId": "4cf4377694bbcd513435c37855b37c5c",
    "dynasty": "隋",
    "content": [
      "移步出词林，停舆欣武宴。",
      "雕弓写明月，骏马疑流电。",
      "惊雁落虚弦，啼猿悲急箭。",
      "阅赏诚多美，于兹乃忘倦。"
    ]
  },
  {
    "id": "2b7bf6b494bbcd517646eb630b67e2eb",
    "title": "帝京篇十首",
    "authorName": "李世民",
    "authorId": "4cf4377694bbcd513435c37855b37c5c",
    "dynasty": "隋",
    "content": [
      "鸣笳临乐馆，眺听欢芳节。",
      "急管韵朱弦，清歌凝白雪。",
      "彩凤肃来仪，玄鹤纷成列。",
      "去兹郑卫声，雅音方可悦。"
    ]
  },
  {
    "id": "2b7bf6b494bbcd517646eb63ae598b59",
    "title": "帝京篇十首",
    "authorName": "李世民",
    "authorId": "4cf4377694bbcd513435c37855b37c5c",
    "dynasty": "隋",
    "content": [
      "芳辰追逸趣，禁苑信多奇。桥形通汉上，峰势接云危。",
      "烟霞交隐映，花鸟自参差。何如肆辙迹？万里赏瑶池。"
    ]
  },
  {
    "id": "2b7bf6b494bbcd517646eb63b0f9151a",
    "title": "帝京篇十首",
    "authorName": "李世民",
    "authorId": "4cf4377694bbcd513435c37855b37c5c",
    "dynasty": "隋",
    "content": [
      "飞盖去芳园，兰桡游翠渚。",
      "萍间日彩乱，荷处香风举。",
      "桂楫满中川，弦歌振长屿。",
      "岂必汾河曲，方为欢宴所。"
    ]
  },
  {
    "id": "2b7bf6b494bbcd517646eb63ef2686a7",
    "title": "帝京篇十首",
    "authorName": "李世民",
    "authorId": "4cf4377694bbcd513435c37855b37c5c",
    "dynasty": "隋",
    "content": [
      "落日双阙昏，回舆九重暮。",
      "长烟散初碧，皎月澄轻素。",
      "搴幌玩琴书，开轩引云雾。",
      "斜汉耿层阁，清风摇玉树。"
    ]
  },
  {
    "id": "2b7bf6b494bbcd517646eb6330d0f95d",
    "title": "帝京篇十首",
    "authorName": "李世民",
    "authorId": "4cf4377694bbcd513435c37855b37c5c",
    "dynasty": "隋",
    "content": [
      "欢乐难再逢，芳辰良可惜。",
      "玉酒泛云罍，兰殽陈绮席。",
      "千钟合尧禹，百兽谐金石。",
      "得志重寸阴，忘怀轻尺璧。"
    ]
  },
  {
    "id": "2b7bf6b494bbcd517646eb6365bca277",
    "title": "帝京篇十首",
    "authorName": "李世民",
    "authorId": "4cf4377694bbcd513435c37855b37c5c",
    "dynasty": "隋",
    "content": [
      "建章欢赏夕，二八尽妖妍。",
      "罗绮昭阳殿，芬芳玳瑁筵。",
      "佩移星正动，扇掩月初圆。",
      "无劳上悬圃，即此对神仙。"
    ]
  },
  {
    "id": "2b7bf6b494bbcd51dcf177d7cb4d6b29",
    "title": "执契静三边",
    "authorName": "李世民",
    "authorId": "4cf4377694bbcd513435c37855b37c5c",
    "dynasty": "隋",
    "content": [
      "执契静三边，持衡临万姓。",
      "玉彩辉关烛，金华流日镜。",
      "无为宇宙清，有美璇玑正。",
      "皎佩星连景，飘衣云结庆。",
      "戢武耀七德，升文辉九功。",
      "烟波澄旧碧，尘火息前红。",
      "霜野韬莲剑，关城罢月弓。",
      "钱缀榆天合，新城柳塞空。",
      "花销葱岭雪，縠尽流沙雾。",
      "秋驾转兢怀，春冰弥轸虑。",
      "书绝龙庭羽，烽休凤穴戍。",
      "衣宵寝二难，食旰餐三惧。",
      "剪暴兴先废，除凶存昔亡。",
      "圆盖归天壤，方舆入地荒。",
      "孔海池京邑，双河沼帝乡。",
      "循躬思励己，抚俗愧时康。",
      "元首伫盐梅，股肱惟辅弼。",
      "羽贤崆岭四，翼圣襄城七。",
      "浇俗庶反淳，替文聊就质。",
      "已知隆至道，共欢区宇一。"
    ]
  },
  {
    "id": "2b7bf6b494bbcd51d87cf55357dbfb60",
    "title": "正日临朝",
    "authorName": "李世民",
    "authorId": "4cf4377694bbcd513435c37855b37c5c",
    "dynasty": "隋",
    "content": [
      "条风开献节，灰律动初阳。",
      "百蛮奉遐赆，万国朝未央。",
      "虽无舜禹迹，幸欣天地康。",
      "车轨同八表，书文混四方。",
      "赫奕俨冠盖，纷纶盛服章。",
      "羽旄飞驰道，钟鼓震岩廊。",
      "组练辉霞色，霜戟耀朝光。",
      "晨宵怀至理，终愧抚遐荒。"
    ]
  },
  {
    "id": "2b7bf6b494bbcd518a3d7f0e70763f7e",
    "title": "经破薛举战地",
    "authorName": "李世民",
    "authorId": "4cf4377694bbcd513435c37855b37c5c",
    "dynasty": "隋",
    "content": [
      "昔年怀壮气，提戈初仗节。",
      "心随朗日高，志与秋霜洁。",
      "移锋惊电起，转战长河决。",
      "营碎落星沈，阵卷横云裂。",
      "一挥氛沴静，再举鲸鲵灭。",
      "于兹俯旧原，属目驻华轩。",
      "沈沙无故迹，减灶有残痕。",
      "浪霞穿水净，峰雾抱莲昏。",
      "世途亟流易，人事殊今昔。",
      "长想眺前踪，抚躬聊自适。"
    ]
  },
  {
    "id": "2b7bf6b494bbcd51088ebd944ed9e81d",
    "title": "过旧宅二首其一",
    "authorName": "李世民",
    "authorId": "4cf4377694bbcd513435c37855b37c5c",
    "dynasty": "隋",
    "content": [
      "新丰停翠辇，谯邑驻鸣笳。",
      "园荒一径断，苔古半阶斜。",
      "前池消旧水，昔树发今花。",
      "一朝辞此地，四海遂为家。"
    ]
  },
  {
    "id": "2b7bf6b494bbcd51be9a27ce48f7b444",
    "title": "入潼关",
    "authorName": "李世民",
    "authorId": "4cf4377694bbcd513435c37855b37c5c",
    "dynasty": "隋",
    "content": [
      "崤函称地险，襟带壮两京。",
      "霜峰直临道，冰河曲绕城。",
      "古木参差影，寒猿断续声。",
      "冠盖往来合，风尘朝夕惊。",
      "高谈先马度，伪晓预鸡鸣。",
      "弃繻怀远志，封泥负壮情。",
      "别有真人气，安知名不名。"
    ]
  },
  {
    "id": "2b7bf6b494bbcd519380284407ecc630",
    "title": "于北平作",
    "authorName": "李世民",
    "authorId": "4cf4377694bbcd513435c37855b37c5c",
    "dynasty": "隋",
    "content": [
      "翠野驻戎轩，卢龙转征旆。",
      "遥山丽如绮，长流萦似带。",
      "海气百重楼，岩松千丈盖。",
      "兹焉可游赏，何必襄城外。"
    ]
  },
  {
    "id": "2b7bf6b494bbcd518af63a566547714f",
    "title": "辽城望月",
    "authorName": "李世民",
    "authorId": "4cf4377694bbcd513435c37855b37c5c",
    "dynasty": "隋",
    "content": [
      "玄兔月初明，澄辉照辽碣。",
      "映云光暂隐，隔树花如缀。",
      "魄满桂枝圆，轮亏镜彩缺。",
      "临城却影散，带晕重围结。",
      "驻跸俯九都，停观妖氛灭。"
    ]
  },
  {
    "id": "2b7bf6b494bbcd51acbdf4db9a1a88bf",
    "title": "初晴落景",
    "authorName": "李世民",
    "authorId": "4cf4377694bbcd513435c37855b37c5c",
    "dynasty": "隋",
    "content": [
      "晚霞聊自怡，初晴弥可喜。",
      "日晃百花色，风动千林翠。",
      "池鱼跃不同，园鸟声还异。",
      "寄言博通者，知予物外志。"
    ]
  },
  {
    "id": "2b7bf6b494bbcd51c9ecc17a07ee9c53",
    "title": "度秋",
    "authorName": "李世民",
    "authorId": "4cf4377694bbcd513435c37855b37c5c",
    "dynasty": "隋",
    "content": [
      "夏律昨留灰，秋箭今移晷。",
      "峨嵋岫初出，洞庭波渐起。",
      "桂白发幽岩，菊黄开灞涘。",
      "运流方可叹，含毫属微理。"
    ]
  },
  {
    "id": "2b7bf6b494bbcd512e9ec77a10c9339c",
    "title": "山阁晚秋",
    "authorName": "李世民",
    "authorId": "4cf4377694bbcd513435c37855b37c5c",
    "dynasty": "隋",
    "content": [
      "山亭秋色满，岩牖凉风度。",
      "疏兰尚染烟，残菊犹承露。",
      "古石衣新苔，新巢封古树。",
      "历览情无极，咫尺轮光暮。"
    ]
  },
  {
    "id": "2b7bf6b494bbcd512e25559c727e2ca1",
    "title": "赋尚书",
    "authorName": "李世民",
    "authorId": "4cf4377694bbcd513435c37855b37c5c",
    "dynasty": "隋",
    "content": [
      "崇文时驻步，东观还停辇。",
      "辍膳玩三坟，晖灯披五典。",
      "寒心睹肉林，飞魄看沈湎。",
      "纵情昏主多，克己明君鲜。",
      "灭身资累恶，成名由积善。",
      "既承百王末，战兢随岁转。"
    ]
  },
  {
    "id": "2b7bf6b494bbcd5185de3757320c6353",
    "title": "咏司马彪续汉志",
    "authorName": "李世民",
    "authorId": "4cf4377694bbcd513435c37855b37c5c",
    "dynasty": "隋",
    "content": [
      "二仪初创象，三才乃分位。",
      "非惟树司牧，固亦垂文字。",
      "绵代更膺期，芳图无辍记。",
      "炎汉承君道，英谟纂神器。",
      "潜龙既可跃，逵兔奚难致。",
      "前史殚妙词，后昆沈雅思。",
      "书言扬盛迹，补阙兴洪志。",
      "川谷犹旧途，郡国开新意。",
      "梅山未觉朽，谷水谁云异。",
      "车服随名表，文物因时置。",
      "凤戟翼康衢，銮舆总柔辔。",
      "清浊必能澄，洪纤幸无弃。",
      "观仪不失序，遵礼方由事。",
      "政宣竹律和，时平玉条备。",
      "文囿雕奇彩，艺门蕴深致。",
      "云飞星共流，风扬月兼至。",
      "类禋遵令典，坛壝资良地。",
      "五胜竟无违，百司诚有庇。",
      "粤予承暇景，谈丛引泉秘。",
      "讨论穷义府，看覈披经笥。",
      "大辨良难仰，小学终先匮。",
      "闻道谅知荣，含毫孰忘愧。"
    ]
  },
  {
    "id": "2b7bf6b494bbcd5187812efd1c0c94a4",
    "title": "望送魏徵葬",
    "authorName": "李世民",
    "authorId": "4cf4377694bbcd513435c37855b37c5c",
    "dynasty": "隋",
    "content": [
      "阊阖总金鞍，上林移玉辇。",
      "野郊怆新别，河桥非旧饯。",
      "惨日映峰沈，愁云随盖转。",
      "哀笳时断续，悲旌乍舒卷。",
      "望望情何极，浪浪泪空泫。",
      "无复昔时人，芳春共谁遣。"
    ]
  },
  {
    "id": "2b7bf6b494bbcd519085c9e980eeba58",
    "title": "赋得早雁出云鸣",
    "authorName": "李世民",
    "authorId": "4cf4377694bbcd513435c37855b37c5c",
    "dynasty": "隋",
    "content": [
      "初秋玉露清，早雁出空鸣。",
      "隔云时乱影，因风乍含声。"
    ]
  },
  {
    "id": "2b7bf6b494bbcd5139178e73decfc371",
    "title": "两仪殿赋柏梁体",
    "authorName": "李世民",
    "authorId": "4cf4377694bbcd513435c37855b37c5c",
    "dynasty": "隋",
    "content": [
      "绝域降附天下平，八表无事悦圣情。云披雾敛天地明，登封日观禅云亭。",
      "太常具礼方告成。"
    ]
  }
]