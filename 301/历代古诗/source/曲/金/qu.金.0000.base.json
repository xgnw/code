[
  {
    "id": "9c41898501e1b550d4a9628ac6d07ea7",
    "title": "川拨棹",
    "authorName": "王喆",
    "authorId": "9c41898501e1b550570998c28ad4c723",
    "dynasty": "金",
    "content": [
      "三更里，瞥看银蟾圆不缺。吐出一轮光明，满天莹然有别。",
      "向南方也，玉花结。白鹿前来行得窃。便衔他新皎洁。",
      "将去圭峰山头，独自口中啮啮。害风儿，怎生说。"
    ]
  },
  {
    "id": "9c41898599928c1efc013fa711f38a53",
    "title": "斗修行本名斗百花犯正宫",
    "authorName": "马钰",
    "authorId": "9c41898599928c1e3b712de40e095e05",
    "dynasty": "金",
    "content": [
      "同流宜斗修行，斗把刚强摧挫。斗降心忘，酒色财气人我。",
      "斗不还乡，时时斗悟清贫，逍遥。放慵闲过。斗要成功果。",
      "斗没纤尘，斗进长生真火。斗炼七返九还，灿烂丹颗。",
      "斗起慈悲、常常似斗无争，斗早得携云朵。"
    ]
  },
  {
    "id": "9c41898599928c1e082e150193630966",
    "title": "水云游",
    "authorName": "马钰",
    "authorId": "9c41898599928c1e3b712de40e095e05",
    "dynasty": "金",
    "content": [
      "不住不住。火院当离，深宜别户。害风仙、化我扃门，这修行须做。",
      "腥膻戒尽常餐素。挂体唯麻布。待百朝、锁钥开时，效吾师内顾。"
    ]
  },
  {
    "id": "9c41898599928c1e6aa1415d7f3c3282",
    "title": "白观音",
    "authorName": "马钰",
    "authorId": "9c41898599928c1e3b712de40e095e05",
    "dynasty": "金",
    "content": [
      "久视长生法，须当万事忘。守心猿易灭，防意马难狂。",
      "引虎居龙窟，调龙住虎房。两般成一物，跨鹤赴蓬庄。"
    ]
  },
  {
    "id": "9c41898599928c1e6aa1415d43fd4813",
    "title": "白观音",
    "authorName": "马钰",
    "authorId": "9c41898599928c1e3b712de40e095e05",
    "dynasty": "金",
    "content": [
      "谑号不勤勤，名为养拙人。穿衣慵举臂，吃饭懒抬唇。",
      "面垢但寻水，头蓬倦裹巾。尘劳不复梦，悟彻个中真。"
    ]
  },
  {
    "id": "9c41898599928c1e30ad68d1a581705b",
    "title": "迎仙客",
    "authorName": "马钰",
    "authorId": "9c41898599928c1e3b712de40e095e05",
    "dynasty": "金",
    "content": [
      "日中乌，月中兔。走飞子午何曾住。虎随龙，龙随虎。",
      "东西来往，自是明琼路。姹娘歌，婴子舞。玉堂里面金为主。",
      "云为朋，霞为侣。逍遥自在，开阐全真户。"
    ]
  },
  {
    "id": "9c41898599928c1ea1e0aa17cf4977d0",
    "title": "憨郭郎",
    "authorName": "马钰",
    "authorId": "9c41898599928c1e3b712de40e095e05",
    "dynasty": "金",
    "content": [
      "休要强贪名利，休要恋妻男。免轮回，生死苦，做痴憨。",
      "清净自然明道，神气自相参。功成朝玉帝，跨云骖。"
    ]
  },
  {
    "id": "9c418985d8142b95481f4a70ccb884f6",
    "title": "双调·小圣乐",
    "authorName": "元好问",
    "authorId": "9c418985d8142b95160c8865cd758e8f",
    "dynasty": "金",
    "content": [
      "绿叶阴浓，遍池亭水阁，偏趁凉多。海榴初绽，朵朵簇红罗。乳燕雏莺弄语，对高柳鸣蝉相和。骤雨过，珍珠乱撒，打遍新荷。",
      "人生百年有几，念良辰美景，休放虚过。穷通前定，何用苦张罗。命友邀宾玩赏，对芳尊，浅酌低歌。且酩酊，任他两轮日月，来往如梭。"
    ]
  }
]