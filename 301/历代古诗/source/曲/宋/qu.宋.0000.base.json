[
  {
    "id": "2e89e420013359b3206a2f336ac5c3f2",
    "title": "中吕·阳春曲·赠茶肆",
    "authorName": "李德载",
    "authorId": "2e89e420013359b3d1457b72d1457b72",
    "dynasty": "宋",
    "content": [
      "【其一】",
      "茶烟一缕轻轻扬，搅动兰膏四座香。烹煎妙手赛维扬。非是谎，下马试来尝！",
      "【其二】",
      "黄金碾畔香尘细，碧玉瓯中白雪飞，扫醒破闷和脾胃。风韵美，唤醒睡希夷。",
      "【其三】",
      "蒙山顶上春光早，扬子江心水味高，陶家学士更风骚。应笑倒，销金帐饮羊羔。",
      "【其四】",
      "龙团香满三江水，石鼎诗成七步才，襄王无梦到阳台。归去来，随处是蓬莱。",
      "【其五】",
      "一瓯佳味侵诗梦，七碗清香胜碧简，竹炉汤沸火初红。两腋风，人在广寒宫。",
      "【其六】",
      "木瓜香带千林杏，金橘寒生万壑冰，一瓯甘露更驰名。恰二更，梦断酒初醒。",
      "【其七】",
      "兔毫盏内新尝罢，留得馀香在齿牙，一瓶雪水最清佳。风韵煞，到底属陶家。",
      "【其八】",
      "龙须喷雪浮瓯面，凤髓和云泛盏弦，劝君休惜杖头钱。学玉川，平地便升仙。",
      "【其九】",
      "金樽满劝羊羔酒，不似灵芽泛玉瓯，声名喧满岳阳楼。夸妙手，博士便风流。",
      "【其十】",
      "金芽嫩采枝头露，雪乳香浮塞上酥。我家奇品世间无。君听取，声价彻皇都。"
    ]
  },
  {
    "id": "2e89e420137cfbd72db2eb2e6f5444ab",
    "title": "双调·折桂令",
    "authorName": "鲜于必仁",
    "authorId": "2e89e420137cfbd7d1457b72d1457b72",
    "dynasty": "宋",
    "content": [
      "【芦沟晓月】",
      "出都门鞭影摇红，山色空蒙，林景玲珑。桥俯危波，车通运塞，栏倚长空。起宿霭千寻卧龙，掣流万云万丈垂虹，路杳疏钟，似蚁行人，如步蟾宫。",
      "【西山晴雪】",
      "玉嵯峨高耸神京，峭壁排银，叠石飞琼，地展雄藩天开图画，户判围屏。分曙色流云有影，冻晴光老树无声。醉眼空惊，樵子归来，蓑笠青青。"
    ]
  },
  {
    "id": "2e89e420137cfbd7cffd74293705e79f",
    "title": "普天乐·中吕·平沙落雁",
    "authorName": "鲜于必仁",
    "authorId": "2e89e420137cfbd7d1457b72d1457b72",
    "dynasty": "宋",
    "content": [
      "稻粱收，菰蒲秀，山光凝暮，江影涵秋。潮平远水宽，天阔孤帆瘦。雁阵惊寒埋云岫，下长空飞满沧州。西风渡头，斜阳岸口，不尽诗愁。"
    ]
  },
  {
    "id": "2e89e420c6c8c8d3f627c2dcc603df68",
    "title": "醉高歌",
    "authorName": "姚镛",
    "authorId": "2e89e420c6c8c8d3d1457b72d1457b72",
    "dynasty": "宋",
    "content": [
      "十年燕月歌声。几点吴霜鬓影。西风吹起鲈鱼兴。已在桑榆暮景。",
      "荣枯枕上三更。傀儡场中四并。人生幻化如泡影。几个临危自省。"
    ]
  }
]