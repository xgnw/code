[
  {
    "id": "e647d10f13ba1d37b2fc4d238b4c33f4",
    "title": "双调·天香引·西湖感旧",
    "authorName": "汤式",
    "authorId": "e647d10f13ba1d37b49c63fab49c63fa",
    "dynasty": "明",
    "content": [
      "问西湖昔日如何？朝也笙歌，暮也笙歌。问西湖今日如何？朝也干戈，暮也干戈。昔日也二十里沽酒楼香风绮罗，今日个两三个打鱼船落日沧波。光景蹉跎，人物消磨。昔日西湖，今日南柯。"
    ]
  },
  {
    "id": "e647d10f13ba1d37a72eb20b9d65ca89",
    "title": "双调·蟾宫曲",
    "authorName": "汤式",
    "authorId": "e647d10f13ba1d37b49c63fab49c63fa",
    "dynasty": "明",
    "content": [
      "冷清清在人在西厢，叫一声张郎，骂一声张郎。乱纷纷花落东墙，问一会红娘，絮一会红娘。枕儿余，衾儿剩，温一半绣床，闲一半绣床。风儿斜，月儿细，开一扇纱窗，掩一扇纱窗。荡悠悠梦绕高唐，萦一寸柔肠，断一寸柔肠。"
    ]
  },
  {
    "id": "e647d10f13ba1d37d2912c179210e324",
    "title": "正宫·小梁州·九日渡江",
    "authorName": "汤式",
    "authorId": "e647d10f13ba1d37b49c63fab49c63fa",
    "dynasty": "明",
    "content": [
      "秋风江上棹孤舟，烟水悠悠，伤心无句赋登楼。山容瘦，老树替人愁。樽前醉把茱萸嗅，问相知几个白头。乐可酬，人非旧。黄花时候，难比旧风流。"
    ]
  },
  {
    "id": "e647d10f13ba1d37b950057dd6c3ead0",
    "title": "双调·庆东原·京口夜泊",
    "authorName": "汤式",
    "authorId": "e647d10f13ba1d37b49c63fab49c63fa",
    "dynasty": "明",
    "content": [
      "故园一千里，孤帆数日程，倚篷窗自叹飘泊命。城头鼓声，江心浪声，山顶钟声。一夜梦难成，三处愁相并。"
    ]
  },
  {
    "id": "e647d10f13ba1d37399893452e27aab2",
    "title": "正宫·小梁州·扬子江阻风",
    "authorName": "汤式",
    "authorId": "e647d10f13ba1d37b49c63fab49c63fa",
    "dynasty": "明",
    "content": [
      "篷窗风急雨丝丝，闷捻吟髭。维扬西望渺何之，无一个鳞鸿至，把酒问篙师。",
      "【幺】他迎头儿便说干戈事，待风流再莫追思。塌了酒楼，焚了茶肆。柳营花市，更说甚呼燕子唤莺儿。"
    ]
  },
  {
    "id": "e647d10f13ba1d3795b1d11d86641841",
    "title": "中吕·谒金门·落花二令",
    "authorName": "汤式",
    "authorId": "e647d10f13ba1d37b49c63fab49c63fa",
    "dynasty": "明",
    "content": [
      "落花，落花，红雨似纷纷下。东风吹傍小窗纱，撒满秋千架。忙唤梅香，休教践踏。步苍苔选瓣儿拿。爱他，爱他，擎托在鲛绡帕。",
      "落红，落红，点点胭脂重。不因啼鸟不因风，自是春搬弄。乱撒楼台，低扑帘栊。一片西一片东。雨雨，风风，怎发付孤栖凤。"
    ]
  },
  {
    "id": "e647d10f1b1287cb63ae920843bd3b74",
    "title": "醉太平秋思",
    "authorName": "黄淮",
    "authorId": "e647d10f1b1287cba223c6b32dffbc47",
    "dynasty": "明",
    "content": [
      "西风暮钟。夜雨疏桐。一声声、透入梦魂中。正鸳衾半空。",
      "心猿恨锁愁谁共。神龟兆协占频中。宾鸿声杳信难通。何时再逢。"
    ]
  },
  {
    "id": "e647d10f1b1287cb25e751b320358671",
    "title": "鹦鹉曲偶记北乐府咏渔父鹦鹉曲又名黑漆努晁无咎赓和甚多惜未及樵耕牧因次韵足成四首次韵咏樵耕牧",
    "authorName": "黄淮",
    "authorId": "e647d10f1b1287cba223c6b32dffbc47",
    "dynasty": "明",
    "content": [
      "侬家少室山中住。是个半鹘突樵父。蹑苍苔、穿遍疏林，担上横挑风雨。",
      "倦来时、藉草观棋，柯烂不知回去。有幽人、要觅行踪，试听我、歌声起处。"
    ]
  },
  {
    "id": "e647d10f1b1287cb25e751b3fbb204a5",
    "title": "鹦鹉曲偶记北乐府咏渔父鹦鹉曲又名黑漆努晁无咎赓和甚多惜未及樵耕牧因次韵足成四首次韵咏樵耕牧",
    "authorName": "黄淮",
    "authorId": "e647d10f1b1287cba223c6b32dffbc47",
    "dynasty": "明",
    "content": [
      "侬家五柳庄前住。是个没牵挂耕父。趁春忙、短笠轻蓑，耕破一犁春雨。",
      "到闲时、浊酒频篘，一任邻翁来去。醉磨跎、携个青藜，刚走到、云山深处。"
    ]
  },
  {
    "id": "e647d10f1b1287cb25e751b3242c2a64",
    "title": "鹦鹉曲偶记北乐府咏渔父鹦鹉曲又名黑漆努晁无咎赓和甚多惜未及樵耕牧因次韵足成四首次韵咏樵耕牧",
    "authorName": "黄淮",
    "authorId": "e647d10f1b1287cba223c6b32dffbc47",
    "dynasty": "明",
    "content": [
      "侬家笠泽矶头住。是个快活煞村父。几回将、牧笛横吹，声断楚天秋雨。",
      "晚来时、牛背如舟，稳载斜阳归去。掩柴扉、醉饮三杯，这的是、浮生美处。"
    ]
  },
  {
    "id": "e647d10f1b1287cbd62cdb7275995fe4",
    "title": "水仙子拟中秋赏月",
    "authorName": "黄淮",
    "authorId": "e647d10f1b1287cba223c6b32dffbc47",
    "dynasty": "明",
    "content": [
      "月奁初揭镜光寒。云幕高褰桂影团。风帘微动金波乱。",
      "遍乾坤、清气满倚南楼，心眼俱宽。酒量倾湖海，箫声叶凤鸾。",
      "且尽清欢。"
    ]
  },
  {
    "id": "e647d10f1b1287cb075e675502cbefaf",
    "title": "喜春来七夕二首",
    "authorName": "黄淮",
    "authorId": "e647d10f1b1287cba223c6b32dffbc47",
    "dynasty": "明",
    "content": [
      "凉飙轻约银河浪，灵鹊新成织女桥。两旗关处瑞香飘。",
      "欢未了、休遣漏声高。"
    ]
  },
  {
    "id": "e647d10f1b1287cb075e675560cb6638",
    "title": "喜春来七夕二首",
    "authorName": "黄淮",
    "authorId": "e647d10f1b1287cba223c6b32dffbc47",
    "dynasty": "明",
    "content": [
      "谁言七夕佳期远，争似人间别意多。秋风衰鬓渐双皤。",
      "何日可、归卧白云窝。"
    ]
  },
  {
    "id": "e647d10f1b1287cbabe5c25d426f5fc2",
    "title": "普天乐中秋自述",
    "authorName": "黄淮",
    "authorId": "e647d10f1b1287cba223c6b32dffbc47",
    "dynasty": "明",
    "content": [
      "晚风清。浮云净。一轮初上，千里同明。坡仙俊丽词，庾亮疏狂兴。",
      "老我凄凉应难并。对婵娟、且诉平生。三年倦客，几番归梦，万斛离情。"
    ]
  },
  {
    "id": "e647d10f1b1287cb4892514dce24b6ce",
    "title": "叠字醉太平中秋遇雨",
    "authorName": "黄淮",
    "authorId": "e647d10f1b1287cba223c6b32dffbc47",
    "dynasty": "明",
    "content": [
      "乱纷纷，痴云骤拥。淡蒙蒙，薄雾轻笼。浙泠泠，蟾宫深锁雨声中。",
      "闷恹恹，嫦娥玉容。急煎煎，登楼庾亮情难纵。意悬悬，开樽李白诗难咏。",
      "路漫漫，吹箫弄玉去难从。恨悠悠，更长漏永。"
    ]
  },
  {
    "id": "e647d10f1b1287cb26d97cb812887c02",
    "title": "水仙子过折桂令九日思亲",
    "authorName": "黄淮",
    "authorId": "e647d10f1b1287cba223c6b32dffbc47",
    "dynasty": "明",
    "content": [
      "翠丝风剪绿杨稀。缬锦霜凋红叶飞。金钱露染黄花缀，正龙山佳会，集望庭闱。",
      "无限伤悲。任泪雨，缘腮落，将愁山，着意推。盼佳期，何日南归。",
      "盼佳期，何日南归。水远山遥，目断神驰。啮指情深，趋庭训切，戏彩心违。",
      "寄信息、难凭锦鲤，对茱萸、慵泛金杯。暮景休催。壮志难摧。",
      "仰望皇恩，趋拜天墀。"
    ]
  },
  {
    "id": "e647d10f1b1287cbef91ec0e93718017",
    "title": "朝天曲立冬",
    "authorName": "黄淮",
    "authorId": "e647d10f1b1287cba223c6b32dffbc47",
    "dynasty": "明",
    "content": [
      "晓风啸空，报道冬初动。萧萧败叶响寒丛，鸳瓦霜华冻。",
      "兽炭炉围羊羔酒，共醉笙歌锦帐中。病翁固穷，冷落了梅花梦。"
    ]
  },
  {
    "id": "e647d10f1b1287cb06a695069fa5bb3a",
    "title": "落梅风冬至二阕其一",
    "authorName": "黄淮",
    "authorId": "e647d10f1b1287cba223c6b32dffbc47",
    "dynasty": "明",
    "content": [
      "玄冥令，广漠风。将大地，一阳催动。喜云物，书祥奏九重。",
      "庆丰年，万民歌颂。"
    ]
  },
  {
    "id": "e647d10f1b1287cb06a6950631d58eb6",
    "title": "落梅风冬至二阕其一",
    "authorName": "黄淮",
    "authorId": "e647d10f1b1287cba223c6b32dffbc47",
    "dynasty": "明",
    "content": [
      "愁千种，别几年。想故园，梅花开遍。欲待报平安，频将锦字传。",
      "空望断、碧天边，数行飞雁。"
    ]
  },
  {
    "id": "e647d10f2c424bf0d209fbbcc4f14353",
    "title": "皂罗袍·商调·原来姹紫嫣红开遍",
    "authorName": "汤显祖",
    "authorId": "e647d10f2c424bf06b8eba43962e56a8",
    "dynasty": "明",
    "content": [
      "原来姹紫嫣红开遍，似这般都付与断井颓垣。",
      "良辰美景奈何天，赏心乐事谁家院！朝飞暮卷，云霞翠轩，雨丝风片，烟波画船。",
      "锦屏人忒看得这韶光贱！"
    ]
  },
  {
    "id": "e647d10f2c424bf0c505408a5a2eb068",
    "title": "牡丹亭·第二十出·闹殇·集贤宾",
    "authorName": "汤显祖",
    "authorId": "e647d10f2c424bf06b8eba43962e56a8",
    "dynasty": "明",
    "content": [
      "海天悠，问冰蟾何处涌？玉杵秋空，凭谁窃药把嫦娥奉？甚西风吹梦无踪！人去难逢，须不是神挑鬼弄。在眉峰，心坎里别是一般疼痛。"
    ]
  },
  {
    "id": "e647d10f2c424bf007442887710d301b",
    "title": "牡丹亭·第十二出·寻梦·懒画眉",
    "authorName": "汤显祖",
    "authorId": "e647d10f2c424bf06b8eba43962e56a8",
    "dynasty": "明",
    "content": [
      "最撩人春色是今年，少甚么低就高来粉画垣。原来春心无处不下悬。是睡荼蘼抓住裙钗线，恰便是画似人心向好处牵。"
    ]
  },
  {
    "id": "e647d10f2c424bf04694d57585b5d336",
    "title": "江水儿",
    "authorName": "汤显祖",
    "authorId": "e647d10f2c424bf06b8eba43962e56a8",
    "dynasty": "明",
    "content": [
      "偶然间心似缱，梅树边。这般花花草草由人恋，生生死死随人愿，便酸酸楚楚无人怨。待打并香魂一片，阴雨梅天，守的个梅根相见。"
    ]
  },
  {
    "id": "e647d10f3f7c25e194fd020a86e0da30",
    "title": "清江引",
    "authorName": "孙承恩",
    "authorId": "e647d10f3f7c25e17fb8ceb3d961e9f2",
    "dynasty": "明",
    "content": [
      "篷窗雨来声洒洒。静听心神快。持杯怅远人，厌世羞尘壒。",
      "吾将乘桴浮碧海。"
    ]
  },
  {
    "id": "e647d10f3f7c25e194fd020ae630225e",
    "title": "清江引",
    "authorName": "孙承恩",
    "authorId": "e647d10f3f7c25e17fb8ceb3d961e9f2",
    "dynasty": "明",
    "content": [
      "篷窗雨来人未寝。早已知寒信。暂借酒留春，无奈霜堆鬓。",
      "兰缸幽幽频落烬。"
    ]
  },
  {
    "id": "e647d10f3f7c25e194fd020abeb03914",
    "title": "清江引",
    "authorName": "孙承恩",
    "authorId": "e647d10f3f7c25e17fb8ceb3d961e9f2",
    "dynasty": "明",
    "content": [
      "篷窗雨来声可数。洒壁还飘户。香醪且自斟，佳句谁同赋。",
      "离愁黯然怀极浦。"
    ]
  },
  {
    "id": "e647d10f3f7c25e194fd020a9cb39580",
    "title": "清江引",
    "authorName": "孙承恩",
    "authorId": "e647d10f3f7c25e17fb8ceb3d961e9f2",
    "dynasty": "明",
    "content": [
      "篷窗悄然闻夜雨。淅沥无时住。飘萧风送来，倏忽还吹去。",
      "前溪水深添几许。"
    ]
  },
  {
    "id": "e647d10f3f7c25e194fd020a54e994d9",
    "title": "清江引",
    "authorName": "孙承恩",
    "authorId": "e647d10f3f7c25e17fb8ceb3d961e9f2",
    "dynasty": "明",
    "content": [
      "篷窗雨声长复短。半是风吹乱。鹧鸪巫峡中，杜宇潇湘岸。",
      "平生壮游今已懒。"
    ]
  },
  {
    "id": "e647d10f3f7c25e194fd020aa7688eed",
    "title": "清江引",
    "authorName": "孙承恩",
    "authorId": "e647d10f3f7c25e17fb8ceb3d961e9f2",
    "dynasty": "明",
    "content": [
      "篷窗雨来声滴点。惹起情无限。春风杨柳枝，流水桃花片。",
      "我思美人南浦远。"
    ]
  },
  {
    "id": "e647d10f3f7c25e194fd020a10750e50",
    "title": "清江引",
    "authorName": "孙承恩",
    "authorId": "e647d10f3f7c25e17fb8ceb3d961e9f2",
    "dynasty": "明",
    "content": [
      "篷窗雨声纷复整。飘忽全无定。频添霜雪髭，渐减风云兴。",
      "病来瘦容羞对影。"
    ]
  },
  {
    "id": "e647d10f3f7c25e194fd020a8a1a8814",
    "title": "清江引",
    "authorName": "孙承恩",
    "authorId": "e647d10f3f7c25e17fb8ceb3d961e9f2",
    "dynasty": "明",
    "content": [
      "篷窗雨来鸣屋瓦。良友同佳话。浮生固有涯，老健应无价。",
      "镜中朱颜何处也。"
    ]
  },
  {
    "id": "e647d10f3f7c25e194fd020a00acbb0e",
    "title": "清江引",
    "authorName": "孙承恩",
    "authorId": "e647d10f3f7c25e17fb8ceb3d961e9f2",
    "dynasty": "明",
    "content": [
      "篷窗雨声鸣复绝。小酌消长夜。聊将忘世纷，且共耽清暇。",
      "人生百年谁是者。"
    ]
  },
  {
    "id": "e647d10f3f7c25e194fd020ad1361d33",
    "title": "清江引",
    "authorName": "孙承恩",
    "authorId": "e647d10f3f7c25e17fb8ceb3d961e9f2",
    "dynasty": "明",
    "content": [
      "篷窗雨馀还袅袅。静听吾情好。弦中山水音，笛里关山调。",
      "明朝小庭生碧草。"
    ]
  },
  {
    "id": "e647d10f3f7c25e194fd020a38a6fc82",
    "title": "清江引",
    "authorName": "孙承恩",
    "authorId": "e647d10f3f7c25e17fb8ceb3d961e9f2",
    "dynasty": "明",
    "content": [
      "篷窗雨来声渐响。默坐心虚旷。萧萧丛竹间，簌簌梧桐上。",
      "灞陵潇湘真髴髣。"
    ]
  },
  {
    "id": "e647d10f3f7c25e194fd020aa7c1b49b",
    "title": "清江引",
    "authorName": "孙承恩",
    "authorId": "e647d10f3f7c25e17fb8ceb3d961e9f2",
    "dynasty": "明",
    "content": [
      "沉沉雨深当夜午。爽气浮轩户。情忘水竹居，梦断长安路。",
      "洗胸中从来尘与土。"
    ]
  },
  {
    "id": "e647d10f3f7c25e194fd020af829406f",
    "title": "清江引",
    "authorName": "孙承恩",
    "authorId": "e647d10f3f7c25e17fb8ceb3d961e9f2",
    "dynasty": "明",
    "content": [
      "耳边萧萧还袅袅。风雨同时到。前村烟花微，远寺钟声杳。",
      "可人不来添静悄。"
    ]
  },
  {
    "id": "e647d10f3f7c25e194fd020a4af707a2",
    "title": "清江引",
    "authorName": "孙承恩",
    "authorId": "e647d10f3f7c25e17fb8ceb3d961e9f2",
    "dynasty": "明",
    "content": [
      "兰灯摇摇秋夜永。淅沥生清听。平添烟水深，洗濯苔矶净。",
      "朝来吾将乘钓艇。"
    ]
  },
  {
    "id": "e647d10f3f7c25e194fd020a79a51839",
    "title": "清江引",
    "authorName": "孙承恩",
    "authorId": "e647d10f3f7c25e17fb8ceb3d961e9f2",
    "dynasty": "明",
    "content": [
      "风声雨声连四野。萧散篷窗下。一杯聊自持，万虑无萦挂。",
      "长安道中泥没马。"
    ]
  },
  {
    "id": "e647d10f3f7c25e1baf3e6d81c9fdf39",
    "title": "黄莺儿四首风",
    "authorName": "孙承恩",
    "authorId": "e647d10f3f7c25e17fb8ceb3d961e9f2",
    "dynasty": "明",
    "content": [
      "阵阵扫浮埃。泛虞弦，上楚台。飘扬兰蕙吹罗带，残云卷开。",
      "明月送来。赵家姊妹难禁耐，透人怀。千金无买，宋玉赋应裁。"
    ]
  },
  {
    "id": "e647d10f3f7c25e1baf3e6d81c74915e",
    "title": "黄莺儿四首风",
    "authorName": "孙承恩",
    "authorId": "e647d10f3f7c25e17fb8ceb3d961e9f2",
    "dynasty": "明",
    "content": [
      "绰约见婵娟。颤巍巍，百种妍。殷勤多费东君剪，欲言不言。",
      "端详可怜。含颦凝思如幽怨，看嫣然。春心无限，偎倚在、晚风前。"
    ]
  },
  {
    "id": "e647d10f3f7c25e1baf3e6d84b0cb0e5",
    "title": "黄莺儿四首风",
    "authorName": "孙承恩",
    "authorId": "e647d10f3f7c25e17fb8ceb3d961e9f2",
    "dynasty": "明",
    "content": [
      "万里正同云。看飘扬，密更匀。素鸾皓鹤来无尽，灞桥苦吟。",
      "梁园倒樽。蓝关马足行难进，转缤纷。天寒地凛，妆出个、玉乾坤。"
    ]
  },
  {
    "id": "e647d10f3f7c25e1baf3e6d8e0842e89",
    "title": "黄莺儿四首风",
    "authorName": "孙承恩",
    "authorId": "e647d10f3f7c25e17fb8ceb3d961e9f2",
    "dynasty": "明",
    "content": [
      "冉冉上遥天。散清辉，满大千。霓裳缥缈清虚殿，更筹正传。",
      "玉人未眠。栏杆十二凭来遍，对婵娟。莫教云掩，我欲醉西园。"
    ]
  },
  {
    "id": "e647d10f3f7c25e1cb0f9bbdf8182dd7",
    "title": "初度自寿十三首中吕玉娥儿",
    "authorName": "孙承恩",
    "authorId": "e647d10f3f7c25e17fb8ceb3d961e9f2",
    "dynasty": "明",
    "content": [
      "初度今朝。灿祥光，寿星高照。宝鼎内、自把香烧。感亲恩，歌帝德，愧微躯难报。",
      "逝水滔滔。数年筹、吾生已老。"
    ]
  },
  {
    "id": "e647d10f3f7c25e1cb0f9bbd484a9be9",
    "title": "初度自寿十三首中吕玉娥儿",
    "authorName": "孙承恩",
    "authorId": "e647d10f3f7c25e17fb8ceb3d961e9f2",
    "dynasty": "明",
    "content": [
      "短发日飘萧。镜里朱颜渐槁。览今怀古，此生吾岂瓜匏。",
      "忧心如捣。抚乾坤，世故多颠倒。到如今、雅志多违，惭负了、地厚天高。"
    ]
  },
  {
    "id": "e647d10f3f7c25e1cb0f9bbd5996e455",
    "title": "初度自寿十三首中吕玉娥儿",
    "authorName": "孙承恩",
    "authorId": "e647d10f3f7c25e17fb8ceb3d961e9f2",
    "dynasty": "明",
    "content": [
      "敢忘了、当年鞠育恁劬劳。过庭诗礼曾学。敢忘了、圣明作养滥与时髦。",
      "词林讲幄，忝贰春曹。我则是、素餐窃位曾无效。俯惭庸碌，仰愧贤豪。",
      "我则是、寸心惟有天知道。长日里、翘首仰青霄。"
    ]
  },
  {
    "id": "e647d10f3f7c25e1cb0f9bbdc1e359f5",
    "title": "初度自寿十三首中吕玉娥儿",
    "authorName": "孙承恩",
    "authorId": "e647d10f3f7c25e17fb8ceb3d961e9f2",
    "dynasty": "明",
    "content": [
      "迢遥千载看孤标。门庭不惹尘嚣。家人称寿吸霞觞，沾洒宫袍。",
      "掀髯长笑。记当年、驰骤夸英妙。愧疏慵、老大无闻，漫说甚、回铿寿夭。"
    ]
  },
  {
    "id": "e647d10f3f7c25e1cb0f9bbd89967107",
    "title": "初度自寿十三首中吕玉娥儿",
    "authorName": "孙承恩",
    "authorId": "e647d10f3f7c25e17fb8ceb3d961e9f2",
    "dynasty": "明",
    "content": [
      "我也曾、皇华将命驰南徼。保守着、贞心雅操。我也曾、刍言仰进荷恩褒。",
      "陈道德，比轩尧。我也曾、两番南北持文柄，为国拳拳简俊髦。",
      "兢业惭微藐。端的是、一心报主，期不负清朝。"
    ]
  },
  {
    "id": "e647d10f3f7c25e1cb0f9bbd1eb53cd1",
    "title": "初度自寿十三首中吕玉娥儿",
    "authorName": "孙承恩",
    "authorId": "e647d10f3f7c25e17fb8ceb3d961e9f2",
    "dynasty": "明",
    "content": [
      "我不能、潝潝卑卑，我不能、轩轩矫矫。岸乌纱，白日高悬。",
      "扪丹心，孤忠独抱。流行坎止信吾遭。景先哲，究羲爻。",
      "利名关、豪杰都迷，能几个、邯郸梦觉。"
    ]
  },
  {
    "id": "e647d10f3f7c25e1cb0f9bbd7b6db506",
    "title": "初度自寿十三首中吕玉娥儿",
    "authorName": "孙承恩",
    "authorId": "e647d10f3f7c25e17fb8ceb3d961e9f2",
    "dynasty": "明",
    "content": [
      "吾行潦倒，疏慵成癖，不任煎熬。忆当年家食，将宠辱都抛。",
      "草堂中，听雨坐深宵。篷窗下，待月观潮。兀自揣，玉阶金阙无缘到。",
      "荷圣主、垂仁用草茅。因此上、八座幸虚叨。"
    ]
  },
  {
    "id": "e647d10f3f7c25e1cb0f9bbd0468d9fb",
    "title": "初度自寿十三首中吕玉娥儿",
    "authorName": "孙承恩",
    "authorId": "e647d10f3f7c25e17fb8ceb3d961e9f2",
    "dynasty": "明",
    "content": [
      "享厚禄，已馀饶。只有个、终天一念，忍听风木悲号。",
      "那更扊扅，人一去，音尘杳。鹡鸰声断，死生骨肉，暗自魂消。",
      "愁绪千条。兀的是、一时凑着。"
    ]
  },
  {
    "id": "e647d10f3f7c25e1cb0f9bbd2493c668",
    "title": "初度自寿十三首中吕玉娥儿",
    "authorName": "孙承恩",
    "authorId": "e647d10f3f7c25e17fb8ceb3d961e9f2",
    "dynasty": "明",
    "content": [
      "恰便似、蓦地浮云，弥天不扫。恰便似、独茧春蚕，抽丝不了。",
      "并州剪，剪不断、野草根苗。展转无聊。回首迢迢。心旆摇摇。",
      "顾影萧萧。续世承祧。嗣子知学，有息垂髫。膝下痴娇。",
      "贤否何若叶爻。难期料。也只是、把苍天祷。浮荣身外，从今日、便可一笔勾销。"
    ]
  },
  {
    "id": "e647d10f3f7c25e1cb0f9bbdf27ae156",
    "title": "初度自寿十三首中吕玉娥儿",
    "authorName": "孙承恩",
    "authorId": "e647d10f3f7c25e17fb8ceb3d961e9f2",
    "dynasty": "明",
    "content": [
      "藩篱斥鴳翔，鹏翼上扶摇。任天机、总是逍遥。空花界、那有坚牢。",
      "逞春风、争妍竞耀。霎时间、水逝云飘。纵双眸、大观今古，我则是、无语首频搔。"
    ]
  },
  {
    "id": "e647d10f3f7c25e1cb0f9bbda455269e",
    "title": "初度自寿十三首中吕玉娥儿",
    "authorName": "孙承恩",
    "authorId": "e647d10f3f7c25e17fb8ceb3d961e9f2",
    "dynasty": "明",
    "content": [
      "鬓堆霜，不可消。日行天，不可招。望故国桑梓，关心云霄。",
      "倦翼江海归桡。宠辱之门，盈虚之数，行藏之道。常言道、宦海风波，到不如、从吾所好。"
    ]
  },
  {
    "id": "e647d10f3f7c25e1cb0f9bbd862528f2",
    "title": "初度自寿十三首中吕玉娥儿",
    "authorName": "孙承恩",
    "authorId": "e647d10f3f7c25e17fb8ceb3d961e9f2",
    "dynasty": "明",
    "content": [
      "我则想、投盟泉石，我则想、舒啸林皋。向三江、把钓丝，寻五岳、去游遨。",
      "原是那、野鹿山猱。志本在、长林茂草。天壤内、真乐陶陶。",
      "洗胸中、从来冰炭，百年事、吾休问，尽付与儿曹。"
    ]
  },
  {
    "id": "e647d10f3f7c25e1cb0f9bbdfbd0a169",
    "title": "初度自寿十三首中吕玉娥儿",
    "authorName": "孙承恩",
    "authorId": "e647d10f3f7c25e17fb8ceb3d961e9f2",
    "dynasty": "明",
    "content": [
      "茫茫宇宙何时了。摆脱尘缘任所超。万里江天鸿鹄矫。"
    ]
  },
  {
    "id": "e647d10f4a3ac22aaaacd0d119b15c11",
    "title": "金落索·四景",
    "authorName": "祝允明",
    "authorId": "e647d10f4a3ac22a07042ac75cce8ded",
    "dynasty": "明",
    "content": [
      "【其一】",
      "东风转岁华，院院烧灯罢。陌上清明，细雨纷纷下。天涯荡子，心尽思家。只见人归不见他！合欢未久难抛舍，追悔从前一念差。伤情处，恹恹独坐小窗纱。只见片片桃花，阵阵杨花，飞过了秋千架。",
      "【其二】",
      "杨花乱滚绵，蕉叶初成扇。翠盖红衣，出水新莲现。金炉一缕，微□烟，睡起纱□厨云鬓偏。无端好梦谁惊破，风外莺声柳外蝉。羞临镜，千愁万恨对谁言？只见旧恨眉间，新泪腮边，界破残妆面。",
      "【其三】",
      "闲阶细雨收，翠幕新凉透。哀柳残荷，正值愁时候。近来都减，却旧风流，争奈新愁接旧愁。白云望断天涯远，无尽头。相思病，无明彻夜几时休。只见雁过南楼，人倚西楼，人比黄花瘦。",
      "【其四】",
      "银台绛□葛笼，翠幄金钩控。锦帐红炉，独自无人共。月明初转，过小房龙，不放清光照病容。愁听画角声三弄，吹落梅花一夜风。关山梦，鱼沉雁杳信难通。孤眠人最怕隆冬，又值严冬，做不尽鸳鸯梦。"
    ]
  },
  {
    "id": "e647d10f5d95693267578a200f17b7b8",
    "title": "朝天子·咏喇叭",
    "authorName": "王磐",
    "authorId": "e647d10f5d956932c99a1ff1cb8acb1d",
    "dynasty": "明",
    "content": [
      "喇叭，唢呐，曲儿小腔儿大。官船来往乱如麻，全仗你抬声价。",
      "军听了军愁，民听了民怕。哪里去辨甚么真共假？",
      "眼见的吹翻了这家，吹伤了那家，只吹的水尽鹅飞罢！"
    ]
  },
  {
    "id": "e647d10f5d95693222b3ecea366fab77",
    "title": "古蟾宫·元宵",
    "authorName": "王磐",
    "authorId": "e647d10f5d956932c99a1ff1cb8acb1d",
    "dynasty": "明",
    "content": [
      "听元宵，往岁喧哗，歌也千家，舞也千家。",
      "听元宵，今岁嗟呀，愁也千家，怨也千家。",
      "那里有闹红尘香车宝马？只不过送黄昏古木寒鸦。",
      "诗也消乏，酒也消乏，冷落了春风，憔悴了梅花。"
    ]
  },
  {
    "id": "e647d10f66a6ed56815c57ae7b664a46",
    "title": "鹦鹉曲",
    "authorName": "李东阳",
    "authorId": "e647d10f66a6ed56c930eecd490640b4",
    "dynasty": "明",
    "content": [
      "大儿孔文举，小儿杨德祖，余子碌碌不足数。身著岑牟前击鼓，祢生狂呼老瞒沮。",
      "我辱衡，衡辱我，我欲杀之犹雀鼠。一投荆，再送楚，黄鹤矶头赋鹦鹉。",
      "鹦鹉才多为舌误，举世何人不相妒。生莫逢，仇主簿。"
    ]
  },
  {
    "id": "e647d10f738ecab543125851028246b2",
    "title": "南仙吕入双调江儿水金陵杂咏",
    "authorName": "夏完淳",
    "authorId": "e647d10f738ecab56ba3af5d8d420fa3",
    "dynasty": "明",
    "content": [
      "望青烟一点，寂寞旧山河。晓角秋笳马上歌，黄花白草英雄路，闪得我对酒销魂可奈何！",
      "荧荧灯火，新愁转多。暮暮朝朝泪，恰便是长江日夜波。"
    ]
  },
  {
    "id": "e647d10f738ecab5d8e53795dfcdad1b",
    "title": "南仙吕·傍妆台·自叙",
    "authorName": "夏完淳",
    "authorId": "e647d10f738ecab56ba3af5d8d420fa3",
    "dynasty": "明",
    "content": [
      "客愁新，一帘秋影月黄昏。几回梦断三江月，愁杀五湖春。",
      "霜前白雁樽前泪，醉里青山梦里人。英雄恨，泪满巾，响丁东玉漏声频。",
      "两眉颦，满腔心事向谁论？可怜天地无家客，湖海未归魂。",
      "三千宝剑埋何处？万里楼船更几人！英雄恨，泪满巾，何处三户可亡秦！",
      "极目秋云，老去秋风剩此身。添愁闷，闷杀我楼台如水镜如尘。",
      "为伊人，几番抛死心头愤，勉强偷生旧日恩。水鳞鳞，雁飞欲寄衡阳信。",
      "素书无准，素书无准。我本是西笑狂人。想那日束发从军，想那日霜角辕门。",
      "想那日挟剑惊风，想那日横槊凌云。帐前旗，腰后印。",
      "桃花马，衣柳叶，惊穿胡阵。流光一瞬，离愁一身。",
      "望云山，当时壁垒，蔓草斜曛。盼杀我当日风云，盼杀我故国人民。",
      "盼杀我西笑狂夫，盼杀我东海孤臣。月轮空，风力紧。",
      "夜如年，花似雨，英雄双鬓。黄花无分，丹萸几人。",
      "忆当年，吴钩月下，万里风尘。可怜寂寞穷途恨，憔悴江湖九逝魂，一饭千金敢报恩。"
    ]
  },
  {
    "id": "e647d10f738ecab5afc0e45e6339188f",
    "title": "南仙吕甘州歌感怀",
    "authorName": "夏完淳",
    "authorId": "e647d10f738ecab56ba3af5d8d420fa3",
    "dynasty": "明",
    "content": [
      "兴亡成败，叹英雄黄土，侠骨荒丘。千秋万岁，无限为龙为狗。",
      "君不见六朝烟草余芳乐，几片降旗上石头。青天外，白鹭洲，暮鸦残照水悠悠。",
      "斜阳里，结绮楼，湘帘半挂月如钩。新寒入敝裘，想霜鞯骏马，飘零难偶。",
      "江花江草，秋来剪出离愁。想着我弓开杨叶胡云冷，剑拂莲花汉月秋。",
      "愁三月，梦九州，归期数尽大刀头。人千里，泪两眸，西风雁字倩谁收。",
      "吞声哭未休，怅荒烟古渡，衰蒲残柳。清霄无寐，漫将往事追求。",
      "珊鞭风软金条脱，宝剑霜生锦臂鞲。",
      "飙威驶，露影流，隔墙人唱小伊州。杯中物，鬓上秋，梦回酒醒月空楼。",
      "南冠客楚囚，望云山万里，那禁回首！丁丁晓箭，难为心坎眉头。",
      "几番的空帘剪雨三更梦，我待要望海乘风万里游。",
      "雨空逝，水自流，寒江积雾放孤舟。空中影，浪上沤，玉关何处觅封侯！",
      "我那人呵影何方？书在金陵，客梦西楼。一样西风两地愁。"
    ]
  },
  {
    "id": "e647d10f7cbadb36e3d7c595827a127e",
    "title": "天净沙·春",
    "authorName": "朱庭玉",
    "authorId": "e647d10f7cbadb36b49c63fab49c63fa",
    "dynasty": "明",
    "content": [
      "暖风迟日春天，朱颜绿鬓芳年，挈榼携童跨蹇。",
      "溪山佳处，好将春事留连。"
    ]
  },
  {
    "id": "e647d10f7cbadb36e214e2d54e49141f",
    "title": "天净沙·夏",
    "authorName": "朱庭玉",
    "authorId": "e647d10f7cbadb36b49c63fab49c63fa",
    "dynasty": "明",
    "content": [
      "参差竹笋抽簪，累垂梅子攒金，旋趁庭槐翠阴。",
      "南风解愠，快哉消我烦襟。"
    ]
  },
  {
    "id": "e647d10f7cbadb365c4e01277686dd64",
    "title": "天净沙·秋",
    "authorName": "朱庭玉",
    "authorId": "e647d10f7cbadb36b49c63fab49c63fa",
    "dynasty": "明",
    "content": [
      "庭前落尽梧桐，水边开彻芙蓉，解与诗人意同。",
      "辞柯霜叶，飞来就我题红。"
    ]
  },
  {
    "id": "e647d10f8e155312006b4ac5c53dcf0e",
    "title": "折桂令· 双调 ·　留京城作",
    "authorName": "梁寅",
    "authorId": "e647d10f8e155312d282ef262bd7f907",
    "dynasty": "明",
    "content": [
      "龙楼凤阁重重，海上篷莱，天上瑶宫。锦绣人才，风云奇士，衮衮相逢。",
      "几人侍黄金殿上，几人在紫陌尘中。运有穷通，宽着心胸，一任君王，一任天公。"
    ]
  },
  {
    "id": "e647d10f92194bd4e503b4ff10cd8b29",
    "title": "塞鸿秋",
    "authorName": "王世贞",
    "authorId": "e647d10f92194bd4e60e81c4bcb41ccd",
    "dynasty": "明",
    "content": [
      "月昏昏，罢转霓裳队。漏沈沈，忽呀铜龙闭。冷清清，暗滴梨花泪。",
      "懒丕丕，绣出鸳鸯翅。流苏七宝围，破玉千金赐。猛追寻，认做了前生事。"
    ]
  },
  {
    "id": "e647d10f92194bd44d108839dad5a0df",
    "title": "水仙子",
    "authorName": "王世贞",
    "authorId": "e647d10f92194bd4e60e81c4bcb41ccd",
    "dynasty": "明",
    "content": [
      "日轮踅住下坡车。风伯吹开障眼花。天公放下单身赦，猛回头，都弄咱。",
      "告蜂王，且散昏衙。争刘项，摊场戏耍。走仪秦，儿童斗哗。",
      "谈周孔，故纸生涯。"
    ]
  },
  {
    "id": "e647d10f92194bd45ac29caef88e1e5d",
    "title": "折桂令二首",
    "authorName": "王世贞",
    "authorId": "e647d10f92194bd4e60e81c4bcb41ccd",
    "dynasty": "明",
    "content": [
      "问先生酒后如何。潦倒模糊，偃蹇婆娑。枕底烟霞，杖头日月，门外风波。",
      "尽皇都、眼眶瞧破。仗青天、信脚胡过。好也由他。歹也由他。",
      "便做公卿，当甚么么。"
    ]
  },
  {
    "id": "e647d10f92194bd45ac29caea600897b",
    "title": "折桂令二首",
    "authorName": "王世贞",
    "authorId": "e647d10f92194bd4e60e81c4bcb41ccd",
    "dynasty": "明",
    "content": [
      "问先生不饮何如。一点篝灯，数卷残书。冷却扁舟，闷他五柳，淡杀三闾。",
      "太行路、都来胸腹。帝京尘、满上头颅。睡也忧虞。醒也忧虞。",
      "不得酕醄，怎便糊涂。"
    ]
  },
  {
    "id": "e647d10f92194bd44d108839f379a4cf",
    "title": "水仙子",
    "authorName": "王世贞",
    "authorId": "e647d10f92194bd4e60e81c4bcb41ccd",
    "dynasty": "明",
    "content": [
      "蚩尤遍插五方旗。饕餮平添八面威。於菟长出漫天翅，骂张翁，都是你。",
      "搅乾坤，任意胡为。老龙呵，睡眠多日。螃蟹呵，横行几时。",
      "神龟呵，曳尾涂泥。"
    ]
  },
  {
    "id": "e647d10f92194bd48f73fed282e14a47",
    "title": "画眉序",
    "authorName": "王世贞",
    "authorId": "e647d10f92194bd4e60e81c4bcb41ccd",
    "dynasty": "明",
    "content": [
      "丝雨殢东风。点透流苏问残梦。道衾儿闲半，冷暖谁同。",
      "红将亸，唤转簧，莺香欲散，收回么凤。倩他新织双鱼带，争信我，玉减珠松。"
    ]
  },
  {
    "id": "e647d10f92194bd48f73fed20e7d1832",
    "title": "画眉序",
    "authorName": "王世贞",
    "authorId": "e647d10f92194bd4e60e81c4bcb41ccd",
    "dynasty": "明",
    "content": [
      "纤玉上虾须。起唤银钩挂秋树。恨龙沙天远，雁足无书。",
      "铜壶冷，泪滴清，铅金剪涩，脂蔫红絮。浓霜断角辽阳道，知他梦里何如。"
    ]
  },
  {
    "id": "e647d10fb512647e57aeffb7238c57ba",
    "title": "锦衣公子",
    "authorName": "唐寅",
    "authorId": "e647d10fb512647e42ffcf05df12ecd0",
    "dynasty": "明",
    "content": [
      "细雨湿蔷薇，画梁间，燕子归。春愁似海深无底，天涯马蹄，灯前翠眉。马前芳草灯前泪，梦魂飞，云山万里，不辨路东西。",
      "风雨送春归，杜鹃愁，花乱飞。青苔满院朱门闭，灯昏翠帏，愁攒黛眉。萧萧孤影汪汪泪，惜芳菲，春愁似海，绿草遍天涯。",
      "秋水蘸芙蓉，雁初飞，山万重。行人道路佳人梦，朝霜渐浓，寒衣细缝。剪刀牙尺声相送，韵丁冬，谁家砧杵，敲向月明中。",
      "寒食杏花天，鸟啼春，人晏眠。一帘飞絮和风卷，芳菲可怜，相思苦缠。等闲松了黄金钏，闷厌厌，朝云暮雨，魂梦绕巫山。",
      "残月照妆楼，静愔愔，燕子愁。一庭芳草黄昏后，王孙浪游，光阴水流。梨花冷淡和人瘦，梦悠悠，铜壶漏滴，孤枕四更头。",
      "罗袖卷春寒，对飞花，泪眼漫。无心拈弄闲箫管，尘迷镜鸾，愁埋枕山。蘼芜草绿王孙游远，倚阑干，丁宁鱼雁，风水路途难。",
      "蝴蝶杏园春，惜芳菲，红袖人。东风九十愁缠病，罗衣懒熏，檀娥澷颦。烟波鱼鸟无音信，夜黄昏，空庭细雨，灯影照孤身。",
      "孤枕伴残灯，悄无言，珠泪零。浓霜打瓦鸳鸯冷，凄凉五更，绸缪四星。愁肠早已安排定，恨才人，长门赋里，难说这衷情。",
      "灯火夜阑珊，绣帘风，花影寒。不除钗钏眠孤馆，心儿渐酸，口儿渐乾。此时愁比天长短，梦巫山，云收雨散，神女怨青鸾。",
      "日转杏花梢，送春归，把酒浇。行人不念佳人老，青帘小桥，黄骝满膘。天涯何处无芳草，路迢遥，归期正早，瘦损小蛮腰。"
    ]
  },
  {
    "id": "e647d10fb512647e50c0f1eddbf80d5b",
    "title": "集贤宾",
    "authorName": "唐寅",
    "authorId": "e647d10fb512647e42ffcf05df12ecd0",
    "dynasty": "明",
    "content": [
      "红楼画阁天缥缈，玉人乘月吹箫。一曲凉州声袅袅，到此际离愁多少。青鸾信杳，魂梦断十洲三岛。春色老，看满地桐花风扫。",
      "闲庭细草天色暝，箫箫风雨清明。万斛春愁兼酒病，偏不肯容人苏醒。残花弄影，明日是满枝青杏。金钏冷，罗袖上泪沾红粉。",
      "冰肌玉骨香旖旎，藕花深处亭池。碧玉阑干谁共倚，辜负了凉风如水。光阴撚指，又早是破瓜年纪。鸾镜里，只怕道崔徽憔悴。",
      "春深小院飞细雨，杏花消息何如。报道东君连夜去，须索要圈留他住。金杯满举，怎不念红颜春树。君看取，青塜上牛羊无主。"
    ]
  },
  {
    "id": "e647d10fb512647ec6fe5fa59a15aad3",
    "title": "山坡羊",
    "authorName": "唐寅",
    "authorId": "e647d10fb512647e42ffcf05df12ecd0",
    "dynasty": "明",
    "content": [
      "新酒残花迤逗，寒食清明前后。罗衣冷落，冷落腰肢瘦。个样愁，何时有尽头，刚能遣拨，遣拨还依旧。芳草天涯人在否，登楼登楼，望远游，低头低头，泪暗流。",
      "情和愁缠人沉醉，月和灯明人心地。为冤家使得心都碎，骨髓情怎教人心弃毁。蓝桥路阻，路阻春来水，深院黄昏珠泪垂。徘徊灯花烧做灰，荼蘼兰干边，飞作堆。",
      "信迢迢无些凭准，睡醒醒何曾安稳。东风吹散，吹散梨花影。软怯身轻，身轻草上尘。只愁镜里朱颜损，栲栳量金难买春。伤神伤神，额黛颦，堪嗔堪嗔，薄幸人。",
      "纤手寻常相挽，亲许来时放胆，谁想塔尖儿上却把人来赚，咫尺间难猜对面山。风云气色多少浓和淡，铁打心肠也痛酸，冤愆怎得鱼儿上钓竿。盘桓难道，砖阶没缝钻。",
      "暖融融温香肌体，笑吟吟娇羞容止，牡丹芍药都难比。紧搂时，心头气一丝，魂灵飞散青霄里，便死甘心说甚的，钗垂钗垂，宝髻披，香脂香脂，尚有馀。",
      "燕子妆楼春晓，箔上蚕眠春老，海棠报道，报道花开早。夜又朝，光阴信手抛，甫能炙得灯儿了，燕子楼头月又高。春宵春宵，叹寂寥，裙腰裙腰，香渐消。",
      "窗下鸡鸣天晓，天际王孙芳草。烟波旷荡，旷荡鳞翁杳。翠黛凋，愁眉怎样描。东风赚得莺花老，红烛金钗且慢敲。香消香消，一叉腰，迢遥迢遥，万里桥。",
      "明日梧桐金井，游子风尘蓬梗。红罗斗账，斗账新霜冷。掩翠屏，斜身背着灯，灯前壁上形怜影，此际如何挨到明。愁听愁听，雁报更，低声低声，数薄情。嫩绿芭蕉庭院，新绣鸳鸯罗扇。天时乍暖，乍暖浑身倦。整步莲，秋千画架前，几回欲上，欲上羞人见。走入纱幮枕泪眠，芳年芳年，正可怜，其间其间，不敢言。",
      "数过清明春老，花到荼蘼事了。光阴估值，估值钱多少。望酒摽，先拚典翠袍。三更尚道，尚道归家早。花压重门带月敲，滔滔滔滔，醉一宵，萧萧萧萧，已二毛。"
    ]
  },
  {
    "id": "e647d10fd9aa45d60db54b7d0df3d3b8",
    "title": "中秋月别舍弟",
    "authorName": "韩邦奇",
    "authorId": "e647d10fd9aa45d6dc09c97fb2dd1403",
    "dynasty": "明",
    "content": [
      "同在天涯君归也。日暮长途，烦蒸溽暑，孤馆泊谁家。",
      "芦沟桥下，望灞陵、一样销魂，塞水流沙。月满蒹葭飘零也。",
      "渭水川川，秦山叠叠，无奈岭云遮。迢迢今夜。想池塘、客梦岑岑，还绕京华。"
    ]
  },
  {
    "id": "e647d10fd9aa45d66b0a600d3479a31c",
    "title": "襄城遗曲瑟奏",
    "authorName": "韩邦奇",
    "authorId": "e647d10fd9aa45d6dc09c97fb2dd1403",
    "dynasty": "明",
    "content": [
      "多才自累，百感攒结。天涯渴病思归客。渭水新丰，家山在那些。",
      "南南北北，奔驰岁岁，年年飘泊。悽切悽切好悽切。",
      "鸿雁又来也，天末数声哀，聚散梧桐叶。几阵西风瑟瑟。",
      "玉箫声断秦楼月。秦楼月。星河缥缈，万里波摇，照彻长江千折。",
      "长江东下何时歇。六代繁华都泯灭。夜半寒潮，蓼岸荒洲，石头建业。"
    ]
  },
  {
    "id": "e647d10fd9aa45d6881867d1fafd5d8e",
    "title": "黄粱梦谢仕归",
    "authorName": "韩邦奇",
    "authorId": "e647d10fd9aa45d6dc09c97fb2dd1403",
    "dynasty": "明",
    "content": [
      "见青山猛自惊。又黄粱一梦醒。喜高鸟脱樊笼。宝剑空鸣。",
      "满柙兵书都没用。有庆云天上生。看甘泉地下涌。说风火九边宁。",
      "豫大丰亨。白发书生心自醒。"
    ]
  },
  {
    "id": "e647d10fd9aa45d6e54c74b8baf06c21",
    "title": "长安月骊山",
    "authorName": "韩邦奇",
    "authorId": "e647d10fd9aa45d6dc09c97fb2dd1403",
    "dynasty": "明",
    "content": [
      "望骊山秦宫，凌汉周火连天。到如今、繁华理瓦砾，恩爱付尘烟。",
      "周家长，秦家短，眼前一样凋残。叹温泉玉娥，参乘翠辇呜銮。",
      "到如今、西风吹水冷，孤月照沙寒。飞霜楼，明珠殿，无人更倚朱阑。"
    ]
  },
  {
    "id": "e647d10fd9aa45d6ceecedeae047ec1a",
    "title": "水仙子秋思",
    "authorName": "韩邦奇",
    "authorId": "e647d10fd9aa45d6dc09c97fb2dd1403",
    "dynasty": "明",
    "content": [
      "月娟娟，空上海棠枝。风瑟瑟，催残杨柳丝。",
      "露零零，易落梧桐泪，倚西楼，看雁归。隔天涯，万里相思。",
      "休说到，梦中是假，暂欢娱，还胜醒时。夜迢迢，梦也还稀。"
    ]
  },
  {
    "id": "e647d10fd9aa45d63fc3e7976d6904b0",
    "title": "折桂令金陵",
    "authorName": "韩邦奇",
    "authorId": "e647d10fd9aa45d6dc09c97fb2dd1403",
    "dynasty": "明",
    "content": [
      "上高城、叹息金陵。望不尽、万树楸梧，何处是、六代宫庭。",
      "陈宋繁华，齐梁文藻，王谢流风，都做了、一场话柄。",
      "还落不得，半个虚名。只有那、江汉多情。依旧朝宗，寂寞杀、夜半石头，潮打空城。"
    ]
  },
  {
    "id": "e647d10fd9aa45d6d6abd83b9d22bdc1",
    "title": "驻马听春思",
    "authorName": "韩邦奇",
    "authorId": "e647d10fd9aa45d6dc09c97fb2dd1403",
    "dynasty": "明",
    "content": [
      "春思依依。习习和风春昼迟。看他游春，杜甫喜见，春来又怕春归。",
      "耽春不觉鬓如丝。向海棠、还问春消息，燕语莺啼。",
      "碧阑干外，春光有几。"
    ]
  },
  {
    "id": "e647d10fd9aa45d64d011bf0c8547d45",
    "title": "同前",
    "authorName": "韩邦奇",
    "authorId": "e647d10fd9aa45d6dc09c97fb2dd1403",
    "dynasty": "明",
    "content": [
      "春雨霏霏。绿柳丝丝春渐肥。看他万花枝上，都是春光，蜂蝶休疑。",
      "担头春酒陇头诗。风流人是春光主，燕语莺啼。碧阑干外，春光有几。"
    ]
  },
  {
    "id": "e647d10fd9aa45d6ed9517913292e95d",
    "title": "满庭芳洛阳怀古",
    "authorName": "韩邦奇",
    "authorId": "e647d10fd9aa45d6dc09c97fb2dd1403",
    "dynasty": "明",
    "content": [
      "深秋旅程。邙山云起，洛浦风生。风悲云惨斜阳映。",
      "往事伤情。牛羊坂，是英雄坟冢。禾黍场，是帝王宫庭。",
      "今和古，成长梦。只丢下些，虚名虚姓。模糊在、断碑中。"
    ]
  },
  {
    "id": "e647d10fd9aa45d6771b4f6974dd7714",
    "title": "绵搭絮边城春到迟",
    "authorName": "韩邦奇",
    "authorId": "e647d10fd9aa45d6dc09c97fb2dd1403",
    "dynasty": "明",
    "content": [
      "昏昏漠日下荒台。望遥天、极目凄凄，春尽边山花未开。",
      "对寒杯。百感兴怀。家乡万里，白发还催。何处是渭水，秦城雪满，红崖雁不来。"
    ]
  },
  {
    "id": "e647d10fd9aa45d66bbb329edd5b3b99",
    "title": "同前边城秋来早",
    "authorName": "韩邦奇",
    "authorId": "e647d10fd9aa45d6dc09c97fb2dd1403",
    "dynasty": "明",
    "content": [
      "边沙惨惨逐人来。见西风、才报新秋，赤叶萧萧霜已催。",
      "上高台。百感兴怀。你看那、燕关赵塞，都做了、古往今来。",
      "当不得、吊古思乡，野戍悽悽，却又画角哀。"
    ]
  },
  {
    "id": "e647d10fd9aa45d6d758c676446ee5e0",
    "title": "驻马听寄答世宁进士壬申",
    "authorName": "韩邦奇",
    "authorId": "e647d10fd9aa45d6dc09c97fb2dd1403",
    "dynasty": "明",
    "content": [
      "别意悠悠。又是西风万里秋。那堪云迷白雁，露冷黄花，月满朱楼。",
      "柳条折断水东流。思君一夜，把潘腰瘦。多少离愁。",
      "轻尘弱草，人非如旧。"
    ]
  },
  {
    "id": "e647d10fd9aa45d61eeaff067d0d73fa",
    "title": "绵搭絮咸阳怀古",
    "authorName": "韩邦奇",
    "authorId": "e647d10fd9aa45d6dc09c97fb2dd1403",
    "dynasty": "明",
    "content": [
      "满堤衰柳暮蝉鸣。倚西风、驻马高岗，极目咸阳百感生。",
      "叹英雄、霸业成空。望不尽、寒莎烟荻，寻不著、汉阙秦宫。",
      "只丢下些，剩水残山，云物凄凉落照中。"
    ]
  },
  {
    "id": "e647d10fd9aa45d634b8dde2608deb2e",
    "title": "清江引晓秋",
    "authorName": "韩邦奇",
    "authorId": "e647d10fd9aa45d6dc09c97fb2dd1403",
    "dynasty": "明",
    "content": [
      "银箭催更天渐晓。金井梧桐落劳。西风小阁寒，残月疏帘照。",
      "王仲宣，此际愁多少。绿树满庭清气生。宝鸭消银鼎。",
      "风传玉雁声，霜没金蝉影。就不是宋玉，也愁难整。",
      "楼上残更鸡叫彻。银蜡还明灭。笛飘别院风，砧急长廊月。",
      "萧条庾信愁难说。河汉西倾生白露。三四寒鸦语。",
      "黄花月下残，红叶风前舞。张衡到此，把愁添做五。"
    ]
  },
  {
    "id": "e647d10fd9aa45d6a66a079ac98e50f8",
    "title": "驻马听饯尧甫举人时在关中弘治乙丑",
    "authorName": "韩邦奇",
    "authorId": "e647d10fd9aa45d6dc09c97fb2dd1403",
    "dynasty": "明",
    "content": [
      "夜色苍苍，酒满芳樽恨转长。那堪声沉玉漏，香尽金炉，烛冷银缸。",
      "离情才说两三行。檐前却早鸡三唱。休题起行装。",
      "却早把、残魂销尽，不须到灞陵桥上。"
    ]
  },
  {
    "id": "e647d10fd9aa45d6b1ee2b5eb9df8a97",
    "title": "水仙子同州道中怀古",
    "authorName": "韩邦奇",
    "authorId": "e647d10fd9aa45d6dc09c97fb2dd1403",
    "dynasty": "明",
    "content": [
      "落花不见采莲舟。乱柳难寻沙苑楼。莎青白冢清明后，长春宫，麋鹿游。",
      "把豪华都做了，一望荒丘。长扬坂繁烟埋恨，夕阳亭落日生愁。",
      "留不住，渭水东流。"
    ]
  },
  {
    "id": "e647d10fd9aa45d67172d45fcd0ddc50",
    "title": "满庭芳送宗周举人已已京师",
    "authorName": "韩邦奇",
    "authorId": "e647d10fd9aa45d6dc09c97fb2dd1403",
    "dynasty": "明",
    "content": [
      "阳关柳新。玉河波暖，燕阁春深。斜阳满目增愁闷。",
      "别酒重斟。北邙坂，英雄休问。霸陵桥，芳胜休寻。越兜起，离人恨。",
      "似这等、浮名绊引。只待长卧华山云。"
    ]
  },
  {
    "id": "e647d10fd9aa45d67922ec162783c8a4",
    "title": "朱履曲边城夜雨",
    "authorName": "韩邦奇",
    "authorId": "e647d10fd9aa45d6dc09c97fb2dd1403",
    "dynasty": "明",
    "content": [
      "对寒灯、边城今夜。望长安、家山在那些。雁南归、人没个去时节。",
      "风瑟瑟，催残漏，雨潇潇，打红叶。多管是、替愁人来添闷也。"
    ]
  },
  {
    "id": "e647d10fd9aa45d6cdbc9b69fb76b999",
    "title": "寄生草晋阳怀归",
    "authorName": "韩邦奇",
    "authorId": "e647d10fd9aa45d6dc09c97fb2dd1403",
    "dynasty": "明",
    "content": [
      "晚霜遥、玉垒寒，晚云多、金台迥。想莼鲈、禁不得西风动。",
      "对莺儿、弹不出南薰弄。望烟霞、丢不下东山景。急归来、却早是白头人。",
      "到此时、看破了黄粱梦。"
    ]
  },
  {
    "id": "e647d10fe2fc1bd54eb7230a4d077bfe",
    "title": "玉芙蓉·雨窗小咏",
    "authorName": "沈自晋",
    "authorId": "e647d10fe2fc1bd5076023ede8d92f99",
    "dynasty": "明",
    "content": [
      "疏梅带雨开，瘦竹随风摆，雨和风着意好，为我安排。临风自惜残香洒，冒雨谁从滴翠来。清虚界，任风敲雨筛；掩柴扉，谢他梅竹伴我冷书斋。"
    ]
  }
]